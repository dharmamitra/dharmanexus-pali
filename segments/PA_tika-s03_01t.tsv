segmentnr	original	folio	analyzed
PA_tika-s03_01t:0	Namo tassa bhagavato arahato sammāsambuddhassa	0	
PA_tika-s03_01t:1	Saṃyuttanikāye	0	
PA_tika-s03_01t:2	Sagāthāvaggaṭīkā	0	
PA_tika-s03_01t:3	Ganthārambhakathāvaṇṇanā	0	
PA_tika-s03_01t:4_0	1. Saṃvaṇṇanārambhe ratanattayavandanā saṃvaṇṇetabbassa dhammassa pabhavanissayavisuddhipaṭivedanatthaṃ,	4	
PA_tika-s03_01t:4_1	taṃ pana dhammasaṃvaṇṇanāsu viññūnaṃ bahumānuppādanatthaṃ, taṃ sammadeva tesaṃ uggahaṇadhāraṇādikkamaladdhabbāya	4	
PA_tika-s03_01t:4_2	sammāpaṭipattiyā sabbahitasukhanipphādanatthanti. Atha vā maṅgalabhāvato, sabbakiriyāsu	4	
PA_tika-s03_01t:4_3	pubbakiccabhāvato, paṇḍitehi samācaritabhāvato, āyatiṃ paresaṃ diṭṭhānugatiāpajjanato	4	
PA_tika-s03_01t:4_4	ca saṃvaṇṇanāyaṃ ratanattayapaṇāmakiriyāti. Atha vā ratanattayapaṇāmakaraṇaṃ pūjanīyapūjāpuññavisesanibbattanatthaṃ,	4	
PA_tika-s03_01t:4_5	taṃ attano yathāladdhasampattinimittakassa kammassa balānuppadānatthaṃ, antarā ca	4	
PA_tika-s03_01t:4_6	tassa asaṃkocāpanatthaṃ, tadubhayaṃ anantarāyena aṭṭhakathāya parisamāpanatthanti	4	
PA_tika-s03_01t:4_7	idameva ca payojanaṃ ācariyena idhādhippetaṃ. Tathā hi vakkhati “iti me pasannamatino…pe…	4	
PA_tika-s03_01t:4_8	tassānubhāvenā”ti. Vatthuttayapūjā hi niratisayapuññakkhettasaṃbuddhiyā aparimeyyapabhāvo	4	
PA_tika-s03_01t:4_9	puññātisayoti bahuvidhantarāyepi lokasannivāse antarāyanibandhanasakalasaṃkilesaviddhaṃsanāya	4	
PA_tika-s03_01t:4_10	pahoti, bhayādiupaddavañca nivāreti. Yathāha “pūjārahe pūjayato”tiādi, tathā “ye,	41	
PA_tika-s03_01t:4_11	bhikkhave, buddhe pasannā, agge te pasannā, agge kho pana pasannānaṃ aggo vipāko hotī”tiādi.	41	
PA_tika-s03_01t:5	“Buddhoti kittayantassa, kāye bhavati yā pīti;	0	
PA_tika-s03_01t:6	Varameva hi sā pīti, kasiṇenapi jambudīpassa;	0	
PA_tika-s03_01t:7	Dhammoti…pe…, saṅghoti…pe…, jambudīpassā”ti. ;	0	
PA_tika-s03_01t:8_0	Tathā “yasmiṃ, mahānāma, samaye ariyasāvako tathāgataṃ anussarati, nevassa tasmiṃ	8	
PA_tika-s03_01t:8_1	samaye rāgapariyuṭṭhitaṃ cittaṃ hoti, na dosa…pe… na mohapariyuṭṭhitaṃ cittaṃ hotī”tiādi.	8	
PA_tika-s03_01t:8_2	“Araññe rukkhamūle vā…pe… bhayaṃ vā chambhitattaṃ vā lomahaṃso na hessatī”ti ca.	8	
PA_tika-s03_01t:9_0	Tattha yassa vatthuttayassa vandanaṃ kattukāmo, tassa guṇātisayayogasandassanatthaṃ	9	
PA_tika-s03_01t:9_1	“karuṇāsītalahadaya”ntiādinā gāthattayamāha. Guṇātisayayogena hi vandanārahabhāvo,	9	
PA_tika-s03_01t:9_2	vandanārahe ca katā vandanā yathādhippetaṃ payojanaṃ sādhetīti. Tattha yassā desanāya	9	
PA_tika-s03_01t:9_3	saṃvaṇṇanaṃ kattukāmo, sā na vinayadesanā viya karuṇāppadhānā, nāpi abhidhammadesanā	9	
PA_tika-s03_01t:9_4	viya paññāppadhānā, atha kho karuṇāpaññāppadhānāti tadubhayappadhānameva tāva sammāsambuddhassa	9	
PA_tika-s03_01t:9_5	thomanaṃ kātuṃ tammūlakattā sesaratanānaṃ “karuṇāsītalahadaya”ntiādi vuttaṃ. Tattha	9	
PA_tika-s03_01t:9_6	kiratīti karuṇā, paradukkhaṃ vikkhipati apanetīti attho. Atha vā kiṇātīti karuṇā,	9	
PA_tika-s03_01t:9_7	paradukkhe sati kāruṇikaṃ hiṃsati vibādhatīti attho. Paradukkhe sati sādhūnaṃ kampanaṃ	9	
PA_tika-s03_01t:9_8	hadayakhedaṃ karotīti vā karuṇā. Atha vā kamiti sukhaṃ, taṃ rundhatīti karuṇā. Esā	9	
PA_tika-s03_01t:9_9	hi paradukkhāpanayanakāmatālakkhaṇā attasukhanirapekkhatāya kāruṇikānaṃ sukhaṃ rundhati	9	
PA_tika-s03_01t:9_10	vibandhatīti attho. Karuṇāya sītalaṃ karuṇāsītalaṃ, karuṇāsītalaṃ hadayaṃ assāti	91	
PA_tika-s03_01t:9_11	karuṇāsītalahadayo, taṃ karuṇāsītalahadayaṃ.	91	
PA_tika-s03_01t:10_0	Tattha kiñcāpi paresaṃ hitopasaṃhārasukhādiaparihānicchanasabhāvatāya, byāpādāratīnaṃ	10	
PA_tika-s03_01t:10_1	ujuvipaccanīkatāya ca sattasantānagatasantāpavicchedanākārapavattiyā mettāmuditānampi	10	
PA_tika-s03_01t:10_2	cittasītalabhāvakāraṇatā upalabbhati, tathāpi paradukkhāpanayanākārappavattiyā parūpatāpāsahanarasā	10	
PA_tika-s03_01t:10_3	avihiṃsābhūtā karuṇāva visesena bhagavato cittassa cittapassaddhi viya sītibhāvanimittanti	10	
PA_tika-s03_01t:10_4	vuttaṃ “karuṇāsītalahadaya”nti. Karuṇāmukhena vā mettāmuditānampi hadayasītalabhāvakāraṇatā vuttāti daṭṭhabbā.	10	
PA_tika-s03_01t:11_0	Atha vā chaasādhāraṇañāṇavisesanibandhanabhūtā sātisayaṃ niravasesañca sabbaññutaññāṇaṃ	11	
PA_tika-s03_01t:11_1	viya savisayabyāpitāya mahākaruṇābhāvamupagatā karuṇāva bhagavato abhisayena hadayasītalabhāvahetūti	11	
PA_tika-s03_01t:11_2	āha “karuṇāsītalahadaya”nti.	11	
PA_tika-s03_01t:12_0	Atha vā satipi mettāmuditānaṃ sātisaye hadayasītibhāvanibandhanatte sakalabuddhaguṇavisesakāraṇatāya	12	
PA_tika-s03_01t:12_1	tāsampi kāraṇanti karuṇāva bhagavato “hadayasītalabhāvakāraṇa”nti vuttā. Karuṇānidānā	12	
PA_tika-s03_01t:12_2	hi sabbepi buddhaguṇā, karuṇānubhāvanibbāpiyamānasaṃsāradukkhasantāpassa hi bhagavato	12	
PA_tika-s03_01t:12_3	paradukkhāpanayanakāmatāya anekānipi asaṅkhyeyyāni kappānaṃ akilantarūpasseva niravasesabuddhakaradhammasambharaṇaniyatassa	12	
PA_tika-s03_01t:12_4	samadhigatadhammādhipateyyassa ca sannihitesupi sattasaṅghāṭasamupanītahadayūpatāpanimittesu	12	
PA_tika-s03_01t:12_5	na īsakampi cittasītibhāvassa aññathattamahosīti. Etasmiñca atthavikappe tīsupi avatthāsu	12	
PA_tika-s03_01t:12_6	bhagavato karuṇā saṅgahitāti daṭṭhabbā.	12	
PA_tika-s03_01t:13_0	Pajānātīti paññā, yathāsabhāvaṃ pakārehi paṭivijjhatīti attho. Paññāva ñeyyāvaraṇappahānato	13	
PA_tika-s03_01t:13_1	pakārehi dhammasabhāvajotanaṭṭhena pajjototi paññāpajjoto. Savāsanappahānato visesena	13	
PA_tika-s03_01t:13_2	hataṃ samugghāṭitaṃ vihataṃ. Paññāpajjotena vihataṃ paññāpajjotavihataṃ. Muyhanti	13	
PA_tika-s03_01t:13_3	tena, sayaṃ vā muyhati, mohanamattameva vā tanti moho, avijjā. Sveva visayasabhāvapaṭicchādanakaraṇato	13	
PA_tika-s03_01t:13_4	andhakārasarikkhatāya tamo viyāti tamo. Paññāpajjotavihato mohatamo etassāti paññāpajjotavihatamohatamo,	13	
PA_tika-s03_01t:13_5	taṃ paññāpajjotavihatamohatamaṃ. Sabbesampi hi khīṇāsavānaṃ satipi paññāpajjotena	13	
PA_tika-s03_01t:13_6	avijjandhakārassa vihatabhāve saddhādhimuttehi viya diṭṭhippattānaṃ sāvakehi paccekasambuddhehi	13	
PA_tika-s03_01t:13_7	ca savāsanappahānena sammāsambuddhānaṃ kilesappahānassa viseso vijjatīti sātisayena	13	
PA_tika-s03_01t:13_8	avijjāppahānena bhagavantaṃ thomento āha “paññāpajjotavihatamohatama”nti.	13	
PA_tika-s03_01t:14_0	Atha vā antarena paropadesaṃ attano santāne accantaṃ avijjandhakāravigamassa nibbattitattā,	14	
PA_tika-s03_01t:14_1	tathā sabbaññutāya balesu ca vasībhāvassa samadhigatattā, parasantatiyañca dhammadesanātisayānubhāvena	14	
PA_tika-s03_01t:14_2	sammadeva tassa pavattitattā bhagavāva visesato mohatamavigamena thometabboti āha	14	
PA_tika-s03_01t:14_3	“paññāpajjotavihatamohatama”nti. Imasmiñca atthavikappe “paññāpajjoto”ti padena bhagavato	14	
PA_tika-s03_01t:14_4	paṭivedhapaññā viya desanāpaññāpi sāmaññaniddesena, ekasesanayena vā saṅgahitāti daṭṭhabbā.	14	
PA_tika-s03_01t:15_0	Atha vā bhagavato ñāṇassa ñeyyapariyantikattā sakalañeyyadhammasabhāvāvabodhanasamatthena	15	
PA_tika-s03_01t:15_1	anāvaraṇañāṇasaṅkhātena paññāpajjotena sabbañeyyadhammasabhāvacchādakassa mohandhakārassa	15	
PA_tika-s03_01t:15_2	vidhamitattā anaññasādhāraṇo bhagavato mohatamavināsoti katvā vuttaṃ “paññāpajjotavihatamohatama”nti.	15	
PA_tika-s03_01t:15_3	Ettha ca mohatamavidhamanante adhigatattā anāvaraṇañāṇaṃ kāraṇūpacārena sasantāne	15	
PA_tika-s03_01t:15_4	mohatamavidhamananti daṭṭhabbaṃ. Abhinīhārasampattiyā savāsanappahānameva hi kilesānaṃ	15	
PA_tika-s03_01t:15_5	ñeyyāvaraṇapahānanti, parasantāne pana mohatamavidhamanassa kāraṇabhāvato phalūpacārena	15	
PA_tika-s03_01t:15_6	anāvaraṇañāṇaṃ “mohatamavidhamana”nti vuccatīti.	15	
PA_tika-s03_01t:16_0	Kiṃ pana kāraṇaṃ avijjāsamugghātoyeveko pahānasampattivasena bhagavato thomanānimittaṃ	16	
PA_tika-s03_01t:16_1	gayhati, na pana sātisayaṃ niravasesakilesapahānanti? Tappahānavacaneneva tadekaṭṭhatāya	16	
PA_tika-s03_01t:16_2	sakalasaṃkilesagaṇasamugghātassa jotitabhāvato. Na hi so tādiso kileso atthi, yo	16	
PA_tika-s03_01t:16_3	niravasesaavijjāppahānena na pahīyatīti.	16	
PA_tika-s03_01t:17_0	Atha vā vijjā viya sakalakusaladhammasamuppattiyā niravasesākusaladhammanibbattiyā	17	
PA_tika-s03_01t:17_1	saṃsārappavattiyā ca avijjā padhānakāraṇanti tabbighātavacanena sakalasaṃkilesagaṇasamugghāto	17	
PA_tika-s03_01t:17_2	vutto eva hotīti vuttaṃ “paññāpajjotavihatamohatama”nti.	17	
PA_tika-s03_01t:18_0	Narā ca amarā ca narāmarā, saha narāmarehīti sanarāmaro, sanarāmaro ca so loko cāti	18	
PA_tika-s03_01t:18_1	sanarāmaraloko, tassa garūti sanarāmaralokagaru, taṃ sanarāmaralokagaruṃ. Etena devamanussānaṃ	18	
PA_tika-s03_01t:18_2	viya tadavasiṭṭhasattānampi yathārahaṃ guṇavisesāvahatāya bhagavato upakārataṃ dasseti.	18	
PA_tika-s03_01t:18_3	Na cettha padhānāppadhānabhāvo codetabbo. Añño hi saddakkamo, añño atthakkamo. Edisesu	18	
PA_tika-s03_01t:18_4	hi samāsapadesu padhānampi appadhānaṃ viya niddisīyati yathā “sarājikāya parisāyā”ti.	18	
PA_tika-s03_01t:18_5	Kāmañcettha sattasaṅkhārokāsavasena tividho loko, garubhāvassa pana adhippetattā	18	
PA_tika-s03_01t:18_6	garukaraṇasamatthasseva sattalokassa vasena attho gahetabbo. So hi lokīyanti ettha	18	
PA_tika-s03_01t:18_7	puññapāpāni tabbipāko cāti “loko”ti vuccati. Amaraggahaṇena cettha upapattidevā adhippetā.	18	
PA_tika-s03_01t:19_0	Atha vā samūhattho loka-saddo samudāyavasena lokīyati paññāpīyatīti. Saha narehīti	19	
PA_tika-s03_01t:19_1	sanarā, sanarā ca te amarā cāti sanarāmarā, tesaṃ lokoti sanarāmaralokoti purimanayeneva	19	
PA_tika-s03_01t:19_2	yojetabbaṃ. Amara-saddena cettha visuddhidevāpi saṅgayhanti. Te hi maraṇābhāvato	19	
PA_tika-s03_01t:19_3	paramatthato amarā, narāmarānaṃyeva gahaṇaṃ ukkaṭṭhaniddesavasena yathā “satthā devamanussāna”nti.	19	
PA_tika-s03_01t:19_4	Tathā hi sabbānatthapariharaṇapubbaṅgamāya niravasesahitasukhavidhānatapparāya niratisayāya	19	
PA_tika-s03_01t:19_5	payogasampattiyā sadevamanussāya pajāya accantamupakāritāya aparimitanirupamappabhāvaguṇavisesasamaṅgitāya	19	
PA_tika-s03_01t:19_6	ca sabbasattuttamo bhagavā aparimāṇāsu lokadhātūsu aparimāṇānaṃ sattānaṃ uttamaṃ	19	
PA_tika-s03_01t:19_7	gāravaṭṭhānaṃ. Tena vuttaṃ “sanarāmaralokagaru”nti.	19	
PA_tika-s03_01t:20_0	Sobhanaṃ gataṃ gamanaṃ etassāti sugato. Bhagavato hi veneyyajanupasaṅkamanaṃ ekantena	20	
PA_tika-s03_01t:20_1	tesaṃ hitasukhanipphādanato sobhanaṃ, tathā lakkhaṇānubyañjanapaṭimaṇḍitarūpakāyatāya	20	
PA_tika-s03_01t:20_2	dutavilambitakhalitānukaḍḍhananippīḷanukkuṭikakuṭilākulatādi- dosarahitamavahasitarājahaṃsavasabhavāraṇamigarājagamanaṃ	20	
PA_tika-s03_01t:20_3	kāyagamanaṃ ñāṇagamanañca vipulanimmalakaruṇāsativīriyādiguṇavisesasahitamabhinīhārato	20	
PA_tika-s03_01t:20_4	yāva mahābodhi niravajjatāya sobhanamevāti.	20	
PA_tika-s03_01t:21_0	Atha vā sayambhūñāṇena sakalamapi lokaṃ pariññābhisamayavasena parijānanto ñāṇena	21	
PA_tika-s03_01t:21_1	sammā gato avagatoti sugato, tathā lokasamudayaṃ pahānābhisamayavasena pajahanto	21	
PA_tika-s03_01t:21_2	anuppattidhammataṃ āpādento sammā gato atītoti sugato, lokanirodhaṃ nibbānaṃ sacchikiriyābhisamayavasena	21	
PA_tika-s03_01t:21_3	sammā gato adhigatoti sugato, lokanirodhagāminiṃ paṭipadaṃ bhāvanābhisamayavasena	21	
PA_tika-s03_01t:21_4	sammā gato paṭipannoti sugato. “Sotāpattimaggena ye kilesā pahīnā, te kilese na puneti	21	
PA_tika-s03_01t:21_5	na pacceti na paccāgacchatīti sugato”tiādinā nayena ayamattho vibhāvetabboti.	21	
PA_tika-s03_01t:22_0	Atha vā sundaraṃ ṭhānaṃ sammāsambodhiṃ, nibbānameva vā gato adhigatoti sugato. Yasmā	22	
PA_tika-s03_01t:22_1	vā bhūtaṃ tacchaṃ atthasaṃhitaṃ veneyyānaṃ yathārahaṃ kālayuttameva ca dhammaṃ bhāsati,	22	
PA_tika-s03_01t:22_2	tasmā sammā gadati vadatīti sugato da-kārassa ta-kāraṃ katvā. Iti sobhanagamanatādīhi	22	
PA_tika-s03_01t:22_3	sugato, taṃ sugataṃ.	22	
PA_tika-s03_01t:23_0	Puññapāpakehi upapajjanavasena gantabbato gatiyo, upapattibhavavisesā. Tā pana nirayādivasena	23	
PA_tika-s03_01t:23_1	pañcavidhā. Tā hi sakalassapi bhavagāmikammassa ariyamaggādhigamena avipākārahabhāvakaraṇena	23	
PA_tika-s03_01t:23_2	nivattitattā bhagavā pañcahipi gatīhi suṭṭhu mutto visaṃyuttoti āha “gativimutta”nti.	23	
PA_tika-s03_01t:23_3	Etena bhagavato katthacipi apariyāpannataṃ dasseti, yato bhagavā “devātidevo”ti vuccati. Tenāha –	23	
PA_tika-s03_01t:24	“Yena devūpapatyassa, gandhabbo vā vihaṅgamo;	2	
PA_tika-s03_01t:25	Yakkhattaṃ yena gaccheyyaṃ, manussattañca abbaje;	2	
PA_tika-s03_01t:26	Te mayhaṃ āsavā khīṇā, viddhastā vinaḷīkatā”ti. ;	2	
PA_tika-s03_01t:27_0	Taṃtaṃgatisaṃvattanakānañhi kammakilesānaṃ aggamaggena bodhimūleyeva suppahīnattā	27	
PA_tika-s03_01t:27_1	natthi bhagavato gatipariyāpannatāti accantameva bhagavā sabbabhavayonigativiññāṇaṭṭhitisattāvāsasattanikāyehi	27	
PA_tika-s03_01t:27_2	suparimutto. Taṃ gativimuttaṃ. Vandeti namāmi, thomemīti vā attho.	27	
PA_tika-s03_01t:28_0	Atha vā gativimuttanti anupādisesanibbānadhātuppattiyā bhagavantaṃ thometi. Ettha	28	
PA_tika-s03_01t:28_1	hi dvīhi ākārehi bhagavato thomanā veditabbā attahitasampattito parahitapaṭipattito	28	
PA_tika-s03_01t:28_2	ca. Tesu attahitasampatti anāvaraṇañāṇādhigamato, savāsanānaṃ sabbesaṃ kilesānaṃ	28	
PA_tika-s03_01t:28_3	accantapahānato, anupādisesanibbānappattito ca veditabbā. Parahitapaṭipatti lābhasakkārādinirapekkhacittassa	28	
PA_tika-s03_01t:28_4	sabbadukkhaniyyānikadhammadesanato, viruddhesupi niccaṃ hitajjhāsayavasena ñāṇaparipākakālāgamanato	28	
PA_tika-s03_01t:28_5	ca. Sā panettha āsayato payogato ca duvidhā parahitapaṭipatti, tividhā ca attahitasampatti	28	
PA_tika-s03_01t:28_6	pakāsitā hoti, kathaṃ? “Karuṇāsītalahadaya”nti etena āsayato parahitapaṭipatti, sammāgadanatthena	28	
PA_tika-s03_01t:28_7	sugata-saddena payogato parahitapaṭipatti, “paññāpajjotavihatamohatamaṃ gativimutta”nti	28	
PA_tika-s03_01t:28_8	etehi catusaccapaṭivedhatthena ca sugata-saddena tividhāpi attahitasampatti, avasiṭṭhatthena	28	
PA_tika-s03_01t:28_9	tena “paññāpajjotavihatamohatama”nti etena ca sabbāpi attahitasampatti parahitapaṭipatti pakāsitā hotīti.	28	
PA_tika-s03_01t:29_0	Atha vā tīhi ākārehi bhagavato thomanā veditabbā – hetuto phalato upakārato ca. Tattha	29	
PA_tika-s03_01t:29_1	hetu mahākaruṇā, sā paṭhamapadena dassitā. Phalaṃ catubbidhaṃ ñāṇasampadā pahānasampadā	29	
PA_tika-s03_01t:29_2	ānubhāvasampadā rūpakāyasampadā cāti. Tāsu ñāṇapahānasampadā dutiyapadena saccapaṭivedhatthena	29	
PA_tika-s03_01t:29_3	ca sugata-saddena pakāsitā honti, ānubhāvasampadā pana tatiyapadena, rūpakāyasampadā	29	
PA_tika-s03_01t:29_4	yathāvuttakāyagamanasobhanatthena sugata-saddena lakkhaṇānubyañjanapāripūriyā vinā	29	
PA_tika-s03_01t:29_5	tadabhāvato. Upakāro anantaraṃ abāhiraṃ karitvā tividhayānamukhena vimuttidhammadesanā.	29	
PA_tika-s03_01t:29_6	So sammāgadanatthena sugata-saddena pakāsito hotīti veditabbaṃ.	29	
PA_tika-s03_01t:30_0	Tattha “karuṇāsītalahadaya”nti etena sammāsambodhiyā mūlaṃ dasseti. Mahākaruṇāya	30	
PA_tika-s03_01t:30_1	sañcoditamānaso hi bhagavā saṃsārapaṅkato sattānaṃ samuddharaṇatthaṃ katābhinīhāro	30	
PA_tika-s03_01t:30_2	anupubbena pāramiyo pūretvā anuttaraṃ sammāsambodhiṃ adhigatoti karuṇā sammāsambodhiyā	30	
PA_tika-s03_01t:30_3	mūlaṃ. “Paññāpajjotavihatamohatama”nti etena sammāsambodhiṃ dasseti. Anāvaraṇañāṇapadaṭṭhānañhi	30	
PA_tika-s03_01t:30_4	maggañāṇaṃ, maggañāṇapadaṭṭhānañca anāvaraṇañāṇaṃ sammāsambodhīti vuccatīti. Sammāgamanatthena	30	
PA_tika-s03_01t:30_5	sugata-saddena sammāsambodhiyā paṭipattiṃ dasseti līnuddhaccapatiṭṭhānāyūhanakāmasukhallikattakilamathānuyoga-sassatucchedābhinivesādi-antadvayarahitāya	30	
PA_tika-s03_01t:30_6	karuṇāpaññāpariggahitāya majjhimāya paṭipattiyā pakāsanato sugata-saddassa. Itarehi	30	
PA_tika-s03_01t:30_7	sammāsambodhiyā padhānāppadhānabhedaṃ payojanaṃ dasseti. Saṃsāramahoghato sattasantāraṇañhettha	30	
PA_tika-s03_01t:30_8	padhānaṃ payojanaṃ, tadaññamappadhānaṃ. Tesu padhānena parahitapaṭipattiṃ dasseti,	30	
PA_tika-s03_01t:30_9	itarena attahitasampattiṃ, tadubhayena attahitāya paṭipannādīsu catūsu puggalesu	30	
PA_tika-s03_01t:30_10	bhagavato catutthapuggalabhāvaṃ dasseti. Tena ca anuttaradakkhiṇeyyabhāvaṃ, uttamavandanīyabhāvaṃ,	301	
PA_tika-s03_01t:30_11	attano ca vandanakiriyāya khettaṅgatabhāvaṃ dasseti.	301	
PA_tika-s03_01t:31_0	Ettha ca karuṇāgahaṇena lokiyesu mahaggatabhāvappattāsādhāraṇaguṇadīpanato bhagavato	31	
PA_tika-s03_01t:31_1	sabbalokiyaguṇasampatti dassitā hoti, paññāgahaṇena sabbaññutaññāṇapadaṭṭhānamaggañāṇadīpanato	31	
PA_tika-s03_01t:31_2	sabbalokuttaraguṇasampatti. Tadubhayaggahaṇasiddho hi attho “sanarāmaralokagaru”ntiādinā	31	
PA_tika-s03_01t:31_3	vipañcīyatīti. Karuṇāgahaṇena ca upagamanaṃ nirupakkilesaṃ dasseti, paññāgahaṇena	31	
PA_tika-s03_01t:31_4	apagamanaṃ. Tathā karuṇāgahaṇena lokasamaññānurūpaṃ bhagavato pavattiṃ dasseti lokavohāravisayattā	31	
PA_tika-s03_01t:31_5	karuṇāya, paññāgahaṇena samaññāya anatidhāvanaṃ. Sabhāvānavabodhena hi dhammānaṃ	31	
PA_tika-s03_01t:31_6	samaññaṃ atidhāvitvā sattādiparāmasanaṃ hotīti. Tathā karuṇāgahaṇena mahākaruṇāsamāpattivihāraṃ	31	
PA_tika-s03_01t:31_7	dasseti, paññāgahaṇena tīsu kālesu appaṭihatañāṇaṃ catusaccañāṇaṃ catupaṭisambhidāñāṇaṃ	31	
PA_tika-s03_01t:31_8	catuvesārajjañāṇaṃ, karuṇāgahaṇena mahākaruṇāsamāpattiñāṇassa gahitattā sesādhāraṇañāṇāni	31	
PA_tika-s03_01t:31_9	cha abhiññā aṭṭhasu parisāsu akampanañāṇāni dasa balāni cuddasa buddhañāṇāni soḷasa	31	
PA_tika-s03_01t:31_10	ñāṇacariyā aṭṭhārasa buddhadhammā catucattālīsa ñāṇavatthūni sattasattati ñāṇavatthūnīti	311	
PA_tika-s03_01t:31_11	evamādīnaṃ anekesaṃ paññāpabhedānaṃ vasena ñāṇacāraṃ dasseti. Tathā karuṇāgahaṇena	311	
PA_tika-s03_01t:31_12	caraṇasampattiṃ, paññāgahaṇena vijjāsampattiṃ. Karuṇāgahaṇena attādhipatitā, paññāgahaṇena	311	
PA_tika-s03_01t:31_13	dhammādhipatitā. Karuṇāgahaṇena lokanāthabhāvo, paññāgahaṇena attanāthabhāvo. Tathā	311	
PA_tika-s03_01t:31_14	karuṇāgahaṇena pubbakāribhāvo, paññāgahaṇena kataññutā. Karuṇāgahaṇena aparantapatā,	311	
PA_tika-s03_01t:31_15	paññāgahaṇena anattantapatā. Karuṇāgahaṇena vā buddhakaradhammasiddhi, paññāgahaṇena	311	
PA_tika-s03_01t:31_16	buddhabhāvasiddhi. Tathā karuṇāgahaṇena paresaṃ tāraṇaṃ, paññāgahaṇena sayaṃ tāraṇaṃ.	311	
PA_tika-s03_01t:31_17	Tathā karuṇāgahaṇena sabbasattesu anuggahacittatā, paññāgahaṇena sabbadhammesu virattacittatā dassitā hoti.	311	
PA_tika-s03_01t:32_0	Sabbesañca buddhaguṇānaṃ karuṇā ādi tannidānabhāvato, paññā pariyosānaṃ tato uttari	32	
PA_tika-s03_01t:32_1	karaṇīyābhāvato. Iti ādipariyosānadassanena sabbe buddhaguṇā dassitā honti. Tathā	32	
PA_tika-s03_01t:32_2	karuṇāgahaṇena sīlakkhandhapubbaṅgamo samādhikkhandho dassito hoti. Karuṇānidānañhi	32	
PA_tika-s03_01t:32_3	sīlaṃ tato pāṇātipātādiviratippavattito, sā ca jhānattayasampayoginīti. Paññāvacanena	32	
PA_tika-s03_01t:32_4	paññākkhandho. Sīlañca sabbabuddhaguṇānaṃ ādi, samādhi majjhe, paññā pariyosānanti	32	
PA_tika-s03_01t:32_5	evampi ādimajjhapariyosānakalyāṇadassanena sabbe buddhaguṇā dassitā honti nayato	32	
PA_tika-s03_01t:32_6	dassitattā. Eso eva hi niravasesato buddhaguṇānaṃ dassanupāyo, yadidaṃ nayaggahaṇaṃ,	32	
PA_tika-s03_01t:32_7	aññathā ko nāma samattho bhagavato guṇe anupadaṃ niravasesato dassetuṃ. Tenevāha –	32	
PA_tika-s03_01t:33	“Buddhopi buddhassa bhaṇeyya vaṇṇaṃ,	3	
PA_tika-s03_01t:34	Kappampi ce aññamabhāsamāno;	3	
PA_tika-s03_01t:35	Khīyetha kappo ciradīghamantare,	3	
PA_tika-s03_01t:36	Vaṇṇo na khīyetha tathāgatassā”ti. –	3	
PA_tika-s03_01t:37	Teneva ca āyasmatā sāriputtattherenapi buddaguṇaparicchedanaṃ pati anuyuttena “no hetaṃ, bhante”ti paṭikkhipitvā “api ca me, bhante, dhammanvayo vidito”ti vuttaṃ.	3	
PA_tika-s03_01t:38_0	2. Evaṃ saṅkhepena sakalasabbaññuguṇehi bhagavantaṃ abhitthavitvā idāni saddhammaṃ	38	
PA_tika-s03_01t:38_1	thometuṃ “buddhopī”tiādimāha. Tattha buddhoti kattuniddeso. Buddhabhāvanti kammaniddeso.	38	
PA_tika-s03_01t:38_2	Bhāvetvā sacchikatvāti ca pubbakālakiriyāniddeso. Yanti aniyamato kammaniddeso. Upagatoti	38	
PA_tika-s03_01t:38_3	aparakālakiriyāniddeso. Vandeti kiriyāniddeso. Tanti niyamanaṃ. Dhammanti vandanakiriyāya	38	
PA_tika-s03_01t:38_4	kammaniddeso. Gatamalaṃ anuttaranti ca tabbisesanaṃ.	38	
PA_tika-s03_01t:39_0	Tattha buddhasaddassa tāva – “bujjhitā saccānīti buddho, bodhetā pajāyāti buddho”tiādinā	39	
PA_tika-s03_01t:39_1	niddesanayena attho veditabbo. Atha vā savāsanāya aññāṇaniddāya accantavigamato,	39	
PA_tika-s03_01t:39_2	buddhiyā vā vikasitabhāvato buddhavāti buddho jāgaraṇavikasanatthavasena. Atha vā	39	
PA_tika-s03_01t:39_3	kassacipi ñeyyadhammassa anavabuddhassa abhāvena ñeyyavisesassa kammabhāvena aggahaṇato	39	
PA_tika-s03_01t:39_4	kammavacanicchāya abhāvena avagamanatthavaseneva kattuniddeso labbhatīti buddhavāti	39	
PA_tika-s03_01t:39_5	buddho yathā “dikkhito na dadātī”ti. Atthato pana pāramitāparibhāvito sayambhūñāṇena	39	
PA_tika-s03_01t:39_6	saha vāsanāya vihataviddhastaniravasesakileso mahākaruṇā sabbaññutaññāṇādiaparimeyyaguṇagaṇādhāro	39	
PA_tika-s03_01t:39_7	khandhasantāno buddho. Yathāha – “buddhoti yo so bhagavā sayambhū anācariyako pubbe	39	
PA_tika-s03_01t:39_8	ananussutesu dhammesu sāmaṃ saccāni abhisambujjhi. Tattha ca sabbaññutaṃ patto balesu	39	
PA_tika-s03_01t:39_9	ca vasībhāva”nti. Api-saddo sambhāvane. Tena “evaṃ guṇavisesayutto sopi nāma bhagavā”ti	39	
PA_tika-s03_01t:39_10	vakkhamānaguṇe dhamme sambhāvanaṃ dīpeti. Buddhabhāvanti sammāsambodhiṃ. Bhāvetvāti	391	
PA_tika-s03_01t:39_11	uppādetvā vaḍḍhetvā ca. Sacchikatvāti paccakkhaṃ katvā. Upagatoti patto, adhigatoti	391	
PA_tika-s03_01t:39_12	attho. Etassa “buddhabhāva”nti etena sambandho. Gatamalanti vigatamalaṃ, niddosanti	391	
PA_tika-s03_01t:39_13	attho. Vandeti paṇamāmi, thomemi vā. Anuttaranti uttararahitaṃ, lokuttaranti attho.	391	
PA_tika-s03_01t:39_14	Dhammanti yathānusiṭṭhaṃ paṭipajjamāne apāyato saṃsārato ca apatamāne dhāretīti dhammo.	391	
PA_tika-s03_01t:40_0	Ayañhettha saṅkhepattho – evaṃ vividhaguṇagaṇasamannāgato buddhopi bhagavā yaṃ ariyamaggasaṅkhātaṃ	40	
PA_tika-s03_01t:40_1	dhammaṃ bhāvetvā phalanibbānasaṅkhātaṃ pana dhammaṃ sacchikatvā anuttaraṃ sammāsambodhiṃ	40	
PA_tika-s03_01t:40_2	adhigato, tametaṃ buddhānampi buddhabhāvahetubhūtaṃ sabbadosamalarahitaṃ attano uttaritarābhāvena	40	
PA_tika-s03_01t:40_3	anuttaraṃ paṭivedhasaddhammaṃ namāmīti. Pariyattisaddhammassapi tappakāsanattā idha	40	
PA_tika-s03_01t:40_4	saṅgaho daṭṭhabbo. Atha vā “abhidhammanayasamuddaṃ adhigacchi, tīṇi piṭakāni sammasī”ti	40	
PA_tika-s03_01t:40_5	ca aṭṭhakathāyaṃ vuttattā pariyattidhammassapi sacchikiriyasammasanapariyāyo labbhatīti	40	
PA_tika-s03_01t:40_6	sopi idha vutto evāti daṭṭhabbaṃ.	40	
PA_tika-s03_01t:41_0	Tathā “yaṃ dhammaṃ bhāvetvā sacchikatvā”ti ca vuttattā buddhakaradhammabhūtāhi pāramitāhi	41	
PA_tika-s03_01t:41_1	saha pubbabhāge adhisīlasikkhādayopi idha dhamma-saddena saṅgahitāti veditabbaṃ.	41	
PA_tika-s03_01t:41_2	Tāpi hi malapaṭipakkhatāya gatamalā anaññasādhāraṇatāya anuttarā cāti. Tathā hi sattānaṃ	41	
PA_tika-s03_01t:41_3	sakalavaṭṭadukkhanissaraṇatthāya katamahābhinīhāro mahākaruṇādhivāsapesalajjhāsayo	41	
PA_tika-s03_01t:41_4	paññāvisesaparidhotanimmalānaṃ dānadamasaññamādīnaṃ uttamadhammānaṃ satasahassādhikāni	41	
PA_tika-s03_01t:41_5	kappānaṃ cattāri asaṅkhyeyyāni sakkaccaṃ nirantaraṃ niravasesānaṃ bhāvanāpaccakkhakaraṇehi	41	
PA_tika-s03_01t:41_6	kammādīsu adhigatavasibhāvo acchariyācinteyyamahānubhāvo adhisīlādhicittānaṃ paramukkaṃsapāramippatto	41	
PA_tika-s03_01t:41_7	bhagavā paccayākāre catuvīsatikoṭisatasahassamukhena mahāvajirañāṇaṃ pesetvā anuttaraṃ	41	
PA_tika-s03_01t:41_8	sammāsambodhiṃ abhisambuddhoti.	41	
PA_tika-s03_01t:42_0	Ettha ca “bhāvetvā”ti etena vijjāsampadāya dhammaṃ thometi, “sacchikatvā”ti etena	42	
PA_tika-s03_01t:42_1	vimuttisampadāya. Tathā paṭhamena jhānasampadāya, dutiyena vimokkhasampadāya. Paṭhamena	42	
PA_tika-s03_01t:42_2	vā samādhisampadāya, dutiyena samāpattisampadāya. Atha vā paṭhamena khayeñāṇabhāvena,	42	
PA_tika-s03_01t:42_3	dutiyena anuppādeñāṇabhāvena. Purimena vā vijjūpamatāya, dutiyena vajirupamatāya.	42	
PA_tika-s03_01t:42_4	Purimena vā virāgasampattiyā, dutiyena nirodhasampattiyā. Tathā paṭhamena niyyānabhāvena,	42	
PA_tika-s03_01t:42_5	dutiyena nissaraṇabhāvena. Paṭhamena vā hetubhāvena, dutiyena asaṅkhatabhāvena. Paṭhamena	42	
PA_tika-s03_01t:42_6	vā dassanabhāvena, dutiyena vivekabhāvena. Paṭhamena vā adhipatibhāvena, dutiyena	42	
PA_tika-s03_01t:42_7	amatabhāvena dhammaṃ thometi. Atha vā “yaṃ dhammaṃ bhāvetvā buddhabhāvaṃ upagato”ti	42	
PA_tika-s03_01t:42_8	etena svākkhātatāya dhammaṃ thometi, “sacchikatvā”ti etena sandiṭṭhikatāya. Tathā	42	
PA_tika-s03_01t:42_9	purimena akālikatāya, pacchimena ehipassikatāya. Purimena vā opaneyyikatāya, pacchimena	42	
PA_tika-s03_01t:42_10	paccattaṃ veditabbatāya dhammaṃ thometi. “Gatamala”nti iminā saṃkilesābhāvadīpanena	421	
PA_tika-s03_01t:42_11	dhammassa parisuddhataṃ dasseti. “Anuttara”nti etena aññassa visiṭṭhassa abhāvadīpanena	421	
PA_tika-s03_01t:42_12	vipulaparipuṇṇataṃ. Paṭhamena vā pahānasampadaṃ dhammassa dasseti, dutiyena sabhāvasampadaṃ.	421	
PA_tika-s03_01t:42_13	Bhāvetabbatāya vā dhammassa gatamalabhāvo yojetabbo. Bhāvanābalena hi so dosānaṃ	421	
PA_tika-s03_01t:42_14	samugghātako hotīti. Sacchikātabbabhāvena anuttarabhāvo yojetabbo. Sacchikiriyānibbattito	421	
PA_tika-s03_01t:42_15	hi tatuttarikaraṇīyābhāvato anaññasādhāraṇatāya anuttaroti. Tathā “bhāvetvā”ti etena	421	
PA_tika-s03_01t:42_16	saha pubbabhāgasīlādīhi sekkhā sīlasamādhipaññākkhandhā dassitā honti. “Sacchikatvā”ti	421	
PA_tika-s03_01t:42_17	etena saha asaṅkhatāya dhātuyā asekkhā sīlasamādhipaññākkhandhā dassitā hontīti.	421	
PA_tika-s03_01t:43_0	3. Evaṃ saṅkhepeneva sabbadhammaguṇehi saddhammaṃ abhitthavitvā idāni ariyasaṅghaṃ	43	
PA_tika-s03_01t:43_1	thometuṃ “sugatassā”tiādimāha. Tattha sugatassāti sambandhaniddeso. Tassa “puttāna”nti	43	
PA_tika-s03_01t:43_2	etena sambandho. Orasānanti puttavisesanaṃ. Mārasenamathanānanti orasaputtabhāve	43	
PA_tika-s03_01t:43_3	kāraṇaniddeso. Tena kilesapahānameva bhagavato orasaputtabhāve kāraṇaṃ anujānātīti	43	
PA_tika-s03_01t:43_4	dasseti. Aṭṭhannanti gaṇanaparicchedaniddeso. Tena ca satipi tesaṃ sattavisesabhāvena	43	
PA_tika-s03_01t:43_5	anekasahassasaṅkhābhāve imaṃ gaṇanaparicchedaṃ nātivattantīti dasseti maggaṭṭhaphalaṭṭhabhāvānativattanato.	43	
PA_tika-s03_01t:43_6	Samūhanti samudāyaniddeso. Ariyasaṅghanti guṇavisiṭṭhasaṅghātabhāvaniddeso. Tena	43	
PA_tika-s03_01t:43_7	asatipi ariyapuggalānaṃ kāyasāmaggiyaṃ ariyasaṅghabhāvaṃ dasseti diṭṭhisīlasāmaññena saṃhatabhāvato.	43	
PA_tika-s03_01t:44_0	Tattha urasi bhavā jātā saṃbaddhā ca orasā. Yathā hi sattānaṃ orasaputtā attajātatāya	44	
PA_tika-s03_01t:44_1	pitu santakassa dāyajjassa visesena bhāgino honti, evametepi ariyapuggalā sammāsambuddhassa	44	
PA_tika-s03_01t:44_2	dhammassavanante ariyāya jātiyā jātatāya bhagavato santakassa vimuttisukhassa ariyadhammaratanassa	44	
PA_tika-s03_01t:44_3	ca ekantabhāginoti orasā viya orasā. Atha vā bhagavato dhammadesanānubhāveneva ariyabhūmiṃ	44	
PA_tika-s03_01t:44_4	okkamamānā okkantā ca ariyasāvakā bhagavato urena vāyāmajanitābhijātitāya nippariyāyena	44	
PA_tika-s03_01t:44_5	orasā puttāti vattabbataṃ arahanti. Sāvakehi pavattiyamānāpi hi dhammadesanā “bhagavato	44	
PA_tika-s03_01t:44_6	dhammadesanā”icceva vuccati tammūlikattā lakkhaṇādivisesābhāvato ca.	44	
PA_tika-s03_01t:45_0	Yadipi ariyasāvakānaṃ ariyamaggādhigamasamaye bhagavato viya tadantarāyakaraṇatthaṃ	45	
PA_tika-s03_01t:45_1	devaputtamāro, māravāhinī vā na ekantena apasādeti, tehi pana apasādetabbatāya kāraṇe	45	
PA_tika-s03_01t:45_2	vimathite tepi vimathitā eva nāma hontīti āha “mārasenamathanāna”nti. Imasmiṃ panatthe	45	
PA_tika-s03_01t:45_3	“māramārasenamathanāna”nti vattabbe mārasenamathanānanti ekadesasarūpekaseso katoti	45	
PA_tika-s03_01t:45_4	daṭṭhabbaṃ. Atha vā khandhābhisaṅkhāramārānaṃ viya devaputtamārassapi guṇamāraṇe	45	
PA_tika-s03_01t:45_5	sahāyabhāvūpagamanato kilesabalakāyo “senā”ti vuccati. Yathāha “kāmā te paṭhamā senā”tiādi.	45	
PA_tika-s03_01t:45_6	Sā ca tehi diyaḍḍhasahassabhedā, anantabhedā vā kilesavāhinī satidhammavicayavīriyasamathādiguṇapaharaṇehi	45	
PA_tika-s03_01t:45_7	odhiso vimathitā vihatā viddhastā cāti mārasenamathanā, ariyasāvakā. Etena tesaṃ	45	
PA_tika-s03_01t:45_8	bhagavato anujātaputtataṃ dasseti.	45	
PA_tika-s03_01t:46_0	Ārakattā kilesehi, anaye na iriyanato, aye ca iriyanato ariyā niruttinayena. Atha	46	
PA_tika-s03_01t:46_1	vā sadevakena lokena saraṇanti araṇīyato upagantabbato, upagatānañca tadatthasiddhito	46	
PA_tika-s03_01t:46_2	ariyā. Ariyānaṃ saṅghoti ariyasaṅgho. Ariyo ca so saṅgho cāti vā ariyasaṅgho. Bhagavato	46	
PA_tika-s03_01t:46_3	aparabhāge buddhadhammaratanānampi samadhigamo saṅgharatanādhīnoti assa ariyasaṅghassa	46	
PA_tika-s03_01t:46_4	bahūpakārataṃ dassetuṃ idheva “sirasā vande”ti vuttanti daṭṭhabbaṃ.	46	
PA_tika-s03_01t:47_0	Ettha ca “sugatassa orasānaṃ puttāna”nti etena ariyasaṅghassa pabhavasampadaṃ dasseti,	47	
PA_tika-s03_01t:47_1	“mārasenamathanāna”nti etena pahānasampadaṃ sakalasaṃkilesapahānadīpanato, “aṭṭhannampi	47	
PA_tika-s03_01t:47_2	samūha”nti etena ñāṇasampadaṃ maggaṭṭhaphalaṭṭhabhāvadīpanato. “Ariyasaṅgha”nti etena	47	
PA_tika-s03_01t:47_3	pabhavasampadaṃ dasseti sabbasaṅghānaṃ aggabhāvadīpanato. Atha vā sugatassa orasānaṃ	47	
PA_tika-s03_01t:47_4	puttānanti ariyasaṅghassa visuddhanissayabhāvadīpanaṃ. Mārasenamathanānanti sammāujuñāyasāmīcippaṭipannabhāvadīpanaṃ.	47	
PA_tika-s03_01t:47_5	Aṭṭhannampi samūhanti āhuneyyādibhāvadīpanaṃ. Ariyasaṅghanti anuttarapuññakhettabhāvadīpanaṃ.	47	
PA_tika-s03_01t:47_6	Tathā “sugatassa orasānaṃ puttāna”nti etena ariyasaṅghassa lokuttarasaraṇagamanasabhāvaṃ	47	
PA_tika-s03_01t:47_7	dīpeti. Lokuttarasaraṇagamanena hi te bhagavato orasaputtā jātā. “Mārasenamathanāna”nti	47	
PA_tika-s03_01t:47_8	etena abhinīhārasampadāya siddhaṃ pubbabhāge sammāpaṭipattiṃ dasseti. Katābhinīhārā	47	
PA_tika-s03_01t:47_9	hi sammāpaṭipannā māraṃ māraparisaṃ vā abhivijinanti. “Aṭṭhannampi samūha”nti etena	47	
PA_tika-s03_01t:47_10	paṭividdhastavipakkhe sekkhāsekkhadhamme dasseti puggalādhiṭṭhānena maggaphaladhammānaṃ	471	
PA_tika-s03_01t:47_11	pakāsitattā. “Ariyasaṅgha”nti aggadakkhiṇeyyabhāvaṃ dasseti. Saraṇagamanañca sāvakānaṃ	471	
PA_tika-s03_01t:47_12	sabbaguṇānaṃ ādi, sapubbabhāgapaṭipadā sekkhā sīlakkhandhādayo majjhe, asekkhā sīlakkhandhādayo	471	
PA_tika-s03_01t:47_13	pariyosānanti ādimajjhapariyosānakalyāṇā saṅkhepato sabbe ariyasaṅghaguṇā pakāsitā honti.	471	
PA_tika-s03_01t:48_0	4. Evaṃ gāthāttayena saṅkhepato sakalaguṇasaṃkittanamukhena ratanattayassa paṇāmaṃ	48	
PA_tika-s03_01t:48_1	katvā idāni taṃ nipaccakāraṃ yathādhippete payojane pariṇāmento “iti me”tiādimāha.	48	
PA_tika-s03_01t:48_2	Tattha ratijananaṭṭhena ratanaṃ, buddhadhammasaṅghā. Tesañhi “itipi so bhagavā”tiādinā	48	
PA_tika-s03_01t:48_3	yathābhūtaguṇe āvajjentassa amatādhigamahetubhūtaṃ anappakaṃ pītipāmojjaṃ uppajjati. Yathāha –	48	
PA_tika-s03_01t:49_0	“Yasmiṃ, mahānāma, samaye ariyasāvako tathāgataṃ anussarati, nevassa tasmiṃ samaye	49	
PA_tika-s03_01t:49_1	rāgapariyuṭṭhitaṃ cittaṃ hoti, na dosapariyuṭṭhitaṃ cittaṃ hoti, na mohapariyuṭṭhitaṃ	49	
PA_tika-s03_01t:49_2	cittaṃ hoti, ujugatamevassa tasmiṃ samaye cittaṃ hoti tathāgataṃ ārabbha. Ujugatacitto	49	
PA_tika-s03_01t:49_3	kho pana, mahānāma, ariyasāvako labhati atthavedaṃ, labhati dhammavedaṃ, labhati	49	
PA_tika-s03_01t:49_4	dhammūpasaṃhitaṃ pāmojjaṃ, pamuditassa pīti jāyatī”tiādi.	49	
PA_tika-s03_01t:50	Cittīkatādibhāvo vā ratanaṭṭho. Vuttañhetaṃ –	5	
PA_tika-s03_01t:51	“Cittīkataṃ mahagghañca, atulaṃ dullabhadassanaṃ;	5	
PA_tika-s03_01t:52	Anomasattaparibhogaṃ, ratanaṃ tena vuccatī”ti. –	5	
PA_tika-s03_01t:53	Cittīkatabhāvādayo ca anaññasādhāraṇā buddhādīsu eva labbhantīti.	5	
PA_tika-s03_01t:54_0	Vandanāva vandanāmayaṃ yathā “dānamayaṃ sīlamaya”nti. Vandanā cettha kāyavācācittehi	54	
PA_tika-s03_01t:54_1	tiṇṇaṃ ratanānaṃ guṇaninnatā, thomanā vā. Pujjabhavaphalanibbattanato puññaṃ, attano	54	
PA_tika-s03_01t:54_2	santānaṃ punātīti vā. Suvihatantarāyoti. Suṭṭhu vihatantarāyo. Etena attano pasādasampattiyā,	54	
PA_tika-s03_01t:54_3	ratanattayassa ca khettabhāvasampattiyā taṃ puññaṃ atthappakāsanassa upaghātakaupaddavānaṃ	54	
PA_tika-s03_01t:54_4	vihanane samatthanti dasseti. Hutvāti pubbakālakiriyā. Tassa “atthaṃ pakāsayissāmī”ti	54	
PA_tika-s03_01t:54_5	etena sambandho. Tassāti yaṃ ratanattayavandanāmayaṃ puññaṃ, tassa. Ānubhāvenāti balena.	54	
PA_tika-s03_01t:55_0	5. Evaṃ ratanattayassa nipaccakāre payojanaṃ dassetvā idāni yassā dhammadesanāya	55	
PA_tika-s03_01t:55_1	atthaṃ saṃvaṇṇetukāmo, tassā tāva guṇābhitthavanavasena upaññāpanatthaṃ “saṃyuttavaggapaṭimaṇḍitassā”tiādi	55	
PA_tika-s03_01t:55_2	vuttaṃ, devatāsaṃyuttādisaṃyuttehi ceva naḷavaggādivaggehi ca vibhūsitassāti attho.	55	
PA_tika-s03_01t:55_3	Tattha “saṃyutta”nti “saṃyogo”ti ca atthato ekaṃ. Kesaṃ saṃyuttaṃ? Suttavaggānaṃ.	55	
PA_tika-s03_01t:55_4	Yathā hi byañjanasamudāyo padaṃ, evaṃ atthesu ca katāvadhiko padasamudāyo vākyaṃ,	55	
PA_tika-s03_01t:55_5	vākyasamudāyo suttaṃ, suttasamudāye vaggoti samaññā, tathā suttavaggasamudāye saṃyuttasamaññā.	55	
PA_tika-s03_01t:55_6	Saṃyujjantīti ettha suttavaggāti saṃyuttaṃ. Yadipi avayavavinimutto samudāyo nāma	55	
PA_tika-s03_01t:55_7	paramatthato natthi, avayave eva taṃtaṃsannivesavisiṭṭhe upādāya padādisamaññā viya	55	
PA_tika-s03_01t:55_8	suttavaggasamaññā saṃyuttasamaññā āgamasamaññā ca, tathāpi paramatthato avijjamānopi	55	
PA_tika-s03_01t:55_9	samudāyo buddhiparikappitarūpena vijjamāno viya gayhamāno avayavānaṃ adhiṭṭhānabhāvena	55	
PA_tika-s03_01t:55_10	voharīyati yathā “rukkhe sākhā”ti, tasmā vuttaṃ “saṃyuttavaggapaṭimaṇḍitassā”ti.	551	
PA_tika-s03_01t:56_0	Nanu saṃyuttavaggo eva āgamo, tassa pana kehi maṇḍananti? Na codetabbametaṃ. Bhavati	56	
PA_tika-s03_01t:56_1	hi abhinnepi vatthusmiṃ yathādhippetavisesāvabodhanato bhedakasamudācāro yathā “silāputtakassa	56	
PA_tika-s03_01t:56_2	sarīra”nti. Āgamissanti ettha, etena, etasmā vā attatthaparatthādayoti āgamo, ādikalyāṇādiguṇasampattiyā	56	
PA_tika-s03_01t:56_3	uttamaṭṭhena taṃtaṃabhipatthitasamiddhihetutāya paṇḍitehi varitabbato varo, āgamo	56	
PA_tika-s03_01t:56_4	ca so varo cāti āgamavaro. Āgamasammatehi vā varoti āgamavaro, saṃyutto ca so āgamavaro	56	
PA_tika-s03_01t:56_5	cāti saṃyuttāgamavaro, tassa. Buddhānaṃ anubuddhā buddhānubuddhā, buddhānaṃ saccapaṭivedhaṃ	56	
PA_tika-s03_01t:56_6	anugamma paṭividdhasaccā aggasāvakādayo ariyā. Tehi atthasaṃvaṇṇanāguṇasaṃvaṇṇanānaṃ	56	
PA_tika-s03_01t:56_7	vasena saṃvaṇṇitassa.	56	
PA_tika-s03_01t:57_0	Atha vā buddhā ca anubuddhā ca buddhānubuddhāti yojetabbaṃ. Sammāsambuddheneva hi	57	
PA_tika-s03_01t:57_1	vinayasuttaabhidhammānaṃ pakiṇṇakadesanādivasena yo paṭhamaṃ attho vibhatto, so eva	57	
PA_tika-s03_01t:57_2	pacchā tesaṃ atthavaṇṇanāvasena saṅgītikārehi saṅgahaṃ āropitoti. Ettha ca saṃyuttānaṃ	57	
PA_tika-s03_01t:57_3	vaggā samūhāti saṃyuttavaggā, sagāthāvaggādayo. Tappariyāpannatāya saṃyuttesu vaggā	57	
PA_tika-s03_01t:57_4	saṃyuttavaggā, naḷavaggādayo. Saṃyuttāva vaggā saṃyuttavaggā. Tividhepi te ekasesanayena	57	
PA_tika-s03_01t:57_5	gahetvā vuttaṃ “saṃyuttavaggapaṭimaṇḍitassā”ti.	57	
PA_tika-s03_01t:58_0	Tattha sagāthāvagge tāva ekādasa saṃyuttāni aṭṭhatiṃsa vaggā. Nidānavagge nava saṃyuttāni	58	
PA_tika-s03_01t:58_1	ekūnacattālīsa vaggā. Khandhavagge ekādasa saṃyuttāni ekūnasaṭṭhi vaggā. Saḷāyatanavagge	58	
PA_tika-s03_01t:58_2	nava saṃyuttāni aṭṭhatiṃsa vaggā. Mahāvagge dvādasa saṃyuttāni aṭṭhacattālīsa vaggā.	58	
PA_tika-s03_01t:58_3	Idamettha saṃyuttantaravaggānaṃ parimāṇaṃ.	58	
PA_tika-s03_01t:59_0	Ñāṇappabhedajananassāti paṭiccasamuppādakhandhāyatanādikathābahulatāya gambhīrañāṇacariyāvibhāvanato	59	
PA_tika-s03_01t:59_1	paññāvibhāgasamuppādakassa. Idha pana “paññāppabhedajananassā”ti svāyamāgamo thomito,	59	
PA_tika-s03_01t:59_2	saṃvaṇṇanāsu cāyaṃ ācariyassa pakati, yadidaṃ taṃtaṃsaṃvaṇṇanānaṃ ādito tassa tassa	59	
PA_tika-s03_01t:59_3	saṃvaṇṇetabbassa dhammassa visesaguṇakittanena thomanā. Tathā hi sumaṅgalavilāsinīpapañcasūdanīmanorathapūraṇīaṭṭhasālinīādīsu	59	
PA_tika-s03_01t:59_4	ca yathākkamaṃ “saddhāvahaguṇassa, paravādamathanassa, dhammakathikapuṅgavānaṃ vicittapaṭibhānajananassa,	59	
PA_tika-s03_01t:59_5	tassa gambhīrañāṇehi ogāḷhassa abhiṇhaso nānānayavicittassa abhidhammassā”tiādinā thomanā katā.	59	
PA_tika-s03_01t:60_0	6. Attho kathīyati etāyāti atthakathā, atthakathāva aṭṭhakathā ttha-kārassa ṭṭha-kāraṃ	60	
PA_tika-s03_01t:60_1	katvā yathā “dukkhassa pīḷanaṭṭho”ti. Āditoti ādimhi paṭhamasaṅgītiyaṃ. Chaḷabhiññatāya	60	
PA_tika-s03_01t:60_2	paramena cittavasibhāvena samannāgatattā jhānādīsu pañcavidhavasitāsambhāvato ca	60	
PA_tika-s03_01t:60_3	vasino, therā mahākassapādayo. Tesaṃ satehi pañcahi. Yāti yā aṭṭhakathā. Saṅgītāti	60	
PA_tika-s03_01t:60_4	atthaṃ kathetuṃ yuttaṭṭhāne “ayaṃ etassa attho, ayaṃ etassa attho”ti saṅgahetvā vuttā.	60	
PA_tika-s03_01t:60_5	Anusaṅgītā ca yasattherādīhi pacchāpi dutiyatatiyasaṅgītīsu. Iminā attano saṃvaṇṇanāya	60	
PA_tika-s03_01t:60_6	āgamanavisuddhiṃ dasseti.	60	
PA_tika-s03_01t:61_0	7. Sīhassa lānato gahaṇato sīhaḷo, sīhakumāro, tabbaṃsajātatāya tambapaṇṇidīpe khattiyā,	61	
PA_tika-s03_01t:61_1	tesaṃ nivāsatāya tambapaṇṇidīpassa ca sīhaḷabhāvo veditabbo. Ābhatāti jambudīpato	61	
PA_tika-s03_01t:61_2	ānītā. Athāti pacchā. Aparabhāge hi nikāyantaraladdhīhi asaṅkaratthaṃ sīhaḷabhāsāya	61	
PA_tika-s03_01t:61_3	aṭṭhakathā ṭhapitāti. Tena mūlaṭṭhakathā sabbasādhāraṇā na hotīti idaṃ atthappakāsanaṃ	61	
PA_tika-s03_01t:61_4	ekantena karaṇīyanti dasseti. Tenevāha “dīpavāsīnamatthāyā”ti. Ettha dīpavāsīnanti	61	
PA_tika-s03_01t:61_5	jambudīpavāsīnaṃ, sīhaḷadīpavāsīnaṃ vā atthāya sīhaḷabhāsāya ṭhapitāti yojanā.	61	
PA_tika-s03_01t:62_0	8. Apanetvāti kañcukasadisaṃ sīhaḷabhāsaṃ apanetvā. Tatoti aṭṭhakathāto. Ahanti attānaṃ	62	
PA_tika-s03_01t:62_1	niddisati. Manoramaṃ bhāsanti māgadhabhāsaṃ. Sā hi sabhāvaniruttibhūtā paṇḍitamanaṃ	62	
PA_tika-s03_01t:62_2	ramayati. Tenevāha “tantinayānucchavika”nti, pāḷigatiyā anulomikaṃ pāḷichāyānuvidhāyininti	62	
PA_tika-s03_01t:62_3	attho. Vigatadosanti asabhāvaniruttibhāsantararahitaṃ.	62	
PA_tika-s03_01t:63_0	9. Samayaṃ avilomentoti siddhantaṃ avirodhento. Etena atthadosābhāvamāha. Aviruddhattā	63	
PA_tika-s03_01t:63_1	eva hi theravādāpi idha pakāsīyissanti. Theravaṃsadīpānanti thirehi sīlakkhandhādīhi	63	
PA_tika-s03_01t:63_2	samannāgatattā therā, mahākassapādayo. Tehi āgatā ācariyaparamparā theravaṃso, tappariyāpannā	63	
PA_tika-s03_01t:63_3	hutvā āgamādhigamasampannattā paññāpajjotena tassa samujjalanato theravaṃsadīpā,	63	
PA_tika-s03_01t:63_4	mahāvihāravāsino, tesaṃ. Vividhehi ākārehi nicchīyatīti vinicchayo, gaṇṭhiṭṭhānesu	63	
PA_tika-s03_01t:63_5	khilamaddanākārena pavattā vimaticchedanī kathā. Suṭṭhunipuṇo saṇho vinicchayo etesanti	63	
PA_tika-s03_01t:63_6	sunipuṇavinicchayā. Atha vā vinicchinotīti vinicchayo vuttappakāravisayaṃ ñāṇaṃ.	63	
PA_tika-s03_01t:63_7	Suṭṭhu nipuṇo cheko vinicchayo etesanti yojetabbaṃ. Etena mahākassapāditheraparamparāgato,	63	
PA_tika-s03_01t:63_8	tato eva ca aviparīto saṇho sukhumo mahāvihāravāsīnaṃ vinicchayo, tassa pamāṇabhūtataṃ dasseti.	63	
PA_tika-s03_01t:64_0	10. Sujanassa cāti ca-saddo sampiṇḍanattho. Tena “na kevalaṃ jambudīpavāsīnameva	64	
PA_tika-s03_01t:64_1	atthāya, atha kho sādhujanatosanatthañcā”ti dasseti. Tena ca “tambapaṇṇidīpavāsīnampi	64	
PA_tika-s03_01t:64_2	atthāyā”ti ayamattho siddho hoti uggahaṇādisukaratāya tesampi bahukārattā. Ciraṭṭhitatthanti	64	
PA_tika-s03_01t:64_3	ciraṭṭhitiatthaṃ, cirakālappavattanāyāti attho. Idañhi atthappakāsanaṃ aviparītapadabyañjanasunikkhepassa	64	
PA_tika-s03_01t:64_4	atthasunayassa ca upāyabhāvato saddhammassa ciraṭṭhitiyā pavattati. Vuttañhetaṃ bhagavatā	64	
PA_tika-s03_01t:64_5	“dveme, bhikkhave, dhammā saddhammassa ṭhitiyā asammosāya anantaradhānāya saṃvattanti.	64	
PA_tika-s03_01t:64_6	Katame dve? Sunikkhittañca padabyañjanaṃ attho ca sunīto”ti.	64	
PA_tika-s03_01t:65_0	11-12. Yaṃ atthavaṇṇanaṃ kattukāmo, tassā mahattaṃ pariharituṃ “sāvatthipabhūtīna”ntiādi	65	
PA_tika-s03_01t:65_1	vuttaṃ. Tenevāha – “na idha bhiyyo vitthārakathaṃ karissāmi, na taṃ idha vicārayissāmī”ti	65	
PA_tika-s03_01t:65_2	ca. Saṅgītīnaṃ dvinnanti dīghamajjhimanikāyānaṃ.	65	
PA_tika-s03_01t:66	13. “Na idha bhiyyo vitthārakathaṃ karissāmī”ti sāmaññato vuttassa atthassa avassayaṃ dassetuṃ “suttānaṃ panā”tiādi vuttaṃ.	6	
PA_tika-s03_01t:67_0	14. Yaṃ aṭṭhakathaṃ kattukāmo, tadekadesabhāvena visuddhimaggo gahetabboti kathikānaṃ	67	
PA_tika-s03_01t:67_1	upadesaṃ karonto tatta vicāritadhamme uddesavasena dasseti “sīlakathā”tiādinā. Tattha	67	
PA_tika-s03_01t:67_2	sīlakathāti cārittavārittādivasena sīlassa vitthārakathā. Dhutadhammāti piṇḍapātikaṅgādayo	67	
PA_tika-s03_01t:67_3	terasa kilesadhunanakadhammā. Kammaṭṭhānāni sabbānīti pāḷiyaṃ āgatāni aṭṭhattiṃsa,	67	
PA_tika-s03_01t:67_4	aṭṭhakathāyaṃ dveti niravasesāni yogakammassa bhāvanāya pavattiṭṭhānāni. Cariyāvidhānasahitoti	67	
PA_tika-s03_01t:67_5	rāgacariyādīnaṃ sabhāgādividhānena sahito. Jhānāni cattāri rūpāvacarajjhānāni, samāpattiyo	67	
PA_tika-s03_01t:67_6	catasso arūpasamāpattiyo. Aṭṭhapi vā paṭiladdhamattāni jhānāni, samāpajjanavasibhāvappattiyā	67	
PA_tika-s03_01t:67_7	samāpattiyo. Jhānāni vā rūpārūpāvacarajjhānāni, samāpattiyo phalasamāpattinirodhasamāpattiyo.	67	
PA_tika-s03_01t:68	15. Lokiyalokuttarabhedā cha abhiññāyo sabbā abhiññāyo. Ñāṇavibhaṅgādīsu āgatanayena ekavidhādinā paññāya saṅkaletvā sampiṇḍetvā nicchayo paññāsaṅkalananicchayo.	6	
PA_tika-s03_01t:69_0	16. Paccayadhammānaṃ hetuādīnaṃ paccayuppannadhammānaṃ hetupaccayādibhāvo paccayākāro,	69	
PA_tika-s03_01t:69_1	tassa desanā paccayākāradesanā, paṭiccasamuppādakathāti attho. Sā pana nikāyantaraladdhisaṅkararahitatāya	69	
PA_tika-s03_01t:69_2	suṭṭhuparisuddhā, ghanavinibbhogassa ca sudukkaratāya nipuṇā saṇhasukhumā, ekattanayādisahitā	69	
PA_tika-s03_01t:69_3	ca tattha vicāritāti āha “suparisuddhanipuṇanayā”ti. Paṭisambhidādīsu āgatanayaṃ	69	
PA_tika-s03_01t:69_4	avisajjetvāva vicāritattā avimuttatantimaggā.	69	
PA_tika-s03_01t:70	17. Iti pana sabbanti iti-saddo parisamāpane, pana-saddo vacanālaṅkāre, etaṃ sabbanti attho. Idhāti imissā aṭṭhakathāya. Na taṃ vicārayissāmi punaruttibhāvatoti adhippāyo.	7	
PA_tika-s03_01t:71_0	18. Idāni tasseva avicāraṇassa ekantakāraṇaṃ niddhārento “majjhe visuddhimaggo”tiādimāha.	71	
PA_tika-s03_01t:71_1	Tattha “majjhe ṭhatvā”ti etena majjhaṭṭhabhāvadīpanena visesato catunnaṃ āgamānaṃ	71	
PA_tika-s03_01t:71_2	sādhāraṇaṭṭhakathā visuddhimaggo, na sumaṅgalavilāsiniādayo viya asādhāraṇaṭṭhakathāti	71	
PA_tika-s03_01t:71_3	dasseti. “Visesato”ti ca idaṃ vinayābhidhammānampi visuddhimaggo yathārahaṃ atthavaṇṇanā	71	
PA_tika-s03_01t:71_4	hoti evāti katvā vuttaṃ.	71	
PA_tika-s03_01t:72	19. Iccevāti iti eva. Tampīti visuddhimaggampi. Etāyāti sāratthappakāsiniyā.	7	
PA_tika-s03_01t:73_0	Ettha ca “sīhaḷadīpaṃ ābhatā”tiādinā aṭṭhakathākaraṇassa nimittaṃ dasseti, “dīpavāsīnamatthāya	73	
PA_tika-s03_01t:73_1	sujanassa ca tuṭṭhatthaṃ ciraṭṭhitatthañca dhammassā”ti etehi payojanaṃ, “saṃyuttāgamavarassa	73	
PA_tika-s03_01t:73_2	atthaṃ pakāsayissāmī”ti etena piṇḍatthaṃ, “apanetvāna tatohaṃ sīhaḷabhāsa”ntiādinā	73	
PA_tika-s03_01t:73_3	“sāvatthipabhūtīna”ntiādinā “sīlakathā”tiādinā ca karaṇappakāraṃ. Heṭṭhimanikāyesu	73	
PA_tika-s03_01t:73_4	visuddhimagge ca vicāritānaṃ atthānaṃ avicāraṇampi hi idha karaṇappakāro evāti.	73	
PA_tika-s03_01t:74	Ganthārambhakathāvaṇṇanā niṭṭhitā.	7	
PA_tika-s03_01t:75	1. Devatāsaṃyuttaṃ	7	
PA_tika-s03_01t:76	1. Naḷavaggo	7	
PA_tika-s03_01t:77	1. Oghataraṇasuttavaṇṇanā	7	
PA_tika-s03_01t:78_0	Vibhāgavantānaṃ sabhāvavibhāvanaṃ vibhāgadassanavaseneva hotīti paṭhamaṃ tāva saṃyuttavaggasuttādivasena	78	
PA_tika-s03_01t:78_1	saṃyuttāgamassa vibhāgaṃ dassetuṃ “tattha saṃyuttāgamo nāmā”tiādimāha. Tattha tatthāti	78	
PA_tika-s03_01t:78_2	yaṃ vuttaṃ – “saṃyuttāgamavarassa atthaṃ pakāsayissāmī”ti, tasmiṃ vacane. Tatthāti	78	
PA_tika-s03_01t:78_3	vā “etāya aṭṭhakathāya vijānātha saṃyuttanissitaṃ attha”nti ettha yaṃ saṃyuttaggahaṇaṃ	78	
PA_tika-s03_01t:78_4	kataṃ, tattha. Pañca vaggā etassāti pañcavaggo. Avayavena viggaho, samudāyo samāsattho.	78	
PA_tika-s03_01t:79_0	Idāni taṃ ādito paṭṭhāya saṃvaṇṇetukāmo attano saṃvaṇṇanāya tassa paṭhamamahāsaṅgītiyaṃ	79	
PA_tika-s03_01t:79_1	nikkhittānukkameneva pavattabhāvaṃ dassetuṃ, “tassa vaggesu sagāthāvaggo ādī”tiādi	79	
PA_tika-s03_01t:79_2	vuttaṃ. Tattha yathāpaccayaṃ tattha tattha desitattā paññattattā ca vippakiṇṇānaṃ	79	
PA_tika-s03_01t:79_3	dhammavinayānaṃ saṅgahetvā gāyanaṃ kathanaṃ saṅgīti, mahāvisayattā pūjaniyattā ca	79	
PA_tika-s03_01t:79_4	mahatī saṅgīti mahāsaṅgīti. Paṭhamā mahāsaṅgīti paṭhamamahāsaṅgīti, tassā pavattitakālo	79	
PA_tika-s03_01t:79_5	paṭhamamahāsaṅgītikālo, tasmiṃ paṭhamamahāsaṅgītikāle.	79	
PA_tika-s03_01t:80_0	Nidadāti desanaṃ desakālādivasena aviditaṃ viditaṃ katvā nidassetīti nidānaṃ. Yo	80	
PA_tika-s03_01t:80_1	loke ganthassa upogghātoti vuccati, svāyamettha “evaṃ me suta”nti-ādiko gantho veditabbo,	80	
PA_tika-s03_01t:80_2	na pana “sanidānāhaṃ, bhikkhave, dhammaṃ desemī”tiādīsu viya attajjhāsayādidesanuppattihetu.	80	
PA_tika-s03_01t:80_3	Tenevāha – “evaṃ me sutanti-ādikaṃ āyasmatā ānandena paṭhamamahāsaṅgītikāle vuttaṃ	80	
PA_tika-s03_01t:80_4	nidānamādī”ti. Kāmañcettha yassaṃ paṭhamamahāsaṅgītiyaṃ nikkhittānukkamena saṃvaṇṇanaṃ	80	
PA_tika-s03_01t:80_5	kattukāmo, sā vitthārato vattabbā, sumaṅgalavilāsiniyaṃ pana attanā vitthāritattā	80	
PA_tika-s03_01t:80_6	tattheva gahetabbāti imissā saṃvaṇṇanāya mahattaṃ pariharanto “sā panesā”tiādimāha.	80	
PA_tika-s03_01t:81_0	1. Evaṃ bāhiranidāne vattabbaṃ atidisitvā idāni abbhantaranidānaṃ ādito paṭṭhāya	81	
PA_tika-s03_01t:81_1	saṃvaṇṇetuṃ “yaṃ paneta”ntiādi vuttaṃ. Tattha yasmā saṃvaṇṇanaṃ karontena saṃvaṇṇetabbe	81	
PA_tika-s03_01t:81_2	dhamme padavibhāgaṃ padatthañca dassetvā tato paraṃ piṇḍatthādidassanavasena saṃvaṇṇanā	81	
PA_tika-s03_01t:81_3	kātabbā, tasmā padāni tāva dassento “evanti nipātapada”nti-ādimāha. Tattha padavibhāgoti	81	
PA_tika-s03_01t:81_4	padānaṃ viseso, na padaviggaho. Atha vā padāni ca padavibhāgo ca padavibhāgo. Padaviggaho	81	
PA_tika-s03_01t:81_5	ca padavibhāgo ca padavibhāgoti vā ekasesavasena padapadaviggahā padavibhāgasaddena	81	
PA_tika-s03_01t:81_6	vuttāti veditabbaṃ. Tattha padaviggaho “jetassa vanaṃ jetavana”ntiādinā samāsapadesu daṭṭhabbo.	81	
PA_tika-s03_01t:82_0	Atthatoti padatthato. Taṃ pana padatthaṃ atthuddhārakkamena paṭhamaṃ evaṃsaddassa	82	
PA_tika-s03_01t:82_1	dassento “evaṃsaddo tāvā”tiādimāha. Avadhāraṇādīti ettha ādi-saddena idamatthapucchāparimāṇādiatthānaṃ	82	
PA_tika-s03_01t:82_2	saṅgaho daṭṭhabbo. Tathā hi “evaṃgatāni puthusippāyatanāni, evaṃvidho evamākāro”ti	82	
PA_tika-s03_01t:82_3	ca ādīsu idaṃ-saddassa atthe evaṃ-saddo. Gata-saddo hi pakārapariyāyo, tathā vidhākāra-saddo	82	
PA_tika-s03_01t:82_4	ca. Tathā hi gatavidhaākārasadde lokiyā pakāratthe vadanti. “Evaṃ su te sunhātā suvilittā	82	
PA_tika-s03_01t:82_5	kappitakesamassū āmuttamālābharaṇā odātavatthavasanā pañcahi kāmaguṇehi samappitā	82	
PA_tika-s03_01t:82_6	samaṅgībhūtā paricārenti, seyyathāpi tvaṃ etarahi sācariyakoti. No hidaṃ, bho gotamā”tiādīsu	82	
PA_tika-s03_01t:82_7	pucchāyaṃ, “evaṃ lahuparivattaṃ, evamāyupariyanto”ti ca ādīsu parimāṇe.	82	
PA_tika-s03_01t:83_0	Nanu ca “evaṃ su te sunhātā suvilittā, evamāyupariyanto”ti ettha evaṃ-saddena pucchanākāraparimāṇākārānaṃ	83	
PA_tika-s03_01t:83_1	vuttattā ākārattho eva evaṃ-saddoti? Na, visesasabbhāvato. Ākāramattavācako hi evaṃ-saddo,	83	
PA_tika-s03_01t:83_2	ākāratthoti adhippeto yathā “evaṃ byākho”tiādīsu, na pana ākāravisesavācako. Evañca	83	
PA_tika-s03_01t:83_3	katvā, “evaṃ jātena maccenā”tiādīni upamādīsu udāharaṇāni upapannāni honti. Tathā	83	
PA_tika-s03_01t:83_4	hi “yathāpi…pe… bahu”nti ? Ettha puppharāsiṭṭhāniyato manussūpapattisappurisūpanissaya-saddhammassavana-	83	
PA_tika-s03_01t:83_5	yonisomanasikāra-bhogasampattiādidānādipuññakiriyahetusamudāyato sobhāsugandhatādiguṇayogato	83	
PA_tika-s03_01t:83_6	mālāguḷasadisiyo pahūtā puññakiriyā maritabbasabhāvatāya maccena sattena kattabbāti	83	
PA_tika-s03_01t:83_7	jotitattā puppharāsimālāguḷāva upamā, tesaṃ upamākāro yathā-saddena aniyamato vuttoti	83	
PA_tika-s03_01t:83_8	“evaṃ-saddo upamākāranigamanattho”ti vatthuṃ yuttaṃ, so pana upamākāro niyamiyamāno	83	
PA_tika-s03_01t:83_9	atthato upamāva hotīti āha “upamāyaṃ āgato”ti. Tathā “evaṃ iminā ākārena abhikkamitabba”ntiādinā	83	
PA_tika-s03_01t:83_10	upadisiyamānāya samaṇasāruppāya ākappasampattiyā yo tattha upadisanākāro, so atthato	831	
PA_tika-s03_01t:83_11	upadeso evāti vuttaṃ, “evaṃ te…pe… upadese”ti. Tathā “evametaṃ bhagavā, evametaṃ	831	
PA_tika-s03_01t:83_12	sugatā”ti ettha ca bhagavatā yathāvuttamatthaṃ aviparītato jānantehi kataṃ tattha	831	
PA_tika-s03_01t:83_13	saṃvijjamānaguṇānaṃ pakārehi haṃsanaṃ udaggatākaraṇaṃ sampahaṃsanaṃ. Yo tattha sampahaṃsanākāroti yojetabbaṃ.	831	
PA_tika-s03_01t:84_0	Evamevaṃ panāyanti ettha garahaṇākāroti yojetabbaṃ, so ca garahaṇākāro vasalīti-ādikhuṃsanasaddasannidhānato	84	
PA_tika-s03_01t:84_1	idha evaṃ-saddena pakāsitoti viññāyati. Yathā cettha, evaṃ upamākārādayopi upamādivasena	84	
PA_tika-s03_01t:84_2	vuttānaṃ puppharāsiādisaddānaṃ sannidhānatoti daṭṭhabbaṃ. Evaṃ, bhanteti pana dhammassa	84	
PA_tika-s03_01t:84_3	sādhukaṃ savanamanasikāre sanniyojitehi bhikkhūhi attano tattha ṭhitabhāvassa paṭijānanavasena	84	
PA_tika-s03_01t:84_4	vuttattā ettha evaṃ-saddo “vacanasampaṭicchanattho”ti vutto. Tena evaṃ, bhanteti	84	
PA_tika-s03_01t:84_5	sādhu, bhante, suṭṭhu, bhanteti vuttaṃ hoti. Evañca vadehīti yathāhaṃ vadāmi, evaṃ	84	
PA_tika-s03_01t:84_6	samaṇaṃ ānandaṃ vadehīti yo evaṃ vadanākāro idāni vattabbo, so evaṃ-saddena nidassīyatīti	84	
PA_tika-s03_01t:84_7	“nidassanattho”ti vuttoti. Evaṃ noti etthāpi nesaṃ yathāvuttadhammānaṃ ahitadukkhāvahabhāve	84	
PA_tika-s03_01t:84_8	sanniṭṭhānajananatthaṃ anumatigahaṇavasena “saṃvattanti vā no vā, kathaṃ vo ettha	84	
PA_tika-s03_01t:84_9	hotī”ti pucchāya katāya “evaṃ no ettha hotī”ti vuttattā tadākārasanniṭṭhānaṃ evaṃ-saddena	84	
PA_tika-s03_01t:84_10	vibhāvitanti viññāyati. So pana tesaṃ dhammānaṃ ahitāya dukkhāya saṃvattanākāro niyamiyamāno	841	
PA_tika-s03_01t:84_11	avadhāraṇattho hotīti āha – “evaṃ no ettha hotītiādīsu avadhāraṇe”ti.	841	
PA_tika-s03_01t:85_0	Nānānayanipuṇanti ekattanānattaabyāpāraevaṃdhammatāsaṅkhātā, nandiyāvaṭṭatipukkhalasīhavikkīḷitaaṅkusadisālocanasaṅkhātā	85	
PA_tika-s03_01t:85_1	vā ādhārādibhedavasena nānāvidhā nayā nānānayā. Nayā vā pāḷigatiyo tā ca paññattianupaññattiādivasena	85	
PA_tika-s03_01t:85_2	saṃkilesabhāgiyādilokiyāditadubhayavomissakādivasena kusalādivasena khandhādivasena	85	
PA_tika-s03_01t:85_3	saṅgahādivasena samayavimuttādivasena ṭhapanādivasena kusalamūlādivasena tikappaṭṭhānādivasena	85	
PA_tika-s03_01t:85_4	ca nānappakārāti nānānayā, tehi nipuṇaṃ saṇhaṃ sukhumanti nānānayanipuṇaṃ. Āsayova	85	
PA_tika-s03_01t:85_5	ajjhāsayo, te ca sassatādibhedena tattha ca apparajakkhatādibhedena aneke, attajjhāsayādayo	85	
PA_tika-s03_01t:85_6	eva vā samuṭṭhānaṃ uppattihetu etassāti anekajjhāsayasamuṭṭhānaṃ. Atthabyañjanasampannanti	85	
PA_tika-s03_01t:85_7	atthabyañjanaparipuṇṇaṃ upanetabbābhāvato, saṅkāsanapakāsanavivaraṇavibhajanauttānīkaraṇapaññattivasena	85	
PA_tika-s03_01t:85_8	chahi atthapadehi akkharapadabyañjanākāraniruttiniddesavasena chahi byañjanapadehi	85	
PA_tika-s03_01t:85_9	ca samannāgatanti vā attho daṭṭhabbo.	85	
PA_tika-s03_01t:86_0	Vividhapāṭihāriyanti ettha pāṭihāriyapadassa vacanatthaṃ “paṭipakkhaharaṇato rāgādikilesāpanayanato	86	
PA_tika-s03_01t:86_1	pāṭihāriya”nti vadanti. Bhagavato pana paṭipakkhā rāgādayo na santi ye haritabbā,	86	
PA_tika-s03_01t:86_2	puthujjanānampi vigatūpakkilese aṭṭhaguṇasamannāgate citte hatapaṭipakkhe iddhividhaṃ	86	
PA_tika-s03_01t:86_3	pavattati, tasmā tattha pavattavohārena ca na sakkā idha “pāṭihāriya”nti vattuṃ.	86	
PA_tika-s03_01t:86_4	Sace pana mahākāruṇikassa bhagavato veneyyagatā ca kilesā paṭipakkhā, tesaṃ haraṇato	86	
PA_tika-s03_01t:86_5	“pāṭihāriya”nti vuttaṃ, evaṃ sati yuttametaṃ. Atha vā bhagavato ca sāsanassa ca paṭipakkhā	86	
PA_tika-s03_01t:86_6	titthiyā, tesaṃ haraṇato pāṭihāriyaṃ. Te hi diṭṭhiharaṇavasena diṭṭhippakāsane asamatthabhāvena	86	
PA_tika-s03_01t:86_7	ca iddhiādesanānusāsanīhi haritā apanītā hontīti. Paṭīti vā ayaṃ saddo “pacchā”ti	86	
PA_tika-s03_01t:86_8	etassa atthaṃ bodheti “tasmiṃ paṭipaviṭṭhamhi, añño āgañchi brāhmaṇo”tiādīsu viya,	86	
PA_tika-s03_01t:86_9	tasmā samāhite citte vigatūpakkilese katakiccena pacchāharitabbaṃ pavattetabbanti	86	
PA_tika-s03_01t:86_10	paṭihāriyaṃ, attano vā upakkilesesu catutthajjhānamaggehi haritesu pacchā haraṇaṃ	861	
PA_tika-s03_01t:86_11	paṭihāriyaṃ, iddhiādesanānusāsaniyo ca vigatūpakkilesena katakiccena ca sattahitatthaṃ	861	
PA_tika-s03_01t:86_12	puna pavattetabbā, haritesu ca attano upattilesesu parasattānaṃ upakkilesaharaṇāni	861	
PA_tika-s03_01t:86_13	hontīti paṭihāriyāni bhavanti, paṭihāriyameva pāṭihāriyaṃ. Paṭihāriye vā iddhiādesanānusāsanisamudāye	861	
PA_tika-s03_01t:86_14	bhavaṃ ekekaṃ pāṭihāriyanti vuccati. Paṭihāriyaṃ vā catutthajjhānaṃ maggo ca paṭipakkhaharaṇato,	861	
PA_tika-s03_01t:86_15	tattha jātaṃ, tasmiṃ vā nimittabhūte, tato vā āgatanti pāṭihāriyaṃ. Tassa pana iddhiādibhedena	861	
PA_tika-s03_01t:86_16	visayabhedena ca bahuvidhassa bhagavato desanāyaṃ labbhamānattā āha “vividhapāṭihāriya”nti.	861	
PA_tika-s03_01t:87_0	Na aññathāti bhagavato sammukhā sutākārato na aññathāti attho, na pana bhagavato	87	
PA_tika-s03_01t:87_1	desitākārato. Acinteyyānubhāvā hi bhagavato desanā. Evañca katvā “sabbappakārena	87	
PA_tika-s03_01t:87_2	ko samattho viññātu”nti idaṃ vacanaṃ samatthitaṃ bhavati, dhāraṇabaladassanañca na	87	
PA_tika-s03_01t:87_3	virujjhati sutākāraavirajjhanassa adhippetattā. Na hettha atthantaratāparihāro dvinnampi	87	
PA_tika-s03_01t:87_4	atthānaṃ ekavisayattā. Itarathā thero bhagavato desanāya sabbathā paṭiggahaṇe samattho	87	
PA_tika-s03_01t:87_5	asamattho cāti āpajjeyyāti.	87	
PA_tika-s03_01t:88_0	“Yo paro na hoti, so attā”ti evaṃ vuttāya niyakajjhattasaṅkhātāya sasantatiyā vattanato	88	
PA_tika-s03_01t:88_1	tividhopi me-saddo kiñcāpi ekasmiṃ eva atthe dissati, karaṇasampadānasāminiddesavasena	88	
PA_tika-s03_01t:88_2	pana vijjamānaṃ bhedaṃ sandhāyāha, “me-saddo tīsu atthesu dissatī”ti.	88	
PA_tika-s03_01t:89_0	Kiñcāpi upasaggo kiriyaṃ viseseti, jotakabhāvato pana satipi tasmiṃ suta-saddo eva	89	
PA_tika-s03_01t:89_1	taṃ taṃ attaṃ vadatīti anupasaggassa suta-saddassa atthuddhāre saupasaggassa gahaṇaṃ	89	
PA_tika-s03_01t:89_2	na virujjhatīti dassento “saupasaggo anupasaggo cā”tiādimāha. Assāti suta-saddassa.	89	
PA_tika-s03_01t:89_3	Kammabhāvasādhanāni idha sutasadde sambhavantīti vuttaṃ “upadhāritanti vā upadhāraṇanti	89	
PA_tika-s03_01t:89_4	vā attho”ti. Mayāti atthe satīti yadā me-saddassa kattuvasena karaṇaniddeso, tadāti	89	
PA_tika-s03_01t:89_5	attho. Mamāti atthe satīti yadā sambandhavasena sāminiddeso, tadā.	89	
PA_tika-s03_01t:90_0	Suta-saddasannidhāne payuttena evaṃ-saddena savanakiriyājotakena bhavitabbanti vuttaṃ	90	
PA_tika-s03_01t:90_1	“evanti sotaviññāṇādiviññāṇakiccanidassana”nti. Ādi-saddena sampaṭicchanādīnaṃ pañcadvārikaviññāṇānaṃ	90	
PA_tika-s03_01t:90_2	tadabhinīhaṭānañca manodvārikaviññāṇānaṃ gahaṇaṃ veditabbaṃ. Sabbesampi vākyānaṃ	90	
PA_tika-s03_01t:90_3	evakāratthasahitattā “suta”nti etassa sutamevāti ayamattho labbhatīti āha “assavanabhāvapaṭikkhepato”ti.	90	
PA_tika-s03_01t:90_4	Etena avadhāraṇena nirāsaṅkataṃ dasseti. Yathā ca sutaṃ sutamevāti niyametabbaṃ,	90	
PA_tika-s03_01t:90_5	taṃ sammā sutaṃ hotīti āha “anūnānadhikāviparītaggahaṇanidassana”nti. Atha vā saddantaratthāpohanavasena	90	
PA_tika-s03_01t:90_6	saddo atthaṃ vadatīti sutanti asutaṃ na hotīti ayametassa atthoti vuttaṃ “assavanabhāvapaṭikkhepato”ti.	90	
PA_tika-s03_01t:90_7	Iminā diṭṭhādivinivattanaṃ karoti.	90	
PA_tika-s03_01t:91_0	Idaṃ vuttaṃ hoti – na idaṃ mayā diṭṭhaṃ, na sayambhūñāṇena sacchikataṃ, atha kho	91	
PA_tika-s03_01t:91_1	sutaṃ, tañca kho sammadevāti. Tenevāha “anūnānadhikāviparītaggahaṇanidassana”nti.	91	
PA_tika-s03_01t:91_2	Avadhāraṇatthe vā evaṃ-sadde ayamatthayojanā karīyatīti tadapekkhassa suta-saddassa	91	
PA_tika-s03_01t:91_3	ayamattho vutto “assavanabhāvapaṭikkhepato”ti. Tenevāha “anūnānadhikāviparītaggahaṇanidassana”nti.	91	
PA_tika-s03_01t:91_4	Savanasaddo cettha kammattho veditabbo “suyyatī”ti.	91	
PA_tika-s03_01t:92_0	Evaṃ savanahetusavanavisesavasena padattayassa ekena pakārena atthayojanaṃ dassetvā	92	
PA_tika-s03_01t:92_1	idāni pakārantarehi taṃ dassetuṃ “tathā eva”ntiādi vuttaṃ. Tattha tassāti yā sā bhagavato	92	
PA_tika-s03_01t:92_2	sammukhā dhammassavanākārena pavattā manodvāraviññāṇavīthi, tassā. Sā hi nānappakārena	92	
PA_tika-s03_01t:92_3	ārammaṇe pavattetuṃ samatthā. Tathā ca vuttaṃ “sotadvārānusārenā”ti. Nānappakārenāti	92	
PA_tika-s03_01t:92_4	vakkhamānānaṃ anekavihitānaṃ byañjanatthaggahaṇānaṃ nānākārena. Etena imissā yojanāya	92	
PA_tika-s03_01t:92_5	ākārattho evaṃ-saddo gahitoti dīpeti. Pavattibhāvappakāsananti pavattiyā atthitāpakāsanaṃ.	92	
PA_tika-s03_01t:92_6	Sutanti dhammappakāsananti yasmiṃ ārammaṇe vuttappakārā viññāṇavīthi nānappakārena	92	
PA_tika-s03_01t:92_7	pavattā, tassa dhammattā vuttaṃ, na suta-saddassa dhammatthattā. Vuttassevatthassa	92	
PA_tika-s03_01t:92_8	pākaṭīkaraṇaṃ “ayaṃ hetthā”tiādi. Tattha viññāṇavīthiyāti karaṇatthe karaṇavacanaṃ, mayāti kattuatthe.	92	
PA_tika-s03_01t:93_0	Evanti niddisitabbappakāsananti nidassanatthamevaṃ saddaṃ gahetvā vuttaṃ nidassetabbassa	93	
PA_tika-s03_01t:93_1	niddisitabbattābhāvābhāvato. Tena evaṃ-saddena sakalampi suttaṃ paccāmaṭṭhanti dasseti.	93	
PA_tika-s03_01t:93_2	Suta-saddassa kiriyāsaddattā savanakiriyāya ca sādhāraṇaviññāṇappabandhapaṭibaddhattā	93	
PA_tika-s03_01t:93_3	tattha ca puggalavohāroti vuttaṃ “sutanti puggalakiccappakāsana”nti. Na hi puggalavohārarahite	93	
PA_tika-s03_01t:93_4	dhammappabandhe savanakiriyā labbhatīti.	93	
PA_tika-s03_01t:94_0	Yassa cittasantānassātiādipi ākāratthameva evaṃ-saddaṃ gahetvā purimayojanāya aññathā	94	
PA_tika-s03_01t:94_1	atthayojanaṃ dassetuṃ vuttaṃ. Tattha ākārapaññattīti upādāpaññatti eva dhammānaṃ	94	
PA_tika-s03_01t:94_2	pavattiākārupādānavasena tathā vuttā. Sutanti visayaniddesoti sotabbabhūto dhammo	94	
PA_tika-s03_01t:94_3	savanakiriyākattupuggalassa savanakiriyāvasena pavattiṭṭhānanti katvā vuttaṃ. Cittasantānavinimuttassa	94	
PA_tika-s03_01t:94_4	paramatthato kassaci kattu abhāvepi saddavohārena buddhiparikappitabhedavacanicchāya	94	
PA_tika-s03_01t:94_5	cittasantānato aññaṃ viya taṃsamaṅgiṃ katvā vuttaṃ “cittasantānena taṃsamaṅgīno”ti.	94	
PA_tika-s03_01t:94_6	Savanakiriyāvisayopi sotabbadhammo savanakiriyāvasena pavattacittasantānassa idha	94	
PA_tika-s03_01t:94_7	paramatthato kattubhāvato, savanavasena cittappavattiyā eva vā savanakiriyābhāvato	94	
PA_tika-s03_01t:94_8	taṃkiriyākattu ca visayo hotīti vuttaṃ “taṃsamaṅgīno kattuvisaye”ti. Sutākārassa	94	
PA_tika-s03_01t:94_9	ca therassa sammānicchitabhāvato āha “gahaṇasanniṭṭhāna”nti. Etena vā avadhāraṇatthaṃ	94	
PA_tika-s03_01t:94_10	evaṃ-saddaṃ gahetvā ayamatthayojanā katāti daṭṭhabbaṃ.	941	
PA_tika-s03_01t:95_0	Pubbe sutānaṃ nānāvihitānaṃ suttasaṅkhātānaṃ atthabyañjanānaṃ upadhāritarūpassa ākārassa	95	
PA_tika-s03_01t:95_1	nidassanassa, avadhāraṇassa vā pakāsanasabhāvo evaṃ-saddoti tadākārādiupadhāraṇassa	95	
PA_tika-s03_01t:95_2	puggalapaññattiyā upādānabhūtadhammappabandhabyāpāratāya vuttaṃ “evanti puggalakiccaniddeso”ti.	95	
PA_tika-s03_01t:95_3	Savanakiriyā pana puggalavādinopi viññāṇanirapekkhā natthīti visesato viññāṇabyāpāroti	95	
PA_tika-s03_01t:95_4	āha “sutanti viññāṇakiccaniddeso”ti. Meti saddappavattiyā ekanteneva sattavisayattā	95	
PA_tika-s03_01t:95_5	viññāṇakiccassa ca tattheva samodahitabbato “meti ubhayakiccayuttapuggalaniddeso”ti	95	
PA_tika-s03_01t:95_6	vuttaṃ. Avijjamānapaññattivijjamānapaññattisabhāvā yathākkamaṃ evaṃ-saddasuta-saddānaṃ	95	
PA_tika-s03_01t:95_7	atthāti te tathārūpa-paññatti-upādānabhūta-dhammappabandhabyāpārabhāvena dassento	95	
PA_tika-s03_01t:95_8	āha – “evanti puggalakiccaniddeso, sutanti viññāṇakiccaniddeso”ti. Ettha ca karaṇakiriyākattukamma-visesappakāsanavasena	95	
PA_tika-s03_01t:95_9	puggalabyāpāravisaya-puggalabyāpāranidassanavasena gahaṇākāragāhakatabbisayavisesaniddesavasena	95	
PA_tika-s03_01t:95_10	kattukaraṇabyāpāra-kattuniddesavasena ca dutiyādayo catasso atthayojanā dassitāti daṭṭhabbaṃ.	951	
PA_tika-s03_01t:96_0	Sabbassapi saddādhigamanīyassa atthassa paññattimukheneva paṭipajjitabbattā sabbapaññattīnañca	96	
PA_tika-s03_01t:96_1	vijjamānādivasena chasu paññattibhedesu antogadhattā tesu “eva”ntiādīnaṃ paññattīnaṃ	96	
PA_tika-s03_01t:96_2	sarūpaṃ niddhārento āha “evanti ca meti cā”tiādi. Tattha evanti ca meti ca vuccamānassa	96	
PA_tika-s03_01t:96_3	atthassa ākārādino dhammānaṃ asalakkhaṇabhāvato avijjamānapaññattibhāvoti āha “saccikaṭṭhaparamatthavasena	96	
PA_tika-s03_01t:96_4	avijjamānapaññattī”ti. Tattha saccikaṭṭhaparamatthavasenāti bhūtatthauttamatthavasena.	96	
PA_tika-s03_01t:96_5	Idaṃ vuttaṃ hoti – yo māyāmarīciādayo viya abhūtattho, anussavādīhi gahetabbo viya	96	
PA_tika-s03_01t:96_6	anuttamattho ca na hoti, so rūpasaddādisabhāvo, ruppanānubhavanādisabhāvo vā attho	96	
PA_tika-s03_01t:96_7	saccikaṭṭho paramattho cāti vuccati, na tathā evaṃ meti padānaṃ atthoti. Etamevatthaṃ	96	
PA_tika-s03_01t:96_8	pākaṭataraṃ kātuṃ “kiñhetthata”ntiādi vuttaṃ. Sutanti pana saddāyatanaṃ sandhāyāha	96	
PA_tika-s03_01t:96_9	“vijjamānapaññattī”ti. Teneva hi “yañhi taṃ ettha sotena upaladdha”nti vuttaṃ. Sotadvārānusārena	96	
PA_tika-s03_01t:96_10	upaladdhanti pana vutte atthabyañjanādi sabbaṃ labbhatīti. Taṃ taṃ upādāya vattabbatoti	961	
PA_tika-s03_01t:96_11	sotapathamāgate dhamme upādāya tesaṃ upadhāritākārādino paccāmasanavasena evanti,	961	
PA_tika-s03_01t:96_12	sasantatipariyāpanne khandhe upādāya meti vattabbattāti attho. Diṭṭhādisabhāvarahite	961	
PA_tika-s03_01t:96_13	saddāyatane pavattamānopi sutavohāro “dutiyaṃ tatiya”ntiādiko viya paṭhamādīni diṭṭhamutaviññāte	961	
PA_tika-s03_01t:96_14	apekkhitvā pavattoti āha “diṭṭhādīni upanidhāya vattabbato”ti. Asutaṃ na hotīti hi	961	
PA_tika-s03_01t:96_15	sutanti pakāsitoyamatthoti.	961	
PA_tika-s03_01t:97_0	Attanā paṭividdhā suttassa pakāravisesā evanti therena paccāmaṭṭhāti āha “asammohaṃ	97	
PA_tika-s03_01t:97_1	dīpetī”ti. Nānappakārapaṭivedhasamattho hotīti etena vakkhamānassa suttassa nānappakārataṃ	97	
PA_tika-s03_01t:97_2	duppaṭivijjhatañca dasseti. Sutassa asammosaṃ dīpetīti sutākārassa yāthāvato dassiyamānattā	97	
PA_tika-s03_01t:97_3	vuttaṃ. Asammohenāti sammohābhāvena, paññāya eva vā savanakālasambhūtāya taduttarakālapaññāsiddhi.	97	
PA_tika-s03_01t:97_4	Evaṃ asammosenāti etthāpi vattabbaṃ. Byañjanānaṃ paṭivijjhitabbo ākāro nātigambhīro	97	
PA_tika-s03_01t:97_5	yathāsutadhāraṇameva tattha karaṇīyanti satiyā byāpāro adhiko, paññā tattha guṇībhūtāti	97	
PA_tika-s03_01t:97_6	vuttaṃ “paññāpubbaṅgamāyā”tiādi paññāya pubbaṅgamāti katvā. Pubbaṅgamatā cettha padhānatā	97	
PA_tika-s03_01t:97_7	“manopubbaṅgamā”tiādīsu viya. Pubbaṅgamatāya vā cakkhuviññāṇādīsu āvajjanādīnaṃ viya	97	
PA_tika-s03_01t:97_8	appadhānatte paññā pubbaṅgamā etissāti ayampi attho yujjati, evaṃ sati pubbaṅgamāyāti	97	
PA_tika-s03_01t:97_9	etthāpi vuttavipariyāyena yathāsambhavaṃ attho veditabbo. Atthabyañjanasampannassāti	97	
PA_tika-s03_01t:97_10	atthabyañjanaparipuṇṇassa, saṅkāsana-pakāsana-vivaraṇa-vibhajana-uttānīkaraṇapaññattivasena	971	
PA_tika-s03_01t:97_11	chahi atthapadehi, akkharapadabyañjanākāraniruttiniddesavasena chahi byañjanapadehi	971	
PA_tika-s03_01t:97_12	ca samannāgatassāti vā attho daṭṭhabbo.	971	
PA_tika-s03_01t:98_0	Yoniso manasikāraṃ dīpeti evaṃ-saddena vuccamānānaṃ ākāranidassanāvadhāraṇatthānaṃ	98	
PA_tika-s03_01t:98_1	aviparītasaddhammavisayattāti adhippāyo. Avikkhepaṃ dīpetīti “oghataraṇasuttaṃ kattha	98	
PA_tika-s03_01t:98_2	bhāsita”ntiādipucchāvasena pakaraṇappavattassa vakkhamānassa suttassa savanaṃ samādhānamantarena	98	
PA_tika-s03_01t:98_3	na sambhavatīti katvā vuttaṃ. Vikkhittacittassātiādi tassevatthassa samatthanavasena	98	
PA_tika-s03_01t:98_4	vuttaṃ. Sabbasampattiyāti atthabyañjanadesaka-payojanādisampattiyā. Aviparītasaddhammavisayehi	98	
PA_tika-s03_01t:98_5	viya ākāranidassanāvadhāraṇatthehi yonisomanasikārassa, saddhammassavanena viya ca	98	
PA_tika-s03_01t:98_6	avikkhepassa yathā yonisomanasikārena phalabhūtena attasammāpaṇidhipubbekatapuññatānaṃ	98	
PA_tika-s03_01t:98_7	siddhi vuttā tadavinābhāvato, evaṃ avikkhepeneva phalabhūtena kāraṇabhūtānaṃ saddhammassavanasappurisūpanissayānaṃ	98	
PA_tika-s03_01t:98_8	siddhi dassetabbā siyā assutavato sappurisūpanissayarahitassa ca tadabhāvato. “Na	98	
PA_tika-s03_01t:98_9	hi vikkhittacitto”tiādinā samatthanavacanena pana avikkhepena kāraṇabhūtena sappurisūpanissayena	98	
PA_tika-s03_01t:98_10	ca phalabhūtassa saddhammassavanassa siddhi dassitā. Ayaṃ panettha adhippāyo yutto	981	
PA_tika-s03_01t:98_11	siyā, saddhammassavanasappurisūpanissayā na ekantena avikkhepassa kāraṇaṃ bāhiraṅgattā.	981	
PA_tika-s03_01t:98_12	Avikkhepo pana sappurisūpanissayo viya saddhammassavanassa ekantakāraṇanti, evampi	981	
PA_tika-s03_01t:98_13	avikkhepena sappurisūpanissayasiddhijotanā na samatthitāva, no na samatthitā vikkhittacittānaṃ	981	
PA_tika-s03_01t:98_14	sappurisapayirūpāsanābhāvassa atthasiddhito. Ettha ca purimaṃ phalena kāraṇassa siddhidassanaṃ	981	
PA_tika-s03_01t:98_15	nadīpūrena viya upari vuṭṭhisabbhāvassa. Dutiyaṃ kāraṇena phalassa siddhidassanaṃ	981	
PA_tika-s03_01t:98_16	daṭṭhabbaṃ ekantavassinā viya meghavuṭṭhānena vuṭṭhippavattiyā.	981	
PA_tika-s03_01t:99_0	Bhagavato vacanassa atthabyañjanapabheda-paricchedavasena sakalasāsanasampatti-ogāhanākāro	99	
PA_tika-s03_01t:99_1	niravasesaparahita-pāripūrikāraṇanti vuttaṃ “evaṃ bhaddako ākāro”ti. Yasmā na hotīti	99	
PA_tika-s03_01t:99_2	sambandho. Pacchimacakkadvayasampattinti attasammāpaṇidhi-pubbekatapuññatā-saṅkhātaṃ	99	
PA_tika-s03_01t:99_3	guṇadvayaṃ. Aparāparavuttiyā cettha cakkabhāvo, caranti etehi sattā, sampattibhavesūti	99	
PA_tika-s03_01t:99_4	vā. Ye sandhāya vuttaṃ “cattārimāni, bhikkhave, cakkāni, yehi samannāgatānaṃ devamanussānaṃ	99	
PA_tika-s03_01t:99_5	catucakkaṃ vattatī”tiādi. Purimapacchimabhāvo cettha desanakkamavasena daṭṭhabbo.	99	
PA_tika-s03_01t:99_6	Pacchimacakkadvayasiddhiyāti pacchimacakkadvayassa ca atthitāya. Sammāpaṇihitatto	99	
PA_tika-s03_01t:99_7	pubbe ca katapuñño suddhāsayo hoti tadasuddhihetūnaṃ kilesānaṃ dūrībhāvatoti āha	99	
PA_tika-s03_01t:99_8	“āsayasuddhi siddhā hotī”ti. Tathā hi vuttaṃ – “sammāpaṇihitaṃ cittaṃ, seyyaso naṃ	99	
PA_tika-s03_01t:99_9	tato kare”ti “katapuññosi, tvaṃ ānanda, padhānamanuyuñja, khippaṃ hohisi anāsavo”ti	99	
PA_tika-s03_01t:99_10	ca. Tenevāha “āsayasuddhiyā adhigamabyattisiddhī”ti. Payogasuddhiyāti yonisomanasikārapubbaṅgamassa	991	
PA_tika-s03_01t:99_11	dhammassavanapayogassa visadabhāvena. Tathā cāha “āgamabyattisiddhī”ti, sabbassa	991	
PA_tika-s03_01t:99_12	vā kāyavacīpayogassa niddosabhāvena. Parisuddhakāyavacīpayogo hi vippaṭisārābhāvato	991	
PA_tika-s03_01t:99_13	avikkhittacitto pariyattiyaṃ visārado hotīti.	991	
PA_tika-s03_01t:100_0	Nānappakārapaṭivedhadīpakenātiādinā atthabyañjanesu therassa evaṃ-saddasuta-saddānaṃ	100	
PA_tika-s03_01t:100_1	asammohāsammosadīpanato catupaṭisambhidāvasena atthayojanaṃ dasseti. Tattha sotabbabhedapaṭivedhadīpakenāti	100	
PA_tika-s03_01t:100_2	etena ayaṃ suta-saddo evaṃ-saddasannidhānato, vakkhamānāpekkhāya vā sāmaññeneva sotabbadhammavisesaṃ	100	
PA_tika-s03_01t:100_3	āmasatīti dīpeti. Manodiṭṭhīhi pariyattidhammānaṃ anupekkhanasuppaṭivedhā visesato	100	
PA_tika-s03_01t:100_4	manasikārapaṭibaddhāti te vuttanayena yonisomanasikāradīpakena evaṃ saddena yojetvā,	100	
PA_tika-s03_01t:100_5	savanadhāraṇavacīparicayā pariyattidhammānaṃ visesena sotāvadhānapaṭibaddhāti te	100	
PA_tika-s03_01t:100_6	vuttanayena avikkhepadīpakena suta-saddena yojetvā dassento sāsanasampattiyā dhammassavane	100	
PA_tika-s03_01t:100_7	ussāhaṃ janeti. Tattha dhammāti pariyattidhammā. Manasā anupekkhitāti “idha sīlaṃ	100	
PA_tika-s03_01t:100_8	kathitaṃ, idha samādhi, idha paññā, ettakā ettha anusandhiyo”tiādinā nayena manasā	100	
PA_tika-s03_01t:100_9	anupekkhitā. Diṭṭhiyā suppaṭividdhāti nijjhānakkhanti bhūtāya, ñātapariññāsaṅkhātāya	100	
PA_tika-s03_01t:100_10	vā diṭṭhiyā tattha tattha vuttarūpārūpadhamme “iti rūpaṃ, ettakaṃ rūpa”ntiādinā suṭṭhu	1001	
PA_tika-s03_01t:100_11	vavatthapetvā paṭividdhā.	1001	
PA_tika-s03_01t:101_0	Sakalena vacanenāti pubbe tīhi padehi visuṃ visuṃ yojitattā vuttaṃ. Attano adahantoti	101	
PA_tika-s03_01t:101_1	“mameda”nti attani aṭṭhapento. Bhummatthe cetaṃ sāmivacanaṃ. Asappurisabhūminti akataññutaṃ.	101	
PA_tika-s03_01t:101_2	“Idhekacco pāpabhikkhu tathāgatappaveditaṃ dhammavinayaṃ pariyāpuṇitvā attano dahatī”ti	101	
PA_tika-s03_01t:101_3	evaṃ vuttaṃ anariyavohārāvatthaṃ, sā eva anariyavohārāvatthā asaddhammo. Nanu ca	101	
PA_tika-s03_01t:101_4	ānandattherassa “mamedaṃ vacana”nti adhimānassa, mahākassapattherādīnañca tadāsaṅkāya	101	
PA_tika-s03_01t:101_5	abhāvato asappurisabhūmi-samatikkamādivacanaṃ niratthakanti? Nayidamevaṃ. “Evaṃ me	101	
PA_tika-s03_01t:101_6	suta”nti vadantena ayampi attho vibhāvitoti dassanato. Keci pana “devatānaṃ parivitakkāpekkhaṃ	101	
PA_tika-s03_01t:101_7	tathāvacananti edisī codanā anavakāsā”ti vadanti. Tasmiṃ kira khaṇe ekaccānaṃ devatānaṃ	101	
PA_tika-s03_01t:101_8	evaṃ cetaso parivitakko udapādi “bhagavā ca parinibbuto, ayañca āyasmā desanākusalo	101	
PA_tika-s03_01t:101_9	idāni dhammaṃ deseti, sakyakulappasuto tathāgatassa bhātā cūḷapituputto. Kiṃ nu kho	101	
PA_tika-s03_01t:101_10	sayaṃ sacchikataṃ dhammaṃ deseti? Udāhu bhagavato eva vacanaṃ yathāsuta”nti, evaṃ	1011	
PA_tika-s03_01t:101_11	tadāsaṅkitappakārato asappurisabhūmisamokkamādito atikkamādi vibhāvitanti. Appetīti	1011	
PA_tika-s03_01t:101_12	nidasseti. Diṭṭhadhammika-samparāyika-paramatthesu yathārahaṃ satte netīti netti,	1011	
PA_tika-s03_01t:101_13	dhammo eva netti dhammanetti.	1011	
PA_tika-s03_01t:102_0	Daḷhataraniviṭṭhā vicikicchā kaṅkhā, nātisaṃsappanā matibhedamattā vimati. Assaddhiyaṃ	102	
PA_tika-s03_01t:102_1	vināsetīti bhagavatā bhāsitattā sammukhāvassa paṭiggahitattā khalitaduruttādigahaṇadosābhāvato	102	
PA_tika-s03_01t:102_2	ca. Ettha ca paṭhamādayo tisso atthayojanā ākārādiatthesu aggahitavisesameva evaṃ-saddaṃ	102	
PA_tika-s03_01t:102_3	gahetvā dassitā, tato parā catasso ākāratthameva evaṃ-saddaṃ gahetvā vibhāvitā. Pacchimā	102	
PA_tika-s03_01t:102_4	pana tisso yathākkamaṃ ākāratthaṃ nidassanatthaṃ avadhāraṇatthañca evaṃ-saddaṃ gahetvā	102	
PA_tika-s03_01t:102_5	yojitāti daṭṭhabbaṃ.	102	
PA_tika-s03_01t:103_0	Eka-saddo aññaseṭṭhaasahāyasaṅkhayādīsu dissati. Tathā hesa “sassato attā ca loko	103	
PA_tika-s03_01t:103_1	ca, idameva saccaṃ moghamaññanti ittheke abhivadantī”tiādīsu aññatthe dissati. “Cetaso	103	
PA_tika-s03_01t:103_2	ekodibhāva”ntiādīsu seṭṭhe, “eko vūpakaṭṭho”tiādīsu asahāye, “ekova kho, bhikkhave,	103	
PA_tika-s03_01t:103_3	khaṇo ca samayo ca brahmacariyavāsāyā”tiādīsu saṅkhayāyaṃ. Idhāpi saṅkhayāyanti dassento	103	
PA_tika-s03_01t:103_4	āha “ekanti gaṇanaparicchedaniddeso”ti. Kālañca samayañcāti yuttakālañca paccayasāmaggiñca.	103	
PA_tika-s03_01t:103_5	Khaṇoti okāso. Tathāgatuppādādiko hi maggabrahmacariyassa okāso tappaccayassa paṭilābhahetuttā.	103	
PA_tika-s03_01t:103_6	Khaṇo eva ca samayo, yo khaṇoti ca samayoti ca vuccati, so eko evāti hi attho. Mahāsamayoti	103	
PA_tika-s03_01t:103_7	mahāsamūho. Samayopi khoti sikkhāpadapūraṇassa hetupi. Samayappavādaketi diṭṭhippavādake.	103	
PA_tika-s03_01t:103_8	Tattha hi nisinnā titthiyā attano attano samayaṃ pavadanti. Atthābhisamayāti hitapaṭilābhā.	103	
PA_tika-s03_01t:103_9	Abhisametabboti abhisamayo, abhisamayo attho abhisamayatthoti pīḷanādīni abhisametabbabhāvena	103	
PA_tika-s03_01t:103_10	ekībhāvaṃ upanetvā vuttāni. Abhisamayassa vā paṭivedhassa visayabhūto attho abhisamayatthoti	1031	
PA_tika-s03_01t:103_11	tāneva tathā ekattena vuttāni. Tattha pīḷanaṃ dukkhasaccassa taṃsamaṅgino hiṃsanaṃ	1031	
PA_tika-s03_01t:103_12	avipphārikatākaraṇaṃ, santāpo dukkhadukkhatādivasena santāpanaṃ paridahanaṃ.	1031	
PA_tika-s03_01t:104_0	Tattha sahakārikāraṇaṃ sannijjhaṃ sameti samavetīti samayo, samavāyo. Sameti samāgacchati	104	
PA_tika-s03_01t:104_1	ettha maggabrahmacariyaṃ tadādhārapuggalehīti samayo, khaṇo. Sameti ettha, etena	104	
PA_tika-s03_01t:104_2	vā saṃgacchati satto, sabhāvadhammo vā sahajātādīhi, uppādādīhi vāti samayo, kālo.	104	
PA_tika-s03_01t:104_3	Dhammappavattimattatāya atthato abhūtopi hi kālo dhammappavattiyā adhikaraṇaṃ karaṇaṃ	104	
PA_tika-s03_01t:104_4	viya ca parikappanāmattasiddhena rūpena voharīyatīti. Samaṃ, saha vā avayavānaṃ ayanaṃ	104	
PA_tika-s03_01t:104_5	pavatti avaṭṭhānanti samayo, samūho yathā “samudāyo”ti. Avayavasahāvaṭṭhānameva hi	104	
PA_tika-s03_01t:104_6	samūhoti. Avasesapaccayānaṃ samāgame eti phalaṃ etasmā uppajjati pavattati cāti samayo,	104	
PA_tika-s03_01t:104_7	hetu yathā “samudayo”ti. Sameti saṃyojanabhāvato sambandho eti attano visaye pavattati,	104	
PA_tika-s03_01t:104_8	daḷhaggahaṇabhāvato vā saṃyuttā ayanti pavattanti sattā yathābhinivesaṃ etenāti samayo,	104	
PA_tika-s03_01t:104_9	diṭṭhi. Diṭṭhisaṃyojanena hi sattā ativiya bajjhantīti. Samiti saṃgati samodhānanti	104	
PA_tika-s03_01t:104_10	samayo, paṭilābho. Samassa nirodhassa yānaṃ, sammā vā yānaṃ apagamo apavatti samayo,	1041	
PA_tika-s03_01t:104_11	pahānaṃ. Abhimukhaṃ ñāṇena sammā etabbo adhigantabboti abhisamayo, dhammānaṃ aviparīto	1041	
PA_tika-s03_01t:104_12	sabhāvo. Abhimukhabhāvena sammā eti gacchati bujjhatīti abhisamayo, dhammānaṃ aviparītasabhāvāvabodho.	1041	
PA_tika-s03_01t:104_13	Evaṃ tasmiṃ tasmiṃ atthe samayasaddappavatti veditabbā. Samayasaddassa atthuddhāre	1041	
PA_tika-s03_01t:104_14	abhisamayasaddassa udāharaṇaṃ vuttanayeneva veditabbaṃ. Assāti samayasaddassa. Kālo	1041	
PA_tika-s03_01t:104_15	attho samavāyādīnaṃ atthānaṃ idha asambhavato desadesakaparisānaṃ viya suttassa nidānabhāvena	1041	
PA_tika-s03_01t:104_16	kālassa apadisitabbato ca.	1041	
PA_tika-s03_01t:105_0	Kasmā panettha aniyamitavaseneva kālo niddiṭṭho? Na utusaṃvaccharādivasena niyamitoti	105	
PA_tika-s03_01t:105_1	āha “tattha kiñcāpī”tiādi. Utusaṃvaccharādivasena niyamaṃ akatvā samayasaddassa vacane	105	
PA_tika-s03_01t:105_2	ayampi guṇo laddho hotīti dassento “ye vā ime”tiādimāha. Sāmaññajotanā hi visese	105	
PA_tika-s03_01t:105_3	avatiṭṭhatīti. Tattha diṭṭhadhammasukhavihārasamayo devasikaṃ jhānaphalasamāpattīhi	105	
PA_tika-s03_01t:105_4	vītināmanakālo, visesato sattasattāhāni. Suppakāsāti dasasahassilokadhātupakampana-obhāsapātubhāvādīhi	105	
PA_tika-s03_01t:105_5	pākaṭā. Yathāvuttappabhedesu eva samayesu ekadesaṃ pakārantarehi saṅgahetvā dassetuṃ	105	
PA_tika-s03_01t:105_6	“yo cāya”ntiādimāha. Tathā hi ñāṇakiccasamayo, attahitapaṭipattisamayo ca abhisambodhisamayo,	105	
PA_tika-s03_01t:105_7	ariyatuṇhībhāvasamayo, diṭṭhadhammasukhavihārasamayo, karuṇākiccaparahitapaṭipattidhammīkathāsamayā, desanāsamayo eva.	105	
PA_tika-s03_01t:106_0	Karaṇavacanena niddeso katoti sambandho. Tatthāti abhidhammatadaññasuttapadavinayesu.	106	
PA_tika-s03_01t:106_1	Tathāti bhummakaraṇehi. Adhikaraṇattho ādhārattho. Bhāvo nāma kiriyā, tāya kiriyantaralakkhaṇaṃ	106	
PA_tika-s03_01t:106_2	bhāvenabhāvalakkhaṇaṃ. Tattha yathā kālo sabhāvadhammaparicchinno sayaṃ paramatthato	106	
PA_tika-s03_01t:106_3	avijjamānopi ādhārabhāvena paññāto taṅkhaṇappavattānaṃ tato pubbe parato ca abhāvato	106	
PA_tika-s03_01t:106_4	“pubbaṇhe jāto, sāyanhe gacchatī”ti ca ādīsu, samūho ca avayavavinimutto visuṃ avijjamānopi	106	
PA_tika-s03_01t:106_5	kappanāmattasiddho avayavānaṃ ādhārabhāvena paññāpīyati yathā “rukkhe sākhā, yavarāsiyaṃ	106	
PA_tika-s03_01t:106_6	sambhūto”tiādīsu, evaṃ idhāpīti dassento āha “adhikaraṇañhi…pe… dhammāna”nti. Yasmiṃ	106	
PA_tika-s03_01t:106_7	kāle, dhammapuñje vā kāmāvacaraṃ kusalaṃ cittaṃ uppannaṃ hoti, tasmiṃ eva kāle dhammapuñje	106	
PA_tika-s03_01t:106_8	ca phassādayopi hontīti ayaṃ hi tattha attho. Yathā ca “gāvīsu duyhamānāsu gato,	106	
PA_tika-s03_01t:106_9	duddhāsu āgato”ti dohanakiriyāya gamanakiriyā lakkhīyati, evaṃ idhāpi yasmiṃ samaye,	106	
PA_tika-s03_01t:106_10	tasmiṃ samayeti ca vutte “satī”ti ayamattho viññāyamāno eva hoti padatthassa sattāvirahābhāvatoti	1061	
PA_tika-s03_01t:106_11	samayassa sattākiriyāya cittassa uppādakiriyā phassādibhavanakiriyā ca lakkhīyati.	1061	
PA_tika-s03_01t:106_12	Yasmiṃ samayeti yasmiṃ navame khaṇe, yasmiṃ yonisomanasikārādihetumhi, paccayasamavāye	1061	
PA_tika-s03_01t:106_13	vā sati kāmāvacaraṃ kusalaṃ cittaṃ uppannaṃ hoti, tasmiṃyeva khaṇe, hetumhi, paccayasamavāye	1061	
PA_tika-s03_01t:106_14	vā phassādayopi hontīti ubhayattha samayasadde bhummaniddeso kato lakkhaṇabhūtabhāvayuttoti	1061	
PA_tika-s03_01t:106_15	dassento āha “khaṇa…pe… lakkhīyatī”ti.	1061	
PA_tika-s03_01t:107_0	Hetuattho karaṇattho ca sambhavati “annena vasati, vijjāya vasati, pharasunā chindati,	107	
PA_tika-s03_01t:107_1	kudālena khaṇatī”tiādīsu viya. Vītikkamañhi sutvā bhikkhusaṅghaṃ sannipātāpetvā otiṇṇavatthukaṃ	107	
PA_tika-s03_01t:107_2	puggalaṃ paṭipucchitvā vigarahitvā ca taṃ taṃ vatthuotiṇṇakālaṃ anatikkamitvā teneva	107	
PA_tika-s03_01t:107_3	kālena sikkhāpadāni paññapento bhagavā viharati sikkhāpadapaññattihetuñca apekkhamāno	107	
PA_tika-s03_01t:107_4	tatiyapārājikādīsu viya.	107	
PA_tika-s03_01t:108_0	Accantameva ārambhato paṭṭhāya yāva desanāniṭṭhānaṃ. Parahitapaṭipattisaṅkhātena	108	
PA_tika-s03_01t:108_1	karuṇāvihārena. Tadatthajotanatthanti accantasaṃyogatthajotanatthaṃ. Upayoganiddeso	108	
PA_tika-s03_01t:108_2	kato yathā “māsaṃ sajjhāyatī”ti. Porāṇāti aṭṭhakathācariyā. Abhilāpamattabhedoti	108	
PA_tika-s03_01t:108_3	vacanamattena viseso. Tena suttavinayesu vibhattibyattayo katoti dasseti.	108	
PA_tika-s03_01t:109_0	Seṭṭhanti seṭṭhavācakaṃ vacanaṃ “seṭṭha”nti vuttaṃ seṭṭhaguṇasahacaraṇato, tathā	109	
PA_tika-s03_01t:109_1	“uttama”nti etthāpi. Gāravayuttoti garubhāvayutto garuguṇayogato, garukaraṇārahatāya	109	
PA_tika-s03_01t:109_2	vā gāravayutto. Vuttoyeva, na pana idha vattabbo visuddhimaggassa imissā aṭṭhakathāya	109	
PA_tika-s03_01t:109_3	ekadesabhāvatoti adhippāyo.	109	
PA_tika-s03_01t:110	Aparo nayo – bhāgavāti bhagavā, bhatavāti bhagavā, bhāge vanīti bhagavā, bhage vanīti bhagavā, bhattavāti bhagavā, bhage vamīti bhagavā, bhāge vamīti bhagavā.	11	
PA_tika-s03_01t:111	“Bhāgavā bhatavā bhāge, bhage ca vani bhattavā;	11	
PA_tika-s03_01t:112	Bhage vami tathā bhāge, vamīti bhagavā jino”.	11	
PA_tika-s03_01t:113_0	Tattha kathaṃ bhāgavāti bhagavā? Ye te sīlādayo dhammakkhandhā guṇabhāgā guṇakoṭṭhāsā,	113	
PA_tika-s03_01t:113_1	te anaññasādhāraṇā niratisayā tathāgate atthi upalabbhanti. Tathā hissa sīlaṃ samādhi	113	
PA_tika-s03_01t:113_2	paññā vimutti vimuttiñāṇadassanaṃ, hirī ottappaṃ, saddhā vīriyaṃ, sati sampajaññaṃ,	113	
PA_tika-s03_01t:113_3	sīlavisuddhi diṭṭhivisuddhi, samatho vipassanā, tīṇi kusalamūlāni, tīṇi sucaritāni,	113	
PA_tika-s03_01t:113_4	tayo sammāvitakkā, tisso anavajjasaññā, tisso dhātuyo, cattāro satipaṭṭhānā, cattāro	113	
PA_tika-s03_01t:113_5	sammappadhānā, cattāro iddhipādā, cattāro ariyamaggā, cattāri ariyaphalāni, catasso	113	
PA_tika-s03_01t:113_6	paṭisambhidā, catuyoniparicchedakañāṇāni, cattāro ariyavaṃsā, cattāri vesārajjañāṇāni,	113	
PA_tika-s03_01t:113_7	pañca padhāniyaṅgāni, pañcaṅgiko sammāsamādhi, pañcañāṇiko sammāsamādhi, pañcindriyāni,	113	
PA_tika-s03_01t:113_8	pañca balāni, pañca nissāraṇīyā dhātuyo, pañca vimuttāyatanañāṇāni, pañca vimuttiparipācanīyā	113	
PA_tika-s03_01t:113_9	saññā, cha anussatiṭṭhānāni, cha gāravā, cha nissāraṇīyā dhātuyo, cha satatavihārā,	113	
PA_tika-s03_01t:113_10	cha anuttariyāni, cha nibbedhabhāgiyā saññā, cha abhiññā, cha asādhāraṇañāṇāni, satta	1131	
PA_tika-s03_01t:113_11	aparihāniyā dhammā, satta ariyadhammā, satta ariyadhanāni, satta bojjhaṅgā, satta	1131	
PA_tika-s03_01t:113_12	sappurisadhammā, satta nijjaravatthūni, satta saññā, sattadakkhiṇeyyapuggaladesanā,	1131	
PA_tika-s03_01t:113_13	sattakhīṇāsavabaladesanā, aṭṭhapaññāpaṭilābhahetudesanā aṭṭha sammattāni, aṭṭhalokadhammātikkamo,	1131	
PA_tika-s03_01t:113_14	aṭṭha ārambhavatthūni, aṭṭhaakkhaṇadesanā, aṭṭha mahāpurisavitakkā, aṭṭhaabhibhāyatanadesanā,	1131	
PA_tika-s03_01t:113_15	aṭṭha vimokkhā, nava yonisomanasikāramūlakā dhammā, nava pārisuddhipadhāniyaṅgāni,	1131	
PA_tika-s03_01t:113_16	navasattāvāsadesanā, nava āghātapaṭivinayā, nava saññā, navanānattā, nava anupubbavihārā,	1131	
PA_tika-s03_01t:113_17	dasa nāthakaraṇā dhammā, dasa kasiṇāyatanāni, dasa kusalakammapathā, dasa sammattāni,	1131	
PA_tika-s03_01t:113_18	dasa ariyavāsā, dasa asekkhadhammā, dasa tathāgatabalāni, ekādasa mettānisaṃsā, dvādasa	1131	
PA_tika-s03_01t:113_19	dhammācakkākārā, terasa dhutaguṇā, cuddasa buddhañāṇāni, pañcadasa vimuttiparipācanīyā	1131	
PA_tika-s03_01t:113_20	dhammā, soḷasavidhā ānāpānassati, soḷasa aparantapanīyā dhammā, aṭṭhārasa buddhadhammā,	1132	
PA_tika-s03_01t:113_21	ekūnavīsati paccavekkhaṇañāṇāni, catucattālīsa ñāṇavatthūni, paññāsa udayabbayañāṇāni,	1132	
PA_tika-s03_01t:113_22	paropaññāsa kusalā dhammā, sattasattati ñāṇavatthūni, catuvīsatikoṭisatasahassasaṅkhasamāpattisañcārimahāvajirañāṇaṃ,	1132	
PA_tika-s03_01t:113_23	anantanayasamantapaṭṭhāna-pavicaya-paccavekkhaṇadesanāñāṇāni, tathā anantāsu lokadhātūsu	1132	
PA_tika-s03_01t:113_24	anantānaṃ sattānaṃ āsayādivibhāvanañāṇāni cāti evamādayo anantāparimāṇabhedā anaññasādhāraṇā	1132	
PA_tika-s03_01t:113_25	niratisayā guṇabhāgā guṇakoṭṭhāsā saṃvijjanti upalabbhanti, tasmā yathāvuttavibhāgā	1132	
PA_tika-s03_01t:113_26	guṇabhāgā assa atthīti “bhāgavā”ti vattabbe ākārassa rassattaṃ katvā “bhagavā”ti	1132	
PA_tika-s03_01t:113_27	vutto. Evaṃ tāva bhāgavāti bhagavā.	1132	
PA_tika-s03_01t:114	“Yasmā sīlādayo sabbe, guṇabhāgā asesato;	11	
PA_tika-s03_01t:115	Vijjanti sugate tasmā, bhagavāti pavuccati”.	11	
PA_tika-s03_01t:116_0	Kathaṃ bhatavāti bhagavā? Ye te sabbalokahitāya ussukkamāpannehi manussattādike aṭṭha	116	
PA_tika-s03_01t:116_1	dhamme samodhānetvā sammāsambodhiyā katamahābhinīhārehi mahābodhisattehi paripūritabbā	116	
PA_tika-s03_01t:116_2	dānapāramī, sīla, nekkhamma, paññā, vīriya, khanti, sacca, adhiṭṭhāna, mettā, upekkhāpāramīti	116	
PA_tika-s03_01t:116_3	dasa pāramiyo, dasa upapāramiyo, dasa paramatthapāramiyoti samatiṃsa pāramiyo, dānādīni	116	
PA_tika-s03_01t:116_4	cattāri saṅgahavatthūni, saccādīni cattāri adhiṭṭhānāni, aṅgapariccāgo, jīvita, rajja,	116	
PA_tika-s03_01t:116_5	putta, dārapariccāgoti pañca mahāpariccāgā, pubbayogo, pubbacariyā, dhammakkhānaṃ,	116	
PA_tika-s03_01t:116_6	ñātatthacariyā, lokatthacariyā, buddhicariyāti evamādayo, saṅkhepato vā sabbe puññañāṇasambhārā	116	
PA_tika-s03_01t:116_7	buddhakaradhammā, te mahābhinīhārato paṭṭhāya kappānaṃ satasahassādhikāni cattāri	116	
PA_tika-s03_01t:116_8	asaṅkhyeyyāni yathā hānabhāgiyā saṃkilesabhāgiyā ṭhitibhāgiyā vā na honti, atha kho	116	
PA_tika-s03_01t:116_9	uttaruttari visesabhāgiyāva honti, evaṃ sakkaccaṃ nirantaraṃ anavasesato bhatā sambhatā	116	
PA_tika-s03_01t:116_10	assa atthīti “bhatavā”ti vattabbe “bhagavā”ti vutto niruttinayena ta-kārassa ga-kāraṃ	1161	
PA_tika-s03_01t:116_11	katvā. Atha vā bhatavāti teyeva yathāvutte buddhakaradhamme vuttanayeneva bhari,	1161	
PA_tika-s03_01t:116_12	sambhari, paripūresīti attho. Evampi bhatavāti bhagavā.	1161	
PA_tika-s03_01t:117	“Sammāsambodhiyā sabbe, dānapāramiādike;	11	
PA_tika-s03_01t:118	Sambhāre bhatavā nātho, tasmāpi bhagavā mato”.	11	
PA_tika-s03_01t:119_0	Kathaṃ bhāge vanīti bhagavā? Ye te catuvīsatikoṭisatasahassasaṅkhā devasikaṃ vaḷañjanakasamāpattibhāgā,	119	
PA_tika-s03_01t:119_1	te anavasesato lokahitatthaṃ attano ca diṭṭhadhammasukhavihāratthaṃ niccakappaṃ vani,	119	
PA_tika-s03_01t:119_2	bhaji, sevi, bahulamakāsīti bhāge vanīti bhagavā. Atha vā abhiññeyyadhammesu kusalādīsu	119	
PA_tika-s03_01t:119_3	khandhādīsu ca ye te pariññeyyādivasena saṅkhepato vā catubbidhā abhisamayabhāgā,	119	
PA_tika-s03_01t:119_4	vitthārato pana “cakkhu pariññeyyaṃ sotaṃ…pe… jarāmaraṇaṃ pariññeyya”ntiādinā aneke	119	
PA_tika-s03_01t:119_5	pariññeyyabhāgā, “cakkhussa samudayo pahātabbo…pe… jarāmaraṇassa samudayo pahātabbo”tiādinā	119	
PA_tika-s03_01t:119_6	pahātabbabhāgā, “cakkhussa nirodho…pe… jarāmaraṇassa nirodho sacchikātabbo”tiādinā	119	
PA_tika-s03_01t:119_7	sacchikātabbabhāgā, “cakkhunirodhagāminīpaṭipadā”tiādinā, “cattāro satipaṭṭhānā”tiādinā	119	
PA_tika-s03_01t:119_8	ca anekabhedā bhāvetabbabhāgā ca dhammā, te sabbe vani, bhaji, yathārahaṃ gocarabhāvanāsevanānaṃ	119	
PA_tika-s03_01t:119_9	vasena sevi. Evampi bhāge vanīti bhagavā. Atha vā “ye ime sīlādayo dhammakkhandhā	119	
PA_tika-s03_01t:119_10	sāvakehi sādhāraṇā guṇakoṭṭhāsā guṇabhāgā, kinti nu kho te vineyyasantānesu patiṭṭhapeyya”nti	1191	
PA_tika-s03_01t:119_11	mahākaruṇāya vani abhipatthayi, sā cassa abhipatthanā yathādhippetaphalāvahā ahosi.	1191	
PA_tika-s03_01t:119_12	Evampi bhāge vanīti bhagavā.	1191	
PA_tika-s03_01t:120	“Yasmā ñeyyasamāpatti-guṇabhāge tathāgato;	12	
PA_tika-s03_01t:121	Bhaji patthayi sattānaṃ, hitāya bhagavā tato”.	12	
PA_tika-s03_01t:122_0	Kathaṃ bhage vanīti bhagavā? Samāsato tāva katapuññehi payogasampannehi yathāvibhavaṃ	122	
PA_tika-s03_01t:122_1	bhajīyantīti bhagā, lokiyalokuttarasampattiyo. Tattha lokiye tāva tathāgato sammāsambodhito	122	
PA_tika-s03_01t:122_2	pubbe bodhisattabhūto paramukkaṃsagate, vani, bhaji, sevi, yattha patiṭṭhāya niravasesato	122	
PA_tika-s03_01t:122_3	buddhakaradhamme samannānento buddhadhamme paripācesi, buddhabhūto pana te niravajjesu	122	
PA_tika-s03_01t:122_4	upasaṃhite anaññasādhāraṇe lokuttarepi, vani, bhaji, sevi, vitthārato pana padesarajja-issariyacakkavattisampatti-devarajjasampattiādivasena	122	
PA_tika-s03_01t:122_5	jhāna-vimokkha-samādhisamāpatti-ñāṇadassana-maggabhāvanā-phalasacchi-kiriyādi-uttarimanussadhammavasena	122	
PA_tika-s03_01t:122_6	ca anekavihite anaññasādhāraṇe, bhage, vani, bhaji, sevi. Evampi bhage vanīti bhagavā.	122	
PA_tika-s03_01t:123	“Yā tā sampattiyo loke, yā ca lokuttarā puthu;	12	
PA_tika-s03_01t:124	Sabbā tā bhaji sambuddho, tasmāpi bhagavā mato”.	12	
PA_tika-s03_01t:125_0	Kathaṃ sattavāti bhagavā? Bhattā daḷhabhattikā assa bahū atthīti bhattavā. Tathāgato	125	
PA_tika-s03_01t:125_1	hi mahākaruṇāsabbaññutaññāṇādi-aparimitanirupamappabhāva-guṇavisesasamaṅgibhāvato	125	
PA_tika-s03_01t:125_2	sabbasattuttamo, sabbānatthaparihārapubbaṅgamāya niravasesahitasukhavidhānatapparāya	125	
PA_tika-s03_01t:125_3	niratisayāya payogasampattiyā sadevamanussāya pajāya accantupakāritāya dvattiṃsamahāpurisalakkhaṇaasīti	125	
PA_tika-s03_01t:125_4	anubyañjanabyāmappabhādi anaññasādhāraṇavisesapaṭimaṇḍitarūpakāyatāya yathābhuccaguṇādhigatena	125	
PA_tika-s03_01t:125_5	“itipi so bhagavā”tiādinayappavattena lokattayabyāpinā suvipulena suvisuddhena ca	125	
PA_tika-s03_01t:125_6	thutighosena samannāgatattā ukkaṃsapāramippattāsu appicchatāsantuṭṭhiādīsu suppatiṭṭhitabhāvato	125	
PA_tika-s03_01t:125_7	dasabalacatuvesārajjādi-niratisayaguṇavisesa-samaṅgībhāvato ca rūpappamāṇo rūpappasanno,	125	
PA_tika-s03_01t:125_8	ghosappamāṇo ghosappasanno, lūkhappamāṇo lūkhappasanno, dhammappamāṇo dhammappasannoti	125	
PA_tika-s03_01t:125_9	evaṃ catuppamāṇike lokasannivāse sabbathāpi pasādāvahabhāvena samantapāsādikattā	125	
PA_tika-s03_01t:125_10	aparimāṇānaṃ sattānaṃ sadevamanussānaṃ ādarabahumānagāravāyatanatāya paramapemasambhattiṭṭhānaṃ.	1251	
PA_tika-s03_01t:125_11	Ye tassa ovāde patiṭṭhitā aveccappasādena samannāgatā honti, kenaci asaṃhāriyā tesaṃ	1251	
PA_tika-s03_01t:125_12	pasādabhatti samaṇena vā brāhmaṇena vā devena vā mārena vā brahmunā vā. Tathā hi	1251	
PA_tika-s03_01t:125_13	te attano jīvitapariccāgepi tattha pasādaṃ na pariccajanti, tassa vā āṇaṃ daḷhabhattibhāvato.	1251	
PA_tika-s03_01t:126	Tenevāha –	12	
PA_tika-s03_01t:127	“Yo ve kataññū katavedi dhīro;	12	
PA_tika-s03_01t:128	Kalyāṇamitto daḷhabhatti ca hotī”ti. ;	12	
PA_tika-s03_01t:129_0	“Seyyathāpi, bhikkhave, mahāsamuddo ṭhitadhammo velaṃ nātivattati, evameva kho, bhikkhave,	129	
PA_tika-s03_01t:129_1	yaṃ mayā sāvakānaṃ sikkhāpadaṃ paññattaṃ, taṃ mama sāvakā jīvitahetupi nātikkamantī”ti ca. –	129	
PA_tika-s03_01t:130	Evaṃ bhattavāti bhagavā niruttinayena ekassa ta-kārassa lopaṃ katvā itarassa ga-kāraṃ katvā.	13	
PA_tika-s03_01t:131	“Guṇātisayayuttassa, yasmā lokahitesino;	13	
PA_tika-s03_01t:132	Sambhattā bahavo satthu, bhagavā tena vuccatī”ti.	13	
PA_tika-s03_01t:133_0	Kathaṃ bhage vamīti bhagavā? Yasmā tathāgato bodhisattabhūtopi aparimāṇāsu jātīsu	133	
PA_tika-s03_01t:133_1	pāramiyo paripūrento bhagasaṅkhātaṃ siriṃ issariyaṃ yasañca vami uggiri, kheḷapiṇḍaṃ	133	
PA_tika-s03_01t:133_2	viya anapekkho chaḍḍayi, carimattabhāvepi hatthagataṃ cakkavattisiriṃ devalokādhipaccasadisaṃ	133	
PA_tika-s03_01t:133_3	catudīpissariyaṃ cakkavattisampattisannissayaṃ sattaratanasamujjalaṃ yasañca tiṇāyapi	133	
PA_tika-s03_01t:133_4	amaññamāno nirapekkho pahāya abhinikkhamitvā sammāsambodhiṃ abhisambuddho, tasmā	133	
PA_tika-s03_01t:133_5	ime sirīādike bhage vamīti bhagavā. Atha vā bhāni nāma nakkhattāni, tehi samaṃ gacchanti	133	
PA_tika-s03_01t:133_6	pavattantīti bhagā, sineruyugandharauttarakuruhimavantādibhājanalokavisesasannissayā	133	
PA_tika-s03_01t:133_7	sobhā kappaṭṭhiyabhāvato, tepi bhagavā vami tannivāsisattāvāsasamatikkamato tappaṭibaddhachandarāgappahānena	133	
PA_tika-s03_01t:133_8	pajahīti. Evampi bhage vamīti bhagavā.	133	
PA_tika-s03_01t:134	“Cakkavattisiriṃ yasmā, yasaṃ issariyaṃ sukhaṃ;	13	
PA_tika-s03_01t:135	Pahāsi lokacittañca, sugato bhagavā tato”.	13	
PA_tika-s03_01t:136_0	Kathaṃ bhāge vamīti bhagavā? Bhāgā nāma sabhāgadhammakoṭṭhāsā, te khandhāyatanadhātādivasena,	136	
PA_tika-s03_01t:136_1	tatthāpi rūpavedanādivasena pathaviyādivasena atītādivasena ca anekavidhā, te ca	136	
PA_tika-s03_01t:136_2	bhagavā sabbaṃ papañcaṃ sabbaṃ yogaṃ sabbaṃ ganthaṃ sabbaṃ saṃyojanaṃ samucchinditvā	136	
PA_tika-s03_01t:136_3	amatadhātuṃ samadhigacchanto vami uggiri, anapekkho chaḍḍayi na paccāvami. Tathā	136	
PA_tika-s03_01t:136_4	hesa “sabbatthakameva pathaviṃ āpaṃ tejaṃ vāyaṃ, cakkhuṃ sotaṃ ghānaṃ jivhaṃ kāyaṃ	136	
PA_tika-s03_01t:136_5	manaṃ, rūpe sadde gandhe rase phoṭṭhabbe dhamme, cakkhuviññāṇaṃ…pe… manoviññāṇaṃ,	136	
PA_tika-s03_01t:136_6	cakkhusamphassaṃ…pe… manosamphassaṃ, cakkhusamphassajaṃ vedanaṃ…pe… manosamphassajaṃ	136	
PA_tika-s03_01t:136_7	vedanaṃ, cakkhusamphassajaṃ saññaṃ…pe… manosamphassajaṃ saññaṃ, cakkhusamphassajaṃ	136	
PA_tika-s03_01t:136_8	cetanaṃ…pe… manosamphassajaṃ cetanaṃ, rūpataṇhaṃ…pe… dhammataṇhaṃ, rūpavitakkaṃ…pe…	136	
PA_tika-s03_01t:136_9	dhammavitakkaṃ, rūpavicāraṃ…pe… dhammavicāra”ntiādinā anupadadhammavibhāgavasenapi	136	
PA_tika-s03_01t:136_10	sabbeva dhammakoṭṭhāse anavasesato vami uggiri, anapekkhapariccāgena chaḍḍayi. Vuttañhetaṃ	1361	
PA_tika-s03_01t:136_11	“yaṃ taṃ, ānanda, cattaṃ vantaṃ muttaṃ pahīnaṃ paṭinissaṭṭhaṃ, taṃ tathāgato puna	1361	
PA_tika-s03_01t:136_12	paccāvamissatīti netaṃ ṭhānaṃ vijjatī”ti. Evampi bhāge vamīti bhagavā. Atha vā bhāge	1361	
PA_tika-s03_01t:136_13	vamīti sabbepi kusalākusale sāvajjānavajje hīnapaṇīte kaṇhasukkasappaṭibhāge dhamme	1361	
PA_tika-s03_01t:136_14	ariyamaggañāṇamukhena vami uggiri, anapekkho pariccaji pajahi, paresañca tathattāya	1361	
PA_tika-s03_01t:136_15	dhammaṃ desesi. Vuttampi cetaṃ “dhammāpi vo, bhikkhave, pahātabbā, pageva adhammā.	1361	
PA_tika-s03_01t:136_16	Kullūpamaṃ vo, bhikkhave, dhammaṃ desessāmi nittharaṇatthāya, no gahaṇatthāyā”tiādi.	1361	
PA_tika-s03_01t:136_17	Evampi bhāge vamīti bhagavā.	1361	
PA_tika-s03_01t:137	“Khandhāyatanadhātādi-dhammabhāgā-mahesinā;	13	
PA_tika-s03_01t:138	Kaṇhasukkā yato vantā, tatopi bhagavā mato”.	13	
PA_tika-s03_01t:139	Tena vuttaṃ –	13	
PA_tika-s03_01t:140	“Bhāgavā bhatavā bhāge, bhage ca vani bhattavā;	14	
PA_tika-s03_01t:141	Bhage vami tathā bhāge, vamīti bhagavā jino”ti.	14	
PA_tika-s03_01t:142_0	Dhammasarīraṃ paccakkhaṃ karotīti “yo vo, ānanda, mayā dhammo ca vinayo ca desito	142	
PA_tika-s03_01t:142_1	paññatto, so vo mamaccayena satthā”ti vacanato dhammassa satthubhāvapariyāyo vijjatīti	142	
PA_tika-s03_01t:142_2	katvā vuttaṃ. Vajirasaṅghātasamānakāyo parehi abhejjasarīrattā. Na hi bhagavato rūpakāye	142	
PA_tika-s03_01t:142_3	kenaci sakkā antarāyaṃ kātunti. Desanāsampattiṃ niddisati vakkhamānassa sakalassa	142	
PA_tika-s03_01t:142_4	suttassa “eva”nti nidassanato. Sāvakasampattiṃ niddisati paṭisambhidāppattena pañcasu	142	
PA_tika-s03_01t:142_5	ṭhānesu bhagavatā etadagge ṭhapitena mayā mahāsāvakena sutaṃ, tañca kho mayāva sutaṃ,	142	
PA_tika-s03_01t:142_6	na anussutaṃ na paraṃparābhatanti imassatthassa dīpanato. Kālasampattiṃ niddisati	142	
PA_tika-s03_01t:142_7	bhagavāsaddasannidhāne payuttassa samayasaddassa buddhuppādapaṭimaṇḍitabhāvadīpanato.	142	
PA_tika-s03_01t:142_8	Buddhuppādaparamā hi kālasampadā. Tenetaṃ vuccati –	142	
PA_tika-s03_01t:143	“Kappakasāye kaliyuge, buddhuppādo aho mahacchariyaṃ;	14	
PA_tika-s03_01t:144	Hutāvahamajjhe jātaṃ, samuditamakarandamaravinda”nti.	14	
PA_tika-s03_01t:145	Bhagavāti desakasampattiṃ niddisati guṇavisiṭṭhasattuttamabhāvadīpanato garugāravādhivacanabhāvato.	14	
PA_tika-s03_01t:146_0	Avisesenāti na visesena, vihārabhāvasāmaññenāti attho. Iriyāpatha…pe… vihāresūti	146	
PA_tika-s03_01t:146_1	iriyāpathavihāro, dibbavihāro, brahmavihāro, ariyavihāroti etesu catūsu vihāresu.	146	
PA_tika-s03_01t:146_2	Samaṅgīparidīpananti samaṅgībhāvaparidīpanaṃ. Etanti “viharatī”ti etaṃ padaṃ. Tathā	146	
PA_tika-s03_01t:146_3	hi taṃ “idhekacco gihīhi saṃsaṭṭho viharati sahanandī sahasokī”tiādīsu iriyāpathavihāre	146	
PA_tika-s03_01t:146_4	āgataṃ. “Yasmiṃ, bhikkhave, samaye bhikkhu vivicceva kāmehi…pe… paṭhamaṃ jhānaṃ upasampajja	146	
PA_tika-s03_01t:146_5	viharatī”ti ettha dibbavihāre. “So mettāsahagatena cetasā ekaṃ disaṃ pharitvā viharatī”tiādīsu	146	
PA_tika-s03_01t:146_6	brahmavihāre. “So kho ahaṃ, aggivessana, tassāyeva kathāya pariyosāne tasmiṃ eva	146	
PA_tika-s03_01t:146_7	purimasmiṃ samādhinimitte ajjhattameva cittaṃ saṇṭhapemi sannisādemi ekodiṃ karomi	146	
PA_tika-s03_01t:146_8	samādahāmi, yena sudaṃ niccakappaṃ viharāmī”tiādīsu ariyavihāre.	146	
PA_tika-s03_01t:147_0	Tattha iriyanaṃ vattanaṃ iriyā, kāyappayogo. Tassā pavattanupāyabhāvato ṭhānādi iriyāpatho.	147	
PA_tika-s03_01t:147_1	Ṭhānasamaṅgī vā hi kāyena kiñci kareyya gamanādīsu aññatarasamaṅgī vā. Atha vā iriyati	147	
PA_tika-s03_01t:147_2	pavattati etena attabhāvo kāyakiccaṃ vāti iriyā, tassā pavattiupāyabhāvato iriyā	147	
PA_tika-s03_01t:147_3	ca so patho cāti iriyāpatho, ṭhānādi eva. So ca atthato gatinivattiādiākārena pavatto	147	
PA_tika-s03_01t:147_4	catusantatirūpapabandho eva. Viharaṇaṃ, viharati etenāti vā vihāro, iriyāpatho eva	147	
PA_tika-s03_01t:147_5	vihāro iriyāpathavihāro. Divi bhavo dibbo, tattha bahulappavattiyā brahmapārisajjādidevaloke	147	
PA_tika-s03_01t:147_6	bhavoti attho. Tattha yo dibbānubhāvo, tadatthāya saṃvattatīti vā dibbo, abhiññābhinīhāravasena	147	
PA_tika-s03_01t:147_7	mahāgatikattā vā dibbo, dibbo ca so vihāro cāti dibbavihāro, catasso rūpāvacarasamāpattiyo.	147	
PA_tika-s03_01t:147_8	Āruppasamāpattiyopi ettheva saṅgahaṃ gacchanti. Brahmūnaṃ, brahmāno vā vihārā brahmavihārā,	147	
PA_tika-s03_01t:147_9	catasso appamaññāyo. Ariyānaṃ, ariyā vā vihārā ariyavihārā, cattāri sāmaññaphalāni.	147	
PA_tika-s03_01t:147_10	So hi ekaṃ iriyāpathabādhanantiādi yadipi bhagavā ekenapi iriyāpathena cirataraṃ	1471	
PA_tika-s03_01t:147_11	kālaṃ attabhāvaṃ pavattetuṃ sakkoti, tathāpi upādinnakasarīrassa nāma ayaṃ sabhāvoti	1471	
PA_tika-s03_01t:147_12	dassetuṃ vuttaṃ. Yasmā vā bhagavā yattha katthaci vasanto vineyyānaṃ dhammaṃ desento,	1471	
PA_tika-s03_01t:147_13	nānāsamāpattīhi ca kālaṃ vītināmento vasatīti sattānaṃ attano ca vividhaṃ hitasukhaṃ	1471	
PA_tika-s03_01t:147_14	harati upaneti uppādeti, tasmā vividhaṃ haratīti evamettha attho veditabbo.	1471	
PA_tika-s03_01t:148_0	Paccatthike jinātīti jeto. Jeta-saddo hi sota-saddo viya kattusādhanopi atthīti.	148	
PA_tika-s03_01t:148_1	Rañño vā paccatthikānaṃ jitakāle jātattā jeto. Rañño hi attano jayaṃ tattha āropetvā	148	
PA_tika-s03_01t:148_2	jitavāti jetoti kumāro vutto. Maṅgalakāmatāya vā jetotissa nāmaṃ kataṃ, tasmā “jeyyo”ti	148	
PA_tika-s03_01t:148_3	etasmiṃ atthe “jeto”ti vuttanti daṭṭhabbaṃ. Tassa jetassa rājakumārassa. Vanetiādito	148	
PA_tika-s03_01t:148_4	paṭṭhāyeva taṃ tassa santakanti dassetuṃ “taṃ hī”tiādi vuttaṃ. Sabbakāmasamiddhitāya	148	
PA_tika-s03_01t:148_5	vigatamalamaccheratāya karuṇādiguṇasamaṅgitāya ca niccakālaṃ upaṭṭhapito anāthānaṃ	148	
PA_tika-s03_01t:148_6	piṇḍo etassa atthīti anāthapiṇḍiko, tassa anāthapiṇḍikassa. Yadi jetavanaṃ, kathaṃ	148	
PA_tika-s03_01t:148_7	anāthapiṇḍikassa ārāmoti āha “anāthapiṇḍikenā”tiādi. Pañcavidhasenāsanaṅgasampattiyā	148	
PA_tika-s03_01t:148_8	āramanti ettha pabbajitāti ārāmo, tasmiṃ ārāme. Yadipi so bhūmibhāgo koṭisantharena	148	
PA_tika-s03_01t:148_9	mahāseṭṭhinā kīto, rukkhā pana jetena na vikkītāti taṃ “jetavana”nti vattabbataṃ	148	
PA_tika-s03_01t:148_10	labhatīti vadanti. Ubhinnampi vā tattha pariccāgavisesakittanatthaṃ ubhayavacanaṃ,	1481	
PA_tika-s03_01t:148_11	jetenapi hi bhūmibhāgavikkayena laddhadhanaṃ tattha dvārakoṭṭhakakaraṇavasena viniyuttaṃ.	1481	
PA_tika-s03_01t:148_12	Sāvatthijetavanānaṃ bhūmibhāgavasena bhinnattā vuttaṃ “na hi sakkā ubhayattha ekaṃ	1481	
PA_tika-s03_01t:148_13	samayaṃ viharitu”nti.	1481	
PA_tika-s03_01t:149_0	Apākaṭāti sakko suyāmotiādinā anabhiññātā. Abhiññātānampi aññatarasaddo dissateva	149	
PA_tika-s03_01t:149_1	ekasadisāyattattāti dassetuṃ “abhijānāti no”tiādi vuttaṃ. Ahunā idāneva. Sādhāraṇavacanaṃ	149	
PA_tika-s03_01t:149_2	dibbataṃ antonītaṃ katvā. Devo eva devatā purisepi vattanato. Tenevāha “imasmiṃ panatthe”tiādi.	149	
PA_tika-s03_01t:149_3	Nanu ca rūpāvacarasattānaṃ purisindriyaṃ natthi, yena te purisāti vucceyyuṃ? Yadipi	149	
PA_tika-s03_01t:149_4	purisindriyaṃ natthi, purisasaṇṭhānassa pana purisavesassa ca vasena purisapuggalātveva	149	
PA_tika-s03_01t:149_5	vuccanti purisapakatibhāvato.	149	
PA_tika-s03_01t:150_0	Abhikkantāti atikkantā, vigatāti atthoti āha “khaye dissatī”ti. Teneva hi “nikkhanto	150	
PA_tika-s03_01t:150_1	paṭhamo yāmo”ti upari vuttaṃ. Abhikkantataroti ativiya kantataro. Tādiso ca sundaro	150	
PA_tika-s03_01t:150_2	bhaddako nāma hotīti āha “sundare dissatī”ti. Koti devanāgayakkhagandhabbādīsu ko	150	
PA_tika-s03_01t:150_3	katamo? Meti mama. Pādānīti pāde. Iddhiyāti imāya evarūpāya deviddhiyā. Yasasāti	150	
PA_tika-s03_01t:150_4	iminā edisena parivārena paricchadena ca. Jalanti vijjotamāno. Abhikkantenāti ativiya	150	
PA_tika-s03_01t:150_5	kantena kamaniyena abhirūpena. Vaṇṇenāti chavivaṇṇena sarīravaṇṇanibhāya. Sabbā obhāsayaṃ	150	
PA_tika-s03_01t:150_6	disāti sabbāpi disā pabhāsento cando viya sūriyo viya ca ekobhāsaṃ ekālokaṃ karontoti	150	
PA_tika-s03_01t:150_7	gāthāya attho. Abhirūpeti uḷārarūpe sampannarūpe.	150	
PA_tika-s03_01t:151_0	Kañcanasannibhattacatā suvaṇṇavaṇṇaggahaṇena gahitāti adhippāyenāha “chaviya”nti.	151	
PA_tika-s03_01t:151_1	Chavigatā pana vaṇṇadhātu eva “suvaṇṇavaṇṇo”ti ettha vaṇṇaggahaṇena gahitāti apare.	151	
PA_tika-s03_01t:151_2	Vaṇṇanaṃ kittiyā ugghosananti vaṇṇo, thuti. Vaṇṇīyati asaṅkarato vavatthapīyatīti	151	
PA_tika-s03_01t:151_3	vaṇṇo, kulavaggo. Vaṇṇīyati phalaṃ etena yathāsabhāvato vibhāvīyatīti vaṇṇo, kāraṇaṃ.	151	
PA_tika-s03_01t:151_4	Vaṇṇanaṃ dīgharassādivasena saṇṭhahananti vaṇṇo, saṇṭhānaṃ. Vaṇṇīyati aṇumahantādivasena	151	
PA_tika-s03_01t:151_5	pamīyatīti vaṇṇo, pamāṇaṃ. Vaṇṇeti vikāraṃ āpajjamānaṃ hadayaṅgatabhāvaṃ pakāsetīti	151	
PA_tika-s03_01t:151_6	vaṇṇo, rūpāyatanaṃ. Evaṃ tena tena pavattinimittena vaṇṇasaddassa tasmiṃ tasmiṃ atthe	151	
PA_tika-s03_01t:151_7	pavatti veditabbā. Iddhiṃ māpetvāti vatthālaṅkārakāyādīhi obhāsamuñcanādivasena dibbaṃ	151	
PA_tika-s03_01t:151_8	iddhānubhāvaṃ nimminitvā. Kāmāvacarā anabhisaṅkhatenapi āgantuṃ sakkonti oḷārikarūpattā.	151	
PA_tika-s03_01t:151_9	Tathā hi te kabaḷīkārabhakkhā. Rūpāvacarā na sakkonti tato sukhumatararūpattā. Tenāha	151	
PA_tika-s03_01t:151_10	“tesaṃ hī”tiādi. Tattha “atisukhumo”ti mūlapaṭisandhirūpaṃ sandhāya vadati. Na tena	1511	
PA_tika-s03_01t:151_11	iriyāpathakappanaṃ hotīti etena brahmalokepi brahmāno yebhuyyena nimmitarūpeneva	1511	
PA_tika-s03_01t:151_12	pavattantīti dasseti. Itarañhi ativiya sukhumaṃ rūpaṃ kevalaṃ cittuppādassa nissayādhiṭṭhānabhūtaṃ	1511	
PA_tika-s03_01t:151_13	saṇṭhānavantaṃ hutvā tiṭṭhati.	1511	
PA_tika-s03_01t:152_0	Anavasesattaṃ sakalatā. Yebhuyyatā bahulabhāvo. Abyāmissatā vijātiyena asaṅkaro.	152	
PA_tika-s03_01t:152_1	Sukhena hi avokiṇṇatā tattha adhippetā. Anatirekatā taṃparamatā visesābhāvo. Kevalakappanti	152	
PA_tika-s03_01t:152_2	kevalaṃ daḷhaṃ katvāti attho. Saṅghabhedāyāti saṅghe vivādāya, vivāduppādāyāti attho.	152	
PA_tika-s03_01t:152_3	Kevalaṃ vuccati nibbānaṃ sabbasaṅkhatavivittattā, etassa taṃ atthīti kevalī, sacchikatanirodho	152	
PA_tika-s03_01t:152_4	khīṇāsavo. Tenāha “visaṃyogo attho”ti.	152	
PA_tika-s03_01t:153_0	Kappasaddo panāyaṃ saupasaggo anupasaggo cāti adhippāyena okappaniyapade labbhamānaṃ	153	
PA_tika-s03_01t:153_1	kappasaddamattaṃ dasseti, aññathā kappapadaṃ anidassanameva siyā. Samaṇakappehīti	153	
PA_tika-s03_01t:153_2	vinayasiddhehi samaṇavohārehi. Niccakappanti niccakālaṃ. Paññattīti nāmaṃ. Nāmañhetaṃ	153	
PA_tika-s03_01t:153_3	tassa āyasmato, yadidaṃ kappoti. Kappitakesamassūti kattarikāya cheditakesamassu.	153	
PA_tika-s03_01t:153_4	Dvaṅgulakappoti majjhanhikavelāya vītikkantāya dvaṅgulatāvikappo. Lesoti apadeso.	153	
PA_tika-s03_01t:153_5	Anavasesaṃ pharituṃ samatthassapi obhāsassa kenacipi kāraṇena ekadesapharaṇampi siyā,	153	
PA_tika-s03_01t:153_6	ayaṃ pana sabbasova pharatīti dassetuṃ samantattho kappa-saddo gahitoti āha “anavasesaṃ	153	
PA_tika-s03_01t:153_7	samantato”ti. Īsaṃ asamattaṃ, kevalaṃ vā kevalakappaṃ. Bhagavato ābhāya anobhāsitameva	153	
PA_tika-s03_01t:153_8	hi padesaṃ devatā attano pabhāya obhāsenti. Na hi bhagavato pabhā kāyaci pabhāya	153	
PA_tika-s03_01t:153_9	abhibhuyyati, sūriyādīnampi pabhaṃ sā abhibhuyya tiṭṭhatīti.	153	
PA_tika-s03_01t:154_0	Yena vā kāraṇenāti hetumhi idaṃ karaṇavacanaṃ. Hetuattho hi kiriyāya kāraṇaṃ, na	154	
PA_tika-s03_01t:154_1	karaṇaṃ viya kiriyattho, tasmā nānappakāra-guṇavisesādhigamanatthā idha upasaṅkamanakiriyāti	154	
PA_tika-s03_01t:154_2	“annena vasati, vijjāya vasatī”tiādīsu viya hetuatthameva taṃ karaṇavacanaṃ yuttaṃ	154	
PA_tika-s03_01t:154_3	na karaṇatthaṃ tassa ayujjamānattāti vuttaṃ “yena vā kāraṇenā”tiādi. Bhagavato satatappavattaniratisaya-sāduvipulamatarasa-saddhammaphalatāya	154	
PA_tika-s03_01t:154_4	sāduphalaniccaphalitamahārukkhena bhagavā upamito. Sāduphalūpabhogādhippāyaggahaṇeneva	154	
PA_tika-s03_01t:154_5	hi mahākāruṇikassa sāduphalatā gahitāti. Upasaṅkamīti upasaṅkantā. Sampattakāmatāya	154	
PA_tika-s03_01t:154_6	hi kiñci ṭhānaṃ gacchanto taṃtaṃpadesātikkamanena upasaṅkami, upasaṅkantoti vattabbataṃ	154	
PA_tika-s03_01t:154_7	labhati. Tenāha “gatāti vuttaṃ hotī”ti, upagatāti attho. Upasaṅkamitvāti pubbakālakiriyāniddesoti	154	
PA_tika-s03_01t:154_8	āha “upasaṅkamanapariyosānadīpana”nti. Tatoti yaṃ ṭhānaṃ pattā “upasaṅkamī”ti vuttā,	154	
PA_tika-s03_01t:154_9	tato upagataṭṭhānato.	154	
PA_tika-s03_01t:155_0	Gatinivattiatthato sāmaññato āsanampi ṭhānaggahaṇena gayhatīti vuttaṃ “āsanakusalatāya	155	
PA_tika-s03_01t:155_1	ekamantaṃ tiṭṭhantī”ti. Nisinnāpi hi gamanato nivattā nāma honti ṭhatvā nisīditabbattā,	155	
PA_tika-s03_01t:155_2	yathāvuttaṭṭhānādayopi āsaneneva saṅgahitāti. Atidūraaccāsannapaṭikkhepena nātidūranaccāsannaṃ	155	
PA_tika-s03_01t:155_3	nāma gahitaṃ. Taṃ pana avakaṃsato ubhinnaṃ pasāritahatthasaṅghaṭṭanena daṭṭhabbaṃ.	155	
PA_tika-s03_01t:155_4	Gīvaṃ pasāretvāti gīvaṃ parivattanavasena pasāretvā.	155	
PA_tika-s03_01t:156_0	Kāmaṃ “katha”nti ayamākārapucchā, taraṇākāro idha pucchito. So pana taraṇākāro atthato	156	
PA_tika-s03_01t:156_1	kāraṇamevāti āha “kathaṃ nūti kāraṇapucchā”ti? Pākaṭo abhisambodhiyaṃ mahāpathavīkampanādianekacchariyapātubhāvādinā.	156	
PA_tika-s03_01t:157_0	Marisanaṭṭhena pāpānaṃ rogādianatthānaṃ abhibhavanaṭṭhena māriso, dukkharahito. Tenāha	157	
PA_tika-s03_01t:157_1	“niddukkhāti vuttaṃ hotī”ti. Nirayapakkhe piyālapanavacanavasena upacāravacanañcetaṃ	157	
PA_tika-s03_01t:157_2	yathā “devānaṃ piyā”ti. Tenevāha “yadi eva”ntiādi. Saṅkunā saṅkūti matthakato samakoṭṭitena	157	
PA_tika-s03_01t:157_3	yāva hadayapadesā nibbijjhitvā otiṇṇena saṅkunā pādatalato samakoṭṭito saṅku nibbijjhitvā	157	
PA_tika-s03_01t:157_4	ārohanto hadaye hadayassa padese samāgaccheyya, atha nesaṃ saṅkūnaṃ samāgamasamakāle	157	
PA_tika-s03_01t:157_5	naṃ yathātikkantasaṅkukaraṇakālaṃ jāneyyāsi. Kiñci nimittaṃ upādāya kismiñci atthe	157	
PA_tika-s03_01t:157_6	pavattassa saddassa tannimittarahite pavatti ruḷhī nāma gamanakiriyārahite sāsanādimati	157	
PA_tika-s03_01t:157_7	paṭipiṇḍe yathā gosaddassa.	157	
PA_tika-s03_01t:158_0	Oghamatarīti yesaṃ oghānaṃ taraṇaṃ pucchitaṃ, te gaṇanaparicchedato sarūpato ca dassetuṃ	158	
PA_tika-s03_01t:158_1	“cattāro”tiādi vuttaṃ. Kasmā panettha cattāro eva oghā vuttā, te ca kāmādayo evāti?	158	
PA_tika-s03_01t:158_2	Na codetabbametaṃ, yasmā dhammānaṃ sabhāvakiccavisesaññunā bhagavatā sabbaṃ ñeyyaṃ	158	
PA_tika-s03_01t:158_3	yāthāvato abhisambujjhitvā ettakāva oghā desitā, ime eva ca desitāti. Vaṭṭasmiṃ ohananti	158	
PA_tika-s03_01t:158_4	osīdāpentīti oghā, ohananti heṭṭhā katvā hananti gāmenti, tathābhūtā satte adho gāmenti	158	
PA_tika-s03_01t:158_5	nāma. Ayañca attho “sabbopi cesā”tiādinā parato aṭṭhakathāyameva āgamissati. Kāmanaṭṭhena	158	
PA_tika-s03_01t:158_6	kāmo, kāmo ca so yathāvuttenatthena ogho cāti, kāmesu oghoti vā kāmogho. Bhavogho	158	
PA_tika-s03_01t:158_7	nāma bhavarāgoti dassetuṃ “rūpārūpabhavesu chandarāgo jhānanikanti cā”ti vuttaṃ.	158	
PA_tika-s03_01t:158_8	Sumaṅgalavilāsinīādīsu pana “sassatadiṭṭhisahagatarāgo cā”ti vuttaṃ. Tattha paṭhamo	158	
PA_tika-s03_01t:158_9	upapattibhavesu rāgo, dutiyo kammabhave. Bhavadiṭṭhivinimuttassa diṭṭhigatassa abhāvato.	158	
PA_tika-s03_01t:158_10	“Dvāsaṭṭhidiṭṭhiyo diṭṭhogho”ti vuttaṃ, catusaccantogadhattā sabbassa ñeyyassa “catūsu	1581	
PA_tika-s03_01t:158_11	saccesu aññāṇaṃ avijjogho”ti āha.	1581	
PA_tika-s03_01t:159_0	Idāni tesaṃ oghasaṅkhātānaṃ pāpadhammānaṃ uppattiṭṭhānaṃ dassetuṃ “tatthā”tiādi vuttaṃ,	159	
PA_tika-s03_01t:159_1	pavattiṭṭhānaṃ pana kāmaguṇādayo dassitā eva. “Pañcasu kāmaguṇesu chandarāgo kāmogho”ti	159	
PA_tika-s03_01t:159_2	ettha bhavoghaṃ ṭhapetvā sabbo lobho kāmoghoti yuttaṃ siyā. Sassatadiṭṭhisahagato	159	
PA_tika-s03_01t:159_3	rāgo bhavadiṭṭhisampayuttattā bhavoghoti aṭṭhakathāsu vutto, bhavogho pana diṭṭhigatavippayuttesu	159	
PA_tika-s03_01t:159_4	eva uppajjatīti pāḷiyaṃ vutto. Tenevāha – “bhavogho catūsu diṭṭhivippayuttalobhasahagatacittuppādesu	159	
PA_tika-s03_01t:159_5	uppajjatī”ti. Tasmā diṭṭhisahagatalobhopi kāmoghoti yuttaṃ siyā. Diṭṭhadhammikasamparāyikadukkhānañhi	159	
PA_tika-s03_01t:159_6	kāraṇabhūtā kāmāsavādayopi dvidhā vuttā, āsavā eva ca oghā. Kāmāsavaniddese ca kāmesūti	159	
PA_tika-s03_01t:159_7	kāmarāgadiṭṭhirāgādīnaṃ ārammaṇabhūtesu tebhūmakesu vatthukāmesūti attho sambhavati.	159	
PA_tika-s03_01t:159_8	Tattha hi uppajjamānā sāyaṃ taṇhā sabbāpi na kāmacchandādināmaṃ na labhatīti.	159	
PA_tika-s03_01t:160_0	Yadi pana pañcakāmaguṇiko ca rāgo kāmoghoti vuttoti katvā brahmānaṃ vimānādīsu rāgassa	160	
PA_tika-s03_01t:160_1	diṭṭhirāgassa ca kāmoghabhāvo paṭisedhitabbo siyā, evaṃ sati kāmoghabhavoghavinimuttena	160	
PA_tika-s03_01t:160_2	nāma lobhena bhavitabbaṃ. So yadā diṭṭhigatavippayuttesu uppajjati, tadā tena sampayutto	160	
PA_tika-s03_01t:160_3	avijjogho oghavippayuttoti domanassavicikicchuddhaccasampayuttassa viya tassapi oghavippayuttatā	160	
PA_tika-s03_01t:160_4	vattabbā siyā “catūsupi diṭṭhigatavippayuttalobhasahagatesu cittuppādesu uppanno	160	
PA_tika-s03_01t:160_5	moho siyā oghasampayutto siyā oghavippayutto”ti. “Kāmogho aṭṭhasu lobhasahagatesu	160	
PA_tika-s03_01t:160_6	cittuppādesu uppajjatī”ti, “kāmoghaṃ paṭicca diṭṭhogho avijjogho”ti ca vacanato diṭṭhisahagato	160	
PA_tika-s03_01t:160_7	kāmogho na hotīti na sakkā vattuṃ. Tathā hettha “rūpārūpabhavesu chandarāgo jhānanikanti	160	
PA_tika-s03_01t:160_8	ca bhavogho nāmāti ettakameva vuttaṃ, na vuttaṃ sassatadiṭṭhisahagato rāgo”ti.	160	
PA_tika-s03_01t:161_0	Adhogamanaṭṭhenāti heṭṭhāpavattanaṭṭhena. Heṭṭhāpavattanañcettha na kevalaṃ apāyagamaniyabhāvena,	161	
PA_tika-s03_01t:161_1	atha kho saṃsāratarakāvarodhanenapīti dassetuṃ “uparibhavañcā”tiādi vuttaṃ. Kāmaṃ	161	
PA_tika-s03_01t:161_2	nibbānaṃ arūpibhāvā adesaṃ, na tassa ṭhānavasena uparigahaṇaṃ, sabbasaṅkhatavinissaṭattā	161	
PA_tika-s03_01t:161_3	pana sabbassapi bhavassa uparīti vattabbataṃ arahatīti katvā vuttaṃ “uparibhavaṃ	161	
PA_tika-s03_01t:161_4	nibbāna”nti. “Mahāudakogho”tiādīsu rāsaṭṭho ogha-saddoti “mahā heso kilesarāsī”ti	161	
PA_tika-s03_01t:161_5	vuttaṃ sesesupīti bhavoghādīsupi.	161	
PA_tika-s03_01t:162_0	Appatiṭṭhahantoti kilesādīnaṃ vasena asantiṭṭhanto, asaṃsīdantoti attho. Anāyūhantoti	162	
PA_tika-s03_01t:162_1	abhisaṅkhārādivasena na āyūhanto majjhimaṃ paṭipadaṃ vilaṅghitvā nibbuyhanto. Tenāha	162	
PA_tika-s03_01t:162_2	– “avāyamanto”ti, micchāvāyāmavasena avāyamantoti adhippāyo. Gūḷhanti saṃvutaṃ. Paṭicchannanti	162	
PA_tika-s03_01t:162_3	tasseva vevacanaṃ. Atthavasena vā saṃvuttaṃ gūḷhaṃ, saddavasenapi apākaṭaṃ paṭicchannaṃ	162	
PA_tika-s03_01t:162_4	antaradīpādike ṭhātabbaṭṭhāne. Āyūhantāti hatthehi ca pādehi ca vāyamantā. Etaṃ atthajātaṃ,	162	
PA_tika-s03_01t:162_5	etaṃ vā vissajjanaṃ.	162	
PA_tika-s03_01t:163_0	Idāni yenādhippāyena bhagavatā tathāgūḷhaṃ katvā pañho kathito, taṃ dassetuṃ “kiṃ	163	
PA_tika-s03_01t:163_1	panātiādi vuttaṃ. Niggahamukhenāti veneyyānaṃ vinayaupāyabhūtaniggahavasena. Tenāha	163	
PA_tika-s03_01t:163_2	ye paṇḍitamānino”tiādi. Pavayha pavayhāti ophuṇitvā ophuṇitvā.	163	
PA_tika-s03_01t:164_0	Soti devaputto nihatamāno ahosi yathāvissajjitassa atthassa ajānanto. Yathāti aniyamavacanaṃ	164	
PA_tika-s03_01t:164_1	niyamaniddiṭṭhaṃ hoti, taṃsambandhañca kathanti pucchāvacananti tadubhayassa atthaṃ	164	
PA_tika-s03_01t:164_2	dassento “yathāhaṃ jānāmi, evaṃ me kathehī”ti āha.	164	
PA_tika-s03_01t:165_0	Yadāsvāhanti yadā su ahaṃ, su-kāro nipātamattaṃ “yadidaṃ kathaṃ sū”tiādīsu viya.	165	
PA_tika-s03_01t:165_1	Sabbapadesūti “tadāssu saṃsīdāmī”tiādīsu tīsupi padesu. Atarantoti oghānaṃ atikkamanatthaṃ	165	
PA_tika-s03_01t:165_2	taraṇappayogaṃ akaronto. Tatthevāti oghaniyaoghesu eva. Osīdāmīti nimujjāmi oghehi	165	
PA_tika-s03_01t:165_3	ajjhotthaṭo homi. Nibbuyhāmīti oghehi nibbūḷho homi. Ṭhātuṃ asakkonto asaṃsīdanto.	165	
PA_tika-s03_01t:165_4	Ativattāmīti anupayogaṃ atikkamāmi, apanidhānavasena sammāpaṭipattiṃ virādhemīti	165	
PA_tika-s03_01t:165_5	attho. Ṭhāne ca vāyāme cāti vakkhamānavibhāge patiṭṭhahane vāyāme ca dosaṃ disvāti	165	
PA_tika-s03_01t:165_6	patiṭṭhānāyūhanesu saṃsīdananibbuyhanasaṅkhātaṃ taraṇassa vibandhanabhūtaṃ ādīnavaṃ	165	
PA_tika-s03_01t:165_7	disvāna. Idaṃ bhagavatā bodhimūle attanā pavattita-pubbabhāga-manasikāravasena vuttaṃ.	165	
PA_tika-s03_01t:165_8	Atiṭṭhanto avāyamantoti patiṭṭhānāyūhanakaraṇakilesādīnaṃ parivajjanena asaṃsīdanto	165	
PA_tika-s03_01t:165_9	anibbuyhanto. Devatāyapi paṭividdho tadattho upanissayasampannatāya vimuttiparipācanīyadhammānaṃ	165	
PA_tika-s03_01t:165_10	paripakkattā. Na pana pākaṭo vipañcitaññūādīnaṃ, ugghaṭitaññūnaṃ pana yathā tassā	1651	
PA_tika-s03_01t:165_11	devatāya, tathā pākaṭo evāti. Satta dukā idāni vuccamānarūpā dassitā porāṇaṭṭhakathāyaṃ.	1651	
PA_tika-s03_01t:165_12	Kilesavasena santiṭṭhantoti lobhādīhi abhibhūtatāya saṃsāre patiṭṭhahanto sammā appaṭipajjanena	1651	
PA_tika-s03_01t:165_13	tattheva saṃsīdati nāma. Abhisaṅkhāravasenāti tatthevābhisaṅkhāracetanāya cetento	1651	
PA_tika-s03_01t:165_14	sammāpaṭipattiyogyassa khaṇassa ativattanena nibbuyhati nāma. Iminā nayena sesadukesupi attho veditabbo.	1651	
PA_tika-s03_01t:166_0	Ettha ca vaṭṭamūlakā kilesāti tesaṃ vasena saṃsāre avaṭṭhānaṃ taṃtaṃkammunā tattha	166	
PA_tika-s03_01t:166_1	tattha bhave abhinibbatti, kilesā pana tesaṃ paccayamattaṃ. Tattha tattha bhave aparāparaṃ	166	
PA_tika-s03_01t:166_2	nibbattento saṃsāre nibbuyhati nāmāti imassa atthassa dassanavasena paṭhamaduko vutto.	166	
PA_tika-s03_01t:166_3	Ime sattā saṃsāre paribbhamantā duvidhā taṇhācaritā diṭṭhicaritā cāti tesaṃ saṃsāranāyikabhūtānaṃ	166	
PA_tika-s03_01t:166_4	dhammānaṃ vasena santiṭṭhanaṃ, tadaññesaṃ pavattipaccayānaṃ vasena āyūhananti imassa	166	
PA_tika-s03_01t:166_5	atthassa dassanavasena dutiyaduko vutto. Saṃyojaniyesu dhammesu assādadassanasabhāvāya	166	
PA_tika-s03_01t:166_6	taṇhāya vasena visesato patiṭṭhānaṃ, amuttimagge muttimaggaparāmāsato tathā āyūhanampi	166	
PA_tika-s03_01t:166_7	diṭṭhiyā vasena hotīti dassetuṃ tatiyaduko vutto. Catutthaduke pana adhippāyo aṭṭhakathāya	166	
PA_tika-s03_01t:166_8	eva vibhāvito. Yasmā “sassato attā”ti abhinivisanto arūparāgaṃ, asaññūpagaṃ vā avimokkhaṃyeva	166	
PA_tika-s03_01t:166_9	vimokkhoti gahetvā saṃsāre eva olīyati. Tenāha “olīyanābhinivesā hi bhavadiṭṭhī”ti.	166	
PA_tika-s03_01t:166_10	Yasmā pana kāmabhavādīsu yaṃ vā taṃ vā bhavaṃ patvā attā ucchijjati vinassati, na	1661	
PA_tika-s03_01t:166_11	hoti paraṃ maraṇāti abhinivisanto bhavavippamokkhāvahāya sammāpaṭipattiyā appaṭipajjanena	1661	
PA_tika-s03_01t:166_12	taṃ ativattati. Tena vuttaṃ “atidhāvanābhinivesā vibhavadiṭṭhī”ti.	1661	
PA_tika-s03_01t:167_0	Līnavasena santiṭṭhantoti kosajjādivasena saṃkocāpajjanena sammā appaṭipajjanto.	167	
PA_tika-s03_01t:167_1	Uddhaccavasena āyūhantoti sammāsamādhino abhāvena vikkhepavasena pañcamo duko vutto.	167	
PA_tika-s03_01t:167_2	Yathā kāmasukhaṃ paviṭṭhassa samādhānaṃ natthi cittassa upakkiliṭṭhattā, evaṃ attaparitāpanamanuyuttassa	167	
PA_tika-s03_01t:167_3	kāyassa upakkiliṭṭhattā. Iti cittakāyaparikkilesakarā dve antā taṇhādiṭṭhinissayatāya	167	
PA_tika-s03_01t:167_4	saṃsīdananibbuyhananimittā vuttā chaṭṭhaduke. Pubbe sappadesatova saṃkilesadhammā	167	
PA_tika-s03_01t:167_5	“saṃsīdananimitta”nti dassitāti idāni nippadesato dassanavasena, pubbe ca sādhāraṇato	167	
PA_tika-s03_01t:167_6	abhisaṅkhāradhammā “nibbuyhananimitta”nti dassitāti idāni puññāneñjābhisaṅkhāre eva	167	
PA_tika-s03_01t:167_7	“āyūhananimitta”nti dassanavasena sattamaduko vutto. Evañhi duggatisugatūpapattivasena	167	
PA_tika-s03_01t:167_8	saṃsīdananibbuyhanāni vibhajja dassitāni hontīti. Tenevāha “vuttampi ceta”ntiādi.	167	
PA_tika-s03_01t:167_9	Adhobhāgaṃ duggatiṃ gamentīti adhobhāgaṅgamanīyā anunāsikalopaṃ akatvā. Tathā uparibhāgaṃ	167	
PA_tika-s03_01t:167_10	gamentīti uparibhāgaṅgamanīyā.	1671	
PA_tika-s03_01t:168_0	Ettha ca oghataraṇaṃ pucchitena bhagavatā “appatiṭṭhaṃ anāyūha”nti tassa pahānaṅgameva	168	
PA_tika-s03_01t:168_1	dassitaṃ, na sampayogaṅganti? Na evaṃ daṭṭhabbaṃ, yāvatā yena patiṭṭhānaṃ hoti, yena	168	
PA_tika-s03_01t:168_2	ca āyūhanaṃ, tadubhayapaṭikkhepamukhena tappaṭipakkhadhammadassanametanti. Na hesa	168	
PA_tika-s03_01t:168_3	a-kāro kevalaṃ paṭisedhe, atha kho paṭipakkhe “akusalā dhammā, ahito, adhammo”tiādīsu	168	
PA_tika-s03_01t:168_4	viya, tasmā appatiṭṭhaṃ anāyūhanti patiṭṭhānāyūhanānaṃ paṭipakkhavasena pavattamāno	168	
PA_tika-s03_01t:168_5	tathāpavattihetūvāti ayamettha attho. Khoti ca avadhāraṇatthe nipāto “assosi kho”tiādīsu	168	
PA_tika-s03_01t:168_6	viya. Tena appatiṭṭhānassa ekaṃsikataṃ dasseti. Soyaṃ kho-saddo “anāyūha”nti etthāpi	168	
PA_tika-s03_01t:168_7	ānetvā vattabbo. Anāyūhanampi hi ekaṃsikamevāti tassa paṭipakkho saha vipassanāya	168	
PA_tika-s03_01t:168_8	ariyamaggo. Tena hi oghataraṇaṃ hoti, na aññathā. Evamayaṃ yathānusandhidesanā katā,	168	
PA_tika-s03_01t:168_9	devatā ca sahavipassanaṃ maggaṃ paṭivijjhīti paṭhamaphale patiṭṭhāsi. Tena vuttaṃ	168	
PA_tika-s03_01t:168_10	“imaṃ pañhavissajjana”ntiādi.	1681	
PA_tika-s03_01t:169_0	“Cirassā”ti iminā samānatthaṃ padantarametanti āha “cirassa kālassā”ti yathā “mamaṃ	169	
PA_tika-s03_01t:169_1	vā, bhikkhave”ti ettha “mamā”ti iminā samānatthaṃ padantaraṃ mamanti. Na diṭṭhapubbāti	169	
PA_tika-s03_01t:169_2	adassāvī. Adassāvitā ca disvā kattabbakiccassa asiddhatāya veditabbā. Aññathā kā	169	
PA_tika-s03_01t:169_3	nāma sā devatā, yā bhagavantaṃ na diṭṭhavatī? Tenāha “kiṃ panimāyā”tiādi. Dassanaṃ	169	
PA_tika-s03_01t:169_4	upādāya evaṃ vattuṃ vattatīti yadā kadāci kañci piyajātikaṃ disvā taṃ dassanaṃ upādāya	169	
PA_tika-s03_01t:169_5	“cirena vata mayaṃ āyasmantaṃ passāmā”ti adiṭṭhapubbaṃ diṭṭhapubbaṃ vā evaṃ vattuṃ	169	
PA_tika-s03_01t:169_6	yujjati, ayaṃ loke niruḷhe samudācāroti dasseti. Brahmaṃ vā vuccati ariyamaggo, tassa	169	
PA_tika-s03_01t:169_7	aṇanato jānanato paṭivijjhanato brāhmaṇo. Kilesanibbānenāti kilesānaṃ accantasamucchedasaṅkhātena	169	
PA_tika-s03_01t:169_8	nibbānena nibbutaṃ sammadeva vūpasanta-sabbakilesadaratha-pariḷāhaṃ. Āsattavisattādīhīti	169	
PA_tika-s03_01t:169_9	ādi-saddena visatādiākāre saṅgaṇhāti. Vuttañhetaṃ –	169	
PA_tika-s03_01t:170_0	“Visatāti visattikā, visaṭāti visattikā, visālāti visattikā, visakkatīti visattikā,	170	
PA_tika-s03_01t:170_1	visaṃvādikāti visattikā, visaṃ haratīti visattikā, visamūlāti visattikā, visaphalāti	170	
PA_tika-s03_01t:170_2	visattikā, visaparibhogoti visattikā, visālā vā pana sā taṇhā rūpe sadde gandhe rase	170	
PA_tika-s03_01t:170_3	phoṭṭhabbe dhamme kule gaṇe visatā vitthatāti visattikā”ti.	170	
PA_tika-s03_01t:171_0	Tattha visatāti vitthatā rūpādīsu tebhūmakadhammesu abhibyāpanavasena visaṭāti purimavacanameva	171	
PA_tika-s03_01t:171_1	ta-kārassa ṭa-kāraṃ katvā vuttaṃ. Visālāti vipulā. Visakkatīti parisakkati, sahati	171	
PA_tika-s03_01t:171_2	vā. Ratto hi rāgavatthunā pādena tāḷiyamānopi sahatīti. Osakkanaṃ vipphandanaṃ vā	171	
PA_tika-s03_01t:171_3	“visakkana”ntipi vadanti. Aniccādiṃ niccādito. Gaṇhātīti visaṃvādikā hoti. Visaṃ	171	
PA_tika-s03_01t:171_4	haratīti tathā tathā kāmesu ānisaṃsaṃ passantī vividhehi ākārehi nekkhammābhimukhappavattito	171	
PA_tika-s03_01t:171_5	cittaṃ saṃharati saṃkhipati, visaṃ vā dukkhaṃ, taṃ harati, vahatīti attho. Dukkhanibbattakakammassa	171	
PA_tika-s03_01t:171_6	hetubhāvato visamūlā. Visaṃ vā dukkhābhibhūtā vedanā mūlaṃ etissāti visamūlā. Dukkhasamudayattā	171	
PA_tika-s03_01t:171_7	visaṃ phalaṃ etissāti visaphalā. Taṇhāya rūpādikassa dukkhasseva paribhogo hoti,	171	
PA_tika-s03_01t:171_8	na amatassāti visaparibhogoti vuttā, sabbattha niruttivasena padasiddhi veditabbā.	171	
PA_tika-s03_01t:171_9	Yo panettha padhāno attho, taṃ dassetuṃ puna “visālā vā panā”tiādi vuttanti evamettha	171	
PA_tika-s03_01t:171_10	visattikāpadassa attho veditabbo. Tiṇṇaṃ paṭhamadutiyamaggehi. Nittiṇṇaṃ tatiyamaggena.	1711	
PA_tika-s03_01t:171_11	Uttiṇṇaṃ catutthamaggena.	1711	
PA_tika-s03_01t:172_0	Samanuññoti sammadeva katānuñño. Tenāha “ekajjhāsayo ahosī”ti. Antaradhāyīti adassanaṃ	172	
PA_tika-s03_01t:172_1	agamāsi. Yathā pana antaradhāyi, taṃ dassetuṃ “abhisaṅkhatakāya”ntiādi vuttaṃ. Mālehīti	172	
PA_tika-s03_01t:172_2	liṅgavipallāsena vuttaṃ, “mālāhī”ti keci paṭhanti, “malyehī”ti vattabbe ya-kāralopaṃ	172	
PA_tika-s03_01t:172_3	katvā niddeso. Ayaṃ tāva aṭṭhakathāya līnatthavaṇṇanā.	172	
PA_tika-s03_01t:173	Nettinayavaṇṇanā	17	
PA_tika-s03_01t:174_0	Idāni pakaraṇanayena pāḷiyā atthavaṇṇanaṃ karissāma. Sā pana atthavaṇṇanā yasmā desanāya	174	
PA_tika-s03_01t:174_1	samuṭṭhānappayojanabhājanesu piṇḍatthesu ca niddhāritesu sukarā hoti suviññeyyā ca,	174	
PA_tika-s03_01t:174_2	tasmā suttadesanāya samuṭṭhānādīni paṭhamaṃ niddhārayissāma. Tattha samuṭṭhānaṃ tāva	174	
PA_tika-s03_01t:174_3	desanānidānaṃ, taṃ sādhāraṇaṃ asādhāraṇanti duvidhaṃ. Tattha sādhāraṇampi abbhantarabāhirabhedato	174	
PA_tika-s03_01t:174_4	duvidhaṃ. Tattha sādhāraṇaṃ abbhantarasamuṭṭhānaṃ nāma lokanāthassa mahākaruṇā. Tāya	174	
PA_tika-s03_01t:174_5	hi samussāhitassa bhagavato veneyyānaṃ dhammadesanāya cittaṃ udapādi, yaṃ sandhāya	174	
PA_tika-s03_01t:174_6	vuttaṃ – “sattesu ca kāruññataṃ paṭicca buddhacakkhunā lokaṃ volokesī”tiādi. Ettha	174	
PA_tika-s03_01t:174_7	ca hetuavatthāyapi mahākaruṇāya saṅgaho daṭṭhabbo yāvadeva saṃsāramahoghato saddhammadesanāhatthadānehi	174	
PA_tika-s03_01t:174_8	sattasantāraṇatthaṃ taduppattito. Yathā ca mahākaruṇā, evaṃ sabbaññutaññāṇaṃ dasabalañāṇādīni	174	
PA_tika-s03_01t:174_9	ca desanāya abbhantarasamuṭṭhānabhāvena vattabbāni. Sabbañhi ñeyyadhammaṃ tesaṃ desetabbappakāraṃ	174	
PA_tika-s03_01t:174_10	sattānañca āsayānusayādiṃ yāthāvato jānanto bhagavā ṭhānāṭṭhānādīsu kosallena veneyyajjhāsayānurūpaṃ	1741	
PA_tika-s03_01t:174_11	vicittanayadesanaṃ pavattesīti. Bāhiraṃ pana sādhāraṇaṃ samuṭṭhānaṃ dasasahassamahābrahmaparivāra-sahampatimahābrahmuno	1741	
PA_tika-s03_01t:174_12	ajjhesanaṃ. Tadajjhesanuttarakālañhi dhammagambhīratāpaccavekkhaṇājanitaṃ appossukkataṃ	1741	
PA_tika-s03_01t:174_13	paṭippassambhetvā dhammassāmī dhammadesanāya ussāhajāto ahosi. Asādhāraṇampi abbhantarabāhirabhedato	1741	
PA_tika-s03_01t:174_14	duvidhameva. Tattha abbhantaraṃ yāya mahākaruṇāya yena ca desanāñāṇena idaṃ suttaṃ	1741	
PA_tika-s03_01t:174_15	pavattitaṃ, tadubhayaṃ veditabbaṃ bāhiraṃ pana tassā devatāya pucchā, pucchāvasiko	1741	
PA_tika-s03_01t:174_16	hesa suttanikkhepo. Tayidaṃ pāḷiyaṃ āgatameva.	1741	
PA_tika-s03_01t:175_0	Payojanampi sādhāraṇāsādhāraṇato duvidhaṃ. Tattha sādhāraṇaṃ anukkamena yāva anupādāparinibbānaṃ	175	
PA_tika-s03_01t:175_1	vimuttirasattā bhagavato desanāya. Tenevāha “etadatthā kathā, etadatthā mantanā”tiādi.	175	
PA_tika-s03_01t:175_2	Asādhāraṇaṃ pana tassā devatāya dassanamaggasamadhigamo, ubhayampetaṃ bāhirameva.	175	
PA_tika-s03_01t:175_3	Sace pana veneyyasantānagatampi desanābalasiddhisaṅkhātaṃ payojanaṃ adhippāyasamijjhanabhāvato	175	
PA_tika-s03_01t:175_4	yathādhippetatthasiddhiyā mahākāruṇikassa bhagavatopi payojanamevāti gaṇheyya, iminā	175	
PA_tika-s03_01t:175_5	pariyāyenassa abbhantaratāpi siyā.	175	
PA_tika-s03_01t:176_0	Apica tassā devatāya oghataraṇākārassa yāthāvato anavabodho imissā desanāya samuṭṭhānaṃ,	176	
PA_tika-s03_01t:176_1	tadavabodho payojanaṃ. So hi imāya desanāya bhagavantaṃ payojeti tannipphādanaparāyaṃ	176	
PA_tika-s03_01t:176_2	desanāti katvā. Yañhi desanāya sādhetabbaṃ phalaṃ, taṃ ākaṅkhitabbattā desakaṃ desanāya	176	
PA_tika-s03_01t:176_3	payojetīti payojananti vuccati. Tathā devatāya tadaññesañca vineyyānaṃ patiṭṭhānāyūhanavissajjanañcettha	176	
PA_tika-s03_01t:176_4	payojanaṃ. Tathā saṃsāracakkanivatti-saddhammacakkappavattisassatādimicchācāra-nirākaraṇaṃ	176	
PA_tika-s03_01t:176_5	sammāvādapurekkhāro akusalamūlasamūhananaṃ kusalamūlasamāropanaṃ apāyadvārapidahanaṃ	176	
PA_tika-s03_01t:176_6	saggamokkhadvāravivaraṇaṃ pariyuṭṭhānavūpasamanaṃ anusayasamugghātanaṃ “mutto mocessāmī”ti	176	
PA_tika-s03_01t:176_7	purimapaṭiññāavisaṃvādanaṃ tappaṭipakkhamāramanorathavisaṃvādanaṃ titthiyasamayanimmathanaṃ	176	
PA_tika-s03_01t:176_8	buddhadhammapatiṭṭhāpananti evamādīnipi payojanāni idha veditabbāni.	176	
PA_tika-s03_01t:177_0	Yathā devatā oghataraṇe saṃsayapakkhandā, tādisā aññe ca saṅkhātadhammānaṃ sammāsambuddhassa	177	
PA_tika-s03_01t:177_1	ca paṭipattiṃ ajānantā asaddhammassavana-dhāraṇa-paricaya-manasikāravipallatthabuddhikā	177	
PA_tika-s03_01t:177_2	saddhammassavana-dhāraṇa-paricayavimukhā ca bhavavimokkhesino vineyyā imissā desanāya bhājanaṃ.	177	
PA_tika-s03_01t:178_0	Piṇḍatthā pana “appatiṭṭhaṃ anāyūha”nti padadvaye catusaccakammaṭṭhānānuyogavasena	178	
PA_tika-s03_01t:178_1	yonisomanasikārabahulīkāro kusalamūlasamāyogo olīyanātidhāvanāvissajjanaṃ upāyavinibandhavidhamanaṃ	178	
PA_tika-s03_01t:178_2	micchābhinivesadūrībhāvo taṇhāvijjāvisodhanaṃ vaṭṭattayavicchedanupāyo āsavogha-yoga-ganthāgati-taṇhuppādupādānaviyogo	178	
PA_tika-s03_01t:178_3	cetokhilavivecanaṃ abhinandananivāraṇaṃ saṃsaggātikkamo vivādamūlapariccāgo akusalakammapathaviddhaṃsanaṃ	178	
PA_tika-s03_01t:178_4	micchattātivattanaṃ anusayamūlacchedo. Sabbakilesa-darathapariḷāha-sārambhapaṭippassambhanaṃ	178	
PA_tika-s03_01t:178_5	dassanasavananiddeso vijjūpamavajirūpamadhammāpadeso apacayagāmidhammavibhāvanā pahānattayadīpanā	178	
PA_tika-s03_01t:178_6	sikkhattayānuyogo samathavipassanānuṭṭhānaṃ bhāvanāsacchikiriyāsiddhi sīlakkhandhādipārisuddhīti	178	
PA_tika-s03_01t:178_7	evamādayo veditabbā.	178	
PA_tika-s03_01t:179_0	Tattha yesaṃ kilesādīnaṃ vasena patiṭṭhāti saṃsīdati, yesañca abhisaṅkhārādīnaṃ vasena	179	
PA_tika-s03_01t:179_1	āyūhati nibbuyhati, ubhayametaṃ samudayasaccaṃ, tappabhāvitā tadubhayanissitā ca	179	
PA_tika-s03_01t:179_2	khandhā dukkhasaccaṃ, tadubhayamattho, “appatiṭṭhaṃ anāyūha”nti adhippetassa atthassa	179	
PA_tika-s03_01t:179_3	paṭicchannaṃ katvā desanā upāyo mānaniggaṇhanavasena tassā devatāya saccābhisamayakāraṇabhāvato	179	
PA_tika-s03_01t:179_4	patiṭṭhānāyūhanapaṭikkhepopadesena caturoghanirattharaṇatthikehi antadvayarahitā	179	
PA_tika-s03_01t:179_5	majjhimā paṭipatti paṭipajjitabbāti ayamettha bhagavato āṇattīti ayaṃ desanāhāro.	179	
PA_tika-s03_01t:180_0	Parasaṃsayapakkhandanatāya ñātukāmatāya ca kathaṃ nūti pucchāvasena vuttaṃ? Abhimukhabhāvato	180	
PA_tika-s03_01t:180_1	ekapuggalabhāvato ca “tva”nti vuttaṃ. Paramukkaṃsagatassa garubhāvassa anaññayogyassa	180	
PA_tika-s03_01t:180_2	saddhammadhurassa paridīpanato sādhūti marisasīlādiguṇatāya “mārisā”ti vuttaṃ. Avahananato	180	
PA_tika-s03_01t:180_3	rāsibhāvato ca “ogha”nti vuttaṃ. Ñātuṃ icchitassa atthassa katattā pariyosāpitattā	180	
PA_tika-s03_01t:180_4	“itī”ti vuttaṃ. Saṃsīdanalakkhaṇassa patiṭṭhānassa akātabbato sabbaso ca akatattā.	180	
PA_tika-s03_01t:180_5	“Appatiṭṭha”nti vuttaṃ. Tayidaṃ akaraṇaṃ ekaṃsikanti khoti avadhāraṇavasena vuttaṃ.	180	
PA_tika-s03_01t:180_6	Tassa ca appatiṭṭhānassa sasantatigatattā “tva”nti ca pucchitattā “aha”nti vuttaṃ.	180	
PA_tika-s03_01t:180_7	Devatāya sambodhanato piyālapanato ca, “āvuso”ti vuttaṃ. Nibbuyhanalakkhaṇassa āyūhanassa	180	
PA_tika-s03_01t:180_8	akātabbato sabbaso ca akatattā anāyūhanti vuttaṃ. Tiṇṇākārassa oghānaṃ anicchitabhāvato	180	
PA_tika-s03_01t:180_9	eva tattha saṃsayassa anapagatattā oghataraṇassa ca avisesattā “yathā kathaṃ panā”ti	180	
PA_tika-s03_01t:180_10	vuttaṃ. Tathā saṃsīdanalakkhaṇaṃ patiṭṭhānaṃ saṃsāre ca saṇṭhānanti anatthantarattā	1801	
PA_tika-s03_01t:180_11	abhinnakālikaṃ. Tathā nibbuyhanalakkhaṇaṃ āyūhanaṃ sammāpaṭipattiyā ativattananti	1801	
PA_tika-s03_01t:180_12	anatthantarattā abhinnakālikanti vuttaṃ “yadā svāhaṃ…pe… tadāssu nibbuyhāmī”ti. Tadubhayassa	1801	
PA_tika-s03_01t:180_13	paṭipakkhabhāvato paṭibāhanato ca oghātiṇṇāti vuttaṃ “evaṃ khvāhaṃ…pe… oghamatari”nti.	1801	
PA_tika-s03_01t:181_0	Ekabuddhantarantarikattā sudūrakālikatāya “cirassa”nti vuttaṃ. Antarā adiṭṭhapubbatāya	181	
PA_tika-s03_01t:181_1	vimhayanīyatāya ca “vatā”ti vuttaṃ. Tadā upalabbhamānatāya attapaccakkhatāya ca “passāmī”ti	181	
PA_tika-s03_01t:181_2	vuttaṃ. Bāhitapāpato brahmassa ca ariyamaggassa aṇanato paṭivijjhanato “brāhmaṇa”nti	181	
PA_tika-s03_01t:181_3	vuttaṃ. Kilesasantāpavūpasamanato dukkhasantāpavūpasamanato ca sabbaso nibbutattā	181	
PA_tika-s03_01t:181_4	“parinibbuta”nti vuttaṃ. Taraṇapayogassa nibbattitattā upari taritabbābhāvato ca	181	
PA_tika-s03_01t:181_5	“tiṇṇa”nti vuttaṃ. Ñāṇacakkhunā oloketabbato lujjanato palujjanato ca “loke”ti vuttaṃ.	181	
PA_tika-s03_01t:181_6	Visayesu sañjanato jātabhāvato “visattika”nti vuttaṃ. Ñāṇassa paccakkhabhāvato nigamanato	181	
PA_tika-s03_01t:181_7	ca “ida”nti vuttaṃ. Bhāsitattā parisamattattā ca “avocā”ti vuttaṃ. Paṭhamaṃ gahitattā	181	
PA_tika-s03_01t:181_8	paccāmasanato ca “sā devatā”ti vuttaṃ. Paṭikkhepassa abhāvato atthassa anumoditabbato	181	
PA_tika-s03_01t:181_9	“samanuñño”ti vuttaṃ. Vineyyānaṃ sāsanato paramatthasampattito ca “satthā”ti vuttaṃ.	181	
PA_tika-s03_01t:181_10	Cakkhupathātikkamena tirobhāvūpagamanato “antaradhāyī”ti vuttanti ayaṃ anupadavicayato vicayahāro.	1811	
PA_tika-s03_01t:182_0	Appatiṭṭhānānāyūhanehi oghataraṇaṃ yujjati kilesābhisaṅkhāravijahanena pārasampattisamijjhanato.	182	
PA_tika-s03_01t:182_1	Sabbakilesa-taṇhādiṭṭhi-taṇhāyatana-sassatādivasena santiṭṭhato saṃsāre saṃsīdanaṃ	182	
PA_tika-s03_01t:182_2	hotīti yujjati kāraṇassa suppatiṭṭhitabhāvato. Abhisaṅkharaṇakicce kilesābhisaṅkhāre	182	
PA_tika-s03_01t:182_3	vijjamāne sabbadiṭṭhābhinivesa-atidhāvanābhinivesādīnaṃ vasena āyūhantassa saṃsāramahoghena	182	
PA_tika-s03_01t:182_4	nibbuyhanaṃ hotīti yujjati sammāpaṭipattiyā ativattanato. Brahmassa ariyamaggassa	182	
PA_tika-s03_01t:182_5	aṇanato paṭivijjhanato brāhmaṇabhāvo yujjjati bāhitapāpattā. Sammadeva santadhammasamadhigamato	182	
PA_tika-s03_01t:182_6	parinibbutabhāvo yujjati sabbaso savāsanapahīnakilesattā. Tathā ca visattikāya tiṇṇabhāvo	182	
PA_tika-s03_01t:182_7	yujjati yathā yāya lesopi na dissati, evaṃ aggamaggena tassā samucchinnattāti ayaṃ yuttihāro.	182	
PA_tika-s03_01t:183_0	Kilesavaṭṭavasena patiṭṭhānaṃ visesato kammavaṭṭassa padaṭṭhānaṃ. Abhisaṅkhāravasena	183	
PA_tika-s03_01t:183_1	āyūhanañca vipākavaṭṭassa padaṭṭhānaṃ. Appatiṭṭhānānāyūhanāni oghataraṇassa padaṭṭhānaṃ,	183	
PA_tika-s03_01t:183_2	oghataraṇaṃ anupādisesanibbānassa. Taṇhāvasena patiṭṭhānassa assādānupassitā padaṭṭhānaṃ.	183	
PA_tika-s03_01t:183_3	Tenāha bhagavā – “saṃyojaniyesu, bhikkhave, dhammesu assādānupassino taṇhā pavaḍḍhatī”ti.	183	
PA_tika-s03_01t:184_0	Khandhāvijjā-phassa-saññā-vitakkāyonisomanasikāra-pāpamittaparatoghosā diṭṭhivasena	184	
PA_tika-s03_01t:184_1	patiṭṭhānassa padaṭṭhānaṃ. Yathāha – paṭisambhidāmagge “khandhāpi diṭṭhiṭṭhānaṃ,	184	
PA_tika-s03_01t:184_2	avijjāpi diṭṭhiṭṭhāna”ntiādi. Taṇhādiṭṭhābhinandanaavasesakilesābhisaṅkhāravasena	184	
PA_tika-s03_01t:184_3	āyūhanassa padaṭṭhānaṃ. Iminā nayena yathārahaṃ taṇhādiṭṭhādivasena patiṭṭhānāyūhanānaṃ	184	
PA_tika-s03_01t:184_4	padaṭṭhānabhāvo vattabbo. Sesamettha pāḷito eva suniddhāriyaṃ. Ayaṃ padaṭṭhānahāro.	184	
PA_tika-s03_01t:185_0	Appatiṭṭhaṃ anāyūhanti patiṭṭhānāyūhanapaṭikkhepena vissajjentena niyyānāvahā sammāpaṭipatti	185	
PA_tika-s03_01t:185_1	gahitā ekantato oghanittharaṇūpāyabhāvato. Taggahaṇena ca sabbepi sattatiṃsa bodhipakkhiyadhammā	185	
PA_tika-s03_01t:185_2	gahitā honti niyyānalakkhaṇena ekalakkhaṇattāti ayaṃ lakkhaṇahāro.	185	
PA_tika-s03_01t:186_0	Nidānamassā devatāya oghataraṇākārassa yāthāvato anavabodhoti vuttovāyamattho. Aññepi	186	
PA_tika-s03_01t:186_1	ye imaṃ desanaṃ nissāya oghataraṇūpāyaṃ paṭivijjhanti, tepi imissā desanāya nidānanti	186	
PA_tika-s03_01t:186_2	daṭṭhabbā. “Kathaṃ nu kho imaṃ desanaṃ nissāya sammadeva paṭivijjhantā catubbidhampi	186	
PA_tika-s03_01t:186_3	oghaṃ tarantā sakalasaṃsāramahoghato nitthareyyuṃ, pare ca tattha patiṭṭhapeyyu”nti	186	
PA_tika-s03_01t:186_4	ayamettha bhagavato adhippāyo. Padanibbacanaṃ niruttaṃ, taṃ “eva”ntiādinidānapadānaṃ	186	
PA_tika-s03_01t:186_5	“katha”ntiādipāḷipadānañca aṭṭhakathāya tassā līnatthavaṇṇanāya ca vuttanayānusārena	186	
PA_tika-s03_01t:186_6	sukarattā ativitthārabhayena na vitthārayimha.	186	
PA_tika-s03_01t:187_0	Pada-padattha-desanā-nikkhepa-suttasandhi-vasena pañcavidhā sandhi. Tattha padassa	187	
PA_tika-s03_01t:187_1	padantarena sambandho padasandhi. Tathā padatthassa padatthantarena sambandho padatthasandhi,	187	
PA_tika-s03_01t:187_2	yo “kiriyākārakasambandho”ti vutto. Nānānusandhikassa taṃtaṃanusandhīti sambandho,	187	
PA_tika-s03_01t:187_3	ekānusandhikassa pana pubbāparasambandho desanāsandhi, yā aṭṭhakathāyaṃ “pucchānusandhi	187	
PA_tika-s03_01t:187_4	ajjhāsayānusandhi yathānusandhī”ti tidhā vibhattā. Ajjhāsayo cettha attajjhāsayo	187	
PA_tika-s03_01t:187_5	parajjhāsayoti dvidhā veditabbo. Nikkhepasandhi catunnaṃ suttanikkhepānaṃ vasena	187	
PA_tika-s03_01t:187_6	veditabbā. Yaṃ panettha vattabbaṃ, taṃ papañcasūdanīṭīkāyaṃ vuttanayena gahetabbaṃ.	187	
PA_tika-s03_01t:187_7	Suttasandhi idha paṭhamanikkhepavasena veditabbā.	187	
PA_tika-s03_01t:188_0	“Kasmā panettha oghataraṇasuttameva paṭhamaṃ nikkhitta”nti nāyamanuyogo katthaci	188	
PA_tika-s03_01t:188_1	na pavattati? Apica “appatiṭṭhaṃ anāyūhaṃ oghamatari”nti patiṭṭhānāyūhanapaṭikkhepavasena	188	
PA_tika-s03_01t:188_2	antadvayavivajjanamukhena vā majjhimāya paṭipadāya vibhāvanato sabbapaṭhamamidaṃ	188	
PA_tika-s03_01t:188_3	suttaṃ idha nikkhittaṃ. Antadvayaṃ anupagamma majjhimāya paṭipattiyā saṅkāsanaparañhi	188	
PA_tika-s03_01t:188_4	buddhānaṃ sāsananti. Yaṃ pana ekissā desanāya desanantarena saddhiṃ saṃsandanaṃ,	188	
PA_tika-s03_01t:188_5	ayampi desanāsandhi. Sā idha evaṃ veditabbā –	188	
PA_tika-s03_01t:189	“Appatiṭṭhaṃ…pe… anāyūhaṃ oghamatari”nti ayaṃ desanā –	18	
PA_tika-s03_01t:190	“Sabbadā sīlasampanno, paññavā susamāhito;	19	
PA_tika-s03_01t:191	Āraddhavīriyo pahitatto, oghaṃ tarati duttaraṃ.	19	
PA_tika-s03_01t:192	“Virato kāmasaññāya, rūpasaṃyojanātigo;	19	
PA_tika-s03_01t:193	Nandīrāgaparikkhīṇo, so gambhīre na sīdati; ;	19	
PA_tika-s03_01t:194	Saddhāya tarati oghaṃ, appamādena aṇṇavaṃ. ;	19	
PA_tika-s03_01t:195	“Pañca chinde pañca jahe, pañca cuttari bhāvaye;	19	
PA_tika-s03_01t:196	Pañcasaṅgātigo bhikkhu, oghatiṇṇoti vuccati. ;	19	
PA_tika-s03_01t:197	“Tasmā jantu sadā sato, kāmāni parivajjaye;	19	
PA_tika-s03_01t:198	Te pahāya tare oghaṃ, nāvaṃ sitvāva pāragū. ;	19	
PA_tika-s03_01t:199	“Ekāyanaṃ jātikhayantadassī, maggaṃ pajānāti hitānukampī;	19	
PA_tika-s03_01t:200	Etena maggena tariṃsu pubbe, tarissanti ye ca taranti ogha”nti. –	20	
PA_tika-s03_01t:201	Evamādīhi desanāhi saṃsandatīti ayaṃ catubyūho hāro.	20	
PA_tika-s03_01t:202_0	Appatiṭṭhaṃ anāyūhanti ettha saṃkilesavasena patiṭṭhānaṃ āyūhanañca. Tena ayonisomanasikāro	202	
PA_tika-s03_01t:202_1	dīpito, santakilesavasena anāyūhanena yonisomanasikāro. Tattha ayonisomanasikaroto	202	
PA_tika-s03_01t:202_2	taṇhāvijjā pavaḍḍhati. Tesu taṇhāgahaṇena ca taṇhāmūlakā dhammā āvattanti. Avijjāgahaṇena	202	
PA_tika-s03_01t:202_3	avijjāmūlakaṃ sabbaṃ bhavacakkaṃ āvattati. Yonisomanasikāraggahaṇena ca yonisomanasikāramūlakā	202	
PA_tika-s03_01t:202_4	dhammā āvattanti catubbidhañca sampatticakkaṃ. Patiṭṭhānāyūhanapaṭikkhepena pana	202	
PA_tika-s03_01t:202_5	sammāpaṭipatti dīpitā, sā ca saṅkhepato sīlādisaṅgahā. Tattha sīlaggahaṇena ekādasa	202	
PA_tika-s03_01t:202_6	sīlānisaṃsā āvattanti, samādhiggahaṇena pañcaṅgiko sammāsamādhi pañcaññāṇiko sammāsamādhi	202	
PA_tika-s03_01t:202_7	samādhiparikkhārā ca āvattanti. Paññāgahaṇena paññā ca sammādiṭṭhīti sammādiṭṭhisudassanā	202	
PA_tika-s03_01t:202_8	sabbepi ariyamaggadhammā āvattantīti ayaṃ āvatto hāro.	202	
PA_tika-s03_01t:203_0	Patiṭṭhānaṃ kilesādivasena sattavidhaṃ. Āyūhanaṃ abhisaṅkhārādivasena sattavidhaṃ.	203	
PA_tika-s03_01t:203_1	Tathā tappaṭipakkhato appatiṭṭhānaṃ anāyūhanañca. Ayamettha dhammavibhatti. Padaṭṭhānabhūmivibhattiyo	203	
PA_tika-s03_01t:203_2	pana heṭṭhā vuttanayānusārena veditabbā. Ayaṃ vibhattihāro.	203	
PA_tika-s03_01t:204_0	Pubbabhāgappaṭipadaṃ sammadeva sampādetvā samathavipassanaṃ yuganaddhaṃ katvā bhāvanaṃ	204	
PA_tika-s03_01t:204_1	ussakkento kilesādīnaṃ dūrīkaraṇato tesaṃ vasena asaṃsīdanto anibbuyhanto appatiṭṭhaṃ	204	
PA_tika-s03_01t:204_2	anāyūhaṃ oghaṃ tarati. Kilesādīnaṃ vasena pana saṃsīdanto nibbuyhanto saṃsāre patiṭṭhānato	204	
PA_tika-s03_01t:204_3	āyatiṃ punabbhavābhinibbattiyā āyūhanato oghaṃ na taratīti ayaṃ parivatto hāro.	204	
PA_tika-s03_01t:205_0	Appatiṭṭhaṃ asantiṭṭhanto asaṃsīdanto anibbisaṃ anavinibbisanti pariyāyavacanaṃ,	205	
PA_tika-s03_01t:205_1	anāyūhaṃ anibbuyhanto acetento apakappentoti pariyāyavacanaṃ, oghaṃ kilesasamuddanti	205	
PA_tika-s03_01t:205_2	pariyāyavacanaṃ, atari atikkami accavāyīti pariyāyavacanaṃ. Iminā nayena sesapadesupi	205	
PA_tika-s03_01t:205_3	pariyāyavacanaṃ veditabbanti ayaṃ vevacano hāro.	205	
PA_tika-s03_01t:206_0	Appatiṭṭhaṃ anāyūhanti ettha patiṭṭhaṃ āyūhanti kilesānaṃ kiccakaraṇapaññatti. Pariyuṭṭhānānaṃ	206	
PA_tika-s03_01t:206_1	vibhāvanapaññatti. Abhisaṅkhārānaṃ viruhanapaññatti. Taṇhāya assādapaññatti. Diṭṭhiyā	206	
PA_tika-s03_01t:206_2	parinipphandanapaññatti. Bhavadiṭṭhiyā bhavābhinivesapaññatti. Vibhavadiṭṭhiyā vipallāsapaññatti.	206	
PA_tika-s03_01t:206_3	Kāmasukhānuyogassa kāmesu anugijjhanapaññatti. Attakilamathānuyogassa attaparitāpanapaññatti.	206	
PA_tika-s03_01t:206_4	Appatiṭṭhaṃ anāyūhanti pana abhiññeyyadhammānaṃ abhiññāpaññatti. Pariññeyyadhammānaṃ	206	
PA_tika-s03_01t:206_5	pariññāpaññatti. Oghamatarinti pahātabbadhammānaṃ pahānapaññatti. Maggassa bhāvanāpaññatti.	206	
PA_tika-s03_01t:206_6	Nirodhassa sacchikiriyāpaññattīti ayaṃ paññattihāro.	206	
PA_tika-s03_01t:207_0	Appatiṭṭhaṃ anāyūhanti ettha patiṭṭhānāyūhanaggahaṇena oghaggahaṇena ca samudayasaccaṃ	207	
PA_tika-s03_01t:207_1	gahitaṃ. Appatiṭṭhaṃ anāyūhaṃ atarinti pana padattayena maggasaccaṃ gahitaṃ, hetugahaṇena	207	
PA_tika-s03_01t:207_2	ca hetumato gahaṇaṃ siddhamevāti dukkhanirodhasaccāni atthato gahitānevāti ayaṃ saccehi	207	
PA_tika-s03_01t:207_3	otaraṇā. Tattha ye lokiyā pañcakkhandhā, yesaṃ vasena patiṭṭhānāyūhanasiddhi. Ye	207	
PA_tika-s03_01t:207_4	lokuttarā cattāro khandhā, yesaṃ vasena oghataraṇasiddhi. Ayaṃ khandhamukhena otaraṇā.	207	
PA_tika-s03_01t:207_5	Ye eva pañcakkhandhā dvādasāyatanāni aṭṭhārasa dhātuyo, te cattāro khandhā dvāyatanāni	207	
PA_tika-s03_01t:207_6	dve dhātuyoti ayaṃ āyatanamukhena dhātumukhena ca otaraṇā. Tathā appatiṭṭhaṃ anāyūhanti	207	
PA_tika-s03_01t:207_7	ettha patiṭṭhānāyūhanaggahaṇena kilesābhisaṅkhārādīnaṃ gahaṇaṃ. Kilesābhisaṅkhārādayo	207	
PA_tika-s03_01t:207_8	oghā ca saṅkhārakkhandhā dhammāyatanaṃ dhammadhātu ca, appatiṭṭhānānāyūhanaggahaṇena	207	
PA_tika-s03_01t:207_9	oghataraṇavacanena ca saha vipassanāya maggo kathito. Evañca saṅkhārakkhandho dhammāyatanaṃ	207	
PA_tika-s03_01t:207_10	dhammadhātu ca gahitāti evampi khandhamukhena āyatanamukhena dhātumukhena otaraṇā.	2071	
PA_tika-s03_01t:207_11	Vipassanā ce aniccānupassanā, animittamukhena vimokkhamukhaṃ, dukkhānupassanā ce,	2071	
PA_tika-s03_01t:207_12	appaṇihitavimokkhamukhaṃ, anattānupassanā ce, suññatavimokkhamukhanti evaṃ vimokkhamukhena	2071	
PA_tika-s03_01t:207_13	otaraṇaṃ. Magge sekkhā sīlakkhandhādayo dhammāyatanadhammadhātū anāsavā ca evampi	2071	
PA_tika-s03_01t:207_14	kho khandhādimukhena otaraṇāti ayaṃ otaraṇo hāro.	2071	
PA_tika-s03_01t:208	Appatiṭṭhanti ārambho. Anāyūhanti padasuddhi, no ārambhasuddhi, tathā oghanti. Atarinti pana padasuddhi ceva ārambhasuddhi cāti ayaṃ sodhano hāro.	20	
PA_tika-s03_01t:209_0	Appatiṭṭhaṃ anāyūhanti sāmaññato adhiṭṭhānaṃ taṇhādiṭṭhiādivasena patiṭṭhānāyūhanānaṃ	209	
PA_tika-s03_01t:209_1	sādhāraṇato paṭikkhepacodanāti katvā oghamatarinti taṃ vikappetvā visesavacanaṃ.	209	
PA_tika-s03_01t:209_2	Oghataraṇañhi cattāro ariyamaggā. Tattha paṭhamadutiyamaggā avisesena diṭṭhoghataraṇaṃ,	209	
PA_tika-s03_01t:209_3	tatiyamaggo kāmoghataraṇaṃ, aggamaggo sesoghataraṇanti ayaṃ adhiṭṭhāno hāro.	209	
PA_tika-s03_01t:210_0	Kilesavasena patiṭṭhānassa ayonisomanasikāro hetu. Abhisaṅkhāravasena āyūhanassa	210	
PA_tika-s03_01t:210_1	kilesā hetū. Appatiṭṭhānānāyūhanānaṃ pana yathākkamaṃ yonisomanasikārapahānāni hetū.	210	
PA_tika-s03_01t:210_2	Saṃyojaniyesu dhammesu assādānupassanā taṇhāvasena yathārahaṃ tassa hetū. Tenāha	210	
PA_tika-s03_01t:210_3	bhagavā – “saṃyojaniyesu, bhikkhave, dhammesu assādānupassino taṇhā pavaḍḍhatī”ti.	210	
PA_tika-s03_01t:210_4	Khandhāvijjāphassasaññāvitakkāyonisomanasikārapāpamittaparatoghosā diṭṭhivasena patiṭṭhānassa	210	
PA_tika-s03_01t:210_5	hetū. Tenāha – paṭisambhidāmagge “khandhāpi diṭṭhiṭṭhānaṃ, avijjāpi diṭṭhiṭṭhāna”ntiādi.	210	
PA_tika-s03_01t:210_6	Taṇhābhinandanā avasesakilesābhisaṅkhāravasena āyūhanassa hetū. Iminā nayena yathārahaṃ	210	
PA_tika-s03_01t:210_7	taṇhādiṭṭhivasena patiṭṭhānāyūhanānaṃ hetuvibhāgo niddhāretabbo, tabbipariyāyena	210	
PA_tika-s03_01t:210_8	appatiṭṭhānānāyūhanānaṃ. Kilesuppādane hi sammadeva ādīnavadassanaṃ appatiṭṭhānassa	210	
PA_tika-s03_01t:210_9	hetū, abhisaṅkharaṇe ādīnavadassanaṃ anāyūhanassa hetū, vipassanāya ussukkāpanaṃ	210	
PA_tika-s03_01t:210_10	oghataraṇassa hetūti ayaṃ parikkhāro hāro.	2101	
PA_tika-s03_01t:211_0	Yathāvuttavibhāgehi patiṭṭhānāyūhanehi catubbidhassapi oghassa parisuddhi. Appatiṭṭhānānāyūhanehi	211	
PA_tika-s03_01t:211_1	pana sotānaṃ saṃvaro sabbaso pidhānañcāti catubbidhassapi oghassa visesato pidhānaṃ	211	
PA_tika-s03_01t:211_2	appavattikaraṇaṃ. Ariyamaggassa bhāvanāya hi kilesavasena patiṭṭhānaṃ abhisaṅkhāravasena	211	
PA_tika-s03_01t:211_3	āyūhanaṃ upacchinnaṃ, tassa sabbepi oghā tiṇṇā sammatiṇṇā pahīnā hontīti ayaṃ samāropano hāro.	211	
PA_tika-s03_01t:212_0	Appatiṭṭhaṃ anāyūhanti ettha patiṭṭhāgahaṇena taṇhāvijjā gahitā. Tāsaṃ hi vasena	212	
PA_tika-s03_01t:212_1	satto tattha tattha bhave patiṭṭhāti. Āyūhanaggahaṇena tappaccayā abhisaṅkhāradhammā	212	
PA_tika-s03_01t:212_2	gahitā. Tattha taṇhāya visesato rūpadhammā adhiṭṭhānaṃ, avijjāya arūpadhammā. Tesaṃ	212	
PA_tika-s03_01t:212_3	yathākkamaṃ samatho ca vipassanā ca paṭipakkhā, te “appatiṭṭhaṃ anāyūhaṃ oghamatari”nti	212	
PA_tika-s03_01t:212_4	padehi pakāsitā honti, tesu samathassa cetovimutti phalaṃ, vipassanāya paññāvimutti.	212	
PA_tika-s03_01t:212_5	Tathā hi sā “rāgavirāgā avijjāvirāgā”ti visesetvā vuccati. Tattha taṇhāvijjā abhisaṅkhāro	212	
PA_tika-s03_01t:212_6	ca samudayasaccaṃ, tesaṃ adhiṭṭhānabhūtā rūpārūpadhammā dukkhasaccaṃ, tesaṃ appavatti	212	
PA_tika-s03_01t:212_7	nirodhasaccaṃ, nirodhapajānanā paṭipadā oghataraṇapariyāyena vuttā maggasaccaṃ. Taṇhāgahaṇena	212	
PA_tika-s03_01t:212_8	cettha māyā-sāṭheyyamānātimāna-madappamāda-pāpicchatā-pāpamittatā-ahirikānottappādivasena	212	
PA_tika-s03_01t:212_9	akusalapakkho netabbo. Avijjāgahaṇena viparītamanasikāra-kodhūpanāha-makkhapaḷāsa-issāmacchariya-sārambha-	212	
PA_tika-s03_01t:212_10	dovacassatā-bhavadiṭṭhiādivasena akusalapakkho netabbo. Vuttavipariyāyena amāyāasāṭheyyādiaviparītamanasikārādivasena.	2121	
PA_tika-s03_01t:212_11	Tathā samathapakkhiyānaṃ saddhindriyānaṃ vipassanāpakkhiyānaṃ aniccasaññādīnañca	2121	
PA_tika-s03_01t:212_12	vasena vodānapakkho netabboti ayaṃ nandiyāvattassa nayassa bhūmi.	2121	
PA_tika-s03_01t:213_0	Tathā vuttanayena gahitesu taṇhāvijjātappakkhiyadhammesu taṇhā lobho, avijjā moho,	213	
PA_tika-s03_01t:213_1	avijjāya sampayutto lohite sati pubbo viya taṇhāya sati sijjhamāno āghāto doso iti	213	
PA_tika-s03_01t:213_2	tīhi akusalamūlehi gahitehi, tappaṭipakkhato “appatiṭṭha”ntiādivacanehi ca tīṇi akusalamūlāni	213	
PA_tika-s03_01t:213_3	tīṇi kusalamūlāni ca siddhāni eva honti. Idhāpi lobho sabbāni sāsavakusalamūlāni	213	
PA_tika-s03_01t:213_4	āyūhanadhammā ca samudayasaccaṃ, tannibbattā tesaṃ adhiṭṭhānagocarabhūtā ca upādānakkhandhā	213	
PA_tika-s03_01t:213_5	dukkhasaccantiādinā saccayojanā yojetabbā. Phalaṃ panettha vimokkhattayavasena niddhāretabbaṃ,	213	
PA_tika-s03_01t:213_6	tīhi akusalamūlehi tividhaduccarita-saṃkilesamalavisamaakusalasaññā-vitakkādivasena	213	
PA_tika-s03_01t:213_7	akusalapakkho netabbo, tathā tīhi kusalamūlehi tividhasucarita-samakusalasaññā-vitakka-samādhi-vimokkhamukhādivasena	213	
PA_tika-s03_01t:213_8	vodānapakkho netabboti ayaṃ tipukkhalassa nayassa bhūmi.	213	
PA_tika-s03_01t:214_0	Tathā vuttanayena gahitesu taṇhāvijjātappakkhiyadhammesu visesato taṇhādiṭṭhīnaṃ	214	
PA_tika-s03_01t:214_1	vasena asubhe “subha”nti, dukkhe “sukha”nti ca vipallāsā, avijjādiṭṭhīnaṃ vasena	214	
PA_tika-s03_01t:214_2	“anicce nicca”nti anattani “attā”ti vipallāsā veditabbā. Tesaṃ paṭipakkhato “appatiṭṭha”ntiādivacanehi	214	
PA_tika-s03_01t:214_3	ca laddhehi sativīriyasamādhipaññindriyehi cattāri satipaṭṭhānāni siddhāneva honti.	214	
PA_tika-s03_01t:215_0	Tattha catūhi indriyehi cattāro puggalā niddisitabbā. Kathaṃ? Duvidho hi taṇhācarito	215	
PA_tika-s03_01t:215_1	mudindriyo tikkhindriyoti, tathā diṭṭhicarito. Tesu paṭhamo asubhe “subha”nti vipariyesaggāhī	215	
PA_tika-s03_01t:215_2	satibalena yathābhūtaṃ kāyasabhāvaṃ sallakkhento bhāvanābalena taṃ vipallāsaṃ samugghātetvā	215	
PA_tika-s03_01t:215_3	sammattaniyāmaṃ okkamati. Dutiyo asukhe “sukha”nti vipariyesaggāhī “uppannaṃ kāmavitakkaṃ	215	
PA_tika-s03_01t:215_4	nādhivāsetī”tiādinā vuttena vīriyasaṃvarabhūtena vīriyabalena paṭipakkhaṃ vinodento	215	
PA_tika-s03_01t:215_5	bhāvanābalena taṃ vipallāsaṃ viddhaṃsetvā sammattaniyāmaṃ okkamati. Tatiyo anicce	215	
PA_tika-s03_01t:215_6	“nicca”nti ayāthāvaggāhī samathabalena samāhitacitto saṅkhārānaṃ taṅkhaṇikabhāvaṃ	215	
PA_tika-s03_01t:215_7	sallakkhento bhāvanābalena taṃ vipallāsaṃ samugghātetvā sammattaniyāmaṃ okkamati.	215	
PA_tika-s03_01t:215_8	Catuttho santati-samūha-kiccārammaṇa-ghanavañcitatāya phassādidhammapuñjamatte anattani	215	
PA_tika-s03_01t:215_9	“attā”ti micchābhinivesī catukoṭikasuññatāmanasikārena taṃ micchābhinivesaṃ viddhaṃsetvā	215	
PA_tika-s03_01t:215_10	sāmaññaphalaṃ sacchikaroti. Subhasaññāsukhasaññādīhi catūhi vā vipallāsehi samudayasaccaṃ,	2151	
PA_tika-s03_01t:215_11	tesamadhiṭṭhānārammaṇabhūtā pañcupādānakkhandhā dukkhasaccantiādinā saccayojanā veditabbā.	2151	
PA_tika-s03_01t:215_12	Phalaṃ panettha cattāri sāmaññaphalāni, catūhi cettha vipallāsehi caturāsavoghayoga-kāyagantha-agati-taṇhuppādupādāna-sattaviññāṇaṭṭhiti-apariññādivasena	2151	
PA_tika-s03_01t:215_13	akusalapakkho netabbo, tathā catūhi satipaṭṭhānehi catubbidhajhāna-vihārādhiṭṭhāna-sukhabhāgiyadhamma-appamaññāsammappadhāniddhipādādivasena	2151	
PA_tika-s03_01t:215_14	vodānapakkho netabboti ayaṃ sīhavikkīḷitassa nayassa bhūmi.	2151	
PA_tika-s03_01t:216_0	Imesaṃ pana tiṇṇaṃ atthanayānaṃ siddhiyā vohāranayadvayaṃ siddhameva hoti. Tathā	216	
PA_tika-s03_01t:216_1	hi atthanayānaṃ disābhūtadhammālocanaṃ disālocanaṃ, tesaṃ samānayanaṃ aṅkusoti pañcapi	216	
PA_tika-s03_01t:216_2	nayā idha niyuttāti veditabbā. Idañca suttaṃ soḷasavidhe suttantapaṭṭhāne nibbedhasekkhabhāgiyaṃ	216	
PA_tika-s03_01t:216_3	byatirekamukhena patiṭṭhānāyūhanāni gahitānīti saṃkilesanibbedhasekkhabhāgiyaṃ cāti	216	
PA_tika-s03_01t:216_4	daṭṭhabbaṃ. Aṭṭhavīsatividhe pana suttantapaṭṭhāne lokiyalokuttaraṃ sattādhiṭṭhānaṃ	216	
PA_tika-s03_01t:216_5	ñāṇañeyyaṃ dassanabhāvanaṃ sakavacanaṃ vissajjanīyaṃ kusalaṃ anuññātanti veditabbaṃ.	216	
PA_tika-s03_01t:217	Oghataraṇasuttavaṇṇanā niṭṭhitā.	21	
PA_tika-s03_01t:218	2. Nimokkhasuttavaṇṇanā	21	
PA_tika-s03_01t:219_0	2. Paṭhamamāgatanti saṃvaṇṇanāvasena paṭhamasuttādīsu paṭhamaṃ āgatapadaṃ. Uttānatthanti	219	
PA_tika-s03_01t:219_1	pākaṭatthaṃ. Apubbaṃyeva hi duviññeyyatthañca padaṃ saṃvaṇṇetabbaṃ. Noti pucchāyaṃ	219	
PA_tika-s03_01t:219_2	nu-saddena samānattho nipātoti āha “jānāsi noti jānāsi nū”ti. Vaṭṭato nimuccanti	219	
PA_tika-s03_01t:219_3	tena sattāti nimokkho, maggo. So ca pamuccanti tenāti pamokkho, pamuccanante pana	219	
PA_tika-s03_01t:219_4	adhigantabbattāphalaṃ “pamokkho”ti vuttaṃ, yathā arahattaṃ “rāgakkhayo dosakkhayo	219	
PA_tika-s03_01t:219_5	mohakkhayo”ti vuttaṃ. Teti sattā. Viviccatīti visuṃ asammisso hoti, vigacchatīti	219	
PA_tika-s03_01t:219_6	attho. Viviccati dukkhaṃ etasmāti viveko. Dutiyavikappe pana sakalavaṭṭadukkhato	219	
PA_tika-s03_01t:219_7	sattā nimuccanti ettha pamuccanti viviccanti cāti nimokkho pamokkho viveko, nibbānanti	219	
PA_tika-s03_01t:219_8	attho veditabbo. Etthāti ca nimittatthe bhummavacanaṃ daṭṭhabbaṃ. Avadhāraṇattho	219	
PA_tika-s03_01t:219_9	kho-kāro “assosi kho”tiādīsu viya.	219	
PA_tika-s03_01t:220_0	Nandīmūlako bhavo nandībhavo purimapade uttarapadalopena “sākabhakkho patthavo sākapatthavo”ti	220	
PA_tika-s03_01t:220_1	yathā. Paṭhamaṃ kammavaṭṭapadhānaṃ atthaṃ vatvā puna kilesakammānaṃ vasena ubhayappadhānaṃ	220	
PA_tika-s03_01t:220_2	atthaṃ vadanto “nandiyā cā”tiādimāha. Purimanayeti nandīmūlako kammabhavo nandībhavoti	220	
PA_tika-s03_01t:220_3	etasmiṃ pakkhe. Nandībhavenāti nandībhavapadena. Tividhakammābhisaṅkhāravasenāti	220	
PA_tika-s03_01t:220_4	puññābhisaṅkhārādivasena kāyasaṅkhārādivasena ca tippakārassa kammābhisaṅkhārassa	220	
PA_tika-s03_01t:220_5	vasena. Saṅkhārakkhandho gahito cetanāpadhānattā saṅkhārakkhandhassa. Saññāviññāṇehīti	220	
PA_tika-s03_01t:220_6	“saññāviññāṇasaṅkhayā”ti evaṃ vuttasaññāviññāṇapadehi. Taṃsampayuttā cāti tena yathāvuttasaṅkhārakkhandhena	220	
PA_tika-s03_01t:220_7	samaṃ yuttā eva. Dve khandhāti saññāviññāṇakkhandhā.	220	
PA_tika-s03_01t:221_0	Nanu ettha vedanākkhandho na gahitoti? No na gahitoti dassento “tehi panā”tiādimāha.	221	
PA_tika-s03_01t:221_1	Tīhi khandhehīti saññāsaṅkhāraviññāṇakkhandhehi. Gahitāva avinābhāvato. Na hi vedanārahito	221	
PA_tika-s03_01t:221_2	koci cittuppādo atthi. Anupādiṇṇakānanti kusalākusalānaṃ. Na hettha kiriyākhandhānaṃ	221	
PA_tika-s03_01t:221_3	appavatti adhippetā. Appavattivasenāti anuppattidhammatāpattivasena. Nibbattanavasena	221	
PA_tika-s03_01t:221_4	kammakilesehi upādīyatīti upādi, pañcakkhandhā. Upādino seso upādiseso, saha upādisesenāti	221	
PA_tika-s03_01t:221_5	saupādisesaṃ. Nibbānaṃ kathitaṃ sakalakammakilesavūpasamatthassa jotitattā. Heṭṭhā	221	
PA_tika-s03_01t:221_6	dvīhi padehi anupādiṇṇakakkhandhā gahitāti “vedanāna”nti ettha upādiṇṇakaggahaṇaṃ	221	
PA_tika-s03_01t:221_7	yuttanti āha “upādiṇṇakavedanāna”nti. Nirodhenāti tappaṭibaddhachandarāganirodhavasena	221	
PA_tika-s03_01t:221_8	nirujjhanena. Upasamenāti accantūpasamena appavattanena. Evañca katvā ca-saddaggahaṇaṃ	221	
PA_tika-s03_01t:221_9	samatthitaṃ hoti. Tesanti tassā vedanāya taṃsampayuttānañca tiṇṇaṃ khandhānaṃ. Vatthārammaṇavasenāti	221	
PA_tika-s03_01t:221_10	vatthubhūtānaṃ channaṃ ārammaṇabhūtānañca sabbesampi upādiṇṇakarūpadhammānaṃ vasena.	2211	
PA_tika-s03_01t:222_0	Kasmā pana heṭṭhā cattāro arūpakkhandhāyeva vuttā, rūpakkhandho na gahitoti? Visesabhāvato.	222	
PA_tika-s03_01t:222_1	Saupādisesanibbānappattiyañhi upādiṇṇakarūpadhammānaṃ viya anupādiṇṇakarūpadhammānaṃ	222	
PA_tika-s03_01t:222_2	appavattiyeva natthi. Dutiyanayeti nandiyā ca bhavassa cāti etamhi pakkhe. Nandiggahaṇena	222	
PA_tika-s03_01t:222_3	saṅkhārakkhandho gahito taṃsahacaraṇato. Upapattibhavasaṅkhāto rūpakkhandhoti upādiṇṇakarūpadhammameva	222	
PA_tika-s03_01t:222_4	vadati. Taggahaṇeneva ca tannimittakāni utuāhārajāni, viññāṇaggahaṇena cittajānīti	222	
PA_tika-s03_01t:222_5	catusantatirūpassapettha gahitatā veditabbā. Saññādīhīti saññāviññāṇavedanāgahaṇehi	222	
PA_tika-s03_01t:222_6	tayo khandhā gahitā, tañca kho upādiṇṇā anupādiṇṇāti vibhāgaṃ akatvā avisesato. Avisesena	222	
PA_tika-s03_01t:222_7	hi pañcannaṃ khandhānaṃ appavatti nibbānaṃ. Tenāha “evaṃ…pe… nibbānaṃ kathitaṃ hotī”ti.	222	
PA_tika-s03_01t:222_8	“Nibbāna”nti hi idha amatamahānibbānaṃ adhippetaṃ. Imameva ca nayanti idaṃ yathāvuttaṃ	222	
PA_tika-s03_01t:222_9	dutiyameva. Cattāro mahānikāye dhāretīti catunikāyiko. Bhaṇḍikanāmako thero bhaṇḍikatthero.	222	
PA_tika-s03_01t:222_10	Itīti vuttappakāraparāmasanaṃ. Nibbānavasenevāti paṭhamanaye saupādisesanibbānassa	2221	
PA_tika-s03_01t:222_11	anupādisesanibbānassa ca, dutiye pana “amatamahānibbānassā”ti sabbathāpi nibbānasseva	2221	
PA_tika-s03_01t:222_12	vasena bhagavā desanaṃ niṭṭhapesi samāpesīti.	2221	
PA_tika-s03_01t:223	Nimokkhasuttavaṇṇanā niṭṭhitā.	22	
PA_tika-s03_01t:224	3. Upanīyasuttavaṇṇanā	22	
PA_tika-s03_01t:225_0	3. Anekatthattā dhātusaddānaṃ upasaggavasena atthavisesavācako hotīti āha “upanīyatīti	225	
PA_tika-s03_01t:225_1	parikkhīyati nirujjhatī”ti. Vinassatīti attho. Upanīyatīti vā saraseneva jīvitassa	225	
PA_tika-s03_01t:225_2	maraṇūpagamanaṃ vuttanti āha – “upagacchati vā, anupubbena maraṇaṃ upetīti attho”ti.	225	
PA_tika-s03_01t:225_3	Kāmañcettha “upanīyatī”ti padaṃ apākaṭakammavisesaṃ vuttaṃ. Yathā pana “sabbaṃ ārogyaṃ	225	
PA_tika-s03_01t:225_4	byādhipariyosānaṃ, sabbaṃ yobbanaṃ jarāpariyosānaṃ, sabbaṃ jīvitaṃ maraṇapariyosāna”nti,	225	
PA_tika-s03_01t:225_5	“upanīyati jīvita”nti vuttattā “maraṇaṃ upetī”ti vuttaṃ. Kammakattuvasena hetaṃ vuttaṃ.	225	
PA_tika-s03_01t:226_0	Idāni kammasādhanavasena atthaṃ dassetuṃ “yathā vā”tiādi vuttaṃ. Gopālena gogaṇo	226	
PA_tika-s03_01t:226_1	nīyati yathicchitaṃ ṭhānaṃ. Jīvanti tena sattā, sahajātadhammā vāti jīvitaṃ, tadeva	226	
PA_tika-s03_01t:226_2	tesaṃ anupālane ādhipaccasabbhāvato indriyanti āha “jīvitanti jīvitindriya”nti parittanti	226	
PA_tika-s03_01t:226_3	ittaraṃ. Tenāha “thoka”nti. Pabandhānupacchedassa paccayabhāvo idha jīvitassa maraṇakiccanti	226	
PA_tika-s03_01t:226_4	adhippetanti āha “sarasaparittatāya cā”tiādi. Āyūti ca paramāyu idhādhippetaṃ, tañca	226	
PA_tika-s03_01t:226_5	ajjakālavasena veditabbaṃ.	226	
PA_tika-s03_01t:227_0	Imasmiñhi buddhuppāde ayaṃ kathāti jīvitassa atiittarabhāvadīpanaparā ayaṃ desanā.	227	
PA_tika-s03_01t:227_1	Jīvitindriyavasena jīvitakkhayaṃ niyamento “ekacittappavattimattoyevā”ti āha, ekassa	227	
PA_tika-s03_01t:227_2	cittuppādassa pavattikkhaṇamatto evāti attho. Idāni tamatthaṃ upamāya vibhāvetuṃ	227	
PA_tika-s03_01t:227_3	“yathā nāmā”tiādi vuttaṃ. Tattha pavattamānanti nemirathīsā vattantī ekeneva nemippadesena	227	
PA_tika-s03_01t:227_4	pavattati ekasmiṃ khaṇeti adhippāyo. “Ekeneva tiṭṭhatī”ti etthāpi eseva nayo. Ekacittakkhaṇikanti	227	
PA_tika-s03_01t:227_5	ekacittakkhaṇamattavantaṃ. Tasmiṃ citteti tasmiṃ yasmiṃ kismiñci ekasmiṃ citte. Niruddhamatteti	227	
PA_tika-s03_01t:227_6	niruddhabhāvappattamatte. Niruddhoti vuccatīti matoti vuccati taṃsamaṅgī satto paramatthato.	227	
PA_tika-s03_01t:227_7	Avisesaviduno pana aviññāyamānantarena anusandhānassa niruddhanaṃ nirodhaṃ sallakkhenti.	227	
PA_tika-s03_01t:227_8	Yathāvuttamatthaṃ suttena vibhāvetuṃ “yathāhā”tiādi vuttaṃ. Tena tīsupi kālesu sattānaṃ	227	
PA_tika-s03_01t:227_9	paramatthato jīvanaṃ maraṇaṃ cittakkhaṇavasenevāti dasseti.	227	
PA_tika-s03_01t:228_0	Jīvitanti jīvitindriyaṃ. Attabhāvoti jīvitavedanāviññāṇāni ṭhapetvā avasiṭṭhadhammā	228	
PA_tika-s03_01t:228_1	adhippetā. Sukhadukkhāti sukhadukkhā vedanā, upekkhāpi idha sukhadukkhāsveva antogadhā	228	
PA_tika-s03_01t:228_2	iṭṭhāniṭṭhabhāvato. Kevalāti attanā, niccabhāvena vā avomissā. Ekacittasamāyuttāti	228	
PA_tika-s03_01t:228_3	ekakena cittena sahitā. Lahuso vattate khaṇoti vuttanayena ekacittakkhaṇikatāya lahuko	228	
PA_tika-s03_01t:228_4	atiittaro jīvitādīnaṃ khaṇo vattati.	228	
PA_tika-s03_01t:229_0	Ye niruddhā marantassāti cavantassa sattassa cutito uddhaṃ niruddhāti vattabbā ye	229	
PA_tika-s03_01t:229_1	khandhā. Tiṭṭhamānassa vā idhāti ye vā idha pavattiyaṃ tiṭṭhamānassa dharantassa	229	
PA_tika-s03_01t:229_2	bhaṅgappattiyā niruddhā khandhā, sabbepi sadisā te sabbepi ekasadisā gatā atthaṅgatā	229	
PA_tika-s03_01t:229_3	appaṭisandhiyā puna āgantvā paṭisandhānābhāvena vigatā. Yathā hi cutikhandhā na nibbattanti,	229	
PA_tika-s03_01t:229_4	evaṃ tato pubbepi khandhā. Tasmā ekacittakkhaṇikaṃ sattānaṃ jīvitanti adhippāyo.	229	
PA_tika-s03_01t:230_0	Anibbattena na jātoti anuppannena cittena jāto na hoti “anāgate cittakkhaṇe na jīvittha	230	
PA_tika-s03_01t:230_1	na jīvati jīvissatī”ti vattabbato. Paccuppannena vattamānena cittena jīvati jīvamāno	230	
PA_tika-s03_01t:230_2	nāma hoti, na jīvittha na jīvissati. Cittabhaṅgā mato lokoti cuticittassa viya sabbassapi	230	
PA_tika-s03_01t:230_3	tassa tassa cittassa bhaṅgappattiyā ayaṃ loko paramatthato mato nāma hoti “atīte	230	
PA_tika-s03_01t:230_4	cittakkhaṇe jīvittha na jīvati na jīvissatī”ti vattabbato, niruddhassa appaṭisandhikattā.	230	
PA_tika-s03_01t:230_5	Evaṃ santepi paññatti paramatthiyā, yāyaṃ taṃ taṃ pavattaṃ cittaṃ upādāya “tisso	230	
PA_tika-s03_01t:230_6	jīvati, phusso jīvatī”ti vacanappavattiyā visayabhūtā santānapaññatti, sā ettha paramatthiyā	230	
PA_tika-s03_01t:230_7	paramatthabhūtā. Tathā hi vuttaṃ “nāmagottaṃ na jīratī”ti.	230	
PA_tika-s03_01t:231_0	Na santi tāṇāti jaraṃ upagatassa tato taṃnimittaṃ yaṃ vā pāpakārino pāpakammānaṃ	231	
PA_tika-s03_01t:231_1	upaṭṭhānavasena puññakārino piyavippayogavasena cittadukkhaṃ ubhayesampi bandhanacchedanādivasena	231	
PA_tika-s03_01t:231_2	vitujjamānaṃ anappakaṃ sarīradukkhaṃ sammohappatti ca hoti, tato tāyantā na santi.	231	
PA_tika-s03_01t:231_3	Tenāha – “tāṇaṃ leṇaṃ saraṇaṃ bhavituṃ samatthā nāma keci natthī”ti. Bhāyati etasmāti	231	
PA_tika-s03_01t:231_4	bhayaṃ, bhayanimittanti āha “bhayavatthū”ti. Taggahaṇena ca cittutrāsalakkhaṇaṃ bhayaṃ	231	
PA_tika-s03_01t:231_5	gahitameva, sati nimitte nemittaṃ santamevāti. Pubbacetananti ekāvajjanavīthiyaṃ	231	
PA_tika-s03_01t:231_6	nānāvajjanavīthiyaṃ sampavattaṃ upacārajjhānacetanaṃ. Aparacetananti vasībhāvāpādanavasena	231	
PA_tika-s03_01t:231_7	parato samāpajjanavasena ca pavattaṃ samāpatticetanaṃ. Muñcacetananti vikkhambhanavasena	231	
PA_tika-s03_01t:231_8	pavattaṃ paṭhamappanācetanaṃ. Kusalajjhānassa vipākajjhāneva labbhamānaṃ sukhaṃ jhānasukhaṃ.	231	
PA_tika-s03_01t:231_9	Iṭṭhapariyāyo cettha sukha-saddo. Jhāne apekkhā jhānanikanti. Jhānassa assādavasena	231	
PA_tika-s03_01t:231_10	pavatto lobho jhānassādo. Yena te te brahmāno jhānato vuṭṭhāya “aho sukhaṃ aho sukha”nti	2311	
PA_tika-s03_01t:231_11	vācaṃ nicchāresunti. Yathā devā sukhabahulā tihetupaṭisandhikāvāti paṭipajjantā jhānaṃ	2311	
PA_tika-s03_01t:231_12	adhigantuṃ bhabbā, na itareti “kāmāvacaradevesū”ti vuttaṃ. Kāmāvacarā ca uparidevā	2311	
PA_tika-s03_01t:231_13	ca kāmāvacaradevāti ekadesasarūpekaseso daṭṭhabbo. Tena manussānampi ekaccānaṃ sabbesampi	2311	
PA_tika-s03_01t:231_14	vā saṅgaho siddho hoti patthanāparikappanāya visayabhāvato. Tenāha “aho vatime ca…pe…	2311	
PA_tika-s03_01t:231_15	tiṭṭheyyu”nti. Thullāni phusitāni vipphurāni etthāti thullaphusitako, kālo, deso	2311	
PA_tika-s03_01t:231_16	vā. Tasmiṃ thullaphusitake.	2311	
PA_tika-s03_01t:232_0	“Puññāni kayirātha sukhāvahānī”ti vuttattā “aniyyānikaṃ vaṭṭakathaṃ kathetī”ti vuttaṃ.	232	
PA_tika-s03_01t:232_1	Lujjanapalujjanaṭṭhena loko, kilesehi āmasitabbato āmisañcāti lokāmisaṃ. Nippariyāyāmisaṃ	232	
PA_tika-s03_01t:232_2	pana loke āmisantipi lokāmisaṃ. Pariyāyeti sabhāvato parivattetvā ñāpeti etenāti	232	
PA_tika-s03_01t:232_3	pariyāyo, leso, kāraṇaṃ vāti āha “nippariyāyena cattāro paccayā”ti, vaṭṭassa ekantato	232	
PA_tika-s03_01t:232_4	bālalokeheva āmasitabbabhāvato pariyāyāmisatā vuttā. Idha pari..pe… adhippetaṃ vivaṭṭapaṭiyogino	232	
PA_tika-s03_01t:232_5	icchitattā. Catupaccayāpekkhañhi pahānaṃ. Ekaccassa sakalavaṭṭāpekkhappahānassapi	232	
PA_tika-s03_01t:232_6	paccayo hotīti “vaṭṭatiyevā”ti sāsaṅkaṃ vadati. Vūpasamati ettha sakalavaṭṭadukkhanti	232	
PA_tika-s03_01t:232_7	santi, asaṅkhatadhātūti āha “nibbānasaṅkhāta”nti.	232	
PA_tika-s03_01t:233	Upanīyasuttavaṇṇanā niṭṭhitā.	23	
PA_tika-s03_01t:234	4. Accentisuttavaṇṇanā	23	
PA_tika-s03_01t:235_0	4. Kālayanti khepentīti kālā. Purebhattādayo hi kālā dhammappavattimattatāya paramatthato	235	
PA_tika-s03_01t:235_1	avijjamānāpi lokasaṅketamattasiddhā tassāyeva dhammappavattiyā gatagatāya anivattanato	235	
PA_tika-s03_01t:235_2	taṃ taṃ dhammappavattiṃ khepentā vināsayantā viya sayañca tāhi saddhiṃ accentā viya	235	
PA_tika-s03_01t:235_3	honti. Tenāha – “kālo ghasati bhūtāni, sabbāneva sahattanā”ti. “Tarayanti rattiyo”ti	235	
PA_tika-s03_01t:235_4	etthāpi vuttanayeneva attho veditabbo. “Etaṃ bhayaṃ maraṇe pekkhamāno”ti vuccamānattā	235	
PA_tika-s03_01t:235_5	puggalaṃ maraṇūpagamanāya tarayantīti attho vutto. Vayoguṇāti ettha koṭṭhāsā guṇā.	235	
PA_tika-s03_01t:235_6	Titthiyānaṃ hi carimacittena sakalacitte vayasamūhe vayasamaññāti āha – “paṭhamamajjhimapacchimavayānaṃ	235	
PA_tika-s03_01t:235_7	guṇā, rāsayoti attho”ti. Ānisaṃsaṭṭho guṇaṭṭho “vākaciraṃ nivāsesiṃ, dvādasaguṇamupāgata”ntiādīsu	235	
PA_tika-s03_01t:235_8	viya. “Tandiguṇāhaṃ karissāmi, diguṇaṃ diguṇaṃ vaddheyyā”ti ca evamādīsu pana tabbhāvavuttiattho guṇaṭṭho.	235	
PA_tika-s03_01t:236	“Asaṅkhyeyyāni nāmāni, saguṇena mahesino;	23	
PA_tika-s03_01t:237	Guṇena nāmamuddheyyaṃ, api nāma sahassato”ti. –	23	
PA_tika-s03_01t:238_0	Ādīsu pasaṃsaṭṭho guṇaṭṭho daṭṭhabbo. “Vayoguṇā anupubbaṃ jahantī”ti ettha attho	238	
PA_tika-s03_01t:238_1	“accenti kālā”ti ettha vuttanayo eva. Paṭhamamajjhimavayāti paṭhamaggahaṇañcettha	238	
PA_tika-s03_01t:238_2	vayassa gatassa apunarāvattidassanatthaṃ kataṃ. Tenevāha – “maraṇakkhaṇe pana tayopi vayā jahantevā”ti.	238	
PA_tika-s03_01t:239_0	Ettha ca pāḷiyaṃ “accenti kālā”ti sāmaññato kālassa apagamanaṃ dassitaṃ, puna taṃ	239	
PA_tika-s03_01t:239_1	visesatopi dassetuṃ itaradvayaṃ vuttaṃ. Aṭṭhakathāyaṃ pana mudindriyassa vasena “vayoguṇā	239	
PA_tika-s03_01t:239_2	anupubbaṃ jahantī”ti vuttaṃ, majjhimindriyassa vasena “tarayanti rattiyo”ti vuttanti	239	
PA_tika-s03_01t:239_3	adhippāyena “kālāti purebhattādayo kālā”ti vuttaṃ. Tasmā tattha ādi-saddena pacchābhattapaṭhamayāma-muhuttakālādi-kālakoṭṭhāso	239	
PA_tika-s03_01t:239_4	eva aṇupabhedo kālavibhāgo gahitoti veditabbo. Sesanti idha dvīsu gāthāsu pacchimaddho.	239	
PA_tika-s03_01t:239_5	So hi idha atthato adhigatattā anantarasutte ca vuttattā atidisito.	239	
PA_tika-s03_01t:240	Accentisuttavaṇṇanā niṭṭhitā.	24	
PA_tika-s03_01t:241	5. Katichindasuttavaṇṇanā	24	
PA_tika-s03_01t:242_0	5. Chindantoti samucchindanto. Kati chindeyyāti kittake pāpadhamme samucchindeyya,	242	
PA_tika-s03_01t:242_1	anuppattidhammataṃ pāpeyya. Sesapadesupīti sesesupi dvīsu padesu. Jahanto kati jaheyya,	242	
PA_tika-s03_01t:242_2	bhāvento kati uttari bhāveyyāti imamatthaṃ “eseva nayo”ti iminā atidisati. Catutthapadassa	242	
PA_tika-s03_01t:242_3	pana attho sarūpeneva dassito. Atthato ekanti bhāvatthato ekaṃ. Yadi evaṃ kimatthaṃ	242	
PA_tika-s03_01t:242_4	pariyāyantaraṃ gahitanti āha “gāthābandhassa panā”tiādi. Atthato ettha punarutti	242	
PA_tika-s03_01t:242_5	atthevāti āha “saddapunaruttiṃ vajjayantī”ti. Saṅgaṃ atikkamayatīti saṅgātigoti āha “ayamevattho”ti.	242	
PA_tika-s03_01t:243_0	Oraṃ vuccati kāmadhātu, paṭisandhiyā paccayabhāvena tañca bhajantīti orambhāgiyāni.	243	
PA_tika-s03_01t:243_1	Tattha ca kammaṃ tabbipākaṃ satte dukkhaṃ, kammunā vipākaṃ, sattena dukkhaṃ saṃyojentīti	243	
PA_tika-s03_01t:243_2	saṃyojanāni, sakkāyadiṭṭhi-vicikicchā-sīlabbataparāmāsa-kāmarāga-paṭighā. Uddhaṃ	243	
PA_tika-s03_01t:243_3	vuccati catasso arūpadhātuyo, vuttanayena taṃ bhajantīti uddhambhāgiyāni, saṃyojanāni	243	
PA_tika-s03_01t:243_4	rūpārūparāgamānuddhaccāvijjā. Āropitavacanānurūpeneva evamāhāti “pañca chinde pañca	243	
PA_tika-s03_01t:243_5	jahe”ti evaṃ kathesi tassā devatāya sukhaggahaṇatthaṃ. Na kevalaṃ tāya devatāya vuttavacanānurūpato	243	
PA_tika-s03_01t:243_6	eva, atha kho tesu saṃyojanesu vattabbākāratopīti dassetuṃ “atha vā”tiādi vuttaṃ.	243	
PA_tika-s03_01t:243_7	Tena orambhāgiyasaṃyojanāni nāma garūni ducchedāni gāḷhabandhanabhāvato, tasmā tāni	243	
PA_tika-s03_01t:243_8	sandhāya “pañca chinde”ti vuttaṃ.	243	
PA_tika-s03_01t:244_0	Uddhambhāgiyasaṃyojanāni pana lahūni succhedāni heṭṭhā pavattitānukkamena bhāvanānayena	244	
PA_tika-s03_01t:244_1	pahātabbato, tasmā tāni sandhāya “pañca jahe”ti vuttaṃ. Tenāha “pādesu baddhapāsasakuṇo	244	
PA_tika-s03_01t:244_2	viyā”tiādi. Visesanti bhāvanānaṃ visesaṃ vipassanābhāvanaṃ bhāvento uppādento vipaccento	244	
PA_tika-s03_01t:244_3	vaḍḍhento ca. Saṃsārapaṅke sañjanaṭṭhena rāgo eva saṅgo “rāgasaṅgo”. Esa nayo sesesupi.	244	
PA_tika-s03_01t:244_4	Yasmā ettha rāga-moha-diṭṭhi-tabbhāgiyasakkāyadiṭṭhi-sīlabbataparāmāsa-kāmarāgāvijjā	244	
PA_tika-s03_01t:244_5	atthato oghā eva, itare tadekaṭṭhā, tasmā bhagavā saṃyojanappahānasaṅgātikkamehi	244	
PA_tika-s03_01t:244_6	oghataraṇaṃ kathesi. Lokiyalokuttarāni kathitāni “bhāvaye”ti pubbabhāgāya maggabhāvanāya adhippetattā.	244	
PA_tika-s03_01t:245	Katichindasuttavaṇṇanā niṭṭhitā.	24	
PA_tika-s03_01t:246	6. Jāgarasuttavaṇṇanā	24	
PA_tika-s03_01t:247_0	6. Jāgaratanti anādare sāmivacanaṃ. Tenāha “indriyesu jāgarantesū”ti. “Vissajjanagāthāyaṃ	247	
PA_tika-s03_01t:247_1	panā”ti imassa padassa “ayamattho veditabbo”ti iminā sambandho. Pucchāgāthāya pana	247	
PA_tika-s03_01t:247_2	attho imināva nayena viññāyatīti adhippāyo. Pañca jāgarataṃ suttāti ettha “suttā”ti	247	
PA_tika-s03_01t:247_3	padaṃ apekkhitvā pañcāti paccattavacanaṃ “jāgarata”nti padaṃ apekkhitvā sāmivasena	247	
PA_tika-s03_01t:247_4	pariṇāmetabbaṃ “pañcannaṃ jāgarata”nti. Tenāha – “pañcasu indriyesu jāgarantesū”ti,	247	
PA_tika-s03_01t:247_5	jāgarantesu baddhābhāvena sakiccappasutatāya sakiccasamatthatāya cāti attho. Sottaṃva	247	
PA_tika-s03_01t:247_6	suttā pamādaniddābhāvato. Tameva suttabhāvaṃ puggalādhiṭṭhānāya kathāya dassetuṃ	247	
PA_tika-s03_01t:247_7	“kasmā”tiādi vuttaṃ. Pamajjati, pamādo vā etassa atthīti pamādo, tassa bhāvo pamādatā,	247	
PA_tika-s03_01t:247_8	tāya, pamattabhāvenāti attho.	247	
PA_tika-s03_01t:248_0	Evaṃ gāthāya paṭhamassa pādassa atthaṃ vatvā dutiyassa vattuṃ “evaṃ suttesū”tiādi	248	
PA_tika-s03_01t:248_1	vuttaṃ. Tassattho vuttanayena veditabbo. Yasmā appahīnasupanakiriyāvasena sanīvaraṇassa	248	
PA_tika-s03_01t:248_2	puggalassa anuppannarāgarajādayo uppajjanti, uppannā pavaḍḍhanti, tasmā vuttaṃ “nīvaraṇeheva	248	
PA_tika-s03_01t:248_3	kilesarajaṃ ādiyatī”ti. Tenevāha “purimā”tiādi. Purimānaṃ pacchimānaṃ aparāparuppattiyā	248	
PA_tika-s03_01t:248_4	paccayabhāvo hettha ādiyanaṃ. Pañcahi indriyehi parisujjhatīti maggapariyāpannehi	248	
PA_tika-s03_01t:248_5	saddhādīhi pañcahi indriyehi sakalasaṃkilesato visujjhati. Paññindriyameva hi anaññātaññassāmītindriyādīni,	248	
PA_tika-s03_01t:248_6	itarāni ca anvayānīti.	248	
PA_tika-s03_01t:249	Jāgarasuttavaṇṇanā niṭṭhitā.	24	
PA_tika-s03_01t:250	7. Appaṭividitasuttavaṇṇanā	25	
PA_tika-s03_01t:251_0	7. Pavattinivattitadubhayahetuvibhāgassa dhammassapi catusaccantogadhattā āha “dhammāti	251	
PA_tika-s03_01t:251_1	catusaccadhammā”ti. Cattāripi hi ariyasaccāni catusaccantogadhāni. Appaṭividdhāti	251	
PA_tika-s03_01t:251_2	pariññābhisamayādivasena anabhisamitā. Diṭṭhigatavādesūti diṭṭhigatasaññitesu vādesu.	251	
PA_tika-s03_01t:251_3	Diṭṭhigatehi te pavattitā. Ito paresanti ito sāsanikehi paresaṃ aññesaṃ. Dhammatāyāti	251	
PA_tika-s03_01t:251_4	sabhāvena, sayamevāti attho. Gacchantīti pavattanti diṭṭhivādaṃ paggayha tiṭṭhanti.	251	
PA_tika-s03_01t:251_5	Parenāti diṭṭhigatikena. Nīyantīti diṭṭhivādasaṅgaṇhane uyyojīyanti. Tenāha “tatthā”tiādi.	251	
PA_tika-s03_01t:251_6	Pabujjhitunti pamādaniddāya paṭibujjhituṃ. Paṭipadā yathādesitassa dhammassa kathitatāya,	251	
PA_tika-s03_01t:251_7	paṭibujjhituṃ yoniso pavattiyamānattā bhaddikā.	251	
PA_tika-s03_01t:252_0	Hetunāti ñāyena. Kāraṇenāti catusaccānaṃ sambodhayuttiyā. Hatthatale āmalakaṃ viya	252	
PA_tika-s03_01t:252_1	sabbaṃ ñeyyaṃ jānātīti sabbaññū, teneva sabbaññutābhisambodhena buddhoti sabbaññubuddho.	252	
PA_tika-s03_01t:252_2	Paccekaṃ parehi asādhāraṇatāya visuṃ sayambhuñāṇena saccāni buddhavāti paccekabuddho.	252	
PA_tika-s03_01t:252_3	Paropadesena catusaccaṃ bujjhatīti catusaccabuddho. Tathā hi so sayambhutāya abhāvato	252	
PA_tika-s03_01t:252_4	kevalaṃ catusaccabuddhoti vuccati. Sutena sutamayañāṇena khandhādibhedaṃ ñeyyaṃ buddhavāti	252	
PA_tika-s03_01t:252_5	sutabuddho. Sabbaññubuddhapaccekabuddhe ṭhapetvā avasesā aggasāvakamahāsāvakāpi pakatisāvakāpi	252	
PA_tika-s03_01t:252_6	vītarāgā avasesā khīṇāsavā. Tayopi purimā vaṭṭanti sambuddhātiādivacanato. Sannivasati	252	
PA_tika-s03_01t:252_7	etenāti sannivāso, caritaṃ. Lokassa sannivāso lokasannivāso, tasmiṃ. Kāyaduccaritādibhede	252	
PA_tika-s03_01t:252_8	visame. Satisammosena visame vā sattanikāye. So hi visamayogato visamo. Rāgavisamādike	252	
PA_tika-s03_01t:252_9	visame vā kilesajāte. Taṃ visamaṃ pahāya taṃ visamaṃ ajjhupekkhitvā samaṃ sadisaṃ	252	
PA_tika-s03_01t:252_10	yuttarūpaṃ, purimakehi vā sambuddhehi samaṃ sadisaṃ caranti vattanti.	2521	
PA_tika-s03_01t:253	Appaṭividitasuttavaṇṇanā niṭṭhitā.	25	
PA_tika-s03_01t:254	8. Susammuṭṭhasuttavaṇṇanā	25	
PA_tika-s03_01t:255_0	8. Susammuṭṭhāti suṭṭhu ativiya sammuṭṭhā. Satta sekkhā hi susammusitā vinaṭṭhā.	255	
PA_tika-s03_01t:255_1	Kathaṃ pana te anadhigatā naṭṭhā nāma hontīti āha “yathā hī”tiādi. Adhigatassāti	255	
PA_tika-s03_01t:255_2	adhigato assa. So vadantoti sambandho. Sesanti “dhammā”tiādi. Purimasadisamevāti	255	
PA_tika-s03_01t:255_3	anantaragāthāya vuttasadisameva.	255	
PA_tika-s03_01t:256	Susammuṭṭhasuttavaṇṇanā niṭṭhitā.	25	
PA_tika-s03_01t:257	9. Mānakāmasuttavaṇṇanā	25	
PA_tika-s03_01t:258_0	9. Seyyādibhedaṃ mānaṃ appahāya taṃ paggayha vicaranto kāmento nāma hotīti āha “mānaṃ	258	
PA_tika-s03_01t:258_1	kāmentassa icchantassā”ti. Damati cittaṃ etenāti damo, satisambojjhaṅgādiko samādhipakkhiko	258	
PA_tika-s03_01t:258_2	damo. Manacchaṭṭhāni indriyāni dametīti damo, indriyasaṃvaro. Kilese dameti pajahatīti	258	
PA_tika-s03_01t:258_3	damo, paññā. Upavasanavasena kāyakammādiṃ dametīti damo, uposathakammaṃ. Kodhūpanāhamakkhamānādike	258	
PA_tika-s03_01t:258_4	dameti vinetīti damo, adhivāsanakhanti. Tenevāti “damo”ti samādhipakkhikadhammānaṃ	258	
PA_tika-s03_01t:258_5	eva adhippetattā. “Na monaṃ atthī”ti ca pāṭho. Asamāhitassāti samādhipaṭikkhepo jotito.	258	
PA_tika-s03_01t:259_0	Maccudheyyassa pārataraṇassa vuccamānattā “monanti catumaggañāṇa”nti vuttaṃ. Na hi	259	
PA_tika-s03_01t:259_1	tato aññena taṃ sambhavati. Jānāti asammohapaṭivedhavasena paṭivijjhatīti attho.	259	
PA_tika-s03_01t:259_2	Maccu dhīyati etthāti maccudheyyaṃ, khandhapañcakaṃ maraṇadhammattā. Tassevāti maccudheyyasseva.	259	
PA_tika-s03_01t:259_3	Pāraṃ paratīrabhūtaṃ nibbānaṃ. Tareyyāti ettha taraṇaṃ nāma ariyamaggabyāpāroti āha	259	
PA_tika-s03_01t:259_4	“paṭivijjheyya pāpuṇeyyā”ti. Tathā hi vakkhati “paṭivedhataraṇaṃ nāma vutta”nti.	259	
PA_tika-s03_01t:259_5	“Na tareyya na paṭivijjheyya na pāpuṇeyya vā”ti ayamettha pāṭho yutto. Aññathā “idaṃ	259	
PA_tika-s03_01t:259_6	vuttaṃ hotī”tiādivacanaṃ virujjheyya. Eko araññe viharantoti ekākī hutvā araññe viharantoti attho.	259	
PA_tika-s03_01t:260_0	Kāmaṃ heṭṭhimamaggehipi ekaccassa mānassa pahānaṃ labbhati. Aggamaggeneva pana tassa	260	
PA_tika-s03_01t:260_1	anavasesato pahānanti āha – “arahattamaggena navavidhamānaṃ pajahitvā”ti. Upacārasamādhipubbako	260	
PA_tika-s03_01t:260_2	appanāsamādhīti vuttaṃ “upacārappanāsamādhīhī”ti, na upacārasamādhimattena samādhimattaṃ	260	
PA_tika-s03_01t:260_3	sandhāya paccekaṃ vākyaparisamāpanassa ayujjanato. Na hi appanaṃ appattaṃ lokuttarajjhānaṃ	260	
PA_tika-s03_01t:260_4	atthi. “Sucetaso”ti cittassa ñāṇasahitatāya lakkhaṇavacananti āha “ñāṇasampayuttatāyā”tiādi.	260	
PA_tika-s03_01t:260_5	Tathā hi vakkhati “sucetasoti ettha cittena paññā dassitā”ti. “Sabbadhi vippamutto”ti	260	
PA_tika-s03_01t:260_6	sabbesu bhavādīsu visaṃsaṭṭhacitto sabbaso khandhādīhi visaṃyutto hotīti vuttaṃ “sabbesu	260	
PA_tika-s03_01t:260_7	khandhāyatanādīsu vippamutto hutvā”ti. Pariññāpaṭivedho sacchikiriyapaṭivedhena vinā	260	
PA_tika-s03_01t:260_8	natthīti āha “tebhūmaka…pe… vutta”nti.	260	
PA_tika-s03_01t:261_0	Mānaṃ nissāya duccaritacaraṇato māno nāmāyaṃ sīlabhedano. Tasmāti mānassa sīlapaṭipakkhabhāvato.	261	
PA_tika-s03_01t:261_1	Iminā paṭipakkhappahānakittanena. Adhicittasikkhā kathitā sarūpato evāti adhippāyo.	261	
PA_tika-s03_01t:261_2	Ettha cittenāti su-saddena visesitacittena. Tasmāti paññāya dassitattā. Imināti “sucetaso”ti	261	
PA_tika-s03_01t:261_3	iminā padena. Adhisīlasikkhā adhicittasikkhā adhipaññāsikkhāti sīlādīnipi visesetvā	261	
PA_tika-s03_01t:261_4	vuttāni. Sambhave byabhicāre ca visesanavisesitabbatāti taṃ dassento “adhisīlañca	261	
PA_tika-s03_01t:261_5	nāma sīle sati hotī”tiādiṃ vatvā tadubhayaṃ vibhāgena dassetuṃ “tasmā”tiādi vuttaṃ.	261	
PA_tika-s03_01t:261_6	Paṭhamanayo saṅkaravasena pavattoti asaṅkaravasena dassetuṃ “apicā”tiādinā dutiyanayo	261	
PA_tika-s03_01t:261_7	vutto. “Samāpannā”ti etthāpi “nibbānaṃ patthayantenā”ti ānetvā sambandho. Vipassanāya	261	
PA_tika-s03_01t:261_8	pādakabhāvaṃ anupagatāpi tadatthaṃ nibbattanādivasena samāpannāti ayamattho purimanayato	261	
PA_tika-s03_01t:261_9	viseso. Adhipaññāya panettha purimanayato viseso natthīti sā anuddhaṭā. Samodhānetvāti	261	
PA_tika-s03_01t:261_10	pariyāyato sarūpato ca saṅgahetvā. Sakalasāsananti tissannaṃ kathitattā eva sikkhattayasaṅgahaṃ	2611	
PA_tika-s03_01t:261_11	sakalasāsanaṃ kathitaṃ hotīti.	2611	
PA_tika-s03_01t:262	Mānakāmasuttavaṇṇanā niṭṭhitā.	26	
PA_tika-s03_01t:263	10. Araññasuttavaṇṇanā	26	
PA_tika-s03_01t:264_0	10. Santakilesānanti vūpasantakilesapariḷāhānaṃ. Yasmā sīlādiguṇasambhavaṃ tato eva	264	
PA_tika-s03_01t:264_1	bhayasantañca upādāya paṇḍitā “santo”ti vuccanti, tasmā vuttaṃ “paṇḍitānaṃ vā”ti.	264	
PA_tika-s03_01t:264_2	Tenāha “santo have”tiādi. Seṭṭhacārīnanti seṭṭhacariyaṃ carantānaṃ. Yasmā puthujjanakalyāṇato	264	
PA_tika-s03_01t:264_3	paṭṭhāya bhikkhu maggabrahmacariyavāsaṃ vasati nāma, tasmā āha “maggabrahmacariyavāsaṃ	264	
PA_tika-s03_01t:264_4	vasantāna”nti. Ariyānaṃ pana mukhavaṇṇassa pasīdane vattabbameva natthi. Mūlakammaṭṭhānanti	264	
PA_tika-s03_01t:264_5	pārihāriyakammaṭṭhānaṃ. Visabhāgasantatīti nānārammaṇesu pavattacittasantati. Sā	264	
PA_tika-s03_01t:264_6	hi vikkhepabyākulatāya appasannā samāhitacittasantatiyā visabhāgasantati. Okkamatīti	264	
PA_tika-s03_01t:264_7	samādhisabhāgā cittasantati samathavīthiṃ anupavisati. Cittaṃ pasīdatīti kammaṭṭhānanirataṃ	264	
PA_tika-s03_01t:264_8	bhāvanācittaṃ sandhāyāha, taṃ pasannaṃ hutvā pavattati. Lohitaṃ pasīdatīti cittakālussiyassābhāvato	264	
PA_tika-s03_01t:264_9	lohitaṃ anāvilaṃ hoti. Parisuddhāni honti kāraṇassa parisuddhabhāvato. Tālaphalamukhassa	264	
PA_tika-s03_01t:264_10	viya mukhassa vaṇṇo hotīti mukha-saddassa ādimhi pamuttapadena yojetabbo. Evañhi	2641	
PA_tika-s03_01t:264_11	cassa pamuttaggahaṇaṃ samatthitaṃ hoti tālaphalamukhassa vaṇṇasampadāsadisattā. Tibhūmako eva tebhūmako.	2641	
PA_tika-s03_01t:265_0	Atītaṃ nānusocanti atītaṃ paccayalābhaṃ lakkhaṇaṃ katvā na socanti na anutthunanti.	265	
PA_tika-s03_01t:265_1	Jappanataṇhāya vasena na parikappantīti āha “na patthentī”ti. Yena kenacīti itarītarena.	265	
PA_tika-s03_01t:265_2	Taṅkhaṇe laddhenāti sannidhikāraparibhogābhāvamāha. Tividhenapi kāraṇenāti tippakārena	265	
PA_tika-s03_01t:265_3	hetunā, tilakkhaṇasantosanimittanti attho.	265	
PA_tika-s03_01t:266_0	Vināsanti vināsanahetuṃ. Vinassanti etehīti vināso, lobhadosā tadekaṭṭhā ca pāpadhammā.	266	
PA_tika-s03_01t:266_1	Arūpakāyassa viya rūpakāyassapi visesato sukkhabhāvakāraṇanti āha “etena kāraṇadvayenā”ti. Lutoti lūno.	266	
PA_tika-s03_01t:267	Araññasuttavaṇṇanā niṭṭhitā.	26	
PA_tika-s03_01t:268	Naḷavaggavaṇṇanā niṭṭhitā.	26	
PA_tika-s03_01t:269	2. Nandanavaggo	26	
PA_tika-s03_01t:270	1. Nandanasuttavaṇṇanā	27	
PA_tika-s03_01t:271_0	11. “Tatra bhagavā”ti vutte na tathā byañjanānaṃ siliṭṭhatā, yathā “tatra kho bhagavā”ti	271	
PA_tika-s03_01t:271_1	vutteti āha “byañjanasiliṭṭhatāvasenā”ti. Parisajeṭṭhaketi parisāya jeṭṭhake, ye	271	
PA_tika-s03_01t:271_2	tassā desanāya visesato bhājanabhūtā. Parisajeṭṭhake bhikkhūti catuparisajeṭṭhake	271	
PA_tika-s03_01t:271_3	bhikkhū. Catunnaṃ hi parisānaṃ jeṭṭhā bhikkhuparisā paṭhamuppannattā. Āmantesīti	271	
PA_tika-s03_01t:271_4	sambodhesi, sambodhanañca jānāpananti āha “jānāpesī”ti. Bhadanteti garugāravasappatissavavacanametaṃ,	271	
PA_tika-s03_01t:271_5	atthato pana bhadanteti bhaddaṃ tava hotu attano niṭṭhānapariyosānattā paresañca	271	
PA_tika-s03_01t:271_6	santatāvahattā. Bhagavato paccassosunti ettha bhagavatoti sāmivacanaṃ āmantanameva	271	
PA_tika-s03_01t:271_7	sambandhiatthapadaṃ apekkhatīti adhippāyenāha “bhagavato vacanaṃ patiassosu”nti.	271	
PA_tika-s03_01t:271_8	Bhagavatoti pana idaṃ patissavanasambandhena sampadānavacanaṃ yathā “devadattassa	271	
PA_tika-s03_01t:271_9	paṭissuṇātī”ti. Yaṃ panettha vattabbaṃ, taṃ nidānavaggassa ādisuttavaṇṇanāyaṃ āgamissati.	271	
PA_tika-s03_01t:272_0	Tāvatiṃsakāyoti tāvatiṃsasaññito devanikāyo. Dutiyadevalokoti chasu kāmalokesu dutiyo	272	
PA_tika-s03_01t:272_1	devaloko. Tettiṃsa janā sahapuññakārino tattha uppannā, taṃsahacaritaṭṭhānaṃ tāvatiṃsaṃ,	272	
PA_tika-s03_01t:272_2	tannivāsinopi tāvatiṃsanāmakā sahacaraṇañāyenāti āha “maghena māṇavenā”tiādi. Ayaṃ	272	
PA_tika-s03_01t:272_3	pana kecivādo byāpanno hotīti taṃ arocentena “vadantī”ti vuttaṃ. Byāpannataṃ dassento	272	
PA_tika-s03_01t:272_4	“yasmā panā”tiādimāha. Tathā hi vakkhati “evaṃ hi niddosaṃ padaṃ hotī”ti. Nāmapaṇṇattiyevāti	272	
PA_tika-s03_01t:272_5	atthanirapekkhattā niruḷhasamaññā eva.	272	
PA_tika-s03_01t:273_0	Taṃ vananti taṃ upavanaṃ. Paviṭṭhe paviṭṭhe dukkhappattepi attano sampattiyā nandayati,	273	
PA_tika-s03_01t:273_1	pageva adukkhappatteti dassetuṃ “pañcasu hī”tiādi vuttaṃ. Pavesitānanti pakoṭṭhavārena	273	
PA_tika-s03_01t:273_2	pavesitānampīti adhippāyo. Cavanakāleyeva thokaṃ dissamānavikārā hutvā cavanti, te	273	
PA_tika-s03_01t:273_3	sandhāya “himapiṇḍo viya vilīyantī”ti vuttaṃ. Ye pana adissamānavikārā sahasā antaradhāyanti,	273	
PA_tika-s03_01t:273_4	te sandhāya “dīpasikhā viya vijjhāyantī”ti vuttanti vadanti. Nandayati pakatiyā somanassitaṃ	273	
PA_tika-s03_01t:273_5	domanassitañca. Nandaneti evaṃanvatthanāmake uyyāne. Parivutāti “devatā”ti vacanaṃ	273	
PA_tika-s03_01t:273_6	upādāya itthiliṅgavasena vuttaṃ. Devaputto hi so.	273	
PA_tika-s03_01t:274_0	Divi bhavattā dibbāti āha “devaloke nibbattehī”ti. Kāmetabbatāya kāmabandhanehi,	274	
PA_tika-s03_01t:274_1	tathā aññamaññaṃ asaṃkiṇṇasabhāvatāya kāmakoṭṭhāsehi. Upetāti upagatā samannāgatā.	274	
PA_tika-s03_01t:274_2	Paricārayamānāti pariramamānā. Idañhi padaṃ apekkhitvā “kāmaguṇehī”ti kattari karaṇavacanaṃ,	274	
PA_tika-s03_01t:274_3	purimāni apekkhitvā sahayoge. Ramamānā carantīti katvā vuttaṃ “ramamānā”ti. Paricārayamānāti	274	
PA_tika-s03_01t:274_4	vā parito samantato cārayamānāti atthoti āha “indriyāni sañcārayamānā”ti. Paṭhamanaye	274	
PA_tika-s03_01t:274_5	hi anubhavanattho paricaraṇasaddo, dutiyanaye parivattanattho. So panāti “tāyaṃ velāya”nti	274	
PA_tika-s03_01t:274_6	vuttakālo. Adhunāti sampati. So vicarīti sambandho. Kāmaguṇehīti hetumhi karaṇavacanaṃ.	274	
PA_tika-s03_01t:274_7	Ovutoti yathā taṃ na ñāyati, evaṃ pihitacitto. Nivuto pariyonaddhoti tasseva vevacanaṃ.	274	
PA_tika-s03_01t:274_8	Tenāha “lokābhibhūto”ti. Āsabhinti seṭṭhaṃ “aggohamasmi lokassā”tiādinā bhāsanto bodhisatto viya.	274	
PA_tika-s03_01t:275_0	Kevalaṃ dassanaṃ kimatthiyanti āha – “ye…pe… vasenā”ti, tasmiṃ nandanavane avaṭṭhitakāmabhāgānubhavanavasenāti	275	
PA_tika-s03_01t:275_1	attho. Naradevānanti purisabhūtadevatānaṃ. Tenāha “devapurisāna”nti. Appakaṃ adhikaṃ	275	
PA_tika-s03_01t:275_2	ūnaṃ vā gaṇanūpagaṃ nāma na hotīti “tikkhattuṃ dasanna”nti vuttaṃ. “Tettiṃsāna”nti	275	
PA_tika-s03_01t:275_3	hi vattabbe ayaṃ ruḷhī. Parivārasaṅkhātena, na kittisaṅkhātenāti adhippāyo. Sīlācārādiguṇanemittikā	275	
PA_tika-s03_01t:275_4	hi kitti. “Tāvatiṃsā devā dīghāyukā vaṇṇavanto sukhabahulā”ti evamādivacanena yase	275	
PA_tika-s03_01t:275_5	icchite avisesetvāva “yasena sampannāna”nti sakkā vattuṃ.	275	
PA_tika-s03_01t:276_0	Ariyasāvikāti sotāpannā. “Sakadāgāminī”ti keci. Adhippāyaṃ vivaṭṭetvāti yathā tvaṃ	276	
PA_tika-s03_01t:276_1	andhabāle maññasi, dhammasabhāvo evaṃ na hotīti tassā devatāya adhippāyaṃ viparivattetvā.	276	
PA_tika-s03_01t:276_2	Ekantato sukhaṃ nāma nibbānameva. Kāmā hi dukkhā vipariṇāmadhammāti iminā adhippāyena	276	
PA_tika-s03_01t:276_3	tassā adhippāyaṃ paṭikkhipitvā. Kāmaṃ catutthabhūmakāpi saṅkhārā aniccā eva, te pana	276	
PA_tika-s03_01t:276_4	sammasanūpagā na hontīti tebhūmakaggahaṇaṃ sammasanayoggena. Hutvāti pubbe avijjamānā	276	
PA_tika-s03_01t:276_5	paccayasamavāyena bhavitvā uppajjitvā. Etena nesaṃ bhāvabhāgo dassito. Abhāvatthenāti	276	
PA_tika-s03_01t:276_6	sarasanirodhabhūtena viddhaṃsanabhāvena.	276	
PA_tika-s03_01t:277_0	Aniccā addhuvā, tato eva “mayhaṃ ime sukhā”ti vā na iccāti aniccā. Uppādavayasabhāvāti	277	
PA_tika-s03_01t:277_1	khaṇe khaṇe uppajjananirujjhanasabhāvā. Tenāha “uppa…pe… vevacana”nti. Purimassa	277	
PA_tika-s03_01t:277_2	vā pacchimaṃ kāraṇavevacananti āha “yasmā vā”tiādi. Tadanantarāti tesaṃ uppādavayānaṃ	277	
PA_tika-s03_01t:277_3	antare. Vemajjhaṭṭhānanti ṭhitikkhaṇaṃ vadati. Ye pana “saṅkhārānaṃ ṭhiti natthī”ti	277	
PA_tika-s03_01t:277_4	vadanti, tesaṃ taṃ micchā. Yathā hi tasseva dhammassa uppādāvatthāya bhinnā bhaṅgāvatthā	277	
PA_tika-s03_01t:277_5	icchitā, aññathā aññaṃ uppajjati, aññaṃ nirujjhatīti āpajjati, evaṃ uppannassa bhaṅgābhimukhāvatthā	277	
PA_tika-s03_01t:277_6	icchitabbā, sāva ṭhitikkhaṇo. Na hi uppajjamāno bhijjatīti sakkā viññātunti. Vūpasamasaṅkhātanti	277	
PA_tika-s03_01t:277_7	accantaṃ vūpasamasaṅkhātaṃ nibbānameva sukhaṃ, na tayā adhippetā kāmāti adhippāyo.	277	
PA_tika-s03_01t:278	Nandanasuttavaṇṇanā niṭṭhitā.	27	
PA_tika-s03_01t:279	2. Nandatisuttavaṇṇanā	27	
PA_tika-s03_01t:280_0	12. Nandatīti ettha nandanaṃ sappītikakāmataṇhākiccanti āha – “tussatī”ti, tasmā	280	
PA_tika-s03_01t:280_1	kāmaparitosena haṭṭhatuṭṭho hotīti attho. Puttimāti puttavā. Pahūte cāyaṃ mā-saddoti	280	
PA_tika-s03_01t:280_2	āha “bahuputto”ti. Bahuputtatāgahaṇena idaṃ payojananti dassento “tassa hī”tiādimāha.	280	
PA_tika-s03_01t:280_3	Pūrentīti padaṃ apekkhitvā dhaññassāti sāmivacanaṃ. Iti āhāti imamatthaṃ sandhāyāha,	280	
PA_tika-s03_01t:280_4	evaṃadhippāyo hutvāti attho. Gosāmikoti gomā. Idhāpi pahūte mā-saddo. Gorasasampattinti	280	
PA_tika-s03_01t:280_5	gorasehi nipphajjanasampattiṃ. Upadhīti paccattabahuvacanaṃ. Hīti hetuatthe nipāto.	280	
PA_tika-s03_01t:280_6	Nandayanti pītisomanassaṃ janayantīti nandanā. Kāmaṃ dukkhassa adhiṭṭhānabhāvato	280	
PA_tika-s03_01t:280_7	nippariyāyato kāmā “upadhī”ti vattabbataṃ arahanti, tassā pana devatāya adhippāyavasenāha	280	
PA_tika-s03_01t:280_8	“sukhassa adhiṭṭhānabhāvato”ti. Kilesavatthuhetukattā sesapadadvayassa kiñcāpi sabbaṃ	280	
PA_tika-s03_01t:280_9	saṃsāradukkhaṃ kilesahetukaṃ, visesato pana pāpadhammā apāyūpapattiṃ nibbattentīti	280	
PA_tika-s03_01t:280_10	āha – “kilesāpi apāyadukkhassa adhiṭṭhānabhāvato”ti. Upasaṃharamānāti upanentā uppādentā.	2801	
PA_tika-s03_01t:280_11	Manussajātikopi dullabhaghāsacchādanatāya dukkhabahulo peto viyāti manussapeto. Manussajātikopi	2801	
PA_tika-s03_01t:280_12	vuttarūpo anatthapātito parehi hiṃsito samāno nerayiko viyāti manussanerayiko.	2801	
PA_tika-s03_01t:281_0	Phalena rukkhato phalaṃ pātento viya. Tatheva navahākārehīti yathā tīsu kālesu nāsamaraṇabhedanavasena	281	
PA_tika-s03_01t:281_1	puttimā puttanimittaṃ, tatheva gomā gonimittaṃ socati navappakārehi. Pañca kāmaguṇopadhīpi	281	
PA_tika-s03_01t:281_2	naraṃ socentīti yojanā. Tassāti yo uttari anugijjhati tassa. Kāmayānassāti jātakāmacchandassa.	281	
PA_tika-s03_01t:281_3	Jantunoti sattassa. Parihāyanti ce vinassanti ce. Sallaviddhovāti sallena viddho	281	
PA_tika-s03_01t:281_4	viya. Ruppatīti vikāraṃ āpajjati, socatīti attho. Narassa socanā sokaghaṭṭanapaccayo.	281	
PA_tika-s03_01t:281_5	Upadhayo natthīti kāmaṃ kilesābhisaṅkhārūpadhayo tāva khīṇāsavassa nattheva maggādhigamena	281	
PA_tika-s03_01t:281_6	nirodhitattā, khandhūpadhayo pana kathanti? Tepi tassa saupādisesakālepi aṭṭhuppattihetubhūtā	281	
PA_tika-s03_01t:281_7	na santeva, ayañca anupādisesakāle. Tenāha “so nirupadhi mahākhīṇāsavo”ti.	281	
PA_tika-s03_01t:282	Nandatisuttavaṇṇanā niṭṭhitā.	28	
PA_tika-s03_01t:283	3. Natthiputtasamasuttavaṇṇanā	28	
PA_tika-s03_01t:284_0	13. Puttapemaṃ puttaggahaṇena gahitaṃ uttarapadalopenāti āha “puttapemasama”nti.	284	
PA_tika-s03_01t:284_1	Gosamitanti gohi samaṃ kataṃ. Tenāha “gohi sama”nti. Sūriyassa samāti sūriyasamā.	284	
PA_tika-s03_01t:284_2	Avayavasambandhe cetaṃ sāmivacanaṃ. Avayavo cettha ābhā evāti viññāyati “anantaraṃ	284	
PA_tika-s03_01t:284_3	ābhā”ti vuccamānattāti āha “sūriyābhāya samā”tiādi. Mahoghabhāvena saranti savantīti	284	
PA_tika-s03_01t:284_4	sarā, mahantā jalāsayā. Sabbe te samuddaparamā orimajanehi adiṭṭhaparatīrattā tassa.	284	
PA_tika-s03_01t:285_0	Natthi attasamaṃ pemanti gāthāya paṭhamagāthāyaṃ vuttanayena attho veditabbo. Attapemena	285	
PA_tika-s03_01t:285_1	samaṃ pemaṃ nāma natthīti ayamattho. Anudakakantāre ghammasantāpaṃ asahantiyā aṅke	285	
PA_tika-s03_01t:285_2	ṭhapitaputtakaṃ kandantaṃ bhūmiyaṃ nipajjāpetvā tassa upari ṭhatvā mataitthivatthunā	285	
PA_tika-s03_01t:285_3	dīpetabbaṃ. Tenāha – “mātāpitādayo hi chaḍḍetvāpi puttadhītādayo”ti. Tathā cāha –	285	
PA_tika-s03_01t:286	“Sabbā disā anuparigamma cetasā,	28	
PA_tika-s03_01t:287	Nevajjhagā piyataramattanā kvaci;	28	
PA_tika-s03_01t:288	Evaṃ piyo puthu attā paresaṃ,	28	
PA_tika-s03_01t:289	Tasmā na hiṃse paramattakāmo”ti. ;	28	
PA_tika-s03_01t:290_0	Dhaññena samaṃ dhanaṃ nāma natthi, yasmā tappaṭibaddhā āhārūpajīvīnaṃ sattānaṃ jīvitavutti.	290	
PA_tika-s03_01t:290_1	Tathārūpe kāleti dubbhikkhakāle. Ekadesaṃyeva obhāsantīti ekasmiṃ khaṇe catūsu mahādīpesu	290	
PA_tika-s03_01t:290_2	obhāsaṃ pharituṃ asamatthattā sūriyassapi, pageva itaresaṃ. Bodhisattassa udayabbayassa	290	
PA_tika-s03_01t:290_3	ñāṇānubhāvena sakalajātikhettaṃ ekālokaṃ ahosīti āha “paññā…pe… sakkotī”ti. Tamaṃ	290	
PA_tika-s03_01t:290_4	vidhamatīti pubbenivāsañāṇādayo paññā yattha pavattanti, tamanavasesaṃ byāpetvā ekappahārena	290	
PA_tika-s03_01t:290_5	pavattanato. “Vuṭṭhiyā pana pavattamānāya yāva ābhassarabhavanā”ti pacuravasena vuttaṃ.	290	
PA_tika-s03_01t:291	Natthiputtasamasuttavaṇṇanā niṭṭhitā.	29	
PA_tika-s03_01t:292	4. Khattiyasuttavaṇṇanā	29	
PA_tika-s03_01t:293_0	14. Khettato vivādā satte tāyatīti khattiyo. Vadati devatā attano ajjhāsayavasena.	293	
PA_tika-s03_01t:293_1	Dvipadādīnanti ādi-saddena catuppadabhariyaputtā gahitā. Buddhādayoti ādi-saddena	293	
PA_tika-s03_01t:293_2	ājānīyasussūsabhariyassavaputtā. Dvipadānaṃ seṭṭhoti ettha dvipadānaṃ eva seṭṭhoti	293	
PA_tika-s03_01t:293_3	nāyaṃ niyamo icchito, seṭṭho evāti pana icchito, tasmā sambuddho dvipadesu aññesu	293	
PA_tika-s03_01t:293_4	tattha ca uppajjanato seṭṭho eva sabbesampi uttaritarassa abhāvatoti ayamettha attho.	293	
PA_tika-s03_01t:293_5	Tenāha “uppajjamāno panesā”tiādi. Kāraṇākāraṇaṃ ājānātīti ājānīyo. Gaṇhāpethāti yathā	293	
PA_tika-s03_01t:293_6	udako na temissati, evaṃ vāḷaṃ gaṇhāpetha. “Asussūsā”ti keci paṭhanti. Āsuṇamānoti	293	
PA_tika-s03_01t:293_7	sappaṭissavo hutvā vacanasampaṭicchako.	293	
PA_tika-s03_01t:294	Khattiyasuttavaṇṇanā niṭṭhitā.	29	
PA_tika-s03_01t:295	5. Saṇamānasuttavaṇṇanā	29	
PA_tika-s03_01t:296_0	15. Ṭhite majjhanhiketi pubbaddhaṃ nikkhamitvā aparaddhaṃ appatvā ṭhitamajjhanhe.	296	
PA_tika-s03_01t:296_1	Sannisīvesūti parissamavinodanatthaṃ sabbaso sannisīdantesu. Da-kārassa hi va-kāraṃ	296	
PA_tika-s03_01t:296_2	katvā niddeso. Tenāha “sannisinnesu vissamamānesū”ti. Sabbasattānanti sabbesañca	296	
PA_tika-s03_01t:296_3	āhārūpajīvitasattānaṃ ghammatāpane santattakāyānaṃ iriyāpathadubbalyakāloti ṭhānādiiriyāpathassa	296	
PA_tika-s03_01t:296_4	asamatthakālo. Saṇati viyāti saddaṃ karoti viya, yathā taṃ aññampi mahāvanaṃ vakkhamānanayena.	296	
PA_tika-s03_01t:296_5	Tenāha “tappaṭibhāgaṃ nāmeta”nti chiddaveṇupabbānanti randhajātakīcakamahāveḷupabbānaṃ.	296	
PA_tika-s03_01t:296_6	Dutiyakaṃ sahāyaṃ alabhantī anabhiratiparitassanāya evamāha. Anappakaṃ sukhanti vipulaṃ	296	
PA_tika-s03_01t:296_7	uḷāraṃ vivekasukhaṃ.	296	
PA_tika-s03_01t:297_0	Ekavihāratāya suññāgāraṃ paviṭṭhassa. Tena kāyavivekaṃ dasseti. Aniccānupassanādīhi	297	
PA_tika-s03_01t:297_1	niccasaññādippahānena santacittassa. Tena cittavivekaṃ dasseti. Saṃsāre bhayaṃ ikkhanato	297	
PA_tika-s03_01t:297_2	bhikkhuno ubhayavivekasampannassa, tato eva uttariṃ manussadhammato ratiṃ lābhino.	297	
PA_tika-s03_01t:297_3	Amānusī ratīti bhāvanārati. Puratoti purimabhāge. Pacchatoti pacchimabhāge. Aparoti	297	
PA_tika-s03_01t:297_4	añño. Puratoti vā anāgate, anāgataṃ ārabbhāti attho. Pacchatoti atīte atītaṃ ārabbha	297	
PA_tika-s03_01t:297_5	paṭipattiyā vibādhanato. Paroti kodho cittapaṭidussanatāya. Na paroti aparo, lobho,	297	
PA_tika-s03_01t:297_6	so ce na vijjati. Etena anāgatappajappanāya atītānusocanāya ca abhāvaṃ dasseti. Atīva	297	
PA_tika-s03_01t:297_7	phāsu bhavatīti nīvaraṇajeṭṭhakassa kāmacchandassa vigamena vikkhambhitanīvaraṇassa	297	
PA_tika-s03_01t:297_8	jhānassa vasena ativiya phāsuvihāro hoti. Ekassa vasato vaneti taṇhādutiyikābhāvena	297	
PA_tika-s03_01t:297_9	ekassa araññe vivekavāsaṃ vasato. Sesaṃ tādisamevāti sesamettha yaṃ vattabbaṃ, taṃ	297	
PA_tika-s03_01t:297_10	paṭhamagāthāyaṃ vuttasadisameva.	2971	
PA_tika-s03_01t:298	Saṇamānasuttavaṇṇanā niṭṭhitā.	29	
PA_tika-s03_01t:299	6. Niddātandīsuttavaṇṇanā	29	
PA_tika-s03_01t:300_0	16. Pacchime māse pacchābhattaṃ piṇḍapātappaṭikkanto catugguṇaṃ saṅghāṭiṃ paññapetvā	300	
PA_tika-s03_01t:300_1	dakkhiṇena passena sato sampajānoti ettakaṃ pāṭhaṃ saṅkhipitvā “niddaṃ okkamitā”ti	300	
PA_tika-s03_01t:300_2	vuttaṃ. Kiriyāmayacittehi avomisso bhavaṅgasoto abyākataniddā. Sā hi khīṇāsavānaṃ	300	
PA_tika-s03_01t:300_3	uppajjanārahā, tassā pubbabhāgāparabhāgesu…pe… uppannaṃ thinamiddhaṃ idhādhippetā	300	
PA_tika-s03_01t:300_4	niddā, sā akhīṇāsavānaṃ yebhuyyena aniyatakālā, tabbidhuraniyatasabbhāvaṃ dassento	300	
PA_tika-s03_01t:300_5	“aticchāta…pe… āgantukaṃ ālasiya”nti āha. Kāyālasiyapaccayā vīriyassa paṭipakkhabhūtā	300	
PA_tika-s03_01t:300_6	cattāro akusalakkhandhā tandī nāma. Tandīti sabhāvaniddeso. Tandiyanāti ākāraniṃddeso.	300	
PA_tika-s03_01t:300_7	Tandīmanatāti tandībhūtacittatā. Ālasyanti alasabhāvāharaṇaṃ. Ālasyāyitattanti alasabhāvappatti.	300	
PA_tika-s03_01t:300_8	Kāyavijambhanāti kāyassa vināmanā. Akusalapakkhā ukkaṇṭhitatāti akusalapakkhiyā anabhirati.	300	
PA_tika-s03_01t:300_9	Bhattakilamathoti yathāvuttassa bhattavatthukassa āhārassa vasena sarīre uppajjanakakhedo.	300	
PA_tika-s03_01t:300_10	Upakkiliṭṭhoti paññāya dubbalīkaraṇena upakkiliṭṭhacitto. Cittassa asamāhitattā nivāritapātubhāvo.	3001	
PA_tika-s03_01t:300_11	Ariyamaggassa jotanaṃ nāma uppajjanamevāti āha “na jotati, na pātubhavatīti attho”ti.	3001	
PA_tika-s03_01t:300_12	Na hi ariyamaggo jotiajotināmo pavattati.	3001	
PA_tika-s03_01t:301_0	Maggasahajātavīriyenāti lokiyalokuttaramaggasahajātavīriyena. Missakamaggo hi idha	301	
PA_tika-s03_01t:301_1	adhippeto. Nīharitvāti nīharaṇahetu. Hetuattho hi ayaṃ tvā-saddo “paññāya cassa disvā”tiādīsu	301	
PA_tika-s03_01t:301_2	viya. Tena “maggo visujjhatī”ti vacanaṃ samatthitaṃ hoti. “Ariyamaggaṃ visujjhatī”ti keci paṭhanti.	301	
PA_tika-s03_01t:302	Niddātandīsuttavaṇṇanā niṭṭhitā.	30	
PA_tika-s03_01t:303	7. Dukkarasuttavaṇṇanā	30	
PA_tika-s03_01t:304_0	17. Dukkhaṃ titikkhanti duttitikkhaṃ. Tañca dukkhamaṃ dussahanaṃ ārambhavasena dukkaraṃ,	304	
PA_tika-s03_01t:304_1	anuyuñjanavasena duttitikkhanti. Abyattenāti sāmaññassa upakārānupakāre dhamme jānanasamatthāya	304	
PA_tika-s03_01t:304_2	veyyattiyasaṅkhātāya paññāya abhāvato na byattena. Tenāha “bālenā”ti. Yasmiṃ dhamme	304	
PA_tika-s03_01t:304_3	sati samaṇoti vuccati, taṃ sāmaññanti āha “samaṇadhammo”ti. Imināti “dukkaraṃ duttitikkhañca,	304	
PA_tika-s03_01t:304_4	abyattena ca sāmañña”nti iminā gāthaddhena idaṃ dassetīti idaṃ idāni vuccamānaṃ atthajātaṃ	304	
PA_tika-s03_01t:304_5	dasseti. Abhidantanti abhibhavanadantaṃ, uparidantanti attho. So hi itaraṃ musalaṃ	304	
PA_tika-s03_01t:304_6	viya udukkhalaṃ visesato kassaci khādanakāle abhibhuyya vattati. Ādhāyāti nippīḷanavaseneva	304	
PA_tika-s03_01t:304_7	ṭhapetvā. Tāluṃ āhaccāti tālupadesamāhanitvā viya. Cetasāti kusalacittena. Cittanti	304	
PA_tika-s03_01t:304_8	akusalacittaṃ. Abhiniggaṇhitvāti yathā atisamudācāro na hoti, evaṃ vibādhanavasena	304	
PA_tika-s03_01t:304_9	niggahetvā. Āpāṇakoṭikanti pāṇakoṭipariyosānaṃ, parijīvanti attho. Sambādhetīti sambādho,	304	
PA_tika-s03_01t:304_10	antarāyiko. Bahū parissayāti ayoniso kāmavitakkādivasena.	3041	
PA_tika-s03_01t:305	Pajjati cittametthāti padaṃ, ārammaṇaṃ. Iriyāpathaṃ eva padaṃ iriyāpathapadaṃ.	30	
PA_tika-s03_01t:306_0	Gīvā cattāro pādāti gīvapañcamāni. Samodahanti vā samodhānahetūti ayamettha atthoti	306	
PA_tika-s03_01t:306_1	āha – “samodahitvā vā”ti, sammā odhāya anto pavesetvāti attho. Sake ārammaṇakapāleti	306	
PA_tika-s03_01t:306_2	gocarajjhattaṃ vadati. Samodahanti samodahanto. Anissitoti tebhūmakadhammesu kañcipi	306	
PA_tika-s03_01t:306_3	dhammaṃ taṇhādiṭṭhābhinivesavasena anissito. Avihiṃsamāno vihiṃsānimittānaṃ pajahanena.	306	
PA_tika-s03_01t:306_4	Ullumpanasabhāvasaṇṭhitenāti sīlabyasanato uddharaṇarūpe saṇṭhitena, karuṇāyuttenāti	306	
PA_tika-s03_01t:306_5	attho. Tenāha “kāruññataṃ paṭiccā”ti.	306	
PA_tika-s03_01t:307	Dukkarasuttavaṇṇanā niṭṭhitā.	30	
PA_tika-s03_01t:308	8. Hirīsuttavaṇṇanā	30	
PA_tika-s03_01t:309_0	18. Nisedhetīti nivāreti pavattituṃ na deti. Pucchati devatā. Apaharantoti apanento,	309	
PA_tika-s03_01t:309_1	yathā sabbena sabbaṃ akkosavatthu na hoti, evaṃ pariharantoti attho. Bujjhati sārathividhaṃ.	309	
PA_tika-s03_01t:309_2	Attani nipātaṃ na deti, ājānīyo hi yuttaṃ pajānāti. Abhūtena abhūtakkosena parimutto	309	
PA_tika-s03_01t:309_3	nāma natthi bālānañca janānaṃ parāpavāde yuttapayuttabhāvato. Tenāha bhagavā –	309	
PA_tika-s03_01t:310	“Nindanti tuṇhimāsīnaṃ, nindanti bahubhāṇinaṃ;	31	
PA_tika-s03_01t:311	Mitabhāṇimpi nindanti, natthi loke anindito”ti. ;	31	
PA_tika-s03_01t:312	Tanuyāti vā katipayā. Tenāha “appakā”ti. Sadā satāti hirinisedhabhāve kāraṇavacanaṃ. Pappuyyāti patvā adhigantvā. Vānato nikkhantattā nibbānaṃ, asaṅkhatadhātu.	31	
PA_tika-s03_01t:313	Hirīsuttavaṇṇanā niṭṭhitā.	31	
PA_tika-s03_01t:314	9. Kuṭikāsuttavaṇṇanā	31	
PA_tika-s03_01t:315_0	19. Antoti kucchiabbhantare. Vasanaṭṭhānaṭṭhenāti vasanabhāvena. Kulapaveṇinti kulācāraṃ	315	
PA_tika-s03_01t:315_1	kulatantiṃ. Santānakaṭṭhenāti kulasantatiyā bandhanabhāvena. Evaṃ sabbapadehi pucchitatthassa	315	
PA_tika-s03_01t:315_2	anujānanavasena “ekaṃsavacane nipāto”ti vuttaṃ. Āpādikā posikā mātucchā mahāpajāpati	315	
PA_tika-s03_01t:315_3	mātā evāti katvā “pahāya pabbajitattā”ti avisesato vuttaṃ. Pahāya pabbajitattā natthīti	315	
PA_tika-s03_01t:315_4	ānetvā sambandho. Puna mātukucchivāsādīnaṃ abhāvavacaneneva vaṭṭamhi bandhanassa	315	
PA_tika-s03_01t:315_5	abhāvo dīpito hotīti na gahito. Ayaṃ kira devatā yathā puthujjanā buddhānaṃ guṇe	315	
PA_tika-s03_01t:315_6	na jānanti, evaṃ na jānāti, tasmā “mayā sannāhaṃ bandhitvā”tiādimāha.	315	
PA_tika-s03_01t:316	Kuṭikāsuttavaṇṇanā niṭṭhitā.	31	
PA_tika-s03_01t:317	10. Samiddhisuttavaṇṇanā	31	
PA_tika-s03_01t:318_0	20. Tapanabhāvena tapanodakattā tapodāti tassa rahadassa nāmaṃ. Tenāha “tattodakassa	318	
PA_tika-s03_01t:318_1	rahadassā”ti. Tatoti nāgabhavane udakarahadato tapodā nāma nadī sandati. Sā hi nadī	318	
PA_tika-s03_01t:318_2	bhūmitalaṃ ārohati. “Edisā jātā”ti vacanaseso. Petalokoti lohakumbhinirayā idhādhippetāti	318	
PA_tika-s03_01t:318_3	vadanti. Rahadassa pana ādito pabbatapādavanantaresu bahū petā viharanti, svāyamattho	318	
PA_tika-s03_01t:318_4	petavatthupāḷiyā lakkhaṇasaṃyuttena ca dīpetabbo. Yatāyanti yato rahadato ayaṃ. Sātodakoti	318	
PA_tika-s03_01t:318_5	madhurodako. Setodakoti parisuddhodako, anāvilodakoti attho. Tatoti tapodānadito.	318	
PA_tika-s03_01t:319_0	Samiddhoti avayavānaṃ sampuṇṇatāya saṃsiddhiyāva sammā iddho. Tenāha “abhirūpo”tiādi.	319	
PA_tika-s03_01t:319_1	Padhāne sammasanadhamme niyutto, taṃ vā ettha atthīti padhāniko. Senāsanaṃ suṭṭhapitadvāravātapānaṃ,	319	
PA_tika-s03_01t:319_2	tesaṃ pidahanena utuṃ gāhāpetvā.	319	
PA_tika-s03_01t:320_0	Pubbāpayamānoti nhānato pubbabhāge viya vodakabhāvaṃ āpajjamāno gamento. Avattaṃ	320	
PA_tika-s03_01t:320_1	paṭikkhipitvā vattaṃ dassetuṃ “tattha…pe… na otaritabba”nti paṭhamaṃ vuttaṃ. Sabbadisāpalokanaṃ	320	
PA_tika-s03_01t:320_2	yathā nhāyanaṭṭhānassa manussehi vivittabhāvajānanatthaṃ. Khāṇuādivavatthāpanaṃ cīvarādīnaṃ	320	
PA_tika-s03_01t:320_3	ṭhapanatthaṃ udakasamīpeti adhippāyo. Ukkāsanaṃ amanussānaṃ apagamanatthaṃ. Avakujjaṭṭhānaṃ	320	
PA_tika-s03_01t:320_4	taṅkhaṇepi uparimakāyassa ujukaṃ avivaṭakaraṇatthaṃ. Cīvarapiṭṭheyeva ṭhapetabbaṃ	320	
PA_tika-s03_01t:320_5	yattha vā tattha vā aṭṭhapetvā. Udakanteti udakasamīpe. Sinnaṭṭhānanti sedagatapadeso.	320	
PA_tika-s03_01t:320_6	Pasāretabbaṃ tassa sukkhāpanatthaṃ. Saṃharitvā ṭhapanaṃ puna sukhena gahetvā nivāsanatthaṃ.	320	
PA_tika-s03_01t:320_7	Nābhippamāṇamattaṃ otaraṇaṃ tāvatā udakapaṭicchādilakkhaṇappattato. Vīciṃ anuṭṭhāpentenātiādi	320	
PA_tika-s03_01t:320_8	saṃyatakāritādassanaṃ. Nivāsanaṃ parikkhipitvāti antaravāsakaṃ kaṭippadesassa yathā	320	
PA_tika-s03_01t:320_9	parito hoti, evaṃ khipitvā parivasitvā.	320	
PA_tika-s03_01t:321_0	Sarīravaṇṇopi vippasīdi sammadeva bhāvanānussatimpi vindantassāti adhippāyo. Samanaṃ	321	
PA_tika-s03_01t:321_1	niggahetunti kilesavasaṃ gataṃ attano cittaṃ niggaṇhituṃ. Kāmūpanītāti kāmaṃ upagatacittā.	321	
PA_tika-s03_01t:321_2	Atha vā kilesakāmena there upanītacittā.	321	
PA_tika-s03_01t:322_0	Aparibhuñjitvāti ananubhotvā. Anubhavitabbanti atthato āpannamevāti āha “pañcakāmaguṇe”ti.	322	
PA_tika-s03_01t:322_1	Bhikkhasīti yācasi. Tañca bhikkhācariyavasenāti āha “piṇḍāya carasī”ti. Kāmaparibhogagarugamanakālo	322	
PA_tika-s03_01t:322_2	nāma visesato paṭhamayobbanāvatthāti āha “daharayobbanakālo”ti. Obhaggenāti majjhe	322	
PA_tika-s03_01t:322_3	saṃbhaggakāyena. Jiṇṇakāle hi sattānaṃ kaṭiyaṃ kāyo obhaggo hoti.	322	
PA_tika-s03_01t:323_0	Voti nipātamattaṃ “ye hi vo ariyā”tiādīsu viya. Sattānanti sāmaññavacanaṃ, na manussānaṃ	323	
PA_tika-s03_01t:323_1	eva. Dehanikkhepananti kaḷevaraṭṭhapitaṭṭhānaṃ. Natthi etesaṃ nimittanti animittā,	323	
PA_tika-s03_01t:323_2	“ettakaṃ ayaṃ jīvatī”tiādinā sañjānananimittarahitāti attho. Na nāyareti na ñāyanti.	323	
PA_tika-s03_01t:323_3	Ito paranti ettha paranti aññaṃ kālaṃ. Tena orakālassapi saṅgaho siddho hoti. Paramāyuno	323	
PA_tika-s03_01t:323_4	orakāle eva cettha paranti adhippetaṃ tato paraṃ sattānaṃ jīvitassa abhāvato. Vavatthānābhāvatoti	323	
PA_tika-s03_01t:323_5	kālavasena vavatthānābhāvato. Vavatthānanti cettha paricchedo veditabbo, na asaṅkarato	323	
PA_tika-s03_01t:323_6	vavatthānaṃ, nicchayo vā. Abbudapesītiādīsu abbudakālo pesikālotiādinā kāla-saddo	323	
PA_tika-s03_01t:323_7	paccekaṃ yojetabbo. Kāloti idha pubbaṇhādivelā adhippetā. Tenāha pubbaṇhepi hītiādi.	323	
PA_tika-s03_01t:323_8	Idheva dehena patitabbanti sambandho. Anekappakāratoti nagare jātānaṃ gāme, gāme	323	
PA_tika-s03_01t:323_9	jātānaṃ nagare, vane jātānaṃ janapade, janapade jātānaṃ vanetiādinā anekappakārato.	323	
PA_tika-s03_01t:323_10	Ito cutenāti ito gatito cutena. Idha imissaṃ gatiyaṃ. Yante yuttagoṇo viyāti yathā	3231	
PA_tika-s03_01t:323_11	yante yuttagoṇo yantaṃ nātivattati, evaṃ kālo gatipañcakanti evaṃ upamāsaṃsandanaṃ veditabbaṃ.	3231	
PA_tika-s03_01t:324_0	Ayaṃ kāloti ayaṃ maraṇakālo. Pacchime kāleti pacchime vaye. Tisso vayosīmāti. Paṭhamādikā	324	
PA_tika-s03_01t:324_1	tisso vayassa sīmā atikkantena. Purimānaṃ hi dvinnaṃ vayānaṃ sabbaso sīmā atikkamitvā	324	
PA_tika-s03_01t:324_2	pacchimassa ādisīmaṃ atikkanto tathā vutto. “Ayañhi samaṇadhammo…pe… na sakkā kātu”nti	324	
PA_tika-s03_01t:324_3	vatvā tamatthaṃ vitthārato dassetuṃ “tadā hī”tiādi vuttaṃ. Gaṇhitunti pāḷito atthato	324	
PA_tika-s03_01t:324_4	ca hadaye ṭhapanavasena gaṇhituṃ. Paribhuñjitunti vuttadhammapariharaṇasukhaṃ anubhavituṃ.	324	
PA_tika-s03_01t:324_5	Ekassa kathanato paṭhamaṃ gāthaṃ suttaṃ vā ussāreti, tasmiṃ niṭṭhite itaro dhammakathiko	324	
PA_tika-s03_01t:324_6	taṃyeva vitthārento dhammaṃ katheti, ayaṃ sarabhāṇadhammakathā. Suttageyyānusārena	324	
PA_tika-s03_01t:324_7	yāva pariyosānā ussāraṇaṃ sarabhaññadhammakathā. “Mā maṃ kālo upaccagā”ti vadanto	324	
PA_tika-s03_01t:324_8	“samaṇadhammassa karaṇassa ayaṃ me kālo”ti katheti, tato paro “pacchimavayo añño	324	
PA_tika-s03_01t:324_9	kālo”ti katheti. “Kālaṃ vohaṃ…pe… tasmā abhutvā bhikkhāmī”ti vadanto attanā kataṃ	324	
PA_tika-s03_01t:324_10	paṭipattiñca sahetukaṃ sānisaṃsaṃ katheti.	3241	
PA_tika-s03_01t:325_0	Taṃ gāravakāraṇaṃ sandhāya. Etanti “atha kho sā devatā pathaviyaṃ patiṭṭhahitvā”ti	325	
PA_tika-s03_01t:325_1	etaṃ vuttaṃ. Daharo tvantiādimāha lobhābhibhūtatāya adhigatattā. Sabbasampattiyuttoti	325	
PA_tika-s03_01t:325_2	bhogasampadā parivārasampadāti sabbasampattīhi yutto. Alaṅkāraparihāranti alaṅkārakaraṇaṃ.	325	
PA_tika-s03_01t:325_3	Anikkīḷitāvīti akīḷitapubbo. Kīḷanañcettha kāmānaṃ paribhogoti āha “abhuttāvī”ti.	325	
PA_tika-s03_01t:325_4	Akatakāmakīḷoti akatakāmānubhavanappayogo. Sayaṃ attanā eva dissantīti sandiṭṭhā,	325	
PA_tika-s03_01t:325_5	sandiṭṭhā eva sandiṭṭhikā, attapaccakkhato sandiṭṭhikā. Pakaṭṭho kālo patto etesanti kālikā, te kālike.	325	
PA_tika-s03_01t:326_0	Cittānantaranti icchitacittānantaraṃ, icchiticchitārammaṇākāreti attho. Tenevāha	326	
PA_tika-s03_01t:326_1	“cittānantaraṃ icchiticchitārammaṇānubhavanaṃ na sampajjatī”tiādi. Cittānantaraṃ	326	
PA_tika-s03_01t:326_2	laddhabbatāyāti anantaritasamādhicittānantaraṃ laddhabbaphalatāya. Samohitesupīti	326	
PA_tika-s03_01t:326_3	sambhatesupi. Sampannakāmassāti samiddhakāmassa. Cittakārā rūpalābhena, potthakārā	326	
PA_tika-s03_01t:326_4	paṭimākārakā, rūpakārā dantarūpakaṭṭharūpa-loharūpādikārakā. Ādisaddena nānārūpavesadhārīnaṃ	326	
PA_tika-s03_01t:326_5	naṭādīnaṃ saṅgaho. Sesadvāresūti ettha gandhabbamālākārasūpakārādayo vattabbā.	326	
PA_tika-s03_01t:327_0	Soti samiddhitthero. Samohitasampattināti saṅgāhabhogūpakaraṇasampattinā. Pattabbadukkhassāti	327	
PA_tika-s03_01t:327_1	kāmānaṃ āpajjanarakkhaṇavasena laddhabbassa kāyikacetasikadukkhassa. Upāyāsassāti	327	
PA_tika-s03_01t:327_2	daḷhaparissamassa viratassa. “Vissātassā”ti keci. “Paccavekkhaṇañāṇenā”ti keci paṭhanti.	327	
PA_tika-s03_01t:327_3	Asukasmiṃ nāma kāle phalaṃ hotīti evaṃ udikkhitabbo nassa kāloti akālo. Etthāti etesu	327	
PA_tika-s03_01t:327_4	navasu lokuttaradhammesu. Ehipassavidhinti “ehi passā”ti evaṃ pavattavidhivacanaṃ.	327	
PA_tika-s03_01t:327_5	Upanetabboti vā upaneyyo, so eva opaneyyiko. Viññūhīti vidūhi paṭividdhasaccehi.	327	
PA_tika-s03_01t:327_6	Te ekaṃsato ugghaṭitaññūādayo hontīti āha “ugghaṭitaññūādīhī”ti. “Paccatta”nti etassa	327	
PA_tika-s03_01t:327_7	patiattanīti bhummavasena attho gahetabboti āha “attani attanī”ti.	327	
PA_tika-s03_01t:328	Sabbapadehi sambandhoti “kathaṃ ādīnavo ettha bhiyyo, kathaṃ akāliko”tiādinā sabbehi paccekaṃ sambandho veditabbo.	32	
PA_tika-s03_01t:329_0	Navoti taruṇo na ciravasso. Ye bhikkhunovādakalakkhaṇappattā, te sandhāya “vīsativassato	329	
PA_tika-s03_01t:329_1	paṭṭhāya thero”ti vuttaṃ. Idha sāsanaṃ nāma sikkhattayasaṅgahaṃ piṭakattayanti āha	329	
PA_tika-s03_01t:329_2	“dhammena hī”tiādi. Tattha dhammena vinayo ettha vinā daṇḍasatthehīti dhammavinayo.	329	
PA_tika-s03_01t:329_3	Dhammāya vinayo ettha na āmisatthanti dhammavinayo. Dhammato vinayo na adhammatoti	329	
PA_tika-s03_01t:329_4	dhammavinayo. Dhammo vā bhagavā dhammassāmī dhammakāyattā, tassa dhammasaññitassa	329	
PA_tika-s03_01t:329_5	satthu vinayo, na takkikānanti dhammavinayo. Dhamme vinayo na adhamme vinayo. Dhammo	329	
PA_tika-s03_01t:329_6	ca so yathānusiṭṭhaṃ paṭipajjamāne satte apāyesu apatamāne dhāretīti, sabbe saṃkilesato	329	
PA_tika-s03_01t:329_7	vinetīti vinayo cāti dhammavinayo. Tenāha “ubhayampetaṃ sāsanasseva nāma”nti.	329	
PA_tika-s03_01t:330_0	Dhammavinayoti dhammena yutto vinayoti dhammavinayo ājaññaratho viya. Dhammo ca vinayo	330	
PA_tika-s03_01t:330_1	cāti vā dhammavinayo, taṃ dhammavinayaṃ. Dhammavinayānañhi satthubhāvavacanato dhammavinayattasaṃsiddhi	330	
PA_tika-s03_01t:330_2	dhammavinayānaṃ aññamaññaṃ visesanato. Abhidhammepi vinayavacananti dhammavinayadvayasiddhi,	330	
PA_tika-s03_01t:330_3	desitapaññattavacanato dhammavinayasiddhi. Dhammo catudhā desito sandassana-samādāpana-samuttejana-sampahaṃsanavasena,	330	
PA_tika-s03_01t:330_4	vinayo catudhā paññatto sīlācārato parājitavasena. Dhammacariyā sakavisayo, vinayapaññatti	330	
PA_tika-s03_01t:330_5	buddhavisayo. Pariyāyena desito dhammo, nippariyāyena paññatto vinayo. Dhammadesanā	330	
PA_tika-s03_01t:330_6	adhippāyatthappadhānā, vinayapaññatti vacanatthappadhānā. Paramatthasaccappadhāno	330	
PA_tika-s03_01t:330_7	dhammo, sammutisaccappadhāno vinayo. Āsayasuddhipadhāno dhammo, payogasuddhipadhāno vinayo.	330	
PA_tika-s03_01t:331_0	Kiriyadvayasiddhiyā dhammavinayasiddhi. Dhammena hi anusāsanasiddhi, vinayena ovādasiddhi.	331	
PA_tika-s03_01t:331_1	Dhammena dhammakathāsiddhi, vinayena ariyatuṇhībhāvasiddhi. Sāvajjadvayaparivajjanato	331	
PA_tika-s03_01t:331_2	dhammavinayasiddhi. Dhammena hi visesato pakatisāvajjapariccāgasiddhi, vinayena paññattisāvajjapariccāgasiddhi.	331	
PA_tika-s03_01t:331_3	Gahaṭṭhapabbajitānaṃ sādhāraṇāsādhāraṇaguṇadvayasiddhi. Bahussutasutapasannadvayato	331	
PA_tika-s03_01t:331_4	pariyatti-pariyāpuṇana-dhammavihāra-vibhāgato dhammadharavinayadharavibhāgato ca	331	
PA_tika-s03_01t:331_5	dhammavinayadvayasiddhi, saraṇadvayasiddhiyā dhammavinayadvayasiddhi. Idha sattānaṃ	331	
PA_tika-s03_01t:331_6	duvidhaṃ saraṇaṃ dhammo attā ca. Tattha dhammo suciṇṇo saraṇaṃ. “Dhammo have rakkhati	331	
PA_tika-s03_01t:331_7	dhammacāri”nti hi vuttaṃ. Sudanto attāpi saraṇaṃ “attā hi attano nātho”ti vacanato.	331	
PA_tika-s03_01t:331_8	Tena vuttaṃ “saraṇadvayasiddhiyā dhammavinayasiddhī”ti. Tattha yatassa dhammasiddhi,	331	
PA_tika-s03_01t:331_9	yato ca vinayasiddhi, tadubhayaṃ dassento āha – “dhammena hettha dve piṭakāni vuttāni,	331	
PA_tika-s03_01t:331_10	vinayena vinayapiṭaka”nti. Adhunā āgato idāneva na cirasseva upagato.	3311	
PA_tika-s03_01t:332_0	Mahante ṭhāne ṭhapetvāti mahesakkhatādassanatthaṃ attano parivārena mahantaṭṭhāne	332	
PA_tika-s03_01t:332_1	ṭhapitabhāvaṃ pavedetvā. Mahatiyāti upasaṅkamanavandanādivacanāpajjanavasena samāciṇṇāya.	332	
PA_tika-s03_01t:332_2	Sabbepi kira nisīdantā taṃ ṭhānaṃ ṭhapetvāva nisīdanti. Thirakaraṇavasenāti daḷhīkaraṇavasena.	332	
PA_tika-s03_01t:332_3	Ayaṃ kira devatā ñāṇasampannā mānajātikā, tasmā nāyaṃ mānaṃ appahāya mama desanaṃ	332	
PA_tika-s03_01t:332_4	paṭivijjhituṃ sakkotīti mānaniggaṇhanatthaṃ ādito duviññeyyaṃ kathento bhagavā “akkheyyasaññino”tiādinā	332	
PA_tika-s03_01t:332_5	tāya ñātumicchitakāmānaṃ kālikādibhāvaṃ, dhammassa ca sandiṭṭhikādibhāvaṃ vibhāvento dve gāthā abhāsi.	332	
PA_tika-s03_01t:333_0	Akkheyyatoti gihiliṅgapariyāyanāmavisesādivasena tathā tathā akkhātabbato. Tenāha	333	
PA_tika-s03_01t:333_1	“kathānaṃ vatthubhūtato”ti. Etesanti sattānaṃ. Patiṭṭhitāti pavattitā āsattā. Pañcannaṃ	333	
PA_tika-s03_01t:333_2	kāmasaṅgādīnaṃ vasena āsattā hontu, itaresaṃ pana kathanti? Aniṭṭhaṅgatopi hi “idaṃ	333	
PA_tika-s03_01t:333_3	nu kho”tiādinā kaṅkhato tattha āsatto eva nāma avijahanato, tathā vikkhepagato vikkhepavatthusmiṃ,	333	
PA_tika-s03_01t:333_4	anusayānaṃ pana āsattabhāve vattabbameva natthi. Maccuno yoganti, maccubandhanaṃ,	333	
PA_tika-s03_01t:333_5	maraṇadhammatanti attho. Yasmā apariññātavatthukā anatītamaraṇattā maccunā yathāruci	333	
PA_tika-s03_01t:333_6	payojetabbā, tattha tattha uparūpari ca khipitāya āṇāya abbhantare eva honti, tasmā	333	
PA_tika-s03_01t:333_7	vuttaṃ “payogaṃ…pe… āgacchantī”ti. Yasmā tebhūmakā dhammā kamanīyaṭṭhena kāmā, nesampi	333	
PA_tika-s03_01t:333_8	kālassa laddhabbatāya kālikatā idha akkheyyavacanena paveditā. Tenāha – “evamimāya	333	
PA_tika-s03_01t:333_9	gāthāya kālikā kāmā kathitā”ti. Sabbepi tebhūmakā dhammā kamanīyā, yasmā ca kālikānaṃ	333	
PA_tika-s03_01t:333_10	kāmānaṃ tathāsabhāvatā kathitā. Ayampi gāthā tadatthameva dīpetīti imāya te kathitā	3331	
PA_tika-s03_01t:333_11	eva honti. Ye ca sattā pañcasu khandhesu diṭṭhitaṇhādivasena patiṭṭhitā “itthī, puriso,	3331	
PA_tika-s03_01t:333_12	ahaṃ, mamā”ti ca abhinivisiya kāme paribhuñjanti, te maraṇaṃ nātivattanti. Evampettha	3331	
PA_tika-s03_01t:333_13	kāmānaṃ kālikattho kathitoti āha “kālikā kāmā kathitā”ti.	3331	
PA_tika-s03_01t:334_0	Ayaṃ ñātapariññāti rūpārūpadhamme lakkhaṇādito ñāte katvā paricchindanapaññā. Tenāha	334	
PA_tika-s03_01t:334_1	“evaṃ ñātaṃ katvā”tiādi. Padaṭṭhānaggahaṇeneva cettha tesaṃ rūpārūpadhammānaṃ paccayo	334	
PA_tika-s03_01t:334_2	gahitoti paccayapariggahassapi saṅgaho daṭṭhabbo. Tīreti tuleti vīmaṃsati. Dvācattālīsāya	334	
PA_tika-s03_01t:334_3	ākārehīti iminā matthakappattaṃ mahāvipassanaṃ dasseti. Te pana ākārā visuddhimaggasaṃvaṇṇanāya	334	
PA_tika-s03_01t:334_4	vuttanayena veditabbā. “Aniccānupassanāya niccasaññaṃ pajahatī”tiādinā vipassanākkhaṇepi	334	
PA_tika-s03_01t:334_5	ekadesena pahānaṃ labbhateva, anavasesato pana pahānavasena pahānapariññaṃ dassento	334	
PA_tika-s03_01t:334_6	āha “aggamaggena …pe… ayaṃ pahānapariññā”ti. Tathā ca āha “evaṃ tīhi pariññāhī”tiādi.	334	
PA_tika-s03_01t:335_0	Akkhātāranti akkhātabbaṃ, na akkheyyakaṃ. Tenāha “kammavasena kāraka”ntiādi. Kārakanti	335	
PA_tika-s03_01t:335_1	ca sādhanamāha. Na maññatīti vā maññanaṃ nappavatteti akkhātāranti khīṇāsavaṃ. Atha	335	
PA_tika-s03_01t:335_2	vā tañhi tassa na hotīti taṃ kāraṇaṃ tassa khīṇāsavassa na hoti na vijjati, yena	335	
PA_tika-s03_01t:335_3	diṭṭhitaṇhādikāraṇena akkheyyaṃ khandhapañcakaṃ “tisso”ti vā “phusso”ti vā “itthī”ti	335	
PA_tika-s03_01t:335_4	vā “puriso”ti vā abhinivissa vadeyyāti evamettha attho veditabbo. Manussanāgādīhi	335	
PA_tika-s03_01t:335_5	pūjanīyattā “yakkho”ti sabbadevānaṃ sādhāraṇavacananti devadhītāpi “yakkhī”ti vuttā.	335	
PA_tika-s03_01t:335_6	Akkheyyanti pahānapariññāya pahānamaggo, tassa ārammaṇabhūtaṃ nibbānampi gahitaṃ.	335	
PA_tika-s03_01t:335_7	Na maññatīti khīṇāsavassa assa phalappattīti āha “navavidho lokuttaradhammo kathito”ti.	335	
PA_tika-s03_01t:336_0	Visesīti visesajātiādivasena seyyoti attho. Tesu gahitesūti tesu seyyamānādīsu tīsu	336	
PA_tika-s03_01t:336_1	mānesu gahitesu. Tayo seyyamānā, tayo sadisamānā, tayo hīnamānā gahitāva honti. So	336	
PA_tika-s03_01t:336_2	puggaloti so appahīnamaññanapuggalo. Teneva mānena hetubhūtena. Upaḍḍhagāthāyāti	336	
PA_tika-s03_01t:336_3	purimaddhena pana vatthukāmā vuttāti āha “kālikā kāmā kathitā”ti.	336	
PA_tika-s03_01t:337_0	Vidhīyati visadisākārena ṭhapīyatīti vidhā, koṭṭhāso. Kathaṃvidhanti kathaṃ patiṭṭhitaṃ,	337	
PA_tika-s03_01t:337_1	kena pakārena pavattitanti attho. Vidahanato hīnādivasena vividhenākārena dahanato	337	
PA_tika-s03_01t:337_2	upadhāraṇato vidhā, māno. Mānesūti nimittatthe bhummaṃ, mānahetūti attho. Na calatīti	337	
PA_tika-s03_01t:337_3	na vedhati attano parisuddhapakatiṃ avijahanato.	337	
PA_tika-s03_01t:338_0	Paññā “saṅkhā”ti āgatā, paññāti yoniso paṭisaṅkhānaṃ. Saṅkhāyakoti saṅkalanapaduppādanādi-piṇḍagaṇanāvasena	338	
PA_tika-s03_01t:338_1	gaṇako papañcasaṅkhāti mānādipapañcabhāgā. Te te dhammā sammā yāthāvato saṅkhāyanti	338	
PA_tika-s03_01t:338_2	upatiṭṭhanti etāyāti saṅkhā, paññā. Ekaṃ dvetiādinā saṅkhānaṃ gaṇanaṃ paricchindananti	338	
PA_tika-s03_01t:338_3	saṅkhā, gaṇanā. Saṅkhāyati bhāgaso kathīyatīti saṅkhā, koṭṭhāso. Saṅkhānaṃ satto	338	
PA_tika-s03_01t:338_4	puggalotiādinā saññāpananti saṅkhā, rattotiādi paṇṇatti. Khīṇāsavo jahi pajahi rāgādīnaṃ	338	
PA_tika-s03_01t:338_5	suppahīnattā. Navabhedaṃ pabhedato, saṅkhepato tividhamānanti attho. Navavidhanti	338	
PA_tika-s03_01t:338_6	vā pāṭhe navabhedattā antarabhedavasena navavidhanti attho. Paccayavisesehi itthibhāvādivisesehi	338	
PA_tika-s03_01t:338_7	visesena mānīyati gabbho etthāti vimānaṃ, gabbhāsayo. Na upagacchīti na upagamissati.	338	
PA_tika-s03_01t:338_8	Tenāha “anāgatatthe atītavacana”nti. “Nājjhagā”ti hi atītaṃ “na gamissatī”ti etasmiṃ	338	
PA_tika-s03_01t:338_9	atthe. Chindi ariyamaggasatthena. Olokayamānā upapattīsu. Sattanivesanesūti sattānaṃ	338	
PA_tika-s03_01t:338_10	upapajjaṭṭhānesu. Lokuttaradhammameva kathesi arahattassa paveditattā.	3381	
PA_tika-s03_01t:339_0	“Gāthāya atthaṃ kathetuṃ vaṭṭatī”ti attha-saddo āharitvā vattabbo. Aṭṭhaṅgikamaggavasenapīti	339	
PA_tika-s03_01t:339_1	etthāpi eseva nayo. Satisampajaññaṃ nāma kusaladhammānuyoge kāraṇanti āha “dasakusalakammapathakāraṇa”nti.	339	
PA_tika-s03_01t:340_0	Aṭṭhaṅgikamaggavasena ca gāthāatthavacane ayaṃ idāni vuccamāno vitthāra-nayo. Tasmiṃ	340	
PA_tika-s03_01t:340_1	kira ṭhāneti tasmiṃ kira devatāya pucchitaṃ pañhaṃ vissajjanaṭṭhāne. Devatāya ñāṇaparipākaṃ	340	
PA_tika-s03_01t:340_2	oloketvā anupubbiyā kathāya saddhiṃ sāmukkaṃsikadesanā mahatī dhammadesanā ahosi.	340	
PA_tika-s03_01t:340_3	Ñāṇaṃ pesetvāti satthudesanāya anussaraṇavasena pattavisuddhipaṭipāṭipavattaṃ bhāvanāñāṇaṃ	340	
PA_tika-s03_01t:340_4	bandhitvā. Sotāpattiphale patiṭṭhāyāti satthudesanāvilāsena attano ca paripakkañāṇattā	340	
PA_tika-s03_01t:340_5	paṭhamaṃ phalaṃ patvā. Evamāhāti evaṃ “pāpaṃ na kayirā”tiādippakārena gāthamāha.	340	
PA_tika-s03_01t:340_6	Aṅgaṃ na hoti, ājīvo yathā kuppamāno vācākammantavasena kuppati, tathā sampajjamānopīti.	340	
PA_tika-s03_01t:340_7	So vācākammantapakkhiko, tasmā taggahaṇena gahitova hoti. Vāyāmasatisamādhayo gahitā	340	
PA_tika-s03_01t:340_8	samādhikkhandhasaṅgahato. Sammādiṭṭhisammāsaṅkappā gahitā paññākkhandhasaṅgahato.	340	
PA_tika-s03_01t:340_9	Antadvayavivajjanaṃ gahitaṃ sarūpenevāti adhippāyo. Itītiādi nigamanaṃ.	340	
PA_tika-s03_01t:341	Samiddhisuttavaṇṇanā niṭṭhitā.	34	
PA_tika-s03_01t:342	Nandanavaggavaṇṇanā niṭṭhitā.	34	
PA_tika-s03_01t:343	3. Sattivaggo	34	
PA_tika-s03_01t:344	1.Sattisuttavaṇṇanā	34	
PA_tika-s03_01t:345_0	21. Desanāsīsanti desanāpadesalakkhaṇavacananti adhippāyo. Omaṭṭhoti adhomukhaṃ katvā	345	
PA_tika-s03_01t:345_1	dinnappahāro. Iminā eva pasaṅgena pahāre vibhāgato dassetuṃ “cattāro hī”tiādi vuttaṃ.	345	
PA_tika-s03_01t:345_2	Upari ṭhatvāti hatthiādīnaṃ upari ṭhatvā. Adhomukhaṃ dinnappahāroti khaggakaravālādīnaṃ	345	
PA_tika-s03_01t:345_3	adhomukhaṃ katvā pahatapahāro. Ummaṭṭho vuttavipariyāyena veditabbo. Vividhappahāro	345	
PA_tika-s03_01t:345_4	vimaṭṭho. “Omaṭṭho gahito”ti vatvā tasseva gahaṇe kāraṇaṃ dassetuṃ “so hī”tiādi vuttaṃ.	345	
PA_tika-s03_01t:345_5	Duggandhakimiādīnaṃ vasena antodoso. Mañcena saddhiṃ bandhitvāti yasmiṃ mañce vaṇikapuggalo	345	
PA_tika-s03_01t:345_6	nipanno, tattha taṃ subandhaṃ katvā pādaṭṭhānaṃ uddhaṃ karontehi sīsaṭṭhānaṃ adho	345	
PA_tika-s03_01t:345_7	kātabbaṃ. Tenāha “adhosiro kātabbo”ti. Paribbajeti pavatteyya. Sā pana pavatti bhāvanāvihārena	345	
PA_tika-s03_01t:345_8	yuttāti āha “vihareyyā”ti.	345	
PA_tika-s03_01t:346_0	Sallassa ubbahanaṃ sallubbahanaṃ. Atthaṃ parittakaṃ gahetvā ṭhitā upamākārassa vikkhambhanappahānassa	346	
PA_tika-s03_01t:346_1	adhippetattā. Tenāha “punappuna”ntiādi. Anubandhova hoti sati paccaye uppajjanārahato	346	
PA_tika-s03_01t:346_2	devatāya kāmarāgappahānassa jotitattā. Nanu bhagavatā anāgāmimaggena desanā niṭṭhāpetabbāti?	346	
PA_tika-s03_01t:346_3	Na, itarissā ñāṇabalānurūpadesanāya pavattetabbato. Veneyyajjhāsayānukulañhi dhammaṃ	346	
PA_tika-s03_01t:346_4	dhammassāmī desetīti.	346	
PA_tika-s03_01t:347	Sattisuttavaṇṇanā niṭṭhitā.	34	
PA_tika-s03_01t:348	2. Phusatisuttavaṇṇanā	34	
PA_tika-s03_01t:349_0	22. Kammaṃ aphusantanti kammaphassaṃ aphusantaṃ, kammaṃ akarontanti attho. Vipāko	349	
PA_tika-s03_01t:349_1	na phusatīti vipākaphasso na phusati, vipāko na uppajjateva kāraṇassa abhāvato. Evaṃ	349	
PA_tika-s03_01t:349_2	byatirekamukhena kammavaṭṭena vipākavaṭṭaṃ sambandhaṃ katvā atthaṃ vatvā idāni kevalaṃ	349	
PA_tika-s03_01t:349_3	kammavaṭṭavasena atthaṃ vadanto “kammamevā”tiādimāha. Tattha nākaroto kariyatīti	349	
PA_tika-s03_01t:349_4	kammaṃ akubbato na kayirati, anabhisandhikatakammaṃ nāma natthīti attho. Idāni tamevatthaṃ	349	
PA_tika-s03_01t:349_5	anvayato dassetuṃ “phusantañcā”tiādi vuttaṃ. Tattha tatoti phusanahetu. Sesaṃ vuttanayameva.	349	
PA_tika-s03_01t:349_6	Vuttamevatthaṃ sakāraṇaṃ katvā pariveṭhitavasena vibhūtaṃ katvā dassetuṃ “tasmā phusanta”ntiādi	349	
PA_tika-s03_01t:349_7	vuttaṃ. Dhammatāti kārakasseva kammavipākānubandho, nākārakassāti ayaṃ kammavipākānaṃ sabhāvo.	349	
PA_tika-s03_01t:350_0	Pacceti upagacchati anubandhati. Pāpanti pāpakaṃ kammaṃ phalañca. Ayañca attho araññe	350	
PA_tika-s03_01t:350_1	luddakassa uyyojanāya sunakhehi parivāriyamānassa bhikkhuno bhayena rukkhaṃ āruḷhassa	350	
PA_tika-s03_01t:350_2	cīvare luddassa upari patite tassa sunakhehi khāditvā māritavatthunā dīpetabboti.	350	
PA_tika-s03_01t:351	Phusatisuttavaṇṇanā niṭṭhitā.	35	
PA_tika-s03_01t:352	3. Jaṭāsuttavaṇṇanā	35	
PA_tika-s03_01t:353_0	23. Yena atthena taṇhā “jaṭā”ti vuttā, tamevatthaṃ dassetuṃ “jāliniyā”ti vuttaṃ.	353	
PA_tika-s03_01t:353_1	Sā hi aṭṭhasatataṇhāvicaritapabhedā attano avayavabhūtā eva jālā etissā atthīti jālinīti	353	
PA_tika-s03_01t:353_2	vuccati. Idānissā jaṭākārena pavattiṃ dassetuṃ “sā hī”tiādi vuttaṃ. Tattha rūpādīsu	353	
PA_tika-s03_01t:353_3	ārammaṇesūti tassā pavattiṭṭhānamāha rūpādichaḷārammaṇavinimuttassa taṇhāvisayassa	353	
PA_tika-s03_01t:353_4	abhāvato. Heṭṭhupariyavasenāti kadāci rūpārammaṇe kadāci yāva dhammārammaṇā, kadāci	353	
PA_tika-s03_01t:353_5	dhammārammaṇe kadāci yāva rūpārammaṇāti evaṃ heṭṭhā ca upari ca pavattivasena. Desanākkamena	353	
PA_tika-s03_01t:353_6	cettha heṭṭhupariyatā veditabbā, kāmarāgādivasenapi ayamattho veditabbo. Saṅkhārānaṃ	353	
PA_tika-s03_01t:353_7	khaṇikabhāvato aparāparuppatti ettha saṃsibbananti āha “punappunaṃ uppajjanato saṃsibbanaṭṭhenā”ti.	353	
PA_tika-s03_01t:353_8	Idaṃ yena sambandhena jaṭā viyāti jaṭāti jaṭātaṇhānaṃ upamūpameyyatā, taṃdassanaṃ.	353	
PA_tika-s03_01t:353_9	Ayañhettha attho – yathā jālinī veḷugumbassa sākhā, tāsaṃ sañcayādayo ca attano avayavehi	353	
PA_tika-s03_01t:353_10	saṃsibbitā vinaddhā “jaṭā”ti vuccanti, evaṃ taṇhāpi saṃsibbanasabhāvenāti.	3531	
PA_tika-s03_01t:354_0	Ime sattā “mama ida”nti pariggahitaṃ attanibbisesaṃ maññamānā abbhantarimaṃ karonti.	354	
PA_tika-s03_01t:354_1	Abbhantaraṭṭho ca anto-saddoti sakaparikkhāresu uppajjanamānāpi taṇhā “antojaṭā”ti	354	
PA_tika-s03_01t:354_2	vuttā. Pabbajitassa pattādi, gahaṭṭhassa hatthiādi sakaparikkhāro. Attāti bhavati	354	
PA_tika-s03_01t:354_3	ettha abhimānoti attabhāvo, upādānakkhandhapañcakaṃ. Sarīranti keci. “Mama attabhāvo	354	
PA_tika-s03_01t:354_4	sundaro, asukassa viya mama attabhāvo bhaveyyā”tiādinā sakaattabhāvādīsu taṇhāya	354	
PA_tika-s03_01t:354_5	uppajjanākāro veditabbo. Attano cakkhādīni ajjhattikāyatanāni, attano ca paresañca	354	
PA_tika-s03_01t:354_6	rūpādīni bāhirāyatanāni, paresaṃ sabbāni vā. Saparasantatipariyāpannāni vā cakkhādīni	354	
PA_tika-s03_01t:354_7	ajjhattikāyatanāni, tathā rūpādīni bāhirāyatanāni. Parittamahaggatabhavesu pavattiyāpi	354	
PA_tika-s03_01t:354_8	taṇhāya antojaṭābahijaṭābhāvo veditabbo. Kāmabhavo hi kassacipi kilesassa avikkhambhitattā	354	
PA_tika-s03_01t:354_9	katthacipi avimutto ajjhattaggahaṇassa visesapaccayoti “ajjhattaṃ anto”ti ca vuccati,	354	
PA_tika-s03_01t:354_10	tabbipariyāyato rūpārūpabhavo “bahiddhā bahī”ti ca. Tenāha bhagavā – “ajjhattasaṃyojano	3541	
PA_tika-s03_01t:354_11	puggalo, bahiddhāsaṃyojano puggalo”ti.	3541	
PA_tika-s03_01t:355_0	Visayabhedena pavattiākārabhedena anekabhedabhinnampi taṇhaṃ jaṭābhāvasāmaññena ekanti	355	
PA_tika-s03_01t:355_1	gahetvā “tāya evaṃ uppajjamānāya jaṭāyā”ti vuttaṃ. Sā pana pajāti vuttasattasantānapariyāpannā	355	
PA_tika-s03_01t:355_2	eva hutvā punappunaṃ taṃ jaṭentī vinandhantī pavattatīti āha “jaṭāya jaṭitā pajā”ti.	355	
PA_tika-s03_01t:355_3	Tathā hi paramatthato yadipi avayavabyatirekena samudāyo natthi, ekadeso pana samudāyo	355	
PA_tika-s03_01t:355_4	nāma na hotīti avayavato samudāyaṃ bhinnaṃ katvā upamūpameyyaṃ dassento “yathā nāma	355	
PA_tika-s03_01t:355_5	veḷujaṭādīhi…pe… saṃsibbitā”ti āha. Imaṃ jaṭanti sambandho. Tīsu dhātūsu ekampi asesetvā	355	
PA_tika-s03_01t:355_6	saṃsibbanena tedhātukaṃ jaṭetvā ṭhitaṃ. Tenassā mahāvisayataṃ vijaṭanassa ca sudukkarabhāvamāha.	355	
PA_tika-s03_01t:355_7	Vijaṭetuṃ ko samatthoti iminā “vijaṭaye”ti padaṃ sattiatthaṃ, na vidhiatthanti dasseti.	355	
PA_tika-s03_01t:356_0	Evaṃ “antojaṭā”tiādinā puṭṭho athassa bhagavā tamatthaṃ vissajjento “sīle patiṭṭhāyā”tiādimāha.	356	
PA_tika-s03_01t:356_1	Ettha sīleti kusalasīle. Taṃ pana pātimokkhasaṃvarādibhedesu parisuddhameva icchitabbanti	356	
PA_tika-s03_01t:356_2	āha “catupārisuddhisīle”ti.	356	
PA_tika-s03_01t:357_0	Narati netīti naro, puriso. Kāmaṃ itthīpi taṇhājaṭāvijaṭane samatthā atthi, padhānameva	357	
PA_tika-s03_01t:357_1	pana sattaṃ dassento “naro”ti āha yathā “satthā devamanussāna”nti, aṭṭhakathāyaṃ	357	
PA_tika-s03_01t:357_2	pana avibhāgena puggalapariyāyo ayanti dassetuṃ “naroti satto”ti vuttaṃ. Vipākabhūtāya	357	
PA_tika-s03_01t:357_3	saha paññāya bhavatīti sapañño. Tāya hi ādito paṭṭhāya santānavasena bahulaṃ pavattamānāya	357	
PA_tika-s03_01t:357_4	ayaṃ satto savisesaṃ sapaññoti vattabbataṃ arahati. Vipākapaññāpi hi santānavisesena	357	
PA_tika-s03_01t:357_5	bhāvanāpaññuppattiyā upanissayapaccayo hoti ahetukadvihetukānaṃ tadabhāvato. Kammajatihetukapaṭisandhipaññāyāti	357	
PA_tika-s03_01t:357_6	kammajāya tihetukapaṭisandhiyaṃ paññāyāti evaṃ tihetukasaddo paṭisandhisaddena sambandhitabbo,	357	
PA_tika-s03_01t:357_7	na paññāsaddena. Na hi paññā tihetukā atthi. Paṭisandhito pabhuti pavattamānā paññā	357	
PA_tika-s03_01t:357_8	“paṭisandhiyaṃ paññā”ti vuttā taṃmūlakattā, na paṭisandhikkhaṇe pavattā eva.	357	
PA_tika-s03_01t:358_0	Cinteti ārammaṇaṃ upanijjhāyatīti cittaṃ, samādhi. So hi sātisayaṃ upanijjhānakicco.	358	
PA_tika-s03_01t:358_1	Na hi vitakkādayo vinā samādhinā tamatthaṃ sādhenti, samādhi pana tehi vināpi sādhetīti.	358	
PA_tika-s03_01t:358_2	Paguṇabalavabhāvāpādanena paccayehi cittaṃ, attasantānaṃ cinotītipi cittaṃ, samādhi.	358	
PA_tika-s03_01t:358_3	Paṭhamajjhānādivasena cittavicittatāya iddhividhādicittakaraṇena ca samādhi cittanti	358	
PA_tika-s03_01t:358_4	vināpi paropadesenassa cittapariyāyo labbhateva. Aṭṭhakathāyaṃ pana citta-saddo viññāṇe	358	
PA_tika-s03_01t:358_5	niruḷhoti katvā vuttaṃ “cittasīsena hettha aṭṭha samāpattiyo kathitā”ti. Yathāsabhāvaṃ	358	
PA_tika-s03_01t:358_6	pakārehi jānātīti paññā. Sā yadipi kusalādibhedato bahuvidhā, “bhāvaya”nti pana vacanato	358	
PA_tika-s03_01t:358_7	bhāvetabbā idhādhippetāti taṃ dassento “paññānāmena vipassanā kathitā”ti. Yadipi	358	
PA_tika-s03_01t:358_8	kilesānaṃ pahānaṃ ātāpanaṃ, taṃ sammādiṭṭhiādīnampi attheva, ātappasaddo viya pana	358	
PA_tika-s03_01t:358_9	ātāpa-saddo vīriye eva niruḷhoti āha “ātāpīti vīriyavā”ti. Yathā kammaṭṭhānaṃ tāya	358	
PA_tika-s03_01t:358_10	paññāya parito harīyati pavattīyati, evaṃ sāpi tadatthaṃ yogināti āha “pārihāriyapaññā”ti.	3581	
PA_tika-s03_01t:358_11	Abhikkamādīni sabbakiccāni sātthakasampajaññādivasena paricchijja netīti sabbakiccapariṇāyikā.	3581	
PA_tika-s03_01t:359_0	Yasmā puggalādhiṭṭhānena gāthā bhāsitā, tasmā puggalādhiṭṭhānameva upamaṃ dassento	359	
PA_tika-s03_01t:359_1	“yathā nāma puriso”tiādimāha. Tattha sunisitanti suṭṭhu nisitaṃ, ativiya tikhiṇanti	359	
PA_tika-s03_01t:359_2	attho. Satthassa nisitatarabhāvakaraṇaṃ nisānasilāyaṃ, bāhubalena cassa ukkhipananti	359	
PA_tika-s03_01t:359_3	ubhayampetaṃ atthāpannaṃ katvā upamā vuttāti tadubhayaṃ upameyyaṃ dassento “samādhisilāyaṃ	359	
PA_tika-s03_01t:359_4	sunisitaṃ…pe… paññāhatthena ukkhipitvā”ti āha. Samādhiguṇena hi paññāya tikkhabhāvo.	359	
PA_tika-s03_01t:359_5	Yathāha “samāhito yathābhūtaṃ pajānātī”ti. Vīriyañcassā upatthambhakaṃ paggaṇhanato.	359	
PA_tika-s03_01t:359_6	Vijaṭeyyāti vijaṭetuṃ sakkuṇeyya. Vuṭṭhānagāminivipassanāya hi vattamānāya yogāvacaro	359	
PA_tika-s03_01t:359_7	taṇhājaṭaṃ vijaṭetuṃ samattho nāma. Vijaṭanañcettha samucchedavasena pahānanti āha	359	
PA_tika-s03_01t:359_8	– “sañchindeyya sampadāleyyā”ti.	359	
PA_tika-s03_01t:360_0	Maggakkhaṇe panesa vijaṭeti nāma, aggaphalakkhaṇe sabbaso vijaṭitajaṭo nāma. Tenāha	360	
PA_tika-s03_01t:360_1	“idānī”tiādi. Yasmā jaṭāya vijaṭanaṃ ariyamaggena, tañca kho nibbānaṃ āgamma, tasmā	360	
PA_tika-s03_01t:360_2	taṃ sandhāyāha “jaṭāya vijaṭanokāsa”nti. Yattha pana sā vijaṭīyati, taṃ dassetuṃ	360	
PA_tika-s03_01t:360_3	“yattha nāmañcā”tiādi vuttaṃ. “Paṭighaṃ rūpasaññā cā”ti gāthāsukhatthaṃ sānunāsikaṃ	360	
PA_tika-s03_01t:360_4	katvā niddeso, “paṭigharūpasaññā”ti vuttaṃ hoti. Paṭighasaññāvasena kāmabhavo gahito	360	
PA_tika-s03_01t:360_5	kāmabhavapariyāpannattā tāya. Pathavīkasiṇādirūpe saññā rūpasaññā. Ubhayatthāpi saññāsīsena	360	
PA_tika-s03_01t:360_6	cittuppādasseva gahaṇaṃ. Bhavasaṅkhepenāti bhavabhāvena saṅkhipitabbatāya, bhavalakkhaṇena	360	
PA_tika-s03_01t:360_7	ekalakkhaṇattāti attho. Rūpe vā virajjanavasena ca vattuṃ sakkuṇeyyā idha rūpasaññāti	360	
PA_tika-s03_01t:360_8	vuttā, evampettha arūpabhavassa ca gahitatā veditabbā. “Nāmañca rūpañcā”ti anavasesato	360	
PA_tika-s03_01t:360_9	nāmarūpaṃ gahitanti arūpabhava-asaññabhavānampettha gahaṇaṃ siddhanti apare. Pariyādiyanaṭṭhāneti	360	
PA_tika-s03_01t:360_10	pariyādiyanakāraṇe sabbaso khepananimitte nibbāne. Tenāha “nibbānaṃ…pe… dassito hotī”ti.	3601	
PA_tika-s03_01t:361	Jaṭāsuttavaṇṇanā niṭṭhitā.	36	
PA_tika-s03_01t:362	4. Manonivāraṇasuttavaṇṇanā	36	
PA_tika-s03_01t:363_0	24. Evaṃladdhikāti sabbathāpi cittuppatti sadukkhā, sabbathāpi acittakabhāvo seyyo,	363	
PA_tika-s03_01t:363_1	tasmā yato kutoci cittaṃ nivāretabbanti evaṃdiṭṭhikā. Soti satto. Aniyyānikakathaṃ	363	
PA_tika-s03_01t:363_2	katheti ayoniso cittanivāraṇaṃ vadantī. Saṃyatabhāvaṃ āgatanti rāgavisevanādito sammadeva	363	
PA_tika-s03_01t:363_3	saṃyatabhāvaṃ otarabhāvaṃ. Dhammacariyāvasena hi pavattamāne citte natthi īsakampi	363	
PA_tika-s03_01t:363_4	rāgādivisevanaṃ, na tassa sampati āyatiñca koci anattho siyā, tasmā taṃ mano sabbato	363	
PA_tika-s03_01t:363_5	anavajjavuttito na nivāretabbaṃ. Tenāha “dānaṃ dassāmī”tiādi. Yato yatoti yato yato	363	
PA_tika-s03_01t:363_6	sāvajjavuttito ayonisomanasikārato. Tanti mano nivāretabbaṃ anatthāvahattā.	363	
PA_tika-s03_01t:364	Manonivāraṇasuttavaṇṇanā niṭṭhitā.	36	
PA_tika-s03_01t:365	5. Arahantasuttavaṇṇanā	36	
PA_tika-s03_01t:366_0	25. Katāvīti katavā, pariññādikiccaṃ katvā niṭṭhapetvā ṭhitoti attho. Tenāha “catūhi	366	
PA_tika-s03_01t:366_1	maggehi katakicco”ti. Svāyamattho arahantiādisaddasannidhānato viññāyati. Evaṃ “ahaṃ	366	
PA_tika-s03_01t:366_2	vadāmī”tiādiākārena pucchati.	366	
PA_tika-s03_01t:367_0	Khandhādīsu kusaloti khandhāyatanādīsu salakkhaṇādīsu ca samūhādivasena pavattiyañca	367	
PA_tika-s03_01t:367_1	cheko yathābhūtavedī. Upaladdhinissitakathanti attupaladdhinissitakathaṃ hitvā. Vohārabhedaṃ	367	
PA_tika-s03_01t:367_2	akarontoti “ahaṃ paramatthaṃ jānāmī”ti lokavohāraṃ bhindanto avināsento loke lokasamaññameva	367	
PA_tika-s03_01t:367_3	nissāya “ahaṃ, mamā”ti vadeyya. Khandhā bhuñjantītiādinā vohārabhedaṃ, tattha ca ādīnavaṃ dasseti.	367	
PA_tika-s03_01t:368_0	Māno nāma diṭṭhiyā samadhuro. Tathā hi dutiyamaggādīsu sammādiṭṭhiyā pahānābhisamayassa	368	
PA_tika-s03_01t:368_1	paṭivipaccanīke paṭipattisiddhi. Tenāha “yadi diṭṭhiyā vasena na vadati, mānavasena	368	
PA_tika-s03_01t:368_2	nu kho vadatīti cintetvā”ti. Vidhūpitāti santāpitā ñāṇagginā daḍḍhā. Te pana viddhaṃsitā	368	
PA_tika-s03_01t:368_3	nāma hontīti āha “vidhamitā”ti. Mamaṅkārādayo mayanti sattasantāne sati pavattanti	368	
PA_tika-s03_01t:368_4	etenāti mayo, maññanā. Mayo eva mayatāti āha “mayatanti maññana”nti.	368	
PA_tika-s03_01t:369	Arahantasuttavaṇṇanā niṭṭhitā.	36	
PA_tika-s03_01t:370	6. Pajjotasuttavaṇṇanā	37	
PA_tika-s03_01t:371_0	26. Divārattinti na ādicco viya divā eva, na candimā viya rattiṃ eva, atha kho divā	371	
PA_tika-s03_01t:371_1	ca rattiñca. Tattha tatthāti yattha yattha sampajjalito, tattha tattheva padese,	371	
PA_tika-s03_01t:371_2	na ādicco viya candimā viya sakalaṃ mahādisaṃ disantarāḷañca. Ñāṇānubhāvena uppannāloko	371	
PA_tika-s03_01t:371_3	ñāṇālokoti vadanti. “Idaṃ dukkhaṃ ariyasaccanti pubbe me, bhikkhave, ananussutesu	371	
PA_tika-s03_01t:371_4	dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādī”ti	371	
PA_tika-s03_01t:371_5	pana vacanato maggo ñāṇāloko. “Tamo vihato, āloko uppanno”ti vā vacanato vijjattayāloko	371	
PA_tika-s03_01t:371_6	ñāṇāloko. Paṭhamābhisambodhiyaṃ viya sañjātapītivipphāro, visesato ratanaghare samantapaṭṭhānavicinane	371	
PA_tika-s03_01t:371_7	sañjātapītivasena uppannasarīrobhāso vā pītiāloko. Tattheva uppannapasādavasena sañjātaālokova	371	
PA_tika-s03_01t:371_8	pasādāloko. Dhammacakkapavattane “aññāsi vata, bho, koṇḍañño”ti uppannapasādālokoti	371	
PA_tika-s03_01t:371_9	ca vadanti. Sabbattheva satthu dhammadesanā sattānaṃ hadayatamaṃ vidhamantī dhammakathāāloko.	371	
PA_tika-s03_01t:371_10	Sabbopi buddhānaṃ pātubhāvā uppanno ālokoti iminā sāvakānaṃ desanāya sañjātadhammālokopi	3711	
PA_tika-s03_01t:371_11	buddhānubhāvoti dasseti.	3711	
PA_tika-s03_01t:372	Pajjotasuttavaṇṇanā niṭṭhitā.	37	
PA_tika-s03_01t:373	7. Sarasuttavaṇṇanā	37	
PA_tika-s03_01t:374_0	27. Saraṇato avicchedavasena pavattanato khandhādīnaṃ paṭipāṭi sarā. Tenāha “ime	374	
PA_tika-s03_01t:374_1	saṃsārasarā”ti. Kutoti kena kāraṇena, kimhi vā? Tenāha “kiṃ āgammā”ti? Na patiṭṭhāti	374	
PA_tika-s03_01t:374_2	paccayābhāvato. Āpotiādinā pāḷiyaṃ catunnaṃ mahābhūtānaṃ appatiṭṭhānāpadesena tattha	374	
PA_tika-s03_01t:374_3	kāmarūpabhavānaṃ abhāvo dassito. Tadubhayābhāvadassanena heṭṭhā vuttanayeneva arūpabhavassapi	374	
PA_tika-s03_01t:374_4	abhāvo dassitova hoti, yathārutavasena vā ettha attho veditabbo. Yasmā purimā dve	374	
PA_tika-s03_01t:374_5	gahitā, gahitañca atthaṃ pariggahetvāva pacchimattho pavattoti.	374	
PA_tika-s03_01t:375	Sarasuttavaṇṇanā niṭṭhitā.	37	
PA_tika-s03_01t:376	8. Mahaddhanasuttavaṇṇanā	37	
PA_tika-s03_01t:377_0	28. Nidhīyatīti nidhānaṃ. Nidhātabbataṃ gataṃ nihitanti attho. Muttasārādīti muttāmaṇiveḷuriyapavāḷarajatajātarūpādi.	377	
PA_tika-s03_01t:377_1	Suvaṇṇarajatabhājanādīti ādi-saddena kahāpaṇa-dhaññakoṭṭhabhaṇḍādiṃ saṅgaṇhāti. Tampi	377	
PA_tika-s03_01t:377_2	hi niccaparibbayavasena bhuñjīyatīti “bhogo”ti vuccati. Aññamaññaṃ abhigijjhantīti	377	
PA_tika-s03_01t:377_3	aññamaññassa santakaṃ abhigijjhanti. Tenāha “patthentī”ti. Analaṅkatāti na alaṃ pariyattanti	377	
PA_tika-s03_01t:377_4	evaṃ katacittā, atricchatāmahicchatāhi abhibhūtā. Tenāha “atittā apariyattajātā”ti.	377	
PA_tika-s03_01t:377_5	Ussukkajātesūti taṃtaṃkicce sañjātaussukkesu. Nānākiccajātesūti nānāvidhakiccesu,	377	
PA_tika-s03_01t:377_6	sañjātanānākiccesu vā. Vaṭṭagāmikapasutena vaṭṭasotaṃ anusarantesu. Taṇhānivāsatāya	377	
PA_tika-s03_01t:377_7	gehantipi agārantipi vuccatīti āha “mātugāmena saddhiṃ geha”nti. Virājiyāti hetuatthadīpakaṃ	377	
PA_tika-s03_01t:377_8	padanti āha “virājetvā”ti, tvā-saddopi cāyaṃ hetuatthoti.	377	
PA_tika-s03_01t:378	Mahaddhanasuttavaṇṇanā niṭṭhitā.	37	
PA_tika-s03_01t:379	9. Catucakkasuttavaṇṇanā	37	
PA_tika-s03_01t:380_0	29. Iriyā vuccati kāyena kattabbakiriyā, tassā pavattiṭṭhānabhāvato iriyāpatho, gamanādi.	380	
PA_tika-s03_01t:380_1	Taṃ aparāparappavattiyā cakkaṃ. Tenāha “catucakkanti catuiriyāpatha”nti. Navadvāranti	380	
PA_tika-s03_01t:380_2	karajakāyo adhippeto. So ca kesādiasuciparipūroti āha “puṇṇanti asucipūra”nti. Taṇhāya	380	
PA_tika-s03_01t:380_3	saṃyuttanti taṇhāsahitaṃ. Tena na kevalaṃ sabhāvato eva, atha kho nissitadhammo ca	380	
PA_tika-s03_01t:380_4	asuciṃ dasseti. Mātukucchisaṅkhāte asucipaṅke jātattā paṅkajātaṃ, kesādiasucipaṅkajātattā	380	
PA_tika-s03_01t:380_5	ca paṅkajātaṃ. Yātrāti apagamo. Tena sabhāvato nissitadhammato ca asucisabhāvato	380	
PA_tika-s03_01t:380_6	kāyato kathaṃ apagamo siyāti pucchati. Tenāha “etassā”tiādi.	380	
PA_tika-s03_01t:381_0	Nahanaṭṭhena bandhanaṭṭhena naddhīti upanāho idhādhippetoti āha “naddhinti upanāha”nti.	381	
PA_tika-s03_01t:381_1	So pana ito pubbakāle kodhoti āha “pubbakāle”tiādi. Pāḷiniddiṭṭheti upanāhaiccādike	381	
PA_tika-s03_01t:381_2	idha pāḷiyaṃ niddiṭṭhe kilese ṭhapetvā avasesā diṭṭhivicikicchādayo satta kilesā	381	
PA_tika-s03_01t:381_3	dummocayatāya varattā viyāti varattāti veditabbā. Ārammaṇaggahaṇasabhāvato eko evesa	381	
PA_tika-s03_01t:381_4	dhammo, pavatti-ākārabhedena pana icchanaṭṭhena patthanaṭṭhena icchā, lubbhanaṭṭhena	381	
PA_tika-s03_01t:381_5	gijjhanaṭṭhena lobhoti vutto. Paṭhamuppattikāti ekasmiṃ ārammaṇe, vāre vā paṭhamaṃ	381	
PA_tika-s03_01t:381_6	uppannā. Aparāparuppattikoti punappunaṃ uppajjamānako. Aladdhapatthanā appaṭiladdhavatthumhi	381	
PA_tika-s03_01t:381_7	āsatti lobho. Uppāṭetvāti sasantānato uddharitvā.	381	
PA_tika-s03_01t:382	Catucakkasuttavaṇṇanā niṭṭhitā.	38	
PA_tika-s03_01t:383	10. Eṇijaṅghasuttavaṇṇanā	38	
PA_tika-s03_01t:384_0	30. Eṇimigassa viyāti eṇimigassa jaṅghā viya. Avayavīsambandhe hi idaṃ sāmivacanaṃ.	384	
PA_tika-s03_01t:384_1	Piṇḍimaṃsassa parito samasaṇṭhitattā suvaṭṭītajaṅgho. Kisanti thūlabhāvapaṭikkhepaparājotanā,	384	
PA_tika-s03_01t:384_2	na suṭṭhu kisabhāvadīpanaparāti āha “athūlaṃ samasarīra”nti. Ātapena milātanti tapasā	384	
PA_tika-s03_01t:384_3	milātakāyaṃ indriyasantāpanabhāvato. Tenevāha – “tapo milāta”ntiādi, tathā cāha pāḷiyaṃ	384	
PA_tika-s03_01t:384_4	“appāhāraṃ alolupa”nti. Yathā “vīrassa bhāvo vīriya”nti vīrabhāvena vīriyaṃ lakkhīyati,	384	
PA_tika-s03_01t:384_5	evaṃ vīriyasambhavena vīrabhāvoti āha “vīranti vīriyavanta”nti. “Cattāro pañca ālope,	384	
PA_tika-s03_01t:384_6	abhutvā udakaṃ pive”ti dhammasenāpativuttaniyāmena parimitabhojitāya appāhāratā bhojane	384	
PA_tika-s03_01t:384_7	mattaññutā. “Mitāhāra”nti vatvā puna paricchinnakālabhojitāyapi appāhārataṃ dassento	384	
PA_tika-s03_01t:384_8	“vikāla…pe… parittāhāra”nti āha. Catūsu paccayesu loluppavirahitaṃ bodhimūle eva	384	
PA_tika-s03_01t:384_9	sabbaso loluppassa pahīnattā. “Catūsu paccayesū”ti hi imināva sabbattha loluppavigamo	384	
PA_tika-s03_01t:384_10	dīpitovāti. Rasataṇhāpaṭikkhepo vā esa “appāhāra”nti vatvā “alolupa”nti vuttattā.	3841	
PA_tika-s03_01t:384_11	“Sīhaṃ vā”ti ettha ekacarasaddo viya iva-saddo atthato “nāga”nti etthāpi ānetvā,	3841	
PA_tika-s03_01t:384_12	sambandhitabboti āha – “ekacaraṃ sīhaṃ viya, ekacaraṃ nāgaṃ viyā”ti. Ekacarā appamattā ekīkatāya.	3841	
PA_tika-s03_01t:385_0	Pañcakāmaguṇavasena rūpaṃ gahitaṃ tesaṃ rūpasabhāvattā. Manena nāmaṃ gahitaṃ manassa	385	
PA_tika-s03_01t:385_1	nāmasabhāvattā. Avinibhuttadhammeti avinābhāvadhamme gahetvā. Ādi-saddena āyatanadhātuādayo	385	
PA_tika-s03_01t:385_2	gahitā. Kāmaguṇaggahaṇena hettha rūpabhāvasāmaññena pañca vatthūni gahitāneva honti,	385	
PA_tika-s03_01t:385_3	manogahaṇena dhammāyatanaṃ, evaṃ dvādasāyatanāni gahitāni honti. Iminā nayena dhātuādīnampi	385	
PA_tika-s03_01t:385_4	gahitatā yojetabbā. Tenāha “pañcakkhandhādivasenapettha bhummaṃ yojetabba”nti. Etthāti	385	
PA_tika-s03_01t:385_5	pāḷiyaṃ. Kāmavatthu bhummaṃ.	385	
PA_tika-s03_01t:386	Eṇijaṅghasuttavaṇṇanā niṭṭhitā.	38	
PA_tika-s03_01t:387	Sattivaggavaṇṇanā niṭṭhitā.	38	
PA_tika-s03_01t:388	4. Satullapakāyikavaggo	38	
PA_tika-s03_01t:389	1. Sabbhisuttavaṇṇanā	38	
PA_tika-s03_01t:390_0	31. Sataṃ sādhūnaṃ saraṇagamanasīlādibhedassa dhammassa ullapanato, attano vā pubbenivāsānussatiyā	390	
PA_tika-s03_01t:390_1	tassa dhammassa ullapanato kathanato satullapā, devatā, tāsaṃ kāyo samūho, tattha	390	
PA_tika-s03_01t:390_2	bhavāti satullapakāyikā. Tenāha “sataṃ dhamma”ntiādi. Samādānavasena ullapetvā, na	390	
PA_tika-s03_01t:390_3	vaṇṇanākathanamattena tatrāti tasmiṃ tāsaṃ devatānaṃ satullapakāyikabhāve. Idaṃ vatthūti	390	
PA_tika-s03_01t:390_4	idaṃ kāraṇaṃ. Samuddavāṇijāti saṃyattikā. Khittasaravegenāti jiyāmuttasarasadisavegena,	390	
PA_tika-s03_01t:390_5	sīghaoghenāti attho. Uppatatīti uppāto. Uppāte bhavaṃ byasanaṃ uppātikaṃ. Patiṭṭhāti	390	
PA_tika-s03_01t:390_6	hitapatiṭṭhā. Paraloke hitasukhāvahaṃ abhayakāraṇaṃ. Jaṅghasatanti manussasataṃ.	390	
PA_tika-s03_01t:390_7	Jaṅghāsīsena hi manusse vadati sahacāribhāvato. Aggahesi pañcasīlāni. Āsannānāsannesu	390	
PA_tika-s03_01t:390_8	āsannasseva paṭhamaṃ vipaccanato “āsannakāle gahitasīlaṃ nissāyā”ti vuttaṃ. Ghaṭāvasenāti samūhavasena.	390	
PA_tika-s03_01t:391_0	Sabbhīti sādhūhi. Te hi saparahitasādhanato pāsaṃsatāya santaguṇatāya ca santoti	391	
PA_tika-s03_01t:391_1	vuccati. Te pana yasmā paṇḍitalakkhaṇehi samannāgatā honti, tasmā “paṇḍitehī”ti āha.	391	
PA_tika-s03_01t:391_2	Samāsethāti saṃvasethāti ayamettha adhippāyoti āha “sabbairiyāpathe”tiādi. Mittasanthavanti	391	
PA_tika-s03_01t:391_3	mettisandhānaṃ. Sattānaṃ hitesitālakkhaṇā hi metti, sā ca ñāṇasahitā ñāṇapubbaṅgamāvāti	391	
PA_tika-s03_01t:391_4	mittasanthavo asaṃkiliṭṭho, itaro saṃkiliṭṭhoti āha “na kenaci saddhiṃ kātabbo”ti.	391	
PA_tika-s03_01t:391_5	Saddhammanti diṭṭhadhammikādihitāvahaṃ sundaradhammaṃ. Seyyoti hitavaḍḍhanatādi vuttanti āha “vaḍḍhī”ti.	391	
PA_tika-s03_01t:392_0	Sataṃ sādhūnaṃ, paṇḍitānanti ayamettha attho. Tappaṭiyogavisayattā añña-saddassa	392	
PA_tika-s03_01t:392_1	vuttaṃ “aññato andhabālato”ti. Sokanimittaṃ sokakāraṇaṃ uttarapadalopena idha sokasaddena	392	
PA_tika-s03_01t:392_2	gahitanti āha “sokavatthūna”ntiādi. Sokavatthūni nāma corādayo acchindanādivasena	392	
PA_tika-s03_01t:392_3	paresaṃ sokakaraṇato. Sokānugatā sokappattā.	392	
PA_tika-s03_01t:393_0	Therassāti saṃkiccattherassa. Attano bhaginiyā jeṭṭhattā “tumhe”ti āha. Ayaṃ “idha	393	
PA_tika-s03_01t:393_1	corā paṭipajjiṃsū”ti amhe tiṇāyapi na maññatīti cintetvā ekacce “mārema na”nti āhaṃsu.	393	
PA_tika-s03_01t:393_2	Karuṇāya ekacce “vissajjemā”ti āhaṃsu. Mantetvāti bhāsetvā.	393	
PA_tika-s03_01t:394_0	Ahu ahosi, bhūtapubbanti attho. Araññasmiṃ brahāvaneti tādise brahāvane, mahāraññe	394	
PA_tika-s03_01t:394_1	nivāsīti attho cetoti byādho. Kūṭānīti vākurādayo. Oḍḍetvāti sajjetvā. Sasakanti	394	
PA_tika-s03_01t:394_2	pelakaṃ ubbiggāti bhītatasitā. Ekarattinti ekaratteneva. Dhanajānīti paribbayavasena	394	
PA_tika-s03_01t:394_3	addhikehi laddhabbadhanato hāni, “samaṇampi nāma hanti, kiṃ amhesu lajjissatī”ti	394	
PA_tika-s03_01t:394_4	addhikānaṃ anāgamanato ekadivasaṃ laddhabbaparibbayampi na labhissantīti adhippāyo.	394	
PA_tika-s03_01t:395_0	Ñātayopi mātāpitubhātubhaginiādike ñātake. Te kira adhimuttassa bhaginiyā santikaṃ	395	
PA_tika-s03_01t:395_1	upagacchantā antarāmagge tena samāgatā, adhimutto saccavācaṃ anurakkhanto corabhayaṃ	395	
PA_tika-s03_01t:395_2	tesaṃ nārocesi. Tena vuttaṃ “tesampī”tiādi. Taṃ nissāya pabbajitattā “adhimuttasāmaṇerassa	395	
PA_tika-s03_01t:395_3	santike”ti vuttaṃ, na upasampadācariyo hutvā. Tenāha “attano antevāsike katvā”ti.	395	
PA_tika-s03_01t:395_4	Saccānurakkhaṇena anuttaraguṇādhigamena ca ñātimajjhe virocati.	395	
PA_tika-s03_01t:396_0	Sātatanti satataṃ. Sa-saddassa hi idha sābhāvo yathā “sārāgo”tiādīsu. Sātabhāvo vā	396	
PA_tika-s03_01t:396_1	sātatanti āha “sukhaṃ vā”ti. Kāraṇenāti tena tena kāraṇena. Sabbāsaṃ tāsaṃ vacanaṃ	396	
PA_tika-s03_01t:396_2	subhāsitaṃ, bhagavato pana ukkaṃsagataṃ subhāsitameva. Svāyamattho taṃtaṃgāthāpadeneva	396	
PA_tika-s03_01t:396_3	viññāyatīti taṃ nīharitvā dassetuṃ “na kevala”ntiādi vuttaṃ. Tena sappurisūpasaṃsevasaddhammābhiyogo	396	
PA_tika-s03_01t:396_4	yathā sattānaṃ vaḍḍhiyā paññāpaṭilābhassa ekantikaṃ kāraṇaṃ, evaṃ sokapaccaye sati	396	
PA_tika-s03_01t:396_5	visokabhāvassa, ñātimajjhe sobhāya, sugatigamanassa, ciraṃ sukhaṭṭhānassa, vaṭṭadukkhamocanassapi	396	
PA_tika-s03_01t:396_6	aññāsādhāraṇaṃ hotīti vuttamevāti daṭṭhabbaṃ.	396	
PA_tika-s03_01t:397	Sabbhisuttavaṇṇanā niṭṭhitā.	39	
PA_tika-s03_01t:398	2. Maccharisuttavaṇṇanā	39	
PA_tika-s03_01t:399_0	32. Pamajjanākārena pavattā anupaladdhi pamādo. Tena ekantato satirahitā hontīti	399	
PA_tika-s03_01t:399_1	vuttaṃ “sativippavāsalakkhaṇenā”ti. Diṭṭhivicikicchādayo cettha pamādeneva saṅgahitā.	399	
PA_tika-s03_01t:399_2	Idāni yathā macchariyanimittañca pamādanimittañca dānaṃ na dīyati, taṃ dassetuṃ “ekacco	399	
PA_tika-s03_01t:399_3	hī”tiādi vuttaṃ. Parikkhayaṃ gamissatīti bhogaparihāniṃ gamissati. Khiḍḍādīti ādi-saddena	399	
PA_tika-s03_01t:399_4	maṇḍanavibhūsanachaṇanakkhattakiccabyasanādiṃ saṅgaṇhāti. Yasadāyakanti kittiyasassa	399	
PA_tika-s03_01t:399_5	parivārayasassa ca dāyakaṃ. Sirīdāyakanti sobhaggadāyakaṃ. Sampattidāyakanti kulabhogarūpabhogasampadāhi	399	
PA_tika-s03_01t:399_6	sampattidāyakaṃ. Puññanti vā idha puññaphalaṃ daṭṭhabbaṃ “evamidaṃ puññaṃ pavaḍḍhatī”tiādīsu	399	
PA_tika-s03_01t:399_7	viya. Atthi dānassa phalanti ettha deyyadhammassa anavaṭṭhitataṃ bahulasādhāraṇataṃ,	399	
PA_tika-s03_01t:399_8	taṃ pahāya gamanīyataṃ, tabbisayāya pītiyā sāvajjataṃ, dānadhammassa anaññasādhāraṇataṃ	399	
PA_tika-s03_01t:399_9	anugāmikataṃ, tabbisayāya pītiyā anavajjataṃ, lobhādipāpadhammānaṃ vinodanaṃ, sesapuññānaṃ	399	
PA_tika-s03_01t:399_10	upanissayañca jānantenāti vattabbaṃ.	3991	
PA_tika-s03_01t:400	Taṃyeva bālanti yo maccharī, tameva. Adānasīlā bālā. Ekacco dhanassa paribhogaparikkhayabhayena attanāpi na paribhuñjati atilobhaseṭṭhi viyāti āha “idhalokaparalokesū”ti.	40	
PA_tika-s03_01t:401_0	Yasmā ekacco adānasīlo puriso addhike disvā passantopi na passati, tesaṃ kathaṃ suṇantopi	401	
PA_tika-s03_01t:401_1	na suṇoti, sayaṃ kiñci na katheti, adātukamyatāthambhe baddho hoti, tasmā tattha	401	
PA_tika-s03_01t:401_2	mataliṅgāni upalabbhantiyevāti āha “adānasīlatāya maraṇena matesū”ti. Aṭṭhakathāyaṃ	401	
PA_tika-s03_01t:401_3	pana dānamattameva gahetvā matenassa samataṃ dassetuṃ “yathā hī”tiādi vuttaṃ. Dānasīlassa	401	
PA_tika-s03_01t:401_4	pana amataliṅgāni vuttavipariyāyato veditabbāni. Vajanti puthutte ekavacanaṃ, tasmā	401	
PA_tika-s03_01t:401_5	vacanavipallāsena vuttanti āha “saha vajantā”ti. Dānasīlādidhammo purātano, na ajjatanoti	401	
PA_tika-s03_01t:401_6	sanantano, so etesu atthīti sanantanā, paṇḍitā, tesaṃ dhammāti tesaṃ vasenapi dhammo	401	
PA_tika-s03_01t:401_7	sanantanoti āha “sanantanānaṃ vā paṇḍitānaṃ esa dhammo”ti. Appasmimpi deyyadhamme	401	
PA_tika-s03_01t:401_8	sati eke dānaṃ dadanti, eke na dadanti maccharibhāvā. Sahassadānasadisāti ekāpi dakkhiṇā	401	
PA_tika-s03_01t:401_9	pariccāgacetanāya uḷārabhāvato sahassadānasadisā hoti.	401	
PA_tika-s03_01t:402_0	Duranugamanoti asamaṅginā anugantuṃ dukkaro. Ananugamanañcassa dhammassa apūraṇamevāti	402	
PA_tika-s03_01t:402_1	āha “duppūro”ti. “Dhammaṃ care”ti ayaṃ dhammacariyā gahaṭṭhassa vasena āraddhāti	402	
PA_tika-s03_01t:402_2	āha “dasakusalakammapathadhammaṃ caratī”ti. Tenāha “dārañca posa”nti. Samuñjakanti	402	
PA_tika-s03_01t:402_3	kassakehi attanā kātabbaṃ katvā visaṭṭhadhaññakaraṇato khale uñchācariyavasena samuñjaniādinā	402	
PA_tika-s03_01t:402_4	chaḍḍitadhaññasaṃharaṇaṃ. Tenāha “yo api…pe… samuñjakaṃ caratī”ti. Etenāti satasahassasahassayāgiggahaṇena	402	
PA_tika-s03_01t:402_5	dasannampi bhikkhukoṭīnaṃ piṇḍapāto dassito hoti. “Dinno”ti padaṃ ānetvā yojanā.	402	
PA_tika-s03_01t:402_6	Dasannaṃ vā kahāpaṇakoṭīnaṃ piṇḍapātoti dasannaṃ kahāpaṇakoṭīnaṃ viniyuñjanavasena	402	
PA_tika-s03_01t:402_7	sampāditapiṇḍapāto. Tayidaṃ satasahassaṃ sahassayāgīnaṃ dānaṃ ettakaṃ hotīti katvā	402	
PA_tika-s03_01t:402_8	vuttaṃ. Samuñjakaṃ carantopīti samuñjakaṃ caritvāpi, samuñjakacaraṇahetūti attho.	402	
PA_tika-s03_01t:402_9	Sesapadadvayepi eseva nayo. Dāraṃ posentopi dhammaṃ carati, appakasmiṃ dadantopi	402	
PA_tika-s03_01t:402_10	dhammaṃ caratīti yojanā. Tathāvidhassāti tādisassa tathādhammacārino yā dhammacariyā,	4021	
PA_tika-s03_01t:402_11	tassā kalampi nagghanti ete sahassayāgino attano sahassayāgitāya. Yaṃ tena daliddenātiādi	4021	
PA_tika-s03_01t:402_12	tassevatthassa vivaraṇaṃ. Sabbesampi tesanti “sataṃsahassānaṃ sahassayāgina”nti vuttānaṃ	4021	
PA_tika-s03_01t:402_13	tesaṃ sabbesampi. Itaresanti “tathāvidhassā”ti vuttapurisato aññesaṃ. Dasakoṭisahassadānanti	4021	
PA_tika-s03_01t:402_14	dasakoṭisaṅkhātaṃ tato anekasahassabhedatāya sahassadānaṃ.	4021	
PA_tika-s03_01t:403_0	“Kalaṃ nagghatī”ti idaṃ tesaṃ dānato imassa dānassa uḷāratarabhāvena vipulatarabhāvena	403	
PA_tika-s03_01t:403_1	vipulataraphalatāya vuttanti āha “kathaṃ nu kho etaṃ mahapphalataranti jānanattha”nti.	403	
PA_tika-s03_01t:403_2	Paccayavisesena mahattaṃ gatoti mahaggato, uḷāroti attho. Tenāha “vipulassetaṃ vevacana”nti.	403	
PA_tika-s03_01t:403_3	Samenāti ñāyena, dhammenāti attho. Visameti na same macchariyalakkhaṇappatte. Chetvāti	403	
PA_tika-s03_01t:403_4	pīḷetvā. Taṃ pana pīḷanaṃ pothananti dassento “pothetvā”ti āha. Assumukhāti tintaassumukhasammissā	403	
PA_tika-s03_01t:403_5	paraṃ rodāpetvā. Mahādānanti yathāvuttaṃ bahudeyyadhammassa pariccajanena mahantadānaṃ.	403	
PA_tika-s03_01t:403_6	Uppattiyā aparisuddhatāyāti ajjhāsayassa deyyadhammagavesanāya ca suddhatāya malīnattā.	403	
PA_tika-s03_01t:403_7	Itaraṃ dhammacariyāya nibbattitadānaṃ. Parittadānanti parittassa deyyadhammassa vasena	403	
PA_tika-s03_01t:403_8	parittadānaṃ. Attano uppattiyā parisuddhatāyāti ajjhāsayassa deyyadhammagavesanāya	403	
PA_tika-s03_01t:403_9	ca visuddhatāya. Evantiādimāhāti “evaṃ sahassānaṃ sahassayāgina”nti avoca. Tattha	403	
PA_tika-s03_01t:403_10	sahassānanti sataṃsahassānaṃ. Gāthābandhasukhatthaṃ sataggahaṇaṃ na kataṃ. Sesaṃ vuttanayameva.	4031	
PA_tika-s03_01t:404	Maccharisuttavaṇṇanā niṭṭhitā.	40	
PA_tika-s03_01t:405	3. Sādhusuttavaṇṇanā	40	
PA_tika-s03_01t:406_0	33. Udānaṃ udānesīti pītivegena uggiritabbatāya udānaṃ uggiri uccāresi. Tayidaṃ yasmā	406	
PA_tika-s03_01t:406_1	pītisamuṭṭhāpitaṃ vacanaṃ, tasmā vuttaṃ “udāhāraṃ udāharī”ti. Yathā pana taṃ vacanaṃ	406	
PA_tika-s03_01t:406_2	“udāna”nti vuccati, taṃ dassetuṃ “yathā hī”tiādi vuttaṃ. Saddhāyāti ettha ya-kāro	406	
PA_tika-s03_01t:406_3	hetuattho. Pariccāgacetanāya hi saddhā visesapaccayo assaddhassa tadabhāvato. Pi-saddo	406	
PA_tika-s03_01t:406_4	vuttatthasampiṇḍanattho. “Sāhū”ti padaṃ sādhusaddena samānatthaṃ daṭṭhabbaṃ. Kathanti	406	
PA_tika-s03_01t:406_5	dānayuddhānaṃ vipakkhasabhāvāti adhippāyo. Etaṃ ubhayanti dānaṃ yuddhanti idaṃ dvayaṃ.	406	
PA_tika-s03_01t:406_6	Jīvitabhīrukoti jīvitavināsabhīruko. Khayabhīrukoti bhogakkhayassa bhīruko. Vadantoti	406	
PA_tika-s03_01t:406_7	jīvite sālayataṃ, tato eva yujjhane asamatthataṃ pavedento. Chejjanti hatthapādādichedo.	406	
PA_tika-s03_01t:406_8	Ussahantoti vīriyaṃ karonto. Evaṃ bhoge rakkhissāmīti tathā bhoge aparikkhīṇe karissāmīti.	406	
PA_tika-s03_01t:406_9	Vadantoti idha bhogesu lobhaṃ, tato eva dātuṃ asamatthataṃ pavedento. Evanti evaṃ	406	
PA_tika-s03_01t:406_10	jīvitabhoganirapekkhatāya dānañca yuddhañca samaṃ hoti. Saddhādisampannoti saddhādhammajīvitāvīmaṃsāsīlādiguṇasamannāgato.	4061	
PA_tika-s03_01t:406_11	So hi deyyavatthuno parittakattā appakampi dadanto attano pana cittasampattiyā khettasampattiyā	4061	
PA_tika-s03_01t:406_12	ca bahuṃ uḷārapuññaṃ pavaḍḍhento bahuvidhaṃ lobha-dosa-issā-macchariya-diṭṭhivicikicchādibhedaṃ	4061	
PA_tika-s03_01t:406_13	tappaṭipakkhaṃ abhibhavati, tato eva ca taṃ mahapphalaṃ hoti mahānisaṃsaṃ. Aṭṭhakathāyaṃ	4061	
PA_tika-s03_01t:406_14	pana “maccheraṃ maddati”cceva vuttaṃ, tassa pana ujuvipaccanīkabhāvato.	4061	
PA_tika-s03_01t:407	Paratthāti paraloke. Ekasāṭakabrāhmaṇavatthu anvayavasena, aṅkuravatthu byatirekavasena vitthāretabbaṃ.	40	
PA_tika-s03_01t:408_0	Dhammo laddho etenāti dhammaladdho, puggalo. Aggiāhitapadassa viya saddasiddhi daṭṭhabbā.	408	
PA_tika-s03_01t:408_1	“Uṭṭhānanti kāyikaṃ vīriyaṃ, vīriyanti cetasika”nti vadanti. Uṭṭhānanti bhoguppāde	408	
PA_tika-s03_01t:408_2	yuttapayuttatā. Vīriyanti tajjo ussāho. Yamassa āṇāpavattiṭṭhānaṃ. Vetaraṇimpi itare	408	
PA_tika-s03_01t:408_3	niraye ca atikkamma. Te pana abbudādīnaṃ vasena avīciṃ dasadhā katvā avasesamahāniraye	408	
PA_tika-s03_01t:408_4	sattapi āyuppamāṇabhedena tayo tayo katvā ekatiṃsāti vadanti. Sañjīvādinirayasaṃvattanassa	408	
PA_tika-s03_01t:408_5	kammassa tikkhamajjhamudubhāvena tassa āyuppamāṇassa tividhatā vibhāvetabbā. Apare	408	
PA_tika-s03_01t:408_6	pana “aṭṭha mahānirayā soḷasa ussadanirayā ādito cattāro sitaniraye ekaṃ katvā satta	408	
PA_tika-s03_01t:408_7	sitanirayāti evaṃ ekatiṃsa mahānirayā”ti vadanti. Mahānirayaggahaṇato ādito cattāro	408	
PA_tika-s03_01t:408_8	sitanirayā eko nirayo katoti.	408	
PA_tika-s03_01t:409_0	Tesanti vicinitvā gahitapaccayānaṃ. Pañcanavutipāsaṇḍabhedā papañcasūdanisaṃvaṇṇanāyaṃ	409	
PA_tika-s03_01t:409_1	vuttanayena veditabbā. Tatthāti tesu dvīsu vicinanesu. Dakkhiṇāvicinanaṃ āha, upamānāni	409	
PA_tika-s03_01t:409_2	hi nāma yāvadeva upameyyatthavibhāvanatthāni. Etena sukhettagahaṇatopi dakkhiṇeyyavicinanaṃ daṭṭhabbaṃ.	409	
PA_tika-s03_01t:410_0	Pāṇesu saṃyamoti iminā dasavidhampi kusalakammapathadhammaṃ dasseti. Yathā hi “pāṇesu	410	
PA_tika-s03_01t:410_1	saṃyamo”ti iminā sattānaṃ jīvitāvoropanato saṃyamo vutto, evaṃ tesaṃ sāpateyyāvahārato	410	
PA_tika-s03_01t:410_2	paradārāmasanato visaṃvādanato aññamaññabhedanato pharusavacanena saṅghaṭṭanato niratthakavippalapanato	410	
PA_tika-s03_01t:410_3	parasantakābhijjhānato ucchedacintanato micchābhinivesanato ca saṃyamo hotīti. Tenāha	410	
PA_tika-s03_01t:410_4	“sīlānisaṃsaṃ kathetumāraddhā”ti. Pharusavacanasaṃyamo panettha sarūpeneva vutto.	410	
PA_tika-s03_01t:411_0	Parassa upavādabhayenāti pāpakiriyahetu parena attano vattabbaupavādabhayena. Upavādabhayāti	411	
PA_tika-s03_01t:411_1	upavādabhayanimittaṃ. “Kathaṃ nu kho amhe pare na upavadeyyu”nti āsīsantā pāpaṃ na	411	
PA_tika-s03_01t:411_2	karonti. Dhammapadamevāti asaṅkhatadhammakoṭṭhāso eva seyyo seṭṭho. Yasmā sabbasaṅkhataṃ	411	
PA_tika-s03_01t:411_3	aniccaṃ khayadhammaṃ vayadhammaṃ virāgadhammaṃ nirodhadhammaṃ, tasmā tadadhigamāya	411	
PA_tika-s03_01t:411_4	ussāho karaṇīyoti dasseti. Pubbasaddo kālavisesavisayoti āha “pubbe ca kassapabuddhādikālepī”tiādi.	411	
PA_tika-s03_01t:411_5	Puna akālaviseso apāṭiyekko bhummatthavisayovāti āha “sabbepi vā”tiādi. Tattha sabbepi	411	
PA_tika-s03_01t:411_6	vāti ete sabbepi kassapabuddhādayo lokanāthā santo nāma vūpasantasabbakilesasantāpā	411	
PA_tika-s03_01t:411_7	santasabbhūtaguṇattā.	411	
PA_tika-s03_01t:412	Sādhusuttavaṇṇanā niṭṭhitā.	41	
PA_tika-s03_01t:413	4. Nasantisuttavaṇṇanā	41	
PA_tika-s03_01t:414_0	34. Kamanīyānīti kantāni. Tato eva etāni iṭṭhārammaṇāni sukhārammaṇāni rūpādīni,	414	
PA_tika-s03_01t:414_1	te pana vatthukāmā, tadārammaṇakilesakāmā vā. “Na santi kāmā manujesū”ti desanāsīsametaṃ,	414	
PA_tika-s03_01t:414_2	nicchayena kāmā aniccāyeva. Maccu dhīyati etthāti maccudheyyaṃ. Na puna āgacchati	414	
PA_tika-s03_01t:414_3	ettha taṃ apunāgamanaṃ. Apunāgamanasaṅkhātaṃ nibbānaṃ anupagacchanato. Nibbānaṃ hītiādi	414	
PA_tika-s03_01t:414_4	vuttassevatthassa vivaraṇaṃ. Baddhoti paṭibaddhacitto. Pamattoti vossaggapamādaṃ āpanno.	414	
PA_tika-s03_01t:415_0	Taṇhāchandato jātaṃ tassa visesapaccayattā. Icchitaṃ hanatīti aghaṃ, dukkhaṃ. Idha	415	
PA_tika-s03_01t:415_1	pana anavasesapariyādānavasena pañcupādānakkhandhā dukkhanti. Chandavinayā aghavinayoti	415	
PA_tika-s03_01t:415_2	hetunirodhena hi phalanirodho, evaṃ saupādisesanibbānaṃ vatvā aghavinayā dukkhavinayoti	415	
PA_tika-s03_01t:415_3	anupādisesanibbānaṃ vadati.	415	
PA_tika-s03_01t:416_0	Citrānīti kilesakāmāpi vedanādiṭṭhisampayogabhedena honti, ākārabhedena ca atthi	416	
PA_tika-s03_01t:416_1	savighātāvighātāti tato visesetuṃ “ārammaṇacittānī”ti vuttaṃ. Saṅkappitarāgoti subhādivasena	416	
PA_tika-s03_01t:416_2	saṅkappitavatthumhi rāgo. Kilesakāmo kāmoti vutto tassevidha visesato kāmabhāvasiddhito.	416	
PA_tika-s03_01t:416_3	Pasūrasuttena vibhāvetabbo “na te kāmā”tiādinā tassa vatthumhi āgatattā. Idāni tamatthaṃ	416	
PA_tika-s03_01t:416_4	saṅkhepeneva vibhāvento “pasūraparibbājako hī”tiādimāha. Na te kāmā yāni citrāni	416	
PA_tika-s03_01t:416_5	loketi te ce kāmā na honti, yāni loke citrāni rūpādiārammaṇāni. Vedesīti kevalaṃ	416	
PA_tika-s03_01t:416_6	saṅkapparāgañca kāmaṃ katvā vadesi ce. Hehintīti bhaveyyunti attho. Suṇanto saddāni	416	
PA_tika-s03_01t:416_7	manoramāni, satthāpi te hehiti kāmabhogīti paccekaṃ gāthā, idha pana saṃkhipitvā	416	
PA_tika-s03_01t:416_8	dassitā. Dhīrā nāma dhitisampannāti āha “paṇḍitā”ti.	416	
PA_tika-s03_01t:417_0	Tassāti yo pahīnakodhamāno sabbaso saṃyojanātigo nāmarūpasmiṃ asajjanto rāgādikiñcanarahito,	417	
PA_tika-s03_01t:417_1	tassa. Mogharājā nāma thero bāvarībrāhmaṇassa paricārakānaṃ soḷasannaṃ aññataro.	417	
PA_tika-s03_01t:417_2	Yathānusandhiṃ appatto sāvasesa-attho, kiñci vattabbaṃ atthīti adhippāyo. Sabbaso	417	
PA_tika-s03_01t:417_3	vimuttattāva devamanussā namassanti, ye taṃ paṭipajjanti. Tesaṃ kiṃ hoti? Kiñcipi	417	
PA_tika-s03_01t:417_4	na siyāti ayamettha atthaviseso? Dasabalaṃ sandhāyevamāha ukkaṭṭhaniddesena. Anupaṭipattiyāti	417	
PA_tika-s03_01t:417_5	paṭipattiṃ anugantvā paṭipajjanena. Namassanti taṃ pūjenti.	417	
PA_tika-s03_01t:418_0	Catusaccadhammaṃ jānitvāti tena paṭividdhaṃ catusaccadhammaṃ paṭivijjhitvā. Tathā	418	
PA_tika-s03_01t:418_1	ca buddhasubuddhatāya nibbematikā hontīti āha “vicikicchaṃ pahāyā”ti. Tato paraṃ	418	
PA_tika-s03_01t:418_2	pana anukkamena aggamaggādhigamena saṅgātigāpi honti. Asekkhadhammapāripūriyā pasaṃsiyā	418	
PA_tika-s03_01t:418_3	viññūnaṃ pasaṃsāpi hontīti.	418	
PA_tika-s03_01t:419	Nasantisuttavaṇṇanā niṭṭhitā.	41	
PA_tika-s03_01t:420	5. Ujjhānasaññisuttavaṇṇanā	42	
PA_tika-s03_01t:421_0	35. Ujjhānavasena pavattā saññā etesaṃ atthi, ujjhānavasena vā sañjānantīti ujjhānasaññī.	421	
PA_tika-s03_01t:421_1	Kārayeti katānaṃ pariyantaṃ kārayeti attho. Pariyantakāritanti paricchinnakāritaṃ	421	
PA_tika-s03_01t:421_2	parimitavacananti attho. Paṃsukūlādipaṭipakkhanayena pattuṇṇadukulādi vuttaṃ. Nāmaṃ	421	
PA_tika-s03_01t:421_3	gahitanti etena “ujjhānasaññikā”ti ettha ka-saddo saññāyanti dasseti.	421	
PA_tika-s03_01t:422_0	Aññenākārena bhūtanti attanā pavediyamānākārato aññena asuddhena ākārena vijjamānaṃ	422	
PA_tika-s03_01t:422_1	upalabbhamānaṃ attānaṃ. Vañcetvāti palambhetvā. Tassa kuhakassa. Taṃ catunnaṃ paccayānaṃ	422	
PA_tika-s03_01t:422_2	paribhuñjanaṃ. Parijānantīti tassa paṭipattiṃ paricchijja jānanti. Kārakoti sammāpaṭipattiyā	422	
PA_tika-s03_01t:422_3	kattā, sammāpaṭipajjitāti attho.	422	
PA_tika-s03_01t:423_0	Idanti liṅgavipallāsena vuttaṃ, ayanti attho. Dhammānudhammapaṭipadāti nibbānadhammassa	423	
PA_tika-s03_01t:423_1	anucchavikatāya anudhammabhūtā paṭipadā. Paṭipakkhavidhamane asithilatāya daḷhā.	423	
PA_tika-s03_01t:423_2	Bhāsitamattena ca savanamattena cāti ettha ca-saddo visesanivattiattho. Tena bhāsitassa	423	
PA_tika-s03_01t:423_3	sutassa ca sammāpaṭipattivisesaṃ nivatteti. Lokapariyāyanti lokassa parividhamanaṃ	423	
PA_tika-s03_01t:423_4	uppādanirodhavasena saṅkhārānaṃ parāvuttiṃ. Tenāha “saṅkhāralokassa udayabbaya”nti.	423	
PA_tika-s03_01t:423_5	Svāyamattho saccapaṭivedheneva hotīti āha “catusaccadhammañca aññāyā”ti. Evaṃ na	423	
PA_tika-s03_01t:423_6	kubbantīti attani vijjamānampi guṇaṃ anāvīkaronto “yathā tumhe vadatha, evaṃ na kubbantī”ti	423	
PA_tika-s03_01t:423_7	avijjamānataṃ byākarotīti attho.	423	
PA_tika-s03_01t:424	Akārakamevāti dosaṃ akārakameva. Accayassa paṭiggaṇhanaṃ nāma adhivāsanaṃ, evaṃ so desakena desiyamāno tato vigato nāma hoti. Tenāha “paṭiggaṇhātūti khamatū”ti.	42	
PA_tika-s03_01t:425_0	Sabhāvenāti sabhāvato. Ekasadisanti paresaṃ cittācāraṃ jānantampi ajānantehi saha	425	
PA_tika-s03_01t:425_1	ekasadisaṃ karontā. Paratoti pacchā. Kathāya uppannāyāti “kassaccayā na vijjantī”tiādikathāya	425	
PA_tika-s03_01t:425_2	pavattamānāya “tathāgatassa buddhassā”tiādinā buddhabalaṃ buddhānubhāvaṃ dīpetvā.	425	
PA_tika-s03_01t:425_3	Khamissāmīti accayadesanaṃ paṭiggaṇhissāmi. Tappaṭiggaho hi idha khamananti adhippetaṃ,	425	
PA_tika-s03_01t:425_4	satthā pana sabbakālaṃ khamo eva.	425	
PA_tika-s03_01t:426_0	Kopo antare citte etassāti kopantaro. Doso garu garukātabbo assāti dosagaru. “Paṭimuccatī”ti	426	
PA_tika-s03_01t:426_1	vā pāṭho, ayameva attho. Accāyikakammanti sahasā anupadhāretvā kiriyā. No cidhāti	426	
PA_tika-s03_01t:426_2	no ce idha. Idhāti nipātamattaṃ. Apagataṃ apanītaṃ. Doso no ce siyā, tena pariyāyena	426	
PA_tika-s03_01t:426_3	yadi aparādho nāma na bhaveyyāti. Na sammeyyuṃ na vūpasameyyuṃ. Kusaloti anavajjo.	426	
PA_tika-s03_01t:427_0	Dhīro satoti padadvayena vaṭṭachindaṃ āha. Ko niccameva paṇḍito nāmāti atthoti “kassaccayā”tiādikāya	427	
PA_tika-s03_01t:427_1	pucchāgāthāya attho. Dīghamajjhimasaṃvaṇṇanāsu tathāgata-saddo vitthārato saṃvaṇṇitoti	427	
PA_tika-s03_01t:427_2	āha “evamādīhi kāraṇehi tathāgatassā”ti. Buddhattādīhīti ādi-saddena “bodhetā pajāyā”tiādinā	427	
PA_tika-s03_01t:427_3	niddese āgatakāraṇāni saṅgayhanti. Vimokkhaṃ vuccati ariyamaggo, tassa anto aggaphalaṃ,	427	
PA_tika-s03_01t:427_4	tattha bhavā paṇṇatti, tassā vasena. Evaṃ buddhabalaṃ dīpeti. Idāni khittaṃ saṅkhepena	427	
PA_tika-s03_01t:427_5	saṃharāpitaṃ hotīti dasseti.	427	
PA_tika-s03_01t:428	Ujjhānasaññisuttavaṇṇanā niṭṭhitā.	42	
PA_tika-s03_01t:429	6. Saddhāsuttavaṇṇanā	42	
PA_tika-s03_01t:430_0	36. Tatvassāti o-kārassa va-kārādesaṃ a-kārassa ca lopaṃ katvā niddesoti āha “tato	430	
PA_tika-s03_01t:430_1	assā”ti. “Tatassā”ti vā pāṭho, tatoti ca saddhāhetūti attho. Nānupatantīti na vattanti.	430	
PA_tika-s03_01t:430_2	Pamādaṃ karontīti pamajjanti, micchā paṭipajjantīti attho. Lakkhaṇānīti aniccādilakkhaṇāni.	430	
PA_tika-s03_01t:430_3	Upanijjhāyatīti upecca ñāṇacakkhunā pekkhati, anupassatīti attho. Āgatakiccanti āhatakiccaṃ,	430	
PA_tika-s03_01t:430_4	ayameva vā pāṭho. Sādhetīti asammohapaṭivedhavasena nipphādeti, tathalakkhaṇaṃ nirodhasaccaṃ	430	
PA_tika-s03_01t:430_5	upanijjhāyatīti ayamattho maggepi vattabbo tena vinā asammohapaṭivedhassa asambhavato.	430	
PA_tika-s03_01t:430_6	Kasiṇārammaṇassāti idaṃ lakkhaṇavacanaṃ. Akasiṇārammaṇasamāpattiyopi hi santīti.	430	
PA_tika-s03_01t:430_7	Yathā ca kasiṇārammaṇāni aṭṭhannaṃ samāpattīnaṃ avasesānañca tadārammaṇānaṃ paccavekkhaṇavasena	430	
PA_tika-s03_01t:430_8	cittānaṃ, evaṃ tena tāni ārammaṇāni gahitānīti “kasiṇārammaṇassa”icceva vuttaṃ. Paramaṃ	430	
PA_tika-s03_01t:430_9	uttamaṃ sukhanti vattabbato paramasukhaṃ arahattaṃ.	430	
PA_tika-s03_01t:431	Saddhāsuttavaṇṇanā niṭṭhitā.	43	
PA_tika-s03_01t:432	7. Samayasuttavaṇṇanā	43	
PA_tika-s03_01t:433_0	37. Udānaṃ paṭiccāti ukkākaraññā jātisambhedaparihāranimittaṃ attano vaṃsaparisuddhaṃ	433	
PA_tika-s03_01t:433_1	nissāya vuttaṃ pītiudāhāraṃ paṭicca gottavasena “sakkā”ti laddhanāmānaṃ. Yadi ekopi	433	
PA_tika-s03_01t:433_2	janapado, kathaṃ bahuvacananti āha “ruḷhīsaddenā”ti. Akkharacintikā hi īdisesu ṭhānesu	433	
PA_tika-s03_01t:433_3	yutte viya saliṅgavacanāni icchanti, ayamettha ruḷhī yathā “avantī kurū”ti, tabbisesane	433	
PA_tika-s03_01t:433_4	pana janapadasadde jātisaddatāya ekavacanameva. Aropimeti kenaci na ropime.	433	
PA_tika-s03_01t:434_0	Āvaraṇenāti setunā. Bandhāpetvāti paṇḍupalāsapāsāṇamattikakhaṇḍādīhi āliṃ thiraṃ	434	
PA_tika-s03_01t:434_1	kārāpetvā. Sassāni kārentīti jeṭṭhamāse kira ghammassa balavabhāvena himavante himaṃ	434	
PA_tika-s03_01t:434_2	vilīyitvā sanditvā anukkamena rohiṇiṃ nadiṃ pavisati, taṃ bandhitvā sassāni kārenti.	434	
PA_tika-s03_01t:434_3	“Jātiṃ ghaṭṭetvā kalahaṃ vaḍḍhayiṃsū”ti saṅkhepena vuttamatthaṃ pākaṭataraṃ kātuṃ	434	
PA_tika-s03_01t:434_4	“koliyakammakarā vadantī”ti āha. Niyuttaamaccānanti tasmiṃ sassaparipālanakamme niyojitamahāmattānaṃ.	434	
PA_tika-s03_01t:435_0	Tīṇi jātakānīti “kuṭhārihattho puriso”tiādinā phandanajātakaṃ “duddubhāyati bhaddante”tiādinā	435	
PA_tika-s03_01t:435_1	duddubhajātakaṃ, “vandāmi taṃ kuñjarā”tiādinā laṭukikajātakanti imāni tīṇi jātakāni. Dve jātakānīti –	435	
PA_tika-s03_01t:436	“Sādhu sambahulā ñātī, api rukkhā araññajā;	43	
PA_tika-s03_01t:437	Vāto vahati ekaṭṭhaṃ, brahantampi vanappati”nti. –	43	
PA_tika-s03_01t:438	Ādinā rukkhadhammajātakaṃ.	43	
PA_tika-s03_01t:439	“Sammodamānā gacchanti, jālamādāya pakkhino;	43	
PA_tika-s03_01t:440	Yadā te vivadissanti, tadā ehinti me vasa”nti. –	44	
PA_tika-s03_01t:441	Ādinā sammodamānajātakanti imāni dve jātakāni.	44	
PA_tika-s03_01t:442	“Attadaṇḍā bhayaṃ jātaṃ, janaṃ passatha medhagaṃ;	44	
PA_tika-s03_01t:443	Saṃvegaṃ kittayissāmi, yathā saṃvijitaṃ mayā”ti. –	44	
PA_tika-s03_01t:444	Ādinā attadaṇḍasuttaṃ.	44	
PA_tika-s03_01t:445_0	Tenāti bhagavatā. Kalahakaraṇabhāvoti kalahakaraṇassa atthibhāvo. Mahāpathaviyā mahagghe	445	
PA_tika-s03_01t:445_1	khattiye kasmā nāsethāti dassetvā kalahaṃ vūpasametukāmo bhagavā pathaviṃ nidassanabhāvena	445	
PA_tika-s03_01t:445_2	gaṇhīti dassento “pathavī nāma kiṃ agghatī”tiādimāha. Aṭṭhāneti akāraṇe. Veraṃ katvāti	445	
PA_tika-s03_01t:445_3	virodhaṃ uppādetvā. Taṃtaṃpalobhanakiriyāya parakkamantiyo “ukkaṇṭhantū”ti sāsanaṃ	445	
PA_tika-s03_01t:445_4	pesenti. Kuṇāladaheti kuṇāladahatīre patiṭṭhāya. Pucchitaṃ kathesi anukkamena kuṇālasakuṇarājassa	445	
PA_tika-s03_01t:445_5	pucchāpasaṅgena kuṇālajātakaṃ kathessāmīti. Anabhiratiṃ vinodesi itthīnaṃ dosadassanamukhena	445	
PA_tika-s03_01t:445_6	kāmānaṃ ādīnavokārasaṃkilesavibhāvanavasena. Purisapurisehīti kosajjaṃ viddhaṃsetvā	445	
PA_tika-s03_01t:445_7	purisathāmabrūhanena uttamapurisehi no bhavituṃ vaṭṭatīti uppannacittā. Avissaṭṭhasamaṇakammantā	445	
PA_tika-s03_01t:445_8	apariccattakammaṭṭhānābhiyogāti attho. Nisīdituṃ vaṭṭatīti bhagavā cintesīti yojanā.	445	
PA_tika-s03_01t:446_0	Paduminiyanti padumavane. Vikasiṃsu guṇagaṇavibodhena. Ayaṃ imassa…pe… na kathesīti	446	
PA_tika-s03_01t:446_1	iminā sabbepi te bhikkhū tāvadeva paṭipāṭiyā āgatattā aññamaññassa lajjamānā attanā	446	
PA_tika-s03_01t:446_2	paṭiladdhavisesaṃ bhagavato nārocesunti dasseti. Khīṇāsavānantiādinā tattha kāraṇamāha.	446	
PA_tika-s03_01t:447_0	Osaṭamatteti bhagavato santikaṃ upagatamatte. Ariyamaṇḍaleti ariyapuggalasamūhe.	447	
PA_tika-s03_01t:447_1	Pācīnayugandharaparikkhepatoti yugandharapabbatassa pācīnaparikkhepato, na bāhirakehi	447	
PA_tika-s03_01t:447_2	vuccamānaudayapabbatato. Rāmaṇeyyakadassanatthanti buddhuppādapaṭimaṇḍitattā visesato	447	
PA_tika-s03_01t:447_3	ramaṇīyassa lokassa ramaṇīyabhāvadassanatthaṃ. Ullaṅghitvāti uṭṭhahitvā. Evarūpe	447	
PA_tika-s03_01t:447_4	khaṇe laye muhutteti yathāvutte candamaṇḍalassa uṭṭhitakkhaṇe uṭṭhitavelāyaṃ uṭṭhitamuhutteti	447	
PA_tika-s03_01t:447_5	uparūparikālassa vaḍḍhitabhāvadassanatthaṃ vuttaṃ.	447	
PA_tika-s03_01t:448_0	Tesaṃ bhikkhūnaṃ jātiādivasena bhagavato anurūpaparivārabhāvaṃ dassento “tatthā”tiādimāha.	448	
PA_tika-s03_01t:448_1	Mahāsammatassa vaṃse uppannotiādi kulavaṃsasuddhidassanaṃ. Khattiyagabbhe jātoti	448	
PA_tika-s03_01t:448_2	idaṃ satipi jātivisuddhiyaṃ mātāpitūnaṃ vasena avisuddhatā siyāti tesampi “avisuddhatā	448	
PA_tika-s03_01t:448_3	natthi imesa”nti visuddhidassanatthaṃ vuttaṃ. Satipi ca gabbhavisuddhiyaṃ katadosena	448	
PA_tika-s03_01t:448_4	missakattā arajjārahatāpi siyāti “tampi natthi imesa”nti dassanatthaṃ “rājapabbajitā”tiādi vuttaṃ.	448	
PA_tika-s03_01t:449_0	Sāmantāti samīpe. Caliṃsūti uṭṭhahiṃsu. Kosamattaṃ ṭhānaṃ saddantaraṃ, “saddasavanaṭṭhānameva	449	
PA_tika-s03_01t:449_1	saddantara”nti apare. Tikkhattuṃ tesaṭṭhiyā nagarasahassesūti jambudīpe kira ādito	449	
PA_tika-s03_01t:449_2	mahantāni tesaṭṭhi nagarasahassāni uppannāni, tathā dutiyaṃ, tathā tatiyaṃ. Taṃ sandhāyāha	449	
PA_tika-s03_01t:449_3	“tikkhattuṃ tesaṭṭhiyā nagarasahassesū”ti. Tāni pana sampiṇḍetvā satasahassato paraṃ	449	
PA_tika-s03_01t:449_4	navasahassādhikāni asītisahassāni. Navanavutiyā doṇamukhasatasahassesūti navasatasahassādhikesu	449	
PA_tika-s03_01t:449_5	navutisatasahassesu doṇamukhesu. Doṇamukhanti ca mahānagarassa āyuppattiṭṭhānabhūtaṃ	449	
PA_tika-s03_01t:449_6	pādanagaraṃ vuccati. Chanavutiyā paṭṭanakoṭisatasahassesūti chakoṭisatasahassaadhikesu	449	
PA_tika-s03_01t:449_7	navutikoṭisatasahassapaṭṭanesu. Tambapaṇṇidīpādichapaṇṇāsāya ratanākaresu. Evaṃ pana	449	
PA_tika-s03_01t:449_8	nagara-doṇamukhapaṭṭana-ratanākarādibhāvena kathanaṃ taṃtaṃadhivatthāya vasantīnaṃ	449	
PA_tika-s03_01t:449_9	tāsaṃ devatānaṃ bahubhāvadassanatthaṃ. Yadi dasasahassacakkavāḷesu devatā sannipatitā.	449	
PA_tika-s03_01t:449_10	Atha kasmā pāḷiyaṃ “dasahi ca lokadhātūhī”ti? Vuttanti āha “dasasahassa…pe… adhippeta”nti.	4491	
PA_tika-s03_01t:449_11	Tena sahassilokadhātu idha “ekā lokadhātū”ti veditabbā.	4491	
PA_tika-s03_01t:450_0	Lohapāsādeti sabbapaṭhamakate lohapāsāde. Brahmaloketi heṭṭhime brahmaloke. Yadi	450	
PA_tika-s03_01t:450_1	tā devatā evaṃ nirantarā hutvā sannipatitā, pacchā āgatānaṃ okāso eva na bhaveyyāti	450	
PA_tika-s03_01t:450_2	codanaṃ sandhāyāha “yathā kho panā”tiādi.	450	
PA_tika-s03_01t:451_0	Suddhāvāsakāye uppannā suddhāvāsakāyikā. Tāsaṃ pana yasmā suddhāvāsabhūmi nivāsaṭṭhānaṃ,	451	
PA_tika-s03_01t:451_1	tasmā vuttaṃ “suddhāvāsavāsīna”nti. Āvāsāti āvāsaṭṭhānabhūtā. Devatā pana orambhāgiyānaṃ	451	
PA_tika-s03_01t:451_2	itaresañca saṃyojanānaṃ samucchinnaṭṭhena suddho āvāso vihāro etesanti suddhāvāsā.	451	
PA_tika-s03_01t:451_3	Mahāsamāgamaṃ ñatvāti mahāsamāgamaṃ gatāti ñatvā.	451	
PA_tika-s03_01t:452_0	Puratthimacakkavāḷamukhavaṭṭiyaṃ otari aññattha okāsaṃ alabhamāno. Evaṃ sesāpi. Maṇivammanti	452	
PA_tika-s03_01t:452_1	indanīlamaṇimayaṃ kavacaṃ. Buddhānaṃ abhimukhabhāgo buddhavīthi, sā yāva cakkavāḷā	452	
PA_tika-s03_01t:452_2	uttarituṃ na sakkā. Mahatiyā buddhavīthiyāvāti buddhānaṃ santikaṃ upasaṅkamantehi	452	
PA_tika-s03_01t:452_3	tehi devabrahmehi valañjitabuddhavīthiyāva.	452	
PA_tika-s03_01t:453_0	Samiti saṅgati sannipāto samayo, mahanto samayo mahāsamayoti āha “mahāsamūho”ti.	453	
PA_tika-s03_01t:453_1	Pavaddhaṃ vanaṃ pavananti āha “vanasaṇḍo”ti. Devaghaṭāti devasamūhā. Samādahaṃsūti	453	
PA_tika-s03_01t:453_2	samāhitaṃ lokuttarasamādhiṃ suṭṭhu appitaṃ akaṃsu. Tathā samāhitaṃ pana samādhinā	453	
PA_tika-s03_01t:453_3	niyojitaṃ nāma hotīti vuttaṃ “samādhinā yojesu”nti. Sabbesaṃ gomuttavaṅkādīnaṃ dūrasamussāritattā	453	
PA_tika-s03_01t:453_4	attano…pe… akariṃsu. Vinayati asse etehīti nettāni, yottāni. Avīthipaṭipannānaṃ assānaṃ	453	
PA_tika-s03_01t:453_5	vīthipaṭipādanaṃ rasmiggahaṇena hotīti “yottāni gahetvā acodento”ti vatvā taṃ pana	453	
PA_tika-s03_01t:453_6	acodanaṃ avāraṇamevāti āha “acodento avārento”ti.	453	
PA_tika-s03_01t:454_0	Yathā khīlaṃ bhittiyaṃ, bhūmiyaṃ vā ākoṭitaṃ dunnīharaṇaṃ, yathā ca palighaṃ nagarappavesanivāraṇaṃ,	454	
PA_tika-s03_01t:454_1	yathā ca indakhīlaṃ gambhīranemi sunikhātaṃ dunnīharaṇaṃ, evaṃ rāgādayo sattasantānato	454	
PA_tika-s03_01t:454_2	dunnīharaṇā nibbānanagarappavesanivāraṇā cāti te “khīlaṃ palighaṃ indakhīla”nti ca	454	
PA_tika-s03_01t:454_3	vuttā. Ūhaccāti uddharitvā. Taṇhāejāya abhāvena anejā. Paramasantuṭṭhabhāvena cātuddisattā	454	
PA_tika-s03_01t:454_4	appaṭihatacārikaṃ caranti. Buddhacakkhu-dhammacakkhu-dibbacakkhu-samantacakkhu-pakaticakkhūnaṃ	454	
PA_tika-s03_01t:454_5	vasena pañcahi cakkhūhi. Sudantā kutoti āha “cakkhutopī”ti. Chandādīhīti chandādīnaṃ	454	
PA_tika-s03_01t:454_6	vasena na gacchanti na vattanti. Na āgacchanti anuppādanato. Āgunti aparādhaṃ.	454	
PA_tika-s03_01t:455	Sabbasaṃyogāti vibhattilopena niddeso, sabbe saṃyogeti attho. Visajjāti visajjitvā. Evampīti imāyapi gāthāya vasena “āguṃ na karotī”ti pade.	45	
PA_tika-s03_01t:456_0	Gatāseti gatā eva. Na gamissanti pariniṭṭhitasaraṇagamanattā. Lokuttarasaraṇagamanañhettha	456	
PA_tika-s03_01t:456_1	adhippetaṃ. Tenāha “nibbematikasaraṇagamanena gatā”ti. Te hi niyamena apāyaṃ na gamissanti,	456	
PA_tika-s03_01t:456_2	devakāyañca paripūressanti. Ye pana lokiyena saraṇagamanena buddhaṃ saraṇaṃ gatā,	456	
PA_tika-s03_01t:456_3	na te gamissanti apāyaṃ, sati ca paccayantarasamavāye pahāya mānusaṃ dehaṃ devakāyaṃ	456	
PA_tika-s03_01t:456_4	paripūressantīti. Tenāha so brahmā “ye keci buddhaṃ…pe… paripūressantī”ti.	456	
PA_tika-s03_01t:457	Samayasuttavaṇṇanā niṭṭhitā.	45	
PA_tika-s03_01t:458	8. Sakalikasuttavaṇṇanā	45	
PA_tika-s03_01t:459_0	38. Tanti uyyānaṃ saṅkhaṃ gatanti sambandho. Dhanunā sarena gahanti pothayanti bādhentīti	459	
PA_tika-s03_01t:459_1	dhanuggahā. Taṃ sampaṭicchīti tassā silāya heṭṭhābhāgena uggantvā sampaṭicchi. Satthu	459	
PA_tika-s03_01t:459_2	puññānubhāvena upahatattā sayampi paripatantī vātaṃ upatthambheti. Abhihani satthārā	459	
PA_tika-s03_01t:459_3	anāvajjitattā. Tañca kho kammaphalavasenāti daṭṭhabbaṃ. Tato eva tato paṭṭhāya bhagavato	459	
PA_tika-s03_01t:459_4	aphāsu jātanti etenapi upādiṇṇakasarīre nāma aniṭṭhāpi samphassakā patanti eva tathārūpena	459	
PA_tika-s03_01t:459_5	kammunā katokāseti dasseti. Ayaṃ vihāroti gijjhakūṭavihāro. Ujjaṅgalo na kattabbaparo.	459	
PA_tika-s03_01t:459_6	Visamoti bhūmibhāgavasena visamo. Sivikākārena sajjito mañco eva mañcasivikā.	459	
PA_tika-s03_01t:460_0	Bhusāti daḷhā. Dukkhāti dukkhamā duttitikkhā. Kharāti kakkasā. Kaṭukāti aniṭṭhā.	460	
PA_tika-s03_01t:460_1	Asātāti na sātā appiyā. Na appetīti na upeti. Na appāyantīti na khamanti. Vedanādhivāsanakhantiyā	460	
PA_tika-s03_01t:460_2	satisampajaññayuttattā sabbasattaṭṭhitāhārasamudayavatthujātassa ādīnavanissaraṇānaṃ	460	
PA_tika-s03_01t:460_3	pageva suppaṭividitattā yathā samudācāro cittaṃ nābhibhavati, evaṃ sammadeva upaṭṭhāpitasatisampajaññattā	460	
PA_tika-s03_01t:460_4	vuttaṃ “vedanādhivāsana…pe… hutvā”ti. Apīḷiyamānoti abādhiyamāno. Kāmaṃ aniṭṭhāya	460	
PA_tika-s03_01t:460_5	vedanāya phuṭṭho tāya apīḷiyamāno nāma natthi, pariññātavatthukattā pana tassā vase	460	
PA_tika-s03_01t:460_6	avattamāno “avihaññamāno”ti vutto. Tenāha “samparivattasāyitāya vedanānaṃ vasaṃ agacchanto”ti.	460	
PA_tika-s03_01t:461_0	Sīhaseyyanti ettha sayanaṃ seyyā, sīhassa viya seyyā sīhaseyyā, taṃ sīhaseyyaṃ. Atha	461	
PA_tika-s03_01t:461_1	vā sīhaseyyanti seṭṭhaseyyaṃ uttamaseyyaṃ. Svāyamattho aṭṭhakathāyameva āgamissati.	461	
PA_tika-s03_01t:461_2	“Vāmena passena sentī”ti evaṃ vuttā kāmabhogiseyyā. Dakkhiṇapassena sayāno nāma natthi	461	
PA_tika-s03_01t:461_3	dakkhiṇahatthassa sarīraggahaṇādiyogakkhamato. Purisavasena cetaṃ vuttaṃ. Ekena passena	461	
PA_tika-s03_01t:461_4	sayituṃ na sakkonti dukkhuppattito. Ayaṃ sīhaseyyāti ayaṃ yathāvuttā sīhaseyyā. Tejussadattāti	461	
PA_tika-s03_01t:461_5	iminā sīhassa abhītabhāvaṃ dasseti. Bhīrukajātikā hi sesamigā attano āsayaṃ pavisitvā	461	
PA_tika-s03_01t:461_6	utrāsabahulā santāsapubbakaṃ yathā tathā sayanti, sīho pana abhirukabhāvato satokārī	461	
PA_tika-s03_01t:461_7	bhikkhu viya satiṃ upaṭṭhapetvāva sayati. Tenāha “dve purimapāde”tiādi. Purimapādeti	461	
PA_tika-s03_01t:461_8	dakkhiṇapurimapāde vāmassa purimapādassa ṭhapanavasena dve purimapāde ekasmiṃ ṭhāne	461	
PA_tika-s03_01t:461_9	ṭhapetvā. Pacchimapādeti dve pacchimapāde. Vuttanayeneva idhāpi ekasmiṃ ṭhāne ṭhapanaṃ	461	
PA_tika-s03_01t:461_10	veditabbaṃ. Ṭhitokāsasallakkhaṇaṃ abhīrukabhāveneva. Sīsaṃ pana ukkhipitvātiādinā	4611	
PA_tika-s03_01t:461_11	vuttasīhakiriyā anutrāsapabujjhanaṃ viya abhīrukabhāvasiddhā dhammatāvasenevāti veditabbā.	4611	
PA_tika-s03_01t:461_12	Sīhavijambhitavijambhanaṃ ativelaṃ ekākārena ṭhapitānaṃ sarīrāvayavānaṃ gamanādikiriyāsu	4611	
PA_tika-s03_01t:461_13	yoggabhāvāpādanatthaṃ. Tikkhattuṃ sīhanādanadanaṃ appesakkhamigajātapariharaṇatthaṃ.	4611	
PA_tika-s03_01t:462_0	Seti abyāvaṭabhāvena pavattati etthāti seyyā, catutthajjhānameva seyyā catutthajjhānaseyyā.	462	
PA_tika-s03_01t:462_1	Kiṃ panettha taṃ catutthajjhānanti? Ānāpānacatutthajjhānaṃ. Tato hi vuṭṭhahitvā vipassanaṃ	462	
PA_tika-s03_01t:462_2	vaḍḍhetvā anukkamena aggamaggaṃ adhigantvā tathāgato jātoti. “Tayidaṃ padaṭṭhānaṃ	462	
PA_tika-s03_01t:462_3	nāma, na seyyā, tathāpi yasmā ‘catutthajjhānā vuṭṭhahitvā samanantaraṃ bhagavā parinibbāyī’ti	462	
PA_tika-s03_01t:462_4	mahāparinibbāne āgataṃ. Tasmā lokiyacatutthajjhānasamāpatti eva tathāgataseyyā”ti	462	
PA_tika-s03_01t:462_5	keci. Evaṃ sati parinibbānakālikāva tathāgataseyyāti āpajjati; na ca tathāgato lokiyacatutthajjhānasamāpajjanabahulo	462	
PA_tika-s03_01t:462_6	vihāsi. Aggaphalavasena pavattaṃ panettha catutthajjhānaṃ veditabbaṃ. Tattha yathā	462	
PA_tika-s03_01t:462_7	sattānaṃ niddupagamalakkhaṇā seyyā bhavaṅgacittavasena hoti, sā ca nesaṃ paṭhamaṃ	462	
PA_tika-s03_01t:462_8	jātisamanvayā yebhuyyavuttikā, evaṃ bhagavato ariyajātisamanvayaṃ yebhuyyavuttikaṃ	462	
PA_tika-s03_01t:462_9	aggaphalabhūtaṃ catutthajjhānaṃ tathāgataseyyāti veditabbā. Sīhaseyyā nāma seṭṭhaseyyāti	462	
PA_tika-s03_01t:462_10	āha “uttamaseyyā”ti.	4621	
PA_tika-s03_01t:463_0	“Kālaparicchedaṃ katvā yathāparicchedaṃ uṭṭhahissāmī”ti evaṃ tadā manasikārassa akatattā	463	
PA_tika-s03_01t:463_1	pāḷiyaṃ “uṭṭhānasaññaṃ manasikaritvā”ti na vuttanti āha “uṭṭhānasaññanti panettha	463	
PA_tika-s03_01t:463_2	na vutta”nti. Tattha kāraṇamāha “gilānaseyyā hesā”ti. Sā hi cirakālappavattikā hoti.	463	
PA_tika-s03_01t:464_0	Visuṃ visuṃ rāsivasena anāgantvā ekajjhaṃ puñjavasena āgatattā vuttaṃ “sabbāpi tā”ti.	464	
PA_tika-s03_01t:464_1	Tenāha “sattasatā”ti. Vikāramattampīti vedanāya asahanavasena pavattanākāramattampi.	464	
PA_tika-s03_01t:464_2	Susammaṭṭhakañcanaṃ viyāti sammaṭṭhasusajjitasuvaṇṇaṃ viya.	464	
PA_tika-s03_01t:465_0	Dhammālapananti asaṅkhārikasamuppannasabhāvālapanaṃ. Samullapitañhi ākārasamānavacanametaṃ.	465	
PA_tika-s03_01t:465_1	Nāgo viya vāti pavattatīti nāgavo. Tassa bhāvo nāgavatā. Vibhattilopena hesa niddeso,	465	
PA_tika-s03_01t:465_2	mahānāgahatthisadisatāyāti attho. Byattuparicaraṇaṭṭhenāti byattaṃ uparūpari attano	465	
PA_tika-s03_01t:465_3	kiriyācaraṇena. Ājānīyoti sammāpatitaṃ dukkhaṃ sahanto attanā kātabbakiriyaṃ dhīro	465	
PA_tika-s03_01t:465_4	hutvā nitthārako. Kāraṇākāraṇajānanenāti niyyānikāniyyānikakaraṇañātatāya. Tenevaṭṭhenāti	465	
PA_tika-s03_01t:465_5	appaṭisamaṭṭheneva. “Mutto moceyya”ntiādi dhuravāhaṭṭhena. Nibbisevanaṭṭhenāti rāgādivisavigatabhāvena.	465	
PA_tika-s03_01t:466_0	Aniyamitāṇattīti anuddesikaṃ āṇāpanaṃ. Sāmaññakatopi samādhisaddo pakaraṇato idha	466	
PA_tika-s03_01t:466_1	visesatthoti āha “samādhinti arahattaphalasamādhi”nti. Paṭippassaddhivasena sabbakilesehi	466	
PA_tika-s03_01t:466_2	suṭṭhu vimuttanti suvimuttaṃ. Abhinataṃ nāma ārammaṇe abhimukhabhāvena pavattiyā.	466	
PA_tika-s03_01t:466_3	Apanataṃ apagamanavasena pavattiyā, vimukhatāyāti attho. Lokiyajjhānacittaṃ viya	466	
PA_tika-s03_01t:466_4	vipassanā viya ca sasaṅkhārena sappayogena tadaṅgappahānavikkhambhanapahānavasena	466	
PA_tika-s03_01t:466_5	ca vikkhambhetvā na adhigataṃ na ṭhapitaṃ, kiñcarahi kilesānaṃ sabbaso chinnatāyāti	466	
PA_tika-s03_01t:466_6	āha “chinnattā vataṃ phalasamādhinā samāhita”nti. Atikkamitabbanti ācārātikkamavasena	466	
PA_tika-s03_01t:466_7	laṅghitabbaṃ. Sā pana laṅghanā āsādanā ghaṭṭanāti āha “ghaṭṭetabba”nti.	466	
PA_tika-s03_01t:467_0	Pañcavedā nāma – iruvedo, yajuvedo, sāmavedo, āthabbaṇavedo, itihāso cāti evaṃ itihāsapañcamānaṃ	467	
PA_tika-s03_01t:467_1	vedānaṃ. “Cara”nti vacanavipallāsena vuttanti āha “carantā”ti, tapantāti attho. Hīnattarūpāti	467	
PA_tika-s03_01t:467_2	hīnādhimuttikatāya nihīnacittasabhāvā. Vimuttikatāya abhāvato nibbānaṅgamā na honti.	467	
PA_tika-s03_01t:467_3	Arahattādhigamakammassa abhabbatāya parihīnatthā. Ajjhotthaṭāti abhibhūtā. Tādiseheva	467	
PA_tika-s03_01t:467_4	sīlehīti gosīlādīhi. Baddhāti samādapetvā pavattanavasena anubaddhā. Lūkhaṃ tapanti	467	
PA_tika-s03_01t:467_5	attakilamathānuyogaṃ. Taṃ pana ekadesena dassento “pañcātapatāpana”ntiādimāha. “Evaṃ	467	
PA_tika-s03_01t:467_6	paṭipannassa mokkho natthi, evaṃ paṭipannassa vaṭṭato mutti atthī”ti vadantī sā attato	467	
PA_tika-s03_01t:467_7	sāsanassa niyyānabhāvo kathito nāma hotīti āha “sāsanassa niyyānikabhāvaṃ kathentī”ti. Ādinti gāthādvayaṃ.	467	
PA_tika-s03_01t:468	Sakalikasuttavaṇṇanā niṭṭhitā.	46	
PA_tika-s03_01t:469	9. Paṭhamapajjunnadhītusuttavaṇṇanā	46	
PA_tika-s03_01t:470_0	39. Cātumahārājikassāti cātumahārājikakāyikassa. Dhammo anubuddhoti catusaccadhammo	470	
PA_tika-s03_01t:470_1	pariññeyyādibhāvassa anurūpato buddho. Paccakkhamevāti parapattiyā ahutvā attapaccakkhameva	470	
PA_tika-s03_01t:470_2	katvā jānāmi. Dhammaṃ garahantā nāma saddadosavasena vā atthadosavasena vā garaheyyunti	470	
PA_tika-s03_01t:470_3	taṃ dassento “hīnakkhara…pe… kotivā”ti āha. Sā pana “tesaṃ vigarahā dummedhatāya	470	
PA_tika-s03_01t:470_4	mahānatthāvahāvā”ti dassentī devatā āha “dummedhā upenti roruva”nti. Visuṃ hotīti	470	
PA_tika-s03_01t:470_5	avīcimahānirayato visuṃ eva hoti. Khantiyāti ñāṇakhantiyā. Upasamenāti rāgādīnaṃ	470	
PA_tika-s03_01t:470_6	sabbaso vūpasamena. Tenāha “ruccitvā”tiādi.	470	
PA_tika-s03_01t:471	Paṭhamapajjunnadhītusuttavaṇṇanā niṭṭhitā.	47	
PA_tika-s03_01t:472	10. Dutiyapajjunnadhītusuttavaṇṇanā	47	
PA_tika-s03_01t:473_0	40. Buddhañca dhammañca namassamānāti buddhasubuddhataṃ dhammasudhammatañca ñatvā	473	
PA_tika-s03_01t:473_1	tadubhayaṃ namassamānā. Yasmā buddhe ca dhamme ca pasanno saṅghe ca pasanno eva hoti	473	
PA_tika-s03_01t:473_2	tassa suppaṭipattiyā vijānanato, tasmā so attho gāthāya ca-saddasaṅgahitoti dassento	473	
PA_tika-s03_01t:473_3	“ca-saddena saṅghañcā”ti āha atthavatiyoti lokiyalokuttaraatthasaṅgahitā lokiyakusalalokuttaramaggasaṅgaṇhanato.	473	
PA_tika-s03_01t:473_4	Yaṃ dhammaṃ sā abhāsīti yaṃ tumhākaṃ dhammaṃ paṭivijjhitvā ṭhitā, sā mahākokanadā	473	
PA_tika-s03_01t:473_5	attano balānurūpaṃ abhāsi. Bahunāti nānappakārena. Pariyāyenāti kāraṇena. Tādisoti	473	
PA_tika-s03_01t:473_6	tathārūpo tathāpaṭividdhasacco atthadhammādīsu kusalo ekekaṃ padampi udāharaṇahetunigamanāni	473	
PA_tika-s03_01t:473_7	nīharanto ācikkhati deseti paññapeti paṭhapeti vivarati vibhajati uttānīkaroti. Tenāha	473	
PA_tika-s03_01t:473_8	“ayaṃ bhagavā”tiādi. Etena ativiya vitthārakkhamo sugatadhammoti dasseti. Pariyāpuṭanti	473	
PA_tika-s03_01t:473_9	parivattitaṃ. Evaṃ vitthārakkhamaṃ dhammaṃ yasmā devadhītā “saṃkhittamatthaṃ lapayissāmī”ti	473	
PA_tika-s03_01t:473_10	avoca, tasmā vuttaṃ “tassattha”ntiādi.	4731	
PA_tika-s03_01t:474	Dutiyapajjunnadhītusuttavaṇṇanā niṭṭhitā.	47	
PA_tika-s03_01t:475	Satullapakāyikavaggavaṇṇanā niṭṭhitā.	47	
PA_tika-s03_01t:476	5. Ādittavaggo	47	
PA_tika-s03_01t:477	1. Ādittasuttavaṇṇanā	47	
PA_tika-s03_01t:478_0	41. Sīsanti desanāpadeso, desanāya aññesupi vattabbesu kassacideva sīsabhāgena apadisanaṃ.	478	
PA_tika-s03_01t:478_1	Tenāha “rāgādīhī”tiādi. Dānenāti attano santakassa paresaṃ pariccajanena. Taṃ pana	478	
PA_tika-s03_01t:478_2	pariccajanaṃ cetanāya hotīti āha “dānacetanāyā”ti dānapuññacetanāti dānamayā puññacetanā	478	
PA_tika-s03_01t:478_3	dāyakasseva hoti taṃsantatipariyāpannattā. Nīhatabhaṇḍakanti ādittagehato bahi nikkhāmitaṃ	478	
PA_tika-s03_01t:478_4	bhaṇḍakaṃ. Etanti “dinnaṃ hotī”tiādivacanaṃ. Adinneti dānamukhe aniyuñjite bhoge.	478	
PA_tika-s03_01t:478_5	“Antenā”ti jīvitassa anto adhippetoti āha “maraṇenā”ti. Mamāti pariggahitattā pariggahā,	478	
PA_tika-s03_01t:478_6	bhogā. Tepi kenaci ākārena vināsaṃ anupagatā maraṇena pahīyanti nāmāti vuttaṃ “corādīnaṃ	478	
PA_tika-s03_01t:478_7	vasena avinaṭṭhabhoge”ti. Sobhanā aggabhūtā rūpādayo etthāti saggo, taṃ saggaṃ.	478	
PA_tika-s03_01t:479	Ādittasuttavaṇṇanā niṭṭhitā.	47	
PA_tika-s03_01t:480	2. Kiṃdadasuttavaṇṇanā	48	
PA_tika-s03_01t:481_0	42. Dve tīṇi bhattāni abhutvāti dve tayo vāre bhattāni abhuñjitvā. Uṭṭhātuṃ na sakkotīti	481	
PA_tika-s03_01t:481_1	uṭṭhātumpi na sakkotī, pageva aññaṃ sarīrena kātabbakiccaṃ dubbalabhāvato. Dubbalopi	481	
PA_tika-s03_01t:481_2	hutvāti bhuñjanato pubbe dubbalo hutvā balasampanno hoti. Evaṃ byatirekato anvayato	481	
PA_tika-s03_01t:481_3	ca āhārassa sarīre balavataṃ āha. Yasmā annado dāyako paṭiggāhakassa balado hoti,	481	
PA_tika-s03_01t:481_4	tasmā so āyatiṃ attano sarīre balado avināsavasena balassa rakkhako ca hoti. Tenāha	481	
PA_tika-s03_01t:481_5	bhagavā – “balaṃ kho pana datvā balassa bhāgī hotī”ti sesapadesupi eseva nayo. Surūpopīti	481	
PA_tika-s03_01t:481_6	abhirūpopi. Virūpo hotīti bībhaccharūpo kopīnassa acchannattā. Idañca yānanti sāmaññato	481	
PA_tika-s03_01t:481_7	vuttaṃ. Upāhanāti sarūpato dasseti. Adukkhappatto hutvā yāti vattati etenāti yānanti	481	
PA_tika-s03_01t:481_8	chattādīnampi yānabhāvo vutto. Tenāha “yānado sukhado hotī”ti. Cakkhudo nāma hoti	481	
PA_tika-s03_01t:481_9	cakkhunā kātabbakicce sahakārīkāraṇabhāvato dīpassa.	481	
PA_tika-s03_01t:482_0	“Sabbesaṃyeva balādīnaṃ dāyako hotī”ti saṅkhepato vuttaṃ atthaṃ vitthārato dassetuṃ	482	
PA_tika-s03_01t:482_1	“dve tayo gāme”tiādi vuttaṃ. Nisajjādivasena patissayitabbato patissayo, vihāro.	482	
PA_tika-s03_01t:482_2	Pakkhittaṃ viya hoti parissamassa vinoditattā. Bahi vicarantassāti patissayaṃ alabhitvā	482	
PA_tika-s03_01t:482_3	bahi vivaṭaṅgaṇe vicarantassa. Jhāyatīti jhāyantaṃ hoti, kilamatīti attho. Sītuṇhādivirodhipaccayavasena	482	
PA_tika-s03_01t:482_4	sasantāne visabhāgasantati, tabbipariyāyato sabhāgasantati veditabbā. Sukhaṃ nāma	482	
PA_tika-s03_01t:482_5	dukkhapaccayaparihārato sukhapaccayuppannato ca hoti, tadubhayaṃ patissayavasena	482	
PA_tika-s03_01t:482_6	labhatīti dassento “bahi vicarantassa pāde”tiādimāha. Dhammapītisukhanti dhammapaccavekkhaṇena	482	
PA_tika-s03_01t:482_7	uppannapītisukhaṃ. Upasamasukhanti kilesānaṃ vūpasamena pavattasukhaṃ. Nivātaṃ pihitavātapānaṃ	482	
PA_tika-s03_01t:482_8	patissayaṃ pavisitvā dvāraṃ pidhāya ṭhitassa andhakāro hotīti vuttaṃ “kūpe otiṇṇo	482	
PA_tika-s03_01t:482_9	viya hotī”ti. Tenāha “mañcapīṭhādīni na paññāyantī”ti. Tayidaṃ bahisamāpannaparissamadosena,	482	
PA_tika-s03_01t:482_10	na ca patissayadosena. Tenāha “muhutta”ntiādi.	4821	
PA_tika-s03_01t:483_0	Na marati etenāti amaraṇaṃ, nibbānādhigamādayo. Tassa dānaṃ dhammūpadeso, taṃ deti.	483	
PA_tika-s03_01t:483_1	Tenāha “yo dhammaṃ anusāsatī”ti. Tayidaṃ dhammānusāsanaṃ kathaṃ hotīti āha “aṭṭhakatha”ntiādi.	483	
PA_tika-s03_01t:483_2	Aṭṭhakathaṃ kathetīti avivaṭapāṭhassa pāḷiyā atthasaṃvaṇṇanaṃ karotīti attho. Anadhītino	483	
PA_tika-s03_01t:483_3	pana pāḷiṃ vāceti. Tattha tattha gataṭṭhāne pucchitapañhaṃ vissajjeti, ayaṃ tāva	483	
PA_tika-s03_01t:483_4	ganthadhuro, paṭipattivāsadhure pana kammaṭṭhānaṃ ācikkhati, ubhayesampi dhammassavanaṃ	483	
PA_tika-s03_01t:483_5	karoti. Sabbadānanti yathāvuttaāmisadānaṃ abhayadānaṃ. Dhammadānanti dhammadesanā.	483	
PA_tika-s03_01t:483_6	Dhammaratīti samathavipassanādhamme abhirati. Dhammarasoti saddhammasannissayaṃ pītipāmojjaṃ.	483	
PA_tika-s03_01t:484	Kiṃdadasuttavaṇṇanā niṭṭhitā.	48	
PA_tika-s03_01t:485	3. Annasuttavaṇṇanā	48	
PA_tika-s03_01t:486_0	43. Patthentīti pihenti. Yatthassa upagamanaṃ loke pākaṭataraṃ ahosi, te udāharaṇavasena	486	
PA_tika-s03_01t:486_1	dassento “cittagahapatisīvalittherādike viyā”ti āha. Annanti annasaññito catubbidhopi	486	
PA_tika-s03_01t:486_2	paccayo. Sabbepi dāyake ekajjhaṃ gahetvā sāmaññato ekavasena “dāyakamevā”ti vuttaṃ,	486	
PA_tika-s03_01t:486_3	yathā cāha “ko nāma so yakkho, yaṃ annaṃ nābhinandatī”ti? Tattha yakkhoti satto.	486	
PA_tika-s03_01t:486_4	Sāmaññajotanā ca nāma yasmā puthuatthavisayā, tasmā “ye naṃ dadanti saddhāya, vippasannena	486	
PA_tika-s03_01t:486_5	cetasā. Tameva annaṃ bhajatī”ti vuttaṃ. Tattha ma-kāro padasandhikaro, te evāti attho.	486	
PA_tika-s03_01t:486_6	Dāyakaṃ apariccajanameva anugacchati cakkaṃ viya kubbaraṃ.	486	
PA_tika-s03_01t:487	Annasuttavaṇṇanā niṭṭhitā.	48	
PA_tika-s03_01t:488	4. Ekamūlasuttavaṇṇanā	48	
PA_tika-s03_01t:489_0	44. Patiṭṭhaṭṭhena avijjāsaṅkhātaṃ ekaṃ mūlaṃ etissāti ekamūlā. Taṃ ekamūlaṃ. Yathā	489	
PA_tika-s03_01t:489_1	saṃyojanīyesu assādānupassanāvasena taṇhāsamuppādo, evaṃ taṇhābhibhavavasena anavabodhoti	489	
PA_tika-s03_01t:489_2	avijjā taṇhāya mūlaṃ, taṇhā ca avijjāya mūlaṃ. Ayañhi nayo upanissayatāvasena vutto,	489	
PA_tika-s03_01t:489_3	sahajātavasena cāyaṃ aññamaññaṃ mūlabhāvo pākaṭoyeva. Idha pana imissaṃ gāthāyaṃ	489	
PA_tika-s03_01t:489_4	adhippetā “ekamūla”nti sā taṇhā. Tattha yā bhavataṇhā, sā sassatadiṭṭhivasena āvaṭṭati	489	
PA_tika-s03_01t:489_5	parivattati, vibhavataṇhā ucchedadiṭṭhivasena, evaṃ dvirāvaṭṭaṃ. Sahajātakoṭiyāti	489	
PA_tika-s03_01t:489_6	sahajātakoṭiyāpi, pageva sammuyhaṃ āpannassa pana vattamānāya taṇhāya balavabhāvena	489	
PA_tika-s03_01t:489_7	malīnatā siyā. Upanissayakoṭiyāti upanissayakoṭiyāva sahajātakoṭiyā asambhavato.	489	
PA_tika-s03_01t:489_8	Pattharaṇaṭṭhānāti vitthatā hutvā pavattiṭṭhānabhūmi. Tenāha “tesu sā pattharatī”ti.	489	
PA_tika-s03_01t:489_9	Samuddanaṭṭhena samuddo. Uttarituṃ asakkuṇeyyatāya patāya alaṃ pariyattoti pātālo,	489	
PA_tika-s03_01t:489_10	ayaṃ pana pātālo viyāti pātālo. Tenāha “appatiṭṭhaṭṭhenā”ti. Agādhagambhīratāyāti attho.	4891	
PA_tika-s03_01t:490	Ekamūlasuttavaṇṇanā niṭṭhitā.	49	
PA_tika-s03_01t:491	5. Anomasuttavaṇṇanā	49	
PA_tika-s03_01t:492_0	45. Anomanāmanti anūnanāmaṃ. Guṇanemittikāni eva hi bhagavato nāmāni. Guṇānañcassa	492	
PA_tika-s03_01t:492_1	paripuṇṇatāya anūnanāmanti āha “sabbaguṇasamannāgatattā”tiādi. Apica tathā tevijjo,	492	
PA_tika-s03_01t:492_2	chaḷabhiññotiādīni nāmāni anomanāmāni na honti paricchinnavisayattā, bhagavato pana	492	
PA_tika-s03_01t:492_3	satthā, sabbaññū, sammāsambuddhotiādīni nāmāni anomanāmāni nāma mahāvisayattā anūnabhāvato.	492	
PA_tika-s03_01t:492_4	Tenāha “avekallanāma”nti. Khandhantarādayoti khandhavisesādike. Ñāṇena yāthāvato	492	
PA_tika-s03_01t:492_5	araṇīyaṭṭhena atthe. Anvayapaññādhigamāyāti lokuttarapaññāpaṭilābhāya. Paṭipadanti	492	
PA_tika-s03_01t:492_6	samathavipassanāpaṭipadaṃ. Kilesakāmānaṃ vasena allīyitabbaṭṭhena kāmā eva ālayo.	492	
PA_tika-s03_01t:492_7	Atītakāleyeva kamanataṃ gahetvā vuttaṃ “kamamāna”nti. Na etarahi tadabhāvatoti āha	492	
PA_tika-s03_01t:492_8	“atītaṃ pana upādāya idaṃ vutta”nti. Mahānubhāvatādinā mahantānaṃ.	492	
PA_tika-s03_01t:493	Anomasuttavaṇṇanā niṭṭhitā.	49	
PA_tika-s03_01t:494	6. Accharāsuttavaṇṇanā	49	
PA_tika-s03_01t:495_0	46. “Accharāgaṇasaṅghuṭṭha”nti gāthā devaputtena yenādhippāyena gāyitā, so anupubbikathāya	495	
PA_tika-s03_01t:495_1	vinā na paññāyatīti taṃ āgamanato paṭṭhāya kathento “ayaṃ kira devaputto”tiādimāha.	495	
PA_tika-s03_01t:495_2	Tattha sāsaneti imasseva satthusāsane. Kammākammanti kammavinicchayaṃ. Atthapurekkhāratāya	495	
PA_tika-s03_01t:495_3	appakiccatāya ca sallahukavuttiko. Sayanassa koṭṭhāsoti divasaṃ purimayāmañca bhāvanānuyogavasena	495	
PA_tika-s03_01t:495_4	kilantakāyassa samassāsanatthaṃ seyyāya upagamanabhāgo anuññāto.	495	
PA_tika-s03_01t:496_0	Abbhantareti kucchiyaṃ bhattassa parittatāya satthakavātāti tikkhabhāvena satthakā	496	
PA_tika-s03_01t:496_1	viya kantanakā vātā. Dhurasmiṃyevāti kilesamārena yuddhe eva. Vimuttāyatanasīse ṭhatvā	496	
PA_tika-s03_01t:496_2	dhammaṃ desento vā. Upanissayamandatāya aparipakkañāṇatāya āsavakkhayaṃ appatto kālaṃ	496	
PA_tika-s03_01t:496_3	katvāti yojanā. Upari ṭhitanti parikkhārabhāvena dibbadussūpari ṭhitaṃ. Tatheva aṭṭhāsīti	496	
PA_tika-s03_01t:496_4	tāhi tathā vuttepi yathā tato pubbe, tatheva aṭṭhāsi. Suvaṇṇapaṭṭanti nibbuddhe paṭijinitvā	496	
PA_tika-s03_01t:496_5	laddhabbasuvaṇṇapaṭṭaṃ. Vītikkamassa akatattā asambhinneneva sīlena. Yasmā tasmiṃ	496	
PA_tika-s03_01t:496_6	satthu santikaṃ āgacchante tāpi tena saddhiṃ āgamaṃsu tasmā “accharāsaṅghaparivuto”ti vuttaṃ.	496	
PA_tika-s03_01t:497_0	Saṅghositanti saṅgamma ghositaṃ, tattha tattha accharānaṃ gītasaddavasena ghositaṃ.	497	
PA_tika-s03_01t:497_1	Pisācagaṇaṃ katvā vadati acchandarāgatāya. Niyāmacittatāyāti sammattaniyāme ninnacittatāya.	497	
PA_tika-s03_01t:497_2	Garubhāvenāti tāsaṃ vase avattanato garuṭṭhānabhāvena. Yātrāti nibbānaṃ pati yātrā.	497	
PA_tika-s03_01t:497_3	Taṃ pana vaṭṭato niggamanaṃ hotīti āha “kathaṃ niggamanaṃ bhavissatī”ti.	497	
PA_tika-s03_01t:498_0	Atisallekhatevāti ativiya kilesānaṃ sallekhitavuttiko. Akatābhinivesassāti bhāvanamananuyuttassa	498	
PA_tika-s03_01t:498_1	anāraddhavipassakassa. Kārakassāti sugatovādakārakassa sammāpaṭipajjato. Suññatāvipassananti	498	
PA_tika-s03_01t:498_2	suññatādīpanaṃ vipassanaṃ duccaritataṇhāya dūrīkaraṇena ekavihāritāya. Eko maggo	498	
PA_tika-s03_01t:498_3	assāti lokuttaramaggo eva assa anāgato, pubbabhāgamaggo pana kataparicayoti attho.	498	
PA_tika-s03_01t:499_0	Kāyavaṅkādīnanti kāyaduccaritādīnaṃ abhāvato samucchindanena anupalabbhanato. Natthi	499	
PA_tika-s03_01t:499_1	ettha bhayaṃ, asmiṃ vā adhigate puggalassa natthi bhayanti abhayaṃ nāma. Saṃsārakantāraṃ	499	
PA_tika-s03_01t:499_2	atikkamitvā nibbānasaṅkhātaṃ khemaṃ amataṭṭhānaṃ gamane sugatasārathinā susajjitayānabhāvato	499	
PA_tika-s03_01t:499_3	ratho akūjanoti aṭṭhaṅgiko maggova adhippeto. Dhammato anapetatāya aparāparuppattiyā ca dhammacakkehi.	499	
PA_tika-s03_01t:500_0	Ottappampi gahitameva avinābhāvā. Apālamboti avassayo. Parivāroti parikkhāro abhisaṅkharaṇato.	500	
PA_tika-s03_01t:500_1	Maggassa karaṇaṭṭhāne dhammo tappariyāpannā sammādiṭṭhi. Aniccādivasenāti aniccānupassanādivasena.	500	
PA_tika-s03_01t:500_2	Sodhitesu vajjhamānesu. Bhūmiladdhavaṭṭanti bhūmiladdhasaṅkhātaṃ vaṭṭaṃ. Tattha vipassanāya	500	
PA_tika-s03_01t:500_3	pavattiṭṭhānabhāvato pañcakkhandhā bhūmi nāma, vaṭṭamayakammabhāvato tattha uppajjanārahaṃ	500	
PA_tika-s03_01t:500_4	kilesajātaṃ bhūmiladdhavaṭṭaṃ. Parijānamānāti paricchindanavasena samatikkamavasena	500	
PA_tika-s03_01t:500_5	jānamānā paṭivijjhantī.	500	
PA_tika-s03_01t:501	Kasmā devaputto sotāpattiphaleyeva patiṭṭhāsi, nanu ca sā desanā bhagavatā catumaggappadhānabhāvena pavattitāti āha “yathā hī”tiādi.	50	
PA_tika-s03_01t:502	Accharāsuttavaṇṇanā niṭṭhitā.	50	
PA_tika-s03_01t:503	7. Vanaropasuttavaṇṇanā	50	
PA_tika-s03_01t:504_0	47. Kesanti sāmivasena vuttakasaddo “dhammaṭṭhā sīlasampannā”ti ettha paccattabahuvacanavasena	504	
PA_tika-s03_01t:504_1	pariṇāmetabbo. Atthavasena hi vibhattivipariṇāmo. Ke janāti ettha vā vuttakesaddo	504	
PA_tika-s03_01t:504_2	sīhavilokananayena ānetvā yojetabboti āha “ke dhammaṭṭhā, ke sīlasampannā”ti? Pucchatīti	504	
PA_tika-s03_01t:504_3	iminā tattha kāraṇamāha. Phalādisampattiyā āramanti ettha sattāti ārāmo. Ārāme ropenti	504	
PA_tika-s03_01t:504_4	nipphādentīti ārāmaropā. Vanīyati chāyāsampattiyā bhajīyatīti vanaṃ. Tattha yaṃ upavanalakkhaṇaṃ	504	
PA_tika-s03_01t:504_5	vanaṃ, taṃ ārāmaggahaṇeneva gahitanti tapovanalakkhaṇaṃ, taṃ dassento “sīmaṃ parikkhipitvā”tiādimāha.	504	
PA_tika-s03_01t:504_6	Visameti udakacikkhallena visame padese. Pānīyaṃ pivanti etthāti papā, taṃ papaṃ.	504	
PA_tika-s03_01t:504_7	Udakaṃ pīyati etthāti vā papā. Taḷākādīti ādi-saddena mātikaṃ saṅgaṇhāti.	504	
PA_tika-s03_01t:505_0	Imamatthaṃ sandhāyāti iminā kammappathappattaṃ paṭikkhipati. Attanā katañhi puññaṃ	505	
PA_tika-s03_01t:505_1	anussarato taṃ ārabbha bahuṃ puññaṃ pasavati, na pana yathā kataṃ puññaṃ sayameva	505	
PA_tika-s03_01t:505_2	pavaḍḍhati. Tasmiṃ dhamme ṭhitattāti tasmiṃ ārāmaropanādidhamme patiṭṭhitattā. Tenapi	505	
PA_tika-s03_01t:505_3	sīlena sampannattāti tena yathāvuttadhamme katasīle ṭhatvā ciṇṇena tadaññenapi kāyavācasikasaṃvaralakkhaṇena	505	
PA_tika-s03_01t:505_4	sīlena samannāgatattā. Dasa kusalā dhammā pūrenti duccaritaparivajjanato. Sesaṃ vuttanayameva.	505	
PA_tika-s03_01t:506	Vanaropasuttavaṇṇanā niṭṭhitā.	50	
PA_tika-s03_01t:507	8. Jetavanasuttavaṇṇanā	50	
PA_tika-s03_01t:508	48. Esitaguṇattā esiyamānaguṇattā ca isī, asekkhā sekkhakalyāṇaputhujjanā ca. Isīnaṃ saṅgho isisaṅgho. Isisaṅghena nisevitaṃ. Tenāha “bhikkhusaṅghanisevita”nti.	50	
PA_tika-s03_01t:509_0	Taṃ kārentassa gandhakuṭipāsādakūṭāgārādivasena siniddhasandacchāyarukkhalatāvasena	509	
PA_tika-s03_01t:509_1	bhūmibhāgasampattiyā ca anaññasādhāraṇaṃ atiramaṇīyaṃ taṃ jetavanaṃ cittaṃ toseti,	509	
PA_tika-s03_01t:509_2	tathā ariyānaṃ nivāsabhāvenapīti āha “evaṃ paṭhamagāthāya jetavanassa vaṇṇaṃ kathetvā”ti.	509	
PA_tika-s03_01t:509_3	Tenāha bhagavā – “yattha arahanto viharanti, taṃ bhūmirāmaṇeyyaka”nti. Apacayagāmicetanā	509	
PA_tika-s03_01t:509_4	sattānaṃ visuddhiṃ āvahati kammakkhayāya saṃvattanatoti āha “kammanti maggacetanā”ti.	509	
PA_tika-s03_01t:509_5	Catunnaṃ ariyasaccānaṃ viditakaraṇaṭṭhena kilesānaṃ vijjhanaṭṭhena ca vijjā. Maggapaññā	509	
PA_tika-s03_01t:509_6	sammādiṭṭhīti āha “vijjāti maggapaññā”ti. Samādhipakkhikā dhammā sammāvāyāmasatisamādhayo.	509	
PA_tika-s03_01t:509_7	Yathā hi vijjāpi vijjābhāgiyā, evaṃ samādhipi samādhipakkhiko. Sīlaṃ etassa atthīti	509	
PA_tika-s03_01t:509_8	sīlanti āha “sīle patiṭṭhitassa jīvitaṃ uttama”nti. Diṭṭhisaṅkappāti sammādiṭṭhisaṅkappā.	509	
PA_tika-s03_01t:509_9	Tattha sammāsaṅkappassa sammādiṭṭhiyā upakārabhāvena vijjābhāvo vutto. Tathā hi so	509	
PA_tika-s03_01t:509_10	paññākkhandhasaṅgahitoti vuccati. Yathā ca sammāsaṅkappādayo paññākkhandhasaṅgahitā,	5091	
PA_tika-s03_01t:509_11	evaṃ vāyāmasatiyo samādhikkhandhasaṅgahitāti āha “vāyāmasatisamādhayo”ti. Dhammoti	5091	
PA_tika-s03_01t:509_12	hi idha samādhi adhippeto “evaṃdhammā te bhagavanto ahesu”ntiādīsu viya. Vācākammantājīvāti	5091	
PA_tika-s03_01t:509_13	sammāvācākammantājīvā. Maggapariyāpannā eva hete saṅgahitā. Tenāha “etena aṭṭhaṅgikamaggenā”ti.	5091	
PA_tika-s03_01t:510_0	Upāyena vidhinā ariyamaggo bhāvetabbo. Tenāha “samādhipakkhiyadhamma”nti. Sammāsamādhipakkhiyaṃ	510	
PA_tika-s03_01t:510_1	vipassanādhammañceva maggadhammañca. “Ariyaṃ vo, bhikkhave, sammāsamādhiṃ desessāmi	510	
PA_tika-s03_01t:510_2	saupanisaṃ saparikkhāra”nti hi vacanato sammādiṭṭhiādayo maggadhammā sammāsamādhiparikkhārā.	510	
PA_tika-s03_01t:510_3	Vicineyyāti vīmaṃseyya, bhāveyyāti attho. Tatthāti hetumhi bhummavacanaṃ. Ariyamaggahetukā	510	
PA_tika-s03_01t:510_4	hi sattānaṃ visuddhi. Tenāha “tasmiṃ ariyamagge visujjhatī”ti. Pañcakkhandhadhammaṃ	510	
PA_tika-s03_01t:510_5	vicineyyāti paccuppanne pañcakkhandhe vipasseyya. Tesu vipassiyamānesu vipassanāya	510	
PA_tika-s03_01t:510_6	ukkaṃsagatāya yadaggena dukkhasaccaṃ pariññāpaṭivedhena paṭivijjhīyati, tadaggena	510	
PA_tika-s03_01t:510_7	samudayasaccaṃ pahānapaṭivedhena paṭivijjhīyati, nirodhasaccaṃ sacchikiriyāpaṭivedhena,	510	
PA_tika-s03_01t:510_8	maggasaccaṃ bhāvanāpaṭivedhena paṭivijjhīyatīti evaṃ tesu catūsu saccesu visujjhatīti	510	
PA_tika-s03_01t:510_9	imasmiṃ pakkhe nimittatthe eva bhummaṃ, tesu saccesu paṭivijjhiyamānesūti attho.	510	
PA_tika-s03_01t:511_0	Avadhāraṇavacananti vavatthāpanavacanaṃ, avadhāraṇanti attho. “Sāriputtovā”ti ca	511	
PA_tika-s03_01t:511_1	avadhāraṇaṃ sāvakesu sāriputtova seyyoti imamatthaṃ dīpeti tassevukkaṃsabhāvato.	511	
PA_tika-s03_01t:511_2	Kilesaupasamenāti iminā mahātherassa tādiso kilesavūpasamoti dasseti. Tassa sāvakavisaye	511	
PA_tika-s03_01t:511_3	paññāya pāramippatti ahosi. Yadi evaṃ “yopi pāraṅgato bhikkhu, etāvaparamo siyā”ti	511	
PA_tika-s03_01t:511_4	idaṃ tesaṃ buddhānaṃ ñāṇavisaye paññāpāramippattānaṃ vaseneva vuttanti daṭṭhabbaṃ.	511	
PA_tika-s03_01t:511_5	Avadhāraṇampi vimuttiyā nānattā tīhi vimuttīhi pāraṅgate sandhāyetaṃ vuttaṃ. Tenāha	511	
PA_tika-s03_01t:511_6	– “pāraṃ gatoti nibbānaṃ gato”tiādi. Na therena uttaritaro nāma atthi labbhati, labbhati	511	
PA_tika-s03_01t:511_7	ce, evameva labbheyyāti adhippāyo.	511	
PA_tika-s03_01t:512	Jetavanasuttavaṇṇanā niṭṭhitā.	51	
PA_tika-s03_01t:513	9. Maccharisuttavaṇṇanā	51	
PA_tika-s03_01t:514_0	49. Maccharinoti maccheravanto maccherasamaṅginoti āha “maccherena samannāgatā”ti.	514	
PA_tika-s03_01t:514_1	Maccheraṃ macchariyanti atthato ekaṃ. Na vandatīti vandanamattampi na karoti, kuto	514	
PA_tika-s03_01t:514_2	dānanti adhippāyo. Upaṭṭhānaṃ kātunti madhurapaṭisanthāraṃ karotīti yojanā. Idaṃ	514	
PA_tika-s03_01t:514_3	tāva mudumacchariyaṃ na hadayaṃ viya attānaṃ dassentassa macchariyanti katvā. Kiṃ	514	
PA_tika-s03_01t:514_4	tuyhaṃ pādā rujjanti nanu tuyhaṃyeva āgatagamanesu pādā rujjanti, kinte ime chindantīti	514	
PA_tika-s03_01t:514_5	adhippāyo. Sāmīcimpi na karoti kuto dānanti adhippāyo. Yathākammaṃ taṃtaṃgatiyo aranti	514	
PA_tika-s03_01t:514_6	upagacchantīti ariyā, sattā. Ime pana kucchitā ariyāti kadariyā, thaddhamaccharino.	514	
PA_tika-s03_01t:514_7	Macchariyasadisañhi kucchitaṃ sabbahīnaṃ natthi sabbaguṇābhibhūtattā bhogasampattiādisabbasampattīnaṃ	514	
PA_tika-s03_01t:514_8	mūlabhūtassa dānassa nisedhato. Itiādīhi vacanehi. Attano upaghātakoti macchariyānuyogena	514	
PA_tika-s03_01t:514_9	kusaladhammānaṃ gatisampattiyā ca vināsako.	514	
PA_tika-s03_01t:515_0	Puññapāpavasena samparetabbato upagantabbato samparāyo, paraloko. Kāmaguṇaratīti	515	
PA_tika-s03_01t:515_1	kāmaguṇasannissayo assādo. Khiḍḍāti kāyikakhiḍḍā vācasikakhiḍḍā cetasikakhiḍḍāti	515	
PA_tika-s03_01t:515_2	evaṃ tividhā. Esa vipākoti coḷādīnaṃ kicchalābhoti esa evarūpo vipāko. Yamalokanti	515	
PA_tika-s03_01t:515_3	paralokaṃ. Upapajjareti ettha iti-saddo pakārattho. Tena pāḷiyaṃ vuttaṃ nirayaṃ tiracchānayoniñca saṅgaṇhāti.	515	
PA_tika-s03_01t:516_0	Yācanti nāma ariyayācanāya. Vuttañhetaṃ “uddissa ariyā tiṭṭhanti, esā ariyāna yācanā”ti.	516	
PA_tika-s03_01t:516_1	Ye saṃvibhajanti, te vadaññū nāma ñatvā kattabbakaraṇato. Vimānappabhāyāti nidassanamattaṃ,	516	
PA_tika-s03_01t:516_2	uyyānakapparukkhappabhāhi devatānaṃ vatthābharaṇasarīrappabhāhipi sagge pakāsentiyeva.	516	
PA_tika-s03_01t:516_3	Pakāsantīti vā pākaṭā honti, na apāyaloke viya apākaṭāti attho. Parasambhatesūti	516	
PA_tika-s03_01t:516_4	sayaṃ sambhataṃ anāpajjitvā pareheva sambharitesu sukhūpakaraṇesu. Tenāha pāḷiyaṃ	516	
PA_tika-s03_01t:516_5	“vasavattīva modare”ti, paranimmitabhogesu vasavattī devaputtā viya sukhasamaṅgitāya	516	
PA_tika-s03_01t:516_6	modantīti attho. Evaṃ vuttasamparāyoti ete saggāti evaṃ heṭṭhā vuttasamparāyo. Ubhinnanti	516	
PA_tika-s03_01t:516_7	etesaṃ yathāvuttānaṃ ubhinnaṃ dukkaṭasukaṭakammakārīnaṃ. Tato cavitvā tato nirayasaggādito	516	
PA_tika-s03_01t:516_8	cavitvā manussesu nibbattati. Tesu yo maccharī manussesu nibbatto, so daliddo hutvā	516	
PA_tika-s03_01t:516_9	pubbacariyavasena maccharīyeva honto dārādibharaṇatthaṃ macchakacchapādīni hantvā	516	
PA_tika-s03_01t:516_10	punapi niraye nibbatto. Itaro suddhāsayo samiddho hutvā pubbacariyāvasena punapi	5161	
PA_tika-s03_01t:516_11	puññāni katvā sagge nibbatteyya. Tenāha “puna samparāyepi duggatisugatiyeva hotī”ti.	5161	
PA_tika-s03_01t:517	Maccharisuttavaṇṇanā niṭṭhitā.	51	
PA_tika-s03_01t:518	10. Ghaṭīkārasuttavaṇṇanā	51	
PA_tika-s03_01t:519_0	50. “Upapannāse”ti se-kārāgamaṃ katvā niddeso, “upapannā”icceva atthoti āha “nibbattivasena	519	
PA_tika-s03_01t:519_1	upagatā”ti. Attano sampattito avihānato avihā, tesaṃ brahmaloko avihābrahmaloko,	519	
PA_tika-s03_01t:519_2	tasmiṃ. Upapattisamanantaramevāti paṭhamakoṭṭhāse eva. Arahattaphalavimuttiyāti asekkhavimuttiyā.	519	
PA_tika-s03_01t:519_3	Sekkhavimuttiyā pana avihūpapattito pageva vimuttā. Mānusaṃ dehaṃ samatikkamanti	519	
PA_tika-s03_01t:519_4	cittupakkilesapahānavasenāti phalena hetudassanamidanti āha “mānusaṃ dehanti idha…pe…	519	
PA_tika-s03_01t:519_5	vuttānī”ti. Divi bhavaṃ dibbaṃ, brahmattabhāvasaññitaṃ khandhapañcakaṃ. Tattha saṃyojanakoti	519	
PA_tika-s03_01t:519_6	vuttaṃ “dibbaṃ yoganti pañca uddhambhāgiyasaṃyojanānī”ti. Imassāti devaputtassa.	519	
PA_tika-s03_01t:519_7	“Hitvā mānusaṃ dehaṃ, dibbayogaṃ upaccagu”nti tesaṃ tvaṃ kusalaṃ sabbāvajjappahānena	519	
PA_tika-s03_01t:519_8	anavajjataṃ bhāsatīti kusalī vadesi. Atthena saddassa abhedopacāraṃ katvā gambhīravacanaṃ	519	
PA_tika-s03_01t:519_9	vuttanti āha “gambhīrattha”nti atthasseva gambhīrato, na saddassa. Samucchinnakāmarāgatāya	519	
PA_tika-s03_01t:519_10	sabbaso kāmavisayappahānena nirāmisabrahmacārī nāma anāgāmī. Nivāsanaṭṭhānabhūto	5191	
PA_tika-s03_01t:519_11	samāno eko gāmo etassāti āha “ekagāmavāsī”ti.	5191	
PA_tika-s03_01t:520	Ghaṭīkārasuttavaṇṇanā niṭṭhitā.	52	
PA_tika-s03_01t:521	Ādittavaggavaṇṇanā niṭṭhitā.	52	
PA_tika-s03_01t:522	6. Jarāvaggo	52	
PA_tika-s03_01t:523	1. Jarāsuttavaṇṇanā	52	
PA_tika-s03_01t:524_0	51. Hitassa sādhanato sādhu, yaṃ kiñci atthajātaṃ. Taṃ pana atthakāmena labhitabbato	524	
PA_tika-s03_01t:524_1	upasevitabbato laddhakaṃ, kalyāṇaṭṭhena bhaddakanti vuccatīti āha “sādhūti laddhakaṃ	524	
PA_tika-s03_01t:524_2	bhaddaka”nti. “Sīlaṃ yāva jarā sādhū”ti vuttamatthaṃ byatirekato vibhāvetuṃ “iminā	524	
PA_tika-s03_01t:524_3	idaṃ dassetī”ti vuttaṃ. Idanti idaṃ atthajātaṃ.	524	
PA_tika-s03_01t:525_0	Patiṭṭhitāti cittasantāne laddhapatiṭṭhā, kenaci asaṃhāriyā. Tenāha “maggena āgatā”ti.	525	
PA_tika-s03_01t:525_1	Cittīkataṭṭhādīhīti pūjanīyabhāvādīhi. Vuttaṃ hetaṃ porāṇaṭṭhakathāyaṃ. Cittīkatanti	525	
PA_tika-s03_01t:525_2	ratananti idaṃ ratanaṃ nāma loke cittīkataṃ vatthūnaṃ sahassagghanatādivasena. Yepi	525	
PA_tika-s03_01t:525_3	loke cittīkatā khattiyapaṇḍita-catumahārāja-sakka-suyāma-mahābrahmādayo, tesaṃ cittīkato	525	
PA_tika-s03_01t:525_4	tehi saraṇanti upagantabbatādivasena. Ratikaranti pītisukhāvahaṃ. Jhānaratisukhenāti	525	
PA_tika-s03_01t:525_5	duvidhenapi jhānaratisukhena. Tuletunti paricchindituṃ. Guṇapāraminti guṇānaṃ ukkaṃsapāramiṃ.	525	
PA_tika-s03_01t:525_6	Dullabho anekāni asaṅkhyeyyāni atidhāvitvāpi laddhuṃ asakkuṇeyyattā. Anomoti anūno	525	
PA_tika-s03_01t:525_7	paripuṇṇo. Tattha visesato anomasattaparibhogato tehi “sammāsambuddho bhagavā”ti	525	
PA_tika-s03_01t:525_8	anussaritabbatoti āha “bhagavā anomo sīlenā”tiādi.	525	
PA_tika-s03_01t:526_0	Ariyamaggapaññāyeva idha adhippetāti “idha pana dullabhapātubhāvaṭṭhena paññā ‘ratana’nti	526	
PA_tika-s03_01t:526_1	vutta”nti āha. Pujjaphalanibbattanato, attano santānaṃ punātīti ca puññacetanā puññaṃ,	526	
PA_tika-s03_01t:526_2	sā pana yassa uppannā, tasseva āveṇikatāya anaññasādhāraṇattā kenacipi anāhaṭā, aṭṭhakathāyaṃ	526	
PA_tika-s03_01t:526_3	pana “arūpattā”ti vuttaṃ.	526	
PA_tika-s03_01t:527	Jarāsuttavaṇṇanā niṭṭhitā.	52	
PA_tika-s03_01t:528	2. Ajarasāsuttavaṇṇanā	52	
PA_tika-s03_01t:529	52. Ajīraṇenāti jiṇṇabhāvānāpajjanena. Lakkhaṇavacanañcetaṃ avināsappattiyā. Tenāha “avipattiyāti attho”ti. Niddhamitabboti nīharitabbo.	52	
PA_tika-s03_01t:530	Ajarasāsuttavaṇṇanā niṭṭhitā.	53	
PA_tika-s03_01t:531	3. Mittasuttavaṇṇanā	53	
PA_tika-s03_01t:532_0	53. Saha atthena vattatīti sattho, bhaṇḍamūlaṃ gahetvā vāṇijjavasena desantarādīsu	532	
PA_tika-s03_01t:532_1	vicaraṇakajanasamūho. Tenāha “saddhiṃcaro”ti, sahacaraṇakoti attho. Mittanti sinehayogena	532	
PA_tika-s03_01t:532_2	mittakiccayuttaṃ. Idhādhippetappakāraṃ dassetuṃ “roge uppanne”tiādi vuttaṃ. Tathārūpeti	532	
PA_tika-s03_01t:532_3	jigucchanīye, duttikicche vā. Yathā asaṇṭhitānaṃ saṇṭhāpanavasena pavasato purisassa	532	
PA_tika-s03_01t:532_4	bhogabyasane nāthatā, evaṃ puttasinehavasena puttassa mātuyā antogehe nāthatāti vuttaṃ	532	
PA_tika-s03_01t:532_5	“mātā mittaṃ sake ghare”ti. Atthajātassāti upaṭṭhitapayojanassāti atthoti āha “uppannakiccassā”ti.	532	
PA_tika-s03_01t:532_6	Samparāyahitanti samparāye hitāvahaṃ.	532	
PA_tika-s03_01t:533	Mittasuttavaṇṇanā niṭṭhitā.	53	
PA_tika-s03_01t:534	4. Vatthusuttavaṇṇanā	53	
PA_tika-s03_01t:535	54. Patiṭṭhāti avassayo. Guyhassāti guhitabbassa rahassassa. Paramo sakhā nāma atipiyaṭṭhānatāya.	53	
PA_tika-s03_01t:536	Vatthusuttavaṇṇanā niṭṭhitā.	53	
PA_tika-s03_01t:537	5. Paṭhamajanasuttavaṇṇanā	53	
PA_tika-s03_01t:538	55. Vidhāvatīti vividhaṃ rūpaṃ padhāvati, yathākāmaṃ pavattatīti attho.	53	
PA_tika-s03_01t:539	Paṭhamajanasuttavaṇṇanā niṭṭhitā.	53	
PA_tika-s03_01t:540	6. Dutiyajanasuttavaṇṇanā	54	
PA_tika-s03_01t:541	56. Vaṭṭadukkhatoti saṃsāradukkhato. Saṃsāro hi kilesakammavipākānaṃ aparāparuppattitāya vidhāvati. Tañca dukkhaṃ dukkhamattāya nānāvidhadukkharāsibhāvato.	54	
PA_tika-s03_01t:542	Dutiyajanasuttavaṇṇanā niṭṭhitā.	54	
PA_tika-s03_01t:543	7. Tatiyajanasuttavaṇṇanā	54	
PA_tika-s03_01t:544	57. Nipphattīti iṭṭhāniṭṭhavipākānaṃ nipphajjanato nipphatti. Tato eva avassayo, nipphattitavipākassa avassayo adhiṭṭhānaṃ kāraṇanti attho.	54	
PA_tika-s03_01t:545	Tatiyajanasuttavaṇṇanā niṭṭhitā.	54	
PA_tika-s03_01t:546	8. Uppathasuttavaṇṇanā	54	
PA_tika-s03_01t:547_0	58. Amaggoti na maggo anupāyo. Rattindivakkhayoti tattha vayakkhaṇassa pākaṭabhāvato.	547	
PA_tika-s03_01t:547_1	Vuttakkhaṇopi hi sayaṃ khīyateva. Sesaṃ bāhiramalaṃ vatthasarīrādibhūtaṃ. Tathā hi	547	
PA_tika-s03_01t:547_2	“bhasmakhārādīhi dhovitvā sakkā sodhetu”nti vuttaṃ. Duṭṭhoti dūsito sattasantāno	547	
PA_tika-s03_01t:547_3	na sakkā suddho nāma kātuṃ abbhantaramalīnabhāvāpādanato. Itthiyanti brahmacariyassa	547	
PA_tika-s03_01t:547_4	antarāyakarāyapi. Pajāti sattakāyo sajjati saṅgaṃ karoti yāthāvato ādīnavaṃ apassanto.	547	
PA_tika-s03_01t:547_5	Indriyasaṃvarādi kilesānaṃ tāpanato tapo, tenāha “sabbāpī”tiādi.	547	
PA_tika-s03_01t:548	Uppathasuttavaṇṇanā niṭṭhitā.	54	
PA_tika-s03_01t:549	9. Dutiyasuttavaṇṇanā	54	
PA_tika-s03_01t:550_0	59. Kissāti bhummatthe sāmivacananti āha “kismiṃ abhirato”ti. Saddhā nāma anavajjasabhāvā,	550	
PA_tika-s03_01t:550_1	tasmā lokiyalokuttarahitasukhāvahāti āha “sugatiñceva nibbānañca gacchantassa dutiyikā”ti.	550	
PA_tika-s03_01t:550_2	Anusāsati hitacariyāya pariṇāyikabhāvato.	550	
PA_tika-s03_01t:551	Dutiyasuttavaṇṇanā niṭṭhitā.	55	
PA_tika-s03_01t:552	10. Kavisuttavaṇṇanā	55	
PA_tika-s03_01t:553_0	60. Gāyattiādikoti chabbīsatiyā chandesu gāyattiādiko ukkatipariyosāno chando gāthānaṃ	553	
PA_tika-s03_01t:553_1	nidānaṃ samuṭṭhānaṃ “samuṭṭhahati etenā”ti katvā. Tehi pana anuṭṭhubhādiko hotīti	553	
PA_tika-s03_01t:553_2	āha “chando gāthānaṃ nidāna”nti. Pubbapaṭṭhāpanagāthāti dhammakathāya ādito ārocanabhāvajānanatthaṃ	553	
PA_tika-s03_01t:553_3	satijananaṃ viya pavattitagāthā. Akkharañhi padaṃ janetīti yasmā akkharasamudāyo	553	
PA_tika-s03_01t:553_4	padaṃ, padasamudāyo gāthā, samudāyo ca samudāyīhi byañjīyati taṃpavattanato, tasmā	553	
PA_tika-s03_01t:553_5	byañjanabhāve ṭhitaṃ akkharaṃ, taṃsamudāyo padaṃ, padaṃ taṃ viyañjetā janetā viya	553	
PA_tika-s03_01t:553_6	hotīti “akkharañhi padaṃ janetī”ti vuttaṃ. Akkharaṃ hi uccāritaviddhaṃsitāya taṃtaṃkhaṇamattāvaṭṭhāyīpi	553	
PA_tika-s03_01t:553_7	parato pavattiyā manoviññāṇavīthiyā saṅkalanavasena ekajjhaṃ katvā padabhāvena gayhamānaṃ	553	
PA_tika-s03_01t:553_8	yathāsaṅketamatthaṃ byañjeti. Padaṃ gāthaṃ janetīti etthāpi eseva nayo. Gāthā atthaṃ	553	
PA_tika-s03_01t:553_9	pakāsetīti gāthāsaññito padasamudāyo kiriyākārakasambandhavasena sambandhito kattuadhippāyānurūpaṃ	553	
PA_tika-s03_01t:553_10	ālocitavilocitaṃ saṃhitaṃ atthaṃ vibhāveti. Samuddādipaṇṇattinissitā vohārasannissayeneva	5531	
PA_tika-s03_01t:553_11	pavattatīti katvā. Tenāha “gāthā ārabhanto”tiādi. Āsayoti avassayoti āha “patiṭṭhā”ti	5531	
PA_tika-s03_01t:553_12	kavitoti vicittakathīādito.	5531	
PA_tika-s03_01t:554	Kavisuttavaṇṇanā niṭṭhitā.	55	
PA_tika-s03_01t:555	Jarāvaggavaṇṇanā niṭṭhitā.	55	
PA_tika-s03_01t:556	7. Addhavaggo	55	
PA_tika-s03_01t:557	1. Nāmasuttavaṇṇanā	55	
PA_tika-s03_01t:558_0	61. Nāmanti sāmaññanāmādibhedaṃ nāmaṃ. Sabbanti sabbaṃ paññattipathaṃ sabbaṃ ñeyyapavattipathaṃ.	558	
PA_tika-s03_01t:558_1	Addhabhavīti kāmaṃ pāḷiyaṃ atītakālaniddeso kato, taṃ pana lakkhaṇamattaṃ. Abhibhavati	558	
PA_tika-s03_01t:558_2	anupatatīti etena abhibhavo anupatanaṃ pavatti evāti dasseti. Taṃ panassa abhibhavanaṃ	558	
PA_tika-s03_01t:558_3	appavisaye anāmasitvā mahāvisayānaṃ vasena dassento “opapātikena vā”tiādimāha. Tassa	558	
PA_tika-s03_01t:558_4	nāmaṃ hotīti tassa rukkhapāsāṇādikassa anāmakoicceva samaññā hoti, tathā naṃ sañjānantīti attho.	558	
PA_tika-s03_01t:559	Nāmasuttavaṇṇanā niṭṭhitā.	55	
PA_tika-s03_01t:560	2. Cittasuttavaṇṇanā	56	
PA_tika-s03_01t:561_0	62. Ye cittassa vasaṃ gacchantīti ye apariññātavatthukā, tesaṃyeva. Anavasesapariyādānanti	561	
PA_tika-s03_01t:561_1	anavasesaggahaṇaṃ. Na hi pariññātakkhandhā pahīnakilesā cittassa vasaṃ gacchanti,	561	
PA_tika-s03_01t:561_2	taṃ attano vase vattenti.	561	
PA_tika-s03_01t:562	Cittasuttavaṇṇanā niṭṭhitā.	56	
PA_tika-s03_01t:563	3. Taṇhāsuttavaṇṇanā	56	
PA_tika-s03_01t:564	63. Tatiye “sabbeva vasamanvagū”ti ye taṇhāya vasaṃ gacchanti, tesaṃ eva anavasesapariyādānanti imamatthaṃ “eseva nayo”ti iminā atidissati.	56	
PA_tika-s03_01t:565	Taṇhāsuttavaṇṇanā niṭṭhitā.	56	
PA_tika-s03_01t:566	4. Saṃyojanasuttavaṇṇanā	56	
PA_tika-s03_01t:567	64. Kiṃ su saṃyojanoti sūti nipātamattanti āha “kiṃ-saṃyojano”ti? Vicaranti etehīti vicāraṇā, pādā. Bahuvacane hi vattabbe ekavacanaṃ kataṃ. Tassāti lokassa.	56	
PA_tika-s03_01t:568	Saṃyojanasuttavaṇṇanā niṭṭhitā.	56	
PA_tika-s03_01t:569	5. Bandhanasuttavaṇṇanā	56	
PA_tika-s03_01t:570	65. Catutthe āgataattho eva anantarepi vutto, byañjanameva nānanti āha “pañcamepi eseva nayo”ti.	57	
PA_tika-s03_01t:571	Bandhanasuttavaṇṇanā niṭṭhitā.	57	
PA_tika-s03_01t:572	6. Attahatasuttavaṇṇanā	57	
PA_tika-s03_01t:573_0	66. “Kenassubbhāhato”ti pāṭhoti adhippāyena “su-kāro nipātamatta”nti āha, “kenassabbhāhato”ti	573	
PA_tika-s03_01t:573_1	pana pāṭhe u-kāralopena padasandhi. Icchādhūpāyitoti asampattavisayicchālakkhaṇāya	573	
PA_tika-s03_01t:573_2	taṇhāya santāpito daḍḍho. Tenāha “icchāya āditto”ti.	573	
PA_tika-s03_01t:574	Attahatasuttavaṇṇanā niṭṭhitā.	57	
PA_tika-s03_01t:575	7. Uḍḍitasuttavaṇṇanā	57	
PA_tika-s03_01t:576_0	67. Ullaṅghitoti ubbandhitvā laṅghito. Saddādīsūti saddādināgadantesu sotādīni uḍḍitāni	576	
PA_tika-s03_01t:576_1	taṇhārajjunā daḷhabandhanena baddhattā tadanativattanato. Lokoti āyatanaloko. Tathā	576	
PA_tika-s03_01t:576_2	atthayojanāya katattā khandhādilokavasenapi yojanā kātabbā. Na dūraṃ anantarabhavakattā.	576	
PA_tika-s03_01t:576_3	Cuticittaantaritattā ekacittantarabhavassa kammassa abujjhanaṃ, evaṃ sante kasmā	576	
PA_tika-s03_01t:576_4	sattā na bujjhantīti āha “balavatiyā”tiādi.	576	
PA_tika-s03_01t:577	Uḍḍitasuttavaṇṇanā niṭṭhitā.	57	
PA_tika-s03_01t:578	8. Pihitasuttavaṇṇanā	57	
PA_tika-s03_01t:579_0	68. Pañhoti ñātuṃ icchito attho. Pucchitoti sattamasutte gāthāya purimaddhaṃ pacchimaddhaṃ,	579	
PA_tika-s03_01t:579_1	pacchimaṃ purimaṃ katvā aṭṭhamasutte devatāya pucchitattā vuttaṃ “heṭṭhupariyāyavasena	579	
PA_tika-s03_01t:579_2	pucchito”ti. Pucchānurūpaṃ vissajjananti avuttampi siddhametanti anāhaṭaṃ.	579	
PA_tika-s03_01t:580	Pihitasuttavaṇṇanā niṭṭhitā.	58	
PA_tika-s03_01t:581	9. Icchāsuttavaṇṇanā	58	
PA_tika-s03_01t:582_0	69. Navame vinayāyāti vinayena. Karaṇatthe hi idaṃ sampadānavacanaṃ. Kissassūti kissa,	582	
PA_tika-s03_01t:582_1	su-kāro nipātamattaṃ. Sabbaṃ chindati bandhananti sabbaṃ dasavidhampi saṃyojanaṃ	582	
PA_tika-s03_01t:582_2	samucchindati. Na hi taṃ kiñci kilesabandhanaṃ atthi, yaṃ asamucchinnaṃ hutvā ṭhitaṃ	582	
PA_tika-s03_01t:582_3	assā taṇhāya samucchinnāya. Svāyamattho suviññeyyoti āha “sabbaṃ uttānamevā”ti.	582	
PA_tika-s03_01t:583	Icchāsuttavaṇṇanā niṭṭhitā.	58	
PA_tika-s03_01t:584	10. Lokasuttavaṇṇanā	58	
PA_tika-s03_01t:585_0	70. Kisminti kismiṃ sati? Tassa pana santabhāvo uppattivasenevāti āha “kismiṃ uppanne”ti?	585	
PA_tika-s03_01t:585_1	Loko uppannoti vuccati anupādānattā lokasamaññāya. Chasūti etthāpi eseva nayo santhavanti	585	
PA_tika-s03_01t:585_2	adhikasinehaṃ karoti adhikasinehavatthubhāvato ajjhattikāyatanānaṃ. Upādāyāti pubbakālakiriyā	585	
PA_tika-s03_01t:585_3	aparakālakiriyaṃ apekkhatīti vacanasesavasena kiriyāpadaṃ gahitaṃ “pavattatī”ti.	585	
PA_tika-s03_01t:585_4	Kiṃ pana pavattati? Loko, lokasamaññāti attho. Chasūti idaṃ nimittatthe bhummaṃ.	585	
PA_tika-s03_01t:585_5	Chaḷāyatananimittañhi sabbadukkhaṃ. Ayanti sattaloko. Uppanno nāma hoti chaḷāyatanaṃ	585	
PA_tika-s03_01t:585_6	nāma mūlaṃ sabbadukkhānanti katvā. Bāhiresu āyatanesu santhavaṃ karoti visesato rūpādīnaṃ	585	
PA_tika-s03_01t:585_7	taṇhāvatthukattā. Yasmā cakkhādīnaṃ santappanavasena rūpādīnaṃ pariggahitattā lokassa	585	
PA_tika-s03_01t:585_8	nisevitāya saṃvattati, tasmā vuttaṃ “channaṃ…pe… vihaññatī”ti.	585	
PA_tika-s03_01t:586	Lokasuttavaṇṇanā niṭṭhitā.	58	
PA_tika-s03_01t:587	Addhavaggavaṇṇanā niṭṭhitā.	58	
PA_tika-s03_01t:588	8. Chetvāvaggo	58	
PA_tika-s03_01t:589	1. Chetvāsuttavaṇṇanā	58	
PA_tika-s03_01t:590_0	71. Vadhitvāti hantvā vināsetvā. Aparidayhamānattāti apīḷiyamānattā. Vinaṭṭhadomanassattā	590	
PA_tika-s03_01t:590_1	na socati cetodukkhadukkhābhāvato. Visaṃ nāma dukkhaṃ aniṭṭhabhāvato, tassa mūlakāraṇaṃ	590	
PA_tika-s03_01t:590_2	kodho aniṭṭhaphalattāti āha “visamūlassāti dukkhavipākassā”ti. Akkuṭṭhassāti akkosāparādhassa.	590	
PA_tika-s03_01t:590_3	Akkosapahāratthasambandhena hi “kuddhassā”ti upayogatthe sampadānavacanaṃ. Sukhaṃ	590	
PA_tika-s03_01t:590_4	uppajjati kodhaṃ nassati. Sukhuppattiṃ sandhāya esa kodho “madhuraggo”ti vutto, sukhāvasānoti attho.	590	
PA_tika-s03_01t:591	Chetvāsuttavaṇṇanā niṭṭhitā.	59	
PA_tika-s03_01t:592	2. Rathasuttavaṇṇanā	59	
PA_tika-s03_01t:593	72. Paññāṇanti lakkhaṇaṃ sallakkhaṇūpāyo. Disvāti dassanahetu. “Coḷarañño raṭṭhaṃ coḷaraṭṭha”nti evaṃ raṭṭhaṃ raññā paññāyati.	59	
PA_tika-s03_01t:594	Rathasuttavaṇṇanā niṭṭhitā.	59	
PA_tika-s03_01t:595	3. Vittasuttavaṇṇanā	59	
PA_tika-s03_01t:596_0	73. Saddhāyāti saddhāhetu. Kulasampadāti khattiyādisampattiyo. Sabbalokiyalokuttaravittapaṭilābhahetuto	596	
PA_tika-s03_01t:596_1	saddhāvittameva. Heṭṭhā tiṇṇaṃ dvārānaṃ vasena uppannakassa sabbassapi anavajjadhammassa	596	
PA_tika-s03_01t:596_2	saṅgaṇhanato “dhammoti dasakusalakammapatho”ti vuttaṃ. Asaṃkiliṭṭhasukhanti. Nirāmisaṃ	596	
PA_tika-s03_01t:596_3	sukhaṃ. Tameva sāmisaṃ upanidhāya sambhāvento āha “asaṃkiliṭṭha”nti. Asecanakabhāvena	596	
PA_tika-s03_01t:596_4	abhirucijananato piyākicchakaraṇato bahuṃ sucirampi kālaṃ āsevantassa adosāvahato	596	
PA_tika-s03_01t:596_5	saccameva madhurataraṃ. Na hi taṃ pivitabbato sāditabbato anubhavitabbato rasoti	596	
PA_tika-s03_01t:596_6	vattabbataṃ arahati. Idāni tassa kiccasampattiatthehipi mahārahataṃ dassetuṃ “saccasmiṃ	596	
PA_tika-s03_01t:596_7	hī”tiādi vuttaṃ. Tattha nadīnivattanaṃ mahākappinavatthuādīhi dīpetabbaṃ, itarāni	596	
PA_tika-s03_01t:596_8	kaṇhadīpāyanajātaka- sutasoma- macchajātakehi dīpetabbāni. Nimmaddenti abhibhavanti.	596	
PA_tika-s03_01t:596_9	Madhurataranti sundarataraṃ seṭṭhesūti attho. Paññājīvīti paññāya jīvanasīloti paññājīvī,	596	
PA_tika-s03_01t:596_10	paññāpubbaṅgamacariyoti attho. Paññājīvīti ca paññāvasena iriyati vattati jīvitaṃ	5961	
PA_tika-s03_01t:596_11	pavattetīti atthoti dassento “yo paññājīvī”tiādimāha. “Jīvata”nti keci paṭhanti,	5961	
PA_tika-s03_01t:596_12	jīvantānaṃ paññājīviṃ seṭṭhamāhūti attho.	5961	
PA_tika-s03_01t:597	Vittasuttavaṇṇanā niṭṭhitā.	59	
PA_tika-s03_01t:598	4. Vuṭṭhisuttavaṇṇanā	59	
PA_tika-s03_01t:599_0	74. Uppatantānanti pathaviṃ bhinditvā uṭṭhahantānaṃ. “Seṭṭha”nti vuccamānattā “sattavidha”nti	599	
PA_tika-s03_01t:599_1	vuttaṃ, itaresaṃ vā tadanulomato. Khemo hoti dubbhikkhupaddavābhāvato. Tenāha “subhikkho”ti.	599	
PA_tika-s03_01t:599_2	Nipatantānanti adhomukhaṃ pavattantānaṃ. Pavajamānānanti vajanasīlānaṃ. Te pana yasmā	599	
PA_tika-s03_01t:599_3	jaṅgamā nāma honti, na rukkhādayo viya thāvarā, tasmā āha “jaṅgamāna”nti. Gāvoti	599	
PA_tika-s03_01t:599_4	dhenuyo. Tena mahiṃsādikānampi saṅgaho daṭṭhabbo. Vadantānanti uppannaṃ atthaṃ vadantānaṃ.	599	
PA_tika-s03_01t:600_0	Attano khantiyāti attano khantiyā ruciyā gahitabhāvena. Itarā devatā tassā vissajjane	600	
PA_tika-s03_01t:600_1	aparitussamānā āha. Yāva padhaṃsīti guṇadhaṃsī satthudesanāya laddhabbaguṇanāsanato.	600	
PA_tika-s03_01t:600_2	Pagabbāti pāgabbiyena samannāgatā, yathā vacīpāgabbiyena akharā, tathā vācāya bhavitabbaṃ.	600	
PA_tika-s03_01t:600_3	Mukharāti mukhakharā. Dasabalaṃ pucchi saṇhaṃ sukhumaṃ ratanattayasaṃhitaṃ atthaṃ	600	
PA_tika-s03_01t:600_4	sotukāmā. Assā devatāya vissajjento ajjhāsayānurūpaṃ. Uppatamānāti uppatantī samugghāṭeti	600	
PA_tika-s03_01t:600_5	odhiso. Vaṭṭamūlakamahāavijjāti tassā ādīnavadassanatthaṃ bhūtakathanavisesanaṃ.	600	
PA_tika-s03_01t:600_6	Osīdantānanti paṭipakkhavasena adho sīdantānaṃ, ussādayamānānanti attho. Puññakkhettabhūtoti	600	
PA_tika-s03_01t:600_7	idaṃ “padasā caramānāna”nti padassa atthavivaraṇavasena bhūtakathanavisesanaṃ. Yādiso	600	
PA_tika-s03_01t:600_8	putto vā hotūti idaṃ purimapade devatāya puttagahaṇassa katattā vuttaṃ.	600	
PA_tika-s03_01t:601	Vuṭṭhisuttavaṇṇanā niṭṭhitā.	60	
PA_tika-s03_01t:602	5. Bhītāsuttavaṇṇanā	60	
PA_tika-s03_01t:603_0	75. Kiṃ sūdha bhītāti ettha su-idhāti nipātamattanti āha “kiṃ bhītā”ti? Maggo ca	603	
PA_tika-s03_01t:603_1	nekāyatanappavuttoti anekakāraṇaṃ nānāvidhādhigamokāsaṃ katvā pavutto kathito. Tenāha	603	
PA_tika-s03_01t:603_2	“aṭṭhatiṃsārammaṇavasenā”tiādi. Evaṃ santeti evaṃ sabbasādhāraṇānekāyatanehi nibbānagāmimaggassa	603	
PA_tika-s03_01t:603_3	tumhehi paveditattā labbhamāne kheme magge kiṃ bhītāyaṃ janatā uppathabhūtā viparītadiṭṭhito	603	
PA_tika-s03_01t:603_4	gaṇhīti attho? Evaṃ devatā yathicchāya purimaddhena attanā yathācintitamatthaṃ satthu	603	
PA_tika-s03_01t:603_5	paveditā, pacchimaddhena attano saṃsayaṃ pucchati. Bahupaññāti puthupañña. Ussannapaññāti	603	
PA_tika-s03_01t:603_6	adhikapaññā. Ṭhapetvāti saṃyametvā. Saṃvibhāgīti āhāraparibhoge sammadeva vibhajanasīlo.	603	
PA_tika-s03_01t:603_7	Tenāha “accharāyā”tiādi. Vuttatthameva heṭṭhā.	603	
PA_tika-s03_01t:604_0	Manenāti manogahaṇena. Pubbasuddhiaṅganti pubbabhāgasuddhibhūtaṃ aṅgaṃ. Catūsūti	604	
PA_tika-s03_01t:604_1	vuttaaṅgapariyāpannaṃ. Yaññaupakkharoti dānassa sādhanaṃ. Etesu dhammesūti etesu	604	
PA_tika-s03_01t:604_2	saddhādiguṇesu. Yathā hi saddho paccayaṃ paccupaṭṭhapetvā vatthupariccāgassa visesapaccayo	604	
PA_tika-s03_01t:604_3	kammaphalassa paralokassa ca paccakkhato viya pattiyāyanato, evaṃ muduhadayo. Muduhadayo	604	
PA_tika-s03_01t:604_4	hi anudayaṃ patvā yaṃ kiñci attano santakaṃ paresaṃ deti. Yo ca saṃvibhāgasīlo, so	604	
PA_tika-s03_01t:604_5	appakasmimpi attano santake parehi sādhāraṇabhogī hoti. Vadaññū vadāniyatāya yāginova	604	
PA_tika-s03_01t:604_6	yuttaṃ yuttakālaṃ ñatvā atthikānaṃ manorathaṃ pūretīti vuttaṃ “iti…pe… catūsūti āhā”ti.	604	
PA_tika-s03_01t:605_0	Vācantiādīni tīṇi aṅgāni tividhasīlasampattidīpanato. Sampannasīlo hi paralokaṃ na	605	
PA_tika-s03_01t:605_1	bhāseyya. Saddho ekaṃ aṅgaṃ payogāsayasuddhidīpanato. Suddhāsayassa sammāpayoge ṭhitassa	605	
PA_tika-s03_01t:605_2	kathaṃ paralokato bhayanti. Dukavasena caturaṅgayojanā dukanayo. Etesu catūsu dhammesu	605	
PA_tika-s03_01t:605_3	ṭhitoti etesu yathāvuttadukasaṅgahesu catūsu guṇesu patiṭṭhito.	605	
PA_tika-s03_01t:606	Bhītāsuttavaṇṇanā niṭṭhitā.	60	
PA_tika-s03_01t:607	6. Najīratisuttavaṇṇanā	60	
PA_tika-s03_01t:608_0	76. Nāmagottanti tisso kassapo gotamoti evarūpaṃ nāmañca gottañca. Nidassanamattametaṃ,	608	
PA_tika-s03_01t:608_1	tasmā sabbassa paññattiyā lakkhaṇavacananti daṭṭhabbaṃ. Na jīratīti asabhāvadhammattā	608	
PA_tika-s03_01t:608_2	uppādavayābhāvato jaraṃ na pāpuṇāti. Tenāha “jīraṇasabhāvo na hotī”ti. Yasmā samaññābhāvato	608	
PA_tika-s03_01t:608_3	kālantarepi taṃ samaññāyateva, tasmā “atītabuddhānaṃ…pe… na jīratīti vuccatī”ti āha.	608	
PA_tika-s03_01t:609_0	Ālasiyanti alasabhāvo daḷhakosajjaṃ. Tenāha “yenā”tiādi. Ṭhitinti byāpāraṃ. Niddāvasena	609	
PA_tika-s03_01t:609_1	pamajjanaṃ kattabbassa akaraṇaṃ. Kilesavasena pamajjanaṃ akattabbassa karaṇampi.	609	
PA_tika-s03_01t:609_2	Kammasamayeti kammaṃ kātuṃ yuttakāle. Kammakaraṇavīriyābhāvoti taṃkammakiriyasamuṭṭhāpakavīriyābhāvo.	609	
PA_tika-s03_01t:609_3	So pana atthato vīriyapaṭipakkho akusalacittuppādo, na vīriyassa abhāvamattaṃ. Sīlasaññamābhāvo	609	
PA_tika-s03_01t:609_4	dussīlyaṃ. Vissaṭṭhācāratā nāma anācāro. Soppabahulatāti niddālutā. Yato gahaṇahatthopi	609	
PA_tika-s03_01t:609_5	na kilāsupi puriso niddāya abhibhuyyati. Tenāha “tāyā”tiādi. Aticchātādīnīti ādi-saddena	609	
PA_tika-s03_01t:609_6	abhibhuyyatādiṃ saṅgaṇhāti. Āgantukālasiyaṃ na pubbe vuttaālasyaṃ viya pakatisiddhaṃ.	609	
PA_tika-s03_01t:609_7	“Te chidde”ti pāḷiyaṃ liṅgavipallāsena vuttanti āha “tāni cha chiddānī”ti. Kusalacittappavattiyā	609	
PA_tika-s03_01t:609_8	anokāsabhāvato chiddāni. Tenāha bhagavā – “yattha vittaṃ na tiṭṭhatī”ti. Sabbākārena	609	
PA_tika-s03_01t:609_9	lesamattaṃ asesetvāti adhippāyo.	609	
PA_tika-s03_01t:610	Najīratisuttavaṇṇanā niṭṭhitā.	61	
PA_tika-s03_01t:611	7. Issariyasuttavaṇṇanā	61	
PA_tika-s03_01t:612_0	77. Satthassa malanti satthamalaṃ, yena satthaṃ malīnaṃ hoti, satthamalaggahaṇena	612	
PA_tika-s03_01t:612_1	cettha malīnaṃ satthameva gahitanti āha “malaggahitasattha”nti. Āṇāpavattananti appake	612	
PA_tika-s03_01t:612_2	vā mahante vā yattha katthaci attano āṇāya pavattanavasena vasanaṃ issariyattamicchanti.	612	
PA_tika-s03_01t:612_3	Maṇiratanampi vissajjanīyapakkhikattā uttamaṃ bhaṇḍaṃ nāma na hoti, itthī pana pariccattakulācāritthikāyapi	612	
PA_tika-s03_01t:612_4	anissajjanīyatāya uttamabhaṇḍaṃ nāma. Tenāha “itthī bhaṇḍānamuttama”nti. Tesaṃ tesañhi	612	
PA_tika-s03_01t:612_5	purisājānīyānaṃ uppattiṭṭhānatāya uttamaratanākarattā itthī bhaṇḍānamuttamaṃ. Malaggahitasatthasadiso	612	
PA_tika-s03_01t:612_6	avabodhakiccavibandhanato. Satthamalaṃ viya satthassa paññāsatthassa guṇābhāvakaraṇato	612	
PA_tika-s03_01t:612_7	paññāsatthamalaṃ. Abbu vuccati upaddavaṃ, taṃ detīti abbudaṃ, vināsakāraṇaṃ. Nanu	612	
PA_tika-s03_01t:612_8	haraṇaṃ samaṇassa ayuttanti? Yuttaṃ. Tassa anvayato byatirekato ca yuttataṃ dassento	612	
PA_tika-s03_01t:612_9	“salākabhattādīnī”tiādimāha.	612	
PA_tika-s03_01t:613	Issariyasuttavaṇṇanā niṭṭhitā.	61	
PA_tika-s03_01t:614	8. Kāmasuttavaṇṇanā	61	
PA_tika-s03_01t:615_0	78. “Attakāmo”ti pāḷiyaṃ vuttattā āha “ṭhapetvā sabbabodhisatte”ti. Te hi sabbaso	615	
PA_tika-s03_01t:615_1	paratthāya eva paṭipajjamānā mahākāruṇikā paratthakāmā, atthakāmā nāma na honti,	615	
PA_tika-s03_01t:615_2	yā ca tesaṃ attatthāvahā paṭipatti, sāpi yāvadeva paratthā evāti. Vuttaṃ porāṇaṭṭhakathāyaṃ.	615	
PA_tika-s03_01t:615_3	Yasmā bodhisattā parahitapaṭipattiyā pāramiyo pūrentā tathārūpaṃ kāraṇaṃ patvā attānaṃ	615	
PA_tika-s03_01t:615_4	paresaṃ pariccajanti paññāpāramiyā paripūraṇato, tasmā idhāpi “sabbabodhisatte ṭhapetvāyevāti	615	
PA_tika-s03_01t:615_5	vutta”nti āha. Kalyāṇanti bhaddakaṃ. Vācāya adhippetattā āha “saṇhaṃ muduka”nti.	615	
PA_tika-s03_01t:615_6	Pāpikanti lāmakaṃ nihīnaṃ. Taṃ pana pharusaṃ vācanti sarūpato dasseti.	615	
PA_tika-s03_01t:616	Kāmasuttavaṇṇanā niṭṭhitā.	61	
PA_tika-s03_01t:617	9. Pātheyyasuttavaṇṇanā	61	
PA_tika-s03_01t:618_0	79. Saddhā bandhati pātheyyanti saddhā nāma sattassa maraṇavasena mahāpathaṃ saṃvajato	618	
PA_tika-s03_01t:618_1	mahākantāraṃ paṭipajjato mahāviduggaṃ pakkhandato pātheyyapuṭaṃ bandhati sambalaṃ	618	
PA_tika-s03_01t:618_2	sajjeti. Kathanti āha “saddhaṃ uppādetvā”tiādi. Etaṃ vuttanti “saddhā bandhati pātheyya”nti	618	
PA_tika-s03_01t:618_3	etaṃ gāthāpadaṃ vuttaṃ bhagavatā. Sirīti katapuññehi sevīyati tehi paṭilabhīyatīti	618	
PA_tika-s03_01t:618_4	sirī. Issariyaṃ vibhavo. Āsayitabbato āsayo, vasanaṭṭhānaṃ niketanti attho. Parikaḍḍhatīti	618	
PA_tika-s03_01t:618_5	icchāvasikaṃ puggalaṃ tattha tattha upakaḍḍhati.	618	
PA_tika-s03_01t:619	Pātheyyasuttavaṇṇanā niṭṭhitā.	61	
PA_tika-s03_01t:620	10. Pajjotasuttavaṇṇanā	62	
PA_tika-s03_01t:621_0	80. Taṃ taṃ samavisamaṃ pajjotatīti pajjoto. Padīpo andhakāraṃ vidhamitvā paccakkhato	621	
PA_tika-s03_01t:621_1	rūpagataṃ dasseti, evaṃ paññāpajjoto avijjandhakāraṃ vidhamitvā dhammānaṃ paramatthabhūtaṃ	621	
PA_tika-s03_01t:621_2	rūpaṃ dasseti. Jāgarabrāhmaṇo viyāti jāgarakhīṇāsavabrāhmaṇo viya. So hi satipaññāvepullappattiyā	621	
PA_tika-s03_01t:621_3	sabbadāpi jāgaro hoti. Gāvoti gojātiyo. Idaṃ gunnaṃ goṇānañca sāmaññato gahaṇaṃ.	621	
PA_tika-s03_01t:621_4	Kammeti karaṇatthe bhummavacanaṃ. Jīvanaṃ jīvo, saha jīvenāti sajīvino. Tenāha “kammena	621	
PA_tika-s03_01t:621_5	saha jīvantāna”nti, kasivāṇijjādikammaṃ katvā jīvantānanti attho. Gomaṇḍalehi saddhinti	621	
PA_tika-s03_01t:621_6	gogaṇena saha. Na tena vinā kasikammādīni uppajjanti, gorasasiddhiyā ceva kasanabhāravahanasiddhiyā	621	
PA_tika-s03_01t:621_7	ca kasikammaekaccavāṇijjakammādīni ijjhanti. Sattakāyassāti āhārupajīvino sattakāyassa	621	
PA_tika-s03_01t:621_8	kasito aññathā jīvikaṃ kappentassapi kasijīvitavuttiyā mūlakāraṇaṃ phalanipphattinimittattā	621	
PA_tika-s03_01t:621_9	tassa. Iriyāpatho ca iriyanakiriyānaṃ pavattanupāyo. “Sītanti naṅgalasītakamma”nti vadanti.	621	
PA_tika-s03_01t:622	Pajjotasuttavaṇṇanā niṭṭhitā.	62	
PA_tika-s03_01t:623	11. Araṇasuttavaṇṇanā	62	
PA_tika-s03_01t:624_0	81. Raṇanti kandanti etehīti raṇā, rāgādayo. Tehi abhibhūtatāya hi sattā nānappakāraṃ	624	
PA_tika-s03_01t:624_1	kandanti paridevanti. Te pana sabbaso natthi etesaṃ raṇāti araṇā. Nikkilesā khīṇāsavā.	624	
PA_tika-s03_01t:624_2	Vusitavāsoti vusitabrahmacariyavāso. Bhojissiyanti bhujissabhāvo. Tenāha “adāsabhāvo”ti.	624	
PA_tika-s03_01t:624_3	Samaṇāti samitapāpasamaṇāti āha “khīṇāsavasamaṇā”ti. Puthujjanakalyāṇakāle lokiyapariññāya,	624	
PA_tika-s03_01t:624_4	sekkhā pubbabhāge lokiyapariññāya, paccavekkhaṇe lokiyalokuttarāya pariññāya pariññeyyaṃ	624	
PA_tika-s03_01t:624_5	tebhūmakaṃ khandhapañcakaṃ parijānanti paricchijjanti. Khīṇāsavā pana pariññātapariññeyyā	624	
PA_tika-s03_01t:624_6	honti. Tathā hi te sāmī hutvā paribhuñjanti. Vandanti naṃ patiṭṭhitanti vuttaṃ, vandanīyabhāvo	624	
PA_tika-s03_01t:624_7	ca sīlasampannatāyāti āha “patiṭṭhitanti sīle patiṭṭhita”nti. Idhāti imasmiṃ loke.	624	
PA_tika-s03_01t:624_8	Khattiyāti lakkhaṇavacananti āha “na kevalaṃ khattiyāvā”tiādi.	624	
PA_tika-s03_01t:625	Araṇasuttavaṇṇanā niṭṭhitā.	62	
PA_tika-s03_01t:626	Chetvāvaggavaṇṇanā niṭṭhitā.	62	
PA_tika-s03_01t:627	Sāratthappakāsiniyā saṃyuttanikāya-aṭṭhakathāya	62	
PA_tika-s03_01t:628	Devatāsaṃyuttavaṇṇanāya līnatthappakāsanā samattā.	62	
PA_tika-s03_01t:629	2. Devaputtasaṃyuttaṃ	62	
PA_tika-s03_01t:630	1. Paṭhamavaggo	63	
PA_tika-s03_01t:631	1. Paṭhamakassapasuttavaṇṇanā	63	
PA_tika-s03_01t:632_0	82. Devassa putto devaputto. Devānaṃ janakajanetabbasambandhābhāvato kathamayaṃ devaputtoti	632	
PA_tika-s03_01t:632_1	vuccatīti āha “devānaṃ hī”tiādi. “Apākaṭo aññataroti vuccatī”ti idaṃ yebhuyyavasena	632	
PA_tika-s03_01t:632_2	vuttaṃ. Pākaṭopi hi katthaci “aññataro”ti vuccati. Heṭṭhā devatāsaṃyutte “apākaṭā	632	
PA_tika-s03_01t:632_3	aññatarā devatā”ti vatvā idha “pākaṭo devaputto”ti vuttaṃ. Tathā hissa kassapoti	632	
PA_tika-s03_01t:632_4	gottanāmaṃ gahitaṃ, tañca kho purimajātisiddhasamaññāvasena. Anusāsanaṃ anusāso,	632	
PA_tika-s03_01t:632_5	taṃ anusāsaṃ. Bhikkhuniddesanti bhikkhusaddassa niddesaṃ. Bhikkhuovādanti bhikkhubhāvāvahaṃ	632	
PA_tika-s03_01t:632_6	ovādaṃ. Yadi pana na assosi, kathamayaṃ pañhaṃ kathesīti? Aññato sutaṃ nissāya pañhaṃ	632	
PA_tika-s03_01t:632_7	kathesi, na pana bhagavato sammukhā sutabhāvena.	632	
PA_tika-s03_01t:633_0	Tesanti yathāvuttānaṃ tiṇṇaṃ puggalānaṃ. “Kathetukāmo cevā”tiādinā hi catutthaṃ idha	633	
PA_tika-s03_01t:633_1	uddhaṭaṃ. Tattha ādito tiṇṇaṃ bhagavā pañhaṃ bhāraṃ na karoti ekekaṅgavekallato ceva	633	
PA_tika-s03_01t:633_2	aṅgadvayavekallato ca, catutthassa pana ubhayaṅgapāripūrattā bhāraṃ karotīti āha “ayaṃ panā”tiādi.	633	
PA_tika-s03_01t:634_0	Gāthāyaṃ “subhāsitassā”ti upayogatthe sāmivacananti āha “subhāsitaṃ sikkheyyā”ti.	634	
PA_tika-s03_01t:634_1	Catusaccādinissitaṃ buddhavacanaṃ sikkhanto catubbidhaṃ vacīsucaritaṃ sikkhati nāmāti	634	
PA_tika-s03_01t:634_2	āha “catusaccanissitaṃ…pe… sikkheyyā”ti. Avadhāraṇena tappaṭipakkhaṃ paṭinivatteti.	634	
PA_tika-s03_01t:634_3	Upāsitabbanti āsevitabbaṃ bhāvetabbaṃ bahulīkātabbaṃ. Aṭṭhatiṃsabhedaṃ kammaṭṭhānanti	634	
PA_tika-s03_01t:634_4	idaṃ tassa vipassanāpadaṭṭhānataṃ hadaye ṭhapetvā vuttaṃ. Tathā hi vuttaṃ “dutiyapadena	634	
PA_tika-s03_01t:634_5	adhipaññāsikkhā kathitā”ti. Ye pana “dutiyapadena adhicittasikkhā cittavūpasamena	634	
PA_tika-s03_01t:634_6	adhipaññāsikkhā”ti paṭhanti, tesaṃ padena aṭṭhatiṃsappabhedakammaṭṭhānaṃ suddhasamathakammaṭṭhānasseva	634	
PA_tika-s03_01t:634_7	gahaṇaṃ daṭṭhabbaṃ. Yadi evaṃ “aṭṭhasamāpattivasenā”ti idaṃ kathanti? “Taṃ vipassanādhiṭṭhānānaṃ	634	
PA_tika-s03_01t:634_8	samāpattīnaṃ vasena kathita”nti vadanti. Evañca katvā “dutiyapadena adhipaññāsikkhā”ti	634	
PA_tika-s03_01t:634_9	idaṃ vacanaṃ samatthitaṃ hoti. Sikkhanaṃ nāma āsevananti āha “bhāveyyāti attho”ti.	634	
PA_tika-s03_01t:634_10	Upāsananti payirupāsanaṃ. Tañca kho assutapariyāpuṇanakammaṭṭhānuggahādivasena dassento	6341	
PA_tika-s03_01t:634_11	“tampī”tiādimāha. Adhisīlasikkhā kathitā lakkhaṇahāranayena. Vacīsucaritassa hi sīlasabhāvattā	6341	
PA_tika-s03_01t:634_12	taggahaṇeneva tadekalakkhaṇaṃ kāyasucaritampi itarampi gahitamevāti. Ettha ca adhisīlasikkhāya	6341	
PA_tika-s03_01t:634_13	cittaviveko, adhipaññāsikkhāya upadhiviveko, adhicittasikkhāya kāyaviveko kathito,	6341	
PA_tika-s03_01t:634_14	kāyaviveko pana sarūpeneva pāḷiyaṃ gahitoti tividhassapi vivekassa pakāsitattaṃ daṭṭhabbaṃ.	6341	
PA_tika-s03_01t:634_15	Sesaṃ suviññeyyameva.	6341	
PA_tika-s03_01t:635	Paṭhamakassapasuttavaṇṇanā niṭṭhitā.	63	
PA_tika-s03_01t:636	2. Dutiyakassapasuttavaṇṇanā	63	
PA_tika-s03_01t:637_0	83. Dvīhi jhānehīti ārammaṇalakkhaṇūpanijjhānalakkhaṇehi dvīhi jhānehi. Kammaṭṭhānavimuttiyāti	637	
PA_tika-s03_01t:637_1	kammaṭṭhānānuyogaladdhāya vimuttiyā. Tena tadaṅgavikkhambhanavimuttiyo vadati. Satthusāsanassa	637	
PA_tika-s03_01t:637_2	hadayattā abbhantarattā hadayassa mānasassa, anupattiṃ paṭilābhamānasaṃ. Taṃ pana	637	
PA_tika-s03_01t:637_3	atthato aññā evāti āha “arahatta”nti. Taṃ pattukāmena ekantato vajjetabbataṇhādiṭṭhīnaṃ	637	
PA_tika-s03_01t:637_4	bhāve tassa anijjhanato, tadabhāve ijjhanato ca te uppādanavasena yadaggena nissito,	637	
PA_tika-s03_01t:637_5	tadaggena panāyampi tehi nissito nāma hotīti āha “anissito”tiādi. Arahattaṃ ānisaṃsitabbaṭṭhena	637	
PA_tika-s03_01t:637_6	ānisaṃsaṃ etassāti arahattānisaṃso. Arahattaṃ pattukāmassa pubbabhāgapaṭipadā icchitabbā.	637	
PA_tika-s03_01t:637_7	Tattha ca sabbapaṭhamo kammaṭṭhānaattānuyogo, so idha na gahitoti āha “tantidhammo	637	
PA_tika-s03_01t:637_8	pubbabhāgo”ti. Tattha tantidhammoti pariyattidhammo.	637	
PA_tika-s03_01t:638	Dutiyakassapasuttavaṇṇanā niṭṭhitā.	63	
PA_tika-s03_01t:639	3. Maghasuttavaṇṇanā	63	
PA_tika-s03_01t:640_0	84. Maghoti sakkassetaṃ nāmaṃ purimajātianugataṃ. Svevāti sakko eva. Vatenāti mātāpituupaṭṭhānādicārittadhammena.	640	
PA_tika-s03_01t:640_1	Aññeti upadhivepakkapāpadhamme abhibhavitvā. Asuranti indasattubhūtaṃ asuraṃ.	640	
PA_tika-s03_01t:641	Maghasuttavaṇṇanā niṭṭhitā.	64	
PA_tika-s03_01t:642	4. Māgadhasuttavaṇṇanā	64	
PA_tika-s03_01t:643	85. Catutthasuttaṃ vuttatthamevāti devatāsaṃyutte saṃvaṇṇitatthameva, tasmā idha na vattabbo atthoti adhippāyo.	64	
PA_tika-s03_01t:644	Māgadhasuttavaṇṇanā niṭṭhitā	64	
PA_tika-s03_01t:645	5. Dāmalisuttavaṇṇanā	64	
PA_tika-s03_01t:646_0	86. Tena kāraṇenāti tena padhānena kāraṇabhūtena, padhānakaraṇanimittanti attho.	646	
PA_tika-s03_01t:646_1	Yaṃ kiñci khuddakampi mahantampi hīnampi paṇītampi bhavaṃ. Āyatapaggahoti dīgharattassa	646	
PA_tika-s03_01t:646_2	vīriyārambho. Kiccavosānanti kiccaniṭṭhānaṃ. Tathevāti yathā arahattuppattito pubbe,	646	
PA_tika-s03_01t:646_3	tato pacchāpi tatheva “buddhipaggaho”ti vīriyaṃ daḷhaṃ karotūti kuppadhammaṃ viya	646	
PA_tika-s03_01t:646_4	maññamāno vadati. Diṭṭhadhammasukhavihārādiatthaṃ pana vīriyakaraṇaṃ icchitabbameva.	646	
PA_tika-s03_01t:647_0	Asaṃkiṇṇāti avomissā evaṃ aññattha anāgatattā. Tenāha “bhagavatā hī”tiādi. Yadi evaṃ	647	
PA_tika-s03_01t:647_1	idheva kasmā etaṃ vuttanti āha “idha panā”tiādi. Patiṭṭhanti nadī nāma anavaṭṭhitatīrā,	647	
PA_tika-s03_01t:647_2	tattha patiṭṭhātabbaṭṭhānaṃ.	647	
PA_tika-s03_01t:648	Dāmalisuttavaṇṇanā niṭṭhitā.	64	
PA_tika-s03_01t:649	6. Kāmadasuttavaṇṇanā	64	
PA_tika-s03_01t:650_0	87. Pubbayogāvacaroti pubbe yogāvacaro purimattabhāve bhāvanamanuyutto. Ayaṃ kira	650	
PA_tika-s03_01t:650_1	kassapassa bhagavato sāsane pabbajitvāva bahūni vassasahassāni samaṇadhammaṃ akāsi,	650	
PA_tika-s03_01t:650_2	na pana visesaṃ nibbattesi. Tamatthaṃ kāraṇena saddhiṃ dassetuṃ “bahalakilesatāyā”tiādi	650	
PA_tika-s03_01t:650_3	vuttaṃ. Ekantaparisuddhassāti yathā visesāvaho hoti, evaṃ ekantena parisuddhassa	650	
PA_tika-s03_01t:650_4	sabbaso anupakkiliṭṭhassa. Sīlena samāhitāti yathā sīlaṃ uparūpari visesāvahaṃ nibbedhabhāgiyañca	650	
PA_tika-s03_01t:650_5	hoti, evaṃ sammadeva āhitacittā suṭṭhu sampannacittā. Tathābhūtā tena samannāgatā	650	
PA_tika-s03_01t:650_6	hontīti āha “samupetā”ti. Patiṭṭhitasabhāvāti sekkhattā eva yathādhigatadhammena	650	
PA_tika-s03_01t:650_7	niccalabhāvena adhiṭṭhitasabhāvā. Mayā tuṭṭhiyā gahitāya devaputto “dullabhā tuṭṭhī”ti	650	
PA_tika-s03_01t:650_8	vakkhatīti bhagavā “tuṭṭhi hoti sukhāvahā”ti avocāti āha “upari pañhasamuṭṭhāpanattha”nti.	650	
PA_tika-s03_01t:650_9	Pabbajito rukkhamūliko abbhokāsiko vā anagāriyupeto nāma hoti, senāsane pana vasanto	650	
PA_tika-s03_01t:650_10	kathanti āha “sattabhūmike”tiādi. Catupaccayasantosoti bhāvanābhiyogasiddho catūsu	6501	
PA_tika-s03_01t:650_11	paccayesu santoso. Tena cittavūpasamena tuṭṭhi laddhāti dasseti. Cittavūpasamabhāvanāyāti	6501	
PA_tika-s03_01t:650_12	cittakilesānaṃ vūpasamakarabhāvanāya, manacchaṭṭhānaṃ indriyānaṃ nibbisevanabhāvakaraṇena	6501	
PA_tika-s03_01t:650_13	savisesaṃ cittassa vūpasamakarabhāvanāya rato manoti yojanā.	6501	
PA_tika-s03_01t:651_0	Ettha ca indriyūpasamena cittasamādhānaṃ paripuṇṇaṃ hoti indriyabhāvanāya cittasamādhānassa	651	
PA_tika-s03_01t:651_1	akārakānaṃ dūrīkaraṇato. Adhicittasamādhānena catupaccayasantoso savisesaṃ parisuddho	651	
PA_tika-s03_01t:651_2	paripuṇṇo ca hoti paccayānaṃ alābhalābhesu pariccāgasabhāvato. Vuttanayena pana santuṭṭhassa	651	
PA_tika-s03_01t:651_3	yathāsamādinnaṃ sīlaṃ visujjhati pāripūriñca upagacchati, tathābhūto catusaccakammaṭṭhāne	651	
PA_tika-s03_01t:651_4	yutto maggapaṭipāṭiyā sabbaso kilese samucchindanto nibbānadiṭṭho hotīti imamatthaṃ	651	
PA_tika-s03_01t:651_5	dasseti “ye rattindiva”ntiādinā. Kiṃ na gacchissanti? Gamissantevāti ariyamaggabhāvanaṃ	651	
PA_tika-s03_01t:651_6	pahāya sammāpaṭipattiyā dukkarabhāvaṃ sandhāya sāsaṅkaṃ vadati. Tenāha “ayaṃ pana	651	
PA_tika-s03_01t:651_7	duggamo bhagavā visamo maggo”ti.	651	
PA_tika-s03_01t:652_0	Tattha keci “ayaṃ panāti devaputto. So hi bhagavato ‘ariyā gacchantī’ti vacanaṃ sutvā	652	
PA_tika-s03_01t:652_1	‘duggamo bhagavā’tiādimāhā”ti vadanti, taṃ na yujjati. Yasmā “saccameta”nti evamādipi	652	
PA_tika-s03_01t:652_2	tasseva vevacanaṃ katvā dassitaṃ, tasmā “yena maggena ariyā gacchantī”ti tumhehi	652	
PA_tika-s03_01t:652_3	vuttaṃ, ayaṃ pana “duggamo bhagavā visamo maggo”ti āha devaputto. Ariyamaggo kāmaṃ	652	
PA_tika-s03_01t:652_4	kadāci atidukkhā paṭipadātipi vuccati, tañca kho pubbabhāgapaṭipadāvasena, ayaṃ pana	652	
PA_tika-s03_01t:652_5	atīva sugamo sabbakilesaduggavivajjanato kāyaduccaritādivisamassa rāgādivisamassa	652	
PA_tika-s03_01t:652_6	ca dūrīkaraṇato na visamo. Tenāha “pubbabhāgapaṭipadāyā”tiādi. Assāti ariyamaggassa.	652	
PA_tika-s03_01t:652_7	Ariyamaggassa hi adhisīlasikkhādīnaṃ paribundhitabbabhāgena bahū parissayā hontīti.	652	
PA_tika-s03_01t:652_8	Evaṃ vuttoti “duggamo visamo”ti ca evaṃ vutto.	652	
PA_tika-s03_01t:653_0	Avaṃsirāti anuṭṭhahanena adhobhūtauttamaṅgā. Kusalaṅgesu hi sammādiṭṭhi uttamaṅgā	653	
PA_tika-s03_01t:653_1	sabbaseṭṭhattā, tañca anariyā patanti na uṭṭhahanti micchāpaṭipajjanato. Tenāha “ñāṇasirenā”tiādi.	653	
PA_tika-s03_01t:653_2	Anariyamaggeti micchāmagge. Tenāha “visame magge”ti. Taṃ magganato anariyā ariyānaṃ	653	
PA_tika-s03_01t:653_3	maggato apāpuṇanena pariccattā hutvā apāye sakalavaṭṭadukkhe ca patanti. Svevāti	653	
PA_tika-s03_01t:653_4	svāyaṃ anariyehi kadācipi gantuṃ asakkuṇeyyo maggo ariyānaṃ visuddhasattānaṃ sabbaso	653	
PA_tika-s03_01t:653_5	samadhigamena samo hoti. Kāyavisamādīhi samannāgatattā visame sattakāye tesaṃ sabbasova	653	
PA_tika-s03_01t:653_6	pahānena sabbattha samāyeva.	653	
PA_tika-s03_01t:654	Kāmadasuttavaṇṇanā niṭṭhitā.	65	
PA_tika-s03_01t:655	7. Pañcālacaṇḍasuttavaṇṇanā	65	
PA_tika-s03_01t:656_0	88. Sambādheti sampīḷitataṇhākilesādinā sauppīḷatāya paramasambādhe. Ativiya saṅkāraṭṭhānabhūto	656	
PA_tika-s03_01t:656_1	hi nīvaraṇasambādho adhippeto. So hi duggahano tasmiṃ asati kāmaguṇasambādho anavasaro	656	
PA_tika-s03_01t:656_2	eva seyyathāpi mahākassapādīnaṃ. Okāsanti jhānassetaṃ nāmaṃ nīvaraṇasambādhābhāvato.	656	
PA_tika-s03_01t:656_3	Asambādhabhāvena hi jhānaṃ idha “okāso”ti vuttaṃ, tañca kho accantāsambādhaṭṭhānatāya	656	
PA_tika-s03_01t:656_4	vipassanāpādakatāya. Tathā hi pāḷiyaṃ “avindī”tiādi vuttaṃ. Tattha avindīti vindi	656	
PA_tika-s03_01t:656_5	paṭilabhi. Bhūrimedhasoti mahāpañño, sapaññoti attho. Abujjhīti bujjhi paṭivijjhi.	656	
PA_tika-s03_01t:656_6	Paṭilīno hutvā seṭṭho, paṭilīnānaṃ vā seṭṭhoti paṭilīnaseṭṭho. Mānussayavasena unnatabhāvato	656	
PA_tika-s03_01t:656_7	paṭilīno nāma pahīnamāno. Paṭilabhiṃsūti kāmaguṇasambādhepi “ime kāmaguṇā mādisānaṃ	656	
PA_tika-s03_01t:656_8	kiṃ karissantī”ti? Te abhibhuyya nibbānappattiyā sammāsatiṃ paṭilabhiṃsu. Tena sampayuttena	656	
PA_tika-s03_01t:656_9	lokuttarasamādhināpi suṭṭhu samāhitā.	656	
PA_tika-s03_01t:657_0	Ayaṃ kira devaputto ito purimavāre attabhāve paṭhamajjhānalābhī hutvā tato cavitvā	657	
PA_tika-s03_01t:657_1	brahmakāyikāsu nibbattitvā tattha jhānasukhaṃ anubhavitvā tato cuto idāni kāmabhave	657	
PA_tika-s03_01t:657_2	nibbatto, tasmā taṃ jhānaṃ sambhāvento “tādisassa nāma jhānasukhassa lābhī bhagavā”ti	657	
PA_tika-s03_01t:657_3	tena guṇena bhagavantaṃ abhitthavanto “sambādhe vatā”ti gāthaṃ abhāsi. Athassa bhagavā	657	
PA_tika-s03_01t:657_4	yathā nāma aṭṭhasaṭṭhiyojanasatasahassubbedhasinerupabbatarājaṃ upādāya sāsapo na	657	
PA_tika-s03_01t:657_5	kiñci hoti, evaṃ anantāparimeyyabuddhaguṇe upādāya rūpāvacarapaṭhamajjhānaṃ na kiñci	657	
PA_tika-s03_01t:657_6	hotīti dassento “ye sati”ntiādinā anuttaraguṇādhigamaṃ pavedesi. Tattha satinti vipassanāsatiyā	657	
PA_tika-s03_01t:657_7	saddhiṃ ariyamaggasatiṃ. Susamāhitāti lokiyasamādhinā ceva lokuttarasamādhinā ca	657	
PA_tika-s03_01t:657_8	suṭṭhu samāhitā. Te hi accantaṃ susamāhitā, na jhānamattalābhino akuppadhammattā.	657	
PA_tika-s03_01t:657_9	Keci “kammante susamāhitā”ti pāṭhaṃ vatvā “maggasamāhitā”ti atthaṃ vadanti.	657	
PA_tika-s03_01t:658	Pañcālacaṇḍasuttavaṇṇanā niṭṭhitā.	65	
PA_tika-s03_01t:659	8. Tāyanasuttavaṇṇanā	65	
PA_tika-s03_01t:660_0	89. Atītajātiyaṃ sayaṃkāravasena tāya diṭṭhiyā uppāditattā pubbe titthakaro. Tenāha	660	
PA_tika-s03_01t:660_1	“diṭṭhi uppādetvā”ti. Apare āhu “ayaṃ me satthāti gahaṇavasena titthakaro assa atthīti	660	
PA_tika-s03_01t:660_2	pubbe titthakaro, atītattabhāve titthakarasāvako”ti. Te “diṭṭhiṃ uppādetvāti tassa	660	
PA_tika-s03_01t:660_3	satthuno diṭṭhiṃ ādāya gahetvāti attho”ti vadanti. Titthaṃ nāma dvāsaṭṭhi diṭṭhiyo	660	
PA_tika-s03_01t:660_4	tabbinimuttassa micchāvādassa abhāvato. Titthe niyuttāti titthikā, te eva titthiyāti	660	
PA_tika-s03_01t:660_5	vuttā ka-kārassa ya-kāraṃ katvā. Tassāti yathāvuttassa kalyāṇakammassa. Nissandenāti	660	
PA_tika-s03_01t:660_6	phalabhāvena. Vīriyappaṭisaṃyuttāti vīriyadīpanāti attho.	660	
PA_tika-s03_01t:661_0	Aniyamitaāṇattīti aniyamavidhānaṃ aniyamavasena vidhivacanaṃ. Taṇhāsotanti taṇhāppabandhanaṃ.	661	
PA_tika-s03_01t:661_1	Nīharāti samehi pajaha. Ekattanti ekaggaṃ. Tenāha “jhāna”nti. Upapajjatīti na uppajjati	661	
PA_tika-s03_01t:661_2	na pāpuṇātīti āha “na paṭilabhatī”ti. Na osakkeyyāti na saṅkocaṃ āpajjeyya. Gharāvāsato	661	
PA_tika-s03_01t:661_3	paribbajanaṃ parito apagamoti paribbajo. Pabbajitavatasamādānassa adaḷhatāya ca tattha	661	
PA_tika-s03_01t:661_4	ca asakkaccakiriyāya sithilagahitā. Atirekanti pabbajjāya purimakālatopi adhikaṃ.	661	
PA_tika-s03_01t:661_5	Uparīti uparūpari. Dukkaṭaṃ akatameva seyyoti duccaritaṃ nāma sabbena sabbaṃ akatameva hitāvahaṃ.	661	
PA_tika-s03_01t:662_0	Yaṃ kiñcīti yaṃ kiñci kammaṃ. Sithilaṃ katanti asakkaccakāritāya sithilaṃ katvā pavattitaṃ.	662	
PA_tika-s03_01t:662_1	Evarūpamevāti evarūpaṃ parāmaṭṭhasāmaññasadisameva pacchānutāpacariyādipaṭibhāgato.	662	
PA_tika-s03_01t:662_2	Saṃkiliṭṭhameva taṇhāsaṃkilesaupakkiliṭṭhattā. Āsaṅkitaparisaṅkitantiādito samantatopi	662	
PA_tika-s03_01t:662_3	parehi saṅkitaṃ. Brahmacariyassa ādi ādibrahmacariyaṃ, tattha niyuttāti ādibrahmacariyikā,	662	
PA_tika-s03_01t:662_4	maggabrahmacariyassa pubbabhāgapaṭipadāti attho. Tenāha “maggabrahmacariyassa ādibhūtā”ti.	662	
PA_tika-s03_01t:662_5	Pubbapadhānabhūtāti paṭhamārambhabhūtā.	662	
PA_tika-s03_01t:663	Tāyanasuttavaṇṇanā niṭṭhitā.	66	
PA_tika-s03_01t:664	9. Candimasuttavaṇṇanā	66	
PA_tika-s03_01t:665_0	90. Vimāne gahite taṃnivāsīpi gahito hotīti vuttaṃ “candavimānavāsī devaputto”ti.	665	
PA_tika-s03_01t:665_1	Sabbadhīti sabbasmā duggaṭṭhānā vippamuttosi bhagavā tvaṃ, tasmā mayhampi ito sambādhaṭṭhānato	665	
PA_tika-s03_01t:665_2	vippamokkhaṃ karohīti adhippāyo. Tenāha “tassa me saraṇaṃ bhavā”ti. Lokānukampakāti	665	
PA_tika-s03_01t:665_3	sabbassa lokassa anuggahā, tasmā tuyhampi etassapi candassa. Tādisā evāti samānā	665	
PA_tika-s03_01t:665_4	eva. Pamuñcasīti pamuñcittha. Tenāha “atītatthe vattamānavacana”nti.	665	
PA_tika-s03_01t:666	Candimasuttavaṇṇanā niṭṭhitā.	66	
PA_tika-s03_01t:667	10. Sūriyasuttavaṇṇanā	66	
PA_tika-s03_01t:668_0	91. Andhabhāvakaraṇeti lokassa andhakaraṇetipi apare. Tenāha “tamasī”ti. Virocatīti	668	
PA_tika-s03_01t:668_1	vijjotati. Kāmaṃ devaputtavasena paṭhamaṃ devatā uddhaṭā, rāhuno pana payogo tassa	668	
PA_tika-s03_01t:668_2	vimāneti āha “maṇḍalīti maṇḍalasaṇṭhāno”ti. Vadati tadā mukhena gahitattā. Mukhena	668	
PA_tika-s03_01t:668_3	gahaṇañcettha “gilī”ti adhippetaṃ, na ca ajjhoharaṇanti āha “gilīti vadatī”ti. Idāni	668	
PA_tika-s03_01t:668_4	tassa mukhena gahaṇasamatthataṃ dassetuṃ “rāhussa hī”tiādi vuttaṃ. Sotiādi tassa	668	
PA_tika-s03_01t:668_5	candimasūriyānaṃ gahaṇakāraṇadassanaṃ. Adhivatthā devatāti candimasūriyānaṃ paricārakadevatā.	668	
PA_tika-s03_01t:668_6	Veganti javaṃ. So hi kenaci abhimukhaṃ atidunnivāro kammaniyāmasiddho. Matthakanti	668	
PA_tika-s03_01t:668_7	kaṇṭhassa uparimadesaṃ. Keci “sīsamatthakamevā”ti vadanti. Nikkhameyya vegassa tikkhasīghathāmabhāvato.	668	
PA_tika-s03_01t:668_8	Ākaḍḍhitvāti attano gamanadisābhimukhaṃ ākaḍḍhitvā. Nanti rāhuṃ. Uddhaṃ ullaṅghetukāmampi	668	
PA_tika-s03_01t:668_9	onameyya. Padadvayenapi so mahāsarīro mahābalo, candimasūriyānaṃ pana gamanavego	668	
PA_tika-s03_01t:668_10	tena sabbathāpi dunnivāriyovāti dasseti. Vimānenāti candaggahe candavimānena, sūriyaggahe	6681	
PA_tika-s03_01t:668_11	sūriyavimānena ubhinnampi vimānena saheva. Amāvāsiyañhi dve vimānāni yojanamattantaritāni	6681	
PA_tika-s03_01t:668_12	hutvā saheva pavattanti. Yadi dvepi devaputtā sotāpattiphalaṃ pattā, atha kasmā sūriyasutte	6681	
PA_tika-s03_01t:668_13	eva “pajaṃ mama”nti vuttaṃ, na candasutteti? “So ca kira na cirasseva tato cavitvā	6681	
PA_tika-s03_01t:668_14	aññattha nibbatto, aññā eva ca devatā tattha vasi, yasmiṃ candaggahe bhagavā taṃ	6681	
PA_tika-s03_01t:668_15	gāthaṃ abhāsi, na tathā sūriyo, aparabhāge pana tatthapi kālena kālaṃ rāhuggaho hotī”ti vadanti.	6681	
PA_tika-s03_01t:669	Sūriyasuttavaṇṇanā niṭṭhitā.	66	
PA_tika-s03_01t:670	Paṭhamavaggavaṇṇanā niṭṭhitā.	67	
PA_tika-s03_01t:671	2. Anāthapiṇḍikavaggo	67	
PA_tika-s03_01t:672	1. Candimasasuttavaṇṇanā	67	
PA_tika-s03_01t:673_0	92. Pabbatataṭā sandamāno tathārūpo nadīnivattanapadesopi sambādhaṭṭhānatāya kaccho	673	
PA_tika-s03_01t:673_1	viyāti āha “pabbatakacchepī”ti. Paṭipakkhadūrībhāvena seṭṭhaṭṭhena ca eko udetīti	673	
PA_tika-s03_01t:673_2	ekodi, ekaggatā. Tasmiṃ yogato ekaggacittā idha ekodī. Paṭipakkhato attānaṃ nipayanti	673	
PA_tika-s03_01t:673_3	visodhentīti nipakā, paññavanto. Tenāha “ekaggacittā cevā”tiādi. Kāyādibhedaṃ ārammaṇaṃ	673	
PA_tika-s03_01t:673_4	sātisayāya satiyā sarantīti satā. Tenāha “satimanto”ti. Sotthiṃ gamissantīti yathāvuttapadese	673	
PA_tika-s03_01t:673_5	magā sotthimanupaddavena vattissanti, evaṃ jhānalābhino sotthiṃ kilesehi anupaddutā	673	
PA_tika-s03_01t:673_6	vattissanti. Ayaṃ kira devaputto brahmaloke nibbānasaññī, tasmā evamāha. Bhagavā	673	
PA_tika-s03_01t:673_7	“ayaṃ devaputto anibbānagāmī samāno nibbānagāmisaññī, handassa nibbānagāmino dassemī”ti	673	
PA_tika-s03_01t:673_8	dutiyaṃ gāthamāha. Catunnaṃ oghānaṃ, saṃsāramahoghasseva vā paratīrabhāvato paratīranti	673	
PA_tika-s03_01t:673_9	nibbānaṃ. Ambuni jāto ambujo, maccho. Suttajālaṃ chinditvā macchā viya kilesajālaṃ	673	
PA_tika-s03_01t:673_10	bhinditvā gamissantīti.	6731	
PA_tika-s03_01t:674	Candimasasuttavaṇṇanā niṭṭhitā.	67	
PA_tika-s03_01t:675	2. Veṇḍusuttavaṇṇanā	67	
PA_tika-s03_01t:676_0	93. Payirupāsiyāti payirupāsahetu. Sikkhantīti tissopi sikkhā sikkhanti. Siṭṭhipadeti	676	
PA_tika-s03_01t:676_1	kilesānaṃ sāsanato vaṭṭadukkhaparittāsanato ca siṭṭhisaññite yathānusiṭṭhaṃ paṭipajjitabbato	676	
PA_tika-s03_01t:676_2	pade, saddhammeti attho. Tenāha “anusiṭṭhipade”ti. Tattha anusiṭṭhīti saddhammo.	676	
PA_tika-s03_01t:676_3	Kāleti yuttapattakāle. Appamādonāma samathavipassanābhāvanā.	676	
PA_tika-s03_01t:677	Veṇḍusuttavaṇṇanā niṭṭhitā.	67	
PA_tika-s03_01t:678	3. Dīghalaṭṭhisuttavaṇṇanā	67	
PA_tika-s03_01t:679	94. Tatheva paññāyīti dīghalaṭṭhitveva paññāyi, tathāsamaññā eva ahosi.	67	
PA_tika-s03_01t:680	Dīghalaṭṭhisuttavaṇṇanā niṭṭhitā.	68	
PA_tika-s03_01t:681	4. Nandanasuttavaṇṇanā	68	
PA_tika-s03_01t:682_0	95. Natthi etassa āvaṭṭaṃ āvaraṇanti anāvaṭaṃ. Rukkho vā pabbato vāti sattānaṃ pakaticakkhussa	682	
PA_tika-s03_01t:682_1	āvaraṇabhūto rukkho viya pabbato viya ca abhibhavituṃ samattho ñeyyāvaraṇo natthi.	682	
PA_tika-s03_01t:682_2	Kathaṃvidhanti kathaṃsaṇṭhitaṃ, kathaṃpakāraṃ vā. Dukkhanti vaṭṭadukkhaṃ.	682	
PA_tika-s03_01t:683	Nandanasuttavaṇṇanā niṭṭhitā.	68	
PA_tika-s03_01t:684	5. Candanasuttavaṇṇanā	68	
PA_tika-s03_01t:685_0	96. Heṭṭhāti kāmabhave. Tattha hi paribbhamantassa patiṭṭhā dullabhā yebhuyyena tattha	685	
PA_tika-s03_01t:685_1	sattā nimuggā eva honti, tasmā heṭṭhā appatiṭṭho saṃsāro. Uparīti mahaggatabhave.	685	
PA_tika-s03_01t:685_2	Tattha hi nibbattassa nibbānaṃ āruhituṃ ālambanā dullabhā, jhānābhiratiyā tattheva	685	
PA_tika-s03_01t:685_3	nikanti tesaṃ balavatī hoti, tasmā upari anālambano saṃsāro. Pesitattoti nibbānaṃ	685	
PA_tika-s03_01t:685_4	pati pesitacitto. Tayo kammābhisaṅkhārāti puññābhisaṅkhārādayo tayo abhisaṅkhārā.	685	
PA_tika-s03_01t:685_5	Tena “nandīpubbako kammabhavo”ti vatvā “nandiṃ janetvā”ti vutto. Kāmasaññāsīsena	685	
PA_tika-s03_01t:685_6	kāmacchandassa gahaṇaṃ, kāmacchandapamukhāni ca orambhāgiyasaṃyojanāni gahitānīti	685	
PA_tika-s03_01t:685_7	āha “kāmasaññāgahaṇena pañcorambhāgiyasaṃyojanānī”ti. Rūpabhavo rūpaṃ bhavapadalopena.	685	
PA_tika-s03_01t:685_8	Rūpabhavaggahaṇena cettha sesabhavassapi gahaṇaṃ. Tassa saṃyojanaggahaṇena pañca	685	
PA_tika-s03_01t:685_9	uddhambhāgiyasaṃyojanāni gahitāni. Mahogheti saṃsāramahoghe. Tesanti kāmabhavādīnaṃ	685	
PA_tika-s03_01t:685_10	gahaṇena bhavabhāvena tadekalakkhaṇatāya. Arūpabhavo gahito lakkhaṇahāranayena. Sesaṃ suviññeyyameva.	6851	
PA_tika-s03_01t:686	Candanasuttavaṇṇanā niṭṭhitā.	68	
PA_tika-s03_01t:687	6. Vāsudattasuttavaṇṇanā	68	
PA_tika-s03_01t:688	97. Chaṭṭhaṃ heṭṭhā devatāsaṃyuttavaṇṇanāyaṃ vuttatthameva.	68	
PA_tika-s03_01t:689	Vāsudattasuttavaṇṇanā niṭṭhitā.	68	
PA_tika-s03_01t:690	7. Subrahmasuttavaṇṇanā	69	
PA_tika-s03_01t:691_0	98. Subrahmāti tassa devaputtassa nāmaṃ. Tassa satthu santikūpasaṅkamanassa kāraṇaṃ	691	
PA_tika-s03_01t:691_1	dassento “so kirā”tiādimāha. Tadeva sokaṃ tassa devaputtassa aṭṭhuppatti. Accharāsaṅghaparivutoti	691	
PA_tika-s03_01t:691_2	sahassamattena accharāsaṅghena parivuto. Nandanakīḷikanti nandanavanakīḷikaṃ. Hatthaṃ	691	
PA_tika-s03_01t:691_3	āgacchatīti hatthagayhupago hoti. Ganthentīti ettha mālāveṭhanampi khiḍḍāpasutatāyāti	691	
PA_tika-s03_01t:691_4	daṭṭhabbaṃ. Aññathā pupphāniyeva tāya tāya cittassa vasena mālābhāvena hatthaṃ upagacchantīti.	691	
PA_tika-s03_01t:691_5	Upacchedakakammavasenāti tasmiṃ devaloke āyusese sati eva tassa pana upaghātakassa	691	
PA_tika-s03_01t:691_6	laddhokāsassa pāpakammassa vasena. “Pahāro”ti divasassa tatiyo bhāgo vuccati, tasmā	691	
PA_tika-s03_01t:691_7	ekappahārenevāti ekavelāyamevāti attho.	691	
PA_tika-s03_01t:692_0	Piyavatthukasokenāti piyavatthunimittakena sokena. Ruppamānoti pīḷiyamāno. Sattame	692	
PA_tika-s03_01t:692_1	divaseti manussagaṇanāya sattame divase. Tatthevāti tasmiṃyeva niraye nibbattitabbaṃ	692	
PA_tika-s03_01t:692_2	iminā tāhi ca saheva pubbe tassa pāpakammassa katattā. Ruppīti cittasantāsaṃ āpajji.	692	
PA_tika-s03_01t:692_3	Niddhamitunti nīharituṃ apanetuṃ. Satthu santikaṃ gantvāti tāhi pañcasatāhi accharāhi	692	
PA_tika-s03_01t:692_4	saddhiṃ bhagavato santikaṃ gantvā.	692	
PA_tika-s03_01t:693_0	Idanti attano cittaṃ dasseti āsannapaccakkhabhāvato. Niccanti sadā. Svāyaṃ niccattho	693	
PA_tika-s03_01t:693_1	adhippāyavasena gahetabboti tattha pahātabbaṃ gahetabbañca dassento “devaloke”tiādimāha.	693	
PA_tika-s03_01t:693_2	Na gahetabbo hetupavattito pubbe tassa utrāsassa abhāvato. Tesūti dukkhesu. Tāni	693	
PA_tika-s03_01t:693_3	hi hetupaccayehi kattabbato gāthāyaṃ “kicchesū”ti vuttāni. Kicchesūti vā kicchanimittaṃ.	693	
PA_tika-s03_01t:693_4	Yāsañhi payogavipattīnaṃ vasenassa tāni dukkhāni uppajjeyyuṃ, taṃnimittanti attho.	693	
PA_tika-s03_01t:693_5	Tā hi assa payogavipattiyo gativipattiyo satthu santikaṃ upagamanena hāyeyyuṃ. Nibbattānaṃ	693	
PA_tika-s03_01t:693_6	diṭṭhānīti nibbattānaṃ vasena diṭṭhāni dukkhāni. Tesu ca dukkhesu. Sabbattha nimittatthe	693	
PA_tika-s03_01t:693_7	bhummaṃ. Ḍayhamāno viya cittasantāpena.	693	
PA_tika-s03_01t:694_0	Cattāripi saccāni bujjhati paṭivijjhatīti bodhi, satiādidhammasāmaggī, tasmā bojjhā	694	
PA_tika-s03_01t:694_1	bodhito. Sā pana bodhi bhāvanākāreneva pavattati, aññatrasaddayogena ca “bojjhā”ti	694	
PA_tika-s03_01t:694_2	nissakkavacananti tadatthaṃ dassento muñcitvāpadaṃ apekkhitvā “bojjhaṅgabhāvana”nti	694	
PA_tika-s03_01t:694_3	āha. Tapoguṇanti dhutadhammamāha. So hi taṇhāloluppassa tapanato tapo, sayaṃ guṇasabhāvattā	694	
PA_tika-s03_01t:694_4	guṇasannissayato ca guṇanti. Tenāha “dhutaṅgasaṅkhātaṃ tapoguṇa”nti. Sabbe saṅkhāragatā	694	
PA_tika-s03_01t:694_5	nissajjīyanti etthāti sabbanissaggo, asaṅkhatadhātūti āha “sabbanissaggāti nibbānato”ti.	694	
PA_tika-s03_01t:695_0	Indriyasaṃvarova paṭhamaṃ veditabbo paṭipattikkamavasena tasseva paṭhamattā. Taṃ	695	
PA_tika-s03_01t:695_1	pana paṭipattikkamaṃ dassetuṃ “indriyasaṃvare hī”tiādimāha. Nippariyāyato maggapariyāpannā	695	
PA_tika-s03_01t:695_2	eva bojjhaṅgāti āha “sahavipassanāya bojjhaṅge”ti. Tassāti tathābhāvena tassa yogino.	695	
PA_tika-s03_01t:695_3	Yasmā devaputtassa satthā taṃ gāthaṃ vatvā upari ca saccāni pakāsesi, tasmā vuttaṃ	695	
PA_tika-s03_01t:695_4	“bhagavā catusaccavasena desanaṃ vinivattesī”ti. Devaputto sotāpattiphale patiṭṭhahīti	695	
PA_tika-s03_01t:695_5	kāmaṃ tasseva visesādhigamo idhāgato, pañcasatamattāhi pana accharāhi saddhiṃ sotāpattiphale	695	
PA_tika-s03_01t:695_6	patiṭṭhahīti veditabbaṃ. Tenāha mahāsatipaṭṭhānasuttavaṇṇanāyaṃ “so desanāpariyosāne	695	
PA_tika-s03_01t:695_7	pañcahi accharāsatehi saddhiṃ sotāpattiphale patiṭṭhāya taṃ sampattiṃ thāvaraṃ katvā	695	
PA_tika-s03_01t:695_8	devalokameva agamāsī”ti.	695	
PA_tika-s03_01t:696	Subrahmasuttavaṇṇanā niṭṭhitā.	69	
PA_tika-s03_01t:697	8. Kakudhasuttavaṇṇanā	69	
PA_tika-s03_01t:698_0	99. “Nandāmī”ti vutte nandī nāma pabbajitassa malanti codetukāmo devaputto “nandasī”ti	698	
PA_tika-s03_01t:698_1	pucchi. Athassa bhagavā taṃ paṭikkhipanto “kiṃ laddhā”ti? Āha. Tena “tayā mama adhippetanandiyā	698	
PA_tika-s03_01t:698_2	idha paccayo eva natthi, kuto sā nandī”ti dasseti. Tenāha “tuṭṭhi nāmā”tiādi. Atha	698	
PA_tika-s03_01t:698_3	devaputto nandiyā asati sokena bhavitabbaṃ, soko ca pabbajitassa malanti codento	698	
PA_tika-s03_01t:698_4	āha “tena hi, samaṇa, socasī”ti. Bhagavā tampi paṭikkhipanto “kiṃ jīyitthā”tiādimāha.	698	
PA_tika-s03_01t:698_5	Kiṃ maṃ jinātīti attho?	698	
PA_tika-s03_01t:699_0	Yadi te nandisokā na santi hāsavatthuno lābhassa jāniyā ca abhāvato, ekavihārino	699	
PA_tika-s03_01t:699_1	pana aratiyā bhavitabbanti āha – “kacci taṃ ekamāsīnaṃ, aratī nābhikīratī”ti. Tasmimpi	699	
PA_tika-s03_01t:699_2	bhagavatā paṭikkhitte atha nesampi nandisokāratīnaṃ abhāve kāraṇaṃ pucchanto “kathaṃ	699	
PA_tika-s03_01t:699_3	tva”nti gāthamāha? Athassa bhagavā taṃ kāraṇaṃ pavedento “aghajātassā”ti gāthamāha.	699	
PA_tika-s03_01t:699_4	Tattha aghajātassāti aghe jātassa. Tenāha “vaṭṭadukkhe ṭhitassā”ti. Jātataṇhassa	699	
PA_tika-s03_01t:699_5	appahīnataṇhassa vaṭṭadukkhaṃ āgatameva kāraṇassa appahīnattā. Tasseva hi kāraṇassa	699	
PA_tika-s03_01t:699_6	appahīnataṃ dassento “dukkhī sukhaṃ patthayatīti hi vutta”nti āha. Dukkhappavattiyā	699	
PA_tika-s03_01t:699_7	sāpi taṇhāppavatti tena dassitā. Itītiādinā vuttamevatthaṃ nigamanavasena dasseti.	699	
PA_tika-s03_01t:700	Kakudhasuttavaṇṇanā niṭṭhitā.	70	
PA_tika-s03_01t:701	9. Uttarasuttavaṇṇanā	70	
PA_tika-s03_01t:702	100. Navamanti uttarasuttaṃ heṭṭhā devatāsaṃyuttavaṇṇanāyaṃ vuttatthameva.	70	
PA_tika-s03_01t:703	Uttarasuttavaṇṇanā niṭṭhitā.	70	
PA_tika-s03_01t:704	10. Anāthapiṇḍikasuttavaṇṇanā	70	
PA_tika-s03_01t:705_0	101. Dasame kāmaṃ devatāsaṃyuttepi “idaṃ hi taṃ jetavana”ntiādinā imā eva gāthā āgatā.	705	
PA_tika-s03_01t:705_1	Tattha “aññatarā devatā”ti nidānaṃ āropitaṃ. Heṭṭhā āgatanayattā eva hi potthakesu	705	
PA_tika-s03_01t:705_2	na likhitaṃ, idha pana devaputtasaṃyutte “anāthapiṇḍiko devaputto”ti nidāne nigame	705	
PA_tika-s03_01t:705_3	ca āgataṃ, tattha devaputtena satthu vuttappakāraguṇapavedanavasena vuttaṃ. Satthā	705	
PA_tika-s03_01t:705_4	pana bhikkhūnaṃ tamatthaṃ pavedento “aññataro devaputto”ti āha. Tathā pavedane pana	705	
PA_tika-s03_01t:705_5	kāraṇaṃ dassento “ānandattherassā”tiādimāha. Anumānabuddhiyāti anumānañāṇassa. Ānubhāvappakāsanatthanti baladīpanatthaṃ.	705	
PA_tika-s03_01t:706	Anāthapiṇḍikasuttavaṇṇanā niṭṭhitā.	70	
PA_tika-s03_01t:707	Dutiyavaggavaṇṇanā niṭṭhitā.	70	
PA_tika-s03_01t:708	3. Nānātitthiyavaggo	70	
PA_tika-s03_01t:709	1. Sivasuttavaṇṇanā	70	
PA_tika-s03_01t:710	102. Tatiyavaggassa paṭhamanti tatiyavagge paṭhamasuttaṃ. Vuttatthameva heṭṭhā satullapakāyikavagge paṭhamasutte.	71	
PA_tika-s03_01t:711	Sivasuttavaṇṇanā niṭṭhitā.	71	
PA_tika-s03_01t:712	2. Khemasuttavaṇṇanā	71	
PA_tika-s03_01t:713_0	103. Paṭhamaṃyevāti jarāmaraṇādibhāvato pageva. Balavacintanaṃ cintetīti yathā sākaṭiko	713	
PA_tika-s03_01t:713_1	ajānitvā visame magge sakaṭaṃ pājento akkhe chinne patikātuṃ avisahanto dukkhī dummano	713	
PA_tika-s03_01t:713_2	balavacintanaṃ cinteti, mahantaṃ cittasantāpaṃ pāpuṇāti, evaṃ adhammavādī maccumukhaṃ	713	
PA_tika-s03_01t:713_3	patto balavacittasantāpaṃ pāpuṇāti, tasmā dhammacariyāya nappamajjitabbanti.	713	
PA_tika-s03_01t:714	Khemasuttavaṇṇanā niṭṭhitā.	71	
PA_tika-s03_01t:715	3. Serīsuttavaṇṇanā	71	
PA_tika-s03_01t:716_0	104. Yaṃ dānaṃ demīti yaṃ deyyadhammaṃ parassa demi. Tassa pati hutvāti tabbisayaṃ	716	
PA_tika-s03_01t:716_1	lobhaṃ suṭṭhu abhibhavanto tassa adhipati hutvā demi tena anākaḍḍhanīyattā. “Na dāso	716	
PA_tika-s03_01t:716_2	na sahāyo”ti vatvā tadubhayaṃ anvayato byatirekato dassetuṃ “yo hī”tiādi vuttaṃ.	716	
PA_tika-s03_01t:716_3	Dāso hutvā deti taṇhāya dāsabyassa upagatattā. Sahāyo hutvā deti tassa piyabhāvāvissajjanato.	716	
PA_tika-s03_01t:716_4	Sāmī hutvā deti taṇhādāsabyato attānaṃ mocetvā abhibhuyya pavattanato. Sāmiparibhogasadisā	716	
PA_tika-s03_01t:716_5	hetassāyaṃ pavattatīti.	716	
PA_tika-s03_01t:717_0	Atha vā yo dānasīlatāya dāyako puggalo, so dāne pavattibhedena dānadāso dānasahāyo	717	
PA_tika-s03_01t:717_1	dānapatīti tippakāro hotīti dasseti. Tadassa tippakārataṃ vibhajitvā dassetuṃ “yo	717	
PA_tika-s03_01t:717_2	hī”tiādi vuttaṃ. Dātabbaṭṭhena dānaṃ, annapānādi. Tattha yaṃ attanā paribhuñjati	717	
PA_tika-s03_01t:717_3	taṇhādhipannatāya, tassa vase vattanato dāso viya hoti. Yaṃ paresaṃ dīyati, tatthapi	717	
PA_tika-s03_01t:717_4	annapānasāmaññena idaṃ vuttaṃ “dānasaṅkhātassa deyyadhammassa dāso hutvā detī”ti.	717	
PA_tika-s03_01t:717_5	Sahāyo hutvā deti attanā paribhuñjitabbassa paresaṃ dātabbassa ca samasamaṭṭhapanena.	717	
PA_tika-s03_01t:717_6	Pati hutvā deti sayaṃ deyyadhammassa vase avattitvā tassa attano vase vattāpanato.	717	
PA_tika-s03_01t:718_0	Aparo nayo – yo attanā paṇītaṃ paribhuñjitvā paresaṃ nihīnaṃ deti, so dānadāso nāma	718	
PA_tika-s03_01t:718_1	tannimittanihīnabhāvāpattito. Yo yādisaṃ attanā paribhuñjati, tādisameva paresaṃ	718	
PA_tika-s03_01t:718_2	deti, so dānasahāyo nāma tannimittanihīnādhikabhāvavissajjanena sadisabhāvāpattito.	718	
PA_tika-s03_01t:718_3	Yo attanā nihīnaṃ paribhuñjitvā paresaṃ paṇītaṃ deti, so dānapati nāma tannimittaseṭṭhabhāvappattito.	718	
PA_tika-s03_01t:718_4	Kammasarikkhako hi vipāko, tasmā devaputto “dānapatī”ti vadanto “ahaṃ tādiso ahosi”nti dasseti.	718	
PA_tika-s03_01t:719_0	“Catūsu dvāresu dānaṃ dīyitthā”ti pāḷiyaṃ saṅkhepato vuttamatthaṃ vitthāretvā dassetuṃ	719	
PA_tika-s03_01t:719_1	“tassa kirā”tiādi vuttaṃ. Dānanti yiṭṭhaṃ, tañca kho sabbasādhāraṇavasena katanti	719	
PA_tika-s03_01t:719_2	āha “samaṇa …pe… yācakāna”nti. Pabbajjūpagatāti yaṃ kiñci pabbajjaṃ upagatā. Bhovādinoti	719	
PA_tika-s03_01t:719_3	jātimattabrāhmaṇe vadati. Nālattha buddhasuññattā tadā lokassa. Duggatāti dukkhajīvikakappakā	719	
PA_tika-s03_01t:719_4	kasiravuttikā. Tenāha “daliddamanussā”ti. Kasivāṇijjādijīvikaṃ anuṭṭhātuṃ asamatthā	719	
PA_tika-s03_01t:719_5	idha “kapaṇā”ti adhippetāti āha “kāṇakuṇiādayo”ti. Pathāvinoti addhikā. Vanibbakāti	719	
PA_tika-s03_01t:719_6	dāyakānaṃ guṇakittanakammaphalakittanavasena yācakā seyyathāpi naggādayo. Tenāha	719	
PA_tika-s03_01t:719_7	“iṭṭhaṃ dinna”ntiādi. Pasatamattanti vīhitaṇḍulādivasena vuttaṃ. Sarāvamattanti yāgubhattādivasena.	719	
PA_tika-s03_01t:719_8	Yathā gāmalābho gāme uppajjanako āyalābho, evaṃ tattha dvāralābhoti āha “tattha uppajjanakasatasahasse”ti.	719	
PA_tika-s03_01t:719_9	Mahantataraṃ dānaṃ adaṃsu aññassapi dhanassa viniyogaṃ gatattā. Taṃ sandhāyāti taṃ	719	
PA_tika-s03_01t:719_10	mahantataraṃ dānaṃ kataṃ sandhāya. Rañño hi tattha dānaṃ itthāgārassa dānena mahatā	7191	
PA_tika-s03_01t:719_11	abhibhūtaṃ viya paṭinivattaṃ hotīti āha “paṭinivattī”ti. Kocīti bhummatthe paccattavacanaṃ.	7191	
PA_tika-s03_01t:719_12	Tenāha “katthacī”ti. Anekavassasahassāyukakāle tassa uppannattā asītivassasahassāni	7191	
PA_tika-s03_01t:719_13	so rājā dānamadāsīti.	7191	
PA_tika-s03_01t:720	Serīsuttavaṇṇanā niṭṭhitā.	72	
PA_tika-s03_01t:721	4. Ghaṭīkārasuttavaṇṇanā	72	
PA_tika-s03_01t:722	105. Catutthaṃ heṭṭhā devatāsaṃyuttavaṇṇanāyaṃ vuttatthameva.	72	
PA_tika-s03_01t:723	Ghaṭīkārasuttavaṇṇanā niṭṭhitā.	72	
PA_tika-s03_01t:724	5. Jantusuttavaṇṇanā	72	
PA_tika-s03_01t:725_0	106. Ye vinaye apakataññuno saṃkilesikesu vodāniyesu dhammesu na kusalā yaṃ kiñci	725	
PA_tika-s03_01t:725_1	na kārino vippaṭisārabahulā. Tesaṃ anuppannañca uddhaccaṃ uppajjati, uppannañca bhiyyobhāvaṃ	725	
PA_tika-s03_01t:725_2	vepullaṃ āpajjatīti āha “akappiye kappiyasaññitāya…pe… uddhaccapakatikā”ti. Sārābhāvena	725	
PA_tika-s03_01t:725_3	tucchattā ca naḷo viyāti naḷo, mānoti āha “unnaḷāti uggatanaḷā”ti. Tenāha “uṭṭhitatucchamānā”ti.	725	
PA_tika-s03_01t:725_4	Māno hi seyyassa seyyoti sadisoti ca pavattiyā visesato tuccho. Cāpallenāti capalabhāvena,	725	
PA_tika-s03_01t:725_5	taṇhāloluppenāti attho. Mukhakharāti mukhena pharusā, pharusavādinoti attho. Vikiṇṇavācāti	725	
PA_tika-s03_01t:725_6	visaṭavacanā, samphappalāpatāya apariyantavacanā. Tenāha “asaṃyatavacanā”tiādi. Caṇḍasote	725	
PA_tika-s03_01t:725_7	baddhanāvāsadisāti etena anavaṭṭhitakiriyataṃ dasseti. Yena samannāgatā sattā ekasmiṃ	725	
PA_tika-s03_01t:725_8	ṭhāne ṭhātuṃ vā nisīdituṃ vā na sakkonti, ito cito ca vicaranti. Anavaṭṭhitacittāti	725	
PA_tika-s03_01t:725_9	ekasmiṃ ārammaṇe na avaṭṭhitacittā. Vivaṭaindriyāti asaṃvutacakkhādiindriyā.	725	
PA_tika-s03_01t:726_0	Guṇakathāya saddhiṃ kathiyamāno nigguṇassa aguṇo pākaṭo hoti jātimaṇisamīpe ṭhitassa	726	
PA_tika-s03_01t:726_1	viya kācamaṇino doso. Sukhajīvinoti sukhe ṭhitā. Yathā dāyakānaṃ subharaṃ hoti, evaṃ	726	
PA_tika-s03_01t:726_2	sukhena akicchena pavattajīvikā. Tenāha “pubbe bhikkhū”tiādi.	726	
PA_tika-s03_01t:727_0	Attano rucivasena gāmakiccaṃ netīti gāmaṇi, te pana hīḷento vadati “gāmaṇikā”ti.	727	
PA_tika-s03_01t:727_1	Vissajjetvāti sativossaggavasena vissajjetvā kilesamucchāyāti mahicchāsaṅkhātāya	727	
PA_tika-s03_01t:727_2	taṇhāmucchāya. Sīlavantānaṃyeva hi duppaṭipattiṃ sandhāya devaputto vadati. Vattabbayuttakeyevāti	727	
PA_tika-s03_01t:727_3	ovādena mayā anuggahetabbameva. Chaḍḍitakāti pariccattā ācariyupajjhāyādīhi. Tato	727	
PA_tika-s03_01t:727_4	eva anāthā appatiṭṭhā. Petāti vigatajīvitā matā. Yathā petā, tatheva honti attahitāsamatthatāya	727	
PA_tika-s03_01t:727_5	viññūnaṃ jigucchitabbatāya ca.	727	
PA_tika-s03_01t:728	Jantusuttavaṇṇanā niṭṭhitā.	72	
PA_tika-s03_01t:729	6. Rohitassasuttavaṇṇanā	72	
PA_tika-s03_01t:730_0	107. Ekokāseti cakkavāḷassa pariyantasaññite ekasmiṃ okāse. Bhummanti “yatthā”ti	730	
PA_tika-s03_01t:730_1	idaṃ bhummavacanaṃ, sāmaññato vuttampi “so lokassa anto”ti vacanato visiṭṭhavisayameva	730	
PA_tika-s03_01t:730_2	hoti. “Na jāyati na mīyatī”ti vatvā puna “na cavati na upapajjatī”ti kasmā vuttanti	730	
PA_tika-s03_01t:730_3	āha “idaṃ aparāparaṃ…pe… gahita”nti. Padagamanenāti padasā gamanena. Saṅkhāralokassa	730	
PA_tika-s03_01t:730_4	antaṃ sandhāya vadati upari saccāni pakāsetukāmo. Saṅkhāralokassa hi anto nibbānaṃ.	730	
PA_tika-s03_01t:731_0	Daḷhaṃ thiraṃ dhanu etassāti daḷhadhanvā. So eva daḷhadhammoti vutto. Tenāha “daḷhadhanū”ti.	731	
PA_tika-s03_01t:731_1	Uttamappamāṇenāti sahassathāmappamāṇena. Dhanusippasikkhitatāya dhanuggaho, na dhanuggahamattenāti	731	
PA_tika-s03_01t:731_2	āha “dhanuggahoti dhanuācariyo”ti. “Dhanuggaho”ti vatvā “sikkhito”ti vutte dhanusikkhāya	731	
PA_tika-s03_01t:731_3	sikkhitoti viññāyati, sikkhā ca ettake kāle samatthassa ukkaṃsagato hotīti āha “dasa	731	
PA_tika-s03_01t:731_4	dvādasa vassāni dhanusippaṃ sikkhito”ti. Usabhappamāṇepīti vīsatiyaṭṭhiyo usabhaṃ,	731	
PA_tika-s03_01t:731_5	tasmiṃ usabhappamāṇe padese. Vālagganti vāḷakoṭiṃ. Katahatthoti paricitahattho. Katasarakkhepoti	731	
PA_tika-s03_01t:731_6	vivaṭasarakkhepapadesadassanavasena sarakkhepakatāvī. Tenāha “dassitasippo”ti. “Katasippo”ti	731	
PA_tika-s03_01t:731_7	keci. Asanti etenāti asanaṃ, kaṇḍo. Tālacchāyanti tālacchādiṃ, sā pana ratanamattā,	731	
PA_tika-s03_01t:731_8	vidatthicaturaṅgulā vā.	731	
PA_tika-s03_01t:732_0	Puratthimasamuddāti ekasmiṃ cakkavāḷe puratthimasamuddā. Samuddasīsena puratthimacakkavāḷamukhavaṭṭiṃ	732	
PA_tika-s03_01t:732_1	vadati. Pacchimasamuddoti etthāpi eseva nayo. Nippapañcatanti adandhakāritaṃ. Sampatteti	732	
PA_tika-s03_01t:732_2	tādisena javena gacchantena sampatte. Anotatteti etthāpi “sampatte”ti padaṃ ānetvā	732	
PA_tika-s03_01t:732_3	sambandho, tathā “nāgalatādantakaṭṭhaṃ khāditvā”ti etthāpi. Tadāti yadā so lokantagavesako	732	
PA_tika-s03_01t:732_4	ahosi, tadā. Dīghāyukakāloti anekavassasahassāyukakālo. Cakkavāḷalokassāti sāmaññavasena	732	
PA_tika-s03_01t:732_5	ekavacanaṃ, cakkavāḷalokanti attho. Imasmiṃyeva cakkavāḷe nibbatti pubbaparicariyasiddhāya	732	
PA_tika-s03_01t:732_6	nikantiyā. Sasaññimhi samanaketi na rūpadhammamattake, atha kho pañcakkhandhasamudāyeti	732	
PA_tika-s03_01t:732_7	dasseti. Samitapāpoti samucchinnasaṃkilesadhammo.	732	
PA_tika-s03_01t:733	Rohitassasuttavaṇṇanā niṭṭhitā.	73	
PA_tika-s03_01t:734	7-8. Nandasuttanandivisālasuttavaṇṇanā	73	
PA_tika-s03_01t:735	108-109. Nandasuttavisālasuttāni sattamaaṭṭhamāni heṭṭhā saṃvaṇṇitarūpattā vuttatthāneva.	73	
PA_tika-s03_01t:736	Nandasuttanandivisālasuttavaṇṇanā niṭṭhitā.	73	
PA_tika-s03_01t:737	9. Susimasuttavaṇṇanā	73	
PA_tika-s03_01t:738_0	110. Tuyhampi noti tuyhampi nu, nu-saddo pucchāyaṃ, tasmā vaṇṇaṃ kathetukāmo pucchatīti	738	
PA_tika-s03_01t:738_1	adhippāyo. Na vaṭṭatīti na yujjati, kathitoti kathetuṃ āraddho, tenāha “matthakaṃ	738	
PA_tika-s03_01t:738_2	na pāpuṇātī”ti. Tameva matthakāpāpuṇanaṃ dassetuṃ “so hī”tiādi vuttaṃ. Satisampajaññāyogato	738	
PA_tika-s03_01t:738_3	gorūpasīlo, mūḷho khalitapañño, gorūpassa viya sīlaṃ etassāti hi gorūpasīlo. Sabhāgo	738	
PA_tika-s03_01t:738_4	ekarūpacittatāya. Ariyānaṃ sabhāgatā nāma guṇavantavasenāti āha “aññamaññassa guṇesu	738	
PA_tika-s03_01t:738_5	pasīditvā”ti. Soḷasavidhaṃ paññanti mahāpaññādikā cha, nava anupubbavihārasamāpattipaññā,	738	
PA_tika-s03_01t:738_6	āsavakkhayapaññāti imaṃ soḷasavidhaṃ paññaṃ. Tesaṭṭhi sāvakasādhāraṇañāṇānipi ettheva	738	
PA_tika-s03_01t:738_7	saṅgahaṃ samosaraṇaṃ gacchanti.	738	
PA_tika-s03_01t:739_0	Ānandāti theraṃ āha. Ācāroti cārittasīlamāha. Gocaroti gocarasampatti. Vihāroti samāpattivihāro.	739	
PA_tika-s03_01t:739_1	Abhikkamotiādinā iriyāpathavihāraṃ. Tuyhampīti pi-saddena bhagavatā attānaṃ ādiṃ	739	
PA_tika-s03_01t:739_2	katvā tadaññesaṃ viññūnaṃ sabbesaṃ therassa ruccanasabhāvo dīpitoti dassento “mayhaṃ	739	
PA_tika-s03_01t:739_3	ruccatī”tiādimāha. Tattha satipi ānandattherassapi asītiyā mahātherānaṃ antogadhabhāve	739	
PA_tika-s03_01t:739_4	“asītiyā mahātherānaṃ ruccatī”ti vatvā “tuyhampi ruccatī”ti vacanaṃ tena dhammasenāpatino	739	
PA_tika-s03_01t:739_5	vaṇṇaṃ kathāpetukāmatāyāti daṭṭhabbaṃ.	739	
PA_tika-s03_01t:740_0	Sāṭakantareti nivatthavatthantare. Laddhokāsoti nibbuddhaṃ karonto sāṭakantare laddhaṃ	740	
PA_tika-s03_01t:740_1	gahetuṃ laddhāvasaro. Labhissāminoti labhissāmi vata. Dīpadhajabhūtanti satayojanavitthiṇṇaṃ	740	
PA_tika-s03_01t:740_2	jambudīpassa dhajabhūtaṃ. Puggalapalāpeti antosārābhāvato palāpabhūte puggale haranto.	740	
PA_tika-s03_01t:740_3	Bālatāyāti rucikhantiādiabhāvatāya. Dosatāyāti dussakabhāvena. Mohenāti mahāmūḷhatāya.	740	
PA_tika-s03_01t:740_4	Keci pana “bālo bālatāyāti mūḷhatāya pakatibālabhāvena na jānāti. Mūḷho mohenāti	740	
PA_tika-s03_01t:740_5	sayaṃ abālo samānopi yadā mohena pariyuṭṭhito hoti, tadā mohena na jānāti, ayaṃ padadvayassa	740	
PA_tika-s03_01t:740_6	viseso”ti vadanti. Vipallatthacittoti yakkhummādena pittummādena vā viparītacitto.	740	
PA_tika-s03_01t:741_0	“Catūsu kosallesū”ti vuttaṃ catubbidhaṃ kosallaṃ pāḷiyā eva dassetuṃ “vuttaṃ heta”ntiādi	741	
PA_tika-s03_01t:741_1	vuttaṃ. Tattha yo aṭṭhārasa dhātuyo samudayato atthaṅgamato assādato ādīnavato nissaraṇato	741	
PA_tika-s03_01t:741_2	ca yathābhūtaṃ pajānāti, ayaṃ dhātukusalo. Vuttanayena āyatanesu kusalo āyatanakusalo.	741	
PA_tika-s03_01t:741_3	Avijjādīsu dvādasapaṭiccasamuppādaṅgesu kusalo paṭiccasamuppādakusalo. “Idaṃ imassa	741	
PA_tika-s03_01t:741_4	phalassa ṭhānaṃ kāraṇaṃ, idaṃ aṭṭhānaṃ akāraṇa”nti evaṃ ṭhānañca ṭhānato, aṭṭhānañca	741	
PA_tika-s03_01t:741_5	aṭṭhānato yathābhūtaṃ pajānato ṭhānāṭṭhānakusalo. Yo pana imesu dhātuādīsu pariññābhisamayādivasena	741	
PA_tika-s03_01t:741_6	nissaṅgagatiyā paṇḍāti laddhanāmena ñāṇena ito gato pavatto, ayaṃ paṇḍito nāma.	741	
PA_tika-s03_01t:742_0	Mahantānaṃ atthānaṃ pariggaṇhanato mahatī paññā etassāti mahāpañño. Sesapadesupi	742	
PA_tika-s03_01t:742_1	eseva nayoti āha “mahāpaññādīhi samannāgatoti attho”ti. Nānattanti yāhi mahāpaññādīhi	742	
PA_tika-s03_01t:742_2	samannāgatattā thero “mahāpañño”tiādinā kittito, tāsaṃ mahāpaññādīnaṃ idaṃ nānattaṃ	742	
PA_tika-s03_01t:742_3	ayaṃ vemattatā. Yassa kassaci visesato arūpadhammassa mahattaṃ nāma kiccasiddhiyā	742	
PA_tika-s03_01t:742_4	veditabbanti tadassa kiccasiddhiyā dassento “mahante sīlakkhandhe pariggaṇhātī”tiādimāha.	742	
PA_tika-s03_01t:742_5	Tattha hetumahantatāya paccayamahantatāya nissayamahantatāya pabhedamahantatāya kiccamahantatāya	742	
PA_tika-s03_01t:742_6	phalamahantatāya ānisaṃsamahantatāya ca sīlakkhandhassa mahantabhāvo veditabbo. Tattha	742	
PA_tika-s03_01t:742_7	hetū alobhādayo. Paccayā hirottappasaddhāsativīriyādayo. Nissayā sāvakabodhipaccekabodhisammāsambodhiniyatatā,	742	
PA_tika-s03_01t:742_8	taṃsamaṅgino ca purisavisesā. Pabhedo cārittādivibhāgo. Kiccaṃ tadaṅgādivasena paṭipakkhassa	742	
PA_tika-s03_01t:742_9	vidhamanaṃ. Phalaṃ saggasampadā nibbānasampadā ca. Ānisaṃso piyamanāpatādi. Ayamettha	742	
PA_tika-s03_01t:742_10	saṅkhepo, vitthāro pana visuddhimagge ākaṅkheyyasuttādīsu ca āgatanayena veditabbo.	7421	
PA_tika-s03_01t:742_11	Iminā nayena samādhikkhandhādīnampi mahantatā yathārahaṃ niddhāretvā veditabbā. Ṭhānāṭṭhānādīnaṃ	7421	
PA_tika-s03_01t:742_12	pana mahantabhāvo mahāvisayatāya veditabbo. Tattha ṭhānāṭṭhānānaṃ mahāvisayatā bahudhātukasuttādīsu	7421	
PA_tika-s03_01t:742_13	āgatanayena, vihārasamāpattīnaṃ samādhikkhandhe niddhāritanayena veditabbā. Ariyasaccānaṃ	7421	
PA_tika-s03_01t:742_14	sakalasāsanasaṅgaṇhanato saccavibhaṅge taṃsaṃvaṇṇanāsu āgatanayena; satipaṭṭhānādīnaṃ	7421	
PA_tika-s03_01t:742_15	satipaṭṭhānavibhaṅgādīsu taṃsaṃvaṇṇanādīsu ca āgatanayena; sāmaññaphalānaṃ mahato	7421	
PA_tika-s03_01t:742_16	hitassa mahato sukhassa mahato atthassa mahato yogakkhemassa nipphattibhāvato santapaṇītanipuṇaatakkāvacarapaṇḍitavedanīyabhāvato	7421	
PA_tika-s03_01t:742_17	ca; abhiññānaṃ mahāsambhārato mahāvisayato mahākiccato mahānubhāvato mahānipphattito	7421	
PA_tika-s03_01t:742_18	ca; nibbānassa madanimmadanādimahatthasiddhito mahantatā veditabbā. Pariggaṇhātīti	7421	
PA_tika-s03_01t:742_19	sabhāvādito paricchijja gaṇhāti jānāti paṭivijjhatīti attho. Sā panāti mahāpaññatā.	7421	
PA_tika-s03_01t:743_0	Puthupaññāti ettha nānākhandhesu ñāṇaṃ pavattatīti ayaṃ rūpakkhandho nāma…pe… ayaṃ	743	
PA_tika-s03_01t:743_1	viññāṇakkhandho nāmāti evaṃ pañcannaṃ khandhānaṃ nānākaraṇaṃ paṭicca ñāṇaṃ pavattati.	743	
PA_tika-s03_01t:743_2	Tesu ekavidhena rūpakkhandho, ekādasavidhena rūpakkhandho, ekavidhena vedanākkhandho,	743	
PA_tika-s03_01t:743_3	bahuvidhena vedanākkhandho, ekavidhena saññākkhandho, saṅkhārakkhandho, viññāṇakkhandhoti	743	
PA_tika-s03_01t:743_4	evaṃ ekekassa khandhassa ekavidhādivasena atītādivasenapi nānākaraṇaṃ paṭicca ñāṇaṃ	743	
PA_tika-s03_01t:743_5	pavattati. Tathā idaṃ cakkhāyatanaṃ nāma…pe… idaṃ dhammāyatanaṃ nāmaṃ. Tattha dasāyatanā	743	
PA_tika-s03_01t:743_6	kāmāvacarā, dve catubhūmakāti evaṃ āyatanānaṃ nānākaraṇaṃ paṭicca ñāṇaṃ pavattati.	743	
PA_tika-s03_01t:743_7	Nānādhātūsūti ayaṃ cakkhudhātu nāma…pe… ayaṃ manoviññāṇadhātu nāma. Tattha soḷasa	743	
PA_tika-s03_01t:743_8	dhātuyo kāmāvacarā, dve catubhūmakāti evaṃ dhātunānākaraṇaṃ paṭicca ñāṇaṃ pavattati,	743	
PA_tika-s03_01t:743_9	taṃ upādiṇṇadhātuvasena vuttanti veditabbaṃ paccekabuddhānañhi dvinnaṃ aggasāvakānañca	743	
PA_tika-s03_01t:743_10	upādiṇṇadhātūsu eva nānākaraṇaṃ paṭicca ñāṇaṃ pavattati. Tañca kho ekadesamattato,	7431	
PA_tika-s03_01t:743_11	na nippadesato, anupādiṇṇakadhātūnaṃ pana nānākaraṇaṃ na jānanti eva. Itarasāvakesu	7431	
PA_tika-s03_01t:743_12	vattabbameva natthi, sabbaññubuddhānaṃyeva pana imāya nāma dhātuyā ussannattāva imassa	7431	
PA_tika-s03_01t:743_13	rukkhassa khandho seto hoti, imassa kāḷo, imassa maṭṭho, imassa bahalattaco, imassa	7431	
PA_tika-s03_01t:743_14	tanuttaco, imassa pattaṃ vaṇṇasaṇṭhānādivasena evarūpaṃ; imassa pupphaṃ nīlaṃ pītakaṃ	7431	
PA_tika-s03_01t:743_15	lohitakaṃ odātaṃ, sugandhaṃ duggandhaṃ; phalaṃ khuddakaṃ mahantaṃ dīghaṃ vaṭṭaṃ susaṇṭhānaṃ	7431	
PA_tika-s03_01t:743_16	maṭṭhaṃ pharusaṃ sugandhaṃ madhuraṃ tittakaṃ ambilaṃ kaṭukaṃ kasāvaṃ; kaṇṭako tikhiṇo	7431	
PA_tika-s03_01t:743_17	atikhiṇo ujuko kuṭilo tambo lohito odāto hotīti dhātunānattaṃ paṭicca ñāṇaṃ pavattati.	7431	
PA_tika-s03_01t:744_0	Atthesūti rūpādīsu ārammaṇesu. Nānāpaṭiccasamuppādesūti ajjhattabahiddhābhedato ca	744	
PA_tika-s03_01t:744_1	saṇṭhānabhedato ca nānappabhedesu paṭiccasamuppādaṅgesu. Avijjādiaṅgānañhi paccekaṃ	744	
PA_tika-s03_01t:744_2	paṭiccasamuppādasaññitāti. Tenāha saṅkhārapiṭake “dvādasa paccayā dvādasa paṭiccasamuppādā”ti.	744	
PA_tika-s03_01t:744_3	Nānāsuññatamanupalabbhesūti nānāsabhāvesu niccasārādivirahato suññasabhāvesu, tato	744	
PA_tika-s03_01t:744_4	eva itthipurisaattaattaniyādivasena anupalabbhesu sabhāvesu. Ma-kāro hettha padasandhikaro.	744	
PA_tika-s03_01t:744_5	Nānāatthesūti atthapaṭisambhidāvisayesu paccayuppannādibhedesu nānāvidhesu atthesu.	744	
PA_tika-s03_01t:744_6	Dhammesūti dhammapaṭisambhidāvisayesu paccayādinānādhammesu. Niruttīsūti tesaṃyeva	744	
PA_tika-s03_01t:744_7	atthadhammānaṃ niddhāraṇavacanasaṅkhātāsu niruttīsu. Paṭibhānesūti atthapaṭisambhidādīsu	744	
PA_tika-s03_01t:744_8	visayabhūtesu “imāni idamatthajotakānī”ti tathā tathā paṭibhānato patiṭṭhānato paṭibhānānīti	744	
PA_tika-s03_01t:744_9	laddhanāmesu ñāṇesu. Puthu nānāsīlakkhandhesūtiādīsu sīlassa puthuttaṃ nānattañca	744	
PA_tika-s03_01t:744_10	vuttameva. Itaresaṃ pana vuttanayānusārena suviññeyyattā pākaṭameva. Yaṃ pana abhinnaṃ	7441	
PA_tika-s03_01t:744_11	ekameva nibbānaṃ, tattha upacāravasena puthuttaṃ gahetabbanti āha “puthu janasādhāraṇe	7441	
PA_tika-s03_01t:744_12	dhamme samatikkammā”ti. Tenassa idha madanimmadanādipariyāyena puthuttaṃ dīpitaṃ hoti.	7441	
PA_tika-s03_01t:745_0	Evaṃ visayavasena paññāya mahattaṃ puthuttañca dassetvā idāni sampayuttadhammavasena	745	
PA_tika-s03_01t:745_1	hāsabhāvaṃ, pavattiākāravasena javanabhāvaṃ, kiccavasena tikkhādibhāvañca dassetuṃ	745	
PA_tika-s03_01t:745_2	“katamā hāsapaññā”tiādi vuttaṃ. Tattha hāsabahuloti pītibahulo. Sesapadāni tassa	745	
PA_tika-s03_01t:745_3	vevacanāni. Sīlaṃ paripūretīti haṭṭhapahaṭṭho udaggudaggo hutvā pītisahagatāya paññāya	745	
PA_tika-s03_01t:745_4	pātimokkhasīlaṃ ṭhapetvā hāsanīyatarasseva visuṃ gahitattā itaraṃ tividhaṃ sīlaṃ	745	
PA_tika-s03_01t:745_5	paripūreti. Pītisomanassasahagatā hi paññā abhirativasena tadārammaṇe phullitā vikasitā	745	
PA_tika-s03_01t:745_6	viya vattati, na upekkhāsahagatā. Sīlakkhandhaṃ samādhikkhandhantiādīsupi eseva nayo.	745	
PA_tika-s03_01t:745_7	Therotiādinā abhinīhārasiddhā therassa hāsapaññatāti dasseti.	745	
PA_tika-s03_01t:746_0	Sabbaṃ rūpaṃ aniccalakkhaṇato khippaṃ javatīti rūpakkhandhaṃ aniccanti sīghavegena	746	
PA_tika-s03_01t:746_1	pavattiyā paṭipakkhadūrībhāvena pubbābhisaṅkhārassa sātisayattā indena visaṭṭhavajiraṃ	746	
PA_tika-s03_01t:746_2	viya lakkhaṇaṃ paṭivijjhantī adandhāyantī rūpakkhandhe aniccalakkhaṇaṃ vegena paṭivijjhati,	746	
PA_tika-s03_01t:746_3	tasmā sā javanapaññā nāmāti attho. Sesapadesupi eseva nayo. Evaṃ lakkhaṇārammaṇikavipassanāvasena	746	
PA_tika-s03_01t:746_4	javanapaññaṃ dassetvā balavavipassanāvasena dassetuṃ “rūpa”ntiādi vuttaṃ. Tattha	746	
PA_tika-s03_01t:746_5	khayaṭṭhenāti yattha yattha uppajjati, tattha tattheva khaṇeneva bhijjanato khayasabhāvato.	746	
PA_tika-s03_01t:746_6	Bhayaṭṭhenāti bhayānakato. Asārakaṭṭhenāti attasāravirahato niccasārādivirahato ca.	746	
PA_tika-s03_01t:746_7	Tulayitvāti tulābhūtāya vipassanāya tulayitvā. Tīrayitvāti tāya eva tīraṇabhūtāya	746	
PA_tika-s03_01t:746_8	tīretvā. Vibhāvayitvāti yāthāvato pakāsetvā pañcakkhandhaṃ vibhūtaṃ katvā pākaṭaṃ	746	
PA_tika-s03_01t:746_9	katvā. Rūpanirodheti rūpakkhandhassa nirodhabhūte nibbāne ninnapoṇapabbhārabhāvena.	746	
PA_tika-s03_01t:746_10	Idāni sikhāppattavipassanāvasena javanapaññaṃ dassetuṃ puna “rūpa”ntiādi vuttaṃ.	7461	
PA_tika-s03_01t:746_11	“Vuṭṭhānagāminivipassanāvasenā”ti keci.	7461	
PA_tika-s03_01t:747_0	Ñāṇatikkhabhāvo nāma savisesaṃ paṭipakkhasamucchindane veditabboti “khippaṃ kilese	747	
PA_tika-s03_01t:747_1	chindatīti tikkhapañño”ti vatvā te pana kilese vibhāgena dassento “uppannaṃ kāmavitakka”ntiādimāha.	747	
PA_tika-s03_01t:747_2	Tikkhapañño khippābhiñño hoti, paṭipadā cassa na calatīti āha “ekasmiṃ āsane cattāro	747	
PA_tika-s03_01t:747_3	ca ariyamaggā adhigatā hontī”tiādi. Thero cātiādinā dhammasenāpatino tikkhapaññatā	747	
PA_tika-s03_01t:747_4	sikhāppattāti dasseti.	747	
PA_tika-s03_01t:748_0	“Sabbe saṅkhārā aniccā dukkhā vipariṇāmadhammā saṅkhatā paṭiccasamuppannā khayadhammā	748	
PA_tika-s03_01t:748_1	vayadhammā virāgadhammā nirodhadhammā”ti yāthāvato dassanena saccasampaṭivedho ijjhati,	748	
PA_tika-s03_01t:748_2	na aññathāti kāraṇamukhena nibbedhikapaññaṃ dassetuṃ “sabbasaṅkhāresu ubbegabahulo	748	
PA_tika-s03_01t:748_3	hotī”tiādi vuttaṃ. Tattha ubbegabahuloti vuttanayena sabbasaṅkhāresu abhiṇhappavattasaṃvego.	748	
PA_tika-s03_01t:748_4	Uttāsabahuloti ñāṇuttāsavasena sabbasaṅkhāresu bahuso utrastamānaso. Tena ādīnavānupassanamāha.	748	
PA_tika-s03_01t:748_5	Ukkaṇṭhanabahuloti iminā pana nibbidānupassanamāha, aratibahulotiādinā tassā eva	748	
PA_tika-s03_01t:748_6	aparāparuppattiṃ. Bahimukho sabbasaṅkhārato bahibhūtaṃ nibbānaṃ uddissa pavattañāṇamukho,	748	
PA_tika-s03_01t:748_7	tathā vā pavattitavimokkhamukho. Nibbijjhanaṃ nibbedho, so etissā atthi, nibbijjhatīti	748	
PA_tika-s03_01t:748_8	vā nibbedhā, sā eva paññā nibbedhikā. Yaṃ panettha atthato na vibhattaṃ, taṃ heṭṭhā	748	
PA_tika-s03_01t:748_9	vuttanayattā suviññeyyameva.	748	
PA_tika-s03_01t:749_0	Appicchoti santaguṇaniguhanatāti attani vijjamānānaṃ bāhusaccadhutadhammasīlādiguṇānañceva	749	
PA_tika-s03_01t:749_1	paṭivedhaguṇassa ca niguhanaṃ, paṭiggahaṇe ca mattaññutāti eteneva pariyesanaparibhogamattaññutāpi	749	
PA_tika-s03_01t:749_2	vuttā hoti. Tīhi santosehīti catūsu paccayesu paccekaṃ tīhi santosehi, sabbe pana	749	
PA_tika-s03_01t:749_3	dvādasa. Paṭisallīnena vivekaṭṭhakāyānaṃ na saṅgaṇikārāmānaṃ. Nekkhammābhiratānanti	749	
PA_tika-s03_01t:749_4	pabbajjaṃ upagatānaṃ. Parisuddhacittānaṃ vigatacittasaṃkilesānaṃ. Paramavodānappattānaṃ	749	
PA_tika-s03_01t:749_5	aṭṭhasamāpattisamadhigamena ativiya vodānaṃ visuddhiṃ pattānaṃ. Kilesupadhiādīnaṃ	749	
PA_tika-s03_01t:749_6	abhāvato nirupadhīnaṃ. Phalasamāpattivasena sabbasaṅkhāravinissaṭattā visaṅkhāraṃ	749	
PA_tika-s03_01t:749_7	nibbānaṃ. Upagatānaṃ, imesaṃ tiṇṇaṃ vivekānaṃ lābhī pavivitto “pakārehi vivitto”ti	749	
PA_tika-s03_01t:749_8	katvā. Samāsajjanaṃ parisinehuppādo saṃsaggo, savanavasena uppajjanakasaṃsaggo savanasaṃsaggo.	749	
PA_tika-s03_01t:749_9	Esa nayo sesesupi. Samullapanaṃ ālāpasallapanaṃ. Saṃsaggavatthunā iminā tassa paribhogo paribhogasaṃsaggo.	749	
PA_tika-s03_01t:750_0	Āraddhavīriyoti ettha vīriyārambho nāma vīriyassa paggaṇhanaṃ paripuṇṇakaraṇaṃ. Taṃ	750	
PA_tika-s03_01t:750_1	pana sabbaso kilesānaṃ niggaṇhananti dassento “tatthā”tiādimāha. Odhunanavattāti	750	
PA_tika-s03_01t:750_2	kilesānaṃ yassa kassaci sāvajjassa odhunanavasena vattā. Tenāha “bhikkhūna”ntiādi.	750	
PA_tika-s03_01t:750_3	Otiṇṇaṃ nāma vajjaṃ ajjhācaritanti ārocitaṃ. Anotiṇṇaṃ anārocitaṃ. Tantivasenāti	750	
PA_tika-s03_01t:750_4	pāḷidhammavasena, yuttasaddassa vasenāti attho. Pāpe lāmake puggale dhamme ca garahati	750	
PA_tika-s03_01t:750_5	jigucchatīti pāpagarahī. Tenāha “pāpapuggale”tiādi. Ekadassīti ekabhavadassī, idhalokamattadassī	750	
PA_tika-s03_01t:750_6	diṭṭhadhammikasukhamattāpekkhī. Samantāti samantato, parito me katthaci mā ahūti yojanā.	750	
PA_tika-s03_01t:751_0	Soḷasahi padehīti soḷasahi koṭṭhāsehi. Akuppanti kenaci akopanīyaṃ. Ayaṃ dhammasenāpatino	751	
PA_tika-s03_01t:751_1	guṇakathā satthu vacanānusārena dasasahassacakkavāḷabyāpinī ahosi, taṃ dassetuṃ “eva”ntiādi	751	
PA_tika-s03_01t:751_2	vuttaṃ. Catubbidhā vaṇṇanibhā pātubhavi uḷārapītisomanassasamuṭṭhānattā. Suṭṭhu obhāsatīti	751	
PA_tika-s03_01t:751_3	subho. Obhāsasampattiyā maṇino bhaddakatāti āha “subhoti sundaro”ti. Jātimā parisuddhaākarasamuṭṭhitattā.	751	
PA_tika-s03_01t:751_4	Kuruvindajātiādijātivisesopi maṇi ākaraparisuddhamūlako evāti āha “jātisampanno”ti.	751	
PA_tika-s03_01t:751_5	Dhovanādiparikammenāti catūsu pāsāṇesu dhovanadosanīharaṇatāpanasaṇhakaraṇādiparikammena.	751	
PA_tika-s03_01t:751_6	Rattakambalassa vasena sabhāvavaṇṇasiddhiyā veḷuriyamaṇi ativiya sobhatīti āha “paṇḍukambale	751	
PA_tika-s03_01t:751_7	nikkhitto”ti. Nikkhanti bhaṇḍamāha. Tañca appakena suvaṇṇena kataṃ bhaṇḍaṃ na sobhati	751	
PA_tika-s03_01t:751_8	sobhāvipulenāti āha “atirekapañcasuvaṇṇena katapiḷandhana”nti. Suvaṇṇanti pañcadharaṇassa	751	
PA_tika-s03_01t:751_9	samaññā, tasmā pañcavīsatisuvaṇṇasāriyā vicittaābharaṇaṃ idha “nikkha”nti adhippetaṃ.	751	
PA_tika-s03_01t:751_10	Tañhi vipulaṃ na parittakaṃ. Mahājambusākhāya pavattanadiyanti mahājambusākhāya heṭṭhā	7511	
PA_tika-s03_01t:751_11	sañjātanadiyaṃ. Taṃ kira ratanaṃ rattaṃ. Sukusalena…pe… sampahaṭṭhanti suṭṭhu kusalena	7511	
PA_tika-s03_01t:751_12	suvaṇṇakārena ukkāya tāpetvā sammā pahaṭṭhaṃ majjanādivasena sukataparikammaṃ. Dhātuvibhaṅgeti	7511	
PA_tika-s03_01t:751_13	dhātuvibhaṅgasutte. Katabhaṇḍanti ābharaṇabhāvena kataṃ bhaṇḍaṃ.	7511	
PA_tika-s03_01t:752_0	Nātiucco nātinīco taruṇasūriyo nāma. Satthārā ābhatavaṇṇo ubbhataguṇoti attho. Neva	752	
PA_tika-s03_01t:752_1	maraṇaṃ abhinandatīti attanopi maraṇaṃ neva abhinandati attavinipātassa sāvajjabhāvato.	752	
PA_tika-s03_01t:752_2	Bodhisatto pana paresaṃ atthāya attano attabhāvaṃ pariccajati karuṇāvasena, evaṃ	752	
PA_tika-s03_01t:752_3	vosajjanaṃ paramatthapāramīpāripūriṃ gacchatīti sāvakā na tathā kātuṃ sakkā sikkhāpadato.	752	
PA_tika-s03_01t:752_4	Na jīvitaṃ pattheti jīvitāsāya samucchinnattā. Divasasaṅkhepanti ajja tvaṃ idaṃ nāma	752	
PA_tika-s03_01t:752_5	kammaṃ karohi, idaṃ te vetananti divasabhāgena paricchinnaṃ vetanaṃ. Tādiso hi bhatako	752	
PA_tika-s03_01t:752_6	divasakkhayameva udikkhati, na kammaniṭṭhānaṃ. Nibbisaṃ bhatako yathāti vetanaṃ bhatiṃ	752	
PA_tika-s03_01t:752_7	icchanto kālakkhayaṃ udikkhanto bhatakapuriso viya.	752	
PA_tika-s03_01t:753	Susimasuttavaṇṇanā niṭṭhitā.	75	
PA_tika-s03_01t:754	10. Nānātitthiyasāvakasuttavaṇṇanā	75	
PA_tika-s03_01t:755_0	111. Nānātitthiyasāvakāti puthutitthiyānaṃ sāvakā. Chinditeti hatthacchedādivasena	755	
PA_tika-s03_01t:755_1	chede. Māriteti māraṇe. Na pāpaṃ samanupassatīti kiñci pāpaṃ atthīti na passati,	755	
PA_tika-s03_01t:755_2	paresañca tathā pavedeti. Vissāsanti vissatthabhāvaṃ. “Katakammānampi vipāko natthī”ti	755	
PA_tika-s03_01t:755_3	vadanto katapāpānaṃ akatapuññānañca vissatthataṃ nirāsaṅkataṃ janeti.	755	
PA_tika-s03_01t:756_0	Tapojigucchāyāti tapasā acelavatādinā pāpato jigucchanena, “pāpaṃ virājayāmā”ti acelavatādisamādānenāti	756	
PA_tika-s03_01t:756_1	attho. Tasmiñhi samādāne ṭhitena saṃvarena saṃvutacitto samannāgato pihito ca nāma	756	
PA_tika-s03_01t:756_2	hotīti “susaṃvutatto”tiādi vuttaṃ. Cattāro yāmā bhāgā catuyāmā, catuyāmā eva cātuyāmā.	756	
PA_tika-s03_01t:756_3	Bhāgattho hi idha yāma-saddo yathā “rattiyaṃ paṭhamo yāmo”ti. So panettha bhāgo saṃvaralakkhaṇoti	756	
PA_tika-s03_01t:756_4	āha “cātuyāmena susaṃvuto”ti, catukoṭṭhāsena saṃvarena suṭṭhu saṃvutoti attho. Paṭikkhittasabbasītodakoti	756	
PA_tika-s03_01t:756_5	paṭikkhittasabbasītudakaparibhogo. Sabbena pāpavāraṇena yuttoti sabbappakārena saṃvaralakkhaṇena	756	
PA_tika-s03_01t:756_6	pāpavāraṇena samannāgato. Dhutapāpoti sabbena nijjaralakkhaṇena pāpavāraṇenapi dhutapāpo.	756	
PA_tika-s03_01t:756_7	Phuṭṭhoti aṭṭhannampi kammānaṃ khepanena vikkhepappattiyā kammakkhayalakkhaṇena sabbena	756	
PA_tika-s03_01t:756_8	pāpavāraṇena phuṭṭho, taṃ phusitvā ṭhito. Na niguhantoti na niguhanahetu diṭṭhasute tatheva kathento.	756	
PA_tika-s03_01t:757	Nānātitthiyānaṃyeva upaṭṭhākoti paravādīnaṃ sabbesaṃyeva titthiyānaṃ upaṭṭhāko, tesu sādhāraṇavasena abhippasanno. Koṭippattāti mokkhādhigamena samaṇadhamme pattabbamariyādappattā.	75	
PA_tika-s03_01t:758_0	Sahacaritamattenāti sīhanādena saha vassakaraṇamattena. Sīhena sīhanādaṃ nadantena	758	
PA_tika-s03_01t:758_1	saheva siṅgālena attano siṅgālaravakaraṇamattena. Kotthukoti khuddakakotthu. Āsaṅkitasamācāroti	758	
PA_tika-s03_01t:758_2	attanā ca parehi ca āsaṅkitabbasamācāro. Sappurisānanti buddhādīnaṃ.	758	
PA_tika-s03_01t:759_0	Tassāti vegabbharissa devaputtassa. Sarīre anuāvisīti sarīre anupavisitvā viya āvisi.	759	
PA_tika-s03_01t:759_1	Adhimuccīti yathā gahitassa vasena cittaṃ na vattati, attano eva vase vattati, evaṃ	759	
PA_tika-s03_01t:759_2	adhiṭṭhahi. Āyuttāti dassanena saṃyuttā. Pavivekiyanti kappakavatthabhuñjanasenāsanehi	759	
PA_tika-s03_01t:759_3	pavivittabhāvaṃ. Tenāha “te kirā”tiādi. Rūpe niviṭṭhāti cakkhurūpadhamme abhiniviṭṭhā.	759	
PA_tika-s03_01t:759_4	Tenāha “taṇhādiṭṭhīhi patiṭṭhitā”ti. Devalokapatthanakāmāti devalokasseva abhipatthanakāmā.	759	
PA_tika-s03_01t:759_5	Maraṇadhammatāya mātiyā. Tenāha “mātiyāti maccā”ti. Paralokatthāyāti parasampattibhāvāya lokassa atthāya.	759	
PA_tika-s03_01t:760_0	Pabhāsavaṇṇāti pabhāya samānavaṇṇā. Kesaṃ pabhāyāti āha “candobhāsā”tiādi. Sajjhārāgapabhāsavaṇṇā	760	
PA_tika-s03_01t:760_1	indadhanupabhāsavaṇṇāti paccekaṃ yojanā. Āmo āmagandho etassa atthīti āmisaṃ. Vadhāyāti	760	
PA_tika-s03_01t:760_2	viddhaṃsituṃ. Rūpāti rūpāyatanādirūpidhammā.	760	
PA_tika-s03_01t:761_0	Rājagahasamīpappavattīnaṃ rājagahiyānaṃ. “Seto”ti kelāsakūṭo adhippetoti āha “setoti	761	
PA_tika-s03_01t:761_1	kelāso”ti. Kenaci na ghaṭṭetīti aghaṃ, antalikkhanti āha “aghagāmīnanti ākāsagāmīna”nti.	761	
PA_tika-s03_01t:761_2	Udakaṃ dhīyati etthāti udadhi, mahodadhi. Vipuloti vepullapabbato. Himavantapabbatānanti	761	
PA_tika-s03_01t:761_3	himavantapabbatabhāgānaṃ. Buddho seṭṭho sīlasamādhipaññāvimuttivimuttiñāṇadassanādīhi sabbaguṇehi.	761	
PA_tika-s03_01t:762	Nānātitthiyasāvakasuttavaṇṇanā niṭṭhitā.	76	
PA_tika-s03_01t:763	Tatiyavaggavaṇṇanā niṭṭhitā.	76	
PA_tika-s03_01t:764	Sāratthappakāsiniyā saṃyuttanikāya-aṭṭhakathāya	76	
PA_tika-s03_01t:765	Devaputtasaṃyuttavaṇṇanāya līnatthappakāsanā samattā.	76	
PA_tika-s03_01t:766	3. Kosalasaṃyuttaṃ	76	
PA_tika-s03_01t:767	1. Paṭhamavaggo	76	
PA_tika-s03_01t:768	1. Daharasuttavaṇṇanā	76	
PA_tika-s03_01t:769_0	112. Bhagavatā saddhiṃ sammodīti bhagavato guṇe ajānanto kosalarājā attano khattiyamānena	769	
PA_tika-s03_01t:769_1	kevalaṃ bhagavatā saddhiṃ sammodi. Paṭhamāgate hi satthari tassa sammoditākāraṃ dassetuṃ	769	
PA_tika-s03_01t:769_2	“yathā”tiādi vuttaṃ. Yathā khamanīyādīni pucchantoti yathā bhagavā “kacci te, mahārāja,	769	
PA_tika-s03_01t:769_3	khamanīyaṃ, kacci yāpanīya”ntiādinā tena raññā saddhiṃ paṭhamaṃ pavattamodo ahosi	769	
PA_tika-s03_01t:769_4	pubbabhāsitāya, tadanukaraṇena evaṃ sopi rājā bhagavatā saddhiṃ samappavattamodo	769	
PA_tika-s03_01t:769_5	ahosīti yojanā. Taṃ pana samappavattamodanaṃ upamāya dassetuṃ “sītodakaṃ viyā”tiādi	769	
PA_tika-s03_01t:769_6	vuttaṃ. Tattha sammoditanti saṃsanditaṃ ekībhāvanti sammodanakiriyāya samānataṃ ekarūpataṃ,	769	
PA_tika-s03_01t:769_7	khamanīyanti “idaṃ catucakkaṃ navadvāraṃ sarīrayantaṃ dukkhabahulatāya sabhāvato	769	
PA_tika-s03_01t:769_8	dussahaṃ, kacci khamituṃ sakkuṇeyya”nti pucchati. Yāpanīyanti paccayāyattavuttikaṃ	769	
PA_tika-s03_01t:769_9	cirapabandhasaṅkhātāya yāpanāya kacci yāpetuṃ sakkuṇeyyaṃ. Sīsarogādiābādhābhāvena	769	
PA_tika-s03_01t:769_10	kacci appābādhaṃ. Dukkhajīvikābhāvena kacci appātaṅkaṃ. Taṃtaṃkiccakaraṇe uṭṭhānasukhatāya	7691	
PA_tika-s03_01t:769_11	kacci lahuṭṭhānaṃ. Tadanurūpabalayogato kacci balaṃ. Sukhavihārasambhavena kacci	7691	
PA_tika-s03_01t:769_12	phāsuvihāro atthīti tattha tattha kacci-saddaṃ yojetvā attho veditabbo. Balavappattā	7691	
PA_tika-s03_01t:769_13	pīti pītiyeva. Taruṇapīti pāmojjaṃ. Sammodanaṃ janeti karotīti sammodanīyaṃ. Sammoditabbato	7691	
PA_tika-s03_01t:769_14	sammodanīyanti imaṃ pana atthaṃ dassento “sammodituṃ yuttabhāvato”ti āha. Saritabbabhāvatoti	7691	
PA_tika-s03_01t:769_15	anussaritabbabhāvato. “Saraṇīya”nti vattabbe dīghaṃ katvā “sāraṇīya”nti vuttaṃ.	7691	
PA_tika-s03_01t:770_0	Suyyamānasukhatoti āpāthamadhurataṃ āha, anussariyamānasukhatoti vimaddaramaṇīyataṃ.	770	
PA_tika-s03_01t:770_1	Byañjanaparisuddhatāyāti sabhāvaniruttibhāvena tassā kathāya vacanacāturiyamāha,	770	
PA_tika-s03_01t:770_2	atthaparisuddhatāyāti atthassa nirupakkilesataṃ. Anekehi pariyāyehīti anekehi kāraṇehi.	770	
PA_tika-s03_01t:770_3	Adiṭṭhattāti upasaṅkamanavasena adiṭṭhattā. Guṇāguṇavasenāti guṇavasena gambhīrabhāvaṃ	770	
PA_tika-s03_01t:770_4	vā aguṇavasena uttānabhāvaṃ vā. Ovaṭṭikasāraṃ katvāti ovaṭṭikāya gahetabbasāravatthuṃ	770	
PA_tika-s03_01t:770_5	katvā. Lokanissaraṇabhavokkantipañhanti lokato nissaṭabhāvapañhañceva ādito bhavokkamanapañhañca.	770	
PA_tika-s03_01t:770_6	Satthu sammāsambuddhataṃ pucchanto hi “kiṃ bhavaṃ gotamo sabbalokato nissaṭo, sabbasattehi	770	
PA_tika-s03_01t:770_7	ca jeṭṭho”ti? Pucchati nāma. Yathā hi satthu sammāsambuddhatāya lokato nissaṭatā	770	
PA_tika-s03_01t:770_8	viññāyati, evaṃ sabbasattehi jeṭṭhabhāvato seṭṭhabhāvato. Svāyamattho aggapasādasuttādīhi	770	
PA_tika-s03_01t:770_9	vibhāvetabbo. Kathaṃ pana sambuddhatā viññāyatīti? Aviparītadhammadesanato. Ayamettha	770	
PA_tika-s03_01t:770_10	saṅkhepo, vitthāro pana visuddhimaggasaṃvaṇṇanādīsu vuttanayena veditabbo.	7701	
PA_tika-s03_01t:771_0	Rājā satthu aviparītadhammadesanaṃ ajānanto tato evassa sammāsambodhiṃ asaddahanto	771	
PA_tika-s03_01t:771_1	“vuḍḍhataresupi cirapabbajitesu sammāsambuddhabhāve alabbhamāne tabbiparīte kathaṃ	771	
PA_tika-s03_01t:771_2	labbheyyā”ti maññamāno “kiṃ pana bhavaṃ gotamo”tiādiṃ vakkhati. Rājā attano laddhiyā	771	
PA_tika-s03_01t:771_3	na pucchati attano sammukhā tehi asammāsambuddhabhāvasseva paṭiññātattā. Yasmā te	771	
PA_tika-s03_01t:771_4	musāvāditāya attano upaṭṭhākādīnaṃ “buddhā maya”nti paṭijāniṃsu, tasmā vuttaṃ “loke	771	
PA_tika-s03_01t:771_5	mahājanena gahitapaṭiññāvasena pucchatī”ti. Svāyamattho āgamissati. Buddhasīhanādanti	771	
PA_tika-s03_01t:771_6	buddhānaṃ eva āveṇikaṃ sīhanādaṃ. Kāmaṃ maggañāṇapadaṭṭhānaṃ sabbaññutaññāṇaṃ, sambodhiñāṇe	771	
PA_tika-s03_01t:771_7	pana gahite taṃ atthato gahitameva hotīti vuttaṃ “sabbaññutaññāṇasaṅkhātaṃ sammāsambodhi”nti.	771	
PA_tika-s03_01t:772_0	Pabbajjūpagamanenāti yāya kāyaci pabbajjāya upagamanamattena samaṇā, na samitapāpatāya.	772	
PA_tika-s03_01t:772_1	Jātivasenāti jātimattena brāhmaṇā, na bāhitapāpatāya. Pabbajitasamūhasaṅkhāto saṅghoti	772	
PA_tika-s03_01t:772_2	pabbajitasamūhatāmattena saṅgho, na niyyānikadiṭṭhivisuddhasīlasāmaññavasena saṃhatattāti	772	
PA_tika-s03_01t:772_3	adhippāyo. Etesaṃ atthīti etesaṃ sabbaññupaṭiññātānaṃ parivārabhūto atthi. Svevāti	772	
PA_tika-s03_01t:772_4	pabbajitasamūhasaṅkhāto eva. Keci pana “pabbajitasamūhavasena. Saṅghino, gahaṭṭhasamūhavasena	772	
PA_tika-s03_01t:772_5	gaṇino”ti vadanti, taṃ tesaṃ matimattaṃ gaṇe eva loke saṅghasaddassa niruḷhattā.	772	
PA_tika-s03_01t:772_6	Ācārasikkhāpanavasenāti acelakavatacariyādi-ācārasikkhāpanavasena. Pākaṭāti saṅghīādibhāvena	772	
PA_tika-s03_01t:772_7	pakāsitā. “Appicchā”ti vatvā tattha labbhamānaṃ appicchataṃ dassetuṃ “apicchatāya	772	
PA_tika-s03_01t:772_8	vatthampi na nivāsentī”ti vuttaṃ. Na hi tesu sāsanikesu viya santaguṇaniguhanā appicchā	772	
PA_tika-s03_01t:772_9	labbhatīti. Yasoti kittisaddo. Taranti etena saṃsāroghanti evaṃ sammatattā titthaṃ	772	
PA_tika-s03_01t:772_10	vuccati laddhīti āha “titthakarāti laddhikarā”ti. Sādhusammatāti “sādhū”ti sammatā,	7721	
PA_tika-s03_01t:772_11	na sādhūhi sammatāti āha “santo…pe… puthujjanassā”ti.	7721	
PA_tika-s03_01t:773_0	Kappakolāhalanti kappato kolāhalaṃ, “kappuṭṭhānaṃ bhavissatī”ti devaputtehi ugghositamahāsaddo.	773	
PA_tika-s03_01t:773_1	Imeti pūraṇādayo. Buddhakolāhalanti devatāhi ghositaṃ buddhakolāhalaṃ. Payirupāsitvāti	773	
PA_tika-s03_01t:773_2	purisasutiparamparāya sutvā. Cintāmaṇivijjā nāma paracittajānāpanavijjā. Sā kevaṭṭasutte	773	
PA_tika-s03_01t:773_3	“maṇikā”ti āgatā, ādi-saddena gandhārisambhavavijjādiṃ saṅgaṇhāti. Tattha gandhāriyā	773	
PA_tika-s03_01t:773_4	vikubbanaṃ dasseti. Attabhāveti sarīre. Rājusmāti rājatejo.	773	
PA_tika-s03_01t:774_0	Sukkadhammoti anavajjadhammo nikkilesatā. Idaṃ gahetvāti idaṃ parammukhā “mayaṃ buddhā”ti	774	
PA_tika-s03_01t:774_1	vatvā attano sammukhā “na mayaṃ buddhā”ti tehi vuttavacanaṃ gahetvā. Evamāhāti “yepi	774	
PA_tika-s03_01t:774_2	te, bho gotama…pe… navo ca pabbajjāyā”ti evaṃ avoca. Attano paṭiññaṃ gahetvāti “na	774	
PA_tika-s03_01t:774_3	mayaṃ buddhā”ti tesaṃ attano purato pavattitaṃ paṭiññaṃ gahetvā. Īdise ṭhāne kiṃ-saddo	774	
PA_tika-s03_01t:774_4	paṭisedhavācako hotīti vuttaṃ “kinti paṭikkhepavacana”nti, kasmā paṭijānātīti attho?	774	
PA_tika-s03_01t:775_0	Na uññātabbāti na garahitabbā. Garahattho hi ayaṃ u-saddo. “Daharo”ti adhikatattā	775	
PA_tika-s03_01t:775_1	vakkhamānattā ca “khattiyoti rājakumāro”ti vuttaṃ. Urasā gacchatīti urago, yo koci	775	
PA_tika-s03_01t:775_2	sappo, idha pana adhippetaṃ dassetuṃ “āsīviso”ti āha. Sīlavantaṃ pabbajitaṃ dasseti	775	
PA_tika-s03_01t:775_3	sāmaññato “bhikkhū”ti vadanto. Idha pana yasmā “bhavampi no gotamo”tiādinā bhagavantaṃ	775	
PA_tika-s03_01t:775_4	uddissa kathaṃ samuṭṭhāpesi, tasmā bhagavā attānaṃ abbhantaraṃ akāsi. Yadipi viseso	775	
PA_tika-s03_01t:775_5	sāmaññajotanāya vibhāvito hoti, saṃsayuppattidīpakaṃ noti vuttaggahaṇaṃ pana taṃ	775	
PA_tika-s03_01t:775_6	paricchijjatīti. Tenāha “desanākusalatāyā”tiādi. Idāni avaññāparibhave payogato vibhāvetuṃ	775	
PA_tika-s03_01t:775_7	“ettha cā”tiādi vuttaṃ. Tattha acittīkatākāravasena avaññāya pākaṭabhāvo, vambhanavasena	775	
PA_tika-s03_01t:775_8	paribhavassāti adhippāyena kāyapayogavasena avaññā dassitā, vacīpayogavasena paribhavo,	775	
PA_tika-s03_01t:775_9	ubhayaṃ pana ubhayatthāpi pabhedato gahitaṃ, avaññaparibhavānaṃ dvinnampi ubhayattha	775	
PA_tika-s03_01t:775_10	pariggaho. Taṃ sabbampīti taṃ avaññādi sabbampi. Catūsupi taṃ na kātabbameva sampati	7751	
PA_tika-s03_01t:775_11	āyatiñca anatthāvahattā.	7751	
PA_tika-s03_01t:776_0	Tadatthadīpanāti tassa ādito vuttassa atthassa dīpanā. Visesatthadīpanāti tato visiṭṭhatthadīpanā.	776	
PA_tika-s03_01t:776_1	Khettānaṃ adhipatīti khattiyoti niruttinayena saddasiddhi veditabbā. Khettato vivādā	776	
PA_tika-s03_01t:776_2	satte tāyatīti khattiyoti lokiyā kathayanti. “Mahāsammato, khattiyo, rājā”ti evamāgatesu	776	
PA_tika-s03_01t:776_3	imesu dutiyaṃ. Akkharanti samaññā. Sā hi udayabbayābhāvato “na kadāci kharatīti akkhara”nti	776	
PA_tika-s03_01t:776_4	vuttā. Tenāha “nāmagottaṃ na jīratī”ti. Jātisampannanti sampannajātiṃ ativisuddhajātiṃ.	776	
PA_tika-s03_01t:776_5	Tīṇi kulānīti brāhmaṇavessasuddakulāni. Atikkamitvāti attano jātisampattiyā abhibhavitvā.	776	
PA_tika-s03_01t:777_0	Kevalaṃ nāmapadaṃ vuttaṃ ākhyātapadaṃ apekkhatevāti āha “ṭhānaṃ hīti kāraṇaṃ vijjatī”ti.	777	
PA_tika-s03_01t:777_1	Uddhaṭadaṇḍenāti samantato ubbhatena daṇḍena sāsanena, balavaṃ upakkamaṃ garukaṃ	777	
PA_tika-s03_01t:777_2	rājānampi. Taṃ khattiyaṃ parivajjeyyāti khattiyaṃ avaññāparibhavakaraṇato vajjeyya.	777	
PA_tika-s03_01t:777_3	Tenāha “na ghaṭṭeyyā”ti.	777	
PA_tika-s03_01t:778_0	Uragassa ca nānāvidhavaṇṇaggahaṇe kāraṇaṃ vadati “yena yena hī”tiādinā. Bahubhakkhanti	778	
PA_tika-s03_01t:778_1	mahābhakkhaṃ sabbabhakkhakhādakaṃ. Pāvakaṃ sodhanatthena asuddhassapi dahanena. Soti	778	
PA_tika-s03_01t:778_2	maggo. Kaṇho vattanī imassāti kaṇhavattanī. Mahanto aggikkhandho hutvā. Yāvabrahmalokappamāṇoti	778	
PA_tika-s03_01t:778_3	kappavuṭṭhānakāle araññe agginā gahite kālantare eva kaṭṭhatiṇarukkhādisambhavoti	778	
PA_tika-s03_01t:778_4	dassetuṃ “jāyanti tattha pārohā”ti pāḷiyaṃ vuttanti dassento “tatthā”tiādimāha.	778	
PA_tika-s03_01t:779_0	Ḍahituṃ na sakkoti paccakkosanādinā. Vinassanti samaṇatejasā vināsitattā. “Na tassā”ti	779	
PA_tika-s03_01t:779_1	ettha na-kāraṃ “vindare”ti ettha ānetvā sambandhitabbanti āha “na vindantī”ti. Vatthumattāvasiṭṭhoti	779	
PA_tika-s03_01t:779_2	ṭhānameva nesaṃ avasissati, sayaṃ pana sabbaso saha dhanena vinassantīti attho.	779	
PA_tika-s03_01t:780_0	“Sammadeva samācare”ti ettha yathā rājādīsu sammā samācareyya, taṃ vibhāgena dassento	780	
PA_tika-s03_01t:780_1	“khattiyaṃ tāvā”tiādimāha. Taṃ suviññeyyameva. Tisso kulasampattiyoti khattiya-brāhmaṇagahapati-mahāsālakulāni	780	
PA_tika-s03_01t:780_2	vadati. Pañca rūpibrahmaloke, cattāro arūpībrahmaloketi evaṃ nava brahmaloke kammabhavavibhāgena,	780	
PA_tika-s03_01t:780_3	sesānaṃ gaṇanānaṃ upapattibhavavibhāgena.	780	
PA_tika-s03_01t:781_0	Abhikkantanti ativiya kamanīyaṃ. Sā panassā kantatā ativiya iṭṭhatāya manavaḍḍhanatāya	781	
PA_tika-s03_01t:781_1	sobhanatāyāti āha “atiiṭṭhaṃ atimanāpaṃ atisundaranti attho”ti. “Abhikkanta”nti vacanaṃ	781	
PA_tika-s03_01t:781_2	apekkhitvā napuṃsakaniddeso, vacanaṃ pana bhagavato dhammadesanāti tathā vuttaṃ.	781	
PA_tika-s03_01t:781_3	Atthamattadassanaṃ vā etaṃ, tasmā atthavasena liṅgavibhattivipariṇāmo veditabbo.	781	
PA_tika-s03_01t:781_4	Dutiyapadepi eseva nayo.	781	
PA_tika-s03_01t:782_0	Adhomukhaṭhapitanti kenaci adhomukhaṃ ṭhapitaṃ. Heṭṭhāmukhajātanti sabhāveneva heṭṭhāmukhaṃ	782	
PA_tika-s03_01t:782_1	jātaṃ. Ugghāṭeyyāti vivaṭaṃ kareyya. Hatthe gahetvāti “puratthābhimukho uttarābhimukho	782	
PA_tika-s03_01t:782_2	vā gacchā”tiādīni avatvā hatthe gahetvā nissandehaṃ katvā “esa maggo”ti evaṃ vatvā	782	
PA_tika-s03_01t:782_3	“gacchā”ti vadeyya. Kāḷapakkhacātuddasīti kāḷapakkhe cātuddasī. Nikkujjitaṃ ukkujjeyyāti	782	
PA_tika-s03_01t:782_4	ādheyyassa anādhārabhūtaṃ bhājanaṃ tassa ādhārabhāvāpādanavasena ukkujjeyya. Aññāṇassa	782	
PA_tika-s03_01t:782_5	abhimukhattā heṭṭhāmukhajātatāya saddhammavimukhaṃ, tato eva adhomukhabhāvena asaddhamme	782	
PA_tika-s03_01t:782_6	patitanti evaṃ padadvayaṃ yathārahaṃ yojetabbaṃ, na yathāsaṅkhayaṃ. Kāmaṃ kāmacchandādayopi	782	
PA_tika-s03_01t:782_7	paṭicchādakā, micchādiṭṭhi pana savisesaṃ paṭicchādikāti āha “micchādiṭṭhigahanapaṭicchanna”nti.	782	
PA_tika-s03_01t:782_8	Tenāha bhagavā – “micchādiṭṭhiparamāhaṃ, bhikkhave, vajjaṃ vadāmī”ti. Sabbāpāyagāmimaggo	782	
PA_tika-s03_01t:782_9	kummaggo “kucchito maggo”ti katvā. Sammādiṭṭhiādīnaṃ ujupaṭipakkhatāya micchādiṭṭhiādayo	782	
PA_tika-s03_01t:782_10	aṭṭha micchattadhammā micchāmaggo. Teneva hi tadubhayapaṭipakkhataṃ sandhāya “saggamokkhamaggaṃ	7821	
PA_tika-s03_01t:782_11	āvikarontenā”ti vuttaṃ. Sappiādisannissayo padīpo na tathā ujjalo, yathā telasannissayoti	7821	
PA_tika-s03_01t:782_12	telapajjotaggahaṇaṃ. Etehi pariyāyehīti etehi nikkujjitukkujjanapaṭicchannavivaraṇādiupamopamitabbappakārehi.	7821	
PA_tika-s03_01t:783_0	Pasannākāranti pasannehi kātabbaṃ sakkāraṃ. Saraṇanti paṭisaraṇaṃ parāyaṇaṃ. Ajjatāti	783	
PA_tika-s03_01t:783_1	ajjāti padassa vaḍḍhanamattaṃ hettha tā-saddo yathā “devatā”ti. Pāṇehi upetanti pāṇehi	783	
PA_tika-s03_01t:783_2	saha saraṇaṃ upetaṃ. “Yāva me pāṇā dharanti, tāva saraṇaṃ gatameva maṃ dhāretū”ti	783	
PA_tika-s03_01t:783_3	āpāṇakoṭikaṃ attano saraṇagamanaṃ pavedeti. Tenāha “yāva me”tiādi. Yaṃ panettha atthato	783	
PA_tika-s03_01t:783_4	avibhattaṃ, taṃ suviññeyyameva.	783	
PA_tika-s03_01t:784	Daharasuttavaṇṇanā niṭṭhitā.	78	
PA_tika-s03_01t:785	2. Purisasuttavaṇṇanā	78	
PA_tika-s03_01t:786_0	113. Purimasutteti purimasuttadesanāyaṃ. Tattha hi upasaṅkamantavelāya satthu guṇe	786	
PA_tika-s03_01t:786_1	ajānanto kevalaṃ sammodanaṃ karoti. Desanaṃ sutvā pana satthu guṇe ñatvā saraṇaṅgatattā	786	
PA_tika-s03_01t:786_2	idha imasmiṃ samāgame abhivādesi pañcapatiṭṭhitena vandi. Attānaṃ adhi ajjhattaṃ,	786	
PA_tika-s03_01t:786_3	avijahena attānaṃ adhikicca uddissa pavattadhammā ajjhattaṃ ekajjhaṃ gahaṇavasena,	786	
PA_tika-s03_01t:786_4	bhummatthe cetaṃ paccattavacanaṃ. Kāmañcāyaṃ ajjhattasaddo gocarajjhattavisayajjhattaajjhattajjhattesu	786	
PA_tika-s03_01t:786_5	pavattati. Te panettha na yujjantīti vuttaṃ “niyakajjhatta”nti, niyakasaṅkhātaajjhattadhammesūti	786	
PA_tika-s03_01t:786_6	attho. Tenāha “attano santāne”ti. Lubbhanalakkhaṇoti gijjhanalakkhaṇo, ārammaṇe daḷhaggahaṇasabhāvoti	786	
PA_tika-s03_01t:786_7	attho. Dussanalakkhaṇoti kujjhanalakkhaṇo, byāpajjanasabhāvoti attho. Muyhanalakkhaṇoti	786	
PA_tika-s03_01t:786_8	aññāṇalakkhaṇo, ārammaṇe sabhāvasammohabhāvoti attho. Viheṭhentīti atthanāsanaanatthuppādanehi	786	
PA_tika-s03_01t:786_9	vibādhenti. Tato eva yathā saggamaggesu na dissati, evaṃ karontīti āha “nāsenti vināsentī”ti.	786	
PA_tika-s03_01t:786_10	Attani sambhūtāti santāne nibbattā.	7861	
PA_tika-s03_01t:787	Purisasuttavaṇṇanā niṭṭhitā.	78	
PA_tika-s03_01t:788	3. Jarāmaraṇasuttavaṇṇanā	78	
PA_tika-s03_01t:789_0	114. Aññatra jarāmaraṇāti jarāmaraṇena vinā. Jarāmaraṇavirahito jāto nāma atthi nu	789	
PA_tika-s03_01t:789_1	khoti pucchati. Pāḷiyaṃ jātassāti paccatte sāmivacanaṃ. Mahāsālāti iminā ra-kārassa	789	
PA_tika-s03_01t:789_2	la-kāraṃ katvā “mahāsālā”ti vuttanti dasseti yathā “puratthiyoti pulatthiyo”ti. Mahāsārappattāti	789	
PA_tika-s03_01t:789_3	mahantaṃ vibhavasāraṃ pattā. Koṭisataṃ dhanaṃ, ayameva vā pāṭho. “Kumbhaṃ nāma dasa	789	
PA_tika-s03_01t:789_4	ambaṇānī”ti vadanti. Issarāti vibhavissariyena issarā. Suvaṇṇarajatabhājanādīnanti	789	
PA_tika-s03_01t:789_5	ādi-saddena vatthaseyyāvasathādiṃ saṅgaṇhāti. Asādhāraṇadhanānaṃ nidhānagatattā “anidhānagatassā”ti	789	
PA_tika-s03_01t:789_6	vuttaṃ. Tuṭṭhikaraṇassāti pāsādasivikādisukhasādhanassa.	789	
PA_tika-s03_01t:790_0	Ārakā kilesehīti niruttinayena saddasiddhimāha. Ārakāti ca sabbaso samucchinnattā	790	
PA_tika-s03_01t:790_1	tehi dūreti attho. Rāgādīnaṃ hatattā, pāpakaraṇe rahābhāvato, anuttaradakkhiṇeyyatādipaccayā	790	
PA_tika-s03_01t:790_2	ca arahaṃ. Kāmañcāyaṃ saṃyuttavaṇṇanā, abhidhammanayo eva pana nippariyāyoti āha	790	
PA_tika-s03_01t:790_3	“cattāro āsavā”ti brahmacariyavāsanti maggabrahmacariyavāsaṃ. Vuṭṭhāti vuṭṭhavanto.	790	
PA_tika-s03_01t:790_4	Catūhi maggehi karaṇīyanti paccekaṃ catūhi maggehi kattabbaṃ pariññāpahānasacchikiriyabhāvanābhisamayaṃ.	790	
PA_tika-s03_01t:790_5	Evaṃ gataṃ soḷasavidhaṃ hoti. Osīdāpanaṭṭhena bhārā viyāti bhārā. Tenāha “bhārā have	790	
PA_tika-s03_01t:790_6	pañcakkhandhā”tiādi. Attapaṭibaddhatāya attano avijahanato paramatthadesanāya ca	790	
PA_tika-s03_01t:790_7	paramattho arahattaṃ. Kāmañcāyamattho sabbasamiddhisasantatipariyāpanno anavajjadhammo	790	
PA_tika-s03_01t:790_8	sambhavati akuppasabhāvā, aparihānadhammesu pana aggabhūte arahatte sātisayo, na	790	
PA_tika-s03_01t:790_9	itaresūti “arahattasaṅkhāto”tiādi vuttaṃ. Orambhāgiyuddhambhāgiyavibhāgaṃ dasavidhampi	790	
PA_tika-s03_01t:790_10	bhavesu saṃyojanaṃ kilesakammavipākavaṭṭapaccayo hutvā nissarituṃ appadānavasena	7901	
PA_tika-s03_01t:790_11	bandhatīti bhavasaṃyojanaṃ. Satipi hi aññesaṃ tappakkhiyabhāvena vinā saṃyojanāni	7901	
PA_tika-s03_01t:790_12	tesaṃ tappaccayabhāvo atthi, bhavaniyāmo orambhāgiyuddhambhāgiyasaṅgahitoti taṃtaṃbhavanibbattakakammaniyāmo	7901	
PA_tika-s03_01t:790_13	ca hoti, na ca upacchinnasaṃyojanassa katānipi kammāni bhavaṃ nibbattentīti tesaṃyeva	7901	
PA_tika-s03_01t:790_14	saṃyojanaṭṭho daṭṭhabbo. Sammā kāraṇehi jānitvāti ñāyena dukkhādīsu so yathā jānitabbo;	7901	
PA_tika-s03_01t:790_15	tathā jānitvā, pubbakālakiriyāvimuttā hi aparakālakiriyā ca yathā sambhavati, taṃ	7901	
PA_tika-s03_01t:790_16	dassetuṃ “maggapaññāyā”tiādi vuttaṃ.	7901	
PA_tika-s03_01t:791_0	Bhijjanasabhāvo khaṇāyattattā. Nikkhipitabbasabhāvo maraṇadhammattā. Ayaṃ kāyo usmāyuviññāṇāpagamo	791	
PA_tika-s03_01t:791_1	chaḍḍanīyadhammo, yasmiṃ yaṃ patiṭṭhitaṃ, taṃ tassa santānagatavippayuttanti katvā	791	
PA_tika-s03_01t:791_2	vattabbataṃ arahatīti āha “khīṇāsavassa hi ajīraṇadhammopi atthī”tiādi. Tenāha bhagavā	791	
PA_tika-s03_01t:791_3	“imasmiṃyeva byāmamatte kaḷevare sasaññimhi samanake lokañca paññapemi lokasamudayañca	791	
PA_tika-s03_01t:791_4	lokanirodhañcā”tiādi. Assa khīṇāsavassa, “jīraṇadhamma”nti yathāvuttaṃ ajīraṇadhammaṃ	791	
PA_tika-s03_01t:791_5	ṭhapetvā jīraṇadhammaṃ dassento “tesaṃpāyaṃ kāyo bhedanadhammo”ti evamāha. Jaraṃ	791	
PA_tika-s03_01t:791_6	pattasseva hissa bhedananikkhipitabbatāniyate atthe suttadesanā pavattā. Atthassa	791	
PA_tika-s03_01t:791_7	uppatti aṭṭhuppatti, sā etassa atthīti aṭṭhuppattiko. Kira-saddo anussavattho, tena	791	
PA_tika-s03_01t:791_8	anussavāgatoyamattho, na aṭṭhakathāgatoti dīpeti. Tenāha “vadantī”ti. Yenāyaṃ attho	791	
PA_tika-s03_01t:791_9	hetunā aṭṭhuppattiko, taṃ dassetuṃ “sivikasālāyaṃ nisīditvā kathita”nti vuttaṃ. “Viharati	791	
PA_tika-s03_01t:791_10	jetavane”ti nidānavacanena yathā na virujjhati, tathā veditabbaṃ. Nanu imassa suttassa	7911	
PA_tika-s03_01t:791_11	pucchāvasiko nikkhepoti? Saccametaṃ, suttekadesaṃ pana sandhāya aṭṭhuppattikatāvacanaṃ.	7911	
PA_tika-s03_01t:791_12	Keci pana “yānaṃ āruhitvā rājā āgato, rañño ārohanīyarathaṃ dassetvā vutta”ntipi vadanti.	7911	
PA_tika-s03_01t:792_0	Sarīre pheṇapiṇḍasame kiṃ vattabbaṃ? Sabbhi saddhinti sādhūhi saha pavedayanti. Na	792	
PA_tika-s03_01t:792_1	hi kadāci sādhūnaṃ sādhūhi saha kattabbā honti, tasmā sīdanasabhāvānaṃ kilesānaṃ	792	
PA_tika-s03_01t:792_2	bhijjanappattattā nibbānaṃ sabbhīti vuccati. Purimapadassāti “satañca dhammo na jaraṃ	792	
PA_tika-s03_01t:792_3	upetī”ti padassa. Kāraṇaṃ dassento byatirekavasena. Sataṃ dhammo nibbānaṃ kilesehi	792	
PA_tika-s03_01t:792_4	saṃsīdanabhijjanasabhāvo na hoti, tasmā taṃ āgamma jaraṃ na upeti. Kilesā pana tannimittakā,	792	
PA_tika-s03_01t:792_5	evamayaṃ vuttakāraṇato jaraṃ na upetīti. Tenāha “ida”ntiādi. Sundarādhivacanaṃ vā	792	
PA_tika-s03_01t:792_6	etaṃ “sabbhī”ti padaṃ apāpatādīpanato, sabbhidhammabhūtanti attho. Tenāha “virāgo	792	
PA_tika-s03_01t:792_7	tesaṃ aggamakkhāyati, na tena dhammena samatthi kiñcī”ti ca.	792	
PA_tika-s03_01t:793	Jarāmaraṇasuttavaṇṇanā niṭṭhitā.	79	
PA_tika-s03_01t:794	4. Piyasuttavaṇṇanā	79	
PA_tika-s03_01t:795_0	115. Rahasi gatassāti janasambādhato apakkantassa. Nilīnassa teneva janavivekena	795	
PA_tika-s03_01t:795_1	ekamantaṃ nisajjāya ekībhāvena paṭisallīnassa viya. Tenāha “ekībhūtassā”ti. Sabbaññubhāsitaṃ	795	
PA_tika-s03_01t:795_2	karonto āha tassa vacanaṃ “evameta”nti sampaṭicchitvā tassa vacanaṃ tathāpaccanubhāsanto.	795	
PA_tika-s03_01t:795_3	Antakenādhipannattā eva khettavatthuhiraññasuvaṇṇādi mānusaṃ bhavaṃ jahato. Anuganti	795	
PA_tika-s03_01t:795_4	anugataṃ, tameva anugāmīti attho. Nicayanti uparūpari vaḍḍhiyā nicitabhūtaṃ. Samparāyikanti samparāya hitaṃ.	795	
PA_tika-s03_01t:796	Piyasuttavaṇṇanā niṭṭhitā.	79	
PA_tika-s03_01t:797	5. Attarakkhitasuttavaṇṇanā	79	
PA_tika-s03_01t:798_0	116. Pīdahananti saṃyamanaṃ. Kammapathabhedaṃ appattassāti supinakālo viya pavattimattatāya	798	
PA_tika-s03_01t:798_1	kammapathavisesaṃ agatassa. Kammassāti akusalakammassa. Saṃvaranti saṃvarabhāvaṃ	798	
PA_tika-s03_01t:798_2	dasseti, itarassa pana saṃvarabhāvo purimehi tīhi padehi dassitovāti. Ottappampi	798	
PA_tika-s03_01t:798_3	gahitameva tadavinābhāvato. Na hi pāpajigucchanaṃ pāpautrāsarahitaṃ, utrāso vā pāpajigucchanarahito atthīti.	798	
PA_tika-s03_01t:799	Attarakkhitasuttavaṇṇanā niṭṭhitā.	79	
PA_tika-s03_01t:800	6. Appakasuttavaṇṇanā	80	
PA_tika-s03_01t:801	117. Uḷārasaddo seṭṭhe bahuke ca dissatīti āha “paṇīte ca bahuke cā”ti. Mānamajjanenāti mānavasena madappattiyā. Atikkamanti sādhumariyādavītikkamalakkhaṇaṃ dosaṃ. Kūṭo pāso.	80	
PA_tika-s03_01t:802	Appakasuttavaṇṇanā niṭṭhitā.	80	
PA_tika-s03_01t:803	7. Aḍḍakaraṇasuttavaṇṇanā	80	
PA_tika-s03_01t:804_0	118. Yasmā kāmanimittaṃ satto sampajānamusā bhāsati, tasmā kāmā tassa patiṭṭhā paccayo	804	
PA_tika-s03_01t:804_1	kāraṇanti āha “kāmahetū”tiādi. Bhadramukhasīsena viṭaṭubhaṃ bhadropacārena upacaratīti	804	
PA_tika-s03_01t:804_2	attho, vinicchayo karīyati etthāti aḍḍakaraṇaṃ, vinicchayaṭṭhānaṃ. Khippanti kūṭaṃ,	804	
PA_tika-s03_01t:804_3	macchakhippantipi vaṭṭati. Oḍḍitanti oḍḍanavasena phalaṃ pāpitaṃ.	804	
PA_tika-s03_01t:805	Aḍḍakaraṇasuttavaṇṇanā niṭṭhitā.	80	
PA_tika-s03_01t:806	8. Mallikāsuttavaṇṇanā	80	
PA_tika-s03_01t:807_0	119. “Kasmā pucchatī”ti? Pucchākāraṇaṃ codetvā samudayato paṭṭhāya dassetuṃ “ayaṃ	807	
PA_tika-s03_01t:807_1	kira mallikā”tiādi vuttaṃ. Mālārāmaṃ gantvāti attano pitu mālārāmaṃ rakkhaṇatthañceva	807	
PA_tika-s03_01t:807_2	avasesapupphaggahaṇatthañca gantvā. Kāsigāmeti kāsiraṭṭhassa gāme. So kira gāmo mahākosalarājena	807	
PA_tika-s03_01t:807_3	attano dhītuyā patigharaṃ gacchantiyā pupphamūlatthāya dinno, taṃnimittaṃ. Bhāgineyyena	807	
PA_tika-s03_01t:807_4	ajātasattunā. Tassāti rañño pasenadissa. Sāti mallikā. Nivattitunti tassā dhammatāya	807	
PA_tika-s03_01t:807_5	nivattituṃ tassā vacanaṃ paṭikkhipituṃ. Nevajjhagāti vattamānatthe atītavacananti	807	
PA_tika-s03_01t:807_6	āha “nādhigacchatī”ti. Puthu attāti tesaṃ sattānaṃ attā.	807	
PA_tika-s03_01t:808	Mallikāsuttavaṇṇanā niṭṭhitā.	80	
PA_tika-s03_01t:809	9. Yaññasuttavaṇṇanā	80	
PA_tika-s03_01t:810_0	120. Thūṇanti yaññūpatthambhaṃ. Upanītāni yaññaṃ yajituṃ ārambhāya. Ettāvatāti “idha,	810	
PA_tika-s03_01t:810_1	bhante…pe… rudamānā parikammāni karontī”ti ettakena pāṭhena. Sanniṭṭhānanti “naṃ	810	
PA_tika-s03_01t:810_2	itthiṃ labhissāmi nu kho, na nu kho labhissāmī”ti nicchayaṃ avindanto na ñāyanto.	810	
PA_tika-s03_01t:810_3	Pheṇuddehakanti yathā yattha kuthite pheṇaṃ uddehati na upadhīyati, evaṃ anekavāraṃ	810	
PA_tika-s03_01t:810_4	pheṇaṃ uṭṭhāpetvā. Taṃ divasanti tasmiṃ raññā niddaṃ alabhitvā dukkhaseyyadivase.	810	
PA_tika-s03_01t:810_5	Ālokaṃ oloketvāti lohakumbhimukhavaṭṭisīse patte tattha mahantaṃ ālokaṃ oloketvā.	810	
PA_tika-s03_01t:810_6	Attāno vacanaṃ rañño pavattiñāpanatthaṃ. Mahāsaddo udapādi “evarūpaṃ yaññaṃ rājā	810	
PA_tika-s03_01t:810_7	kārāpetī”ti. Vattukāmo ahosi, vattuñca pana avisahanto “sa” iti vatvā lohakumbhiyaṃ	810	
PA_tika-s03_01t:810_8	nimuggo. Imaṃ gāthaṃ vattukāmo ahosīti ayaṃ panettha sambandho. Esa nayo sesapadadvayepi.	810	
PA_tika-s03_01t:810_9	Dhammabheriṃ carāpesuṃ “koci kañci pāṇaṃ mā hanatū”ti. So itthisāmiko puriso sotāpattiphale	810	
PA_tika-s03_01t:810_10	patiṭṭhahi attano upanissayasampattiyā sattu ca desanāvilāsasampattiyā, rājā pana	8101	
PA_tika-s03_01t:810_11	mahābodhinirujjhanasabhāvattā kiñci visesaṃ nādhigacchi.	8101	
PA_tika-s03_01t:811_0	Saṅgahavatthūnīti lokassa saṅgahakāraṇāni. Nipphannasassato navabhāge kassakassa	811	
PA_tika-s03_01t:811_1	datvā raññaṃ ekabhāgaggahaṇaṃ dasamabhāgaggahaṇaṃ. Evaṃ kassakā haṭṭhatuṭṭhā sassāni	811	
PA_tika-s03_01t:811_2	sampādentīti āha “sassasampādane medhāvitāti attho”ti. Tato orabhāge kira chabhāgaggahaṇaṃ	811	
PA_tika-s03_01t:811_3	jātaṃ. Chamāsikanti channaṃ channaṃ māsānaṃ pahonakaṃ. Pāsetīti pāsagate viya karoti.	811	
PA_tika-s03_01t:811_4	Vācāya piyassa piyakarassa kammaṃ vācāpeyyaṃ. Sabbaso raṭṭhassa iddhādibhāvato khemaṃ.	811	
PA_tika-s03_01t:811_5	Nirabbudaṃ coriyābhāvato. Idañhi raṭṭhaṃ acoriyaṃ niraggaḷanti vuccati apārutagharabhāvato.	811	
PA_tika-s03_01t:812_0	Uddhaṃmūlakaṃ katvāti ummūlaṃ katvā. Dvīhi pariyaññehīti mahāyaññassa pubbabhāge	812	
PA_tika-s03_01t:812_1	pacchā ca pavattetabbehi dvīhi parivārayaññehi. Sattavīsati…pe… nassāti sattavīsādhikānaṃ	812	
PA_tika-s03_01t:812_2	tiṇṇaṃ pasusatānaṃ dvāvīsatiyā assādīhi ca saṭṭhiadhikadvisataāraññakapasūhi ca saddhiṃ	812	
PA_tika-s03_01t:812_3	sampiṇḍitānaṃ pana navādhikachasatapasūnaṃ māraṇena bheravassa pāpabhīrukānaṃ bhayāvahassa. Tathā hi vadanti –	812	
PA_tika-s03_01t:813	“Chasatāni niyujjanti, pasūnaṃ majjhime hani,	81	
PA_tika-s03_01t:814	Assamedhassa yaññassa, adhikāni navāpi cā”ti.	81	
PA_tika-s03_01t:815_0	Sammanti yugacchidde pakkhipitabbadaṇḍakaṃ. Pāsentīti khipanti. Saṃhārimehīti sakaṭehi	815	
PA_tika-s03_01t:815_1	vahitabbehi yūpehi. Pubbe kira eko rājā sammāpāsaṃ yajanto sarassatinadītīre pathaviyā	815	
PA_tika-s03_01t:815_2	vivare dinne nimuggoyeva ahosi. Andhabālabrāhmaṇā gatānugatigatā “ayaṃ tassa saggagamanamaggo”ti	815	
PA_tika-s03_01t:815_3	saññāya tattha sammāpāsayaññaṃ paṭṭhapenti. Tena vuttaṃ “nimuggokāsato pabhutī”ti.	815	
PA_tika-s03_01t:815_4	Ayūpo appakadivaso yāgo, sayūpo bahudivasaṃ sādheyyo satrayāgo. Mantapadābhisaṅkhatānaṃ	815	
PA_tika-s03_01t:815_5	sappimadhūnaṃ vājamiti samaññā, hiraññasuvaṇṇagomahiṃ sādisattarasakadakkhiṇassa.	815	
PA_tika-s03_01t:815_6	Sāragabbhakoṭṭhāgārādīsu natthettha aggaḷanti niraggaḷo. Tattha kira yaññe attano	815	
PA_tika-s03_01t:815_7	sāpateyyaṃ anavasesato anigūhitvā niyyātīyati. Mahārambhāti bahupasughātakammā. Aṭṭhakathāyaṃ	815	
PA_tika-s03_01t:815_8	pana “vividhā yattha haññare”ti vakkhamānattā “mahākiccā”ti attho vutto, idha “mahārambhāti	815	
PA_tika-s03_01t:815_9	papañcavasena ajeḷakā”tiādi vuttanti “bahupasughātakammā”ti attho vutto. Nirārambhāti	815	
PA_tika-s03_01t:815_10	etthāpi vuttanayena attho veditabbo. Anugataṃ kulanti anukulaṃ, kulānugatanti attho	8151	
PA_tika-s03_01t:815_11	veditabbo. Tenāha “yaṃ niccabhattādi…pe… attho”ti.	8151	
PA_tika-s03_01t:816	Yaññasuttavaṇṇanā niṭṭhitā.	81	
PA_tika-s03_01t:817	10. Bandhanasuttavaṇṇanā	81	
PA_tika-s03_01t:818_0	121. Idanti “idha, bhante”tiādikaṃ vacanaṃ. Te bhikkhū ārocesunti sambandho. Tesūti	818	
PA_tika-s03_01t:818_1	tesu raññā bandhāpitamanussesu. Sukatakāraṇanti sukāraṇakiriyaṃ ārocesuṃ, na kevalaṃ	818	
PA_tika-s03_01t:818_2	tesaṃ manussānaṃ bandhāpitabhāvaṃ. Idāni tamatthaṃ vitthārato dassetuṃ “rañño kirā”tiādi	818	
PA_tika-s03_01t:818_3	vuttaṃ. Aṭṭhavaṅkoti aṭṭhaṃso. Antogharacārinoti antepuravāsino.	818	
PA_tika-s03_01t:819_0	Ukkaṭṭheti yuddhe. Mantīsūti guttamantīsu. Akutūhalanti saññataṃ. Piyanti piyāyitabbaṃ.	819	
PA_tika-s03_01t:819_1	Annapānamhi madhure abhutte uppanne. Attheti atthe kicce jāte thiranti na kathenti	819	
PA_tika-s03_01t:819_2	kāyabalamattena apanetuṃ sakkuṇeyyattā. Suṭṭhu rattarattāti ativiya rattā eva hutvā	819	
PA_tika-s03_01t:819_3	rattā. Sārattenāti sārabhāvena sārabhāvasaññāya. Ohārinanti heṭṭhā haraṇasīlanti	819	
PA_tika-s03_01t:819_4	āha “catūsu apāyesu ākaḍḍhanaka”nti. Sithilanti sithilākāraṃ, na pana sithilaṃ. Tenāha	819	
PA_tika-s03_01t:819_5	bhagavā “duppamuñca”nti.	819	
PA_tika-s03_01t:820	Bandhanasuttavaṇṇanā niṭṭhitā.	82	
PA_tika-s03_01t:821	Paṭhamavaggavaṇṇanā niṭṭhitā.	82	
PA_tika-s03_01t:822	2. Dutiyavaggo	82	
PA_tika-s03_01t:823	1. Sattajaṭilasuttavaṇṇanā	82	
PA_tika-s03_01t:824_0	122. Pubbārāmasaṅkhāteti sāvatthinagarassa pubbadisāya katattā pubbārāmeti saṅkhaṃ	824	
PA_tika-s03_01t:824_1	gate. Tatrāti “migāramātuyā pāsāde”ti tasmiṃ saṃkhittavacane. Ayaṃ idāni vuccamānā	824	
PA_tika-s03_01t:824_2	anupubbikathā ādito paṭṭhāya anukkamakathā. Patthanaṃ akāsi tassa bhagavato aggupaṭṭhāyikaṃ	824	
PA_tika-s03_01t:824_3	ekaṃ upāsikaṃ disvā taṃ ṭhānantaraṃ ākaṅkhantī. Meṇḍakaputtassāti meṇḍakaseṭṭhiputtassa.	824	
PA_tika-s03_01t:824_4	Mātiṭṭhāne ṭhapesi tassā upakāraṃ garubhāvañca disvā. Tāya kārite pāsādeti tāya mahāupāsikāya	824	
PA_tika-s03_01t:824_5	mahālatāpasādhanaṃ vissajjetvā navahi koṭīhi karīsamatte bhūmibhāge kārite sahassagabbhapaṭimaṇḍite pāsāde.	824	
PA_tika-s03_01t:825_0	Parūḷhakacchāti parūḷhakacchalomā. Kamaṇḍalughaṭikādiṃ pabbajitaparikkhāraṃ. Naggabhogganissirikānanti	825	
PA_tika-s03_01t:825_1	naggānañceva bhoggānañca nissirikānañca. Te hi anivatthavatthatāya naggā ceva, acelakavatādinā	825	
PA_tika-s03_01t:825_2	bhoggasarīratāya bhoggā, sobhārahitatāya nissirikā ca. Attanā diṭṭhasutaṃ paṭicchādetvā	825	
PA_tika-s03_01t:825_3	na katheyyunti akāraṇametaṃ tesaṃ raññā payuttacarapurisabhāvato. Evaṃ kate pana	825	
PA_tika-s03_01t:825_4	te “aññepi pabbajitā atthīti ayaṃ jānātī”ti maññeyyunti kohaññacitto evaṃ akāsīti	825	
PA_tika-s03_01t:825_5	sakkā viññātuṃ. Tathā hi tenatthena aparitosamāno “apicā”tiādimāha.	825	
PA_tika-s03_01t:826_0	Kāsikacandananti ujjalacandanaṃ. Taṃ kira vaṇṇavasena samujjalaṃ hoti pabhassaraṃ,	826	
PA_tika-s03_01t:826_1	tadatthameva naṃ saṇhataraṃ karonti. Tenāha “kāsikacandananti saṇhacandana”nti. Vaṇṇagandhatthāyāti	826	
PA_tika-s03_01t:826_2	vaṇṇasobhatthañceva sugandhabhāvatthañca. Vaṇṇagandhatthāyāti chavirāgakaraṇatthañceva	826	
PA_tika-s03_01t:826_3	sugandhatthāya ca. “Gihinā”tiādīhi padehi evaṃ pamādavihārinā tayā arahanto duviññeyyāti dasseti.	826	
PA_tika-s03_01t:827_0	Saṃvāso nāma idha kālena upasaṅkamananti dassento “upasaṅkamantenā”ti āha. Kāyavācāhi	827	
PA_tika-s03_01t:827_1	asaṃyatenapi saṃyatākāro, asaṃvutindriyenapi saṃvutindriyākāro. Pariggahessāmīti	827	
PA_tika-s03_01t:827_2	vīmaṃsissāmi “parisuddhaṃ nu kho, no”ti. Sappaññenāti sīlapariggaṇhanapaññāya sappaññena.	827	
PA_tika-s03_01t:827_3	Jānituṃ na sakkoti sabhāvassa sato sīlassa anupadhāraṇato.	827	
PA_tika-s03_01t:828_0	Kathanenāti aparāparaṃ kathanena. Tathā hi vakkhati “ekaccassa hī”tiādi. Ariyavohāroti	828	
PA_tika-s03_01t:828_1	diṭṭhādilakkhaṇena voharito “diṭṭhaṃ adiṭṭha”ntiādinā pavuttasaddavohāro. Tassa pana	828	
PA_tika-s03_01t:828_2	kāraṇameva gaṇhanto “ettha cetanā”ti āha. Esa nayo anariyavohārepi. Paramatthato	828	
PA_tika-s03_01t:828_3	hi saccavācādayo musāvādādayo cetanālakkhaṇāti. Paññattivohāro tathā tathā voharitabbato	828	
PA_tika-s03_01t:828_4	evamāha “saṃvohārena kho, mahārāja, soceyyaṃ veditabba”nti.	828	
PA_tika-s03_01t:829_0	Ñāṇathāmoti ñāṇaguṇabalaṃ, yena ṭhānuppattikapaṭibhānādinā accāyikakiccakaraṇīyāni	829	
PA_tika-s03_01t:829_1	niṭṭhāpeti. Saṃkathāyāti atthavīmaṃsanavasena pavattāya sammākathāya. Uppilavati	829	
PA_tika-s03_01t:829_2	lahukabhāvato. Heṭṭhācarakāti avacarakā. Ye anupavisitvā paresaṃ rahassavīmaṃsanavasena	829	
PA_tika-s03_01t:829_3	pavattā, tesu ocarakavohāroti vuttaṃ “carā hī”tiādi.	829	
PA_tika-s03_01t:830_0	Vaṇṇasaṇṭhānenāti vaṇṇena vā saṇṭhānena vā vaṇṇapokkharatāya vā saṇṭhānasampattiyā	830	
PA_tika-s03_01t:830_1	vā. Sujāno pesalo vissaseti yojanā. Lahukadassanenāti parittadassanena vijjukena	830	
PA_tika-s03_01t:830_2	viya. Parikkhārabhaṇḍakenāti pabbajitaparikkhārabhūtena bhaṇḍakena. Lohaḍḍhamāsoti	830	
PA_tika-s03_01t:830_3	lohamayo upaḍḍhagghanakamāso.	830	
PA_tika-s03_01t:831	Sattajaṭilasuttavaṇṇanā niṭṭhitā.	83	
PA_tika-s03_01t:832	2. Pañcarājasuttavaṇṇanā	83	
PA_tika-s03_01t:833_0	123. Rūpāti rūpasaṅkhātā kāmaguṇā. Te pana nīlādivasena anekabhedabhinnāpi rūpāyatanattā	833	
PA_tika-s03_01t:833_1	cakkhuviññeyyataṃ nātivattantīti āha “nīlapītādibhedaṃ rūpārammaṇa”nti. To-saddopi	833	
PA_tika-s03_01t:833_2	dā-saddo viya kālattho hotīti āha “yatoti yadā”ti. Manaṃ āpayati vaḍḍhetīti manāpaṃ,	833	
PA_tika-s03_01t:833_3	manoramaṃ. Manāpanipphattitanti tassa puggalassa manasā piyāyitaṃ, tassa aggabhāvena	833	
PA_tika-s03_01t:833_4	pariyantaṃ paramaṃ koṭiṃ katvā pavattitanti attho. Puggalamanāpanti ārammaṇasabhāvaṃ	833	
PA_tika-s03_01t:833_5	acintetvā puggalassa vasena manāpabhāveneva iṭṭhatāya iṭṭhanti. Sammutīti samaññā.	833	
PA_tika-s03_01t:833_6	Puggalamanāpaṃ nāma saññāvipallāsavasena viparītampi gaṇhāti itarasabhāvatoti āha	833	
PA_tika-s03_01t:833_7	“yaṃ ekassa…pe… iṭṭhaṃ kanta”nti. Idāni taṃ jivhāviññeyyavasena yojetvā dassento	833	
PA_tika-s03_01t:833_8	“paccantavāsīna”ntiādimāha. Idaṃ puggalamanāpanti idaṃ yathāvuttaṃ jivhāviññeyyaṃ	833	
PA_tika-s03_01t:833_9	viya aññampi evaṃjātikaṃ tena tena puggalena manāpanti gahetabbārammaṇaṃ puggalamanāpaṃ nāma.	833	
PA_tika-s03_01t:834_0	Loke paṭivibhattaṃ natthi, vibhajitvā dassanena lokena madhurajātenapi paṭivibhattaṃ	834	
PA_tika-s03_01t:834_1	katvā gahetuṃ na sakkuṇeyyāti adhippāyo. Tenāha “vibhajitvā pana dassetabba”nti.	834	
PA_tika-s03_01t:834_2	Dibbakappampīti devalokapariyāpannasadisampi amanāpaṃ upaṭṭhāti uḷārapaṇītārammaṇaparicayato.	834	
PA_tika-s03_01t:834_3	Majjhimānaṃ pana…pe… vibhajitabbaṃ tesaṃ manāpassa manāpato, amanāpassa amanāpato	834	
PA_tika-s03_01t:834_4	upaṭṭhānato. Tatthapi iṭṭhāniṭṭhaparicchedo nippariyāyato evaṃ veditabboti dassento	834	
PA_tika-s03_01t:834_5	āha “tañca paneta”ntiādi. Tañca panetaṃ iṭṭhāniṭṭhabhūtaṃ ārammaṇaṃ kāmāvacarajavanesu	834	
PA_tika-s03_01t:834_6	akusalassa vasena yebhuyyena pavattatīti katvā tattha “rajjati dussatī”ti akusalasseva	834	
PA_tika-s03_01t:834_7	pavatti dassitā. Sesakāmāvacarassapi vasena pavatti labbhateva. Tathā hi taṃ appaṭikūlepi	834	
PA_tika-s03_01t:834_8	paṭikūlākārato, paṭikūlepi appaṭikūlākārato pavattatīti. Vipākacittaṃ iṭṭhāniṭṭhaṃ	834	
PA_tika-s03_01t:834_9	paricchindati, na sakkā vipākaṃ vañcetunti. Kusalakammaṃ hi ekantato iṭṭhameva, akusalakammañca	834	
PA_tika-s03_01t:834_10	aniṭṭhameva, tasmā tattha uppajjamānaṃ vipākacittaṃ yathāsabhāvato pavattatīti.	8341	
PA_tika-s03_01t:835_0	Yaṃ pana sammohavinodaniyaṃ “kusalakammajaṃ aniṭṭhaṃ nāma natthī”ti ettakameva vuttaṃ,	835	
PA_tika-s03_01t:835_1	taṃ pana nidassanamattaṃ daṭṭhabbaṃ. Tena sobhanaṃ akusalakammajampi ekaccānaṃ sattānaṃ	835	
PA_tika-s03_01t:835_2	iṭṭhanti anuññātaṃ siyā. Kusalakammajaṃ pana sabbesaṃ iṭṭhamevāti vadanti. Tiracchānagatānaṃ	835	
PA_tika-s03_01t:835_3	kesañci manussarūpaṃ amanāpaṃ, yato te disvāva palāyanti. Manussā ca devatānaṃ rūpaṃ	835	
PA_tika-s03_01t:835_4	disvā bhāyanti, tesampi vipākaviññāṇaṃ taṃ rūpaṃ ārabbha kusalavipākameva uppajjati,	835	
PA_tika-s03_01t:835_5	tādisassa pana puññassa abhāvā na tesaṃ tattha abhirati hotīti daṭṭhabbaṃ. Kusalakammajassa	835	
PA_tika-s03_01t:835_6	pana aniṭṭhassa abhāvo viya akusalakammajassa sobhanassa iṭṭhassa abhāvo vattabbo.	835	
PA_tika-s03_01t:835_7	Hatthiādīnampi hi akusalakammajaṃ manussānaṃ akusalavipākasseva ārammaṇaṃ, kusalakammajaṃ	835	
PA_tika-s03_01t:835_8	pana pavatte samuṭṭhitaṃ kusalavipākassa, iṭṭhārammaṇena vomissakattā appakaṃ akusalakammajaṃ	835	
PA_tika-s03_01t:835_9	bahulaṃ akusalavipākuppattiyā kāraṇaṃ na bhavissatīti sakkā vattuṃ. Idāni tameva	835	
PA_tika-s03_01t:835_10	vipākavasena iṭṭhāniṭṭhārammaṇavavatthānaṃ vibhāvetuṃ “kiñcāpi hī”tiādi vuttaṃ. Tayidaṃ	8351	
PA_tika-s03_01t:835_11	sammutimanāpasaṃvibhāgatthaṃ vuttaṃ, idha pana na tathā vibhattanti āha “bhagavā panā”tiādi.	8351	
PA_tika-s03_01t:836_0	So upāsako candanaṅgalagāme jātattā “candanaṅgaliko”ti paññāyati, “candanavilāso”ti	836	
PA_tika-s03_01t:836_1	keci. Tassa upāsakassa paṭibhānaṃ udapādīti yojanā. Te rājāno hatappabhe hatasobhe	836	
PA_tika-s03_01t:836_2	disvāti sambandho. Udakābhisitteti udakena abhisiñcite. Aṅgāre viyāti aṅgārakkhaṇe viya.	836	
PA_tika-s03_01t:837	Kālassevāti pageva. Avigatagandhaṃ taṅkhaṇavikasitatāya. Īdisaṃ vacananti “acchādesī”ti evarūpaṃ vacananti.	83	
PA_tika-s03_01t:838	Pañcarājasuttavaṇṇanā niṭṭhitā.	83	
PA_tika-s03_01t:839	3. Doṇapākasuttavaṇṇanā	83	
PA_tika-s03_01t:840_0	124. “Doṇapākakura”nti ettha vibhattilopaṃ katvā niddesoti āha “doṇapākaṃ kura”nti.	840	
PA_tika-s03_01t:840_1	Doṇassāti catunnaṃ āḷhakānaṃ, soḷasanāḷīnanti attho. Tadupiyanti tadanurūpaṃ, tassa	840	
PA_tika-s03_01t:840_2	vuttaparimāṇassa anucchavikanti attho. Pubbeti taṃdivasato purimataradivasesu. Balavāti	840	
PA_tika-s03_01t:840_3	mahā. Bhattapariḷāhoti bhattasammadahetuko. Assa rañño ubhosu passesu gahitatālavaṇṭā	840	
PA_tika-s03_01t:840_4	bījanti yamakatālavaṇṭehi. Phāsuvihāranti bhojane mattaññutāya laddhabbasukhavihāraṃ.	840	
PA_tika-s03_01t:840_5	Bhojanamattaññū hi sukhavihāro hoti. Tenāha “tanukassa bhavanti vedanā, saṇikaṃ jīrati āyu pālaya”nti.	840	
PA_tika-s03_01t:841_0	Tanukassāti tanukā assa puggalassa, bhuttapaccayā visabhāgavedanā na hontīti attho.	841	
PA_tika-s03_01t:841_1	Saṇikanti mandaṃ mudukaṃ, aparissayamevāti attho. Jīratīti paribhuttāhāro paccati.	841	
PA_tika-s03_01t:841_2	Āyupālayanti nirodho avedano jīvitaṃ rakkhanto. Atha vā saṇikaṃ jīratīti so bhojane	841	
PA_tika-s03_01t:841_3	mattaññū puggalo parimitāhāratāya saṇikaṃ cirena jīrati jaraṃ pāpuṇāti jīvitaṃ pālento.	841	
PA_tika-s03_01t:842_0	Pariyāpuṇitvāti ettha yathā sabbaṃ so pariyāpuṇi, tato parañca yathā paṭipajji, taṃ	842	
PA_tika-s03_01t:842_1	dassetuṃ “raññā saddhi”ntiādi vuttaṃ. Tāvatake taṇḍule hāreyyāsi tadupiyañca byañjananti ānetvā sambandho.	842	
PA_tika-s03_01t:843_0	Purisabhāgo esāti majjhimena purisena bhuñjitabbabhāgo eso, yadidaṃ nāḷikodanamattaṃ.	843	
PA_tika-s03_01t:843_1	Sallikhitasarīratāti bhamaṃ āropetvā ullikhitassa viya sabbapariḷāhavūpasamassa puthulatāpagatasarīrassa.	843	
PA_tika-s03_01t:843_2	Sīlaṃ samparāyikatthoti vuttaṃ, kuto panettha sīlanti āha “bhojane”tiādi. Sīlaṅgaṃ	843	
PA_tika-s03_01t:843_3	nāma hotīti catupārisuddhisīlassa avayavo eko bhāgo hoti.	843	
PA_tika-s03_01t:844	Doṇapākasuttavaṇṇanā niṭṭhitā.	84	
PA_tika-s03_01t:845	4. Paṭhamasaṅgāmasuttavaṇṇanā	84	
PA_tika-s03_01t:846_0	125. Vedena ñāṇena īhati iriyatīti vedehī, kosalarājabhaginī ajātasattuno mātā, sā	846	
PA_tika-s03_01t:846_1	kira sampajaññajātikā. Tenāha “paṇḍitādhivacana”nti, cattāri aṅgāni etissanti caturaṅginī.	846	
PA_tika-s03_01t:846_2	Dvinnaṃ rajjānanti kāsikarajjamagadharajjānaṃ antare, so pana gāmo kāsikarajjo.	846	
PA_tika-s03_01t:847_0	Pāpāti lāmakā nihīnācārā. Mejjati siniyhatīti metti, sā etesu atthīti mittā. Saha	847	
PA_tika-s03_01t:847_1	ayanti pavattantīti sahāyā. Sampavaṅkanti suṭṭhu onataṃ. Jayakāraṇaṃ disvā āha, tathā	847	
PA_tika-s03_01t:847_2	hi “ajja imaṃ rattiṃ dukkhaṃ setī”ti kālaparicchedavasena vuttaṃ. Verighāto nāma	847	
PA_tika-s03_01t:847_3	veripuggale satīti āha “veripuggalaṃ labhatī”ti.	847	
PA_tika-s03_01t:848	Paṭhamasaṅgāmasuttavaṇṇanā niṭṭhitā.	84	
PA_tika-s03_01t:849	5. Dutiyasaṅgāmasuttavaṇṇanā	84	
PA_tika-s03_01t:850_0	126. Suṇāthāti “vatvā”ti vacanaseso. Upakappatīti sambhavati. Sayhaṃ hotīti kātuṃ	850	
PA_tika-s03_01t:850_1	sakkā hoti. “Yadā caññe”ti ca-kāro nipātamattanti āha “yadā aññe”ti. Vilumpantīti	850	
PA_tika-s03_01t:850_2	vināsaṃ acchindanaṃ karonti. Vilumpīyatīti viluttaparasantakassa asakattā puggalo	850	
PA_tika-s03_01t:850_3	diṭṭhadhammikaṃ kammaphalaṃ paṭisaṃvedento viya sayampi parena vilumpīyati, dhanajāniṃ	850	
PA_tika-s03_01t:850_4	pāpuṇāti. “Kāraṇa”nti hi maññatīti pāpakiriyaṃ attano hitāvahaṃ kāraṇaṃ katvā maññati.	850	
PA_tika-s03_01t:850_5	Jayanto puggalo “idaṃ nāma jināmī”ti maññamāno sayampi tato parājayaṃ pāpuṇāti. Ghaṭṭetāranti	850	
PA_tika-s03_01t:850_6	pāpakammavipākaṃ. Kammavivaṭṭenāti kammassa vivaṭṭanena, paccayalābhena laddhāvasarena	850	
PA_tika-s03_01t:850_7	vivaṭṭetvā vigamitena kammenāti attho.	850	
PA_tika-s03_01t:851	Dutiyasaṅgāmasuttavaṇṇanā niṭṭhitā.	85	
PA_tika-s03_01t:852	6. Mallikāsuttavaṇṇanā	85	
PA_tika-s03_01t:853_0	127. Ekaccāti paṇḍitā sapaññā. Seyyāti varā. Gāthāsukhatthaṃ sasurasaddalopaṃ katvā	853	
PA_tika-s03_01t:853_1	“sassudevā”ti vuttanti āha “sassusasuradevatā”ti. Disājeṭṭhakāti catūsupi disāsu	853	
PA_tika-s03_01t:853_2	jeṭṭhakasīsena hi lokaṃ vadati. Tādisāyāti tathārūpāya medhāvitādiguṇavuttiyā. Subhariyāyāti	853	
PA_tika-s03_01t:853_3	sukhettabhūtāya sundaritthiyāti attho.	853	
PA_tika-s03_01t:854	Mallikāsuttavaṇṇanā niṭṭhitā.	85	
PA_tika-s03_01t:855	7. Appamādasuttavaṇṇanā	85	
PA_tika-s03_01t:856_0	128. Samadhiggayhāti sammā ativiya gahetvā, ñāyena visesato gaṇhitvā. Kārāpakaappamādoti	856	
PA_tika-s03_01t:856_1	tiṇṇaṃ puññakiriyavatthūnaṃ pavattakaappamādo. Samavadhānanti samavarodhaṃ antogadhaṃ.	856	
PA_tika-s03_01t:856_2	Upakkhepanti bahi ahutvā pakkhipitabbataṃ. Sesapadajātāni viya ava…pe… dhammā sappadesattā.	856	
PA_tika-s03_01t:856_3	Appamāde samodhānaṃ gacchanti tassa nippadesattā. Aggaṃ seṭṭhaṃ mahantaṃ sesadhammānaṃ	856	
PA_tika-s03_01t:856_4	appamādo. Paṭilābhakaṭṭhenāti adhigamahetutāya. Lokiyopi samānoti kāmāvacaropi samāno.	856	
PA_tika-s03_01t:856_5	Mahaggatānuttarānaṃ pubbabhāge pavattaappamādo hi idhādhippeto.	856	
PA_tika-s03_01t:857_0	Pasaṃsanti paṇḍitāti yojanā. Appamādassa pāsaṃsabhāve ekantato kattabbatāya pana	857	
PA_tika-s03_01t:857_1	“etānī”tiādinā kāraṇaṃ āha. Imissā yojanāya “puññakiriyāsū”ti padassa “appamatto”ti	857	
PA_tika-s03_01t:857_2	iminā sambandho. Yasmā paṇḍitā appamādaṃ pasaṃsanti, yasmā ca puññakiriyāsu appamatto	857	
PA_tika-s03_01t:857_3	ubho atthe adhiggaṇhāti, tasmā āyuādīni patthayantena appamādova kātabboti. Dutiyayojanāya	857	
PA_tika-s03_01t:857_4	pana paṇḍitā appamādaṃ pasaṃsanti. Kattha? Puññakiriyāsu. Kasmāti ce? Appamattotiādi.	857	
PA_tika-s03_01t:857_5	Tenāha “yasmā…pe… attho”ti. Atthapaṭilābhāti diṭṭhadhammikādihitapaṭilābhā.	857	
PA_tika-s03_01t:858	Appamādasuttavaṇṇanā niṭṭhitā.	85	
PA_tika-s03_01t:859	8. Kalyāṇamittasuttavaṇṇanā	85	
PA_tika-s03_01t:860_0	129. Sīlādiguṇasamannāgato kalyāṇo bhaddako mitto etassāti kalyāṇamitto, tassa dhammo	860	
PA_tika-s03_01t:860_1	kalyāṇamittasseva svākhāto nāma hoti sutvā kattabbakiccassa sādhanato. Tenāha “atthaṃ	860	
PA_tika-s03_01t:860_2	pūretī”ti. Itarassāti pāpamittassa. Tenāti atthapūraṇena. Etanti “so ca kho kalyāṇamittassā”ti	860	
PA_tika-s03_01t:860_3	etaṃ vacanaṃ. Desanādhammoti pariyattidhammo. So hi kalyāṇamittato paccakkhato laddhabbo,	860	
PA_tika-s03_01t:860_4	itare tadupanissayā paccattapurisakārehi, tena laddhabbo kalyāṇamittoti evamattho	860	
PA_tika-s03_01t:860_5	gahetabbo. Sāvakabodhisattavasena hesā desanā āgatā. Na hi sesabodhisattānaṃ paropadesena payojanaṃ atthi.	860	
PA_tika-s03_01t:861_0	Upaḍḍhaṃ kalyāṇamittatoti brahmacariyaṃ carantassa upaḍḍhaguṇo kalyāṇamittato laddhabbo.	861	
PA_tika-s03_01t:861_1	Upaḍḍhaṃ paccattapurisakāratoti itaraṃ upaḍḍhaṃ ñāṇaṃ paṭipajjantassa attano purisakārato.	861	
PA_tika-s03_01t:861_2	Lokepi pākaṭoyamattho “ācariyato upaḍḍhaṃ, paccattapurisakārato upaḍḍhaṃ laddhabbā	861	
PA_tika-s03_01t:861_3	tevijjatā”ti, tasmā thero tathā cintesi. Nippadesanti anavasesato. Tatoti kalyāṇamittato.	861	
PA_tika-s03_01t:861_4	Upaḍḍhaṃ āgacchatīti upaḍḍhaguṇo paṭipajjantaṃ upagacchati. Bahūhi purisehi. Vinibbhogo	861	
PA_tika-s03_01t:861_5	vivecanaṃ natthi ekajjhaṃ atthassa vivecetuṃ asakkuṇeyyattā. Esāti paratoghosapaccattapurisakārato	861	
PA_tika-s03_01t:861_6	ca sijjhamāno attho. Ettakanti ettako bhāgo. Yadi na sakkā laddhuṃ, atha kasmā upaḍḍhanti	861	
PA_tika-s03_01t:861_7	vuttanti āha “kalyāṇamittatāyā”tiādi. Sammādiṭṭhiādīsu na sakkā laddhuṃ. Asakkuṇeyye	861	
PA_tika-s03_01t:861_8	sakalampi na sambhavati paratoghosamattena tesaṃ asijjhanato, padhānahetubhāvadīpanatthaṃ	861	
PA_tika-s03_01t:861_9	pana “sakalamevā”ti vuttaṃ. Pubbabhāgapaṭilābhaṅganti pubbabhāge paṭiladdhabbakāraṇaṃ	861	
PA_tika-s03_01t:861_10	kalyāṇamittassa upadesena vinā tena uttari visesato aladdhabbato. Atthatoti paramatthato.	8611	
PA_tika-s03_01t:861_11	“Kalyāṇamittaṃ…pe… cattāro khandhā”ti vatvā sutvāti attho. Te pana sīlādayo saṅkhārakkhandhapariyāpannāti	8611	
PA_tika-s03_01t:861_12	āha “saṅkhārakkhandhotipi vadantiyevā”ti.	8611	
PA_tika-s03_01t:862_0	Māhevanti mā aha evanti chedo, ahāti nipātamattaṃ, māti paṭisedhe nipāto. Tenāha	862	
PA_tika-s03_01t:862_1	“mā evaṃ abhaṇī”ti. “Māhevaṃ ānandā”ti vadato bhagavato imasmiṃ ṭhāne tādisassa nāma	862	
PA_tika-s03_01t:862_2	te, ānanda, kalyāṇamittaguṇe sevato vattuṃ yuttaṃ ayāthāvatoti dhammabhaṇḍāgārikassa	862	
PA_tika-s03_01t:862_3	yathābhūtaguṇakittanamukhena paṭikkhepo yuttoti dassento “bahussuto”tiādimāha. Idanti	862	
PA_tika-s03_01t:862_4	idaṃ vacanaṃ bhagavā āhāti sambandho. Sakalameva hīti ettha hi-saddo hetuattho. Tena	862	
PA_tika-s03_01t:862_5	“māheva”nti tassa paṭikkhepassa kāraṇaṃ jotitaṃ, na sarūpato vuttaṃ. “Kalyāṇamittasseta”ntiādinā	862	
PA_tika-s03_01t:862_6	pana taṃ sarūpato dassitanti āha “idāni…pe… ādimāhā”ti. Pāṭikaṅkhitabbanti icchanaṭṭhena	862	
PA_tika-s03_01t:862_7	pāṭikaṅkhitabbaṃ, na paṭikaṅkhānimittenāti āha “avassaṃbhāvīti attho”ti.	862	
PA_tika-s03_01t:863_0	Idhāti antogadhāvadhāraṇapadaṃ, idhevāti attho. Imasmiṃyeva hi sāsane ariyamaggabhāvanā,	863	
PA_tika-s03_01t:863_1	na aññattha. Ādipadānaṃyevāti tasmiṃ tasmiṃ vākye ādito eva vuttasammādiṭṭhiādipadānaṃyeva.	863	
PA_tika-s03_01t:863_2	Sammādassanalakkhaṇāti catunnaṃ ariyasaccānaṃ pariññābhisamayādivasena sammadeva	863	
PA_tika-s03_01t:863_3	dassanasabhāvā. Sammāabhiropanalakkhaṇoti nibbānasaṅkhāte ārammaṇe sampayuttadhamme	863	
PA_tika-s03_01t:863_4	sammadeva āropanasabhāvo. Sammāpariggahaṇalakkhaṇāti musāvādādīnaṃ visaṃvādanādikiccatāya	863	
PA_tika-s03_01t:863_5	lūkhānaṃ apariggāhakānaṃ paṭipakkhabhāvato pariggāhakasabhāvā sammāvācā siniddhabhāvena	863	
PA_tika-s03_01t:863_6	sampayuttadhamme sammāvācāpaccayaṃ subhāsitasotārañca puggalaṃ pariggaṇhātīti sammāpariggahaṇalakkhaṇā.	863	
PA_tika-s03_01t:863_7	Yathā kāyikakiriyā kiñci kattabbaṃ samuṭṭhāpeti, sayañca samuṭṭhahanaṃ ghaṭanaṃ hoti,	863	
PA_tika-s03_01t:863_8	tathā sammākammanta saṅkhātā viratipīti samuṭṭhāpanalakkhaṇā daṭṭhabbā, sampayuttadhammānaṃ	863	
PA_tika-s03_01t:863_9	vā ukkhipanaṃ samuṭṭhāpanaṃ kāyikakiriyāya bhārukkhipanaṃ viya. Jīvamānassa sattassa,	863	
PA_tika-s03_01t:863_10	sampayuttadhammānaṃ vā, jīvitappavattiyā ājīvasseva vā suddhi vodānaṃ. Yathā uppannuppannānaṃ	8631	
PA_tika-s03_01t:863_11	vajjānaṃ dhammena pahānānuppādaatthalābhādiparivuḍḍhi hoti, evaṃ sampayuttānaṃ paggahaṇasabhāvoti	8631	
PA_tika-s03_01t:863_12	sammāpaggahalakkhaṇo sammāvāyāmo. Kāyavedanācittadhammesu subhasukhaniccaattagāhānañca	8631	
PA_tika-s03_01t:863_13	vidhamanavasena sammāpatiṭṭhānasabhāvāti sammāupaṭṭhānalakkhaṇā sammāsati. Sampayuttadhammānaṃ	8631	
PA_tika-s03_01t:863_14	sammā samādahanaṃ ekaggatākaraṇaṃ sabhāvo etassāti sammāsamādhānalakkhaṇo sammāsamādhi.	8631	
PA_tika-s03_01t:863_15	Tīṇi kiccāni honti paṭipakkhadhammesu, ārammaṇadhammesu, sampayuttadhammesu ca ekasmiṃyeva	8631	
PA_tika-s03_01t:863_16	khaṇe pavattivisesabhūtāni. Idāni tāni sarūpato dassetuṃ “seyyathida”ntiādi vuttaṃ.	8631	
PA_tika-s03_01t:863_17	Saddhinti iminā “aññehī”ti vuttakilesā micchādiṭṭhiyā saha ekaṭṭhā vā anekaṭṭhā vāti	8631	
PA_tika-s03_01t:863_18	dasseti. Pajahati pahāya naṃ paṭivijjhati. Nirodhanti nibbānaṃ ārammaṇaṃ karoti sacchikiriyāpaṭivedhena paṭivijjhati.	8631	
PA_tika-s03_01t:864_0	Na kevalaṃ maggadhammā vuttanayeneva, atha kho aparenapi nayena veditabbāti dassento	864	
PA_tika-s03_01t:864_1	“apicā”tiādimāha. Nānākhaṇā punappunaṃ uppajjanato. Nānārammaṇā aniccānupassanādibhāvato.	864	
PA_tika-s03_01t:864_2	Ekakkhaṇā sakideva uppajjanato. Ekārammaṇā nibbānavisayattā. Cattāri nāmāni labhati	864	
PA_tika-s03_01t:864_3	pariññābhisamayādivasena pavattiyā. Tīṇi nāmāni labhati kāmasaṅkappādīnaṃ pahānavasena	864	
PA_tika-s03_01t:864_4	pavattiyā. Paṭipakkhapahānavasena hissa nāmattayalābho. Esa nayo sesesupi. Viratiyopi	864	
PA_tika-s03_01t:864_5	honti cetanāyopi pubbabhāgepi vikkhambhanavasena pavattanato. Maggakkhaṇe pana viratiyova	864	
PA_tika-s03_01t:864_6	paṭipakkhasamucchindanassa maggakiccattā. Na hi cetanā maggasabhāvā. Sammappadhānasatipaṭṭhānavasenāti	864	
PA_tika-s03_01t:864_7	catubbidhasammappadhānacatubbidhasatipaṭṭhānavasena cattāri nāmāni labhati anuppannākusalānuppādanādīnaṃ	864	
PA_tika-s03_01t:864_8	kusalānañca vaḍḍhanato. Pubbabhāgepi maggakkhaṇepīti yathā pubbabhāge paṭhamajjhānādivasena	864	
PA_tika-s03_01t:864_9	nānā. Evaṃ maggakkhaṇepi. Na hi ekopi ca maggasamādhi paṭhamajjhānasamādhiādināmāni	864	
PA_tika-s03_01t:864_10	labhati sammādiṭṭhiādīnaṃ viya kiccavasena bhedābhāvato. Tenāha “maggakkhaṇepi sammāsamādhiyevā”ti.	8641	
PA_tika-s03_01t:865_0	Ñatvā ñātabbāti sambandho. Vuddhi nāma vepullaṃ bhiyyobhāvo punappunaṃ uppādo evāti	865	
PA_tika-s03_01t:865_1	āha “punappunaṃ janetī”ti. Abhinibbattetīti abhivaḍḍhaṃ pāpento nibbatteti. Vivittatāti	865	
PA_tika-s03_01t:865_2	vivittabhāvo. So hi vivecanīyato viviccati, yaṃ viviccitvā ṭhitaṃ, tadubhayampi idha	865	
PA_tika-s03_01t:865_3	vivittabhāvasāmaññena “vivittatā”ti vuttaṃ. Tesu purimo vivecanīyato viviccamānatāya	865	
PA_tika-s03_01t:865_4	viviccanakiriyāya samaṅgī dhammasamūho tāya eva viviccanakiriyāya vasena vivekoti	865	
PA_tika-s03_01t:865_5	gahito. Itaro sabbaso tato vivittasabhāvatāya. Tattha yasmiṃ dhammapuñje sammādiṭṭhi	865	
PA_tika-s03_01t:865_6	pavattati, taṃ yathāvuttāya viviccamānatāya vivekasaṅkhātaṃ nissāyeva pavattati,	865	
PA_tika-s03_01t:865_7	itaraṃ pana taṃninnatātaṃārammaṇatāhīti vuttaṃ “vivekaṃ nissitaṃ, viveke vā nissita”nti.	865	
PA_tika-s03_01t:866_0	Yathā vā vivekavasena pavattaṃ jhānaṃ “vivekaja”nti vuttaṃ, evaṃ vivekavasena pavattā	866	
PA_tika-s03_01t:866_1	sammādiṭṭhi “vivekanissitā”ti daṭṭhabbā. Nissayo ca vipassanāmaggānaṃ vasena maggaphalānaṃ	866	
PA_tika-s03_01t:866_2	veditabbo. Asatipi tāsaṃ pubbāparabhāve “paṭiccasamuppādo”ti ettha paccayānaṃ samuppādanaṃ	866	
PA_tika-s03_01t:866_3	viya abhinnadhammādhārā nissayabhāvanā sambhavanti. Tassa tadaṅga-samucchedanissaraṇavivekanissitataṃ	866	
PA_tika-s03_01t:866_4	vatvā paṭippassaddhivivekanissitatāya avacanaṃ ariyamaggabhāvanāya vuccamānattā.	866	
PA_tika-s03_01t:866_5	Bhāvitamaggassa hi ye sacchikātabbā dhammā. Tesaṃ kiccaṃ paṭippassaddhiviveko. Ajjhāsayatoti	866	
PA_tika-s03_01t:866_6	“nibbānaṃ sacchikarissāmī”ti mahantaajjhāsayato. Yadipi hi vipassanākkhaṇe saṅkhārārammaṇaṃ	866	
PA_tika-s03_01t:866_7	cittaṃ, saṅkhāresu pana ādīnavaṃ suṭṭhu, disvā tappaṭipakkhe nibbāne ninnatāya ajjhāsayato	866	
PA_tika-s03_01t:866_8	nissaraṇavivekanissito hoti, uṇhābhibhūtassa puggalassa sītaninnacittatā viya. Keci	866	
PA_tika-s03_01t:866_9	pana “yathā sabhāvato, yathā ajjhāsayato nissaraṇavivekanissitatā, evaṃ paṭippassaddhivivekanissitatāpi	866	
PA_tika-s03_01t:866_10	siyā”ti vadanti. Yadaggena hi nibbānaninnatā siyā, tadaggena phalaninnatāpi siyā	8661	
PA_tika-s03_01t:866_11	“kudāssu nāmāhaṃ tadāyatanaṃ upasampajja vihareyya”nti ajjhāsayasampattiyā bhāvato.	8661	
PA_tika-s03_01t:866_12	Yasmā pahānavinayo viya rāganirodhopi idhādhippetavivekena atthato nibbisiṭṭho, tasmā	8661	
PA_tika-s03_01t:866_13	vuttaṃ esa nayo virāganissitādīsūti. Tenāha “vivekatthā eva hi virāgādayo”ti.	8661	
PA_tika-s03_01t:867_0	Vossaggasaddo pariccāgattho pakkhandanattho cāti vossaggassa duvidhatā vuttā. Vossajjanañhi	867	
PA_tika-s03_01t:867_1	pahānaṃ, vissaṭṭhabhāvena nirāsaṅkapavatti ca, tasmā vipassanākkhaṇe tadaṅgavasena,	867	
PA_tika-s03_01t:867_2	maggakkhaṇe samucchedavasena paṭipakkhassa pahānaṃ vossaggo, tathā vipassanākkhaṇe	867	
PA_tika-s03_01t:867_3	taṃninnabhāvena, maggakkhaṇe ārammaṇakaraṇena vissaṭṭhasabhāvatā vossaggoti veditabbaṃ.	867	
PA_tika-s03_01t:867_4	Tenevāha “tattha pariccāgavossaggo”tiādi. Ayaṃ sammādiṭṭhīti ayaṃ missakavasena vuttā	867	
PA_tika-s03_01t:867_5	sammādiṭṭhi. Yathāvuttena pakārenāti tadaṅgappahānasamucchedappahānapakārena taṃninnatadārammaṇakaraṇappakārena ca.	867	
PA_tika-s03_01t:868_0	Pubbe vossaggavacanasseva atthassa vuttattā āha “sakalena vacanenā”ti. Pariṇamantaṃ	868	
PA_tika-s03_01t:868_1	vipassanākkhaṇe, pariṇataṃ maggakkhaṇe. Pariṇāmo nāma idha paripākoti āha “paripaccantaṃ	868	
PA_tika-s03_01t:868_2	paripakkañcā”ti. Paripāko ca āsevanalābhena laddhasāmatthiyassa kilese pariccajituṃ	868	
PA_tika-s03_01t:868_3	nibbānaṃ pakkhandituṃ tikkhavisadabhāvo. Tenāha “aya”ntiādi. Esa nayoti yvāyaṃ nayo	868	
PA_tika-s03_01t:868_4	“vivekanissita”ntiādinā sammādiṭṭhiyaṃ vutto, sesesu sammāsaṅkappādīsupi eseva nayo,	868	
PA_tika-s03_01t:868_5	evaṃ tattha netabbanti attho. Paṭiccāti nissāya. Jātisabhāvāti jāyanasabhāvā. Sakaloti	868	
PA_tika-s03_01t:868_6	anavaseso, sabboti attho. Na koci maggo sāvaseso hutvā sambhavati. Heṭṭhime magge	868	
PA_tika-s03_01t:868_7	uppanne uparimo uppanno eva nāma anantarāyena uppajjanato. Vavassaggattheti vacasāyatthe.	868	
PA_tika-s03_01t:868_8	Vaṇṇayantīti guṇavaṇṇanavasena vitthārenti.	868	
PA_tika-s03_01t:869	Kalyāṇamittasuttavaṇṇanā niṭṭhitā.	86	
PA_tika-s03_01t:870	9. Paṭhamaaputtakasuttavaṇṇanā	87	
PA_tika-s03_01t:871_0	130. Diva-saddo divā-saddo viya divasapariyāyo, tasmā visesanabhāvena vuccamāno divasaddo	871	
PA_tika-s03_01t:871_1	atthavisesaṃ dīpetīti āha “divasassa divā”tiādi. Saṃ vuccati dhanaṃ, tassa patīti	871	
PA_tika-s03_01t:871_2	sampati, dhanasāmiko, tassa hitāvahattā sāpateyyanti āha “sāpateyyanti dhana”nti.	871	
PA_tika-s03_01t:871_3	Tassa gehe katākatabhaṇḍassa atibahubhāvato vimhayappatto rājā “ko pana vādo”ti āha.	871	
PA_tika-s03_01t:871_4	Kāḷalohaṃ nāma ayophalaṃ. Kacchapādirūpehipi sovaṇṇādīni ṭhapenti. Sakuṇḍakabhattanti	871	
PA_tika-s03_01t:871_5	sakuṇḍehi vā sathusehi vā pakkabhattaṃ. Bilaṅgaṃ vuccati dhaññabilaṅgaṃ, āranālantipi	871	
PA_tika-s03_01t:871_6	vuccati, taṃ dutiyaṃ assāti bilaṅgadutiyaṃ. Tañhi kañjito nibbattattā kañjikaṃ nāma.	871	
PA_tika-s03_01t:871_7	Tīhi pakkhehi vatthakhaṇḍehi katanivāsanaṃ tipakkhavasanaṃ. Tenāha “tīṇi…pe… nivāsana”nti.	871	
PA_tika-s03_01t:872_0	Asanto nīco purisoti asappurisoti āha “lāmakapuriso”ti. Kammassa nibbattabhāvena	872	
PA_tika-s03_01t:872_1	otaraṇatāya phalaṃ aggaṃ nāma, uparibhūmigatattā uddhaṃ aggaṃ assāti uddhaggikaṃ.	872	
PA_tika-s03_01t:872_2	Dakkhiṇanti dānamāha. Saggo nāma kāmabhavūpapattibhavo, tassa nibbattanato “saggassa	872	
PA_tika-s03_01t:872_3	hitā”ti vuttaṃ. Tatrupapattijananatoti tatra upapattiyā jananato, uppādanatoti attho.	872	
PA_tika-s03_01t:873_0	Setaṃ udakaṃ etissāti setodakā. So yena bhāvena yattha pākaṭataro hutvā dissati,	873	
PA_tika-s03_01t:873_1	taṃ dassetuṃ “vīcīnaṃ bhinnaṭṭhāne”ti āha. Sukhotaraṇaṭṭhānatāya kaddamādidosavirahato	873	
PA_tika-s03_01t:873_2	ca sundaratitthā. Taṃ apeyyamānanti taṃ udakaṃ kenaci aparibhuñjiyamānaṃ. Attanā	873	
PA_tika-s03_01t:873_3	kattabbakiccakaroti attanā kātabbakammasaṅkhātakiccakaro, paribhogavasena ceva saṅgahetabbasaṅgaṇhanavasena	873	
PA_tika-s03_01t:873_4	ca niyojakoti attho. Kusalakiccakaroti attanā kātabbapuññakaro.	873	
PA_tika-s03_01t:874	Paṭhamaaputtakasuttavaṇṇanā niṭṭhitā.	87	
PA_tika-s03_01t:875	10. Dutiyaaputtakasuttavaṇṇanā	87	
PA_tika-s03_01t:876_0	131. Piṇḍapātenāti sahayoge karaṇavacanaṃ. Paṭipādanaṃ tena saha yojananti āha “piṇḍapātena	876	
PA_tika-s03_01t:876_1	saddhiṃ saṃyojesi, piṇḍapātaṃ adāsīti attho”ti. “Paṇītabhojanaṃ bhuñjitvā”ti vuttaṃ,	876	
PA_tika-s03_01t:876_2	pāḷiyaṃ pana “kaṇājakaṃ bhuñjati bilaṅgadutiya”nti. Taṃ taṃ pavattitaṃ yebhuyyavasena	876	
PA_tika-s03_01t:876_3	vuttanti daṭṭhabbaṃ. Idāni “imassa seṭṭhissa kassaci samaṇassa vā brāhmaṇassa vā	876	
PA_tika-s03_01t:876_4	dethā”ti vacanaṃ na sutapubbaṃ, yasmā paccekabuddhā nāma attano guṇānubhāvehi loke	876	
PA_tika-s03_01t:876_5	pākaṭā sañjātā eva honti, tasmā seṭṭhibhariyāya “na yassa vā tassa vā”tiādi cintitaṃ.	876	
PA_tika-s03_01t:876_6	Tathā hi tesaṃ dentāpi sakkaccaṃ yebhuyyena paṇītameva denti. Nāsāpuṭaṃ pahari attano	876	
PA_tika-s03_01t:876_7	ānubhāvena. So luddhatāya “bahu vata dhaññaṃ mamassā”ti cittaṃ saṃyametuṃ sandhāretuṃ asakkonto.	876	
PA_tika-s03_01t:877_0	Vippaṭisāruppannākāraṃ dassetuṃ “varameta”ntiādi vuttaṃ. “Imassa samaṇassa piṇḍapātaṃ	877	
PA_tika-s03_01t:877_1	dehī”ti vadato na ekāya eva javanavīthiyā vasena atthasiddhi. Atha kho tattha ādito	877	
PA_tika-s03_01t:877_2	pavattajavanavāropi atthi majjhe pavattajavanavāropi, taṃ sandhāyāha “pubbapacchimacetanāvasenā”ti.	877	
PA_tika-s03_01t:877_3	Ekā cetanā dve paṭisandhiyo na detīti ettha sāketapañhavasena nicchayo veditabbo.	877	
PA_tika-s03_01t:877_4	Cuddasannaṃ cetanānaṃ pubbe puretaraṃ katattā purāṇaṃ.	877	
PA_tika-s03_01t:878_0	Parigayhatīti pariggahoti āha “pariggahitaṃ vatthu”nti. Anvāya upanissāya jīvantīti	878	
PA_tika-s03_01t:878_1	anujīvino. Sabbametanti dhanadhaññādisabbaṃ etaṃ yathāvuttapariggahavatthuṃ. Nikkhippagāminanti	878	
PA_tika-s03_01t:878_2	nikkhipitabbatāgāminaṃ. Nikkhipitabbasabhāvaṃ hotīti āha “nikkhippasabhāva”nti. Pahāya	878	
PA_tika-s03_01t:878_3	gamanīyanti ayamettha atthoti āha “pariccajitabbasabhāvamevā”ti.	878	
PA_tika-s03_01t:879	Dutiyaaputtakasuttavaṇṇanā niṭṭhitā.	87	
PA_tika-s03_01t:880	Dutiyavaggavaṇṇanā niṭṭhitā.	88	
PA_tika-s03_01t:881	3. Tatiyavaggo	88	
PA_tika-s03_01t:882	1. Puggalasuttavaṇṇanā	88	
PA_tika-s03_01t:883_0	132. “Nīce kule paccājāto”tiādi appakāsanabhāvena tamatīti tamo, tena tamena yuttoti	883	
PA_tika-s03_01t:883_1	tamo puggalo vuccati, taṃyogato puggalassa tabbohāro yathā “maccherayogato macchero”ti.	883	
PA_tika-s03_01t:883_2	Tasmā tamoti appakāsanabhāvena tamo tamabhūto andhakāro viya jāto, andhakārattaṃ	883	
PA_tika-s03_01t:883_3	vā pattoti attho. Vuttalakkhaṇaṃ tamameva paramparato ayanaṃ gati niṭṭhā etassāti	883	
PA_tika-s03_01t:883_4	tamaparāyaṇo, tamaparāyaṇataṃ vā pattoti attho. Ñāyenapi tamaggahaṇena khandhatamova	883	
PA_tika-s03_01t:883_5	kathito, na andhakāratamo. Khandhatamoti ca sampattirahitā khandhapavattiyeva daṭṭhabbā.	883	
PA_tika-s03_01t:883_6	“Ucce kule paccājāto”tiādi pakāsanabhāvena jotetīti joti, tena jotinā yuttotiādi	883	
PA_tika-s03_01t:883_7	sabbaṃ tame vuttanayeneva veditabbaṃ. Itare dveti jotitamaparāyaṇo jotijotiparāyaṇoti itare dve puggale.	883	
PA_tika-s03_01t:884_0	Veṇuvettādikehi peḷādikārakā vilīvakārakā. Migamacchādīnaṃ nisādanato nesādā, māgavikamacchabandhādayo.	884	
PA_tika-s03_01t:884_1	Rathesu cammena hananakaraṇato rathakārā cammakārā vuttā. “Pu” iti karīsassa nāmaṃ,	884	
PA_tika-s03_01t:884_2	taṃ kusenti apanentīti pukkusā, pupphachaḍḍakā. Dubbaṇṇoti virūpo. Okoṭimakoti ārohābhāvena	884	
PA_tika-s03_01t:884_3	heṭṭhimakoṭiko, rassakāyoti attho. Tenāha “lakuṇḍako”ti. Laku viya ghaṭikā viya ḍeti	884	
PA_tika-s03_01t:884_4	pavattatīti hi lakuṇḍako, rasso. Kaṇati nimīlatīti kāṇo. Taṃ panassa nimīlanaṃ ekena	884	
PA_tika-s03_01t:884_5	akkhinā dvīhipi vāti āha “ekakkhikāṇo vā ubhayakkhikāṇo vā”ti. Kuṇanaṃ kuṇo, hatthavekallaṃ,	884	
PA_tika-s03_01t:884_6	so etassa atthīti kuṇī. Khañjo vuccati pādavikalo. Heṭṭhimakāyasaṅkhāto sarīrassa	884	
PA_tika-s03_01t:884_7	pakkho padeso hato assāti pakkhahato. Tenāha “pīṭhasampī”ti. Padīpe padīpane etabbaṃ	884	
PA_tika-s03_01t:884_8	netabbanti padīpeyyaṃ, telakapallādiupakaraṇaṃ. Vuttanti aṭṭhakathāyaṃ vuttaṃ.	884	
PA_tika-s03_01t:885_0	Āgamanavipattīti āgamanaṭṭhānavasena vipatti āgamo etthāti katvā. Pubbuppannapaccayavipattīti	885	
PA_tika-s03_01t:885_1	paṭhamuppannapaccayavasena vipatti. Caṇḍālādisabhāvā hissa mātāpitaro paṭhamuppannapaccayā,	885	
PA_tika-s03_01t:885_2	paṭhamuppattiyā vā paccayā, tehevassa vipatti eva, na sampatti. Pavattapaccayavipattīti	885	
PA_tika-s03_01t:885_3	pavatte sukhapaccayavipatti. Tādise nihīnakule uppannopi koci vibhavasampanno siyā,	885	
PA_tika-s03_01t:885_4	ayaṃ pana duggato durūpo hoti. Ājīvupāyavipattīti ājīvanupāyavasena vipatti. Sukhena	885	
PA_tika-s03_01t:885_5	hi jīvikaṃ pavattetuṃ upāyabhūtā hatthisippādayo imassa natthi, pupphachaḍḍakasilākoṭṭanādikammaṃ	885	
PA_tika-s03_01t:885_6	pana katvā jīvikaṃ pavatteti. Tenāha “kasiravuttike”ti. Attabhāvavipattīti upadhivipatti.	885	
PA_tika-s03_01t:885_7	Dukkhakāraṇasamāyogoti kāyikacetasikadukkhuppattiyā paccayasamodhānaṃ. Sukhakāraṇavipattīti	885	
PA_tika-s03_01t:885_8	sukhapaccayaparihāni. Upabhogavipattīti upabhogasukhassa vināso anupaladdhi. Joti	885	
PA_tika-s03_01t:885_9	ceva jotiparāyaṇabhāvo ca sukkapakkho.	885	
PA_tika-s03_01t:886_0	Dasahi akkosavatthūhīti lakkhaṇavacanaṃ etaṃ yathā “yadi me byādhitā honti, dātabbamidamosadha”nti,	886	
PA_tika-s03_01t:886_1	tasmā dasahi akkosavatthūhi, tattha vā yena kenaci paribhāsatīti attho. Ekaggacittoti	886	
PA_tika-s03_01t:886_2	dānaṃ dātuṃ apekkhitatāya samāhitacitto.	886	
PA_tika-s03_01t:887	Puggalasuttavaṇṇanā niṭṭhitā.	88	
PA_tika-s03_01t:888	2. Ayyikāsuttavaṇṇanā	88	
PA_tika-s03_01t:889_0	133. Jarājiṇṇāti jarāya jiṇṇā. Tena pākaṭajarāya matthakappattimāha. Vayovuḍḍhāti	889	
PA_tika-s03_01t:889_1	vayasā vuḍḍhā. Tena pacchimavayassa osakkasampavattiṃ vadati. Jātimahallikāti jātimahattagatā.	889	
PA_tika-s03_01t:889_2	Cirakālaṃ atikkantāti dve tayo rājaparivaṭṭe vītivattā. Vayo-saddo sādhāraṇavacanopi	889	
PA_tika-s03_01t:889_3	jiṇṇasaddasannidhānato osānavayaṃ eva vadatīti āha “pacchimavayaṃ sampattā”ti. Ayyikāti	889	
PA_tika-s03_01t:889_4	mātāmahiṃ sandhāya vadati. Hatthī eva ratanabhūto hatthiratananti āha “satasahassagghanakenā”tiādi.	889	
PA_tika-s03_01t:889_5	Sabbāni tānīti kumbhakārabhājanāni, tehi saddhiṃ sattasantānassa pamāṇaṃ dassento	889	
PA_tika-s03_01t:889_6	“tesu hī”tiādimāha, taṃ suviññeyyameva.	889	
PA_tika-s03_01t:890	Ayyikāsuttavaṇṇanā niṭṭhitā.	89	
PA_tika-s03_01t:891	4. Issattasuttavaṇṇanā	89	
PA_tika-s03_01t:892_0	135. Aṭṭhuppattikoti ettha kā assa aṭṭhuppatti? Titthiyānaṃ bhagavato bhikkhusaṅghassa	892	
PA_tika-s03_01t:892_1	ca alābhāya ayasāya parisakkanaṃ. Taṃ vitthārato dassetuṃ “bhagavato kirā”tiādi vuttaṃ.	892	
PA_tika-s03_01t:892_2	Yathā taṃ sabbadisāsu yamakamahāmegho uṭṭhahitvā mahāoghaṃ viya sabbā pāramiyo “imasmiṃyeva	892	
PA_tika-s03_01t:892_3	attabhāve vipākaṃ dassāmā”ti sampiṇḍitā viya lābhasakkāramahoghaṃ nibbattayiṃsu.	892	
PA_tika-s03_01t:892_4	Tato tato annapānayānavatthamālāgandhavilepanādihatthā khattiyabrāhmaṇādayo āgantvā	892	
PA_tika-s03_01t:892_5	– “kahaṃ bhagavā, kahaṃ devadevo narāsabho lokanātho”ti bhagavantaṃ pariyesanti,	892	
PA_tika-s03_01t:892_6	sakaṭasatehipi paccaye āharitvā okāsaṃ alabhamānā samantā gāvutappamāṇampi sakaṭadhurena	892	
PA_tika-s03_01t:892_7	sakaṭadhuraṃ āhacca tiṭṭhanti ceva anuvattanti ca andhakavindabrāhmaṇādayo viya.	892	
PA_tika-s03_01t:892_8	Sabbaṃ khandhake tesu tesu suttesu ca āgatanayena veditabbaṃ. Yathā ca bhagavato,	892	
PA_tika-s03_01t:892_9	evaṃ bhikkhusaṅghassapi. Vuttampi – “tena kho pana samayena bhagavā sakkato hoti	892	
PA_tika-s03_01t:892_10	garukato mānito pūjito apacito lābhī cīvara…pe… parikkhārānaṃ, bhikkhusaṅghopi kho”tiādi,	8921	
PA_tika-s03_01t:892_11	tathā “yāvatā kho, cunda, etarahi saṅgho vā gaṇo vā loke uppanno, nāhaṃ, cunda, aññaṃ	8921	
PA_tika-s03_01t:892_12	ekaṃ saṅghampi ekaṃ gaṇampi samanupassāmi evaṃ lābhaggayasaggappattaṃ, yatharivāyaṃ,	8921	
PA_tika-s03_01t:892_13	cunda, bhikkhusaṅgho”ti. Evanti idāni vuccamānākārena. Nijjhattinti saññattiṃ. Nanti kathaṃ.	8921	
PA_tika-s03_01t:893_0	Evaṃ pucchituṃ ayuttaṃ titthiyānaṃ kathā mahājanasannipāte niyyātitā hotīti. Tasmiṃ	893	
PA_tika-s03_01t:893_1	dātabbaṃ, cittappasādamattena dentepi hi puññaṃ pavaḍḍhati. Ārocitaṃ attanoti adhippāyo.	893	
PA_tika-s03_01t:893_2	Bhagavāti satthu āmantanaṃ. Cittaṃ nāma yathāpaccayaṃ pavattamānaṃ nigaṇṭhā…pe… pasīdati	893	
PA_tika-s03_01t:893_3	pasannassāti adhippāyo. Pubbe avisesato deyyadhammassa dātabbaṭṭhānaṃ nāma pucchitaṃ,	893	
PA_tika-s03_01t:893_4	idāni tassa mahapphalabhāvakaro dakkhiṇeyyavisesoti āha “aññaṃ tayā paṭhamaṃ pucchitaṃ,	893	
PA_tika-s03_01t:893_5	aññaṃ pacchā”ti. Sallakkhehi etaṃ. Pacchimaṃ purimena saddhiṃ ānehīti adhippāyo.	893	
PA_tika-s03_01t:893_6	Pucchitassa nāma pañhassa kathanaṃ mayhameva bhāro. Samupabyūḷhoti ekato senāya rāsivasena	893	
PA_tika-s03_01t:893_7	sampiṇḍitoti attho. Tenāha “rāsibhūto”ti. Asikkhitoti sattaṭṭhasaṃvaccharāni dhanusippena	893	
PA_tika-s03_01t:893_8	sikkhito. Dhanusippaṃ sikkhitvāpi koci katahattho na hoti, ayaṃ pana asikkhito na	893	
PA_tika-s03_01t:893_9	katahattho, poṅkhānupoṅkhabhāvoyeva byāmamuṭṭhibandho. Tiṇapuñjamattikāpuñjādīsūti	893	
PA_tika-s03_01t:893_10	ādi-saddena paṃsupuñjavālukapuñjasāraphalakaayoghanādike saṅgaṇhāti. Akataparicayoti	8931	
PA_tika-s03_01t:893_11	tesaṃ santikā vijjhanaṭṭhena akataparicayo. Rājarājamahāmattādike upecca asanaṃ upāsanaṃ,	8931	
PA_tika-s03_01t:893_12	na kataṃ upāsanaṃ etenāti akatūpāsano. Asikkhitatādinā bhīrubhāvena vā kāyassa chambhanaṃ	8931	
PA_tika-s03_01t:893_13	saṅkampanaṃ uttāso etassa atthīti chambhīti āha “pavedhitakāyo”ti.	8931	
PA_tika-s03_01t:894_0	Dakkhiṇeyyatāya adhippetattā “arahattamaggena kāmacchando pahīno hotī”ti āha. Accantappahānassa	894	
PA_tika-s03_01t:894_1	icchitattā tatiyeneva kukkuccaṃ pahīnaṃ hoti paṭighasampayogaṃ. Asekkhassa ayanti	894	
PA_tika-s03_01t:894_2	asekkhaṃ, sīlakkhandho. Tayidaṃ na aggaphalaṃ sīlameva adhippetaṃ, atha kho yaṃ kiñci	894	
PA_tika-s03_01t:894_3	asekkhasantāne pavattaṃ sīlaṃ, lokuttaro eva na adhippeto sikkhāya jātattā, evaṃ	894	
PA_tika-s03_01t:894_4	vimuttikkhandhopīti. Sekkhassa esoti vā, apariyositasikkhattā sayameva sikkhatīti	894	
PA_tika-s03_01t:894_5	vā sekkho, catūsu maggesu heṭṭhimesu ca tīsu phalesu sīlakkhandho. Upari sikkhitabbābhāvato	894	
PA_tika-s03_01t:894_6	asekkho. Vuḍḍhippatto sekkhoti asekkho. Aggaphalabhūto sīlakkhandho vucceyya, aṭṭhakathāyaṃ	894	
PA_tika-s03_01t:894_7	pana vipassakassa sīlassa adhippetattā tathā attho vutto. Sabbatthāti “asekkhenā”tiādīsu.	894	
PA_tika-s03_01t:894_8	Ettha ca yathā sīlasamādhipaññākkhandhā missakā adhippetā, evaṃ vimuttikkhandhāpīti	894	
PA_tika-s03_01t:894_9	tadaṅgavimuttiādayopi veditabbā, na paṭippassaddhivimutti eva.	894	
PA_tika-s03_01t:895_0	Yena sippena issāso hoti, taṃ issattanti āha “ususippa”nti. Yassā vāyodhātuyā vasena	895	
PA_tika-s03_01t:895_1	sarīraṃ sañjātathāmaṃ hoti, taṃ balapaccayaṃ sandhāyāha “balaṃ nāma vāyodhātū”ti.	895	
PA_tika-s03_01t:895_2	Samappavattito hi visamappavattinivārakadhātu balaṃ nāma, tena tato aññaṃ balarūpaṃ nāma natthi.	895	
PA_tika-s03_01t:896_0	Yasmā arahā eva ekantato sorato, tassa bhāvo soraccanti āha “soraccanti arahatta”nti.	896	
PA_tika-s03_01t:896_1	Ete dveti khanti soraccanti ete dve dhammā. Pānīyaṃ pivanti etthāti papā, yo koci	896	
PA_tika-s03_01t:896_2	jalāsayo yaṃ kiñci pānīyaṭṭhānanti āha “caturassapokkharaṇīādīnī”ti. Udakavikūlādīsu	896	
PA_tika-s03_01t:896_3	kamanti atikkamanti etehīti saṅkamanāni, setuādīni. Setukaraṇayuttaṭṭhāne setuṃ,	896	
PA_tika-s03_01t:896_4	caṅkamanakaraṇayuttaṭṭhāne caṅkamanaṃ, maggakaraṇayuttaṭṭhāne maggaṃ kareyyāti ayamettha	896	
PA_tika-s03_01t:896_5	adhippāyo. Tenāha “paṇṇāsā”tiādi.	896	
PA_tika-s03_01t:897_0	Bhikkhācāravattanti ariyānaṃ hitaṃ vattapaṭipattiṃ. Dentopīti pi-saddena akhīṇāsavassa	897	
PA_tika-s03_01t:897_1	dentopīti imamatthaṃ dasseti yassa kassacipi dentenapi kammaphalaṃ saddahitvā vippasannacitteneva	897	
PA_tika-s03_01t:897_2	dātabbattā. Thanayanti idaṃ tassa mahāmeghabhāvadassanaṃ, yo hi mahāvassaṃ vassati,	897	
PA_tika-s03_01t:897_3	so gajjanto vijjummālaṃ vissajjento pavassati. Abhisaṅkharitvā samodhānetvāti khādanīyassa	897	
PA_tika-s03_01t:897_4	vividhajātiyāni sampiṇḍetvā. Tenāha “rāsiṃ katvā”ti.	897	
PA_tika-s03_01t:898_0	Pakiraṇaṃ nāma vikiraṇampi hoti anekatthattā dhātūnanti āha “vikiratī”ti. Pakiranto	898	
PA_tika-s03_01t:898_1	viya vā dānaṃ detīti iminā guṇakhettameva apariyesitvā karuṇākhettepi mahādānaṃ pavattetīti	898	
PA_tika-s03_01t:898_2	dasseti. Tena “pakiretī”ti vadantena bhagavatā aṭṭhuppattiyaṃ āgatatitthiyavādena	898	
PA_tika-s03_01t:898_3	appaṭisedhitatāpi dīpitā hoti. Puññadhārāti puññamayadhārā puññābhisandā. Sinehayantīti	898	
PA_tika-s03_01t:898_4	thūladhārenapi sinehena siniddhaṃ karontī. Kiledayantīti allabhāvaṃ pāpayantī. Yathāyaṃ	898	
PA_tika-s03_01t:898_5	puññadhārā dātāraṃ anto sineheti pūreti abhisandeti, evaṃ paṭiggāhakānampi anto sineheti	898	
PA_tika-s03_01t:898_6	pūreti abhisandeti. Tenevāha “dadaṃ piyo hoti bhajanti naṃ bahū”tiādi evaṃ santepi	898	
PA_tika-s03_01t:898_7	“dātāraṃ abhivassatī”ti vuttattā aṭṭhakathāyaṃ dāyakavaseneva “sinehetī”ti vuttaṃ,	898	
PA_tika-s03_01t:898_8	yasmā vā paṭiggāhakassa sinehuppatti āmisanissitāti dāyakavaseneva vuttaṃ.	898	
PA_tika-s03_01t:899	Issattasuttavaṇṇanā niṭṭhitā.	89	
PA_tika-s03_01t:900	5. Pabbatūpamasuttavaṇṇanā	90	
PA_tika-s03_01t:901_0	136. Khattiyāti abhisekappattā. Issariyamado kāmagedho. Pathavimaṇḍalassa mahantatā	901	
PA_tika-s03_01t:901_1	taṃnivāsinaṃ anuyantatāti sabbamidaṃ yathicchitassa rājakiccassa sukhena samijjhanassa	901	
PA_tika-s03_01t:901_2	kāraṇakittanaṃ. Yādise rājakicce ussukkaṃ āpanno, taṃ vitthārato dassetuṃ “esa kirā”tiādi	901	
PA_tika-s03_01t:901_3	vuttaṃ. Antaragamanānīti tiṇṇaṃ nirantaragamanānaṃ antarantarā gamanāni. Corā cintayiṃsūti	901	
PA_tika-s03_01t:901_4	eko antarabhogiko rājāparādhiko pañcasatamanussaparivāro coriyaṃ karonto vicarati, te sandhāya vuttaṃ.	901	
PA_tika-s03_01t:902_0	“Ayuttaṃ te kata”nti sacāhaṃ vakkhāmīti yojanā. Dhuravihāreti rathassa dhuraṃ viya	902	
PA_tika-s03_01t:902_1	nagarassa dhurabhūte vihāre. Santhambhitunti vissāsabhāvena upaṭṭhātuṃ. Saddhāyikoti	902	
PA_tika-s03_01t:902_2	saddhāya ayitabbo, saddheyyoti attho. Tenāha “saddhātabbo”ti. Paccayikoti pattiyāyitabbo.	902	
PA_tika-s03_01t:902_3	Abbhasamaṃ puthulabhāvena. Nippothentoti nimmaddento. Saṇhakaraṇīyaṃ atisaṇhaṃ pisanto	902	
PA_tika-s03_01t:902_4	nisadapoto viya pisanto.	902	
PA_tika-s03_01t:903_0	Dhammacariyātiādittampi sīsaṃ celañca ajjhupekkhitvā sammāpaṭipatti eva kātabbā tassā	903	
PA_tika-s03_01t:903_1	eva paraloke patiṭṭhābhāvato. Ācikkhāmīti kathemi, kathento ca yathā tamatthaṃ sammadeva	903	
PA_tika-s03_01t:903_2	rājā jānāti, evaṃ jānāpemīti. Nipphatti yuddhena kātabbaatthasiddhi. Visinoti bandhati	903	
PA_tika-s03_01t:903_3	yathādhippetaṃ cittaṃ etenāti visayo, samatthabhāvo. Mantasampannāti sampannarājamantā.	903	
PA_tika-s03_01t:903_4	Mahāamaccāti mahosadhādisadisā nītisatthachekā amaccapurisā. Upalāpetunti paresaṃ	903	
PA_tika-s03_01t:903_5	antare virodhatthaṃ saṅgaṇhituṃ.	903	
PA_tika-s03_01t:904_0	Dveyeva pabbatāti pabbatasadisā dveyeva gahitā. Rājovādeti rājovādasutte. Āgatāva	904	
PA_tika-s03_01t:904_1	tattantiyā anurūpatthaṃ. Vilumpamānāti iti-saddo ādiattho. Vipattīti bhogaparihānādivināso.	904	
PA_tika-s03_01t:904_2	Hatthiyuddhādīhi jarāmaraṇaṃ jinituṃ na sakkā sattassa avisayabhāvato. Yena pana	904	
PA_tika-s03_01t:904_3	jinituṃ sakkā, taṃ dassento bhagavā “buddhe…pe… nivesaye”ti āha. Ratanattaye hi saddhā	904	
PA_tika-s03_01t:904_4	niviṭṭhā mūlajātā patiṭṭhitā ekantato jarāmaraṇavijayāya hoti. Tenāha “tasmā saddha”nti.	904	
PA_tika-s03_01t:905	Pabbatūpamasuttavaṇṇanā niṭṭhitā.	90	
PA_tika-s03_01t:906	Tatiyavaggavaṇṇanā niṭṭhitā.	90	
PA_tika-s03_01t:907	Sāratthappakāsiniyā saṃyuttanikāya-aṭṭhakathāya	90	
PA_tika-s03_01t:908	Kosalasaṃyuttavaṇṇanāya līnatthappakāsanā samattā.	90	
PA_tika-s03_01t:909	4. Mārasaṃyuttaṃ	90	
PA_tika-s03_01t:910	1. Paṭhamavaggo	91	
PA_tika-s03_01t:911	1. Tapokammasuttavaṇṇanā	91	
PA_tika-s03_01t:912_0	137. Uruvelāya samīpe gāmo uruvelagāmo, taṃ uruvelagāmaṃ abhimukhabhāvena sammadeva	912	
PA_tika-s03_01t:912_1	sabbadhamme bujjhatīti abhisambodhi, sabbaññutaññāṇaṃ, tena samannāgatattā ca bhagavā	912	
PA_tika-s03_01t:912_2	abhisambuddhoti vuccati. Tassa pañcacattālīsāya vassesu ādito pannarasa vassāni paṭhamabodhi,	912	
PA_tika-s03_01t:912_3	idha pana sattāhabbhantarameva adhippetanti āha “abhisambuddho hutvā antosattāhasmiṃ	912	
PA_tika-s03_01t:912_4	yevā”ti. Asukhabhāvena aññehi kātuṃ asakkuṇeyyattā dukkaraṃ karotīti dukkarakāro,	912	
PA_tika-s03_01t:912_5	so eva itthiliṅgavasena dukkarakārikā. Tāya mutto vatamhīti cintesi. Yadi evaṃ kasmā	912	
PA_tika-s03_01t:912_6	taṃ lokanātho chabbassāni samanuyuñjati? Kammapīḷitavasena. Vuttañhetaṃ apadāne –	912	
PA_tika-s03_01t:913	“Avacāhaṃ jotipālo, sugataṃ kassapaṃ tadā;	91	
PA_tika-s03_01t:914	Kuto nu bodhi muṇḍassa, bodhi paramadullabhā.	91	
PA_tika-s03_01t:915	“Tena kammavipākena, acariṃ dukkaraṃ bahuṃ;	91	
PA_tika-s03_01t:916	Chabbassānuruvelāyaṃ, tato bodhimapāpuṇiṃ.	91	
PA_tika-s03_01t:917	“Nāhaṃ etena maggena, pāpuṇiṃ bodhimuttamaṃ;	91	
PA_tika-s03_01t:918	Kummaggena gavesissaṃ, pubbakammena vārito”ti.	91	
PA_tika-s03_01t:919_0	Māretīti vibādheti. Vipattiādisaṃyojanañhi sādhūnaṃ paramatthato maraṇaṃ saccapaṭivedhamāraṇattā,	919	
PA_tika-s03_01t:919_1	pāpatarattā pāpatamoti pāpimā. Sā cassa pāpatamatā pāpavuttitāyāti āha “pāpe niyutto”ti.	919	
PA_tika-s03_01t:919_2	Adhipatīti kāmādhipati. Appahīnakāmarāge attano vase vattetīti vasavattī. Tesaṃyeva	919	
PA_tika-s03_01t:919_3	kusalakammānaṃ antaṃ karotīti antako. Vaṭṭadukkhato aparimuttapaccayattā namuci.	919	
PA_tika-s03_01t:919_4	Mattānaṃ pamattānaṃ bandhūti pamattabandhu.	919	
PA_tika-s03_01t:920_0	Tapokammāti attakilamathānuyogato. Aparaddhoti virajjhasi. “Aparādho”tipi atthi,	920	
PA_tika-s03_01t:920_1	soyeva attho. Kāyakilamathaṃ anuyuñjanto yebhuyyena amaratthāya anuyuñjati, so ca	920	
PA_tika-s03_01t:920_2	kammavādīhi anuyuñjiyamāno devatthāya siyāti āha “amarabhāvatthāyā”ti. Sabbaṃ tapanti	920	
PA_tika-s03_01t:920_3	sabbaṃ attaparitāpanaṃ. Atthāvahaṃ na bhavati bodhiyā anupāyattā. Kiñcassāti kiñci	920	
PA_tika-s03_01t:920_4	siyāti attho. Phiyārittaṃva dhammanīti dhammaṃ vuccati vaṇṇu, so idha “dhamma”nti	920	
PA_tika-s03_01t:920_5	vutto, dhammani vaṇṇupadeseti attho. Tenāha “araññe”ti. Ubhosu passesu phiyāhi ākaḍḍheyya	920	
PA_tika-s03_01t:920_6	ceva arittehi uppīḷeyya ca.	920	
PA_tika-s03_01t:921_0	Sammāvācākammantājīvā gahitā maggasīlassa adhippetattā. Samādhino hi gahaṇena sammāvāyāmasatisamādhayo	921	
PA_tika-s03_01t:921_1	gahitā upakārabhāvato. Paññāyāti etthāpi eseva nayo. Bujjhati etenāti bodho. Maggoti	921	
PA_tika-s03_01t:921_2	āha “bodhāyāti maggatthāyā”ti. Kathaṃ pana maggaṃ maggatthāya bhāvetīti āha “yathā	921	
PA_tika-s03_01t:921_3	hī”tiādi. Tena yathā yāgupacanārambho yāvadeva yāguattho, evaṃ maggabhāvanārambho	921	
PA_tika-s03_01t:921_4	maggādhigamatthāyāti dasseti. Ārambhoti ca ariyamaggabhāvanāya bandhāpanaṃ daṭṭhabbaṃ.	921	
PA_tika-s03_01t:921_5	Keci pana “magganti ariyamaggaṃ, bodhāyāti arahattasambodhāya, evañca katvā ‘pattosmi	921	
PA_tika-s03_01t:921_6	paramasuddhi’nti idampi vacanaṃ samatthita”nti vadanti, apare pana “sabbaññutaññāṇasambodhāyāti.	921	
PA_tika-s03_01t:921_7	So hi sabbasmāpi bodhito uttaritaro”ti. Nihato nibbisevanabhāvaṃ pāpito. Tenāha “parājito”ti.	921	
PA_tika-s03_01t:922	Tapokammasuttavaṇṇanā niṭṭhitā.	92	
PA_tika-s03_01t:923	2. Hatthirājavaṇṇasuttavaṇṇanā	92	
PA_tika-s03_01t:924_0	138. Andhabhāvakāraketi pacurajanassa cakkhuviññāṇuppattinivāraṇena andhabhāvakārake.	924	
PA_tika-s03_01t:924_1	Mahātameti mahati tamasi. Pāsāṇaphalake mahācīvaraṃ sīse ṭhapetvāti etena taṃ phalakaṃ	924	
PA_tika-s03_01t:924_2	apassāya nisinnoti dasseti. Padhānanti bhāvanaṃ. Pariggaṇhamānoti sabbaso gaṇhanto	924	
PA_tika-s03_01t:924_3	avissajjento, bhāvanaṃ anuyuñjanto anupubbasamāpattiyo phalasamāpattiñca manasikarontoti	924	
PA_tika-s03_01t:924_4	attho. Tenāha “nanu cā”tiādi. Ariṭṭhakoti ariṭṭhakavaṇṇo. Tenāha “kāḷako”ti.	924	
PA_tika-s03_01t:925	Dīghamaddhānanti cirataraṃ kālaṃ. Saṃsaranti āsādanādhippāyena sañcaranto, alaṃ tuyhaṃ etena nippayojananti adhippāyo. Na hi tena mārassa kāci atthasiddhīti.	92	
PA_tika-s03_01t:926	Hatthirājavaṇṇasuttavaṇṇanā niṭṭhitā.	92	
PA_tika-s03_01t:927	3. Subhasuttavaṇṇanā	92	
PA_tika-s03_01t:928	139. Susaṃvutāti maggasaṃvarena suṭṭhu saṃvutā. Supihitāti suṭṭhu pihitā. Vasānugāti kāyādidvāravasānugā vasavattino na honti. Baddhacarāti paṭibaddhacariyāti.	92	
PA_tika-s03_01t:929	Subhasuttavaṇṇanā niṭṭhitā.	92	
PA_tika-s03_01t:930	4. Paṭhamamārapāsasuttavaṇṇanā	93	
PA_tika-s03_01t:931_0	140. Upāyamanasikārenāti aniccādīsu aniccādito manasikaraṇena. Upāyavīriyenāti anuppannākusalānaṃ	931	
PA_tika-s03_01t:931_1	anuppādanāya vidhinā pavattavīriyena. Kāraṇavīriyenāti anuppannānuppādanādiatthassa	931	
PA_tika-s03_01t:931_2	kāraṇabhūtena vīriyena. Anuppannapāpakānuppādanādiatthāni hi vīriyāni yadatthaṃ honti,	931	
PA_tika-s03_01t:931_3	taṃ atthaṃ sādhentiyevāti etassa atthassa dīpako sammā-saddo. Yonisosammāsaddena	931	
PA_tika-s03_01t:931_4	hi upāyakāraṇatthadīpakataṃ sandhāya “upāyavīriyena kāraṇavīriyenā”ti vuttaṃ. Arahattaphalavimutti	931	
PA_tika-s03_01t:931_5	ukkaṭṭhaniddesena. Mārena “mayhaṃ kho, bhikkhave”tiādikaṃ bhagavato vacanaṃ sutvā	931	
PA_tika-s03_01t:931_6	vuttaṃ “arahattaṃ patvāpi na tussatī”tiādi.	931	
PA_tika-s03_01t:932_0	Kilesapāsenāti kilesamārassa upāyabhūtena. Kilesamāro hi satte kāmaguṇapāsehi nibandhati,	932	
PA_tika-s03_01t:932_1	na pana sayameva. Tenāha “ye dibbā kāmaguṇasaṅkhātā”tiādi. Mārabandhaneti kilesamārassa	932	
PA_tika-s03_01t:932_2	bandhanaṭṭhāne, bhavacāraketi attho. Na me samaṇa mokkhasīti idaṃ māro “anuttarā	932	
PA_tika-s03_01t:932_3	vimutti anuppattā, vimuttā sabbapāsehī”ti ca bhagavato vacanaṃ asaddahanto vadati	932	
PA_tika-s03_01t:932_4	saddahantopi vā “evamayaṃ paresaṃ sattānaṃ mokkhāya ussāhaṃ na kareyyā”ti attano	932	
PA_tika-s03_01t:932_5	kohaññe ṭhatvā vadati.	932	
PA_tika-s03_01t:933	Paṭhamamārapāsasuttavaṇṇanā niṭṭhitā.	93	
PA_tika-s03_01t:934	5. Dutiyamārapāsasuttavaṇṇanā	93	
PA_tika-s03_01t:935	141. Anupubbagamanacārikanti gāmanigamarājadhānīsu anukkamena gamanasaṅkhātaṃ cārikaṃ. Evaṃ hi gatesūti evaṃ tumhesu bahūsu ekajjhaṃ gatesu.	93	
PA_tika-s03_01t:936_0	Ādimhi kalyāṇaṃ etassāti ādikalyāṇaṃ, tathā sesesu. Sāsanassa ādi sīlaṃ mūlakattā.	936	
PA_tika-s03_01t:936_1	Tassa samathādayo majjhaṃ sāsanasampattiyā vemajjhabhāvato. Phalanibbānāni pariyosānaṃ	936	
PA_tika-s03_01t:936_2	tadadhigamato uttari karaṇīyābhāvato. Sāsane sammāpaṭipatti nāma paññāya hoti, tassā	936	
PA_tika-s03_01t:936_3	ca sīlaṃ samādhi ca mūlanti āha “sīlasamādhayo vā ādī”ti. Yasmā paññā anubodhapaṭivedhavasena	936	
PA_tika-s03_01t:936_4	duvidhā, tasmā tadubhayaṃ gaṇhanto “vipassanāmaggā majjha”nti āha. Paññānipphatti	936	
PA_tika-s03_01t:936_5	phalakiccaṃ, nibbānasacchikiriyā pana sammāpaṭipattiyā pariyosānaṃ tato paraṃ kattabbābhāvatoti	936	
PA_tika-s03_01t:936_6	āha “phalanibbānāni pariyosāna”nti. Phalaggahaṇena hi saupādisesanibbānaṃ gayhati,	936	
PA_tika-s03_01t:936_7	itarena itaraṃ, tadubhayavasena paṭipattiyā osānanti āha “phalanibbānāni pariyosāna”nti.	936	
PA_tika-s03_01t:936_8	“Tasmātiha tvaṃ, bhikkhu, ādimeva visodhehi kusalesu dhammesu. Ko cādi kusalānaṃ	936	
PA_tika-s03_01t:936_9	dhammānaṃ? Sīlañca suvisuddhaṃ, diṭṭhi ca ujukā”ti vacanato sīladiṭṭhujukatāya matthakabhūtā	936	
PA_tika-s03_01t:936_10	vipassanā, tadadhiṭṭhānā sīlasamādhīti ime tassa sāsanassa mūlanti āha “sīlasamādhivipassanā	9361	
PA_tika-s03_01t:936_11	vā ādī”ti. Sesaṃ vuttanayameva.	9361	
PA_tika-s03_01t:937_0	Kiñcāpi avayavavinimutto samudāyo natthi, yesu pana avayavesu samudāyarūpena apekkhitesu	937	
PA_tika-s03_01t:937_1	gāthāti samaññā, taṃ tato bhinnaṃ viya katvā dassento “catuppadikagāthāya tāva paṭhamapādo”tiādimāha.	937	
PA_tika-s03_01t:937_2	Pañcapadachappadānaṃ gāthānaṃ ādipariyosānaggahaṇena itare dutiyādayo tayo cattāro	937	
PA_tika-s03_01t:937_3	vā majjhanti avuttasiddhamevāti na vuttaṃ. Ekānusandhikasuttassāti idaṃ bahuvibhāgaṃ	937	
PA_tika-s03_01t:937_4	yathānusandhinā ekānusandhikaṃ suttaṃ sandhāya vuttaṃ, itarassa pana teyeva desetabbadhammavibhāgena	937	
PA_tika-s03_01t:937_5	ādimajjhapariyosānabhāgā labbhanti. Nidānanti kāladesakaparisādi-apadisanalakkhaṇādiko	937	
PA_tika-s03_01t:937_6	attho. Idamavocāti iti-saddo ādiattho. Tena tadavasesanigamanapāḷiṃ saṅgaṇhāti. Anekānusandhīkassa	937	
PA_tika-s03_01t:937_7	saha nidānena paṭhamo anusandhi ādi. Saha nigamanena pacchimo pariyosānaṃ, itarena	937	
PA_tika-s03_01t:937_8	majjhimantiādimajjhapariyosānāni veditabbāni.	937	
PA_tika-s03_01t:938_0	Sātthakanti atthasampattiyā sātthakaṃ katvā. Sabyañjananti byañjanasampattiyā sabyañjanaṃ.	938	
PA_tika-s03_01t:938_1	Sampatti ca nāma paripuṇṇabyañjanatāti āha “byañjanehi…pe… desetā”ti. Sakalaparipuṇṇanti	938	
PA_tika-s03_01t:938_2	sabbaso paripuṇṇaṃ sīlādipañcadhammakkhandhapāripūriyā. Nirupakkilesaṃ diṭṭhimānādiupakkilesābhāvato.	938	
PA_tika-s03_01t:938_3	Avisesato tisso sikkhā sakale sāsane bhavanti. Dhammoti pana brahmacariyaṃ vā sandhāya	938	
PA_tika-s03_01t:938_4	vuttaṃ “katamesānaṃ kho, bhante, buddhānaṃ bhagavantānaṃ brahmacariyaṃ ciraṭṭhitikaṃ	938	
PA_tika-s03_01t:938_5	ahosī”tiādīsu viya. Dukūlasāṇiyā paṭicchannā viya, na tu pākāraselādipaṭicchannā	938	
PA_tika-s03_01t:938_6	viya. Tena dhammaniruttiyā sakalakilesānaṃ pahānānubhāvaṃ vadati. Alābhaparihāniyā,	938	
PA_tika-s03_01t:938_7	na laddhaparihāniyā. Aḍḍhuḍḍhānīti pañcasatādhikāni tīṇi pāṭihāriyasahassāni. Sātanti sukhaṃ.	938	
PA_tika-s03_01t:939	Dutiyamārapāsasuttavaṇṇanā niṭṭhitā.	93	
PA_tika-s03_01t:940	6. Sappasuttavaṇṇanā	94	
PA_tika-s03_01t:941_0	142. Surākārakānanti piṭṭhasurāyojanakānaṃ. Kosalānaṃ issaroti kosalo, kosalarājassa	941	
PA_tika-s03_01t:941_1	ayanti kosalikā. Paribhogapātīti bhattaparibhojanatthāya pāti paribhogapāti. Kammāruddhanapaṇāḷiyāti	941	
PA_tika-s03_01t:941_2	kammāruddhanapaṇāḷimukhe. Dhamamānāyāti dhamiyamānāya. Taṃ pana yasmā bhastavātehi	941	
PA_tika-s03_01t:941_3	pūritaṃ nāma hoti, tasmā “bhastavātena pūriyamānāyā”ti vuttaṃ. Niyāmabhūmiyanti bhagavato	941	
PA_tika-s03_01t:941_4	paṭisallānaṭṭhāne sañcarantaṃ māraṃ maṃsacakkhunāva disvā. Tenāha “vijjulatālokenā”ti.	941	
PA_tika-s03_01t:942_0	Seyyatthāyāti seyyānisaṃsāya. Tenāha “ṭhassāmī”tiādi. Attasaññatoti attabhāvena saṃyato.	942	
PA_tika-s03_01t:942_1	Tenāha “saṃyatattabhāvo”ti. Taṃsaṇṭhitassāti tasmiṃ hatthapādakukkuccarahite buddhamunismiṃ	942	
PA_tika-s03_01t:942_2	avaṭṭhitassa. Vossajja careyya tattha soti iminā bhagavā taṃ byākaramāno vibhiṃsitā	942	
PA_tika-s03_01t:942_3	buddhānaṃ kiṃ karissati bhayābhāvato? Kevalaṃ pana anaṭṭhavalikaṃ uppīḷento viya	942	
PA_tika-s03_01t:942_4	tvameva āyāsaṃ āpajjissasīti māraṃ santajjeti.	942	
PA_tika-s03_01t:943_0	Bheravāti avītarāgānaṃ bhayajanakā. Tatthāti taṃnimittaṃ. Phaleyyāti bhijjeyya. Sattisallanti	943	
PA_tika-s03_01t:943_1	sattisaṅkhātaṃ puthusallaṃ. Urasmiṃ cārayeyyunti phāsuṃ vijjhituṃ ṭhapeyyuṃ uggireyyuṃ.	943	
PA_tika-s03_01t:943_2	Khandhupadhīsūti khandhasaṅkhātesu upadhīsu. Tāṇaṃ karonti nāmāti tato bhayanimittato	943	
PA_tika-s03_01t:943_3	attano tāṇaṃ karonti nāma.	943	
PA_tika-s03_01t:944	Sappasuttavaṇṇanā niṭṭhitā.	94	
PA_tika-s03_01t:945	7. Supatisuttavaṇṇanā	94	
PA_tika-s03_01t:946_0	143. Utugāhāpanatthaṃ dhovitvā, na rajojallavikkhālanatthaṃ. Tenāha “buddhānaṃ panā”tiādi.	946	
PA_tika-s03_01t:946_1	Dhotapādake geheti dhotapādehi akkamitabbake. Vattabhedo nāma natthi dhammassāmibhāvato.	946	
PA_tika-s03_01t:946_2	Vattasīse ṭhatvā dhovanti aññesaṃ diṭṭhānugatiāpajjanatthaṃ. Soppapariggāhakenāti	946	
PA_tika-s03_01t:946_3	ettha soppaṃ nāma niddāya antarantarā pavattakiriyamayacittappavattirahitā nirantarabhavaṅgasantatīti	946	
PA_tika-s03_01t:946_4	taṃ sabhāvato payojanato kālaparicchedato pariggāhakaṃ upariniddesasatisampajaññaṃ	946	
PA_tika-s03_01t:946_5	sandhāya vuttaṃ “soppapariggāhakena satisampajaññenā”ti. Keci pana “niddāsoppanā”ti	946	
PA_tika-s03_01t:946_6	vadanti, taṃ bhagavato soppaṃ hīḷento vadati.	946	
PA_tika-s03_01t:947_0	Kiṃ nūti etthaṃ kinti hetunissakke paccattavacananti āha “kasmā nu supasī”ti? Dubbhago	947	
PA_tika-s03_01t:947_1	vuccati nissiriko bhinnabhago, so pana matasadiso visaññisadiso ca hotīti āha “mato	947	
PA_tika-s03_01t:947_2	viya visaññī viya cā”ti.	947	
PA_tika-s03_01t:948_0	Ādināti ādi-saddena “bāhirassa upādāya aṭṭhārasā”tiādinā āgataṃ taṇhākoṭṭhāsaṃ saṅgaṇhāti.	948	
PA_tika-s03_01t:948_1	Tattha tattha visattatāyāti tammiṃ tasmiṃ ārammaṇe visesato āsattabhāvena. Visassa	948	
PA_tika-s03_01t:948_2	dukkhanibbattakakammassa hetubhāvato visamūlatā visaṃ vā dukkhadukkhādibhūtavedanā	948	
PA_tika-s03_01t:948_3	mūlaṃ etassāti visamūlā, taṇhā. Tassa rūpādikassa dukkhassa paribhogo, na amatassāti	948	
PA_tika-s03_01t:948_4	visaparibhogatā. Katthaci netunti katthaci bhave sabbathā netuṃ? Parikkhayāti sabbaso	948	
PA_tika-s03_01t:948_5	khīṇattā. Tuyhaṃ kiṃ etthāti sabbupadhiparikkhayā suddhassa mama paṭipattiyaṃ tuyhaṃ	948	
PA_tika-s03_01t:948_6	kiṃ ujjhāyanaṃ? Kevalaṃ vighātoyeva teti dasseti.	948	
PA_tika-s03_01t:949	Supatisuttavaṇṇanā niṭṭhitā.	94	
PA_tika-s03_01t:950	8. Nandatisuttavaṇṇanā	95	
PA_tika-s03_01t:951	144. Aṭṭhamaṃ uttānatthameva.	95	
PA_tika-s03_01t:952	Nandatisuttavaṇṇanā niṭṭhitā.	95	
PA_tika-s03_01t:953	9. Paṭhamaāyusuttavaṇṇanā	95	
PA_tika-s03_01t:954_0	145. Paṇṇāsaṃ vā vassāni jīvati vassasatato upari seyyathāpi thero anuruddho. Saṭṭhi	954	
PA_tika-s03_01t:954_1	vā vassāni seyyathāpi thero bākulo. Paṭiharitvā paccanīkabhāve sātaṃ sukhaṃ etassāti	954	
PA_tika-s03_01t:954_2	paccanīkasāto, tabbhāvo paccanīkasātatā, tāya. Abhibhavitvā abhāsi paṭivacanaṃ jānamānova.	954	
PA_tika-s03_01t:955_0	Na hīḷeyya na jiguccheyya. Evanti so dārako viya kiñci acintento sappuriso careyya,	955	
PA_tika-s03_01t:955_1	evaṃ hissa cittadukkhaṃ na hotīti adhippāyo. Pajjalitasīso viya careyyāti yathā pajjalitasīso	955	
PA_tika-s03_01t:955_2	puriso aññaṃ kiñci akatvā tasseva vūpasamāya vāyameyya, evaṃ sappuriso āyuṃ parittanti	955	
PA_tika-s03_01t:955_3	ñatvā teneva nayena sabbasaṅkhāragataṃ aniccaṃ, aniccattā eva dukkhaṃ, anattāti vipassanampi	955	
PA_tika-s03_01t:955_4	otaritvā taṃ ussukkāpentopi saṅkhāravigamāya careyya paṭipajjeyya.	955	
PA_tika-s03_01t:956	Paṭhamaāyusuttavaṇṇanā niṭṭhitā.	95	
PA_tika-s03_01t:957	10. Dutiyaāyusuttavaṇṇanā	95	
PA_tika-s03_01t:958_0	146. Nemīvāti nemisīsena cakkaṃ vadati. Kubbaraṃ anupariyāyatīti kubbaraṃ anuparivattati.	958	
PA_tika-s03_01t:958_1	Tathābhūto pana so taṃ ajahantovāti āha “na vijahatī”ti. Āyu anupariyāyatīti maccānaṃ	958	
PA_tika-s03_01t:958_2	āyu gatampi paccāgacchatīti bhagavato paṭāṇi hutvā vadati, bhagavā pana taṃ abhibhavitvā	958	
PA_tika-s03_01t:958_3	“accayanti ahorattā”tiādinā āyuno accayagamanamaraṇataṃyeva pavedesi.	958	
PA_tika-s03_01t:959	Dutiyaāyusuttavaṇṇanā niṭṭhitā.	95	
PA_tika-s03_01t:960	Paṭhamavaggavaṇṇanā niṭṭhitā.	96	
PA_tika-s03_01t:961	2. Dutiyavaggo	96	
PA_tika-s03_01t:962	1. Pāsāṇasuttavaṇṇanā	96	
PA_tika-s03_01t:963	147. Pavijjhīti pabbataṃ sabbato pavattento tato tato nissajji. Sakalanti sabbabhāgavantaṃ, nissesanti attho.	96	
PA_tika-s03_01t:964	Pāsāṇasuttavaṇṇanā niṭṭhitā.	96	
PA_tika-s03_01t:965	2. Kiṃnusīhasuttavaṇṇanā	96	
PA_tika-s03_01t:966_0	148. Vicakkhukammāyāti vicakkhubhāvakāmatāya. Yathā sā bhagavato desiyamānaṃ dhammaṃ	966	
PA_tika-s03_01t:966_1	attano paññācakkhunā na passituṃ sakkoti, evaṃ kātuṃ kāmatāya. Tenāha “parisāyā”tiādi.	966	
PA_tika-s03_01t:966_2	Vināsetuṃ na sakkoti bheravārammaṇe bhāyanasseva abhāvato. Dasabalappattāti dasahi balehi samannāgatā.	966	
PA_tika-s03_01t:967	Kiṃnusīhasuttavaṇṇanā niṭṭhitā.	96	
PA_tika-s03_01t:968	3. Sakalikasuttavaṇṇanā	96	
PA_tika-s03_01t:969_0	149. Mandabhāvenāti jaḷabhāvena momūhabhāvenāti mahāmūḷhatāya. Kabbakaraṇena mattoti	969	
PA_tika-s03_01t:969_1	kabbakiriyāpasutatādivasena matto kabbaṃ katvā. Kimidaṃ soppasevāti idaṃ tava soppaṃ	969	
PA_tika-s03_01t:969_2	kimatthaṃ, purisena nāma purisattakarena bhavitabbaṃ, na soppatiyeva. Atthaṃ samāgantvāti	969	
PA_tika-s03_01t:969_3	paramatthaṃ nibbānaṃ sammā āgantvā adhigantvā. Asaṅga…pe… natthi sabbaso siddhatthabhāvato.	969	
PA_tika-s03_01t:969_4	Jaggantoti jāgaranto puriso viya, na bhāyāmi bhayahetūnaṃ abhāvā. Nānutapanti sabbattha	969	
PA_tika-s03_01t:969_5	sabbadāpi vissaṭṭhabhāvato, māmanti mamaṃ. Gāthāsukhatthañhi dīghaṃ katvā vuttaṃ.	969	
PA_tika-s03_01t:969_6	Ṭhitattāti uddesaparipucchāya paricchijjattā. Hāninti kassaci jāniṃ.	969	
PA_tika-s03_01t:970	Sakalikasuttavaṇṇanā niṭṭhitā.	97	
PA_tika-s03_01t:971	4. Patirūpasuttavaṇṇanā	97	
PA_tika-s03_01t:972_0	150. Anurujjhati etenāti anurodho, rāgo. Virujjhati etenāti virodho, paṭigho. Tesu	972	
PA_tika-s03_01t:972_1	anurodhavirodhesu tannimittaṃ sajjati nāma saṅgaṃ karoti nāma, anurodhavirodhuppādanameva	972	
PA_tika-s03_01t:972_2	cettha sajjanaṃ. Yadaññamanusāsatīti yaṃ aññesaṃ anusāsanaṃ, taṃ tesaṃ hitesanaṃ	972	
PA_tika-s03_01t:972_3	anukampanaṃ, tasmā anukampake hitesake sammāsambuddhe anurodhavirodhe āropetvā vikampanatthaṃ micchā vadasīti.	972	
PA_tika-s03_01t:973	Patirūpasuttavaṇṇanā niṭṭhitā.	97	
PA_tika-s03_01t:974	5. Mānasasuttavaṇṇanā	97	
PA_tika-s03_01t:975_0	151. Ākāse caranteti pañcābhiññe sandhāya vadati. Antalikkhe carantepi kiccasādhanato	975	
PA_tika-s03_01t:975_1	antalikkhacaro. Manasi jātoti mānaso. Taṃ pana manasantānasampayuttatāyāti āha “manasampayutto”ti.	975	
PA_tika-s03_01t:976	Mānasasuttavaṇṇanā niṭṭhitā.	97	
PA_tika-s03_01t:977	6. Pattasuttavaṇṇanā	97	
PA_tika-s03_01t:978_0	152. Pañcannaṃ upādānakkhandhānaṃ lakkhaṇādīni ceva samudayañca assādādīnavanissaraṇāni	978	
PA_tika-s03_01t:978_1	ca gahetvā sammā tesaṃ lakkhaṇādīnaṃ gahaṇaṃ hotīti āha “pañca upādānakkhandhe ādiyitvā”ti.	978	
PA_tika-s03_01t:978_2	Ruppanavediyanasañjānanaabhisaṅkharaṇavijānanāni khandhānaṃ sabhāvalakkhaṇāni. Ādi-saddena	978	
PA_tika-s03_01t:978_3	rasapaccupaṭṭhānapadaṭṭhānāni ceva samudayādīni ca saṅgaṇhāti. Dassetīti paccakkhato	978	
PA_tika-s03_01t:978_4	dasseti, hatthāmalakaṃ viya pākaṭe vibhūte katvā vibhāveti. Gaṇhāpetīti te dhamme	978	
PA_tika-s03_01t:978_5	manasā anupekkhite diṭṭhiyā suppaṭividdhe karonto uggaṇhāpeti. Samādānamhīti tattha	978	
PA_tika-s03_01t:978_6	atthassa sammadeva ādiyane khandhānañca sammasanavasena aññadhammavasena samādiyane.	978	
PA_tika-s03_01t:978_7	Paṭividdhaguṇenāti tāya desanāya, taṃ nissāya paccattapurisakārena ca tesaṃ paṭividdhaguṇena.	978	
PA_tika-s03_01t:978_8	Jotāpetīti tesaṃ cittasantānaṃ assaddhiyādikilesamalavidhamanena pabhassaraṃ karoti.	978	
PA_tika-s03_01t:978_9	Aṭṭhiṃ katvāti tāya desanāya pāpetabbaṃ atthaṃ payojanaṃ daḷhaṃ katvā. Tenāha “ayaṃ	978	
PA_tika-s03_01t:978_10	no”tiādi. Kammakārakacittaṃ nāma otaraṇacittaṃ. “Yonisomanasikārapubbakaṃ vipassanācitta”nti	9781	
PA_tika-s03_01t:978_11	keci. Ohitasotāti anaññavihitatāya dhammassavanāya appitasotā, tato eva tadatthaṃ ṭhapitasotā.	9781	
PA_tika-s03_01t:979_0	Ete rūpādayo khandhe yañca saṅkhataṃ samiddhapaccayehi kataṃ, tañca “eso ahaṃ na	979	
PA_tika-s03_01t:979_1	homi, etaṃ mayhaṃ na hotī”ti passantoti yojanā. Khemo attāti khemattā, taṃ khemattaṃ.	979	
PA_tika-s03_01t:979_2	Tenāha “khemibhūtaṃ attabhāva”nti. Pariyesamānā mārasenā.	979	
PA_tika-s03_01t:980	Pattasuttavaṇṇanā niṭṭhitā.	98	
PA_tika-s03_01t:981	7. Chaphassāyatanasuttavaṇṇanā	98	
PA_tika-s03_01t:982_0	153. Sañjāyati etasmāti sañjāti, so eva sampayuttadhammo samosarati etthāti samosaraṇaṃ,	982	
PA_tika-s03_01t:982_1	so eva attho, tena sañjātisamosaraṇaṭṭhena. Bhayabheravaṃ saddanti bhāyati etasmāti	982	
PA_tika-s03_01t:982_2	bhayaṃ, tadeva yassa kassaci bheravāvahattā bheravaṃ, devādisaddanti attho. Vigatavalāhake	982	
PA_tika-s03_01t:982_3	deve uppātavasena uppajjanakasaddo devadundubhi. Asanipātādisaddo asanipātasaddo.	982	
PA_tika-s03_01t:982_4	Undrīyatīti viparivattati. Loko adhimucchitoti atithaddhakāyo viya mucchaṃ āpanno.	982	
PA_tika-s03_01t:982_5	Mārassāti kilesamārassa. Ṭhānabhūtanti pavattiṭṭhānabhūtaṃ.	982	
PA_tika-s03_01t:983	Chaphassāyatanasuttavaṇṇanā niṭṭhitā.	98	
PA_tika-s03_01t:984	8. Piṇḍasuttavaṇṇanā	98	
PA_tika-s03_01t:985_0	154. Tattha tatthāti tasmiṃ tasmiṃ ñātimittakule. Pāhunakānīti pahitabbapaṇṇākārāni.	985	
PA_tika-s03_01t:985_1	Āgantukapaṇṇākārānīti āgantukānaṃ upagatānaṃ dātabbapaṇṇākārāni. Sayaṃcaradivaseti	985	
PA_tika-s03_01t:985_2	kumārakānañca kumārikānañca sayaṃ attanā caritabbachaṇadivase. Idāni tamatthaṃ vitthārato	985	
PA_tika-s03_01t:985_3	dassento “samavayajātigottā”tiādimāha. Samavayasamajātikasamagottāti paccekaṃ sama-saddo	985	
PA_tika-s03_01t:985_4	yojetabbo. Gottasamatā ca āvāhavivāhayogyatāvasena daṭṭhabbā, na ekagottatāvasena.	985	
PA_tika-s03_01t:985_5	Tato tato gāmato. Aññasmiṃ dātabbe asati. Chaṇavasena pahiṇituṃ sampāditaṃ pūvaṃ	985	
PA_tika-s03_01t:985_6	chaṇapūvaṃ. Tāsaṃ sampattiyāti tāsaṃ dānaṃ dhammassavanañcāti tassā duvidhāyapi sampattiyā.	985	
PA_tika-s03_01t:986_0	Ñāṇaṃ nāma āvajjanapubbakaṃ, tasmā ajānanassa “anāvajjanatāyā”ti kāraṇaṃ vatvā sesakāraṇaṃ	986	
PA_tika-s03_01t:986_1	vadanto “buddhāna”ntiādimāha. Upacārabhedanti buddhaṃ disvā manussehi kātabbaupacārassa	986	
PA_tika-s03_01t:986_2	bhindanaṃ. Bhinditunti vidhamituṃ.	986	
PA_tika-s03_01t:987	Bhagavā panāti panasaddo visesatthajotako. Tena na kevalaṃ bhagavā uppaṇḍanaṃ pariharanto taṃ gāmaṃ na puna pāvisi, atha kho māraṃ anukampantoti idaṃ visesaṃ joteti.	98	
PA_tika-s03_01t:988_0	Janesīti apuññaṃ janesi, janento ca yathā tato āyatiṃ thirataraṃ mahantaṃ dukkhaṃ	988	
PA_tika-s03_01t:988_1	nipphajjissati, evaṃ nipphādesi. Āsajjananti ettha nanti nipātamattaṃ. Kiñcati maddati	988	
PA_tika-s03_01t:988_2	abhibhavatīti kiñcananti āha “maddituṃ samattha”nti.	988	
PA_tika-s03_01t:989	Piṇḍasuttavaṇṇanā niṭṭhitā.	98	
PA_tika-s03_01t:990	9. Kassakasuttavaṇṇanā	99	
PA_tika-s03_01t:991_0	155. Nibbānaṃ apadisitvāti nibbānaṃ nissāya nibbānaguṇe ārabbhāti attho. Haṭahaṭakesoti	991	
PA_tika-s03_01t:991_1	ito cito ca vikiṇṇattā ākulākulakeso. Cakkhusamphassaviññāṇāyatananti ettha yathā	991	
PA_tika-s03_01t:991_2	cakkhuggahaṇena phasso visesito, tena eva viññāṇāyatanaṃ. Tathā sati cakkhuviññāṇassa	991	
PA_tika-s03_01t:991_3	ca gahaṇaṃ āpajjeyyāti. Nanu cettha cakkhuggahaṇena visesitattā cakkhudvārikānaṃ	991	
PA_tika-s03_01t:991_4	sabbesaṃ viññāṇānaṃ gahaṇanti? Saccametaṃ, tañca kho paṭhamena cakkhuggahaṇenāti	991	
PA_tika-s03_01t:991_5	nāyaṃ doso. Bhavaṅgacittanti āvajjanāya anantarapaccayabhūtameva adhippetanti niyametvā	991	
PA_tika-s03_01t:991_6	dassetuṃ “sāvajjanaka”nti vuttaṃ, tasmā tadārammaṇampīti javanacittena saha tadārammaṇacittampi.	991	
PA_tika-s03_01t:991_7	“Viññāṇāyatana”nti ca vutte nimmalameva.	991	
PA_tika-s03_01t:992_0	“Cakkhū”ti avisesato vuttattā pana mārassa ayampi attho āpannoti dassetuṃ “yaṃ loke”tiādi	992	
PA_tika-s03_01t:992_1	vuttaṃ. Upakkavipakkanti cakkhupākarogena upari heṭṭhā ca sabbaso pakkaṃ kuthitaṃ.	992	
PA_tika-s03_01t:992_2	Eseva nayoti iminā yaṃ loke kuṭṭhakilāsagaṇḍakacchuādīhi upaddutaṃ vaṇapīḷakādivasena	992	
PA_tika-s03_01t:992_3	paggharantaṃ asuciṃ antamaso paramajeguccharūpampi, sabbaṃ taṃ taveva hotūti evamādiṃ apadisati.	992	
PA_tika-s03_01t:993_0	Yaṃ bhaṇḍakanti hiraññasuvaṇṇādikhettavatthādiupakaraṇaṃ gahaṭṭhā, pabbajitā ca yaṃ	993	
PA_tika-s03_01t:993_1	pattacīvarādiṃ “mama ida”nti abhinivisantāva vadanti, etesu pariggahatthesu ca tesaṃ	993	
PA_tika-s03_01t:993_2	pariggāhakapuggalesu ca te cittaṃ yadi atthi, tāni ārabbha tava cittaṃ yadi bhavati,	993	
PA_tika-s03_01t:993_3	evaṃ tvaṃ tattha baddho eva hosīti attho. Tenāha “na me samaṇa mokkhasī”ti.	993	
PA_tika-s03_01t:994_0	Yaṃ bhaṇḍakaṃ vadantīti yathāvuttaṃ upakaraṇaṃ loke bahujanā “mama ida”nti vadanti.	994	
PA_tika-s03_01t:994_1	Na taṃ mayhanti taṃ mayhaṃ na hoti, na tattha mama taṇhāvasena mamanti natthi. Na	994	
PA_tika-s03_01t:994_2	te ahanti ye puggalā ettha baddhā, tepi ahaṃ na homi, tattha me diṭṭhibaddho natthi.	994	
PA_tika-s03_01t:994_3	Na me maggampi dakkhasīti evaṃ sabbaso baddhābhāvena muttassa me gatamaggampi māra	994	
PA_tika-s03_01t:994_4	tvaṃ na dakkhasi na passissasi, ye bhavādayo tuyhaṃ visayā, tesu bhavayonigatiādīsu	994	
PA_tika-s03_01t:994_5	mayhaṃ gatamaggaṃ na passissasi bhavanissaṭṭhattāti.	994	
PA_tika-s03_01t:995	Kassakasuttavaṇṇanā niṭṭhitā.	99	
PA_tika-s03_01t:996	10. Rajjasuttavaṇṇanā	99	
PA_tika-s03_01t:997_0	156. Ahananti karaṇe paccattavacananti āha “ahanantenā”ti, paccatte eva vā paccattavacanaṃ,	997	
PA_tika-s03_01t:997_1	“ahananto hutvā”ti vacanasesena bhavitabbanti adhippāyo. Sesapadesupi eseva nayo.	997	
PA_tika-s03_01t:997_2	Ajinanti antogadhahetuatthaṃ vadatīti āha “parassa dhanajāniṃ akarontenā”ti. Akārāpentenāti	997	
PA_tika-s03_01t:997_3	parassa dhanajāniṃ akārentena. Asocantenāti bhogabyasanādivasena paraṃ asocantena.	997	
PA_tika-s03_01t:997_4	Kasmā bhagavā evaṃ cintesīti tattha kāraṇamāha “itī”tiādinā. Rajje vijite daṇḍakarapīḷiteti	997	
PA_tika-s03_01t:997_5	dhanadaṇḍādidaṇḍena ceva balinā ca bādhite.	997	
PA_tika-s03_01t:998_0	Ijjhanakakoṭṭhāsāti cetovasibhāvādikassa sādhanakakoṭṭhāsā. Vaḍḍhitāti bhāvanāpāripūrivasena	998	
PA_tika-s03_01t:998_1	anubrūhitā. Punappunaṃ katāti bhāvanāya bahulīkaraṇena aparāparaṃ pavattitā. Yuttayānanti	998	
PA_tika-s03_01t:998_2	yathā yuttānaṃ ājaññarathānaṃ sārathinā adhiṭṭhitaṃ yathāruci pavattati, evaṃ yathārucipavattitaṃ	998	
PA_tika-s03_01t:998_3	gamitā. Patiṭṭhaṭṭhenāti adhiṭṭhānaṭṭhena. Vatthukatāti sabbaso upakkilesasodhanena	998	
PA_tika-s03_01t:998_4	iddhivisayatāya patiṭṭhānabhāvato suvisodhitaparissayavatthu viya katā. Avijahitāti	998	
PA_tika-s03_01t:998_5	paṭipakkhadūrībhāvato subhāvitabhāvena taṃtaṃadhiṭṭhānayogyatāya na jahāpitā. Niccānubaddhāti	998	
PA_tika-s03_01t:998_6	tato eva niccaṃ anubaddhā viya katā. Suparicitāti suṭṭhu sabbabhāgena bhāvanānupacayaṃ	998	
PA_tika-s03_01t:998_7	gamitā. Avirādhitavedhihattho viyāti avirajjhanabhāvena virajjhanahattho viya. Suṭṭhu	998	
PA_tika-s03_01t:998_8	samāraddhāti bhāvanāuppattiyā sammadeva sampāditā. Cinteyyāti atthuddhāravasena cinteyya.	998	
PA_tika-s03_01t:999_0	Pabbatassāti pabbato assa. Pabbato assāti pabbato bhaveyya kīdisassāti āha “suvaṇṇassā”tiādi.	999	
PA_tika-s03_01t:999_1	Jātarūpassāti ātaparūpasampannassa. Dvikkhattumpi tāva mahantoti yattako so pabbato	999	
PA_tika-s03_01t:999_2	hoti, dvikkhattuṃ tattako. Ekassāti ekassapi puggalassa nālaṃ na pariyatto taṇhāya	999	
PA_tika-s03_01t:999_3	duppūraṇabhāvā. Evaṃ jānantoti evaṃ taṇhāya duppūraṇabhāvādīnavataṃ jānanto. Samaṃ	999	
PA_tika-s03_01t:999_4	careyyāti paravatthuparāmāsādiṃ vihāya kāyādīhi samameva paṭipajjeyya.	999	
PA_tika-s03_01t:1000_0	Dukkhaṃ taṇhānidānaṃ, taṇhā kāmaguṇanidānā, tasmā dukkhassa taṇhāpaccayakāmaguṇanidānattaṃ	1000	
PA_tika-s03_01t:1000_1	vuttaṃ. Tanti dukkhaṃ. Yatonidānaṃ hotīti yaṃnidānaṃ yaṃkāraṇaṃ taṃ pavattati. Evaṃ	1000	
PA_tika-s03_01t:1000_2	yo adakkhīti yo pariññātavatthuko evaṃ dukkhaṃ tassa nidānabhūte kāmaguṇe ca tathato	1000	
PA_tika-s03_01t:1000_3	paññācakkhunā passi. Kena kāraṇena nameyya? Taṃ kāraṇaṃ natthīti attho. Kāmaguṇaupadhinti	1000	
PA_tika-s03_01t:1000_4	kāmaguṇasaṅkhātaṃ upadhiṃ. Sajjati etthāti saṅgo eso, lagganametanti evaṃ viditvā.	1000	
PA_tika-s03_01t:1000_5	Tameva kāmābhibhūto nappaṭiseveyya na laggeyyāti evaṃ vinayāya vūpasamāya sikkheyyāti.	1000	
PA_tika-s03_01t:1001	Rajjasuttavaṇṇanā niṭṭhitā.	100	
PA_tika-s03_01t:1002	Dutiyavaggavaṇṇanā niṭṭhitā.	100	
PA_tika-s03_01t:1003	3. Tatiyavaggo	100	
PA_tika-s03_01t:1004	1. Sambahulasuttavaṇṇanā	100	
PA_tika-s03_01t:1005_0	157. Jaṭācumbaṭakenāti sīse paṭimukkena jaṭākalāpena. Apariggahabrāhmaṇapabbajitā	1005	
PA_tika-s03_01t:1005_1	hi jaṭāya uñchācariyaṃ caranti. Udumbaradaṇḍañhi attaguttatthāya gahitaṃ tesaṃ appicchabhāvappakāsanaṃ.	1005	
PA_tika-s03_01t:1005_2	Tenāha “appicchabhāvappakāsanattha”nti. Sīsaṃ okampetvāti ettha ativiya sīsassa okampitabhāvaṃ	1005	
PA_tika-s03_01t:1005_3	dassetuṃ “hanukena uraṃ paharanto adhonataṃ katvā”ti vuttaṃ. Jivhaṃ nīharitvāti lambanacālanavasena	1005	
PA_tika-s03_01t:1005_4	mukhato nikkhāmetvā. Tenāha “uddha”ntiādi. Tisākhanti tibhaṅgabhakuṭi viya nalāṭe	1005	
PA_tika-s03_01t:1005_5	jātattā nalāṭikaṃ. Tenāha “nalāṭe uṭṭhitaṃ valittaya”nti, tibhaṅgavalikaṃ nalāṭe	1005	
PA_tika-s03_01t:1005_6	katvāti attho. Attanova teleti attanova pāpakammanibbattake tele, pacitabbaṭṭhānageheti adhippāyo.	1005	
PA_tika-s03_01t:1006	Sambahulasuttavaṇṇanā niṭṭhitā.	100	
PA_tika-s03_01t:1007	2. Samiddhisuttavaṇṇanā	100	
PA_tika-s03_01t:1008_0	158. Mayhaṃ lābhāti evarūpassa nāma sammāsambuddhassa satthussa paṭilābho, evarūpassa	1008	
PA_tika-s03_01t:1008_1	ca nāma niyyānikassa saddhammassa paṭilābho, evarūpānañca suppaṭipannānaṃ sabrahmacārīnaṃ	1008	
PA_tika-s03_01t:1008_2	paṭilābho, ete mayhaṃ suladdhalābhā. Mayhaṃ suladdhanti yañcetaṃ mama niyyānikasāsane	1008	
PA_tika-s03_01t:1008_3	pabbajjā upasampadā, tasmiñca abhiratīti sabbañcetaṃ mayā suladdhaṃ. Yathā panassa	1008	
PA_tika-s03_01t:1008_4	evaṃ cetaso parivitakko uppanno, taṃ dassetuṃ “so kirā”tiādi vuttaṃ. Caritānurūpavasena	1008	
PA_tika-s03_01t:1008_5	gahitaṃ mūlakammaṭṭhānaṃ. Pāsādikanti pasādāvahaṃ. Evamahosīti “lābhā vata me”tiādinā	1008	
PA_tika-s03_01t:1008_6	evaṃ parivitakko ahosi. Nisinnasadisoti nisinno viya. Tasmiṃyeva ṭhāneti yasmiṃ ṭhāne	1008	
PA_tika-s03_01t:1008_7	nisinnaṃ māro upasaṅkami, tasmiṃyeva ṭhāne. Tassāti samiddhittherassa. Kammaṭṭhānaṃ	1008	
PA_tika-s03_01t:1008_8	sappāyanti kammaṭṭhānabhāvanāya anuyuñjanaṃ sappāyaṃ upakārāvahaṃ bhavissati.	1008	
PA_tika-s03_01t:1009_0	Mayhanti mayā. Sati ca paññā ca satipaññā, tā ariyamaggena jānanasamatthanabhāvena	1009	
PA_tika-s03_01t:1009_1	avabuddhā. Thero kira tadā vipassanaṃ ussukkāpesi. Kāmanti yathāruci. Keci “kāmaṃ	1009	
PA_tika-s03_01t:1009_2	karassūti āyasmato ‘kāmā’ti mārassa ālapana”nti vadanti. Vibhiṃsakārahānīti bhayānakārahāni.	1009	
PA_tika-s03_01t:1009_3	Rūpānīti vippakārāni. Vippakāratthopi hi rūpasaddo “rūpaṃ dasseti anappaka”ntiādīsu	1009	
PA_tika-s03_01t:1009_4	viya. Na kampessasīti samaṇadhammakaraṇato na calissasi.	1009	
PA_tika-s03_01t:1010	Samiddhisuttavaṇṇanā niṭṭhitā.	101	
PA_tika-s03_01t:1011	3. Godhikasuttavaṇṇanā	101	
PA_tika-s03_01t:1012_0	159. Pabbatassa passeti pabbatapāde upaccakāyaṃ. Samaye samaye laddhattā sāmayikaṃ.	1012	
PA_tika-s03_01t:1012_1	Tenāha “appitappitakkhaṇe paccanīkadhammehi vimuccatī”ti. Lokiyavimutti hi anaccantapahāyitāya	1012	
PA_tika-s03_01t:1012_2	samayavimutti nāma, lokuttaravimutti accantapahāyitāya asamayavimutti. Tāhi samannāgatā	1012	
PA_tika-s03_01t:1012_3	“samayavimuttā, asamayavimuttā”ti ca vuccanti. Yāva paṭhamajjhānanibbattanaṃ, tāva	1012	
PA_tika-s03_01t:1012_4	kasmā parihāyīti attho? Sābādhattāti sarogattā. Vātapittasemhavasenāti kadāci vātapittavasena,	1012	
PA_tika-s03_01t:1012_5	kadāci vātasemhavasena, ubhinnampi sannipātavasena. Anusāyikoti kāyaṃ anugantvā sayito,	1012	
PA_tika-s03_01t:1012_6	yāpyāmayabhāvena ṭhitoti attho. Samādhissāti samādhibhāvanāya. Upakārakadhamme utubhojanādike.	1012	
PA_tika-s03_01t:1012_7	Pūretunti samodhānetuṃ. Parihāyīti sarīrassa akallabhāvato.	1012	
PA_tika-s03_01t:1013	Āhareyyanti jīvitaharaṇatthāya upaneyyaṃ. Nibaddhā gati hoti kevalaṃ brahmalokūpapattito, na sotāpannādīnaṃ viya paricchinnabhāvena. Tenāha “brahmaloke nibbattatī”ti.	101	
PA_tika-s03_01t:1014_0	Jalamānāti samuṭṭhitaniyataiddhiyā anaññasādhāraṇaparivārasampattiyā ca sadevake	1014	
PA_tika-s03_01t:1014_1	loke jalamānā. Maṃsacakkhu dibbacakkhu dhammacakkhu paññācakkhu samantacakkhūti pañcahi	1014	
PA_tika-s03_01t:1014_2	cakkhūhi cakkhumā. Ānubhāvadharāti acinteyyāparimeyyabuddhānubhāvasampannā. Ānubhāvapariyāyopi	1014	
PA_tika-s03_01t:1014_3	hi juti-saddo hoti “iddhijutibalavīriyūpapattī”tiādīsu viya. Anavasesato mānaṃ siyati	1014	
PA_tika-s03_01t:1014_4	samucchindatīti aggamaggo mānasaṃ. Tannibbattanā pana arahattassa mānasatā daṭṭhabbā.	1014	
PA_tika-s03_01t:1014_5	Sīlādīnīti anuttarasīlādīni. Sikkhamānoti sikkhāni bhāvento attano santāne uppādento.	1014	
PA_tika-s03_01t:1014_6	Na cittabhāvanā. Tenāha “sakaraṇīyo”ti. Janeti sattassa kāye, sadevake loketi attho.	1014	
PA_tika-s03_01t:1014_7	Vissutāti anaññasādhāraṇehi sīlādiguṇehi vissutā.	1014	
PA_tika-s03_01t:1015_0	Vedanaṃ vikkhambhetvāti uppannaṃ dukkhavedanaṃ paṭicca uppannaattakilamathaṃ anuppādanavasena	1015	
PA_tika-s03_01t:1015_1	vikkhambhetvā taṃyeva vedanaṃ pariggahetvā pavattavipassanā vīthimeva otaratīti katvā	1015	
PA_tika-s03_01t:1015_2	mūlakammaṭṭhānanti vuttaṃ. “Samasīsī hutvā parinibbāyī”ti vatvā tassa pabhedaṃ vibhajitvā	1015	
PA_tika-s03_01t:1015_3	idhādhippetaṃ dassetuṃ “samasīsī nāma tividho hotī”tiādimāha. Iriyāpathavasena samasīsī	1015	
PA_tika-s03_01t:1015_4	iriyāpathasamasīsī. Esa nayo sesadvayepi.	1015	
PA_tika-s03_01t:1016_0	Iriyāpathakopanañcāti iriyāpathehi asamāyogo. Ekappahārenevāti ekavelāyameva. Parinibbānavasenāti	1016	
PA_tika-s03_01t:1016_1	anupādisesaparinibbānavasena, na kilesakkhayamattena. Etthāti etesu dvīsu nayesu.	1016	
PA_tika-s03_01t:1016_2	Evaṃ sati teneva iriyāpathena vipassanaṃ paṭṭhapetvā teneva iriyāpathena, ekasmiṃ	1016	
PA_tika-s03_01t:1016_3	antorogeyeva vipassanaṃ paṭṭhapetvā arahattaṃ patvā teneva rogena parinibbāyantā	1016	
PA_tika-s03_01t:1016_4	khīṇāsavā bahavopi samasīsino eva sambhaveyyuṃ. Tasmā vuttanayeneva attho veditabbo.	1016	
PA_tika-s03_01t:1017_0	Sīsañcettha terasa – palibodhasīsaṃ taṇhā, bandhanasīsaṃ māno, parāmāsasīsaṃ diṭṭhi,	1017	
PA_tika-s03_01t:1017_1	vikkhepasīsaṃ uddhaccaṃ, kilesasīsaṃ avijjā, adhimokkhasīsaṃ saddhā, paggahasīsaṃ	1017	
PA_tika-s03_01t:1017_2	vīriyaṃ, upaṭṭhānasīsaṃ sati, avikkhepasīsaṃ samādhi, dassanasīsaṃ paññā, pavattisīsaṃ	1017	
PA_tika-s03_01t:1017_3	jīvitindriyaṃ, gocarasīsaṃ vimokkho, saṅkhārasīsaṃ nirodhoti. Imesu terasasu sīsesu	1017	
PA_tika-s03_01t:1017_4	palibodhasīsādīni pavattisīsañca pariyādiyitabbāni, adhimokkhasīsādīni pariyādāyakāni,	1017	
PA_tika-s03_01t:1017_5	pariyādāyakaphalaṃ gocarasīsaṃ. Tañhi visayajjhattaṃ phalaṃ vimokkho, pariyādāyakassa	1017	
PA_tika-s03_01t:1017_6	maggassa phalassa ca ārammaṇaṃ saṅkhārasīsaṃ saṅkhāravivekabhūto nirodhoti pariyādiyitabbānaṃ	1017	
PA_tika-s03_01t:1017_7	pariyādāyakaphalārammaṇānaṃ saha viya saṃsiddhaṃ dassanena samasīsibhāvaṃ dassetuṃ	1017	
PA_tika-s03_01t:1017_8	paṭisambhidāyaṃ terasa sīsāni vuttāni. Idha pana “apubbaṃ acarimaṃ āsavapariyādānañca	1017	
PA_tika-s03_01t:1017_9	hoti jīvitapariyādānañcā”ti vacanato tesu kilesapavattasīsānameva vasena yojanaṃ	1017	
PA_tika-s03_01t:1017_10	karonto “ettha ca pavattisīsa”ntiādimāha.	10171	
PA_tika-s03_01t:1018_0	Tattha pavattisīsaṃ pavattato vuṭṭhahanto maggo cutito uddhaṃ appavattikaraṇavasena	1018	
PA_tika-s03_01t:1018_1	yadipi pariyādīyati, yāva pana cuti, tāva pavattisabbhāvato “pavattisīsaṃ jīvitindriyaṃ	1018	
PA_tika-s03_01t:1018_2	cuticittaṃ khepetī”ti āha. Kilesapariyādānena pana maggacittena attano anantaraṃ	1018	
PA_tika-s03_01t:1018_3	viya nipphādetabbā paccavekkhaṇavārā ca kilesapariyādānasseva vārāti vattabbataṃ	1018	
PA_tika-s03_01t:1018_4	arahanti. “Vimuttasmiṃ vimuttamiti ñāṇaṃ hotī”ti vacanato paccavekkhaṇaparisamāpanena	1018	
PA_tika-s03_01t:1018_5	kilesapariyādānaṃ samāpitaṃ nāma hoti, taṃ pana parisamāpanaṃ yadi cuticittena hoti,	1018	
PA_tika-s03_01t:1018_6	teneva jīvitaparisamāpanañca hotīti imāya vāracutisamatāya kilesapariyādānajīvitapariyādānānaṃ	1018	
PA_tika-s03_01t:1018_7	apubbācarimatā veditabbāti dassento “dvinnaṃ cittānaṃ ekato uppādo natthī”tiādimāha.	1018	
PA_tika-s03_01t:1018_8	Dvinnaṃ cittānanti cuticittamaggacittānaṃ. Tanti paccavekkhaṇaṃ paripuṇṇajavanacittānaṃ	1018	
PA_tika-s03_01t:1018_9	sattakkhattuṃ pavattiyā, aparipuṇṇānaṃ vā pañcakkhattuṃ pavattiyā. Kiñcāpi “eko vā	1018	
PA_tika-s03_01t:1018_10	dve vā”ti vuttaṃ yathā “ekaṃ vā dve vā tadārammaṇacittānī”ti, heṭṭhimantena pana dve pavattanti.	10181	
PA_tika-s03_01t:1019	Uppāṭetvāti uddharitvāti attho. Anupādisesenāti anupādisesanibbānena.	101	
PA_tika-s03_01t:1020_0	Dhūmāyitattanti dhūmassa viya ayitabhāvaṃ pavattiākāraṃ. Dhūmasadisā valāhakā dhūmavalāhakā,	1020	
PA_tika-s03_01t:1020_1	timiravalāhakā, ye mahikā “timira”nti vuccanti. Appatiṭṭhitenāti patiṭṭhaṃ alabhantena.	1020	
PA_tika-s03_01t:1020_2	Itthambhūtalakkhaṇe etaṃ karaṇavacanaṃ, anuppattidhammenāti attho. Sati hi uppāde	1020	
PA_tika-s03_01t:1020_3	patiṭṭhitaṃ nāma siyā, aṭṭhakathāyaṃ pana yadeva tassa viññāṇassa appatiṭṭhānakāraṇaṃ,	1020	
PA_tika-s03_01t:1020_4	tadeva parinibbānakāraṇanti vuttaṃ “appatiṭṭhitakāraṇā”ti.	1020	
PA_tika-s03_01t:1021	Sokena phuṭṭhassāti “aphalo vata me vāyāmo jāto”ti sokena abhibhūtassa. Abhassathāti balavasokābhitunnassa satisammosā sithilaṃ gahitā bhassi patitā sā kacchā.	102	
PA_tika-s03_01t:1022	Godhikasuttavaṇṇanā niṭṭhitā.	102	
PA_tika-s03_01t:1023	4. Sattavassānubandhasuttavaṇṇanā	102	
PA_tika-s03_01t:1024_0	160. Yasmā kapilavatthuto nikkhantakālato paṭṭhāya māro otārāpekkho lokanāthaṃ anubandhituṃ	1024	
PA_tika-s03_01t:1024_1	āraddho, tasmā vuttaṃ “pure bodhiyā chabbassānī”ti. Atigahetvāti anugantvā tassa	1024	
PA_tika-s03_01t:1024_2	yathāruci paṭipattiṃ anuvatto viya hutvā.	1024	
PA_tika-s03_01t:1025	Avajjhāyantoti pajjhāyanto. Jito vittaparājito asi nu. Pamāṇātikkantanti garutaraṃ.	102	
PA_tika-s03_01t:1026	Khanitvā ummūletvā. Kāmāsavādīni pajahanto anāsavo.	102	
PA_tika-s03_01t:1027	Pehīti apehi. Pāragāminoti pāraṅgamanasīlā. Tekāliko ayaṃ gāmi-saddoti āha “yepī”tiādi.	102	
PA_tika-s03_01t:1028_0	Māravisūkānīti mārakaṇṭakāni kaṇṭakasadisāni mārassa durācārāni. Viruddhasevitāni	1028	
PA_tika-s03_01t:1028_1	virodhavasena tāsaṃyeva vevacanāni. Tāni sarūpato dassetuṃ “appamāyū”tiādi vuttaṃ.	1028	
PA_tika-s03_01t:1028_2	Nibbejanīyāti nibbedadāyikā. Ukkaṇṭhanīyāti ukkaṇṭhavahā.	1028	
PA_tika-s03_01t:1029_0	Vikappavasena veditabbo opammaparikappavisayattā tassa kiriyāpadassa. Tenāha “anuparigaccheyyā”ti.	1029	
PA_tika-s03_01t:1029_1	Etthāti etasmiṃ medavaṇṇavatthusmiṃ. Mudunti mudumadhurasaṃ vindeyyāma paṭilabheyyāma.	1029	
PA_tika-s03_01t:1029_2	Assādoti assādetabbo.	1029	
PA_tika-s03_01t:1030	Sattavassānubandhasuttavaṇṇanā niṭṭhitā.	103	
PA_tika-s03_01t:1031	5. Māradhītusuttavaṇṇanā	103	
PA_tika-s03_01t:1032_0	161. Cintesīti sokavasiko hutvā cintayi. Gaṇikārahatthiniyoti dīpakakareṇuyo. Ekasataṃ	1032	
PA_tika-s03_01t:1032_1	ekasatanti ekasataṃ ekasataṃ paccekaṃ sataṃ satanti attho. Tenāha “ekekaṃ sataṃ sataṃ	1032	
PA_tika-s03_01t:1032_2	katvā”ti. Kumārivaṇṇasatanti kumāritthīnaṃ attabhāvānaṃ sataṃ. Tā kira paṭhamaṃ kaññārūpena	1032	
PA_tika-s03_01t:1032_3	attānaṃ dassesuṃ. Anupagatapupphānañhi samaññā kaññāti. Puna yathāvuttakumārirūpena	1032	
PA_tika-s03_01t:1032_4	upagatapupphā hi kumārī. Puna vadhukārūpena. Taṃ sandhāya vuttaṃ “avijātavaṇṇasata”nti.	1032	
PA_tika-s03_01t:1032_5	Tatiyavāre yuvatirūpena. Vijātā hi itthī anatikkantamajjhimavayā yuvatī. Ettāvatā	1032	
PA_tika-s03_01t:1032_6	bālā taruṇī porīti tividhāsu itthīsu purimā dve dassitā, pariyosānavāresu manussajātikānaṃ	1032	
PA_tika-s03_01t:1032_7	manussitthiyova ruccantīti tena manussarūpena tā attānaṃ dassesuṃ.	1032	
PA_tika-s03_01t:1033_0	Atthassa pattinti ekantato hitānuppattiṃ. Hadayassa santinti paramacittupasamaṃ.	1033	
PA_tika-s03_01t:1033_1	Kilesasenanti kāmaguṇasaṅkhātaṃ paṭhamaṃ kilesasenaṃ. Sā hi kilesasenā accharāsaṅghātasabhāvāpi	1033	
PA_tika-s03_01t:1033_2	paṭipatthayamānā piyāyitabbaicchitabbarūpabhāvato piyarūpasātarūpā nāma attano kiccavasena.	1033	
PA_tika-s03_01t:1033_3	Eko ahaṃ jhāyantoti gaṇasaṅgaṇikāya kilesasaṅgaṇikāya ca abhāvato eko asahāyo ahaṃ	1033	
PA_tika-s03_01t:1033_4	lakkhaṇūpanijjhānena nijjhāyanto. Anubujjhinti anukkamena maggapaṭipāṭiyā bujjhiṃ	1033	
PA_tika-s03_01t:1033_5	paṭibujjhiṃ. Tasmāti yathāvuttavivekasukhasamadhigamanimittaṃ. Akaraṇenāti mittasanthavassa	1033	
PA_tika-s03_01t:1033_6	akaraṇena. Sakkhīti sakkhibhāvo.	1033	
PA_tika-s03_01t:1034_0	Katamena vihārenāti jhānasamāpattīnaṃ katamena vihārena. Idha dutiyapadassa attho	1034	
PA_tika-s03_01t:1034_1	vissajjanagāthāvaṇṇanāyameva āvi bhavissati. Anāmantena “taṃ puggala”nti sammukhā	1034	
PA_tika-s03_01t:1034_2	ṭhitampi bhagavantaṃ asammukhā viya katvā vadati, kathaṃ tvanti attho.	1034	
PA_tika-s03_01t:1035_0	“Avitakkajhāyī”ti vakkhamānattā ayamevettha kāyapassaddhi veditabbāti āha “catutthajjhānena	1035	
PA_tika-s03_01t:1035_1	assāsapassāsakāyassa passaddhattā passaddhakāyo”ti. Puññābhisaṅkhārādike kammābhisaṅkhāre.	1035	
PA_tika-s03_01t:1035_2	Kāmālayādīnaṃ abhāvato anālayo. Na saratīti na savati. Rāgavasena hi sattā saṃsāramanusavanti.	1035	
PA_tika-s03_01t:1035_3	Na thinoti na thinamiddhacitto. Mohavasena hi sattā thinamiddhaṃ āpajjantīti. Diyaḍḍhakilesasahassanti	1035	
PA_tika-s03_01t:1035_4	khuddakavatthuvibhaṅge āgatesu aṭṭhasu kilesasatesu aṭṭhasataṃ taṇhāvicaritāni apanetvā	1035	
PA_tika-s03_01t:1035_5	sesā paññāsādhikaṃ sataṃ kilesā, te brahmajāle āgatāhi dvāsaṭṭhiyā diṭṭhīhi saha	1035	
PA_tika-s03_01t:1035_6	pañcapaññāsādhikaṃ sattasataṃ hoti; tā ca uppannānuppannabhāvena diguṇitā diyaḍḍhakilesasahassaṃ	1035	
PA_tika-s03_01t:1035_7	dasādhikaṃ hoti; taṃ appakaṃ pana ūnamadhikaṃ vā gaṇanupagaṃ na hotīti “diyaḍḍhakilesasahassa”nti	1035	
PA_tika-s03_01t:1035_8	vuttaṃ. Itaresaṃ atītādibhāvāmasanato aggahaṇaṃ pahānassa adhippetattā. Ayamettha	1035	
PA_tika-s03_01t:1035_9	saṅkhepo, vitthāro pana abhidhammaṭīkāyaṃ vuttanayena veditabbo. Paṭhamapadenāti	1035	
PA_tika-s03_01t:1035_10	“na kuppatī”ti iminā padena. Dutiyenāti “na saratī”ti padena. Tatiyenāti “na thino”ti	10351	
PA_tika-s03_01t:1035_11	padena. Nīvaraṇappahānena khīṇāsavataṃ dasseti, anavasesato nīvaraṇānaṃ accantappahānaṃ adhippetaṃ.	10351	
PA_tika-s03_01t:1036_0	Pañcadvārikakilesoghaṃ tiṇṇoti channaṃ dvārānaṃ vasena pavattanakilesoghaṃ taritvā	1036	
PA_tika-s03_01t:1036_1	ṭhito. Kāmoghadiṭṭhoghabhavoghaṭṭhakilesabhāvato “pañcoghaggahaṇena vā pañcorambhāgiyāni	1036	
PA_tika-s03_01t:1036_2	saṃyojanāni veditabbānī”ti āha. Rūparāgādayo visesato na pañcadvārikāti vuttaṃ “chaṭṭhaggahaṇena	1036	
PA_tika-s03_01t:1036_3	pañcuddhambhāgiyāni veditabbānī”ti.	1036	
PA_tika-s03_01t:1037	Maccurājassāti sambandhe sāmivacananti dassento “maccurājassa hatthato”ti āha. Nayamānānanti anādare sāmivacananti katvā vuttaṃ “nayamānesū”ti.	103	
PA_tika-s03_01t:1038_0	Ūhaccāti buddhaṃ nissāya. “Idamavocā”ti desanaṃ niṭṭhāpetvāti etena saṃyuttesu ayaṃ	1038	
PA_tika-s03_01t:1038_1	nigamanapāḷi, heṭṭhā anāgatanayattā pana kesuci potthakesu na likhīyatīti dasseti.	1038	
PA_tika-s03_01t:1038_2	Daddallamānāti jajjakārassa hi daddakāraṃ katvā niddeso. Tenāha “ativiya jalamānā”ti.	1038	
PA_tika-s03_01t:1038_3	Nīharīti tāsaṃ kāyavacīvikāraṃ na manasikaronto tiṇāyapi amaññamānova anapekkheneva	1038	
PA_tika-s03_01t:1038_4	nīhari. Phalato bhaṭṭhanti phalasipāṭikato bhaṭṭhaṃ. Kuṇḍatiṇādigacchatūlaṃ poṭakitūlaṃ.	1038	
PA_tika-s03_01t:1039	Māradhītusuttavaṇṇanā niṭṭhitā.	103	
PA_tika-s03_01t:1040	Tatiyavaggavaṇṇanā niṭṭhitā.	104	
PA_tika-s03_01t:1041	Sāratthappakāsiniyā saṃyuttanikāya-aṭṭhakathāya	104	
PA_tika-s03_01t:1042	Mārasaṃyuttavaṇṇanāya līnatthappakāsanā samattā.	104	
PA_tika-s03_01t:1043	5. Bhikkhunīsaṃyuttaṃ	104	
PA_tika-s03_01t:1044	1. Āḷavikāsuttavaṇṇanā	104	
PA_tika-s03_01t:1045_0	162. Āḷaviyaṃ jātāti āḷaviyaṃ vijāyitvā saṃvaḍḍhamānā. Tenāha “āḷavinagaratoyeva	1045	
PA_tika-s03_01t:1045_1	ca nikkhamma pabbajitā”ti. Dhanaṃ samādapetvāti cetiyassa rājā ekaṃ mukhaṃ, rājaputto	1045	
PA_tika-s03_01t:1045_2	ekaṃ, amaccānaṃ jeṭṭhako hutvā senāpati ekaṃ, janapadānaṃ jeṭṭhako hutvā seṭṭhi ekanti	1045	
PA_tika-s03_01t:1045_3	evaṃ catūsu mukhesu navakamme kayiramāne seṭṭhinā gahitamukhe kamme olīyamāne eko	1045	
PA_tika-s03_01t:1045_4	upāsako ariyasāvako pañca sakaṭasatāni yojāpetvā janapadaṃ gantvā “yo yaṃ dātuṃ ussahati	1045	
PA_tika-s03_01t:1045_5	hiraññaṃ vā suvaṇṇaṃ vā sattavidharatanaṃ vā haritālaṃ vā manosilaṃ vā, so dhanaṃ	1045	
PA_tika-s03_01t:1045_6	detū”ti samādapetvā yathāladdhaṃ paṭhamaṃ kammaṭṭhānaṃ pesetvā “navakammaṃ niṭṭhita”nti	1045	
PA_tika-s03_01t:1045_7	sutvā ekakaṃ āgacchantaṃ antarāmagge corā palibundhitvā tato kiñcipi dhanaṃ alabhantā	1045	
PA_tika-s03_01t:1045_8	“sace naṃ muñcissāma, anatthaṃ no kareyyā”ti jīvitā voropesuṃ. Anaparādhe ariyasāvake	1045	
PA_tika-s03_01t:1045_9	aparādhakā te corā andhā jātā, tasmā taṃ ṭhānaṃ “andhavana”nti paññāyitthāti aṭṭhakathāyaṃ	1045	
PA_tika-s03_01t:1045_10	vuttaṃ. Khīṇāsavānaṃ yasmā yattha katthaci cittaviveko hotiyeva upadhivivekassa siddhattā.	10451	
PA_tika-s03_01t:1045_11	Tasmā “kāyavivekatthinī”ti vuttaṃ.	10451	
PA_tika-s03_01t:1046_0	Nissaraṇanti nibbānaṃ sabbasaṅkhatassa nissaṭattā. Paccavekkhaṇañāṇenāti paccavekkhaṇañāṇena,	1046	
PA_tika-s03_01t:1046_1	pageva maggaphalañāṇehīti adhippāyo. Nibbānapadanti nibbānasaṅkhātaṃ dhammakoṭṭhāsaṃ.	1046	
PA_tika-s03_01t:1046_2	Vinivijjhanaṭṭhenāti hadayaṃ vinividdhena hadayamhi vijjhitvā dukkhuppādanena khandhānaṃ	1046	
PA_tika-s03_01t:1046_3	ete pañca kāmā sattisūlasadisā. Adhikuṭṭanabhaṇḍikāti āghātanaghaṭikā.	1046	
PA_tika-s03_01t:1047	Āḷavikāsuttavaṇṇanā niṭṭhitā.	104	
PA_tika-s03_01t:1048	2. Somāsuttavaṇṇanā	104	
PA_tika-s03_01t:1049_0	163. Ṭhānanti issariyaṭṭhānaṃ visayajjhattaṃ. Duppasahaṃ akampiyabhāvattā. Dvaṅgulapaññāyāti	1049	
PA_tika-s03_01t:1049_1	ettha itthiyo hi daharakumārikākālato paṭṭhāya odanapacanavidhiṃ anutiṭṭhantiyo ukkhaliyaṃ	1049	
PA_tika-s03_01t:1049_2	udakaṃ tāpetvā taṇḍule pakkhipitvā attano buddhiyā tesaṃ pākakālappamāṇaṃ paricchindituṃ	1049	
PA_tika-s03_01t:1049_3	tāni dabbiyā uddharitvāpi vaṇṇasaṇṭhānaggahaṇamattena pakkāpakkabhāvaṃ jānituṃ na	1049	
PA_tika-s03_01t:1049_4	sakkonti, kevalaṃ pana dvīhi aṅgulīhi uppīḷitakāle eva jānanti, tasmā dvīhaṅgulikehi	1049	
PA_tika-s03_01t:1049_5	dubbalapaññattā “dvaṅgulapaññā”ti vuccanti. Phalasamāpattiñāṇappavattikittanena catūsu	1049	
PA_tika-s03_01t:1049_6	saccesu asammohavihāro dīpito hotīti āha “ñāṇamhi vattamānamhīti phalasamāpattiñāṇe	1049	
PA_tika-s03_01t:1049_7	pavattamāne”ti. Vipassantassāti asammohapaṭivedhato visesena passantassa khandhapañcakameva	1049	
PA_tika-s03_01t:1049_8	saccābhisamayato pubbabhāge vipassantassa. Aññaṃ vāti itthipurisato aññaṃ vā kiñci	1049	
PA_tika-s03_01t:1049_9	vatthuṃ. “Ahaṃ asmī”ti mānadiṭṭhigāhataṇhāgāhavasena gahitavatthusmiṃ yevāti āha	1049	
PA_tika-s03_01t:1049_10	“ahaṃ asmīti taṇhāmānadiṭṭhivasenā”ti.	10491	
PA_tika-s03_01t:1050	Somāsuttavaṇṇanā niṭṭhitā.	105	
PA_tika-s03_01t:1051	3. Kisāgotamīsuttavaṇṇanā	105	
PA_tika-s03_01t:1052_0	164. “Kisāgotamī”ti ettha kā panāyaṃ kisāgotamī, kissa ayaṃ bhikkhunī hutvā samaṇadhammaṃ	1052	
PA_tika-s03_01t:1052_1	matthakaṃ pāpesīti tamatthaṃ vibhāvetuṃ “pubbe kirā”tiādimāraddhaṃ. Aṅgārāvāti addāriṭṭhakavaṇṇaaṅgārā	1052	
PA_tika-s03_01t:1052_2	eva jātā. Dārusākanti addhamāsakena dāruṃ sākañca āharissāmīti antarāpaṇe antaravīthiṃ gatā.	1052	
PA_tika-s03_01t:1053	Siddhatthakanti sāsapaṃ. Sālāyanti anāthasālāyaṃ. Khuraggeyevāti khurasikhe eva, kesorohanakkhaṇe evāti attho.	105	
PA_tika-s03_01t:1054_0	Ekamāsīti ettha ma-kāro padasandhikaro. Saṃhitāvasena ca purimapade vā rassattaṃ.	1054	
PA_tika-s03_01t:1054_1	Parapade vā dīghattanti āha “ekā āsī”ti. Bhāvanapuṃsakametaṃ “ekamantaṃ nisīdī”tiādīsu	1054	
PA_tika-s03_01t:1054_2	viya. Puttamaraṇaṃ antaṃ atītaṃ idāni puttamaraṇassa abhāvato. Tenevāha “puttamaraṇaṃ	1054	
PA_tika-s03_01t:1054_3	nāma natthī”ti. Purisaṃ gavesitunti yathā mayhaṃ purisagavesanā nāma sabbaso natthi,	1054	
PA_tika-s03_01t:1054_4	tathā eva puttagavesanāpi natthi, tasmā me puttamaraṇaṃ etadantaṃ, sabbesu khandhādīsu	1054	
PA_tika-s03_01t:1054_5	bhavādīsu ca taṇhānandiyā abhāvakathanena sabbasattesu taṇhā sabbaso visositā, tassāyeva	1054	
PA_tika-s03_01t:1054_6	kārakaavijjākkhandho padālitoti attano nikkilesataṃ pavedentī therī sīhanādaṃ nadīti.	1054	
PA_tika-s03_01t:1055	Kisāgotamīsuttavaṇṇanā niṭṭhitā.	105	
PA_tika-s03_01t:1056	4. Vijayāsuttavaṇṇanā	105	
PA_tika-s03_01t:1057_0	165. Pañca aṅgāni etassāti pañcaṅgaṃ, pañcaṅgameva pañcaṅgikaṃ, tena pañcaṅgikena.	1057	
PA_tika-s03_01t:1057_1	Ātatantiādīsu ātataṃ nāma cammapariyonaddhesu bheriādīsu ekatalaṃ tūriyaṃ. Vitataṃ	1057	
PA_tika-s03_01t:1057_2	nāma ubhayatalaṃ. Ātatavitataṃ nāma tantibaddhavīṇādi. Susiraṃ vaṃsādi. Ghanaṃ sammādi.	1057	
PA_tika-s03_01t:1057_3	Tataādivisesopi ātatamevāti “cammapariyonaddhesū”ti visesanaṃ. Ekatalaṃ kumbhathūṇadaddarādi.	1057	
PA_tika-s03_01t:1057_4	Ubhayatalaṃ bherimudiṅgādi. Cammapariyonaddhaṃ sesaṃ tantibaddhaṃ sabbaṃ ātatavitataṃ	1057	
PA_tika-s03_01t:1057_5	nāma, gomukhīādīnampi ettheva saṅgaho daṭṭhabbo. Vaṃsādīti ādisaddena saṅkhasiṅgānampi	1057	
PA_tika-s03_01t:1057_6	saṅgaho. Sammatāḷa-kaṃsatāḷa-silātāḷa-salākatāḷādi sammādi nāma. Tattha sammatāḷaṃ	1057	
PA_tika-s03_01t:1057_7	nāma daṇḍamayatāḷaṃ, kaṃsamayatāḷaṃ kaṃsatāḷaṃ, silāyaṃ ayopattena ca tāḷanatāḷaṃ.	1057	
PA_tika-s03_01t:1057_8	Sabbe kāmaguṇe. Uggharitapaggharitaṭṭhenāti upari gharaṇena ca vissandanena ca. Evanti	1057	
PA_tika-s03_01t:1057_9	“iminā pūtikāyenā”ti. Arūpaṭṭhāyinoti sattādhiṭṭhānenāyaṃ dhammadesanāti āha “sabbatthāti	1057	
PA_tika-s03_01t:1057_10	sabbesu rūpārūpabhavesū”ti. Tesaṃ dvinnaṃ rūpārūpabhavānaṃ gahitattā. Bhavabhāvasāmaññato,	10571	
PA_tika-s03_01t:1057_11	tadadhiṭṭhānato gahite kāmabhave. Avijjātamo vihato aggamaggena samugghātitattā.	10571	
PA_tika-s03_01t:1058	Vijayāsuttavaṇṇanā niṭṭhitā.	105	
PA_tika-s03_01t:1059	5. Uppalavaṇṇāsuttavaṇṇanā	105	
PA_tika-s03_01t:1060_0	166. Aggato paṭṭhāyāti sabbaaggato pabhuti yāva mūlā antarāyuttaṃ sammadeva pupphitaṃ	1060	
PA_tika-s03_01t:1060_1	sālarukkhaṃ. Vaṇṇadhātusīsena vaṇṇadhātusampannaṃ dutiyaṃ bhikkhuniṃ vadatīti āha	1060	
PA_tika-s03_01t:1060_2	“tayā sadisā aññā bhikkhunī natthī”ti. Pakhumasīsena akkhibhaṇḍaṃ vuccatīti āha “pakhumantarikāyanti	1060	
PA_tika-s03_01t:1060_3	dvinnaṃ akkhīnaṃ majjhe”ti. Nāsavaṃseti nāsavaṃsamūle. “Na passasī”ti vatvā adassane	1060	
PA_tika-s03_01t:1060_4	kāraṇaṃ āha “vasībhūtamhī”ti.	1060	
PA_tika-s03_01t:1061	Uppalavaṇṇāsuttavaṇṇanā niṭṭhitā.	106	
PA_tika-s03_01t:1062	6. Cālāsuttavaṇṇanā	106	
PA_tika-s03_01t:1063	167. Idanti idaṃ dassanaṃ. Gāhāpesīti samādāpesi “jātiṃ mā rocā”ti. Aññanti bandhavadhato aññaṃ chedanādiṃ. Nivesesīti pavisāpesi.	106	
PA_tika-s03_01t:1064	Cālāsuttavaṇṇanā niṭṭhitā.	106	
PA_tika-s03_01t:1065	7. Upacālāsuttavaṇṇanā	106	
PA_tika-s03_01t:1066	168. Punappunaṃ…pe… āgacchanti kāraṇassa asamūhatattā. Santāpito kilesasantāpehi. Agatīti avisayo.	106	
PA_tika-s03_01t:1067	Upacālāsuttavaṇṇanā niṭṭhitā.	106	
PA_tika-s03_01t:1068	8. Sīsupacālāsuttavaṇṇanā	106	
PA_tika-s03_01t:1069_0	169. Samaṇisadisāti samaṇaliṅgassa dhāraṇena samaṇisadisā, kassacipi pāsaṇḍassa aruccanato	1069	
PA_tika-s03_01t:1069_1	monamaggassa appaṭipajjanato tava samaṇibhāvaṃ nānupassāmīti adhippāyo. Pāsaṃ ḍentīti	1069	
PA_tika-s03_01t:1069_2	pāsaṃ sajjenti, yathā tattha diṭṭhipāse sattānaṃ cittaṃ paṭimukkaṃ hoti, evaṃ sajjentīti	1069	
PA_tika-s03_01t:1069_3	attho. Tathābhūtā ca te sattānaṃ citte khittā viya hontīti āha “cittesu diṭṭhipāsaṃ	1069	
PA_tika-s03_01t:1069_4	khipantīti attho”ti. Pāse mocetīti diṭṭhipāse sattānaṃ cittasantānato nīharati dhammasudhammatāya.	1069	
PA_tika-s03_01t:1069_5	Tasmāti pāsamocanato pāsaṇḍoti na vuccati. “Ito bahiddhāyeva pāsaṇḍā hontī”ti vuttassa	1069	
PA_tika-s03_01t:1069_6	atthassa nigamanaṃ. Evañca katvā sabbepi bāhirakasamaye sandhāya cūḷasīhanādasutte	1069	
PA_tika-s03_01t:1069_7	“channavuti pāsaṇḍā”ti vuttaṃ. Pasīdantīti diṭṭhipaṅke saṃsārapaṅke ca pakārehi agādhā osīdanti.	1069	
PA_tika-s03_01t:1070_0	Abhibhavitvāti sabbasaṃkilesappahānena abhibhuyya atikkamitvā. Ajitoti ajini avijayattā.	1070	
PA_tika-s03_01t:1070_1	Sabbāni akusalakammāni kusalakammāni ca khīṇāni etthāti sabbakammakkhayo, arahattaṃ.	1070	
PA_tika-s03_01t:1070_2	Upadhayo sammadeva khīyanti etthāti upadhisaṅkhayo, nibbānaṃ.	1070	
PA_tika-s03_01t:1071	Sīsupacālāsuttavaṇṇanā niṭṭhitā.	107	
PA_tika-s03_01t:1072	9. Selāsuttavaṇṇanā	107	
PA_tika-s03_01t:1073_0	170. Kenidaṃ pakataṃ bimbanti idaṃ attabhāvasaññitaṃ bimbaṃ brahmā-visaṇupurisa-pajāpatiādīsu	1073	
PA_tika-s03_01t:1073_1	kena kataṃ nimmitaṃ nibbattitanti kattabbamohaṃ nāma kātukāmo pucchati. Aghanti aghavatthu.	1073	
PA_tika-s03_01t:1073_2	Tenāha “dukkhapatiṭṭhānattā”ti. Hetunirodhenāti taṇhāsaṅkhatassa hetuno anuppādanirodhena.	1073	
PA_tika-s03_01t:1073_3	Paccayavekallenāti tadavasiṭṭhakilesābhisaṅkhārādipaccayassa vekallabhāvena, apaccayabhāvūpagamanenāti attho.	1073	
PA_tika-s03_01t:1074	Selāsuttavaṇṇanā niṭṭhitā.	107	
PA_tika-s03_01t:1075	10. Vajirāsuttavaṇṇanā	107	
PA_tika-s03_01t:1076_0	171. Suddhasaṅkhārapuñjeti rūpārūpavibhāge kilesasaṅkhārasamūhe. Paramatthatoti sabhāvena.	1076	
PA_tika-s03_01t:1076_1	Yathā na hi sattasaññitasaṅkhārapuñjo nāma paramatthato upalabbhati, evaṃ tabbinimutto	1076	
PA_tika-s03_01t:1076_2	nāma koci na upalabbhati avijjamānattā. Vijjamānesūti yathāpaccayasampattiyā labbhamānesu.	1076	
PA_tika-s03_01t:1076_3	Tenākārenāti itthipurisādiākārena. Vavatthitesūti paccekaṃ paccayavisesasamuṭṭhitaṃ	1076	
PA_tika-s03_01t:1076_4	saṇṭhānavisesaṃ upādāya “puriso hatthī asso”tiādinā abhisaṅgato pavattesu. Sammutīti	1076	
PA_tika-s03_01t:1076_5	sattoti vohāro. Tenāha “samaññāmattamevā”ti. Pañcakkhandhadukkhanti pañcakkhandhasaññitaṃ	1076	
PA_tika-s03_01t:1076_6	dukkhaṃ. Vuttaṃ hetaṃ bhagavatā “saṃkhittena pañcupādānakkhandhā dukkhā”ti añño neva	1076	
PA_tika-s03_01t:1076_7	sambhoti yathāvuttadukkhato aññassa saṅkhatadhammassa abhāvato. Na nirujjhatīti tato	1076	
PA_tika-s03_01t:1076_8	aññaṃ na nirujjhati, uppādato hoti nirodhoti.	1076	
PA_tika-s03_01t:1077	Vajirāsuttavaṇṇanā niṭṭhitā.	107	
PA_tika-s03_01t:1078	Sāratthappakāsiniyā saṃyuttanikāya-aṭṭhakathāya	107	
PA_tika-s03_01t:1079	Bhikkhunīsaṃyuttavaṇṇanāya līnatthappakāsanā samattā.	107	
PA_tika-s03_01t:1080	6. Brahmasaṃyuttaṃ	108	
PA_tika-s03_01t:1081	1. Paṭhamavaggo	108	
PA_tika-s03_01t:1082	1. Brahmāyācanasuttavaṇṇanā	108	
PA_tika-s03_01t:1083_0	172. Parivitakko udapādīti dhammagambhīratāpaccavekkhaṇahetuko dhammadesanāya appossukko	1083	
PA_tika-s03_01t:1083_1	uppajji. Ayaṃ parivitakko kasmā udapādi? Kattha ca udapādīti taṃ sabbaṃ vibhāvetuṃ	1083	
PA_tika-s03_01t:1083_2	“sabbabuddhāna”ntiādi āraddhaṃ. Tattha āciṇṇasamāciṇṇoti ācarito ceva ācarantehi	1083	
PA_tika-s03_01t:1083_3	ca sammadeva ācaritoti attho. Etena ayaṃ parivitakko sabbabuddhānaṃ paṭhamābhisambodhiyaṃ	1083	
PA_tika-s03_01t:1083_4	uppajjatevāti ayamettha dhammatāti dasseti. Tattha aṭṭhame sattāheti idaṃ sattamasattāhato	1083	
PA_tika-s03_01t:1083_5	paraṃ sattāhabbhantare uppannattā vuttaṃ, na pana itaresaṃ viya aṭṭhamassa nāma sattāhassa	1083	
PA_tika-s03_01t:1083_6	pavattitassa sabbhāvā. Sapaccaggheti mahagghe. “Paccagghe”ti vā pāṭho, abhinaveti	1083	
PA_tika-s03_01t:1083_7	attho. Selamayeti muggavaṇṇasilāmaye.	1083	
PA_tika-s03_01t:1084_0	Paṭividdhoti sayambhuñāṇena “idaṃ dukkha”ntiādinā paṭimukhaṃ nibbijjhanavasena patto,	1084	
PA_tika-s03_01t:1084_1	yāthāvato avabuddhoti attho. Dhammoti catusaccadhammo tabbinimuttassa paṭivijjhitabbadhammassa	1084	
PA_tika-s03_01t:1084_2	abhāvato. Gambhīroti mahāsamuddo viya makasatuṇḍasūciyā aññatra samupacitaparipakkañāṇasambhārehi	1084	
PA_tika-s03_01t:1084_3	aññesaṃ ñāṇena alabbhaneyyapatiṭṭho. Tenāha “uttānapaṭikkhepavacanameta”nti. Yo alabbhaneyyapatiṭṭho,	1084	
PA_tika-s03_01t:1084_4	so ogāhituṃ asakkuṇeyyatāya sarūpato visesato ca passituṃ na sakkāti āha “gambhīrattāva	1084	
PA_tika-s03_01t:1084_5	duddaso”ti. Dukkhena daṭṭhabboti kicchena kenaci kadācideva daṭṭhabbo. Yaṃ pana daṭṭhumeva	1084	
PA_tika-s03_01t:1084_6	na sakkā, tassa ogāhetvā anu anu bujjhanako kadāci natthīti āha “duddasattāva duranubodho”ti.	1084	
PA_tika-s03_01t:1084_7	Dukkhena avabujjhitabbo avabodhassa dukkarabhāvato. Imasmiṃ ṭhāne “taṃ kiṃ maññatha,	1084	
PA_tika-s03_01t:1084_8	bhikkhave, katamaṃ nu kho dukkarataraṃ vā durabhisambhavataraṃ vā”ti suttapadaṃ vattabbaṃ.	1084	
PA_tika-s03_01t:1084_9	Santārammaṇatāya vā santo. Nibbutasabbapariḷāhatāya nibbuto. Attano paccayehi padhānabhāvaṃ	1084	
PA_tika-s03_01t:1084_10	nītoti vā paṇīto. Atittikaraṇaṭṭhena atappako sādurasabhojanaṃ viya. Tattha ca nirodhasaccaṃ	10841	
PA_tika-s03_01t:1084_11	santaṃ ārammaṇanti santārammaṇaṃ, maggasaccaṃ santaṃ santārammaṇañcāti santārammaṇaṃ,	10841	
PA_tika-s03_01t:1084_12	anupasantasabhāvānaṃ kilesānaṃ saṅkhārānañca abhāvato santo. Nibbutasabbapariḷāhattā	10841	
PA_tika-s03_01t:1084_13	nibbuto. Santapaṇītabhāveneva tadatthāya asecanakatāya atappakatā daṭṭhabbā. Tenāha	10841	
PA_tika-s03_01t:1084_14	“idaṃ dvayaṃ lokuttarameva sandhāya vutta”nti. Uttamañāṇassa visayattā na takkena	10841	
PA_tika-s03_01t:1084_15	avacaritabbo. Tato eva nipuṇañāṇagocaratāya saṇhasukhumasabhāvattā ca nipuṇo. Bālānaṃ	10841	
PA_tika-s03_01t:1084_16	avisayattā yathāvuttehi paṇḍitehi eva veditabboti paṇḍitavedanīyo. Ālīyanti abhiramitabbaṭṭhena	10841	
PA_tika-s03_01t:1084_17	sevīyantīti ālayā, pañca kāmaguṇā. Ālayanti allīyanti abhiramaṇavasena sevantīti	10841	
PA_tika-s03_01t:1084_18	ālayā, taṇhāvicaritāni. Ramantīti ratiṃ vindanti kīḷanti laḷanti. Ālayaratāti ālayaniratā.	10841	
PA_tika-s03_01t:1085_0	Ṭhānaṃ sandhāyāti ṭhānasaddaṃ sandhāya, atthako pana ṭhānanti ca paṭiccasamuppādo	1085	
PA_tika-s03_01t:1085_1	eva adhippeto. Tiṭṭhati phalaṃ tadāyattavuttitāyāti hi ṭhānaṃ, saṅkhārādīnaṃ paccayabhūtā	1085	
PA_tika-s03_01t:1085_2	avijjādayo. Imesaṃ saṅkhārādīnaṃ paccayā idappaccayā, avijjādayo. Idappaccayā eva	1085	
PA_tika-s03_01t:1085_3	idappaccayatā yathā “devo eva devatā”. Idappaccayānaṃ vā avijjādīnaṃ attano phalaṃ	1085	
PA_tika-s03_01t:1085_4	pati paccayabhāvo uppādanasamatthatā idappaccayatā. Tena paramatthapaccayalakkhaṇo	1085	
PA_tika-s03_01t:1085_5	paṭiccasamuppādo dassito hoti. Paṭicca samuppajjati phalaṃ etasmāti paṭiccasamuppādo.	1085	
PA_tika-s03_01t:1085_6	Padadvayenapi dhammānaṃ paccayaṭṭho eva vibhāvito. Tenāha “saṅkhārādipaccayānaṃ etaṃ	1085	
PA_tika-s03_01t:1085_7	adhivacana”nti. Saṅkhārādīnaṃ paccayā saṅkhārādipaccayā, avijjādayo. Tesaṃ saṅkhārādipaccayānaṃ.	1085	
PA_tika-s03_01t:1085_8	Ayamettha saṅkhepo, vitthāro pana visuddhimaggasaṃvaṇṇanāyaṃ vuttanayena veditabbo.	1085	
PA_tika-s03_01t:1085_9	Sabbasaṅkhārasamathotiādi sabbanti sabbasaṅkhārasamathādiabhidheyyaṃ sabbaṃ atthato	1085	
PA_tika-s03_01t:1085_10	nibbānameva. Idāni assa nibbānabhāvaṃ dassetuṃ “yasmā hī”tiādi vuttaṃ. Tanti nibbānaṃ.	10851	
PA_tika-s03_01t:1085_11	Āgammāti paṭicca ariyamaggassa ārammaṇapaccayahetu. Sammantīti paṭippassaddhivūpasamavasena	10851	
PA_tika-s03_01t:1085_12	sammanti. Tathā santā ca savisesaṃ upasantā nāma hontīti āha “vūpasammantī”ti. Etena	10851	
PA_tika-s03_01t:1085_13	sabbe saṅkhārā sammanti etthāti sabbasaṅkhārasamatho, nibbānanti dasseti. Sabbasaṅkhāravisaṃyutte	10851	
PA_tika-s03_01t:1085_14	hi nibbāne sabbasaṅkhāravūpasamapariyāyo aṭṭhakathāyaṃ vutto eva. Sesapadesupi eseva nayo.	10851	
PA_tika-s03_01t:1086_0	Upadhīyati ettha dukkhanti upadhi, khandhādayo. Paṭinissaṭṭhāti samucchedavasena	1086	
PA_tika-s03_01t:1086_1	pariccattā honti. Sabbā taṇhāti aṭṭhasatappabhedā sabbāpi taṇhā. Sabbe kilesarāgāti	1086	
PA_tika-s03_01t:1086_2	kāmarāgarūparāgādibhedā sabbepi kilesabhūtā rāgā, sabbepi vā kilesā idha “kilesarāgā”ti	1086	
PA_tika-s03_01t:1086_3	adhippetā, na lobhavisesā eva cittassa pariḷāhabhāvāpādanato. Yathāha “rattampi cittaṃ	1086	
PA_tika-s03_01t:1086_4	vipariṇataṃ, duṭṭhampi cittaṃ vipariṇataṃ, mūḷhampi cittaṃ vipariṇata”nti. Virajjantīti	1086	
PA_tika-s03_01t:1086_5	palujjanti vikkhambhanato sabbaso tena visaṃyuttabhāvato. Sabbaṃ dukkhanti jarāmaraṇādibhedaṃ	1086	
PA_tika-s03_01t:1086_6	sabbaṃ vaṭṭadukkhaṃ. Bhavena bhavanti tena tena bhavena bhavantaraṃ bhavanikantibhāvena	1086	
PA_tika-s03_01t:1086_7	saṃsibbati. Phalena vā saddhiṃ kammaṃ sataṇhasseva āyatiṃ punabbhavabhāvato. Tato	1086	
PA_tika-s03_01t:1086_8	vānato nikkhantaṃ tattha tassa sabbaso abhāvato. Ciranisajjācirabhāsanehi piṭṭhiāgilāyanatālugalasosādivasena	1086	
PA_tika-s03_01t:1086_9	kāyakilamatho ceva kāyavihesā ca veditabbā. Sā ca kho desanāya atthamajānantānaṃ	1086	
PA_tika-s03_01t:1086_10	apaṭipajjantānañca vasena, jānantānaṃ pana paṭipajjantānañca desanāya kāyaparissamopi	10861	
PA_tika-s03_01t:1086_11	satthu aparissamoyeva. Tenāha bhagavā – “na ca maṃ dhammādhikaraṇaṃ vihesesī”ti.	10861	
PA_tika-s03_01t:1086_12	Tenevāha – “yā ajānantānaṃ desanā nāma, so mama kilamatho assā”ti. Ubhayanti cittakilamatho	10861	
PA_tika-s03_01t:1086_13	cittavihesā cāti ubhayampetaṃ buddhānaṃ natthi bodhimūle eva samucchinnattā. Anubrūhanaṃ	10861	
PA_tika-s03_01t:1086_14	sampiṇḍanaṃ. Soti apissūti nipāto. Vuddhippattā vā acchariyā anacchariyā, vuddhiatthopi	10861	
PA_tika-s03_01t:1086_15	hi -kāro hoti yathā “asekkhā dhammā”ti. Kappānaṃ satasahassaṃ cattāri ca asaṅkhyeyyāni	10861	
PA_tika-s03_01t:1086_16	sadevakassa lokassa dhammasaṃvibhāgakaraṇatthameva pāramiyo pūretvā idāni samadhigatadhammarajjassa	10861	
PA_tika-s03_01t:1086_17	tattha appossukkatāpattidīpanatā gāthatthassa ca acchariyatā tassa vuddhippattīti	10861	
PA_tika-s03_01t:1086_18	veditabbaṃ. Atthadvārena hi gāthānaṃ anacchariyatā. Gocarā ahesunti upaṭṭhahiṃsu.	10861	
PA_tika-s03_01t:1086_19	Upaṭṭhānañca vitakketabbatāvāti āha “parivitakkayitabbataṃ pāpuṇiṃsū”ti.	10861	
PA_tika-s03_01t:1087_0	Yadi sukhāpaṭipadāva, kathaṃ kicchatāti āha “pāramīpūraṇakāle panā”tiādi. Evamādīni	1087	
PA_tika-s03_01t:1087_1	duppariccajāni dentassa. Ha-iti vā byattanti etasmiṃ atthe nipāto. “Ekaṃsatthe”ti	1087	
PA_tika-s03_01t:1087_2	keci. Ha byattaṃ, ekaṃsena vā alaṃ nippayojanaṃ evaṃ kicchena adhigatassa pakāsituṃ	1087	
PA_tika-s03_01t:1087_3	desitunti yojanā. Halanti vā alanti iminā samānatthapadaṃ “halanti vadāmī”tiādīsu	1087	
PA_tika-s03_01t:1087_4	viya. Rāgadosaphuṭṭhehīti phuṭṭhavisena viya sappena rāgena dosena ca phuṭṭhehi abhibhūtehi.	1087	
PA_tika-s03_01t:1087_5	Rāgadosānugatehīti rāgadosehi anubandhehi.	1087	
PA_tika-s03_01t:1088_0	Niccādīnanti niccādīnaṃ catunnaṃ vipallāsānaṃ. Evaṃgatanti evaṃ aniccantiādinā ākārena	1088	
PA_tika-s03_01t:1088_1	pavattaṃ bujjhitabbaṃ. Kāmarāgarattā ca bhavarāgarattā ca nīvaraṇehi nivutacittatāya	1088	
PA_tika-s03_01t:1088_2	diṭṭhirāgarattā viparītābhinivesena na dakkhanti yāthāvato dhammaṃ na paṭivijjhissanti.	1088	
PA_tika-s03_01t:1088_3	Sabhāvenāti aviparītasabhāvena. Evaṃ gāhāpetunti aniccantiādinā sabhāvena yāthāvato	1088	
PA_tika-s03_01t:1088_4	dhammaṃ jānāpetuṃ. Rāgadosaparetatāpi nesaṃ sammūḷhabhāvenevāti āha “tamokhandhena āvuṭā”ti.	1088	
PA_tika-s03_01t:1089_0	Dhammadesanāya appossukkatāpattiyā kāraṇaṃ vibhāvetuṃ “kasmā panā”tiādinā sayameva	1089	
PA_tika-s03_01t:1089_1	codanaṃ samuṭṭhāpeti. Aññātavesenāti imassa bhagavato sāvakabhāvūpagamanena aññātavesena.	1089	
PA_tika-s03_01t:1089_2	“Aññataratāpasavesenā”ti keci, so panassa arahattādhigamaneneva vigaccheyya. Tividhaṃ	1089	
PA_tika-s03_01t:1089_3	kāraṇaṃ appossukkatāpattiyā paṭipakkhassa balavabhāvo, dhammassa gambhīratā, tattha	1089	
PA_tika-s03_01t:1089_4	ca bhagavato sātisayaṃ gāravanti taṃ dassetuṃ “tassa hī”tiādi āraddhaṃ. Tattha paṭipakkhā	1089	
PA_tika-s03_01t:1089_5	nāma rāgādayo kilesā sammāpaṭipattiyā antarāyakarattā. Tesaṃ balavabhāvato ciraparibhāvanāya	1089	
PA_tika-s03_01t:1089_6	sattasantānato dubbisodhiyatāya te satte mattahatthino viya dubbalapurisaṃ adhibhavitvā	1089	
PA_tika-s03_01t:1089_7	ajjhottharitvā anayabyasanaṃ āpādentā anekasatayojanāyāmavitthāraṃ sunicitaṃ ghanasannivesaṃ	1089	
PA_tika-s03_01t:1089_8	kaṇṭakaduggampi adhisenti. Dūrapabhedaducchejjatāhi dubbisodhiyataṃ pana dassetuṃ	1089	
PA_tika-s03_01t:1089_9	“athassā”tiādi vuttaṃ. Tattha ca anto amaṭṭhatāya kañjiyapuṇṇā lābu, cirapārivāsikatāya	1089	
PA_tika-s03_01t:1089_10	takkabharitā cāṭi, snehatintadubbalabhāvena vasāpītapilotikā, telamissitatāya añjanamakkhitahattho	10891	
PA_tika-s03_01t:1089_11	dubbisodhanīyā vuttā. Hīnūpamā cetā rūpapabandhabhāvato acirakālikattā ca malīnatāya,	10891	
PA_tika-s03_01t:1089_12	kilesasaṃkileso eva pana dubbisodhanīyataro anādikālikattā arūpanissitattā ca. Tenāha “atisaṃkiliṭṭhā”ti.	10891	
PA_tika-s03_01t:1090_0	Yathā ca dubbisodhanīyataratāya, evaṃ gambhīraduddasaduranubodhānampi vuttaupamā	1090	
PA_tika-s03_01t:1090_1	hīnūpamāva. Gambhīropi dhammo paṭipakkhavidhamanena ñāṇena visadabhāvaṃ āpannena	1090	
PA_tika-s03_01t:1090_2	supākaṭo bhaveyya, paṭipakkhavidhamanaṃ pana sammāpaṭipattipaṭibaddhaṃ, sā saddhammassavanādhīnā,	1090	
PA_tika-s03_01t:1090_3	taṃ satthari dhamme ca pasādāyattaṃ. So garuṭṭhāniyānaṃ ajjhesanahetukoti paṇālikāya	1090	
PA_tika-s03_01t:1090_4	sattānaṃ dhammasampaṭipattiyā brahmāyācanānimittanti taṃ dassento “apicā”tiādimāha.	1090	
PA_tika-s03_01t:1091_0	Upakkilesabhūtaṃ appaṃ rāgādirajaṃ etassāti apparajaṃ, apparajaṃ akkhi paññācakkhu	1091	
PA_tika-s03_01t:1091_1	yesaṃ te taṃsabhāvāti katvā apparajakkhajātikāti imamatthaṃ dassento “paññāmaye”tiādimāha.	1091	
PA_tika-s03_01t:1091_2	Appaṃ rāgādirajaṃ yesaṃ taṃsabhāvā apparajakkhajātikāti evamettha attho veditabbo.	1091	
PA_tika-s03_01t:1091_3	Assavanatāti “sayaṃ abhiññā”tiādīsu viya karaṇe paccattavacananti āha “assavanatāyā”ti.	1091	
PA_tika-s03_01t:1091_4	Dasapuññakiriyavasenāti dānādidasavidhapuññakiriyavatthūnaṃ vasena. Tenāha “katādhikārā”tiādi.	1091	
PA_tika-s03_01t:1091_5	Papañcasūdaniyaṃ pana “dvādasapuññakiriyavasenā”ti vuttaṃ, taṃ dānādīsu saraṇagamana-parahitapariṇāmanādipakkhipanavasena vuttaṃ.	1091	
PA_tika-s03_01t:1092_0	Rāgādimalena samalehi pūraṇādīhi chahi satthārehi satthupaṭiññehi kabbaracanāvasena	1092	
PA_tika-s03_01t:1092_1	cintākaviādibhāve ṭhatvā takkapariyāhataṃ vīmaṃsānucaritaṃ sayaṃpaṭibhānaṃ cintito.	1092	
PA_tika-s03_01t:1092_2	Te kira buddhakolāhalānussavena sañjātakutūhalaṃ lokaṃ vañcentā kohaññe ṭhatvā sabbaññutaṃ	1092	
PA_tika-s03_01t:1092_3	paṭijānantā yaṃ kañci adhammameva “dhammo”ti dīpesuṃ. Tenāha “te hi puretaraṃ uppajjitvā”tiādi.	1092	
PA_tika-s03_01t:1092_4	Apāpuretanti etaṃ kassapassa bhagavato sāsanantaradhānato pabhuti pihitaṃ nibbānamahādvāraṃ	1092	
PA_tika-s03_01t:1092_5	ariyamaggaṃ saddhammadesanāhatthena apāpura vivara.	1092	
PA_tika-s03_01t:1093_0	Selo pabbato ucco hoti thiro ca, na paṃsupabbato missakapabbato cāti āha “sele yathā	1093	
PA_tika-s03_01t:1093_1	pabbatamuddhanī”ti. Dhammamayaṃ pāsādanti lokuttaradhammamāha. So hi sabbaso pasādāvaho,	1093	
PA_tika-s03_01t:1093_2	sabbadhamme atikkamma abbhuggataṭṭhena pāsādasadiso ca. Paññāpariyāyo vā idha dhamma-saddoti	1093	
PA_tika-s03_01t:1093_3	vuttaṃ “paññāmaya”nti. Sā hi abbhuggataṭṭhena pāsādoti abhidhamme āgatā. Tathā cāha –	1093	
PA_tika-s03_01t:1094	“Paññāpāsādamāruyha, asoko sokiniṃ pajaṃ;	109	
PA_tika-s03_01t:1095	Pabbataṭṭhova bhūmaṭṭhe, dhīro bāle avekkhatī”ti. ;	109	
PA_tika-s03_01t:1096_0	Yathā hītiādīsu yathā ca pabbate ṭhatvā andhakāre heṭṭhā olokentassa purisassa khettakedārapāḷikuṭikāyo	1096	
PA_tika-s03_01t:1096_1	tattha sayitamanussā ca na paññāyanti anujjalabhāvato, kuṭikāsu pana aggijālā paññāyati	1096	
PA_tika-s03_01t:1096_2	samujjalabhāvato, evaṃ dhammapāsādamāruyha sattalokaṃ olokayato bhagavato ñāṇassa	1096	
PA_tika-s03_01t:1096_3	āpāthaṃ nāgacchanti akatakalyāṇā sattā, ñāṇagginā anujjalabhāvato anuḷārabhāvato	1096	
PA_tika-s03_01t:1096_4	ca rattiṃ khittā sarā viya honti, katakalyāṇā pana bhabbapuggalā dūre ṭhitāpi bhagavato	1096	
PA_tika-s03_01t:1096_5	āpāthaṃ āgacchanti paripakkañāṇaggitāya samujjalabhāvato uḷārasantānatāya himavantapabbato	1096	
PA_tika-s03_01t:1096_6	viya cāti evaṃ yojanā veditabbā.	1096	
PA_tika-s03_01t:1097_0	Garuṭṭhānīyaṃ payirupāsitvā garutaraṃ payojanaṃ uddissa abhipatthanā ajjhesanā, sāpi	1097	
PA_tika-s03_01t:1097_1	atthato yācanāva hotīti āha “ajjhesananti yācana”nti. Padesavisayaṃ ñāṇadassanaṃ	1097	
PA_tika-s03_01t:1097_2	ahutvā buddhānaṃyeva āveṇikabhāvato idaṃ ñāṇadvayaṃ “buddhacakkhū”ti vuccatīti āha	1097	
PA_tika-s03_01t:1097_3	“imesañhi dvinnaṃ ñāṇānaṃ ‘buddhacakkhū’ti nāma”nti. Tiṇṇaṃ magggañāṇānanti heṭṭhimānaṃ	1097	
PA_tika-s03_01t:1097_4	tiṇṇaṃ maggañāṇānaṃ “dhammacakkhū”ti nāmaṃ catusaccadhammadassanamattabhāvato. Yato	1097	
PA_tika-s03_01t:1097_5	tāni ñāṇāni vijjūpamabhāvena vuttāni, aggamaggañāṇaṃ pana ñāṇakiccassa sikhāppattiyā	1097	
PA_tika-s03_01t:1097_6	dassanamattaṃ na hotīti “dhammacakkhū”ti na vuccati, yato taṃ vajirūpamabhāvena vuttaṃ.	1097	
PA_tika-s03_01t:1097_7	Vuttanayenāti “apparajakkhajātikā”ti ettha vuttanayena. Yasmā mandakilesā “apparajakkhā”ti	1097	
PA_tika-s03_01t:1097_8	vuttā, tasmā bahalakilesā “mahārajakkhā”ti veditabbā. Paṭipakkhavidhamanasamatthatāya	1097	
PA_tika-s03_01t:1097_9	tikkhāni sūrāni visadāni, vuttavipariyāyena mudūni. Saddhādayo ākārāti saddahanādippakāre	1097	
PA_tika-s03_01t:1097_10	vadati. Sundarāti kalyāṇā. Sammohavinodaniyaṃ pana “yesaṃ āsayādayo koṭṭhāsā sundarā,	10971	
PA_tika-s03_01t:1097_11	te svākārā”ti vuttaṃ, taṃ imāya atthavaṇṇanāya aññadatthu saṃsandatīti daṭṭhabbaṃ.	10971	
PA_tika-s03_01t:1097_12	Kāraṇaṃ nāma paccayākāro, saccāni vā. Paralokanti samparāyaṃ. Taṃ dukkhāvahaṃ vajjaṃ	10971	
PA_tika-s03_01t:1097_13	viya bhayato passitabbanti vuttaṃ “paralokañceva vajjañca bhayato passantī”ti. Sampattibhavato	10971	
PA_tika-s03_01t:1097_14	vā aññattā vipattibhavo paralokoti vuttaṃ “para…pe… passantī”ti.	10971	
PA_tika-s03_01t:1098_0	Ayaṃ panettha pāḷīti ettha “apparajakkhā”ti padānaṃ atthavibhāvane ayaṃ tassa tathābhāvasādhanapāḷi.	1098	
PA_tika-s03_01t:1098_1	Saddhādīnañhi vimuttaparipācakadhammānaṃ balavabhāvo tappaṭipakkhānaṃ pāpadhammānaṃ	1098	
PA_tika-s03_01t:1098_2	dubbalabhāve sati hoti. Tesañca balavabhāvo saddhādīnaṃ dubbalabhāveti vimuttiparipācakadhammānaṃ	1098	
PA_tika-s03_01t:1098_3	savisesaṃ atthitānatthitāvasena apparajakkhā mahārajakkhātiādayo pāḷiyaṃ vibhajitvā	1098	
PA_tika-s03_01t:1098_4	dassitā “saddho puggalo apparajakkho”tiādinā. Khandhādayo eva lujjanapalujjanaṭṭhena	1098	
PA_tika-s03_01t:1098_5	loko sampattibhavabhūto loko sampattibhavaloko, sugatisaṅkhāto upapattibhavo. Sampatti	1098	
PA_tika-s03_01t:1098_6	bhavati etenāti sampattisambhavaloko, sugatisaṃvattaniyo kammabhavo. Duggatisaṅkhātaupapattibhava-duggatisaṃvattaniyakammabhavā	1098	
PA_tika-s03_01t:1098_7	vipattibhavaloka-vipattisambhavalokā. Puna ekakadukādivasena lokaṃ vibhajitvā dassetuṃ	1098	
PA_tika-s03_01t:1098_8	“eko loko”tiādi vuttaṃ. Āhārādayo viya hi āhāraṭṭhitikā saṅkhārā sabbe lujjanaṭṭhena	1098	
PA_tika-s03_01t:1098_9	lokoti. Tattha eko loko sabbe sattā āhāraṭṭhitikāti yāyaṃ puggalādhiṭṭhānāya kathāya	1098	
PA_tika-s03_01t:1098_10	sabbesaṃ saṅkhārānaṃ paccayāyattavuttitā vuttā, tāya sabbo saṅkhāraloko eko ekavidho	10981	
PA_tika-s03_01t:1098_11	pakārantarassa abhāvato. Dve lokātiādīsupi iminā nayena attho veditabbo. Nāmaggahaṇena	10981	
PA_tika-s03_01t:1098_12	cettha nibbānassa aggahaṇaṃ tassa alokasabhāvattā.	10981	
PA_tika-s03_01t:1099_0	Nanu ca “āhāraṭṭhitikā”ti ettha paccayāyattavuttitāya maggaphalānampi lokatā āpajjatīti?	1099	
PA_tika-s03_01t:1099_1	Nāpajjati, pariññeyyānaṃ dukkhasaccadhammānaṃ idha “loko”ti adhippetattā. Atha vā	1099	
PA_tika-s03_01t:1099_2	na lujjati na palujjatīti yo gahito tathā na hoti, so lokoti taṃgahaṇarahitānaṃ lokuttarānaṃ	1099	
PA_tika-s03_01t:1099_3	natthi lokatā. Upādānānaṃ ārammaṇabhūtā khandhā upādānakkhandhā. Anurodhādivatthubhūtā	1099	
PA_tika-s03_01t:1099_4	lābhādayo aṭṭha lokadhammā. Dasāyatanānīti dasa rūpāyatanāni. Sesaṃ suviññeyyameva.	1099	
PA_tika-s03_01t:1099_5	Vivaṭṭajjhāsayassa adhippetattā tassa ca sabbaṃ tebhūmakakammaṃ garahitabbaṃ vajjitabbañca	1099	
PA_tika-s03_01t:1099_6	hutvā upaṭṭhātīti vuttaṃ “sabbe abhisaṅkhārā vajjā, sabbe bhavagāmikammā vajjā”ti.	1099	
PA_tika-s03_01t:1099_7	Apparajakkhatādīsu pañcasu dukesu ekekasmiṃ dasa dasa katvā “paññāsāya ākārehi imāni	1099	
PA_tika-s03_01t:1099_8	pañcindriyāni jānātī”ti vuttaṃ. Atha vā anvayato byatirekato ca saddhādīnaṃ indriyānaṃ	1099	
PA_tika-s03_01t:1099_9	paropariyattaṃ jānātīti katvā tathā vuttaṃ. Ettha ca apparajakkhādibhabbādivasena	1099	
PA_tika-s03_01t:1099_10	āvajjentassa bhagavato te sattā puñjapuñjāva hutvā upaṭṭhahanti, na ekekā.	10991	
PA_tika-s03_01t:1100_0	Uppalāni ettha santīti uppalinī. Uppalagacchopi jalāsayopi ca. Idha pana jalāsayo	1100	
PA_tika-s03_01t:1100_1	adhippetoti āha “uppalavane”ti. Yāni hi udakassa anto nimuggāneva hutvā pusanti vaḍḍhanti,	1100	
PA_tika-s03_01t:1100_2	tāni antonimuggaposīni. Dīpitānīti aṭṭhakathāyaṃ pakāsitāni, idheva vā “aññānipī”tiādinā	1100	
PA_tika-s03_01t:1100_3	dassitāni. Ugghaṭitaññūti ugghaṭanaṃ nāma ñāṇugghaṭanaṃ, ñāṇena ugghaṭitamatteneva	1100	
PA_tika-s03_01t:1100_4	jānātīti attho. Vipañcitaṃ vitthāritameva atthaṃ jānātīti vipañcitaññū. Niddesādīhi	1100	
PA_tika-s03_01t:1100_5	dhammābhisamayāya netabboti neyyo. Pajjati attho etenāti padaṃ, pajjate ñāyateti	1100	
PA_tika-s03_01t:1100_6	vā padaṃ, tadattho. Padaṃ paramaṃ etassa, na saccābhisambodhoti padaparamo.	1100	
PA_tika-s03_01t:1101_0	Udāhaṭavelāyāti udāhāre dhammassa uddese udāhaṭamatteyeva. Dhammābhisamayoti catusaccadhammassa	1101	
PA_tika-s03_01t:1101_1	ñāṇena saddhiṃ abhisamayo. Ayaṃ vuccatīti ayaṃ “cattāro satipaṭṭhānā”tiādinā nayena	1101	
PA_tika-s03_01t:1101_2	saṃkhittena mātikāya ṭhapiyamānāya desanānusārena ñāṇaṃ pesetvā arahattaṃ gaṇhituṃ	1101	
PA_tika-s03_01t:1101_3	samattho puggalo “ugghaṭitaññū”ti vuccati. Ayaṃ vuccatīti saṃkhittena mātikaṃ ṭhapetvā	1101	
PA_tika-s03_01t:1101_4	vitthārena atthe vibhajiyamāne arahattaṃ pāpuṇituṃ samattho puggalo “vipañcitaññū”ti	1101	
PA_tika-s03_01t:1101_5	vuccati. Uddesatoti uddesahetu. Uddisantassa uddisāpentassa vāti attho. Paripucchatoti	1101	
PA_tika-s03_01t:1101_6	atthaṃ paripucchantassa. Anupubbena dhammābhisamayo hotīti anukkamena arahattappatti	1101	
PA_tika-s03_01t:1101_7	hoti. Na tāya jātiyā dhammābhisamayo hotīti tena attabhāvena maggaṃ vā phalaṃ vā	1101	
PA_tika-s03_01t:1101_8	antamaso jhānaṃ vā vipassanaṃ vā nibbattetuṃ na sakkoti. Ayaṃ vuccati padaparamoti	1101	
PA_tika-s03_01t:1101_9	ayaṃ puggalo chabbidhaṃ byañjanapadaṃ chabbidhaṃ atthapadanti idaṃ padameva paramaṃ	1101	
PA_tika-s03_01t:1101_10	assāti padaparamoti vuccatīti attho.	11011	
PA_tika-s03_01t:1102_0	Vāsanā hotīti desanā phalavohārena vāsanā hotīti vuttā. Na hi kāci buddhānaṃ desanā	1102	
PA_tika-s03_01t:1102_1	niratthakā. Yeti ye duvidhe puggale. Vibhaṅge kammāvaraṇenāti pañcavidhena ānantariyakammena.	1102	
PA_tika-s03_01t:1102_2	Vipākāvaraṇenāti ahetukapaṭisandhiyā. Yasmā pana duhetukānampi ariyamaggapaṭivedho	1102	
PA_tika-s03_01t:1102_3	natthi, tasmā duhetukā paṭisandhipi vipākāvaraṇamevāti veditabbā. Kilesāvaraṇenāti	1102	
PA_tika-s03_01t:1102_4	niyatamicchādiṭṭhiyā. Assaddhāti buddhādīsu saddhārahitā. Acchandikāti kattukamyatāchandarahitā.	1102	
PA_tika-s03_01t:1102_5	Uttarakurukā manussā acchandikaṭṭhānaṃ paviṭṭhā. Duppaññāti bhavaṅgapaññāya parihīnā.	1102	
PA_tika-s03_01t:1102_6	Bhavaṅgapaññāya pana paripuṇṇāyapi yassa bhavaṅgacalanaṃ lokuttarassa paccayo na	1102	
PA_tika-s03_01t:1102_7	hoti, sopi duppañño eva nāma. Abhabbā niyāmaṃ okkamituṃ kusalesu dhammesu sammattanti	1102	
PA_tika-s03_01t:1102_8	kusalesu dhammesu sammattaniyāmasaṅkhātaṃ maggaṃ okkamituṃ adhigantuṃ abhabbā. Na	1102	
PA_tika-s03_01t:1102_9	kammāvaraṇenātiādīni vuttavipariyāyena veditabbāni. Rāgacaritādiādīsu yaṃ vattabbaṃ,	1102	
PA_tika-s03_01t:1102_10	taṃ paramatthadīpaniyaṃ visuddhimaggasaṃvaṇṇanāyaṃ vuttanayena veditabbaṃ.	11021	
PA_tika-s03_01t:1103_0	Nibbānassa dvāraṃ pavisanamaggo vivaritvā ṭhapito mahākaruṇūpanissayena sayambhuñāṇena	1103	
PA_tika-s03_01t:1103_1	adhigatattā. Saddhaṃ pamuñcantūti attano saddhaṃ dhammasampaṭicchanayogyaṃ katvā	1103	
PA_tika-s03_01t:1103_2	vissajjentu, saddahanākārena naṃ upaṭṭhapentūti attho. Sukhena akicchena pavattanīyatāya	1103	
PA_tika-s03_01t:1103_3	suppavattitaṃ. Na bhāsiṃ na bhāsissāmīti cintesiṃ.	1103	
PA_tika-s03_01t:1104_0	Satthu santikaṃ upagatānaṃ devānaṃ brahmānañca tassa purato antaradhānaṃ nāma atiṭṭhananti	1104	
PA_tika-s03_01t:1104_1	āha “sakaṭṭhānameva gato”ti. Saddhindriyādi sammādiṭṭhiādiko dhammo eva vineyyasantāne	1104	
PA_tika-s03_01t:1104_2	pavattanaṭṭhena cakkanti dhammacakkaṃ. Atha vā cakkanti āṇā. Dhammanti desanā. Atha	1104	
PA_tika-s03_01t:1104_3	vā atthadhammato anapetattā dhammañca taṃ pavattanaṭṭhena cakkañcāti dhammacakkaṃ.	1104	
PA_tika-s03_01t:1104_4	Dhammena ñāyena cakkantipi dhammacakkaṃ. Yathāha “dhammañca pavatteti cakkañcāti	1104	
PA_tika-s03_01t:1104_5	dhammacakkaṃ, cakkañca pavatteti dhammañcāti dhammacakkaṃ, dhammena pavattetīti dhammacakkaṃ,	1104	
PA_tika-s03_01t:1104_6	dhammacariyāya pavattetīti dhammacakka”ntiādi. Pavattesīti paṭṭhapesi.	1104	
PA_tika-s03_01t:1105	Brahmāyācanasuttavaṇṇanā niṭṭhitā.	110	
PA_tika-s03_01t:1106	2. Gāravasuttavaṇṇanā	110	
PA_tika-s03_01t:1107_0	173. Ayaṃ vitakkoti ayaṃ “kintāhaṃ vihareyya”nti evaṃ pavattitavitakko. Aññasminti	1107	
PA_tika-s03_01t:1107_1	parasmiṃ. Attā na hotīti hi añño, paro. So panettha na yo koci adhippeto, atha kho	1107	
PA_tika-s03_01t:1107_2	garuṭṭhānīyo. Tenāha “kañci garuṭṭhāne aṭṭhapetvā”ti. Patissavati garuno “āmā”ti	1107	
PA_tika-s03_01t:1107_3	sampaṭicchatīti patisso, na patissoti appatisso. Patissayarahito garupassayarahitoti attho.	1107	
PA_tika-s03_01t:1108_0	Sadevaketi avayavena viggaho samudāyo samāsattho. Sadevakaggahaṇena pañcakāmāvacaradevaggahaṇaṃ	1108	
PA_tika-s03_01t:1108_1	pārisesañāyena itaresaṃ padantarehi saṅgahitattā, samārakaggahaṇena chaṭṭhakāmāvacaradevaggahaṇaṃ	1108	
PA_tika-s03_01t:1108_2	paccāsattiñāyena. Tattha hi māro jāto tannivāsī ca hoti. Sabrahmakavacanena brahmakāyikādibrahmaggahaṇaṃ	1108	
PA_tika-s03_01t:1108_3	paccāsattiñāyeneva. “Sassamaṇabrāhmaṇiyā pajāyā”ti sāsanassa paccatthikasamaṇabrāhmaṇaggahaṇaṃ.	1108	
PA_tika-s03_01t:1108_4	Nidassanamattañcetaṃ apaccatthikānaṃ asamitapāpānaṃ abāhitapāpānañca samaṇabrāhmaṇānaṃ	1108	
PA_tika-s03_01t:1108_5	teneva vacanena gahitattā. Kāmaṃ “sadevake”tiādivisesanānaṃ vasena sattavisayo lokasaddoti	1108	
PA_tika-s03_01t:1108_6	viññāyati tulyayogavisayattā tesaṃ. “Salomako sapakkhako”tiādīsu pana atulyayogepi	1108	
PA_tika-s03_01t:1108_7	ayaṃ samāso labbhatīti byabhicāradassanato pajāgahaṇanti pajāvacanena sattalokaggahaṇaṃ.	1108	
PA_tika-s03_01t:1108_8	Devabhāvasāmaññena mārabrahmesu gahitesupi itarehi tesaṃ labbhamānavisesadassanatthaṃ	1108	
PA_tika-s03_01t:1108_9	visuṃ gahaṇanti dassento “māro nāmā”tiādimāha. Māro brahmānampi vicakkhukammāya pahotīti	1108	
PA_tika-s03_01t:1108_10	āha “sabbesa”nti. Uparīti uparibhāve. Brahmāti dasasahassibrahmānaṃ sandhāyāha. Tathā	11081	
PA_tika-s03_01t:1108_11	cāha “dasahi aṅgulīhī”tiādi. Idha dīghanikāyādayo viya bāhirakānampi ganthanikāyo	11081	
PA_tika-s03_01t:1108_12	labbhatīti āha “ekanikāyādivasenā”ti.	11081	
PA_tika-s03_01t:1109_0	Vatthuvijjādīti ādi-saddena vijjāṭṭhānāni saṅgahitāni. Yathāsakaṃ kammakilesehi pajātattā	1109	
PA_tika-s03_01t:1109_1	nibbattattā pajā, sattanikāyo. Tassā pajāya. Sadevamanussāyāti vā iminā sammutidevaggahaṇaṃ	1109	
PA_tika-s03_01t:1109_2	tadavasiṭṭhamanussalokaggahaṇañca daṭṭhabbaṃ. Evaṃ bhāgaso lokaṃ gahetvā yojanaṃ	1109	
PA_tika-s03_01t:1109_3	dassetvā idāni abhāgaso lokaṃ gahetvā yojanaṃ dassetuṃ “apicetthā”tiādi vuttaṃ. Lokavasena	1109	
PA_tika-s03_01t:1109_4	vuttāni “lokīyanti ettha kammakammaphalānī”ti katvā, pajāvasena “hetupaccayehi pajāyatī”ti	1109	
PA_tika-s03_01t:1109_5	katvā. Sīlasampannataranti ettha paripuṇṇasampannatā adhippetā “sampannaṃ sālikedāra”ntiādīsu	1109	
PA_tika-s03_01t:1109_6	viya. Tenāha “adhikataranti attho”ti. Paripuṇṇampi “adhikatara”nti vattabbatamarahati.	1109	
PA_tika-s03_01t:1109_7	Sesesūti “samādhisampannatara”ntiādīsu.	1109	
PA_tika-s03_01t:1110	Kāraṇantiādīsu kāraṇanti yuttiṃ. Atthanti aviparītatthaṃ. Vuḍḍhinti abhivuḍḍhinimittaṃ.	111	
PA_tika-s03_01t:1111_0	Iminā vacanenāti imasmiṃ sutte anantaraṃ vuttavacanena. Na kevalaṃ imināva, suttantarampi	1111	
PA_tika-s03_01t:1111_1	ānetvā paṭibāhitabboti dassento “na me ācariyo atthī”tiādimāha. Ettha yaṃ vattabbaṃ,	1111	
PA_tika-s03_01t:1111_2	taṃ sumaṅgalavilāsiniyā dīghanikāyaṭṭhakathāya vuttameva. Saranti karaṇe etaṃ paccattavacananti	1111	
PA_tika-s03_01t:1111_3	āha “sarantenā”ti, saranti vā saraṇahetūti attho.	1111	
PA_tika-s03_01t:1112	Gāravasuttavaṇṇanā niṭṭhitā.	111	
PA_tika-s03_01t:1113	3. Brahmadevasuttavaṇṇanā	111	
PA_tika-s03_01t:1114_0	174. Ekakoti vivekaṭṭhitatāya nissaṭo. Gaṇasaṅgaṇikābhāvo tassānena dīpito, kilesasaṅgaṇikābhāvo	1114	
PA_tika-s03_01t:1114_1	pana “appamatto”tiādīhi pakāsito. Pesitattoti nibbānaṃ pati pesitacitto. Sammadevāti	1114	
PA_tika-s03_01t:1114_2	ñāyeneva. So pana yadi āgamanato paṭṭhāya labbhati, vattabbameva natthi, atha paṭipadārambhato	1114	
PA_tika-s03_01t:1114_3	paṭṭhāya labbhati, evampi vaṭṭatevāti dassetuṃ “yathā vā tathā vā”tiādi vuttaṃ. Aggamaggādhigamena	1114	
PA_tika-s03_01t:1114_4	asammohapaṭivedhassa sikhāppattattā maggadhammesu viya phaladhammesupi sātisayo asammohoti	1114	
PA_tika-s03_01t:1114_5	“sayaṃ abhiññā”ti vuttanti āha “sāmaṃ jānitvā”ti. Yathā jānanā panassa sacchikaraṇaṃ	1114	
PA_tika-s03_01t:1114_6	attapaccakkhakiriyāti “sacchikatvā”ti vuttanti āha “paccakkhaṃ katvā”ti. Tathā sacchikiriyā	1114	
PA_tika-s03_01t:1114_7	cassa vipassanāpaṭilābhoti “upasampajjā”ti vuttanti āha “paṭilabhitvā”ti. Etenāti	1114	
PA_tika-s03_01t:1114_8	“khīṇā jātī”tiādivacanena.	1114	
PA_tika-s03_01t:1115_0	Jāti khīṇāti ettha jātisīsena tabbikāravanto khandhā vuttā. Pubbeva khīṇattāti maggādhigamanato	1115	
PA_tika-s03_01t:1115_1	pageva atītabhāveneva khīṇattā. Tattha anāgatesu. Vāyāmābhāvatoti avijjamānattā.	1115	
PA_tika-s03_01t:1115_2	Anāgatabhāvasāmaññaṃ gahetvā lesena vuttaṃ. Na paccuppannā vijjamānattāti saṃkiliṭṭhā	1115	
PA_tika-s03_01t:1115_3	ca maggabhāvanāti siyāti vacanaseso. Yathā ajātaphalataruṇarukkhamūle chinne āyatiuppajjanārahāni	1115	
PA_tika-s03_01t:1115_4	phalāni chedanapaccayā anuppajjamānāni naṭṭhāni nāma honti, evameva bhāvanāya asati	1115	
PA_tika-s03_01t:1115_5	uppajjanārahā kilesā tappaccayā jāti ca maggabhāvanāya sati na uppajjamānā pahīnāti	1115	
PA_tika-s03_01t:1115_6	vuccantīti imamatthaṃ dasseti “maggassa panā”tiādinā. Anuppādadhammataṃ āpajjanena	1115	
PA_tika-s03_01t:1115_7	ñāṇena khīṇarāgavasena.	1115	
PA_tika-s03_01t:1116_0	Soḷasakiccabhāvāyāti soḷasakiccatāya, soḷasavidhassa vā kiccassa bhāvāya uppādanāya.	1116	
PA_tika-s03_01t:1116_1	Pāḷiyaṃ sapadānanti sapadānacāro vutto bhāvanapuṃsakaniddesenāti āha “sapadānacāra”nti.	1116	
PA_tika-s03_01t:1116_2	Anukkammāti anatikkamitvā. Āhutipiṇḍanti juhitabbapiṇḍaṃ, juhanavasena aggimhi pakkhipitabbapāyāsapiṇḍanti	1116	
PA_tika-s03_01t:1116_3	adhippāyo. Bhūtabalikammanti tathā pakkhipitvā balikammakaraṇaṃ. Haritupalittanti	1116	
PA_tika-s03_01t:1116_4	allagomayena kataparibhaṇḍaṃ. Vanamālaparikkhittanti manoharāhi vanapupphamālāhi	1116	
PA_tika-s03_01t:1116_5	parikkhittaṃ. Dhūmakaṭacchūti dhūmapānaṃ. Sīlagandhanti sīlaṃ paṭicca uppannakittigandhaṃ.	1116	
PA_tika-s03_01t:1116_6	Ghāyamānassāti upagataṃ gaṇhantassa.	1116	
PA_tika-s03_01t:1117_0	Imamhā ṭhānāti imasmā manussānaṃ vasanaṭṭhānā, mahāpathavitalatoti adhippāyo. Sabbaheṭṭhimoti	1117	
PA_tika-s03_01t:1117_1	brahmapārisajjānaṃ vāsabrahmalokamāha. Brahmapatho nāma cattāri kusalajjhānāni brahmalokamaggabhāvato.	1117	
PA_tika-s03_01t:1117_2	Jīvitapatho nāma jīvitapavattiupāyabhāvato. “Bhuñjatu bhavaṃ mahābrahmā”ti vacanaṃ	1117	
PA_tika-s03_01t:1117_3	sandhāyāha “kiṃ jappasī”tiādi. Tiṇabījānīti sālitaṇḍulādīni. Goyūsanti khīraṃ jigucchanto	1117	
PA_tika-s03_01t:1117_4	vadati. Ayampi attho “netādiso brahmabhakkho”ti vadantena dīpitoti.	1117	
PA_tika-s03_01t:1118_0	Atidevapattopi pañcakhandhūpadhīnaṃ atthitāya kilesūpadhiādīnaṃyeva virahitabhāvo	1118	
PA_tika-s03_01t:1118_1	gahito. Aññatra hi bhāvapaccayaṃ tadattho viññāyatīti āha “atidevabhāvaṃ patto”ti.	1118	
PA_tika-s03_01t:1118_2	Yasmā brahmānopi devagatipariyāpannattā devā eva, tasmā vuttaṃ “atibrahmabhāvaṃ patto”ti.	1118	
PA_tika-s03_01t:1119	Attānaṃ bhāvetvāti sīlādīhi guṇehi attānaṃ vaḍḍhetvā paribrūhitvā ṭhito.	111	
PA_tika-s03_01t:1120_0	Puthujjanā tasā taṇhāmānadiṭṭhiparittāsavasena tāsanato. Khīṇāsavā thāvarā nāma sabbaso	1120	
PA_tika-s03_01t:1120_1	gatīsu sañcaraṇābhāvato. Tathā hi catunnaṃ saccānaṃ sabbaso adiṭṭhattā bhavadāyajjassa	1120	
PA_tika-s03_01t:1120_2	taṇhādāsabyassa bhāvato ekaccāsu gatīsu sañcaraṇasabhāvato sekkhā thāvarā na honti.	1120	
PA_tika-s03_01t:1120_3	Bhajamānāti bhajāpiyamānā. Thāvarapakkhameva bhajanti sabbaseṭṭhapakkhaṃ ekantapasaṭṭhaṃ	1120	
PA_tika-s03_01t:1120_4	bhajamānabhāvaṃ upādāya.	1120	
PA_tika-s03_01t:1121	Pahīnakileso khīṇāsavo viseno. Sukhaṃ āyati sukhāyati, tassa kārakaṃ sukhāyatikaṃ.	112	
PA_tika-s03_01t:1122	Brahmadevasuttavaṇṇanā niṭṭhitā.	112	
PA_tika-s03_01t:1123	4. Bakabrahmasuttavaṇṇanā	112	
PA_tika-s03_01t:1124_0	175. “Sassato attā ca loko cā”ti evaṃ pavattā diṭṭhi sassatadiṭṭhi. Saha kāyenāti	1124	
PA_tika-s03_01t:1124_1	saha tena brahmattabhāvena. Brahmaṭṭhānanti attano brahmavatthuṃ. Aniccaṃ “nicca”nti	1124	
PA_tika-s03_01t:1124_2	vadati aniccatāya attano apaññāyamānattā. Thiranti daḷhaṃ, vināsābhāvato sārabhūtanti	1124	
PA_tika-s03_01t:1124_3	attho. Uppādavipariṇāmābhāvato sadā vijjamānaṃ. Kevalanti paripuṇṇaṃ. Tenāha “akhaṇḍa”nti.	1124	
PA_tika-s03_01t:1124_4	Kevalanti vā jātiādīhi asammissaṃ, virahitanti adhippāyo. Uppādādīnaṃ abhāvato eva	1124	
PA_tika-s03_01t:1124_5	acavanadhammaṃ. Koci jāyanako…pe… upapajjanako vā natthi niccabhāvato ṭhānena saddhiṃ	1124	
PA_tika-s03_01t:1124_6	tannivāsīnaṃ. Niccabhāvañhi so paṭijānāti. Tisso jhānabhūmiyoti dutiyatatiyacatutthajjhānabhūmiyo.	1124	
PA_tika-s03_01t:1124_7	Catutthajjhānabhūmivisesā hi asaññasuddhāvāsāruppabhavā. Nibbānanti vā ettha iti-saddo	1124	
PA_tika-s03_01t:1124_8	ādiattho, na parisamāpanattho, tasmā “sabba”nti iminā “asañña…pe… bhavā”ti vuttaṃ	1124	
PA_tika-s03_01t:1124_9	saṅgaṇhāti. Paṭibāhatīti santaṃyeva samānaṃ ajānantova “natthī”ti paṭikkhipati. Eke uttaravihāravāsino.	1124	
PA_tika-s03_01t:1125_0	Heṭṭhūpapattikoti heṭṭhā bhūmīsu uppannaupapattiko. Idāni tamatthaṃ vivarituṃ “anuppanne”tiādi	1125	
PA_tika-s03_01t:1125_1	vuttaṃ. Heṭṭhupapattikaṃ katvāti yathāṭhitabhūmito heṭṭhā tatiyajjhānabhūmiyaṃ upapattijhānaṃ	1125	
PA_tika-s03_01t:1125_2	katvā, na uparijhānassa viya patthanāmattanti adhippāyo. Paṭhamakāleti tasmiṃ bhave	1125	
PA_tika-s03_01t:1125_3	paṭhamakāle. Aññāsi āsannabhāvato. Ubhayanti taṃ taṃ attanā katakammañceva nibbattaṭṭhānañcāti	1125	
PA_tika-s03_01t:1125_4	ubhayaṃ. Pamussitvā nibbattiṃ anupadhārento.	1125	
PA_tika-s03_01t:1126_0	Avijjāya gatoti avijjāya saha pavatto. Sahayoge hi idaṃ karaṇavacanaṃ. Tenāha “samannāgato”ti.	1126	
PA_tika-s03_01t:1126_1	Aññāṇīti avidvā. Paññācakkhuvirahato andhībhūto, andhabhāvaṃ āpannoti attho. Anāgate	1126	
PA_tika-s03_01t:1126_2	saddo hotāyaṃ “vakkhatī”ti yatrasaddapayogena, attho pana vattamānakāliko. Tenāha	1126	
PA_tika-s03_01t:1126_3	“bhaṇatī”ti. Tenāha “yatrā”tiādi.	1126	
PA_tika-s03_01t:1127_0	Maggacoroti maggaparibundhakacoro. Santajjiyamānoti “avijjāgato vata, bho, bako brahmā”tiādinā	1127	
PA_tika-s03_01t:1127_1	santajjiyamāno. Satiṃ labhitvāti teneva santajjanena yoniso ummujjitvā purimajātivisayaṃ	1127	
PA_tika-s03_01t:1127_2	satiṃ labhitvā. Nippīḷitukāmoti ghaṃsetukāmo dosaṃ dassetukāmo “idaṃ passa yāvañca	1127	
PA_tika-s03_01t:1127_3	te aparaddha”nti. Puññakammāti puññakārino. Vedehi ñāṇehi gatattā pavattattā. Antimā	1127	
PA_tika-s03_01t:1127_4	brahmupapattīti sabbapacchimā brahmabhāvappatti. Asmābhijappantīti asme abhijappanti.	1127	
PA_tika-s03_01t:1127_5	Āyuvaṇṇādivasena brūhitaguṇattā brahmā. Aññehi mahantā brahmā mahābrahmā. Abhibhūti	1127	
PA_tika-s03_01t:1127_6	taṃ brahmalokaṃ jeṭṭhakabhāvena abhibhavitvā ṭhito. Anabhibhūtoti aññehi na abhibhūto.	1127	
PA_tika-s03_01t:1127_7	Aññadatthūti ekaṃsavacanametaṃ. Dassanavasena daso, sabbaṃ passatīti adhippāyo. Vasavattīti	1127	
PA_tika-s03_01t:1127_8	sabbajanaṃ vase vatteti. Issaroti loke issaro. Kattā nimmātāti lokassa kattā nimmātā.	1127	
PA_tika-s03_01t:1127_9	Seṭṭho sajitāti ayaṃ lokassa uttamo saṃvibhajitā ca. Vasī pitā bhūtabhabyānanti āciṇṇavasittā	1127	
PA_tika-s03_01t:1127_10	vasī, ayaṃ pitā bhūtānaṃ nibbattānaṃ bhabyānaṃ sambhavesīnanti patthenti vikatthenti pihenti mānenti.	11271	
PA_tika-s03_01t:1128_0	Etanti viparītasaññāvasena “idaṃ niccaṃ idaṃ dhuvaṃ idaṃ sassata”ntiādinā vuttaṃ	1128	
PA_tika-s03_01t:1128_1	etaṃ appaṃ parittakanti taṃ bhagavā paricchinditvā dasseti. Taṃ pana “ekasmiṃ kosalake	1128	
PA_tika-s03_01t:1128_2	tilavāhe vassasate vassasate ekekatiluddhāre kayiramāne tilāni parikkhayaṃ gacchanti,	1128	
PA_tika-s03_01t:1128_3	na tveva abbude āyū”ti evaṃ vutto abbudo, taṃvasena vīsatiguṇaṃ nirabbudo, tesaṃ	1128	
PA_tika-s03_01t:1128_4	nirabbudānaṃ vasena nirabbudasatasahassaṃ. Ayamettha saṅkhepo, vitthārato pana padume	1128	
PA_tika-s03_01t:1128_5	āyuno vassagaṇanā imasmiṃyeva saṃyutte parato āgamissati. Anantadassīti anantassa	1128	
PA_tika-s03_01t:1128_6	ñeyyassa anavasesato dassī. Vatasīlavattanti samādānavasena vatabhūtaṃ cārittasīlavasena	1128	
PA_tika-s03_01t:1128_7	samāciṇṇattā sīlavattaṃ. Taṃ pana ekamevāti āha “sīlamevā”ti.	1128	
PA_tika-s03_01t:1129_0	Apāyesīti ettha yadā so pipāsite manusse pānīyaṃ pāyesi, taṃ samudāgamato paṭṭhāya	1129	
PA_tika-s03_01t:1129_1	dassetuṃ “tatrā”tiādi āraddhaṃ. Pubbeti purimajātiyaṃ. Esa brahmā “jarāmaraṇassa	1129	
PA_tika-s03_01t:1129_2	antaṃ karissāmī”ti ajjhāsayavasena jhānaṃ nibbattetvā brahmaloke nibbatti, so tattha	1129	
PA_tika-s03_01t:1129_3	nibbānasaññī ahosi. Jhānaratiyā vītināmetīti tadā tassā kiriyāya avicchedato pavattiṃ	1129	
PA_tika-s03_01t:1129_4	upādāya vattamānapayogo. Rattandhakāre purato purato gacchantassa sakaṭassa anussaraṇavasena	1129	
PA_tika-s03_01t:1129_5	gacchantānaṃ sakaṭānaṃ nivattanaṃ hotīti “sabbasakaṭāni tatheva nivattitvā”ti vuttaṃ.	1129	
PA_tika-s03_01t:1130_0	Kammasajjāti yuddhasajjā. Vilopanti viluttabhaṇḍaṃ. Eṇikūlasminti ettha “panihatāya	1130	
PA_tika-s03_01t:1130_1	niccagaṅgāya nāma”nti keci. “Eṇimigabahulatāya so gaṅgāya tīrappadeso eṇikūlanti	1130	
PA_tika-s03_01t:1130_2	vutta”nti apare. Gaṅgeyyakoti gaṅgāsannivāsī.	1130	
PA_tika-s03_01t:1131_0	Baddhacaroti paṭibaddhacariyo. Tenāha “antevāsiko”ti. Yasmā buddho sabbaññū, tasmā	1131	
PA_tika-s03_01t:1131_1	aññāsi, idha mayhaṃ pamuṭṭhañca sabbaṃ jānāsīti adhippāyo. Sabbaṃ brahmalokaṃ obhāsayanto	1131	
PA_tika-s03_01t:1131_2	sabbampimaṃ brahmalokaṃ bhagavā obhāsaṃ abhibhavitvā anaññasādhāraṇaṃ attano obhāsaṃ obhāsento tiṭṭhati.	1131	
PA_tika-s03_01t:1132	Bakabrahmasuttavaṇṇanā niṭṭhitā.	113	
PA_tika-s03_01t:1133	5. Aññatarabrahmasuttavaṇṇanā	113	
PA_tika-s03_01t:1134_0	176. Tejokasiṇaparikammaṃ katvāti “tejokasiṇaparikammajjhānaṃ samāpajjissāmī”ti cittuppādo	1134	
PA_tika-s03_01t:1134_1	evettha tejokasiṇaparikammaṃ. Na hi buddhānaṃ aññesaṃ viya tattha jhānasamāpajjanena	1134	
PA_tika-s03_01t:1134_2	parikammapapañco atthi sabbattheva ciṇṇavasībhāvassa paramukkaṃsabhāvappattattā.	1134	
PA_tika-s03_01t:1134_3	Tassa kira brahmuno “yathāhaṃ evaṃ mahānubhāvo añño natthī”ti laddhi, yaṃ sandhāya	1134	
PA_tika-s03_01t:1134_4	vuttaṃ – “natthi so samaṇo vā brāhmaṇo vā, yo idha āgaccheyyā”ti. Bhagavā tassa taṃ	1134	
PA_tika-s03_01t:1134_5	laddhiṃ vissajjetuṃ tejodhātuṃ samāpajjitvā tassa upari ākāse nisīdi. Tena vuttaṃ	1134	
PA_tika-s03_01t:1134_6	“tejodhātuṃ…pe… tathāgataṃ disvā”ti. Aṭṭhivedhaṃ viyaṃ vijjhitabbo aṭṭhivedhī, yathā	1134	
PA_tika-s03_01t:1134_7	aṭṭhiṃ vijjhitvā aṭṭhimiñjaṃ āhacca tiṭṭhati, evaṃ vijjhitabboti attho. Ayaṃ pana	1134	
PA_tika-s03_01t:1134_8	aṭṭhivedhī viya aṭṭhivedhī, yathā so laddhiṃ vissajjeti, evaṃ paṭipajjitabboti attho.	1134	
PA_tika-s03_01t:1134_9	Sesānanti mahākassapamahākappinaanuruddhattherānaṃ.	1134	
PA_tika-s03_01t:1135_0	Aññabrahmasarīravimānālaṅkārādīnaṃ pabhāti brahmānaṃ sarīrappabhā vimānappabhā alaṅkāravatthādīnaṃ	1135	
PA_tika-s03_01t:1135_1	pabhāti imasmiṃ brahmaloke imā sabbā pabhā attano pabhassarabhāvena abhibhavantaṃ.	1135	
PA_tika-s03_01t:1135_2	Natthi me sāti idāni me sā diṭṭhi natthi, “natthi so samaṇo vā brāhmaṇo vā, yo idha	1135	
PA_tika-s03_01t:1135_3	āgaccheyyā”ti ayaṃ laddhi natthi. Tenāha “tatrāssa…pe… pahīnā”ti. Etthāti etasmiṃ	1135	
PA_tika-s03_01t:1135_4	samāgame. Yathā tassa brahmuno sabbaso diṭṭhigataṃ vimuccati dhammacakkhu uppajjati,	1135	
PA_tika-s03_01t:1135_5	evaṃ mahantaṃ dhammadesanaṃ desesi.	1135	
PA_tika-s03_01t:1136_0	“Ajjāpi te, āvuso”tiādinā vuttena tattakeneva. Sarūpena vuttāti paṭhamena pādena	1136	
PA_tika-s03_01t:1136_1	catasso, dutiyena ekanti evaṃ pañca abhiññā sarūpena vuttā. Kasmā ettha dibbasotaṃ	1136	
PA_tika-s03_01t:1136_2	nāgatanti? Āha “tāsaṃ vasena āgatamevā”ti. Yena imā lokuttarā abhiññā adhigatā, na	1136	
PA_tika-s03_01t:1136_3	tassa dibbasotasampādanaṃ bhāriyaṃ paṭipakkhavigamena sukheneva ijjhanato.	1136	
PA_tika-s03_01t:1137	Aññatarabrahmasuttavaṇṇanā niṭṭhitā.	113	
PA_tika-s03_01t:1138	6. Brahmalokasuttavaṇṇanā	113	
PA_tika-s03_01t:1139_0	177. Paccekaṃ dvārabāhanti paccekaṃ dvārabāhaṃ. Pacceka-saddo cettha āvuttivasena	1139	
PA_tika-s03_01t:1139_1	veditabbo; “paccekaṃ pacceka”nti āha “ekeko ekeka”nti. Tesu hi eko paccekabrahmā	1139	
PA_tika-s03_01t:1139_2	gandhakuṭiyā ekadvārabāhaṃ nissāya ṭhito, aparo aññaṃ. Paccekabrahmāti ca ekacārī	1139	
PA_tika-s03_01t:1139_3	brahmā, na parisacārī brahmāti attho. Samiddhi nāma sagge sukhupakaraṇehi, brahmānañca	1139	
PA_tika-s03_01t:1139_4	jhānaṃ sukhupakaraṇanti jhānasukhena samiddhoti. Sampattiyā vepullappattatā brahmānañca	1139	
PA_tika-s03_01t:1139_5	abhiññāguṇehi vepullappattīti āha “phītoti abhiññāpupphehi supupphito”ti. Asahantoti	1139	
PA_tika-s03_01t:1139_6	nasahanto narocento.	1139	
PA_tika-s03_01t:1140_0	Satapadanti satasaddo. Rūpavasenāti rūpasaddavasena, rūpasaddena saddhinti attho.	1140	
PA_tika-s03_01t:1140_1	Tathā pantivasenāti etthāpi. Ekacceti eke migārī, tesaṃ byagghīnisārūpakānaṃ pañcasatānīti	1140	
PA_tika-s03_01t:1140_2	attho. “Kassa aññassa upaṭṭhānaṃ gamissāmī”ti vimānasampattiyaṃ vimhayakkhiko ahaṅkāravasena	1140	
PA_tika-s03_01t:1140_3	vadati. Raṇanti nindanti etehīti raṇā, dosā. Virodhipaccayasannipāte vikāruppatti	1140	
PA_tika-s03_01t:1140_4	ruppanaṃ rūpassa pavedhananti āha “sītādīhi ca niccaṃ pavedhita”nti. Sumedho sundarapañño	1140	
PA_tika-s03_01t:1140_5	so satthā rūpe na ramati, kiṃ pana mandapañño rūpe saraṇañca pavedhitañca apassanto ramasīti adhippāyo.	1140	
PA_tika-s03_01t:1141	Brahmalokasuttavaṇṇanā niṭṭhitā.	114	
PA_tika-s03_01t:1142	7. Kokālikasuttavaṇṇanā	114	
PA_tika-s03_01t:1143_0	178. Pamāṇakarānaṃ rāgādīnaṃ abhāvato khīṇāsavo rāgādivasena na sakkā imaṃ pamātunti	1143	
PA_tika-s03_01t:1143_1	appameyyo, appameyyāni vā cattāri ariyasaccāni vijjhitvā ṭhitattā pamitaṃ pameyyaṃ	1143	
PA_tika-s03_01t:1143_2	tassa kato parimeyyo natthi. Tenāha “khīṇāsavo…pe… dīpetī”ti. Tanti khīṇāsavaṃ. Pametuṃ	1143	
PA_tika-s03_01t:1143_3	randhagavesī hutvā vajjato paricchindituṃ. Yathāsabhāvato tassa minane nihīnapaññatāya avakujjapaññaṃ.	1143	
PA_tika-s03_01t:1144	Kokālikasuttavaṇṇanā niṭṭhitā.	114	
PA_tika-s03_01t:1145	8. Katamodakatissasuttavaṇṇanā	114	
PA_tika-s03_01t:1146	179. Kiṃ kusalagavesitāya “kiṃ kusalaṃ akusala”ntiādinā kinti suṇāti etāyāti kissa vā vuccati paññā.	114	
PA_tika-s03_01t:1147	Katamodakatissasuttavaṇṇanā niṭṭhitā.	114	
PA_tika-s03_01t:1148	9. Turūbrahmasuttavaṇṇanā	114	
PA_tika-s03_01t:1149_0	180. Ābādho etassa atthīti ābādhiko. Anantarasutteti anāgatānantare sutte. Varākoti	1149	
PA_tika-s03_01t:1149_1	anuggahavacanameva, na nippariyāyena vuttavacanaṃ. Piyasīlāti iminā etasmiṃ atthe	1149	
PA_tika-s03_01t:1149_2	niruttinayena “pesalā”ti padasiddhīti dasseti. Kabarakkhīnīti byādhibalena paribhinnavaṇṇatāya	1149	
PA_tika-s03_01t:1149_3	kabarabhūtāni akkhīni. Yattakanti yaṃ tvaṃ bhagavato vacanaṃ aññathā karosi, tattakaṃ	1149	
PA_tika-s03_01t:1149_4	tayā aparaddhaṃ, tassa pamāṇaṃ natthīti attho. Yasmā anāgāmino nāma kāmacchandabyāpādā	1149	
PA_tika-s03_01t:1149_5	pahīnā honti, tvañca diṭṭho kāmacchandabyāpādavasena idhāgato, tasmā yāva te idaṃ	1149	
PA_tika-s03_01t:1149_6	aparaddhanti ayamevettha attho daṭṭhabbo.	1149	
PA_tika-s03_01t:1150_0	Adiṭṭhippattoti appattadiṭṭhinimitto. Gilaviso viya visaṃ gilitvā ṭhito viya. Kuṭhārisadisā	1150	
PA_tika-s03_01t:1150_1	mūlapacchindanaṭṭhena. Uttamattheti arahatte. Khīṇāsavoti vadati sunakkhatto viya	1150	
PA_tika-s03_01t:1150_2	acelaṃ korakkhattiyaṃ. Yo aggasāvako viya pasaṃsitabbo khīṇāsavo, taṃ “dussīlo aya”nti	1150	
PA_tika-s03_01t:1150_3	yo vā vadati. Samakova vipākoti pasaṃsiyanindā vijjamānaguṇaparidhaṃsanavasena pavattā	1150	
PA_tika-s03_01t:1150_4	yāva mahāsāvajjatāya kaṭukataravipākā, tāva nindiyapasaṃsāpi mahāsāvajjatāya samavipākā	1150	
PA_tika-s03_01t:1150_5	tattha avijjamānaguṇasamāropanena attano paresaṃ micchāpaṭipattihetubhāvato pasaṃsiyena	1150	
PA_tika-s03_01t:1150_6	tassa samabhāvakaraṇato ca. Lokepi hi ayaṃ pure samaṇagārayho hoti, pageva duppaṭipannaduppaṭipannoti samaṃ karontīti.	1150	
PA_tika-s03_01t:1151	Sakenāti attano sāpateyyena. Ayaṃ appamattako aparādho diṭṭhadhammikattā sappatikārattā ca tassa. Ayaṃ mahantataro kali katūpacitassa samparāyikattā appatikārattā ca.	115	
PA_tika-s03_01t:1152_0	“Nirabbudo”ti gaṇanāviseso ekoti āha “nirabbudagaṇanāyā”ti, satasahassaṃ nirabbudānanti	1152	
PA_tika-s03_01t:1152_1	attho. Nirabbudaparigaṇanaṃ pana heṭṭhā vuttameva. Yamariyagarahī nirayaṃ upetīti	1152	
PA_tika-s03_01t:1152_2	ettha yathāvuttaṃ āyuppamāṇaṃ pākatikena ariyūpavādinā vuttanti veditabbaṃ. “Aggasāvakānaṃ	1152	
PA_tika-s03_01t:1152_3	pana guṇamahantatāya tatopi ativiya mahantatarā evā”ti vadanti.	1152	
PA_tika-s03_01t:1153	Turūbrahmasuttavaṇṇanā niṭṭhitā.	115	
PA_tika-s03_01t:1154	10. Kokālikasuttavaṇṇanā	115	
PA_tika-s03_01t:1155_0	181. Dve kokālikanāmakā bhikkhū, tato idha adhippetaṃ niddhāretvā dassetuṃ – “ko	1155	
PA_tika-s03_01t:1155_1	ayaṃ kokāliko”ti? Pucchā. Suttassa aṭṭhuppattiṃ dassetuṃ – “kasmā ca upasaṅkamī”ti?	1155	
PA_tika-s03_01t:1155_2	Pucchā. Ayaṃ kirātiādi yathākkamaṃ tāsaṃ vissajjanaṃ. Vivekavāsaṃ vasitukāmattā appicchatāya	1155	
PA_tika-s03_01t:1155_3	ca mā kassaci…pe… vasiṃsu.	1155	
PA_tika-s03_01t:1156_0	Pakkamissantīti āghātaṃ uppādesi attano icchāvighātanato. Therā bhikkhusaṅghassa	1156	
PA_tika-s03_01t:1156_1	niyyādayiṃsu payuttavācāya akatattā therehi ca adīpitattā. Pubbepi…pe… maññeti iminā	1156	
PA_tika-s03_01t:1156_2	therānaṃ kohaññe ṭhitabhāvaṃ āsaṅkati avaṇe vaṇaṃ passanto viya, suddhe ādāsatale	1156	
PA_tika-s03_01t:1156_3	lekhaṃ uṭṭhāpento viya ca.	1156	
PA_tika-s03_01t:1157	Aparajjhitvāti bhagavato sammukhā “pāpabhikkhū jātā”ti vatvā. Āha “saddhāya ākaro pasādāvaho”ti. Pavattasaddhāyiko vāti atthoti āha “saddhātabbavacano”ti.	115	
PA_tika-s03_01t:1158_0	Pīḷakā nāma bāhirato paṭṭhāya aṭṭhiṃ bhindati, imā pana paṭhamaṃyeva aṭṭhiṃ bhinditvā	1158	
PA_tika-s03_01t:1158_1	uggatā. Taruṇabeluvamattiyoti taruṇabillaphalamattiyo. Visagilitoti khittapaharaṇo.	1158	
PA_tika-s03_01t:1158_2	Tañca baḷisaṃ visasamaññā loke. “Ārakkhadevatānaṃ sutvā”ti padaṃ ānetvā sambandho.	1158	
PA_tika-s03_01t:1159	Magadharaṭṭhe saṃvohārato māgadhako patto, tena. Tilasakaṭaṃ tilavāhāeti vutto. Paccitabbaṭṭhānassāti nirayadukkhena paccitabbapadesassa. Etaṃ “abbudo”ti nāmaṃ.	115	
PA_tika-s03_01t:1160_0	Vassagaṇanāti ekato paṭṭhāya dasaguṇitaṃ abbudaāyumhi, tato paraṃ vīsatiguṇaṃ nirabbudādīsu	1160	
PA_tika-s03_01t:1160_1	vassagaṇanā veditabbā. Sabbatthāti ababādīsu padumapariyosānesu sabbesu nirayesu.	1160	
PA_tika-s03_01t:1160_2	Eseva nayoti heṭṭhimato uparimassa uparimassa vīsatiguṇataṃ atidisati.	1160	
PA_tika-s03_01t:1161	Kokālikasuttavaṇṇanā niṭṭhitā.	116	
PA_tika-s03_01t:1162	Paṭhamavaggavaṇṇanā niṭṭhitā.	116	
PA_tika-s03_01t:1163	2. Dutiyavaggo	116	
PA_tika-s03_01t:1164	1. Sanaṅkumārasuttavaṇṇanā	116	
PA_tika-s03_01t:1165_0	182. Porāṇakattāti nibbattitvā cirakālattā. Jātattā jano, taṃ ito janeto, tasmiṃ.	1165	
PA_tika-s03_01t:1165_1	Khattiyo seṭṭho lokamariyādaparipālanādinā sammāpaṭipattiyaṃ sattānaṃ niyojanena	1165	
PA_tika-s03_01t:1165_2	bahukārattā. So hi pare tathā paṭipādento sayampi tattha patiṭṭhitoyeva hotīti seṭṭho	1165	
PA_tika-s03_01t:1165_3	vutto. Paṭipakkhavijjhanaṭṭhena pubbenivāsādīnaṃ viditakaraṇaṭṭhena vijjāti. Saddhāhirottappabāhusaccavīriyasatipaññāti	1165	
PA_tika-s03_01t:1165_4	ime satta saddhammā. Caranti agatapubbaṃ disaṃ etehīti caraṇāni, sīlādayo pannarasa dhammā.	1165	
PA_tika-s03_01t:1166	Sanaṅkumārasuttavaṇṇanā niṭṭhitā.	116	
PA_tika-s03_01t:1167	2. Devadattasuttavaṇṇanā	116	
PA_tika-s03_01t:1168_0	183. Appaññatte eva sikkhāpade chejjagāmikammassa katattā saliṅgeneva ca ṭhitattā	1168	
PA_tika-s03_01t:1168_1	“devadatto sāsanato pakkanto”ti na vattabboti acirapakkanteti ettha “sāsanato pakkante”ti	1168	
PA_tika-s03_01t:1168_2	avatvā “veḷuvanato gayāsīsaṃ gate”ti vuttaṃ. Pakatatto hi bhikkhusaṅghaṃ bhindeyya,	1168	
PA_tika-s03_01t:1168_3	na apakatattoti. Vaḷavāyāti vaḷavāya kucchiyaṃ jātaṃ.	1168	
PA_tika-s03_01t:1169	Devadattasuttavaṇṇanā niṭṭhitā.	116	
PA_tika-s03_01t:1170	3. Andhakavindasuttavaṇṇanā	117	
PA_tika-s03_01t:1171_0	184. Janatanti janānaṃ samūhaṃ, janasañcaraṇaṭṭhānanti attho. Manussānaṃ anupacāreti	1171	
PA_tika-s03_01t:1171_1	yattake kasanādikiccaṃ karontānaṃ sañcāro hoti, ettakaṃ atikkamitvā anupacāre. Saṃyojanavippamokkhāti	1171	
PA_tika-s03_01t:1171_2	saṃyojanavimokkhahetu. Vivekaratiṃ pavivekasukhajjhānaṃ alabhanto. Cittānurakkhaṇatthanti	1171	
PA_tika-s03_01t:1171_3	pubbe maṃ manussā “araññavāsena pavivitto asaṃsaṭṭho āraddhavīriyo”ti maññiṃsu, idāni	1171	
PA_tika-s03_01t:1171_4	gāmante vasantaṃ disvā gaṇasaṅgaṇikāya nivuṭṭhoti appasādaṃ āpajjissanti. Yadipi	1171	
PA_tika-s03_01t:1171_5	me idha abhirati natthi, evaṃ santepi idheva vasissāmīti vikkhittacittena hutvā na	1171	
PA_tika-s03_01t:1171_6	vasitabbaṃ, ko attho cittavasaṃ gantvāti adhippāyo. Satipaṭṭhānaparāyaṇoti satipaṭṭhānabhāvanārato.	1171	
PA_tika-s03_01t:1171_7	Evaṃ hissa gaṇavāsopi pāsaṃso vivekavāsena vinā samaṇakiccassa asijjhanato.	1171	
PA_tika-s03_01t:1172	Vaṭṭabhayato pamutto ajjhāsayavasenāti adhippāyo.	117	
PA_tika-s03_01t:1173	Nisīdi tattha bhikkhūti iminā sattūpaladdhiyā anissitattā yathāruciyā tesaṃ nisajjaṃ dasseti. Tenāha “iminā”tiādi.	117	
PA_tika-s03_01t:1174_0	Iminā ca iminā ca ākārena jātanti na anussavadassanametaṃ, na anussavaggahaṇaṃ. Takkahetu	1174	
PA_tika-s03_01t:1174_1	nayahetu vā na vadāmīti yojanā. Piṭakaṃ gantho sampadīyati etassāti piṭakasampadānaṃ,	1174	
PA_tika-s03_01t:1174_2	ganthassa uggaṇhanato tena piṭakassa uggaṇhanakabhāvena, kenaci ganthānusārena evaṃ	1174	
PA_tika-s03_01t:1174_3	na vadāmīti attho. Brahmassa seṭṭhassa dhammassa cariyaṃ vācasikaṃ pavattatīti brahmacariyaṃ,	1174	
PA_tika-s03_01t:1174_4	dhammadesanā. Bhāvitena maraṇassa sabbaso bhāgena vippahānena maraṇapariccāgīnaṃ.	1174	
PA_tika-s03_01t:1174_5	Te ca khīṇajātikāti āha “khīṇāsavāna”nti.	1174	
PA_tika-s03_01t:1175_0	Dasadhā dasāti dasakkhattuṃ dasa. Aññanti pañcasatādhikasahassato aññaṃ. Puññabhāginoti	1175	
PA_tika-s03_01t:1175_1	vivaṭṭanissitapuññassa bhāgino tassā desanāya ettakā sattā jātāti gaṇetuṃ ahaṃ na	1175	
PA_tika-s03_01t:1175_2	sakkomīti dasseti. Brahmadhammadesananti brahmunā vuttaṃ āha.	1175	
PA_tika-s03_01t:1176	Andhakavindasuttavaṇṇanā niṭṭhitā.	117	
PA_tika-s03_01t:1177	4. Aruṇavatīsuttavaṇṇanā	117	
PA_tika-s03_01t:1178_0	185. Abhibhū sambhavoti tesaṃ dvinnaṃ mahātherānaṃ nāmāni. Tesaṃ vibhāgaṃ dassetuṃ	1178	
PA_tika-s03_01t:1178_1	“tesū”tiādi vuttaṃ. Ete dve tassa bhagavato aggasāvakāti dasseti. Avajjhāyantīti	1178	
PA_tika-s03_01t:1178_2	heṭṭhā katvā cintenti. Khiyyanti taṃ lāmakato cintetabbataṃ pāpenti pāpakataṃ karonti.	1178	
PA_tika-s03_01t:1178_3	Vitthārayantāti tameva lāmakato cintetabbataṃ vepullaṃ pāpentā. Sabbe pāsaṇḍā attano	1178	
PA_tika-s03_01t:1178_4	attano samaye siddhante sabbe devamanussā attano attano samaye paṭilābhe paṭiladdhaatthe	1178	
PA_tika-s03_01t:1178_5	purisakāraṃ vaṇṇayantīti yojanā.	1178	
PA_tika-s03_01t:1179_0	Ārambhavīriyanti maccusenāsaṅkhātakilesadhunane ārambhavīriyaṃ, yā “ārambhadhātū”ti	1179	
PA_tika-s03_01t:1179_1	vuccati. Nikkamavīriyanti kosajjapaṭipakkhabhūtaṃ vīriyaṃ, yā “nikkamadhātū”ti vuccati.	1179	
PA_tika-s03_01t:1179_2	Payogaṃ karothāti paraṃ paraṃ ṭhānaṃ akkamanato tatopi balavataraṃ bhāvanābhiyogaṃ	1179	
PA_tika-s03_01t:1179_3	pavattethāti attho. Tenāha “parakkamathā”ti. Kilesasenā nāma rāgādikilesasamūho,	1179	
PA_tika-s03_01t:1179_4	so maraṇapaccayabhāvato “maccuno senā”ti vuccati. Tañhi sandhāya vuttaṃ “mahāsenena	1179	
PA_tika-s03_01t:1179_5	maccunā”ti. Khandhānaṃ paṭhamābhinibbatti jāti, tadaññaṃ pana tesaṃ paṭipāṭi pavattaṃ	1179	
PA_tika-s03_01t:1179_6	saṃsāroti adhippāyenāha “jātiñca saṃsārañcā”ti. Yasmā “ekampi jātiṃ dvepi jātiyo”tiādīsu	1179	
PA_tika-s03_01t:1179_7	tasmiṃ tasmiṃ bhave ādānanikkhepaparicchinnakhandhappavatti “jātī”ti vuccati, sā	1179	
PA_tika-s03_01t:1179_8	eva yāva parinibbānā aparāparaṃ pavattamāno saṃsāro “ito cito saṃsaraṇa”nti katvā,	1179	
PA_tika-s03_01t:1179_9	tasmā āha “jātisaṅkhātaṃ vā saṃsāra”nti. Paricchedanti pariyosānaṃ. Obhāsaṃ pharīti	1179	
PA_tika-s03_01t:1179_10	sambandho. Ālokaṭṭhāneti attanā kataālokaṭṭhāne. Ālokakiccaṃ natthīti andhakāraṭṭhāne	11791	
PA_tika-s03_01t:1179_11	ālokadassanaṃ viya ālokaṭṭhāne ālokadassanakiccaṃ natthi. Tasmā tesaṃ sattānaṃ “kiṃ	11791	
PA_tika-s03_01t:1179_12	āloko ayaṃ, kassa nu kho ayaṃ āloko”ti? Vicinantānaṃ cintentānaṃ. Sabbeti sahassilokadhātuyaṃ	11791	
PA_tika-s03_01t:1179_13	sabbe devamanussā. Osaṭāya parisāyāti dhammassavanatthaṃ sabbosaṭāya paricitaparicchinnāya	11791	
PA_tika-s03_01t:1179_14	parisāya. Saddaṃ suṇiṃsūti na kevalaṃ saddameva suṇiṃsu, atha kho atthopīti yathādhippeto	11791	
PA_tika-s03_01t:1179_15	tesaṃ pakatisavanupacāre viya pākaṭo ahosi, tisahassilokadhātuṃ viññāpesīti.	11791	
PA_tika-s03_01t:1180	Aruṇavatīsuttavaṇṇanā niṭṭhitā.	118	
PA_tika-s03_01t:1181	5. Parinibbānasuttavaṇṇanā	118	
PA_tika-s03_01t:1182_0	186. Evaṃ taṃ kusinārāya hotīti yathā anurodhapurassa thūpārāmo dakkhiṇapacchimadisāyaṃ,	1182	
PA_tika-s03_01t:1182_1	evaṃ taṃ uyyānaṃ kusinārāya dakkhiṇapacchimadisāyaṃ hoti. Tasmāti yasmā nagaraṃ pavisitukāmā	1182	
PA_tika-s03_01t:1182_2	uyyānato upecca vattanti gacchanti etenāti upavattananti vuccati, tasmā. Tanti sālapantibhāvena	1182	
PA_tika-s03_01t:1182_3	ṭhitaṃ sālavanaṃ. Antarenāti vemajjhe. Appamajjanaṃ appamādo, so pana atthato ñāṇūpasaṃhitā	1182	
PA_tika-s03_01t:1182_4	sati. Yasmā tattha satiyā byāpāro sātisayo, tasmā “satiavippavāsenā”ti vuttaṃ. Appamādapadeyeva	1182	
PA_tika-s03_01t:1182_5	pakkhipitvā abhāsi atthato tassa sakalassa buddhavacanassa saṅgaṇhanato.	1182	
PA_tika-s03_01t:1183_0	Jhānādīsu citte ca paramukkaṃsagatavasībhāvatāya “ettake kāle ettakā samāpattiyo	1183	
PA_tika-s03_01t:1183_1	samāpajjitvā parinibbāyissāmī”ti kālaparicchedaṃ katvā samāpattisamāpajjanaṃ parinibbānaparikammanti	1183	
PA_tika-s03_01t:1183_2	adhippetaṃ. Theroti anuruddhatthero.	1183	
PA_tika-s03_01t:1184_0	Ayampi cāti yathāvuttapañcasaṭṭhiyā jhānānaṃ samāpannakathāpi saṅkhepakathā eva.	1184	
PA_tika-s03_01t:1184_1	Kasmā? Yasmā bhagavā tadā devasikaṃ vaḷañjanasamāpattiyo sabbāpi aparihāpetvā samāpajji	1184	
PA_tika-s03_01t:1184_2	evāti dassento “nibbānapuraṃ pavisanto”tiādimāha. Catuvīsati…pe… pavisitvāti ettha	1184	
PA_tika-s03_01t:1184_3	keci tāva āhu “bhagavā devasikaṃ dvādasakoṭisatasahassakkhattuṃ mahākaruṇāsamāpattiṃ	1184	
PA_tika-s03_01t:1184_4	samāpajjati, dvādasakoṭisatasahassakkhattumeva phalasamāpattiṃ samāpajjati, tasmā	1184	
PA_tika-s03_01t:1184_5	tadāpi catuvīsatikoṭisatasahassasaṅkhā samāpattiyo samāpajjati. Vuttañhetaṃ bhagavatā	1184	
PA_tika-s03_01t:1184_6	‘tathāgataṃ, bhikkhave, arahantaṃ sammāsambuddhaṃ dve vitakkā bahulaṃ samudācaranti	1184	
PA_tika-s03_01t:1184_7	khemo ca vitakko paviveko ca vitakko’ti. Khemo hi vitakko bhagavato mahākaruṇāsamāpattiṃ	1184	
PA_tika-s03_01t:1184_8	pūretvā ṭhito, pavivekavitakko arahattaphalasamāpattiṃ. Buddhānaṃ hi bhavaṅgaparivāso	1184	
PA_tika-s03_01t:1184_9	lahuko matthakappatto samāpattīsu vasībhāvo, tasmā samāpajjanavuṭṭhānāni katipayacittakkhaṇeheva	1184	
PA_tika-s03_01t:1184_10	ijjhanti. Pañca rūpāvacarasamāpattiyo catasso arūpasamāpattiyo appamaññāsamāpattiyā	11841	
PA_tika-s03_01t:1184_11	saddhiṃ nirodhasamāpatti arahattaphalasamāpatti cāti dvādasetā samāpattiyo bhagavā	11841	
PA_tika-s03_01t:1184_12	paccekaṃ divase divase koṭisatasahassakkhattuṃ purebhattaṃ samāpajjati, tathā pacchābhattanti	11841	
PA_tika-s03_01t:1184_13	evaṃ catuvīsatikoṭisatasahassasaṅkhā devasikaṃ vaḷañjanakakasiṇasamāpattiyo”ti.	11841	
PA_tika-s03_01t:1185_0	Apare panāhu “yaṃ taṃ bhagavatā abhisambodhidivase pacchimayāme paṭiccasamuppādaṅgamukhena	1185	
PA_tika-s03_01t:1185_1	paṭilomanayena jarāmaraṇato paṭṭhāya ñāṇaṃ otāretvā anupadadhammavipassanaṃ ārabhantena	1185	
PA_tika-s03_01t:1185_2	yathā nāma puriso suviduggaṃ mahāgahanaṃ mahāvanaṃ chindanto antarantarā nisānasilāyaṃ	1185	
PA_tika-s03_01t:1185_3	pharasuṃ nisitaṃ karoti, evamevaṃ nisānasilāsadisiyo samāpattiyo antarantarā samāpajjitvā	1185	
PA_tika-s03_01t:1185_4	ñāṇassa tikkhavisadabhāvaṃ sampādetuṃ anulomapaṭilomato paccekaṃ paṭiccasamuppādaṅgesu	1185	
PA_tika-s03_01t:1185_5	lakkhakoṭisamāpattisamāpajjanavasena sammasanañāṇaṃ pavatteti, tadanusārena bhagavā	1185	
PA_tika-s03_01t:1185_6	buddhabhūtopi anulomapaṭilomato paṭiccasamuppādaṅgamukhena vipassanāvasena divase	1185	
PA_tika-s03_01t:1185_7	divase lakkhakoṭiphalasamāpattiyo samāpajjati, taṃ sandhāya vuttaṃ, ‘catuvīsatikoṭisatasahassasaṅkhā	1185	
PA_tika-s03_01t:1185_8	samāpattiyo pavisitvā”’ti.	1185	
PA_tika-s03_01t:1186_0	Imāni dvepi samanantarāneva paccavekkhaṇāyapi yebhuyyena nānantariyakatāya jhānapakkhikabhāvato.	1186	
PA_tika-s03_01t:1186_1	Yasmā sabbapacchimaṃ bhavaṅgacittaṃ tato tato cavanato “cutī”ti vuccati, tasmā na	1186	
PA_tika-s03_01t:1186_2	kevalaṃ ayameva bhagavā, atha kho sabbepi sattā bhavaṅgacitteneva cavantīti dassetuṃ	1186	
PA_tika-s03_01t:1186_3	“ye hi kecī”tiādi vuttaṃ. Dukkhasaccenāti dukkhasaccapariyāpannena cuticittena kālaṃ	1186	
PA_tika-s03_01t:1186_4	kālakiriyaṃ karonti pāpuṇanti, kālagamanato vā karonti peccāti.	1186	
PA_tika-s03_01t:1187_0	Paṭibhāgapuggalavirahito sīlādiguṇehi asadisatāya sadisapuggalarahito. Saṅkhārā vūpasammanti	1187	
PA_tika-s03_01t:1187_1	etthāti vūpasamoti evaṃ saṅkhātaṃ ñātaṃ kathitaṃ nibbānameva sukhanti. Lomahaṃsanakoti	1187	
PA_tika-s03_01t:1187_2	lomānaṃ haṭṭhabhāvāpādano. Bhiṃsanakoti avītarāgānaṃ bhayajanako āsi ahosi. Sabbākāravaraguṇūpeteti	1187	
PA_tika-s03_01t:1187_3	sabbehi ākāravarehi uttamakāraṇehi sīlādiguṇehi samannāgate. Asaṅkuṭitenāti akuṭitena	1187	
PA_tika-s03_01t:1187_4	vipphārikābhāvato. Suvikasitenevāti pītisomanassayogato suṭṭhu vikasitena. Vedanaṃ	1187	
PA_tika-s03_01t:1187_5	adhivāsesi sabhāvasamudayādito suṭṭhu paññātattā. Anāvaraṇavimokkho sabbaso nibbidabhāvo.	1187	
PA_tika-s03_01t:1187_6	Tenāha “apaññattibhāvūpagamo”ti. Pajjotanibbānasadisoti padīpassa nibbānasadiso tattha	1187	
PA_tika-s03_01t:1187_7	vilīyitvā avaṭṭhānābhāvato.	1187	
PA_tika-s03_01t:1188	Parinibbānasuttavaṇṇanā niṭṭhitā.	118	
PA_tika-s03_01t:1189	Dutiyavaggavaṇṇanā niṭṭhitā.	118	
PA_tika-s03_01t:1190	Sāratthappakāsiniyā saṃyuttanikāya-aṭṭhakathāya	119	
PA_tika-s03_01t:1191	Brahmasaṃyuttavaṇṇanāya līnatthappakāsanā samattā.	119	
PA_tika-s03_01t:1192	7. Brāhmaṇasaṃyuttaṃ	119	
PA_tika-s03_01t:1193	1. Arahantavaggo	119	
PA_tika-s03_01t:1194	1. Dhanañjānīsuttavaṇṇanā	119	
PA_tika-s03_01t:1195_0	187. Dhanañjānigottāti ettha pubbapurisato āgatassa kulavaṃsassa nāmābhidhānasaṅkhātaṃ	1195	
PA_tika-s03_01t:1195_1	gaṃ tāyatīti gottaṃ. (Kiṃ pana tanti? Aññakulaparamparāsādhāraṇaṃ tassa kulassa ādipurisasamudāgataṃ	1195	
PA_tika-s03_01t:1195_2	taṃkulapariyāpannasādhāraṇaṃ sāmaññarūpanti daṭṭhabbaṃ.) Dhanañjānigottaṃ etissanti	1195	
PA_tika-s03_01t:1195_3	dhanañjānigottā. Tassā udānassa kāraṇaṃ pucchitvā ādito paṭṭhāya vibhāvetuṃ “so kirā”tiādi	1195	
PA_tika-s03_01t:1195_4	vuttaṃ. Nānārasabhojanaṃ detīti yojanā. Pañcagorasasampāditaṃ sālibhattaṃ sūpasākabyañjanaṃ	1195	
PA_tika-s03_01t:1195_5	nānārasaṃ brāhmaṇabhojanaṃ. Maṇḍalaggakhagganti maṇḍalaggasaṅkhātaṃ khaggaṃ. Duvidho	1195	
PA_tika-s03_01t:1195_6	hi khaggo maṇḍalaggo dīghaggoti. Tattha yassa aggo maṇḍalākārena ṭhito, so maṇḍalaggo.	1195	
PA_tika-s03_01t:1195_7	Yassa pana asiputtikā viya dīgho, so dīghaggo.	1195	
PA_tika-s03_01t:1196_0	Sāsanāti anusāsanā. “Namo…pe… sambuddhassā”ti evaṃ vuttā pañcapadikagāthā. Satthusāsane	1196	
PA_tika-s03_01t:1196_1	hi lokiyacchandaṃ anapekkhitvā esā pañcapadikagāthāti daṭṭhabbā. Okkāvaradharāti	1196	
PA_tika-s03_01t:1196_2	pubbapurisasaṅkhātaukkākavaṃsavaradhārikā. Sakkāti sakkuṇeyyaṃ.	1196	
PA_tika-s03_01t:1197_0	Evanti “sace me aṅgamaṅgānī”tiādinā iminā pakārena. “Pañca gāthāsatāni pana aṭṭhakathaṃ	1197	
PA_tika-s03_01t:1197_1	āruḷhāni, idha pana dve eva uddhaṭā”ti vadanti. Paharituṃ vāti ekavārampi hatthena	1197	
PA_tika-s03_01t:1197_2	vā pādena vā paharitumpi parāmasitumpi asakkontoti attho. So hi tassā ariyasāvikāya	1197	
PA_tika-s03_01t:1197_3	ānubhāvena attano sāmatthiyena vase vattāpanatthaṃ santajjitvāpi tadanuvattanto nibbiso	1197	
PA_tika-s03_01t:1197_4	ahosi. Tenāha “bhotī”tiādi.	1197	
PA_tika-s03_01t:1198_0	Tassa brāhmaṇassāti attano sāmikabrāhmaṇassa. Upasaṃharantīti upanentī. Tasmiṃ samayeti	1198	
PA_tika-s03_01t:1198_1	tasmiṃ dukkhuppattikāle “sabbe saṅkhārā dukkhā”ti bhagavato vacanaṃ anussaritvā “dasabalassa	1198	
PA_tika-s03_01t:1198_2	bhagavato”tiādīsu yathāparicitaṃ guṇapadaṃ anussari. Tenāha “dasabalaṃ sarī”ti.	1198	
PA_tika-s03_01t:1199_0	Khantisoraccarahitatāya kujjhitvā. Bhijjitvāti saṃyatābhāvato tassa brāhmaṇassa antare	1199	
PA_tika-s03_01t:1199_1	mettibhedena bhijjitvā. Evamevāti yathā etarahi akāraṇena, evameva aññadāpi akāraṇenāti	1199	
PA_tika-s03_01t:1199_2	attho. Nikkāraṇatādīpane evaṃ-saddo, eva-saddo pana avadhāraṇattho. Nikkāraṇatā ca	1199	
PA_tika-s03_01t:1199_3	nāma niratthakatā, niratthakavippalāpabhāvenettha evaṃ-saddassa gahaṇe pavatti gavesitabbā.	1199	
PA_tika-s03_01t:1199_4	Garahattho vāyaṃ evaṃ-saddo anekatthattā nipātānaṃ. Garahatthatā cassa vasalisaddasannidhānato pākaṭā eva.	1199	
PA_tika-s03_01t:1200_0	Gāmanigamaraṭṭhapūjitoti iminā gāmanigamaraṭṭhasāmikehi pūjitabhāvo dīpito gāmādīnaṃ	1200	
PA_tika-s03_01t:1200_1	tesaṃ vase vattanato. Asukassa nāma puggalassa. Sesanti abhikkantantiādi, yampi caññaṃ	1200	
PA_tika-s03_01t:1200_2	idhāgataṃ heṭṭhā vaṇṇitañca.	1200	
PA_tika-s03_01t:1201	Dhanañjānīsuttavaṇṇanā niṭṭhitā.	120	
PA_tika-s03_01t:1202	2. Akkosasuttavaṇṇanā	120	
PA_tika-s03_01t:1203_0	188. Bhāradvājova soti bhāradvājo nāma eva so brāhmaṇo. Gottavasena hi tayidaṃ nāmaṃ,	1203	
PA_tika-s03_01t:1203_1	visesena panetaṃ jātanti dassetuṃ “pañcamattehī”tiādi vuttaṃ. Jānikatāti ñātivaggahānikatā.	1203	
PA_tika-s03_01t:1203_2	Pakkho bhinnoti tato eva ñātipakkho naṭṭho. Yathā domanassito anattamanoti vattabbaṃ	1203	
PA_tika-s03_01t:1203_3	labhati, evaṃ kupitoti āha “domanassena cā”ti. Dasahīti anavasesapariyādānavasena	1203	
PA_tika-s03_01t:1203_4	vuttaṃ pañcahi gāthāsatehi akkosanto tathā akkoseyyāti katvā. Tattha pana yena kenaci	1203	
PA_tika-s03_01t:1203_5	akkosantopi akkosatiyeva nāma. Karosi mama bhātikassa pabbajjaṃ.	1203	
PA_tika-s03_01t:1204_0	Sambhuñjatīti sambhogaṃ karoti. Akkosādīhi ekato bhuñjati. Vītiharatīti byatihāraṃ	1204	
PA_tika-s03_01t:1204_1	karoti, akkosato paccakkosanādinā vinimayaṃ karotīti attho. Tenāha “katassa paṭikāraṃ	1204	
PA_tika-s03_01t:1204_2	karotī”ti. Assa anussavavasena sutvā “sapati ma”nti saññino bhayaṃ uppajjīti yojanā.	1204	
PA_tika-s03_01t:1204_3	Assāti brāhmaṇassa. Sutvāti padaṃ ubhayatthāpi yojetabbaṃ “tavevetaṃ brāhmaṇāti sutvā,	1204	
PA_tika-s03_01t:1204_4	anussavavasena sutvā”ti ca. Kāmaṃ kisavacchādayo sapanaṃ nādaṃsu, devatānaṃyeva hi	1204	
PA_tika-s03_01t:1204_5	so attho, sattānaṃ pana tathā saññā uppannā, sopi tathāsaññī ahosi. Tenāha “anussavavasenā”ti.	1204	
PA_tika-s03_01t:1205_0	Dantassa sabbaso damathaṃ upagatattā. Nibbisevanassāti rāgadosādihetukavipphandanarahitassa.	1205	
PA_tika-s03_01t:1205_1	Tassevāti paṭikujjhantasseva puggalassa tena kodhena pāpaṃ hoti pāpassa santānantarasaṅkantiyā	1205	
PA_tika-s03_01t:1205_2	abhāvato. Keci pana “tassevāti tasseva paṭikujjhantapurisassa tena paṭikujjhanena.	1205	
PA_tika-s03_01t:1205_3	Pāpiyoti paṭikujjhantapuggalassa lāmakataro”ti evamettha atthaṃ vadanti. Satiyā samannāgato	1205	
PA_tika-s03_01t:1205_4	hutvā paṭisaṅkhāne ṭhito adhivāseti, na saho mūḷho hutvāti adhippāyo. Ubhinnaṃ tikicchantanti	1205	
PA_tika-s03_01t:1205_5	ubhinnaṃ uppannakodhasaṅkhātaṃ kilesabyādhiṃ tikicchantaṃ vūpasamentaṃ taṃ puggalaṃ.	1205	
PA_tika-s03_01t:1205_6	Yo puggalotiādinā purimāsu gāthāsu pavattitāni padāni sambandhitvā dasseti. Pañcasu	1205	
PA_tika-s03_01t:1205_7	khandhesu yāthāvato vinītā ariyadhammassa kovidā nāma hontīti āha “dhammassāti pañcakkhandhadhammassā”ti.	1205	
PA_tika-s03_01t:1205_8	Idāni tamatthaṃ paripuṇṇaṃ katvā dassento āha “catusaccadhammassa vā”ti.	1205	
PA_tika-s03_01t:1206	Akkosasuttavaṇṇanā niṭṭhitā.	120	
PA_tika-s03_01t:1207	3. Asurindakasuttavaṇṇanā	120	
PA_tika-s03_01t:1208_0	189. Tenevāti bhātupabbajiteneva. Assevāti titikkhassa. “Taṃ jayaṃ hotī”ti liṅgavipallāsavasena	1208	
PA_tika-s03_01t:1208_1	vuttanti āha “so jayo hotī”ti, dujjayaṃ kodhaṃ titikkhāya jinantassāti adhippāyo.	1208	
PA_tika-s03_01t:1208_2	Yasmā titikkhādayo na kodhavasikaṃ dhuraṃ, taṃ pana bālānaṃ maññanāmattanti idha	1208	
PA_tika-s03_01t:1208_3	imamatthaṃ vibhāvetuṃ “katamassā”tiādi vuttaṃ. Vijānatova jayo na avijānato titikkhāya	1208	
PA_tika-s03_01t:1208_4	abhāvato. Na hi avijānanto andhabālo kodhaṃ vijetuṃ sakkoti. Kevalaṃ jayaṃ maññati	1208	
PA_tika-s03_01t:1208_5	kilesehi parājito samānopīti adhippāyo.	1208	
PA_tika-s03_01t:1209	Asurindakasuttavaṇṇanā niṭṭhitā.	120	
PA_tika-s03_01t:1210	4. Bilaṅgikasuttavaṇṇanā	121	
PA_tika-s03_01t:1211_0	190. Suddhanti kevalaṃ sambhāravirahitaṃ. Sambhārayuttanti kaṭukabhaṇḍādisambhārasahitaṃ.	1211	
PA_tika-s03_01t:1211_1	Kañjito nibbattattā kañjikaṃ, āranālaṃ, bilaṅganti attho. Nāmaṃ gahitaṃ saṅgītikāle	1211	
PA_tika-s03_01t:1211_2	“bilaṅgikabhāradvājo”ti visesanavasena. Tayoti dhanañjāniyā sāmiko bhāradvājo, akkosakabhāradvājo,	1211	
PA_tika-s03_01t:1211_3	asundarikabhāradvājoti ādito tīsu suttesu āgatā tayo. Meti mayhaṃ.	1211	
PA_tika-s03_01t:1212	Bilaṅgikasuttavaṇṇanā niṭṭhitā.	121	
PA_tika-s03_01t:1213	5. Ahiṃsakasuttavaṇṇanā	121	
PA_tika-s03_01t:1214_0	191. Esāti brāhmaṇo. “Ahiṃsako aha”nti tadatthaṃ sādhetuṃ icchāya kathesīti vuttaṃ	1214	
PA_tika-s03_01t:1214_1	“ahiṃsakapañhaṃ pucchī”ti. Tathā ce assāti yathā te nāmassa attho, tathā cetaṃ bhaveyyāsi	1214	
PA_tika-s03_01t:1214_2	anvatthanāmako bhaveyyāsi ahiṃsako eva siyāti. Na dukkhāpeti dukkhamattampi na uppādeti,	1214	
PA_tika-s03_01t:1214_3	dukkhato apanetīti attho.	1214	
PA_tika-s03_01t:1215	Ahiṃsakasuttavaṇṇanā niṭṭhitā.	121	
PA_tika-s03_01t:1216	6. Jaṭāsuttavaṇṇanā	121	
PA_tika-s03_01t:1217	192. Jaṭāpañhassāti “antojaṭā bahijaṭā”ti evaṃ jaṭāpariyāyassa pañhassa.	121	
PA_tika-s03_01t:1218	Jaṭāsuttavaṇṇanā niṭṭhitā.	121	
PA_tika-s03_01t:1219	7. Suddhikasuttavaṇṇanā	121	
PA_tika-s03_01t:1220_0	193. Suddhikapañhassāti “nābrāhmaṇo sujjhatī”ti evaṃ suddhasannissitassa pañhassa.	1220	
PA_tika-s03_01t:1220_1	Sīlasampannoti pañcavidhaniyamalakkhaṇena sīlena samannāgato. Tapokammanti anasanapañcātapatappanādiparibhedanatapokammaṃ	1220	
PA_tika-s03_01t:1220_2	karontopi. Vijjāti tayo vedāti vadanti “tāya idhalokatthaṃ paralokatthaṃ ñāyantī”ti	1220	
PA_tika-s03_01t:1220_3	katvā. Gottacaraṇanti gottasaṅkhātaṃ caraṇaṃ. Brāhmaṇo sujjhati jeṭṭhajātikattā.	1220	
PA_tika-s03_01t:1220_4	Tathā hi so eva tapaṃ ācarituṃ labhati, na itaro. Aññā lāmikā pajāti itaravaṇṇaṃ	1220	
PA_tika-s03_01t:1220_5	vadati. Vacanasahassampīti gāthānekasahassampi. Anto kilesehi pūtiko sabhāvena pūtiko.	1220	
PA_tika-s03_01t:1220_6	Kiliṭṭhehi kāyakammādīhi kāyaduccaritādīhi.	1220	
PA_tika-s03_01t:1221	Suddhikasuttavaṇṇanā niṭṭhitā.	122	
PA_tika-s03_01t:1222	8. Aggikasuttavaṇṇanā	122	
PA_tika-s03_01t:1223_0	194. Aggiparicaraṇavasenāti aggihuttajuhanavasena. Sannihitoti missībhāvaṃ sampāpito.	1223	
PA_tika-s03_01t:1223_1	Tathābhūto ca so sappinā saddhiṃ yojito nāma hotīti āha “saṃyojito”ti. Apāyamaggaṃ	1223	
PA_tika-s03_01t:1223_2	okkamati micchādiṭṭhimicchāsaṅkappādīnaṃ attano santāne samuppādanato. Tenāha “imaṃ laddhi”ntiādi.	1223	
PA_tika-s03_01t:1224	Jātiyāti sadosakiriyāparādhassa asambhavena parisuddhāya jātiyā. Nānappakāre aṭṭhārasavijjāṭṭhānasaññite ganthe. Sutavāti sutvā niṭṭhaṃ patto aggadakkhiṇeyyattāti adhippāyo.	122	
PA_tika-s03_01t:1225_0	Pubbenivāsañāṇenāti idaṃ loke sāsane ca niruḷhatāvasena vuttaṃ. Aññe hi pubbenivāsaṃ	1225	
PA_tika-s03_01t:1225_1	jānantā pubbenivāsañāṇeneva jānanti, bhagavā pana sabbaññutaññāṇenapi jānāti. Dibbena	1225	
PA_tika-s03_01t:1225_2	cakkhunāti etthāpi eseva nayo. Sabbaso jāti khīyati etenāti jātikkhayo, aggamaggo,	1225	
PA_tika-s03_01t:1225_3	tena pattabbattā āpannattā ca jātikkhayo arahattaṃ. Jānitvā vositavosānoti vijānitabbaṃ	1225	
PA_tika-s03_01t:1225_4	catusaccadhammaṃ maggañāṇena jānitvā soḷasannampi kiccānaṃ vositavosāno.	1225	
PA_tika-s03_01t:1226_0	Uppattiṃ dīpetvāti pāyasadānassa āgamanaṃ pakāsetvā. Gāthāhi abhigītanti dvīhi gāthāhi	1226	
PA_tika-s03_01t:1226_1	mayā abhigītaṃ. Abhuñjitabbanti bhuñjituṃ na yuttaṃ. “Abhojaneyya”nti kasmā vuttaṃ,	1226	
PA_tika-s03_01t:1226_2	nanu bhagavato ajjhāsayo accantameva suddhoti? Saccametaṃ, brāhmaṇo pana pubbe adātukāmo	1226	
PA_tika-s03_01t:1226_3	pacchā gāthā sutvā dhammadesanāya muduhadayo hutvā dātukāmo ahosi, tasmā taṃ bhikkhūnaṃ	1226	
PA_tika-s03_01t:1226_4	anāgate diṭṭhānugatiāpajjanatthaṃ paṭikkhipi. Tathā hi anantarasutte kasibhāradvājasutte	1226	
PA_tika-s03_01t:1226_5	ca evameva paṭipajji. Tenāha “tvaṃ brāhmaṇā”tiādi. Kilañjamhi…pe… pakāsitāti etena	1226	
PA_tika-s03_01t:1226_6	gāthaṃ uddesaṭṭhāneva ṭhapetvā bhagavā brāhmaṇassa vitthārena dhammaṃ desesīti dasseti.	1226	
PA_tika-s03_01t:1226_7	Gāyanenāti gāyanakena, gānena vā. Atthañca dhammañcāti sadevakassa lokassa hitañceva	1226	
PA_tika-s03_01t:1226_8	tassa kāraṇañca. Sampassantānanti sammadeva passantānaṃ. Dhammoti paveṇiāgato cārittadhammo	1226	
PA_tika-s03_01t:1226_9	na hoti. Bhojanesu ukkaṃsagataṃ dassetuṃ “sudhābhojana”nti āha. Dhamme satīti ariyānaṃ	1226	
PA_tika-s03_01t:1226_10	ācāradhamme sati taṃ ālambitvā jīvantānaṃ etadeva seṭṭhanti “somaṃ bhuñjeyya pāyasa”nti	12261	
PA_tika-s03_01t:1226_11	taṃ ārabbha kathāya uppannattā.	12261	
PA_tika-s03_01t:1227_0	Sallakkheti ayaṃ brāhmaṇo. Sesā paccayā niddosā te ārabbha kathāya appavattitattā.	1227	
PA_tika-s03_01t:1227_1	Kukkuccavūpasantanti aggiāhitapadassa viya saddasiddhi veditabbā. Annena pānenāti	1227	
PA_tika-s03_01t:1227_2	lakkhaṇavacanametaṃ yathā “kākehi sappi rakkhitabba”nti. Tenāha “desanāmattameta”nti.	1227	
PA_tika-s03_01t:1227_3	Bahusassaphaladāyakaṃ sukhettaṃ viya paṭiyattanti sammā kasanabījanaudakānayanāpanayanādinā	1227	
PA_tika-s03_01t:1227_4	susajjitaṃ khettaṃ viya sīlādiguṇavisesasampādanena paṭiyattaṃ puññakkhettaṃ etaṃ.	1227	
PA_tika-s03_01t:1228	Aggikasuttavaṇṇanā niṭṭhitā.	122	
PA_tika-s03_01t:1229	9. Sundarikasuttavaṇṇanā	122	
PA_tika-s03_01t:1230_0	195. Ānetvā hunitabbato āhuti. Sappimadhupāyasādīhi aggiṃ juhoti etthāti aggihuttaṃ,	1230	
PA_tika-s03_01t:1230_1	sādhiṭṭhānaṃ veditabbaṃ. Tenāha “agyāyatana”ntiādi. Suvisodhito cassāti nihīnajātikānaṃ	1230	
PA_tika-s03_01t:1230_2	anena suṭṭhu visodhito ca bhaveyya. “Me”ti padaṃ ānetvā sambandho.	1230	
PA_tika-s03_01t:1231_0	Aphalaṃ karotīti ito paṭṭhāya yāva demīti padaṃ. Tāva anantarasuttavaṇṇanāya āgatasadisamevāti	1231	
PA_tika-s03_01t:1231_1	peyyālavasena ṭhapesi, na sappisaṅkhāraṭṭhapanaṃ. Himapātassa ca sītavātassa ca paṭibāhanatthanti	1231	
PA_tika-s03_01t:1231_2	akāraṇametanti taṃ anādiyitvā aññameva sukāraṇaṃ dassetuṃ “paṭibalovā”tiādi vuttaṃ.	1231	
PA_tika-s03_01t:1231_3	Sañjānitvāti “nāyaṃ brāhmaṇo”ti sañjānitvā.	1231	
PA_tika-s03_01t:1232	Nīcakesantanti rassakesantaṃ. Brāhmaṇānaṃ suddhiatthā sikhāti āha “pavattamattampi, sikhaṃ adisvā”ti, “paramahaṃsaparikkhādinā”ti keci.	123	
PA_tika-s03_01t:1233_0	Akāraṇaṃ dakkhiṇeyyabhāvassa jāti adakkhiṇeyyabhāvahetūnaṃ pāpadhammānaṃ apaṭikkhepabhāvato.	1233	
PA_tika-s03_01t:1233_1	Etanti sīlādibhedaṃ caraṇaṃ. Dakkhiṇeyyabhāvassa kāraṇaṃ adakkhiṇeyyabhāvakārakapāpadhammānaṃ	1233	
PA_tika-s03_01t:1233_2	tadaṅgādivasena pajahanato. Assāti brāhmaṇassa. Tamatthanti taṃ dakkhiṇeyyabhāvassa	1233	
PA_tika-s03_01t:1233_3	kāraṇatāsaṅkhātamatthaṃ upamāya vibhāvento. Sālādikaṭṭhā jātovāti sālādivisuddhakaṭṭhāva	1233	
PA_tika-s03_01t:1233_4	jāto. Sāpānadoṇiādiavisuddhakaṭṭhā jāto aggikiccaṃ na ca na karoti. Evanti yathā	1233	
PA_tika-s03_01t:1233_5	aggi yato kutoci jātopi aggikiccaṃ karotiyeva, evaṃ caṇḍālakulādīsu jātopi dakkhiṇeyyo	1233	
PA_tika-s03_01t:1233_6	na na hoti guṇasampadāvasena ariyānaṃ vaṃse pajātattāti āha “guṇasampattiyā jātimā”ti.	1233	
PA_tika-s03_01t:1233_7	Dhitiyā guṇasampattiyā pamukhabhāvaṃ dassetuṃ “so hī”tiādi vuttaṃ. Tattha dhitiyāti	1233	
PA_tika-s03_01t:1233_8	vīriyena. Tañhi anuppannānaṃ kusaladhammānaṃ uppādanaparibrūhanehi te dhāreti. Hiriyā	1233	
PA_tika-s03_01t:1233_9	dose nisedheti, sammadeva pāpānaṃ jigucchane sati tesaṃ pavattiyā avasaro eva natthi.	1233	
PA_tika-s03_01t:1233_10	Monadhammena ñāṇasaṅkhātena ottappadhammena. Kāraṇākāraṇajānanakoti tesaṃ tesaṃ dhammānaṃ	12331	
PA_tika-s03_01t:1233_11	yathābhūtaṃ ṭhānaṃ, pāpadhammānaṃ vā vippakārasabhāvaṭṭhānaṃ jānanako.	12331	
PA_tika-s03_01t:1234_0	Paramatthasaccena nibbānena ārammaṇapaccayabhūtena ariyamaggena danto. Indriyadamenāti	1234	
PA_tika-s03_01t:1234_1	tato eva ariyena indriyasaṃvarena upagato. Vidanti tehi saccānīti vedā. Maggavedānaṃ	1234	
PA_tika-s03_01t:1234_2	antanti ariyaphalaṃ. Kilesānaṃ antanti tesaṃ anuppādanirodhaṭṭhānaṃ. Yaññoti aggaphalaṃ.	1234	
PA_tika-s03_01t:1234_3	Niratthakanti aphalaṃ tesaṃ anāgamanato, āgatānampi aggadakkhiṇeyyābhāvato. Juhati deti.	1234	
PA_tika-s03_01t:1235_0	Suyiṭṭhanti sudānaṃ aggadakkhiṇeyyalābhena. Suhutanti tasseva vevacanaṃ. Atha vā	1235	
PA_tika-s03_01t:1235_1	suyiṭṭhanti suṭṭhu sammadeva yiṭṭhaṃ sāre upanītaṃ mama idaṃ deyyavatthu. Suhutanti etthāpi eseva nayo.	1235	
PA_tika-s03_01t:1236_0	Upahaṭamatteti brāhmaṇena “bhuñjatu bhava”nti upanītamatte. Nibbattitojamevāti savatthukaṃ	1236	
PA_tika-s03_01t:1236_1	aggahetvā vatthuto vivecitaojameva. Tena taṃ sukhumattaṃ gatanti taṃ habyasesaṃ sabbaso	1236	
PA_tika-s03_01t:1236_2	sukhumabhāvaṃ gatanti ojāya anoḷārikatāya purimākāreneva paññāyamānataṃ sandhāya	1236	
PA_tika-s03_01t:1236_3	vuttaṃ, na pana ojāya eva kevalāya gahaṇaṃ sandhāya. Sā hi avinibbhogavuttitāya visuṃ	1236	
PA_tika-s03_01t:1236_4	gaṇhituṃ na sakkā, tasmā devatāhipi savatthukā gayhati. Manussānaṃ vatthūti karajakāyamāha.	1236	
PA_tika-s03_01t:1236_5	Oḷārikavatthutāya devānaṃ viya gahaṇī na tikkhāti dibbojasammissatāya sammā pariṇāmaṃ	1236	
PA_tika-s03_01t:1236_6	na gacchati. Sukhumāpi samānā dibbojā tena pāyasena missitā oḷārikasammissatāya sukhumavatthukānaṃ	1236	
PA_tika-s03_01t:1236_7	devānaṃ sukhadā na hotīti imamatthaṃ dasseti “goyūse panā”tiādinā. Paribhogavatthuno	1236	
PA_tika-s03_01t:1236_8	oḷārikatāya vā devānaṃ dukkaraṃ sammā pariṇāmetuṃ, dibbojāya garutarabhāvena manussānaṃ.	1236	
PA_tika-s03_01t:1236_9	Tenāha bhagavā “na khvāha”ntiādi. Samāpatticittasamuṭṭhitā tejodhātu jhānānubhāvasantejitā	1236	
PA_tika-s03_01t:1236_10	tikkhatarā hotīti vuttaṃ “aṭṭha…pe… pariṇāmeyyā”ti. Bhagavato pana suddheneva pariṇamatīti	12361	
PA_tika-s03_01t:1236_11	vuttaṃ “pākatikenevā”ti, jhānānubhāvappattena jhānena vinā sabhāvasiddheneva.	12361	
PA_tika-s03_01t:1237_0	“Appaharite”ti ettha appa-saddo “appiccho”tiādīsu viya abhāvatthoti āha “appahariteti	1237	
PA_tika-s03_01t:1237_1	aharite”ti. Pātisatepi pāyase. Na āluḷatīti na āvilaṃ hoti. Anāgantāva gaccheyya	1237	
PA_tika-s03_01t:1237_2	“attanāpi na paribhuñji, aññesaṃ na dāpesi, kevalaṃ pāyasaṃ nāsesī”ti domanassappatto.	1237	
PA_tika-s03_01t:1238_0	Dāru samādahānoti dāruhariddi dārusmiṃ tassa dahanto. Yadītiādi dārujhāpanassa bahiddhabhāvasādhanaṃ	1238	
PA_tika-s03_01t:1238_1	asuddhahetūnaṃ paṭipakkhābhāvato tassa. Khandhādīsu kusalāti tesu sabhāvato samudayato	1238	
PA_tika-s03_01t:1238_2	atthaṅgamato assādato ādīnavato nissaraṇato jānanato chekā paṇḍitā. Ñāṇajotinti ñāṇamayaṃ	1238	
PA_tika-s03_01t:1238_3	jotiṃ. Jālemīti pajjalitaṃ karomi. Niccaṃ pajjalitaggi sabbatthakameva vigatasammohandhakāratāya	1238	
PA_tika-s03_01t:1238_4	ekobhāsabhāvato. Sabbaso vikkhepābhāvato niccasamāhitatto. Evaṃ vadatīti caritaṃ	1238	
PA_tika-s03_01t:1238_5	brahmacariyaṃ gahetvā carāmīti evaṃ vattamānaṃ viya vadati āsannataṃ hadaye ṭhapetvā.	1238	
PA_tika-s03_01t:1239_0	Khāribhāroti khāribhārasadiso. Tenāha “yathā”tiādi. Khandhena vayhamānoti kāje pakkhipitvā	1239	
PA_tika-s03_01t:1239_1	khandhena vayhamāno. Pathaviyā saddhiṃ phuseti bhārassa garukabhāvena kājassa pariṇamanena.	1239	
PA_tika-s03_01t:1239_2	Mānena attano jātiādīni paggaṇhato aññassa tāni na sahatīti āha – “tattha tattha	1239	
PA_tika-s03_01t:1239_3	issaṃ uppādento”ti, tattha tattha jātiādimānavatthusmiṃ garutaraggahaṇena saṃsīdeyyāti	1239	
PA_tika-s03_01t:1239_4	adhippāyo. Kodho dhūmoti yathāpi bhāsuro aggi dhūmena upakkiliṭṭho, evaṃ kodhena	1239	
PA_tika-s03_01t:1239_5	upakkiliṭṭho. Ñāṇaggīti tassa kodho dhūmo. Musāvādova mosavajjaṃ. Yathā ñāṇe sati	1239	
PA_tika-s03_01t:1239_6	musāvādo natthi, evaṃ musāvāde sati ñāṇampīti tena taṃ nirodhitaṃ viya hotīti āha	1239	
PA_tika-s03_01t:1239_7	– “musāvādena paṭicchannaṃ ñāṇa”nti. Yathā sujāya vinā brāhmaṇānaṃ yāgo na ijjhati,	1239	
PA_tika-s03_01t:1239_8	evaṃ pahūtajivhāya vinā satthu dhammayāgo na ijjhatīti jivhā sujāpariyāyā vuttā.	1239	
PA_tika-s03_01t:1239_9	Joti ṭhiyati etthāti jotiṭṭhānaṃ vedi, yaṃ aggikuṇḍaṃ. Sattānaṃ hadayaṃ jotiṭṭhānaṃ	1239	
PA_tika-s03_01t:1239_10	ñāṇaggino tattha samujjalanato. Attāti cittaṃ “āhito ahaṃ māno etthā”ti katvā.	12391	
PA_tika-s03_01t:1240_0	Dhammo rahadoti assaddhiyādiālasiyābhāvato kilesamalapakkhālanato paramagginibbutāvahanato	1240	
PA_tika-s03_01t:1240_1	ariyamaggadhammo anāvilo rahado. Heṭṭhupariyavālukāti viparivattitavālukā hutvā.	1240	
PA_tika-s03_01t:1240_2	Āluḷāti ākulajātā. Paṇḍitānaṃ pasatthoti paṇḍitānaṃ purato seṭṭho. Seṭṭhabhāvena	1240	
PA_tika-s03_01t:1240_3	santo pāsaṃso hutvā kilese bhindati samucchindatīti sabbhīti vuccati. Tenāha “uttamaṭṭhenā”ti.	1240	
PA_tika-s03_01t:1240_4	Tathā cāha bhagavā “maggānaṭṭhaṅgiko seṭṭho”ti.	1240	
PA_tika-s03_01t:1241_0	Vacīsaccanti iminā “caturaṅgasamannāgatā vācā suparisuddhā hotī”ti sammāvācaṃ dasseti.	1241	
PA_tika-s03_01t:1241_1	Saccasaṃyamapadehi dassitā maggadhammā idha “dhammo”ti adhippetāti āha – “dhammoti	1241	
PA_tika-s03_01t:1241_2	iminā…pe… dassetī”ti. Maggasaccaṃ gahitaṃ anantaragāthāya anekehi visesetvā vuttattā.	1241	
PA_tika-s03_01t:1241_3	Atthatoti pubbaṅgamattādiatthato. Tāya hi sakiccaṃ karontiyā itare sabbepi tadanuvattikā	1241	
PA_tika-s03_01t:1241_4	honti. Taggatikattāti sammādiṭṭhiyā upakārakabhāvena tāya samānagatikattā. Ārammaṇañhi	1241	
PA_tika-s03_01t:1241_5	vitakkenāhaṭaṃ paññā vicinituṃ sakkoti. Tathā hi so paññākkhandhena saṅgahaṃ gato.	1241	
PA_tika-s03_01t:1241_6	Dhammoti sabhāvato samādhi gahito, itare dve tadupakārattā. Tathā hi “evaṃdhammā	1241	
PA_tika-s03_01t:1241_7	te bhagavanto”tiādīsu samādhi “dhammo”ti vutto. Paramatthasaccaṃ gahitaṃ sabbesaṃ	1241	
PA_tika-s03_01t:1241_8	seṭṭhabhāvato. Yathāha – “yāvatā, bhikkhave, dhammā saṅkhatā vā asaṅkhatā vā, virāgo	1241	
PA_tika-s03_01t:1241_9	tesaṃ aggamakkhāyatī”ti. Atthatoti tato eva paramatthato, anantaraṃ vuccamānānaṃ	1241	
PA_tika-s03_01t:1241_10	vā maggadhammānaṃ ārammaṇabhāvato. Pañcaṅgāni gahitāni tāsaṃ maggabhāvato. Tīṇi aṅgāni.	12411	
PA_tika-s03_01t:1241_11	Brahmacariyaṃ nāmāti etaṃ nibbānagāmi uttamaṭṭhena maggabrahmacariyaṃ nāma. Majjhe	12411	
PA_tika-s03_01t:1241_12	sitāti līnuddhaccādiantadvayavivajjanena majjhe majjhimapaṭipadābhāvanaṃ nissitā.	12411	
PA_tika-s03_01t:1241_13	Sassatucchedaggahaṇaṃ hettha padhānatāya nidassanamattaṃ. Seṭṭhappattīti seṭṭhabhāvappatti.	12411	
PA_tika-s03_01t:1241_14	Ta-kāro padasandhikaroti “sa ujubhūtesū”ti vattabbe majjhe ta-kāro padasandhikaro,	12411	
PA_tika-s03_01t:1241_15	“sa dujjubhūtesūti keci paṭhanti, tesaṃ da-kāro padasandhikaro. Sa-iti sundariko	12411	
PA_tika-s03_01t:1241_16	brāhmaṇo vuttoti katvā āha “sa tva”nti, so tvanti attho. Dhammo sāriyo paridhānabhūtā	12411	
PA_tika-s03_01t:1241_17	alaṅkārā etassāti dhammasārī. Atha vā dhammehi sāritavāti dhammasārī, tehi sāretvā	12411	
PA_tika-s03_01t:1241_18	ṭhitavāti attho. Tenāha “kusaladhammehī”tiādi.	12411	
PA_tika-s03_01t:1242	Sundarikasuttavaṇṇanā niṭṭhitā.	124	
PA_tika-s03_01t:1243	10. Bahudhītarasuttavaṇṇanā	124	
PA_tika-s03_01t:1244_0	196. Samantatoti dakkhiṇavāmānaṃ vasena samantato. Ūrubaddhāsananti ūrūnaṃ bandhanavasena	1244	
PA_tika-s03_01t:1244_1	nisajjanaṃ. Dvinnaṃ ūrūnaṃ aññamaññabandhanavasena ābhujitākāraṃ sandhāyāha “ābhujitvāti	1244	
PA_tika-s03_01t:1244_2	bandhitvā”ti. Heṭṭhimakāyassa anujukaṃ ṭhapanaṃ nisajjāvacaneneva bodhitanti “ujuṃ	1244	
PA_tika-s03_01t:1244_3	kāya”nti ettha kāya-saddo uparimakāyavisayoti āha “uparimaṃ sarīraṃ ujukaṃ ṭhapetvā”ti.	1244	
PA_tika-s03_01t:1244_4	Taṃ pana ujukaṭṭhapanaṃ sarūpato payojanato ca dassetuṃ “aṭṭhārasā”tiādi vuttaṃ.	1244	
PA_tika-s03_01t:1244_5	Parimukhanti ettha pari-saddo abhisaddena samānatthoti āha “kammaṭṭhānābhimukha”nti,	1244	
PA_tika-s03_01t:1244_6	bahiddhā puthuttārammaṇato nivāretvā kammaṭṭhānaṃyeva purekkhatoti attho. Pariggahaṭṭho	1244	
PA_tika-s03_01t:1244_7	“pariṇāyikā”tiādīsu viya. Mukhanti niyyānaṭṭho “suññatavimokkhamukha”ntiādīsu viya.	1244	
PA_tika-s03_01t:1244_8	Paṭipakkhato niggamanaṭṭho hi niyyānaṭṭho, tasmā pariggahitaniyyānanti sabbathā gahitasammosaṃ	1244	
PA_tika-s03_01t:1244_9	pariccattasammosaṃ satiṃ katvā paramaṃ satinepakkaṃ upaṭṭhapetvāti attho. Chabbaṇṇā…pe…	1244	
PA_tika-s03_01t:1244_10	nisīdi brāhmaṇassa pasādasañjānanatthaṃ. Aṭavimukhā caramānāti gocaraṃ gaṇhantā.	12441	
PA_tika-s03_01t:1245_0	Ajjasaṭṭhinti ajja channaṃ pūraṇī saṭṭhī divasavutti, ajja ādiṃ katvā cha divaseti	1245	
PA_tika-s03_01t:1245_1	attho. Accantasaṃyoge cetaṃ upayogavacanaṃ. Ajja chadivasamattakāti ajjato chaṭṭhadivasamattakā.	1245	
PA_tika-s03_01t:1245_2	Lāmakāti nihīnā nipphalā. Tenāha “tilakhāṇukā”tiādi.	1245	
PA_tika-s03_01t:1246	Ussāhenāti uddhaṃ uddhaṃ pasārena abhibhavanena. Taṃ pana nesaṃ abhibhavanaṃ dassetuṃ “kaṇṇanaṅguṭṭhādīnī”tiādimāha.	124	
PA_tika-s03_01t:1247	“Uppāṭakapāṇakā”ti tacaṃ uppāṭetvā viya khādakapāṇakā ūkāmaṅgulādayo.	124	
PA_tika-s03_01t:1248	Kaḷārapiṅgalāti nikkhantapiṅgalakkhikā, kaḷārapiṅgalāti vā rattagattā ca piṅgalacakkhukā ca. Tilakāhatāti āhatatilakā, tilappamāṇehi bindūhi samantato santhatasarīrā.	124	
PA_tika-s03_01t:1249_0	Paṭigāthāhi brāhmaṇassa dhammadesanaṃ vaḍḍhesīti pakatiyā tassa attanā kathetabbaṃ	1249	
PA_tika-s03_01t:1249_1	dhammadesanaṃ pabbajjāguṇakittanavasena sattahi vaḍḍhesi. Pabbajitvāti iṇāyikānaṃ	1249	
PA_tika-s03_01t:1249_2	attano palibodhaṃ tathā tathā jānāpetvā pabbajitvā.	1249	
PA_tika-s03_01t:1250	Yathā ca tattha bhagavā paṭipajji, taṃ dassetuṃ “puna divase”tiādi vuttaṃ.	125	
PA_tika-s03_01t:1251	Taṃ taṃ kulagharaṃ pesetvāti taṃ taṃ tassa brāhmaṇassa dhītaraṃ tassa tassānucchavikassa brāhmaṇassa dento taṃ taṃ kulagharaṃ pesetvā brāhmaṇadhamme garukaraṇābhāvato.	125	
PA_tika-s03_01t:1252	“Naṭṭhe mate pabbajite, napuṃsakepi bhattari;	125	
PA_tika-s03_01t:1253	Itthiyā patiseṭṭhāya, na añño pati icchiyo”ti. –	125	
PA_tika-s03_01t:1254	Ayañhi brāhmaṇadhammo. Ayyikaṭṭhāneti mātāmahiṭṭhāne ṭhapesi satthu cittārādhanavasenāti.	125	
PA_tika-s03_01t:1255	Bahudhītarasuttavaṇṇanā niṭṭhitā.	125	
PA_tika-s03_01t:1256	Paṭhamavaggavaṇṇanā niṭṭhitā.	125	
PA_tika-s03_01t:1257	2. Upāsakavaggo	125	
PA_tika-s03_01t:1258	1. Kasibhāradvājasuttavaṇṇanā	125	
PA_tika-s03_01t:1259	197. Dakkhiṇāgirisminti dakkhiṇāgirijanapade, tasmiṃ dakkhiṇāgirijanapade dakkhiṇāgirivihāre. Khandhesu ṭhapetvā yuge yottehīti yottarajjūhi yuttāni payojitāni icceva attho.	125	
PA_tika-s03_01t:1260_0	Paṭhamadivaseti vapanadivasesu paṭhamadivase āraddhadivase. Pañcaṅgānipi paripuṇṇāni,	1260	
PA_tika-s03_01t:1260_1	pageva itaraṅgānīti dassetuṃ “paripuṇṇapañcaṅgā”icceva vuttaṃ. Haritālamanosilāañjanehi	1260	
PA_tika-s03_01t:1260_2	uratthanādīsu ṭhapitattā ābhāya ujjalagattā. Avasesā balībaddā. Kilantagoṇaṃ mocetvā	1260	
PA_tika-s03_01t:1260_3	akilantassa yojanaṃ kilantaparivattanaṃ.	1260	
PA_tika-s03_01t:1261	Sīhakuṇḍalānīti sīhamukhakuṇḍalāni. Brahmaveṭhananti brahmuno veṭhanasadisaṃ, assanakhaveṭhanasadisanti attho.	126	
PA_tika-s03_01t:1262_0	Buddhānaṃ kiccāni kālavasena vibhattāni pañca kiccāni bhavanti. Purebhattakiccanti	1262	
PA_tika-s03_01t:1262_1	bhattato pubbe buddhena kātabbakiccaṃ. Vītināmetvāti phalasamāpattiyā kālaṃ vītināmetvā.	1262	
PA_tika-s03_01t:1262_2	Kadāci ekotiādi tesaṃ tesaṃ vineyyānaṃ vinayanānurūpapaṭipattidassanaṃ. Pakatiyāti	1262	
PA_tika-s03_01t:1262_3	pakatibuddhavesena. Buddhānaṃ hi rūpakāyassa asītianubyañjanapaṭimaṇḍita-bāttiṃsamahāpurisa-	1262	
PA_tika-s03_01t:1262_4	lakkhaṇa-kāyappabhā-byāmappabhā-ketumālāvicittatā buddhaveso. Kadāci anekehi pāṭihāriyehi	1262	
PA_tika-s03_01t:1262_5	vattamānehīti iminā pāramīnaṃ nissandabhūtāni pāṭihāriyāni rucivaseneva pakāsanakāni	1262	
PA_tika-s03_01t:1262_6	bhavanti, na sabbadāti dasseti. Evañca katvā “indakhīlassa anto ṭhapitamatte dakkhiṇapāde”tiādivacanaṃ	1262	
PA_tika-s03_01t:1262_7	samatthitaṃ hoti. Bhagavato kāye pītarasmīnaṃ yebhuyyatāya “suvaṇṇarasasiñcanāni	1262	
PA_tika-s03_01t:1262_8	viyā”ti vatvā kāyamhi nīlādirasmīhi tahaṃ tahaṃ pītamissitaṃ sandhāya “vicitrapaṭaparikkhittāni	1262	
PA_tika-s03_01t:1262_9	viya cā”ti vuttaṃ. Madhurenākārena saddaṃ karonti tuṭṭharavaravanato.	1262	
PA_tika-s03_01t:1263	Tatthāti vihāre. Gandhamaṇḍalamāḷeti hatthena kataparibhaṇḍe samosaritagandhapupphadāme maṇḍalamāḷe.	126	
PA_tika-s03_01t:1264_0	Upaṭṭhāneti pamukhe. “Ovadatī”ti vatvā tatthovādaṃ sāmaññato dassetuṃ, “bhikkhave”tiādi	1264	
PA_tika-s03_01t:1264_1	vuttaṃ. Sampattīti cakkhādiindriyapāripūri ceva hatthādisampadā ca. Samassāsitakāyo	1264	
PA_tika-s03_01t:1264_2	kilamathavinodanena. “Tañca kho samāpajjanenā”ti vadanti. Dutiyabhāgeti iminā aparabhāgaṃ	1264	
PA_tika-s03_01t:1264_3	tayo bhāge katvā tattha purimabhāgaṃ seyyanisajjāvasena samāpattīhi vītināmetīti	1264	
PA_tika-s03_01t:1264_4	dasseti. Lokanti rājagahādīsu yaṃ tadā upanissāya viharati, tattha aññattha vā bujjhanakaṃ	1264	
PA_tika-s03_01t:1264_5	vineyyasattalokaṃ buddhacakkhunā voloketi. Kālayuttanti tesaṃ indriyaparipākakālānurūpaṃ.	1264	
PA_tika-s03_01t:1264_6	Samayayuttanti tasseva vevacanaṃ. Samayayuttanti vā tehi ājānitabbavisesapaṭilābhānurūpaṃ.	1264	
PA_tika-s03_01t:1265	Paṭisallīnoti kālaparicchedaṃ katvā samāpattiṃ samāpanno. Adhippāyaṃ sampādento taṃ avirādhento, ajjhāsayānurūpanti attho.	126	
PA_tika-s03_01t:1266_0	Sakala…pe… devatāyoti ettha lokadhātusākalyaṃ daṭṭhabbaṃ, na devatāsākalyaṃ. Na hi	1266	
PA_tika-s03_01t:1266_1	mahāsamaye viya sabbadā majjhimayāme dasasahassacakkavāḷe sabbattha sabbā devatā	1266	
PA_tika-s03_01t:1266_2	satthu samīpaṃ upagacchanti. Kilāsubhāvo kilamatho.	1266	
PA_tika-s03_01t:1267	Vihāracīvaraparivattanavasenāti vihāre nivatthanivāsanaparivattanavasena. Ādiyitvāti pārupanavasena gahetvā. Tenāha “dhāretvā”ti. Bhikkhācāranti bhikkhatthaṃ caritabbaṭṭhānaṃ.	126	
PA_tika-s03_01t:1268_0	Atirocamānanti taṃ taṃ atikkamitvā samantato sabbadisāsu virocamānaṃ. Sarīrappabhanti	1268	
PA_tika-s03_01t:1268_1	attano sarīrappabhaṃ. Jaṅgamaṃ viya padumasaranti ratanamayakiñjakkhaṃ rajatamayakaṇṇikaṃ	1268	
PA_tika-s03_01t:1268_2	samantato samphullitakañcanapadumaṃ sañcārimasaraṃ viya. Gaganatalanti abbhamahikādiupakkilesavigamena	1268	
PA_tika-s03_01t:1268_3	suvisuddhaākāsatalaṃ viya. Tampi hi tārāgaṇakiraṇajālasamujjalatāya samantato virocati.	1268	
PA_tika-s03_01t:1268_4	Kanakasikharanti kanakagirisikharaṃ. Siriyā jalamānanti sabbaso anavajjāya sabbākārena	1268	
PA_tika-s03_01t:1268_5	paripuṇṇakāyatāya anaññasādhāraṇāya rūpakāyasiriyā samujjalaṃ, yassā rucirabhāvo	1268	
PA_tika-s03_01t:1268_6	viddhe vigatavalāhake puṇṇamāsiyaṃ paripuṇṇakalamanomamaṇḍalaṃ candamaṇḍalaṃ atirocati,	1268	
PA_tika-s03_01t:1268_7	pabhassarabhāvo sahassaraṃsikiraṇatejojālasamujjalaṃ sūriyamaṇḍalaṃ abhibhavati,	1268	
PA_tika-s03_01t:1268_8	hemasamujjalabhāvo tadubhaye abhibhuyya pavattamānaṃ ekakkhaṇe dasasahassilokadhātuvijjotanasamattha-mahābrahmuno	1268	
PA_tika-s03_01t:1268_9	pabhāsamudayaṃ abhivihacca bhāsati tapati virocati.	1268	
PA_tika-s03_01t:1269_0	Samantapāsādiketi samantato pasādāvahe. Tañca kho sabbaso saritabbatāyāti āha “pasādanīye”ti.	1269	
PA_tika-s03_01t:1269_1	Uttamadamathasamathamanuppatteti kāyavācāhi anuttaraṃ dantabhāvañceva anuttaraṃ cittavūpasamañca	1269	
PA_tika-s03_01t:1269_2	sampatte. Appasādenāti pasādābhāvena, pasādapaṭikkhepena vā assaddhiyena. Ubhayathāpi	1269	
PA_tika-s03_01t:1269_3	noti appasādo macchariyanti ubhayathāpi no eva, atha kho anattamanatāya upārambhādhippāyena	1269	
PA_tika-s03_01t:1269_4	apasādento, bhagavato mukhato kiñci desetukāmo vā evamāha. Tattha kāraṇaṃ dassento	1269	
PA_tika-s03_01t:1269_5	“bhagavato panā”tiādimāha. Atittanti tittiṃ agacchantaṃ. Kammabhaṅganti kammahāniṃ.	1269	
PA_tika-s03_01t:1270_0	Tikkhapañño esa brāhmaṇo, tathā hi na cirasseva arahattaṃ sacchikarissati. Kathāpavattanatthampi	1270	
PA_tika-s03_01t:1270_1	evamāha – “evaṃ ahaṃ imassa kañci dhammaṃ sotuṃ labhissāmī”ti. Veneyyavasenāti attano	1270	
PA_tika-s03_01t:1270_2	kasanakāribhāvakittanamukhena vinetabbapuggalavasena.	1270	
PA_tika-s03_01t:1271_0	Oḷārikānīti pākatikāni. “Esa uttamadakkhiṇeyyo”ti sañjātabahumāno. Pāḷiyaṃ “yugaṃ	1271	
PA_tika-s03_01t:1271_1	vā naṅgalaṃ vā”ti vā-saddo avuttavikappattho. Tena bījādiṃ saṅgaṇhāti, tasmā bījaṃ	1271	
PA_tika-s03_01t:1271_2	vā īsaṃ vā pariggahayottāni vāti ayamattho dassito hoti. Tathā hi bhagavā brāhmaṇassa	1271	
PA_tika-s03_01t:1271_3	paṭivacanaṃ dento “saddhā bīja”ntiādimāha. Pubbadhammasabhāgatāyāti paṭhamaṃ gahitadhammasabhāgatāya.	1271	
PA_tika-s03_01t:1271_4	Yaṃ panettha vattabbaṃ, taṃ aṭṭhakathāruḷhameva gahetabbañca saddato atthāpattito	1271	
PA_tika-s03_01t:1271_5	vā idha daṭṭhabbaṃ. Buddhānaṃ ānubhāvo ayaṃ, yadidaṃ pasaṅgāgatadhammamukhena desanaṃ	1271	
PA_tika-s03_01t:1271_6	ārabhitvā veneyyavinayanaṃ.	1271	
PA_tika-s03_01t:1272_0	Ananusandhikāti pucchānusandhivasena ananusandhikā. Evanti idāni vuccamānākārena.	1272	
PA_tika-s03_01t:1272_1	Etthāti etissā desanāya. Soti bhagavā. Tassāti brāhmaṇassa. Anukampāyāti asabbaññū	1272	
PA_tika-s03_01t:1272_2	hi satipi anukampāya pucchitamatte tiṭṭheyya, tathā jānantopi ananukampako, bhagavā	1272	
PA_tika-s03_01t:1272_3	pana ubhayadhammapāripūriyā “idaṃ apucchita”nti aparihāpetvā katheti. Samūlantiādinā	1272	
PA_tika-s03_01t:1272_4	saṅkhepena vuttamatthaṃ vivaranto “tatthā”tiādimāha. Tattha bījassa kasiyā mūlabhāvo	1272	
PA_tika-s03_01t:1272_5	nānantariyato tappamāṇavidhānato cāti āha “tasmiṃ…pe… kattabbato”ti. Tena anvayato	1272	
PA_tika-s03_01t:1272_6	byatirekato ca bījassa kasiyā mūlabhāvaṃ vibhāveti. Kusalāti iminā akusalā tato aññathāpi	1272	
PA_tika-s03_01t:1272_7	karonti, taṃ pana appamāṇanti dasseti.	1272	
PA_tika-s03_01t:1273_0	Tassāti brāhmaṇassa bījaṭṭhāniyassa dhammassa ca upakārabhāvato. Dhammasambandhasamatthabhāvatoti	1273	
PA_tika-s03_01t:1273_1	tathā vuttadhammassa phalena sambandhituṃ yojetuṃ samatthabhāvato. Tapo vuṭṭhīti	1273	
PA_tika-s03_01t:1273_2	vuttavacanaṃ sandhāya vuttaṃ. Saṅkhepato vuttamatthaṃ pākaṭaṃ kātuṃ “ayaṃ hī”tiādi	1273	
PA_tika-s03_01t:1273_3	vuttaṃ. Kassakassa upakārassa bījassa anantaraṃ vuṭṭhi vuccamānā aṭṭhāne vuttā nāma	1273	
PA_tika-s03_01t:1273_4	na hoti. Kasmā? Bījassa vappakāle anurūpāya vuṭṭhiyā icchitabbato, tasmā avasāne	1273	
PA_tika-s03_01t:1273_5	majjhe vā vuccamānāya dhammasambandhasamatthatā tassā vibhāvitā na siyā. Attano avisayeti	1273	
PA_tika-s03_01t:1273_6	jhānādiuttarimanussadhamme. Pacchāpīti kasisambhārakathanato pacchāpi. Vattabboti	1273	
PA_tika-s03_01t:1273_7	ekantena vattabbo. Tadanantaraṃyevāti bījānantaraṃyeva. Vuccamānā vuṭṭhi samatthā	1273	
PA_tika-s03_01t:1273_8	hoti, bījassa phalena sambandhane samatthāti dīpitā hoti anantaravacaneneva tassā	1273	
PA_tika-s03_01t:1273_9	āsannaupakārattadīpanato.	1273	
PA_tika-s03_01t:1274_0	Sampasādalakkhaṇāti pasīditabbe vatthusmiṃ sammadeva pasīdanalakkhaṇā. Okappanalakkhaṇāti	1274	
PA_tika-s03_01t:1274_1	saddheyyavatthuno evametanti pakkhandanalakkhaṇā. Mūlabījantiādīsu mūlameva bījaṃ	1274	
PA_tika-s03_01t:1274_2	mūlabījaṃ. Esa nayo sesesupi bījagāmassa adhippetattā. Bhūtagāmo pana mūlaṃ bījaṃ	1274	
PA_tika-s03_01t:1274_3	etassāti mūlabījantiādinā veditabbo. Bījabījanti pañcamaṃ pana paccayantarasamavāye	1274	
PA_tika-s03_01t:1274_4	sadisaphaluppattiyā visesakāraṇabhāvato virūhanasamatthe sāraphale niruḷho bījasaddo	1274	
PA_tika-s03_01t:1274_5	tadatthasiddhiyā mūlādīsupi kesuci pavattatīti tato nivattanatthaṃ ekena bīja-saddena	1274	
PA_tika-s03_01t:1274_6	visesetvā vuttaṃ “bījabīja”nti “dukkhadukkhaṃ rūparūpa”nti ca yathā. Evampi iminā	1274	
PA_tika-s03_01t:1274_7	atthena imassapi nippariyāyova bījabhāvoti dassento āha “taṃ sabbampi…pe… gacchatī”ti.	1274	
PA_tika-s03_01t:1275_0	Idāni kathañci vattabbe saddhāya opammatte bīje saddhāya bījabhāvaṃ vibhāvetuṃ “tattha	1275	
PA_tika-s03_01t:1275_1	yathā”tiādi āraddhaṃ. Kāmaṃ saddhūpanisaṃ sīlaṃ, tathāpi samādhissa viya sabbesampi	1275	
PA_tika-s03_01t:1275_2	anavajjadhammānaṃ ādimūlabhāvato saddhāyapi patiṭṭhā hotīti āha “heṭṭhā sīlamūlena	1275	
PA_tika-s03_01t:1275_3	patiṭṭhātī”ti. Yasmā sabbasseva puggalassa saddhāvasena samathavipassanārambho, tasmā	1275	
PA_tika-s03_01t:1275_4	sā “upari samathavipassanaṅkuraṃ uṭṭhāpetī”ti vuttā. Tanti dhaññabījaṃ. Pathavirasaṃ	1275	
PA_tika-s03_01t:1275_5	āporasanti sasambhārapathavīāpesu labbhamānaṃ rasaṃ. Gahetvāti paccayaparamparāya	1275	
PA_tika-s03_01t:1275_6	gahetvā. Dhaññaparipākagahaṇatthanti dhaññaparipākanibbattiatthaṃ. Rasanti saddhāsīlamūlahetusamathavipassanābhāvanārasaṃ	1275	
PA_tika-s03_01t:1275_7	ādiyitvā. Ariyamagganāḷenāti ariyamaggasotena ariyaphaladhaññaparipākagahaṇatthanti	1275	
PA_tika-s03_01t:1275_8	ariyaphalameva dhanāyitabbato dhaññaṃ tassa nibbattiatthaṃ. Dhaññanāḷaṃ nāma kaṇḍassa	1275	
PA_tika-s03_01t:1275_9	nissayabhūto pacchimadeso, kaṇḍo tabbhantaro taṃnissayoyeva daṇḍo. Pasavo nāma pupphaṃ.	1275	
PA_tika-s03_01t:1275_10	Vuddhinti avayavapāripūrivasena vuddhiṃ. Virūḷhinti mūlasantānadaḷhatāya viruḷhataṃ.	12751	
PA_tika-s03_01t:1275_11	Vepullanti pattanāḷādīhi vipulabhāvaṃ. Khīraṃ janetvāti taruṇasalāṭukabhāvappattiyā	12751	
PA_tika-s03_01t:1275_12	taṇḍulassa bījassa bījabhūtaṃ khīraṃ uppādetvā. Esāti saddhā. Patiṭṭhahitvāti kammapathākammapathasammādiṭṭhisahitena	12751	
PA_tika-s03_01t:1275_13	ādito pavattasīlamattena patiṭṭhahitvā. Vuddhintiādīsu suparisuddhāhi sīlacittavisuddhīhi	12751	
PA_tika-s03_01t:1275_14	vuddhiṃ, diṭṭhikaṅkhāvitaraṇavisuddhīhi virūḷhiṃ. Maggāmaggapaṭipadāñāṇadassanavisuddhīhi	12751	
PA_tika-s03_01t:1275_15	vepullaṃ patvā. Ñāṇadassanavisuddhikhīranti sādurasasuvisuddhibhāvato ñāṇadassanavisuddhisaṅkhātaṃ	12751	
PA_tika-s03_01t:1275_16	khīraṃ janetvā. Aneka…pe… phalanti anekapaṭisambhidā-anekābhiññāṇaparipuṇṇaṃ arahattaphalasīsaṃ nipphādeti.	12751	
PA_tika-s03_01t:1276_0	Bījakiccakaraṇatoti bījakiccassa karaṇato. Yañhi taṃsadisassa visadisassa ca attano	1276	
PA_tika-s03_01t:1276_1	phalassa patiṭṭhāpanasambandhananipphādanasaṅkhātaṃ bījassa kiccaṃ, tassa karaṇato	1276	
PA_tika-s03_01t:1276_2	nibbattanato “evaṃ saddhā bījakicca”nti vuttaṃ. Iminā anaññasādhāraṇaṃ saddhāya kusaladhammānaṃ	1276	
PA_tika-s03_01t:1276_3	bījabhāvaṃ dasseti. Sā cātiādinā tamevatthaṃ samattheti. Idāni tattha āgamaṃ dassento	1276	
PA_tika-s03_01t:1276_4	“saddhājāto”tiādimāha. Tena yathā sappurisūpanissayassa saddhammassavanassa ca, evaṃ	1276	
PA_tika-s03_01t:1276_5	anavasesāya sammāpaṭipattiyā saddhā mūlakāraṇanti dasseti.	1276	
PA_tika-s03_01t:1277_0	Indriyasaṃvaro vīriyañca akusaladhamme, dukkarakārikā dhutaṅgañca akusaladhamme ceva	1277	
PA_tika-s03_01t:1277_1	kāyañca tapati vibādhatīti tapoti vuccati. Indriyasaṃvaro adhippeto vīriyassa dhorayhabhāvena	1277	
PA_tika-s03_01t:1277_2	gayhamānattā, itaresaṃ vuṭṭhibhāvassa anuyuñjamānattā. Ādi-saddena kalalaṅgāravuṭṭhiādīnaṃ	1277	
PA_tika-s03_01t:1277_3	saṅgaho. Samanuggahitanti upagataṃ. Viruhanāmilāyananipphattivacanehi dhaññabījasantānassa	1277	
PA_tika-s03_01t:1277_4	viya tesaṃ vuddhiyā saddhābījasantānassa tapovuṭṭhiyā ādimajjhapariyosānesu upakārataṃ dasseti.	1277	
PA_tika-s03_01t:1278_0	Purimapadesupīti api-saddena parapadesupīti attho daṭṭhabbo “hirī me īsā, mano me	1278	
PA_tika-s03_01t:1278_1	yotta”nti icchitattā, “sati me”ti ettha me-saddo ānetvā yojetabbo. Udakampi tāva	1278	
PA_tika-s03_01t:1278_2	dātabbaṃ hoti nadītaḷākādito ānetvā. Vīriyabalībadde catubbidhe yojetvā. Niccakālaṃ atthīti vacanaseso.	1278	
PA_tika-s03_01t:1279_0	Saha vipassanāya maggapaññā adhippetā amatapphalāya kasiyā adhippetattā. Vipassanā	1279	
PA_tika-s03_01t:1279_1	paññā cāti duvidhāpi paññā upanissayā hoti visiṭṭhabhāvato. Tenāha “yathā hī”tiādi.	1279	
PA_tika-s03_01t:1279_2	Paññāti pakārehi jānātīti paññā. Paññavataṃ paññā purato hoti yonisomanasikārassa	1279	
PA_tika-s03_01t:1279_3	visesapaccayabhāvato, sahajātādhipatīsu ca ukkaṭṭhabhāvato. Sirīti sobhaggaṃ. Sataṃ	1279	
PA_tika-s03_01t:1279_4	dhammā saddhādayo, anvāyikāti anugāmino. Īsābaddhā hotīti hirisaṅkhātaīsāya baddhā	1279	
PA_tika-s03_01t:1279_5	hoti, paññāya kadāci appayogato manosīsena samādhi idha vuttoti āha “manosaṅkhātassa	1279	
PA_tika-s03_01t:1279_6	samādhiyottassā”ti. Samaṃ upanetvā bandhitvā baddharajjukattā samādhiyottaṃ. Ekato	1279	
PA_tika-s03_01t:1279_7	gamananti līnaccāraddhasaṅkhātaṃ ekapassato gamanaṃ vāreti. Majjhimāya vipassanāvīthiyā	1279	
PA_tika-s03_01t:1279_8	paṭipādanato kāyādīsu subhasukhaniccattabhāvavigamane paññāya visesapaccayā satīti	1279	
PA_tika-s03_01t:1279_9	vuttaṃ – “satiyuttā paññā”ti tassā sativippayogāsabbhāvato. Santatighanādīnaṃ ayaṃ	1279	
PA_tika-s03_01t:1279_10	viseso – purimapacchimānaṃ dhammānaṃ nirantaratāya ekībhūtānaṃ viya pavatti santatighanatā,	12791	
PA_tika-s03_01t:1279_11	ekasamūhavasena ekībhūtānamiva pavatti samūhaghanatā, dubbiññeyyakiccabhedavasena	12791	
PA_tika-s03_01t:1279_12	ekībhūtānamiva pavatti. Kiccaghanatā, ekārammaṇavasena ekībhūtānamiva pavatti ārammaṇaghanatā.	12791	
PA_tika-s03_01t:1279_13	Sabbesaṃ, sabbāni vā kilesānaṃ mūlasantānakāni sabba…pe… santānakāni. Anuppayogo	12791	
PA_tika-s03_01t:1279_14	hi attho. Padāletīti bhindati samucchindati. Sā ca kho “padāletī”ti vuttā lokuttarāva	12791	
PA_tika-s03_01t:1279_15	paññā anusayappahānassa adhippetattā. Santatighanādibhedanā pana lokiyāpi hoti vipassanāvasena	12791	
PA_tika-s03_01t:1279_16	ghanavinibbhogassa nipphādanato. Tenāha “itarā pana lokikāpi siyā”ti.	12791	
PA_tika-s03_01t:1280_0	Hirīyatīti lajjati, jigucchatīti attho. Tasmā “pāpakehi dhammehī”ti nissakkavacanaṃ	1280	
PA_tika-s03_01t:1280_1	daṭṭhabbaṃ, hetumhi vā karaṇavacanaṃ. Ottappampi gahitameva, na hi lajjanaṃ nibbhayaṃ	1280	
PA_tika-s03_01t:1280_2	pāpabhayaṃ vā alajjanaṃ atthīti. Rukkhalaṭṭhīti rukkhadaṇḍo. Tena padesena kasanato	1280	
PA_tika-s03_01t:1280_3	visesato naṅgalanti vuccatīti āha “īsā yuganaṅgalaṃ dhāretī”ti. Kāmaṃ paññārahitā	1280	
PA_tika-s03_01t:1280_4	hirī atthi, hirirahitā pana paññā natthevāti āha “hiri…pe… abhāvato”ti. Sandhiṭṭhāne	1280	
PA_tika-s03_01t:1280_5	kampanābhāvato acalaṃ. Thirabhāvena asithilaṃ. Hiripaṭibaddhapaññā paṭipakkhavasena	1280	
PA_tika-s03_01t:1280_6	ca asithilabhāvena ca acalā asithilāti āha “abbokiṇṇā ahirikenā”ti. Nāḷiyā minamānapuriso	1280	
PA_tika-s03_01t:1280_7	viya ārammaṇaṃ munāti paricchedato jānātīti mano. Manosīsenāti manaso apadesena.	1280	
PA_tika-s03_01t:1280_8	Taṃsampayuttoti iminā kuntasahacaraṇato puriso kunto viya manasahacaraṇasamādhi “mano”ti	1280	
PA_tika-s03_01t:1280_9	vuttoti dasseti. Sārathināti kassakena. So hi idha balībaddānaṃ sāraṇato pācanato	1280	
PA_tika-s03_01t:1280_10	“sārathī”ti adhippeto. Ekābandhananti ekābaddhakaraṇaṃ. Sakakicceti sakakiccena yutte.	12801	
PA_tika-s03_01t:1280_11	Tena hi īsādīsu yathārahaṃ bandhitvā ekābaddhesu katesu naṅgalesu kiccaṃ ijjhati,	12801	
PA_tika-s03_01t:1280_12	no aññathāti taṃ “sakakicce paṭipādetī”ti vuttaṃ. Avikkhepasabhāvenāti attano avikkhepasabhāvena.	12801	
PA_tika-s03_01t:1280_13	Bandhitvāti sahajātādipaccayabhāvena attanā sambandhitvā. Sakakicceti hirīādīhi yathāsakaṃ kattabbe kicce.	12801	
PA_tika-s03_01t:1281_0	Cirakatādimatthanti cirabhāsitampi atthaṃ. Sarati anussarati kāyādiṃ asubhādito nijjhāyati.	1281	
PA_tika-s03_01t:1281_1	Phāletīti padāleti. Pājenti gamentīti taṃ pājanaṃ. Idha imasmiṃ sutte “pācana”nti	1281	
PA_tika-s03_01t:1281_2	vuttaṃ ja-kārassa ca-kāraṃ katvā. Phālapācananti imamatthaṃ dassetuṃ “yathā hi brāhmaṇa…pe…	1281	
PA_tika-s03_01t:1281_3	satī”ti vuttaṃ. Idāni tamatthaṃ vitthārato dassento “tattha yathā”tiādimāha. Naṅgalaṃ	1281	
PA_tika-s03_01t:1281_4	anurakkhati bhijjanaphālanato. Purato cassa gacchatīti assa naṅgalassa kassane bhūmiyā	1281	
PA_tika-s03_01t:1281_5	vilikhane purato gacchati pubbaṅgamā hoti. Gatiyoti pavattiyo. Samanvesamānāti saraṇavasena	1281	
PA_tika-s03_01t:1281_6	gavesamānā. Ārammaṇe vā kāyādike upaṭṭhāpayamānā asubhādivasena paññānaṅgalaṃ rakkhati.	1281	
PA_tika-s03_01t:1281_7	Sabhāvāsabhāvūpagame phālo viya naṅgalassa “ārakkhā”ti vuttā “sabbānatthato sati	1281	
PA_tika-s03_01t:1281_8	rakkhatī”ti katvā. Tathā hesā ārakkhapaccupaṭṭhānā. Cirakatacirabhāsitānaṃ asammussanavasena	1281	
PA_tika-s03_01t:1281_9	sati paññānaṅgalassa purato hotīti vatvā tassa puratobhāvaṃ dassetuṃ “sati…pe… no	1281	
PA_tika-s03_01t:1281_10	pamuṭṭhe”ti āha. Satipariciteti satiyā paṭṭhāpite. “Upaṭṭhāpite”tipi pāṭho, ayamevattho.	12811	
PA_tika-s03_01t:1281_11	Saṃsīdituṃ na detīti sakiccakiriyāya saṃsīdanaṃ kātuṃ na deti. Kosajjasaṅkhātaṃ saṃsīdanaṃ kosajjasaṃsīdanaṃ.	12811	
PA_tika-s03_01t:1282_0	Pātimokkhasaṃvarasīlaṃ vuttaṃ kāyikavācasikasaṃyamassa kathitattā. Āhāre udare yatoti	1282	
PA_tika-s03_01t:1282_1	paribhuñjitabbaāhāre saṃyatabhāvadassanena paribhuñjitabbatāya catūsupi paccayesu	1282	
PA_tika-s03_01t:1282_2	saṃyatabhāvo dīpitoti āha “āhāramukhenā”tiādi. Saṃyatabhāvo cettha paccayahetu anesanābhāvoti	1282	
PA_tika-s03_01t:1282_3	vuttaṃ “nirupakkilesoti attho”ti. Bhojanasaddo āhāraparibhoge niruḷhoti katvā vuttaṃ	1282	
PA_tika-s03_01t:1282_4	“bhojane mattaññutāmukhenā”ti. Paribhuñjanaṭṭhena pana bhojanasaddamukhenāti vutte	1282	
PA_tika-s03_01t:1282_5	adhippetattho labbhateva. Tenāti kāyaguttātiādivacanena. Na vilumpantīti “dīpetī”ti	1282	
PA_tika-s03_01t:1282_6	padaṃ ānetvā sambandho.	1282	
PA_tika-s03_01t:1283_0	Dvīhākārehīti adiṭṭhādīnaṃ adiṭṭhādivasena diṭṭhādīnañca diṭṭhādivasenāti evaṃ dvippakārehi.	1283	
PA_tika-s03_01t:1283_1	Avisaṃvādanaṃ avitathakathanaṃ. Chedanaṃ mūlappadese nikantanaṃ. Lunanaṃ yattha katthaci	1283	
PA_tika-s03_01t:1283_2	chedanaṃ. Uppāṭanaṃ ummūlanaṃ. Asitenāti dattena, lāyitenāti attho. Visaṃvādanasaṅkhātānaṃ	1283	
PA_tika-s03_01t:1283_3	tiṇānaṃ, aṭṭhannaṃ anariyavohārānanti attho. Yathābhūtañāṇanti nāma rūpaparicchedakañāṇaṃ.	1283	
PA_tika-s03_01t:1283_4	Saccanti veditabbaṃ aviparītavuttikattā “chedakaṃ” chindanakaṃ. Niddānanti niddāyakaṃ.	1283	
PA_tika-s03_01t:1283_5	Idameva saccaṃ moghamaññanti diṭṭhi “diṭṭhisacca”nti vuccati. Dvīsu vikappesūti bhāvakattusādhanavasena	1283	
PA_tika-s03_01t:1283_6	dvīsu vikappesu. “Niddāna”nti upayogavaseneva attho.	1283	
PA_tika-s03_01t:1284_0	Sīlameva “soracca”nti vuttaṃ “pāṇātipātādīhi suṭṭhu oratassa kamma”nti katvā. Saṅkhāradukkhādīnaṃ	1284	
PA_tika-s03_01t:1284_1	abhāvato sundarabhāvato sundare nibbāne ārammaṇakaraṇavasena ratattā surato, arahā.	1284	
PA_tika-s03_01t:1284_2	Tassa bhāvo soraccaṃ, arahattaṃ. Appamocanameva accantāya pamocanaṃ na hoti.	1284	
PA_tika-s03_01t:1285_0	Yadaggena vipassanāya paññāya taṃsahagatavīriyassa ca naṅgaladhorayhatā, tathāpavattakusalabhāvanāya	1285	
PA_tika-s03_01t:1285_1	ca kasibhāvo ca, tadaggena tato puretaraṃ pavattapaññāvīriyapāramīnaṃ naṅgaladhorayhatā,	1285	
PA_tika-s03_01t:1285_2	tathāpavattakusalabhāvanāya ca kasibhāvo veditabboti dassento “yathā hī”tiādimāha.	1285	
PA_tika-s03_01t:1285_3	Dhuraṃ vahatīti dhorayhaṃ. Yathāvuttaṃ ghananti asmimānādibhedaṃ ghanaṃ. Vahitabbā	1285	
PA_tika-s03_01t:1285_4	ādibhūtā dhurā etesaṃ atthīti dhurā, purimadhuravāhakā. Taṃmūlakā aparaṃ dhuraṃ vahantā	1285	
PA_tika-s03_01t:1285_5	dhorayhā. Dhurā ca dhorayhā ca dhuradhorayhaṃ ekattavasena. Vahantanti kasanena pavattantaṃ.	1285	
PA_tika-s03_01t:1286_0	Kāmayogādīhi yogehi khemattā anupaddavattā. Taṃ nibbānaṃ adhikicca uddissa. Vāhīyati	1286	
PA_tika-s03_01t:1286_1	vipassanāya sahagataṃ. Abhimukhaṃ vāhīyati maggapariyāpannaṃ. Khettakoṭinti khettamariyādaṃ.	1286	
PA_tika-s03_01t:1286_2	Diṭṭhekaṭṭheti diṭṭhiyā sahajātekaṭṭhe pahānekaṭṭhe ca. Oḷāriketi uparimaggavajjhe	1286	
PA_tika-s03_01t:1286_3	upādāya vuttaṃ, aññathā dassanapahātabbāpi dutiyamaggavajjhehi oḷārikāti. Aṇusahagateti	1286	
PA_tika-s03_01t:1286_4	aṇubhūte. Idaṃ heṭṭhimamaggavajjhe upādāya vuttaṃ. Sabbakilese avasiṭṭhasabbakilese	1286	
PA_tika-s03_01t:1286_5	pajahantaṃ anivattantaṃ gacchati puna pahātabbatāya abhāvato. Anivattantanti na nivattantaṃ,	1286	
PA_tika-s03_01t:1286_6	yathā nivattanaṃ na hoti, evaṃ gacchatīti attho. Tenāha “nivattanarahita”ntiādi.	1286	
PA_tika-s03_01t:1286_7	Etaṃ pana tava dhuradhorayhaṃ.	1286	
PA_tika-s03_01t:1287_0	Evamesā kasīti yathāvuttassa paccāmasanaṃ. Tenāha “nigamanaṃ karonto”ti. Vuttasseva	1287	
PA_tika-s03_01t:1287_1	hi atthassa puna vacanaṃ. Paññānaṅgalena satiphālaṃ ākoṭetvāti paññāsaṅkhātena naṅgalena	1287	
PA_tika-s03_01t:1287_2	saddhiṃ satiphālassa ekābaddhabhāvakaraṇena ākoṭetvā. Kaṭṭhāti ettha “kasī”ti padaṃ	1287	
PA_tika-s03_01t:1287_3	ānetvā sambandhitabbaṃ “kaṭṭhā kasī”ti. Kammapariyosānanti yathāvuttakasikammassa	1287	
PA_tika-s03_01t:1287_4	pariyosānabhūtaṃ. Yadipi pubbe “paññā me yuganaṅgala”ntiādinā attuddesikavasenāyaṃ	1287	
PA_tika-s03_01t:1287_5	amatapphalā kasi dassitā, mahākāruṇikassa pana bhagavato desanā sabbassapi sattanikāyassa	1287	
PA_tika-s03_01t:1287_6	sādhāraṇā evāti dassento “sā kho panesā”tiādimāha.	1287	
PA_tika-s03_01t:1288	Divaseyevāti taṃdivase eva. Ādimāhāti ettha ādi-saddena kathāpariyosāne pāṭhapadeso gahitoti tadaññaṃ “evaṃ vutte”tiādipāṭhaṃ sandhāya “tato parañcā”ti āha.	128	
PA_tika-s03_01t:1289	Kasibhāradvājasuttavaṇṇanā niṭṭhitā.	128	
PA_tika-s03_01t:1290	2. Udayasuttavaṇṇanā	129	
PA_tika-s03_01t:1291_0	198. Etaṃ vuttanti “odanena pūresī”ti etaṃ vacanaṃ vuttaṃ. “Gahetuṃ samattho nāma	1291	
PA_tika-s03_01t:1291_1	nāhosīti bhagavato adhiṭṭhānabalenā”ti vadanti. Taṃ brāhmaṇaṃ vinetukāmatāya kira	1291	
PA_tika-s03_01t:1291_2	bhagavā tathā akāsi.	1291	
PA_tika-s03_01t:1292_0	Upārambhabhayenāti parūpavādabhayena. Avatvāva nivatto “abbhāgatopi pāsaṇḍo vācāmattenapi	1292	
PA_tika-s03_01t:1292_1	na pūjetabbo”ti brāhmaṇadhamme vuttattā. Pakkantoti brāhmaṇassa dhammaṃ avatvā pakkanto	1292	
PA_tika-s03_01t:1292_2	brāhmaṇassa na tāva ñāṇaṃ paripakkanti. Etaṃ vacanaṃ…pe… magamāsi “punappunañceva	1292	
PA_tika-s03_01t:1292_3	vapanti bīja”ntiādinā dhammaṃ kathetuṃ avassaṃ ākaṅkhanto. Pakārato kassatīti pakaṭṭhako,	1292	
PA_tika-s03_01t:1292_4	rasataṇhāya pakaṭṭhoti attho. Tenāha “rasagiddho”ti.	1292	
PA_tika-s03_01t:1293_0	“Punappunañceva vapanti bīja”nti imaṃ desanaṃ ārabhīti sambandho. Bījanti ca iti-saddo	1293	
PA_tika-s03_01t:1293_1	nidassanattho vā. Tena avayavena samudāyaṃ nidasseti. Osakkasīti saṅkocasi. Vuttanti	1293	
PA_tika-s03_01t:1293_2	vapanaṃ kataṃ. Tasmā vuttaṃ “alamettāvatā”ti. “Vassitvā”ti vuṭṭhiṃ pavattetvā.	1293	
PA_tika-s03_01t:1294_0	Desanā…pe… dasseti brāhmaṇena vuttaṃ ayuttavacanaṃ parivaṭṭentopi divase divase bhikkhācariyā	1294	
PA_tika-s03_01t:1294_1	nāma bhikkhūnaṃ kāyagatā vuttīti. Khīraṃ hatthena nayantīti vā khīranikā. Kilamatīti	1294	
PA_tika-s03_01t:1294_2	taṃtaṃkiccakaraṇavasena khijjati. Phandatīti anatthasamāyogavasena vipphandati. Apunabbhavāyāti	1294	
PA_tika-s03_01t:1294_3	āyatiṃ anuppattiyā. Maggo nāmāti upāyo nāma nibbānaṃ, tasmiṃ laddhe punabbhavābhāvato.	1294	
PA_tika-s03_01t:1294_4	“Punappuna”nti vacanaṃ upādāya bījavapanādayo punappunadhammā nāma jātāti āha “soḷasa	1294	
PA_tika-s03_01t:1294_5	punappunadhamme desentenā”ti.	1294	
PA_tika-s03_01t:1295	Udayasuttavaṇṇanā niṭṭhitā.	129	
PA_tika-s03_01t:1296	3. Devahitasuttavaṇṇanā	129	
PA_tika-s03_01t:1297_0	199. Udaravātehīti vātakatavijjhanatodanādivasena aparāparaṃ vattamānehi udaravātehi,	1297	
PA_tika-s03_01t:1297_1	tassa vā vikārehi. Nibaddhupaṭṭhākakāle pana dhammabhaṇḍāgārikova. Araññanti bhagavato	1297	
PA_tika-s03_01t:1297_2	bhikkhūnañca vasanaṭṭhānabhūtaṃ tapovanaṃ. Taṃ niddhūmaṃ hoti udakatāpanassapi akaraṇato.	1297	
PA_tika-s03_01t:1297_3	Tasmāti yasmā tassa uṇhodakavikkiṇanacariyāya jīvikākappanaṃ hoti, tasmā.	1297	
PA_tika-s03_01t:1298_0	Vattametaṃ tassa patikāratthaṃ parikathādīnampi kātuṃ labbhanato. Idāni tattha kāraṇampi	1298	
PA_tika-s03_01t:1298_1	savisayaṃ dassetuṃ “vaṇṇaṃ hī”tiādi vuttaṃ. Bhagavā hi āyasmato upavāṇassa devahitabrāhmaṇassa	1298	
PA_tika-s03_01t:1298_2	taṃ sambhāvitaṃ bhavissati tikicchāpaṭiyattaṃ, tāya ca attano rogassa vūpasamanaṃ,	1298	
PA_tika-s03_01t:1298_3	tappasaṅgena ca devahitabrāhmaṇo mama santikaṃ āgantvā dhammassavanena saraṇesu sīlesu	1298	
PA_tika-s03_01t:1298_4	ca patiṭṭhahissatīti sabbamidaṃ ñatvā evaṃ “iṅgha me tvaṃ, upavāṇa, uṇhodakaṃ jānāhī”ti	1298	
PA_tika-s03_01t:1298_5	avoca. Āgamanīyappaṭipadaṃ pubbabhāgappaṭipadaṃ pubbabhāgappaṭipattiṃ kathetuṃ vaṭṭati	1298	
PA_tika-s03_01t:1298_6	anuttarimanussadhammattā. Sadevakena lokenāti anavasesato lokassa gahaṇaṃ. Phalavisesākaṅkhāya	1298	
PA_tika-s03_01t:1298_7	pūjetabbāti pūjanīyā, te eva idha “pūjaneyyā”ti vuttā. Tathā ādarena pūjetabbatāya	1298	
PA_tika-s03_01t:1298_8	sakkāriyā, ā-kārassa rassattaṃ, ri-saddassa ca re-ādesaṃ katvā “sakkareyyā”ti vuttaṃ.	1298	
PA_tika-s03_01t:1298_9	“Apacayeyyā”ti vattabbe ya-kāralopaṃ katvā “apaceyyā”ti vuttaṃ. Tesanti sadevakena	1298	
PA_tika-s03_01t:1298_10	pūjaneyyādīnaṃ. Haritunti netuṃ.	12981	
PA_tika-s03_01t:1299	Ettakenapīti upasaṅkamanādinā ettakena appamattakenapi katavattena ayaṃ kitti…pe… somanassajāto.	129	
PA_tika-s03_01t:1300_0	Yajamānassāti deyyadhammaṃ dentassa. Dakkhiṇāya ijjhanaṃ nāma vipulaphalabhāvoti	1300	
PA_tika-s03_01t:1300_1	āha “mahapphalo hotī”ti. Viditanti paṭividdhapaccakkhakataṃ. Ājānātīti vutthabhavādiṃ	1300	
PA_tika-s03_01t:1300_2	pariyādāya jānāti paṭivijjhati. Jānitvāti cattāri saccāni maggapaṭipāṭiyā paṭivijjhitvā.	1300	
PA_tika-s03_01t:1300_3	Aggappattatāya katakiccataṃ patto. Brāhmaṇena attanā kato kāro ca bhagavato eva paccupaṭṭhātīti	1300	
PA_tika-s03_01t:1300_4	taṃ dassento “iminā khīṇāsave yajanākārena yajantassā”ti vuttaṃ.	1300	
PA_tika-s03_01t:1301	Devahitasuttavaṇṇanā niṭṭhitā.	130	
PA_tika-s03_01t:1302	4. Mahāsālasuttavaṇṇanā	130	
PA_tika-s03_01t:1303_0	200. Yasmā tassa brāhmaṇassa anissayassa jiṇṇabhāvena visesato kāyo lūkho jāto, jiṇṇapilotikakhaṇḍehi	1303	
PA_tika-s03_01t:1303_1	saṅghaṭitaṃ pāvuraṇaṃ, tasmā “lūkhapāvuraṇo”ti padassa “jiṇṇapāvuraṇo”ti attho vutto.	1303	
PA_tika-s03_01t:1303_2	Pāṭiyekkanti puttesu ekameko ekamekāya vācāya visuṃ visuṃ.	1303	
PA_tika-s03_01t:1304_0	Sampucchanaṃ nāma idha sammantananti āha “saddhiṃ mantayitvā”ti. Nandissanti abhinandiṃ.	1304	
PA_tika-s03_01t:1304_1	Atītatthe hi idaṃ anāgatavacanaṃ. Tenāha “nandijāto…pe… ahosi”nti. Bhussantāti nibbhussanavasena ravantā.	1304	
PA_tika-s03_01t:1305_0	Vayogatanti pacchimavayaṃ upagataṃ. So pana yasmā purime dve vaye atikkamavasena	1305	
PA_tika-s03_01t:1305_1	gato. Pacchimaṃ ekadesato atikkamanavasena, tasmā vuttaṃ – “tayo vaye gataṃ atikkantaṃ	1305	
PA_tika-s03_01t:1305_2	pacchimavaye ṭhita”nti.	1305	
PA_tika-s03_01t:1306	Nipparibhogoti jiṇṇabhāvena javaparakkamahāniyā aparibhogo na bhuñjitabbo. Khādanā apanīyatīti yavasaṃ adadantā tato nīharanti nāma. Theroti vuḍḍho.	130	
PA_tika-s03_01t:1307	Anassavāti na vacanakarā. Appatissāti patissayarahitā. Avasavattinoti na mayhaṃ vasena vattanakā. Sundarataroti upatthambhakāribhāvena sundarataro.	130	
PA_tika-s03_01t:1308	Puratoti upatthambhakabhāvena purato katvā. Udake patiṭṭhaṃ labhati tattha patiṭṭhato thirapatiṭṭhabhāvato. Addhapatiṭṭho hi daṇḍo daṇḍadharapurisassa patiṭṭhaṃ labhāpeti.	130	
PA_tika-s03_01t:1309_0	Brāhmaṇiyoti attano brāhmaṇiyo. Pāṭiyekkanti “asukassa gehe asukassa gehe”ti evaṃ	1309	
PA_tika-s03_01t:1309_1	uddesikaṃ katvā visuṃ visuṃ. Mā niyyādehi, amhākaṃ ruccanaṭṭhānamevāti tava puttānaṃ	1309	
PA_tika-s03_01t:1309_2	gehesu yaṃ amhākaṃ ruccanaṭṭhānaṃ. Tatthameva gamissāmāti sabbesampi etesaṃ anuggahaṃ	1309	
PA_tika-s03_01t:1309_3	kātukāmo bhagavā evamāha.	1309	
PA_tika-s03_01t:1310_0	Tato paṭṭhāyāti sotāpattiphalapaṭilābhato paṭṭhāya. Yadatthaṃ mayaṃ imassa brāhmaṇassa	1310	
PA_tika-s03_01t:1310_1	mahāsampattidānādinā anuggaho kato, so cassa puttaparijanassapi attho siddhoti satthā	1310	
PA_tika-s03_01t:1310_2	na sabbakālaṃ tassa brāhmaṇassa puttānaṃ gehaṃ agamāsi, te eva pana kālena kālaṃ	1310	
PA_tika-s03_01t:1310_3	satthu santikaṃ gantvā yathāvibhavaṃ sakkārasammānaṃ akaṃsūti adhippāyo.	1310	
PA_tika-s03_01t:1311	Mahāsālasuttavaṇṇanā niṭṭhitā.	131	
PA_tika-s03_01t:1312	5. Mānatthaddhasuttavaṇṇanā	131	
PA_tika-s03_01t:1313	201. Mānena thaddhoti “ayaṃ kho”tiādinā paggahitena mānena thaddho bajjhitacitto thaddhaayosalāko viya kassacipi anonato. Na kiñci jānāti loke paṭisanthāramattassapi ajānanato.	131	
PA_tika-s03_01t:1314_0	Abbhutavittajātāti sañjātaabbhutavittā. Vittaṃ vittīti ca tuṭṭhipariyāyā. Abhūtapubbāyāti	1314	
PA_tika-s03_01t:1314_1	yā tassā parisāya vitti tadā bhūtā, sā ito pubbe abhūtā. Tenāha “abhūta…pe… samannāgatā”ti.	1314	
PA_tika-s03_01t:1314_2	Assa puggalassāti anena puggalena. Apacitāti paramanipaccena pūjanīyasāmaññato tattha	1314	
PA_tika-s03_01t:1314_3	attano pakkhipanaṃ idha desanākosallaṃ.	1314	
PA_tika-s03_01t:1315	Mānatthaddhasuttavaṇṇanā niṭṭhitā.	131	
PA_tika-s03_01t:1316	6. Paccanīkasuttavaṇṇanā	131	
PA_tika-s03_01t:1317_0	202. “Sabbaṃ seta”nti kenaci vutte tassa paccanīkaṃ karontasseva assa brāhmaṇassa.	1317	
PA_tika-s03_01t:1317_1	Vinetvāti vināsetvā. Suṇātīti atthoti “suṇātī”ti kiriyāpadaṃ āharitvā gāthāya attho	1317	
PA_tika-s03_01t:1317_2	veditabbo “jaññā subhāsita”nti vuttattā. Na hi asutvā desitaṃ jānituṃ sakkonti.	1317	
PA_tika-s03_01t:1318	Paccanīkasuttavaṇṇanā niṭṭhitā.	131	
PA_tika-s03_01t:1319	7. Vanakammikasuttavaṇṇanā	131	
PA_tika-s03_01t:1320_0	203. Vanakamme niyutto, kiriyamānena vanakammaṃ etassa atthīti vanakammiko. Imasmiṃ	1320	
PA_tika-s03_01t:1320_1	vanasaṇḍeti imasmiṃ evaṃmahante vanasaṇḍe. Na me vanasmiṃ karaṇīyamatthi yathā, “brāhmaṇa,	1320	
PA_tika-s03_01t:1320_2	tuyha”nti adhippāyo. Itaraṃ pana yaṃ mahākilesavanaṃ, taṃ maggañāṇapharasunā samādhimayasilāyaṃ	1320	
PA_tika-s03_01t:1320_3	sunisitena sabbaso ucchinnamūlaṃ, tato eva nibbanatho nikkilesagahano. Vivekābhiratiyā	1320	
PA_tika-s03_01t:1320_4	ekako abhirato paṭipakkhavigamena. Tenāha “aratiṃ…pe… jahitvā”ti.	1320	
PA_tika-s03_01t:1321	Vanakammikasuttavaṇṇanā niṭṭhitā.	132	
PA_tika-s03_01t:1322	8. Kaṭṭhahārasuttavaṇṇanā	132	
PA_tika-s03_01t:1323_0	204. Dhammantevāsikāti kiñcipi dhanaṃ adatvā kevalaṃ antevāsikā. Tenāha “veyyāvaccaṃ	1323	
PA_tika-s03_01t:1323_1	katvā sippuggaṇhanakā”ti. Gambhīrasabhāveti samantato dūrato gahanasacchannavipulatararukkhagacchalatāya	1323	
PA_tika-s03_01t:1323_2	ca, tadā himapiṇḍasinnabhāvena mayūrayānehi patiṭṭhātuṃ asakkuṇeyyatāya ca gambhīrabhāve.	1323	
PA_tika-s03_01t:1324_0	Bahubheraveti bahubhayānake. Aniñjamānenāti itthambhūtatthe karaṇavacanaṃ. Atisundaraṃ	1324	
PA_tika-s03_01t:1324_1	vatāti evaṃ sante nāma araññe evaṃ niccalakāyo nisinno jhāyanto ativiya sundarañca	1324	
PA_tika-s03_01t:1324_2	jhānaṃ jhāyasīti vadati.	1324	
PA_tika-s03_01t:1325	Accherarūpanti acchariyabhāvaṃ. Seṭṭhappattiyāti seṭṭhabhāvappattiyā.	132	
PA_tika-s03_01t:1326	“Lokādhipatisahabyataṃ ākaṅkhamāno”ti iminā brāhmaṇo lokādhipatisahayogaṃ pucchati, “kasmā bhava”ntiādinā pana tadaññavisesākaṅkhaṃ pucchatīti āha “aparenapi ākārena pucchatī”ti.	132	
PA_tika-s03_01t:1327_0	Kaṅkhāti taṇhā abhikkhaṇavasena pavattā. Anekasabhāvesūti rūpādivasena ajjhattikādivasena	1327	
PA_tika-s03_01t:1327_1	evaṃ nānāsabhāvesu ārammaṇesu. Assādarāgo lobho abhijjhāti nānappakārā. Sesakilesā	1327	
PA_tika-s03_01t:1327_2	vā diṭṭhimānadosādayo. Niccakālaṃ avassitā sattānaṃ avassayabhāvattā. Pajappāpanavasenāti	1327	
PA_tika-s03_01t:1327_3	pakārehi taṇhāyanavasena. Nirantāti antarahitā niravasesā.	1327	
PA_tika-s03_01t:1328_0	Anupagamanoti anupādāno. Sabbaññutaññāṇaṃ dīpeti, tassa hi vasena eva nānāsabhāvesu	1328	
PA_tika-s03_01t:1328_1	bhagavā samantacakkhunā passatīti “sabbe…pe… dassano”ti vuccati. Arahattaṃ sandhāyāha,	1328	
PA_tika-s03_01t:1328_2	tañhi nippariyāyato “anuttara”nti vuccati.	1328	
PA_tika-s03_01t:1329	Kaṭṭhahārasuttavaṇṇanā niṭṭhitā.	132	
PA_tika-s03_01t:1330	9. Mātuposakasuttavaṇṇanā	133	
PA_tika-s03_01t:1331	205. Itoti manussattabhāvato. Paṭigantvāti abhigantvā. Sagge hi nibbattanto kammaphalena dhammatāvasena paṭisandhikālato paṭṭhāya abhirativasena abhiramati eva nāmāti.	133	
PA_tika-s03_01t:1332	Mātuposakasuttavaṇṇanā niṭṭhitā.	133	
PA_tika-s03_01t:1333	10. Bhikkhakasuttavaṇṇanā	133	
PA_tika-s03_01t:1334_0	206. Virūpaṃ gandhaṃ pasavatīti visso, duggandho. Bāhitvāti attano santānato bahikatvā	1334	
PA_tika-s03_01t:1334_1	nīharitvā. Taṃ pana anavasesato pajahananti āha “aggamaggena jahitvā”ti. Saṅkhāyati	1334	
PA_tika-s03_01t:1334_2	sammadeva paricchindati etāyāti saṅkhā, ñāṇanti āha “saṅkhāyāti ñāṇenā”ti. Bhinnakilesattāti	1334	
PA_tika-s03_01t:1334_3	niruttinayena bhikkhusaddasiddhimāha.	1334	
PA_tika-s03_01t:1335	Bhikkhakasuttavaṇṇanā niṭṭhitā.	133	
PA_tika-s03_01t:1336	11. Saṅgāravasuttavaṇṇanā	133	
PA_tika-s03_01t:1337_0	207. Paccetīti pattiyāyati saddahati. Tathābhūto ca tamatthaṃ nikāmento nāma hotīti	1337	
PA_tika-s03_01t:1337_1	vuttaṃ “icchati patthetī”ti. Sādhu, bhanteti ettha sādhu-saddo āyācanattho, na abhinandanatthoti	1337	
PA_tika-s03_01t:1337_2	“āyācamāno āhā”ti vatvā āyācane kāraṇaṃ dassento “therassa kirā”tiādimāha. Udakasuddhiko	1337	
PA_tika-s03_01t:1337_3	na ekaṃsena apāyūpago, laddhiyā pana sāvajjakilesabhūtabhāvato āyācati. Aññaṃ kāraṇaṃ	1337	
PA_tika-s03_01t:1337_4	apadisanto “apicā”tiādimāha. Phalabhūto attho etassāti atthavasaṃ, kāraṇanti āha	1337	
PA_tika-s03_01t:1337_5	“atthānisaṃsaṃ atthakāraṇa”nti. Papañcasūdaniyaṃ pana phaleneva araṇīyato attho,	1337	
PA_tika-s03_01t:1337_6	kāraṇanti katvā “attho eva atthavaso, tasmā dve atthavaseti dve atthe dve kāraṇānī”ti vuttaṃ.	1337	
PA_tika-s03_01t:1338	Saṅgāravasuttavaṇṇanā niṭṭhitā.	133	
PA_tika-s03_01t:1339	12. Khomadussasuttavaṇṇanā	133	
PA_tika-s03_01t:1340_0	208. Evaṃladdhanāmaṃ piṇḍāya pāvisīti yojanā. Evamevanti kenaci animantitena sayameva	1340	
PA_tika-s03_01t:1340_1	upasaṅkamante. Aphāsukadhātukanti ayuttarūpaṃ. Sabhādhammanti sabhāya caritabbaṃ	1340	
PA_tika-s03_01t:1340_2	cārittadhammaṃ. Asañcāletvāti āsanato avuṭṭhāpetvā. Ujukameva āgacchati lokagganāyako	1340	
PA_tika-s03_01t:1340_3	bhagavā sabbasattuttamo attano uttaritarassa abhāvato lokassa apacitiṃ na dasseti.	1340	
PA_tika-s03_01t:1340_4	Ye sabbaso saṃkilese pajahanti, teva paṇḍite “santo”ti dasseti “ete”tiādinā.	1340	
PA_tika-s03_01t:1341	Khomadussasuttavaṇṇanā niṭṭhitā.	134	
PA_tika-s03_01t:1342	Dutiyavaggavaṇṇanā niṭṭhitā.	134	
PA_tika-s03_01t:1343	Sāratthappakāsiniyā saṃyuttanikāya-aṭṭhakathāya	134	
PA_tika-s03_01t:1344	Brāhmaṇasaṃyuttavaṇṇanāya līnatthappakāsanā samattā.	134	
PA_tika-s03_01t:1345	8. Vaṅgīsasaṃyuttaṃ	134	
PA_tika-s03_01t:1346	1. Nikkhantasuttavaṇṇanā	134	
PA_tika-s03_01t:1347_0	209. Āḷaviyanti āḷavinagarasamīpe. Aggacetiyeti gotamakacetiyādīhi uttamacetiye.	1347	
PA_tika-s03_01t:1347_1	Taṃ kira bhūmirāmaṇeyyakabhāvena manuññatāya padhānayuttatādisampattiyā ca itaracetiyehi	1347	
PA_tika-s03_01t:1347_2	seṭṭhasammataṃ. Kappattherenāti “kappo”ti gottato āgatanāmo thero, sahassapurāṇajaṭilānaṃ	1347	
PA_tika-s03_01t:1347_3	abbhantare ayaṃ mahāthero. Ohīnakoti theresu gāmaṃ piṇḍāya paviṭṭhesu vihāre eva	1347	
PA_tika-s03_01t:1347_4	avahīnako ṭhito. Tattha kāraṇamāha “vihārapālo”tiādi. Samalaṅkaritvāti samaṃ alaṅkārena	1347	
PA_tika-s03_01t:1347_5	alaṅkaritvā. Kusalacittaṃ viddhaṃseti pavattituṃ appadānavasena. Etasminti etasmiṃ	1347	
PA_tika-s03_01t:1347_6	rāge uppanne. “Ekasmi”nti vā pāṭho, ekasmiṃ visabhāgavatthuke rāge uppanne. Dhammo	1347	
PA_tika-s03_01t:1347_7	vāti mama citte uppajjanakato añño dhammo vā. Yena kāraṇena paro anabhiratiṃ vinodetvā	1347	
PA_tika-s03_01t:1347_8	idāneva abhiratiṃ uppādeyya, taṃ kāraṇaṃ kuto labbhāti yojanā, taṃ kāraṇaṃ natthīti	1347	
PA_tika-s03_01t:1347_9	attho, tassa abhāvakāraṇavacanaṃ.	1347	
PA_tika-s03_01t:1348_0	Anagāriyanti agāravirahato anagāraṃ pabbajjā. Tattha niyuttattā anagāriyaṃ ka-kārassa	1348	
PA_tika-s03_01t:1348_1	ya-kāraṃ katvā, pabbajitanti attho. Ādhāvantīti hadayaṃ abhibhavitvā dhāvanti. Uggatānanti	1348	
PA_tika-s03_01t:1348_2	uḷārānaṃ puttā. Tenāha “mahesakkhā rājaññabhūtā”ti. Uttamappamāṇanti sahassapalaṃ	1348	
PA_tika-s03_01t:1348_3	samantāti samantato. Parikireyyunti vijjheyyuṃ. Etasmā sahassāti yathāvuttā dhanuggahasahassato.	1348	
PA_tika-s03_01t:1348_4	Atirekatarā anekasahassā. Itthiyo olokanasitalapitaroditasare khipantiyo. Neva maṃ	1348	
PA_tika-s03_01t:1348_5	byādhayissanti neva maṃ nijjhāyissanti. “Byādhayissatī”ti pāṭhoti vuttaṃ “cāletuṃ	1348	
PA_tika-s03_01t:1348_6	na sakkhissatīti attho”ti. Dhamme samhīti sake santike patiṭṭhite sāsanadhamme. Tenāha	1348	
PA_tika-s03_01t:1348_7	“anabhiratiṃ vinodetvā”tiādi.	1348	
PA_tika-s03_01t:1349	Magganti “maggo”ti vattabbe liṅgavipallāsena vuttaṃ. Tenāha “so hi nibbānassa pubbabhāgamagggo”ti.	134	
PA_tika-s03_01t:1350	Nikkhantasuttavaṇṇanā niṭṭhitā.	135	
PA_tika-s03_01t:1351	2. Aratisuttavaṇṇanā	135	
PA_tika-s03_01t:1352_0	210. Vihāragaruko kiresa theroti etena thero attano saddhivihārikaṃ vaṅgīsaṃ ovadituṃ	1352	
PA_tika-s03_01t:1352_1	anavasaro. Tena antarantarā tassa cittaṃ rāgo anuddhaṃsetīti dasseti. Sāsane aratinti	1352	
PA_tika-s03_01t:1352_2	sīlaparipūraṇe samathavipassanābhāvanāya ca anabhiratiṃ. Kāmaguṇesu ca ratinti pañcasu	1352	
PA_tika-s03_01t:1352_3	kāmakoṭṭhāsesu assādaṃ. Pāpavitakkanti kāmasaṅkappaṃ. Sabbākārenāti sabbe tadaṅgavikkhambhanasamucchindanākārena.	1352	
PA_tika-s03_01t:1352_4	Yathā mahantaṃ araññaṃ vanathanti, evaṃ mahantaṃ kilesavanaṃ “vanatha”nti vuttaṃ.	1352	
PA_tika-s03_01t:1353_0	Pathaviñca vehāsanti bhummatthe paccattavacanaṃ, tasmā pathaviyaṃ ākāse cāti attho.	1353	
PA_tika-s03_01t:1353_1	Tenāha “pathaviṭṭhita”ntiādi. Jagatīti ca pathaviyā vevacanaṃ. Tenāha “antopathaviya”nti.	1353	
PA_tika-s03_01t:1353_2	Parijīratīti sabbbaso jaraṃ pāpuṇāti. Samāgantvāti ñāṇena samāgantvāti attho. Tenāha	1353	
PA_tika-s03_01t:1353_3	“mutattāti viññātattabhāvā”ti.	1353	
PA_tika-s03_01t:1354	Paṭighapadena gandharasā gahitā ghānajivhānaṃ paṭihananavasena pavattanato. Mutapadena phoṭṭhabbārammaṇaṃ gahitaṃ mutvā gahetabbato. Na lippatīti na makkhīyati.	135	
PA_tika-s03_01t:1355_0	Saṭṭhi-saddo cha-saddena samānatthoti “saṭṭhinissitā”ti padassa “chaārammaṇanissitā”ti	1355	
PA_tika-s03_01t:1355_1	attho vutto. Puthū adhammavitakkāti rūpavitakkādivasena bahū nānāvitakkā micchāsaṅkappā.	1355	
PA_tika-s03_01t:1355_2	Janatāya niviṭṭhāti mahājane patiṭṭhitā. Tesaṃ vasenāti tesampi micchāvitakkānaṃ	1355	
PA_tika-s03_01t:1355_3	vasena. Na katthaci ārammaṇe. Kilesavaggagatoti kilesasaṅgaṇikaṃ upagato na bhaveyya,	1355	
PA_tika-s03_01t:1355_4	kilesavitakkā na uppādetabbāti attho. Duṭṭhullavacanaṃ kāmapaṭisaṃyuttakathā.	1355	
PA_tika-s03_01t:1356	Dabbajātikoti dabbarūpo. Nepakkenāti kosallena. Nibbānaṃ paṭiccāti asaṅkhatadhātuṃ ārammaṇavasena paṭicca. Parinibbānakālanti anupādisesanibbānakālaṃ.	135	
PA_tika-s03_01t:1357	Aratisuttavaṇṇanā niṭṭhitā.	135	
PA_tika-s03_01t:1358	3. Pesalasuttavaṇṇanā	135	
PA_tika-s03_01t:1359_0	211. Etesanti etesaṃ mahallakānaṃ. Na pāḷi āgacchati appaguṇabhāvato. Na ca pāḷi	1359	
PA_tika-s03_01t:1359_1	upaṭṭhāti, ekāya pāḷiyā sati pāḷigatiyā tathā tathā upaṭṭhānampi nesaṃ natthīti vadati.	1359	
PA_tika-s03_01t:1359_2	Na aṭṭhakathāti etthāpi eseva nayo. Sithiladhanitāditaṃtaṃbyañjanabuddhiṃ ahāpetvā	1359	
PA_tika-s03_01t:1359_3	uccāraṇaṃ padabyañjanamadhuratā. Atikkamitvā maññati aññe bhikkhū. Hīḷanavasena abhibhavitvā	1359	
PA_tika-s03_01t:1359_4	paṭibhānasutena attānaṃ pasaṃsati sambhāveti. Mānassa pavattitāya sahajātanissayādipaccayadhammā	1359	
PA_tika-s03_01t:1359_5	taṃsahabhudhammā. Mānavasena vippaṭisārī ahuvā. Mā ahosīti yojanā. Vaṇṇabhaṇananti	1359	
PA_tika-s03_01t:1359_6	parehi kiriyamānaṃ guṇābhitthavaṃ. Akhiloti pañcacetokhilarahito. Nissesaṃ navavidhanti	1359	
PA_tika-s03_01t:1359_7	navavidhampi mānaṃ kassaci ekadesassapi asesato. Vijjāyāti aggamaggavijjāya. Accantameva	1359	
PA_tika-s03_01t:1359_8	samitatāya vūpasamitatāya samitāvī.	1359	
PA_tika-s03_01t:1360	Pesalasuttavaṇṇanā niṭṭhitā.	136	
PA_tika-s03_01t:1361	4. Ānandasuttavaṇṇanā	136	
PA_tika-s03_01t:1362_0	212. Rāgoti ettha āyasmato vaṅgīsassa rāgassa uppattiyā kāraṇaṃ vibhāvetuṃ “āyasmā	1362	
PA_tika-s03_01t:1362_1	ānando”tiādi vuttaṃ. Tanti ānandattheraṃ. Ārammaṇaṃ pariggahetunti kāyavedanādibhedaṃ	1362	
PA_tika-s03_01t:1362_2	ārammaṇaṃ satigocaraṃ. Asubhadukkhādito, rūpādiekekameva vā chaḷārammaṇaṃ aniccadukkhādito	1362	
PA_tika-s03_01t:1362_3	pariggaṇhituṃ paricchijja jānituṃ. Itthirūpārammaṇeti itthisantāne rūpasabhāve ārammaṇe.	1362	
PA_tika-s03_01t:1363_0	Nibbāpananti nibbāpayati etenāti nibbāpanaṃ. Vipallāsenāti asubhe “subha”nti vipallāsabhāvahetu.	1363	
PA_tika-s03_01t:1363_1	Rāgaṭṭhāniyanti rāguppattihetu. Iṭṭhārammaṇanti subhārammaṇaṃ. Ettha ca iṭṭhārammaṇasīsena	1363	
PA_tika-s03_01t:1363_2	tattha iṭṭhākāraggahaṇaṃ vadati. Tañhi vajjanīyaṃ. Paratoti avasavattanatthena aññato.	1363	
PA_tika-s03_01t:1363_3	Saṅkhārā hi “mā bhijjantū”ti icchitāpi bhijjanteva, tasmā te avasavattittā paro nāma,	1363	
PA_tika-s03_01t:1363_4	sā ca nesaṃ paratā aniccadassanena pākaṭā hotīti vuttaṃ “parato passāti aniccato	1363	
PA_tika-s03_01t:1363_5	passā”ti. Kāmaṃ vipassanā saṅkhāranimittaṃ na pariccajati saṅkhāre ārabbha vattanato,	1363	
PA_tika-s03_01t:1363_6	yesaṃ pana nimittānaṃ aggahaṇena animittāti gahituṃ arahati, taṃ dassetuṃ “niccādīnaṃ	1363	
PA_tika-s03_01t:1363_7	nimittāna”ntiādi vuttaṃ. Salakkhaṇa-sāmaññalakkhaṇa-dassanavasena mānassa dassanābhisamayo,	1363	
PA_tika-s03_01t:1363_8	vipassanāya pahānābhisamayo. “Maggenā”ti vadanti, maggeneva pana asammohato pariññāpaṭivedhavasena	1363	
PA_tika-s03_01t:1363_9	dassanābhisamayo, pahānapaṭivedhavasena pahānābhisamayo. Rāgādisantatāyāti rāgādīnaṃ	1363	
PA_tika-s03_01t:1363_10	samucchedavasena paṭippassaddhivasena vūpasametabbato santabhāvena.	13631	
PA_tika-s03_01t:1364	Ānandasuttavaṇṇanā niṭṭhitā.	136	
PA_tika-s03_01t:1365	5. Subhāsitasuttavaṇṇanā	136	
PA_tika-s03_01t:1366_0	213. Aṅgīyanti hetubhāvena āgamabhāvena avayavabhāvena vā ñāyantīti aṅgāni, kāraṇāni,	1366	
PA_tika-s03_01t:1366_1	avayavā vāti āha “aṅgehīti kāraṇehi, avayavehi vā”ti. Viratiyo subhāsitavācāya pubbaṃ	1366	
PA_tika-s03_01t:1366_2	patiṭṭhitā hontīti musāvādāveramaṇiādayo tassā visesahetūti āha “musāvādā…pe… kāraṇānī”ti.	1366	
PA_tika-s03_01t:1366_3	Yasmā ariyavohārā visesato cetanāsabhāvā, tasmā vacīsucaritasamudāyassa saccavācādayo	1366	
PA_tika-s03_01t:1366_4	aṅgabhūtāti āha “saccavacanādayo cattāro avayavā”ti. Nissakkavacananti hetumhi nissakkavacanaṃ.	1366	
PA_tika-s03_01t:1366_5	Tenāha “samanuāgatā pavattā”ti. Vācā hi tāya viratiyā sammā anurūpato āgatā pavattāti	1366	
PA_tika-s03_01t:1366_6	“samannāgatā”ti vuccati. Karaṇavacananti sahayoge karaṇavacanaṃ. Tenāha “yuttā”ti.	1366	
PA_tika-s03_01t:1366_7	Sahajātāpi hi cetanā yathāsamādinnāya viratiyā sammā anurūpato yuttāti vattuṃ arahati.	1366	
PA_tika-s03_01t:1367_0	Samullapanavācāti saddavācā, sā vuccatīti vācā nāma. Viññatti pana vuccati etāyāti	1367	
PA_tika-s03_01t:1367_1	vācā nāma, tathā virati cetanāvācā. Na sā idha adhippetāti sā cetanāvācā viññattivācā	1367	
PA_tika-s03_01t:1367_2	viya idha imasmiṃ sutte na adhippetā “subhāsitā hotī”ti vacanato. Tenāha “abhāsitabbato”ti.	1367	
PA_tika-s03_01t:1367_3	Suṭṭhu bhāsitāti sammā ñāyena bhāsitā vacīsucaritabhāvato. Atthāvahatanti hitāvahakālaṃ	1367	
PA_tika-s03_01t:1367_4	pati āha. Kāraṇasuddhinti yonisomanasikārena kāraṇavisuddhiṃ. Dosābhāvanti agatigamanādidosābhāvaṃ.	1367	
PA_tika-s03_01t:1367_5	Rāgadosādivinimuttañhi taṃ bhāsato anurodhavirodhavivajjanato agatigamanaṃ dūrasamugghāṭitamevāti.	1367	
PA_tika-s03_01t:1367_6	Anuvādavimuttāti apavādavirahitā. Sabbākārasampattiṃ dīpeti, asati hi sabbākārasampatiyaṃ anuvajjatāpi.	1367	
PA_tika-s03_01t:1368_0	Kiñcāpi pubbe dhammādhiṭṭhānā desanā āraddhā, puggalajjhāsayato pana puggalādhiṭṭhānāya…pe…	1368	
PA_tika-s03_01t:1368_1	vacanametaṃ. Kāmañcettha “aññataraniddosavacana”nti avisesato vuttaṃ, “dhammaṃyeva	1368	
PA_tika-s03_01t:1368_2	bhāsatī”tiādinā pana adhammadosādirahitāya vācāya vuccamānattā idhāpi subhāsitā vācā	1368	
PA_tika-s03_01t:1368_3	adhippetāti. “Subhāsitaṃyevā”ti avadhāraṇena nivattitaṃ sarūpato dasseti “no dubbhāsita”nti	1368	
PA_tika-s03_01t:1368_4	iminā. Tenāha “tasseva vācaṅgassa paṭipakkhabhāsananivāraṇa”nti. Paṭiyogīnivattanattho	1368	
PA_tika-s03_01t:1368_5	hi eva-saddo, tena pisuṇavācāpaṭikkhepo dassito. “Subhāsita”nti vā iminā catubbidhaṃ	1368	
PA_tika-s03_01t:1368_6	vacīsucaritaṃ gahitanti “no dubbhāsitanti iminā micchāvācappahānaṃ dīpetī”ti vuttaṃ.	1368	
PA_tika-s03_01t:1368_7	Sabbavacīsucaritasādhāraṇavacanañhi subhāsitanti. Tena parabhedanādikaṃ asabbhādikañca	1368	
PA_tika-s03_01t:1368_8	bodhisattānaṃ vacanaṃ apisuṇādivisayanti daṭṭhabbaṃ. Bhāsitabbavacanalakkhaṇanti	1368	
PA_tika-s03_01t:1368_9	bhāsitabbassa vacanassa sabhāvalakkhaṇaṃ dīpetīti ānetvā sambandho. Yadi evaṃ nanu	1368	
PA_tika-s03_01t:1368_10	abhāsitabbaṃ paṭhamaṃ vatvā bhāsitabbaṃ pacchā vattabbaṃ yathā “vāmaṃ muñca, dakkhiṇaṃ	13681	
PA_tika-s03_01t:1368_11	gaṇhā”ti āha “aṅgaparidīpanatthaṃ panā”tiādi.	13681	
PA_tika-s03_01t:1369_0	Paṭhamenāti “subhāsita”nti padena. Dhammato anapetanti attano paresañca hitasukhāvahadhammato	1369	
PA_tika-s03_01t:1369_1	anapetaṃ. Mantāvacananti mantāya pavattetabbavacanaṃ. Paññavā avikiṇṇavāco hi na	1369	
PA_tika-s03_01t:1369_2	ca anatthāvahaṃ vācaṃ bhāsati. Itarehi dvīhīti tatiyacatutthapadehi. “Imehi khotiādīnīti	1369	
PA_tika-s03_01t:1369_3	karaṇe etaṃ upayogavacana”nti keci. Taṃ vācanti yathāvuttaṃ caturaṅgikaṃ. Yañca vācaṃ	1369	
PA_tika-s03_01t:1369_4	maññantīti sambandho. Aññeti ito bāhirakā ñāyavādino akkharacintakā ca. “Paṭiññāhetuudāharaṇūpanayanigamanāni	1369	
PA_tika-s03_01t:1369_5	avayavā vākyassā”ti vadanti. Nāmādīhīti nāmākhyātapadehi. Liṅgaṃ itthiliṅgādi vacanaṃ	1369	
PA_tika-s03_01t:1369_6	ekavacanādi. Paṭhamādi vibhatti atītādi kālaṃ. Kattā sampadānaṃ apādānaṃ karaṇaṃ	1369	
PA_tika-s03_01t:1369_7	adhikaraṇaṃ kammañca kārakaṃ. Sampattīhi samannāgatanti ete avayavādike sampādetvā	1369	
PA_tika-s03_01t:1369_8	vuttaṃ. Taṃ paṭisedhetīti taṃ yathāvuttavisesampi vācaṃ “imehi kho”ti vadanto bhagavā	1369	
PA_tika-s03_01t:1369_9	paṭisedheti. Kho-saddo hettha avadhāraṇattho. Tenāha “avayavādī”tiādi. Yā kāci asabhāvaniruttilakkhaṇā.	1369	
PA_tika-s03_01t:1369_10	Sā milakkhubhāsā. Sīhaḷakenevāti sīhaḷabhāsāya pariyāpannena vacanena. Arahattaṃ	13691	
PA_tika-s03_01t:1369_11	pāpuṇiṃsūti saṃsāre ativiya sañjātasaṃvegā tannissaraṇe ninnapoṇamānasā hutvā vipassanaṃ	13691	
PA_tika-s03_01t:1369_12	ussukkāpetvā maggapaṭipāṭiyā arahattaṃ pāpuṇiṃsu.	13691	
PA_tika-s03_01t:1370	Pātova phullitakokanadanti pātova saṃphullapadumaṃ. Bhijjiyateti nibbhijjiyati nibbhiggo jāyati. Manussattaṃ gatāti manussattabhāvaṃ upagatā.	137	
PA_tika-s03_01t:1371	Buddhantareti buddhuppādantare dvinnaṃ buddhuppādānaṃ antarā. Tadā hi paccekabuddhānaṃ sāsane, na buddhasāsane dippamāne.	137	
PA_tika-s03_01t:1372_0	Jarāya parimadditanti yathā hatthacaraṇādiaṅgāni sithilāni honti, cakkhādīni indriyāni	1372	
PA_tika-s03_01t:1372_1	savisayaggahaṇe asamatthāni honti, yobbanaṃ sabbaso vigataṃ, kāyabalaṃ apagataṃ,	1372	
PA_tika-s03_01t:1372_2	satimatidhitiādayo vippayuttā, pubbe attano ovādapaṭikarā puttadārādayopi apasādakā,	1372	
PA_tika-s03_01t:1372_3	parehi vuṭṭhāpanīyasaṃvesanīyatā punadeva bālabhāvappatti ca honti, evaṃ jarāya sabbaso	1372	
PA_tika-s03_01t:1372_4	vimadditaṃ. Etanti sarīraṃ vadati. Milātachavicammanissitanti jiṇṇabhāvena appamaṃsalohitattā	1372	
PA_tika-s03_01t:1372_5	milātehi gatayobbanehi dhammehi sannissitaṃ. Ghāsamāmisanti ghāsabhūtaṃ āmisaṃ maccunā	1372	
PA_tika-s03_01t:1372_6	gilitvā viya patiṭṭhapetabbato. Kesalomādinānākuṇapapūritaṃ. Tato eva asucibhājanaṃ	1372	
PA_tika-s03_01t:1372_7	etaṃ. Sabbathāpi nissāratāya kadalikkhandhasamaṃ.	1372	
PA_tika-s03_01t:1373_0	Anucchavikāhīti sammāsambuddhassa anurūpāhi. Na tāpeyyāti cittañca kāyañca na tāpeyya.	1373	
PA_tika-s03_01t:1373_1	Tāpanā cettha sampati āyati ca visādanā. Na bādheyyāti “nābhibhaveyyā”ti padassa	1373	
PA_tika-s03_01t:1373_2	atthadassanaṃ. Apisuṇavācāvasenāti sabbaso pahīnapisuṇavācatāvasena. Pāpānīti lāmakāni	1373	
PA_tika-s03_01t:1373_3	nikiṭṭhakāni. Tenāha “appiyānī”tiādi. Anādāyāti aggahetvā.	1373	
PA_tika-s03_01t:1374_0	Sādhubhāvenāti niddosamadhurabhāvena. Amatasadisāti sadise tabbohāroti, kāraṇe vāyaṃ	1374	
PA_tika-s03_01t:1374_1	kāriyavohāroti āha “nibbānāmatapaccayattā vā”ti. Paccayavasena hi sā tadā dassanappavatti.	1374	
PA_tika-s03_01t:1374_2	Cariyāti cārittaṃ. Porāṇā nāma paṭhamakappikā, buddhādayo vā ariyā.	1374	
PA_tika-s03_01t:1375_0	Patiṭṭhitāti niccalabhāvena aṭṭhiṃ katvā paccayāyattabhāvato avisaṃvādanakā. Ubhayathā	1375	
PA_tika-s03_01t:1375_1	paṭipattiṃ āha “attano ca paresañca atthe patiṭṭhitā”ti. Atthe diṭṭhadhammikasamparāyikādihite	1375	
PA_tika-s03_01t:1375_2	patiṭṭhitattā eva dhamme avihiṃsādidhamme patiṭṭhitā. Anuparodhakaranti etena hitapariyāyoyaṃ	1375	
PA_tika-s03_01t:1375_3	attha-saddoti dasseti. Dhammikanti dhammato anapetaṃ, atthadhammūpasaṃhitaṃ vā.	1375	
PA_tika-s03_01t:1376_0	Nibbānappattiyāti nibbānappattiyatthaṃ. Dukkhassa antakiriyāya antakaraṇatthaṃ. Yasmā	1376	
PA_tika-s03_01t:1376_1	buddho khemāya bhāsati, tasmā khemuppattihetuyā khemā, tasmā sā sabbavācānaṃ uttamāti	1376	
PA_tika-s03_01t:1376_2	evampettha attho daṭṭhabbo. Mantāvacanavasenāti sabbadosarahitavasena.	1376	
PA_tika-s03_01t:1377	Subhāsitasuttavaṇṇanā niṭṭhitā.	137	
PA_tika-s03_01t:1378	6. Sāriputtasuttavaṇṇanā	137	
PA_tika-s03_01t:1379_0	214. Vākkaraṇacāturiyato vacanaguṇahetūnaṃ pūriyā pūre bhavāti porī, tāya poriyā.	1379	
PA_tika-s03_01t:1379_1	Tenāha “akkharādiparipuṇṇāyā”ti. Avibaddhāyāti pittādīhi na vibaddhāya anupaddutāya.	1379	
PA_tika-s03_01t:1379_2	Tenāha “apalibuddhāyā”tiādi. Niddosāyāti atthato byañjanato vigatadosāya. Akkhalitapadabyañjanāyāti	1379	
PA_tika-s03_01t:1379_3	agalitapadabyañjanāya, atthassa viññāpaniyāti diṭṭhadhammikādiatthassa bodhane pariyattāya.	1379	
PA_tika-s03_01t:1379_4	Bhikkhunanti gāthāsukhatthaṃ rassaṃ katvā vuttaṃ.	1379	
PA_tika-s03_01t:1380_0	“Saṃkhittenapi deseti, vitthārenapi bhāsatī”ti nayidaṃ paṭhamaṃ uddisitvā tassa atthassa	1380	
PA_tika-s03_01t:1380_1	kittanavasena pavattitaṃ vacanaṃ sandhāya vuttaṃ. Sā hi vitthāradesanā eva hoti.	1380	
PA_tika-s03_01t:1380_2	Yā pana desanā kadāci dhammapaṭiggāhakānaṃ ajjhāsayavasena saṃkhitteneva dassetvā	1380	
PA_tika-s03_01t:1380_3	nikkhipati, yā ca kadāci vitthārena, tadubhayaṃ sandhāya vuttaṃ. Tenāha “cattārimānī”tiādi.	1380	
PA_tika-s03_01t:1380_4	Sabhāvamadhuro paccayavasena madhurataro hotīti dassetuṃ “yathā”tiādi vuttaṃ. Vividhākāraṃ	1380	
PA_tika-s03_01t:1380_5	katvā dhammaṃ kathetuṃ paṭibhātīti paṭibhānaṃ, desanāpakārañāṇaṃ. Tenāha “samuddato”tiādi.	1380	
PA_tika-s03_01t:1380_6	Odahantīti avajānanavasena gamenti.	1380	
PA_tika-s03_01t:1381	Sāriputtasuttavaṇṇanā niṭṭhitā.	138	
PA_tika-s03_01t:1382	7. Pavāraṇāsuttavaṇṇanā	138	
PA_tika-s03_01t:1383_0	215. Tasmiṃ ahūti tasmiṃ ahanīti āha “tasmiṃ divase”ti. Anasanenāti sabbaso āhārassa	1383	
PA_tika-s03_01t:1383_1	abhuñjanena. Sāsanikasīlena bāhirakaanasanena vā upetā hutvāti yojanā. Vā-saddena	1383	
PA_tika-s03_01t:1383_2	khīrapānamadhusāyanādīnipi saṅgaṇhāti. Pakārehi diṭṭhādīhi vāreti kāyakammādike sarāpeti	1383	
PA_tika-s03_01t:1383_3	gārayhe karoti etāyāti pavāraṇā, paṭipattivisodhanāya attano attano vajjasodhanāya	1383	
PA_tika-s03_01t:1383_4	okāsadānaṃ. Yasmā yebhuyyena vassaṃvuṭṭhehi kātabbā esā visuddhidesanā, tasmā vuttaṃ	1383	
PA_tika-s03_01t:1383_5	“vassaṃvuṭṭhapavāraṇāya. Visuddhipavāraṇātipi etissāva nāma”nti. Tadā tassa bhikkhusaṅghassa	1383	
PA_tika-s03_01t:1383_6	tuṇhībhāvassa anavasesatāyapi vaṇṇaṃ dassetuṃ pāḷiyaṃ “tuṇhībhūta”nti vuttanti āha	1383	
PA_tika-s03_01t:1383_7	“yato yato…pe… natthī”ti. Hatthassa kukkuccatā asaṃyamo asampajaññakiriyā hatthakukkuccaṃ.	1383	
PA_tika-s03_01t:1383_8	Tathā pādakukkuccaṃ veditabbaṃ, vā-saddo avuttavikappattho, tena tadaññesamabhāvo	1383	
PA_tika-s03_01t:1383_9	vibhāvitoti daṭṭhabbaṃ.	1383	
PA_tika-s03_01t:1384_0	Pañcapasādehīti pañcavaṇṇehi pasādehi. Vossaggattho yathāruci kiriyāya vossajjanaṃ.	1384	
PA_tika-s03_01t:1384_1	Pucchanattheti paṭikkhepamukheneva pucchanatthe nakāro, me kiñci kiriyaṃ vā vācasikaṃ	1384	
PA_tika-s03_01t:1384_2	vā na garahatha, kiṃ nu garahatha kāyavācāhīti attho. Keci “dvārānevā”ti dvārasīsena	1384	
PA_tika-s03_01t:1384_3	dvārappavattacariyaṃ vadanti. Visuddhipavāraṇāya adhippetattā yena pavāritaṃ, teneva	1384	
PA_tika-s03_01t:1384_4	visuddhīti ñāyati, yena na pavāritaṃ. Kiṃ nu taṃ avisuddhanti siyā kassaci puthujjanassa	1384	
PA_tika-s03_01t:1384_5	āsaṅkā? Tannivāraṇatthamāha “no aparisuddhattā”ti. Manodvāraṃ parisuddhaṃ asucikārakaupakkilesānaṃ	1384	
PA_tika-s03_01t:1384_6	dūrīkatattā. Idāni etarahi buddhakāle. Etthāti manodvāraparisuddhiyaṃ.	1384	
PA_tika-s03_01t:1385_0	Kāyavacīsamācāraparisuddhiyā paveditāya manosamācāraparisuddhi atthato paveditāva	1385	
PA_tika-s03_01t:1385_1	hotīti “kāyikaṃ vā vācasikaṃ vā”iccevāha. Tathā hi vuttaṃ “kāyikaṃ vā vācasikaṃ vāti	1385	
PA_tika-s03_01t:1385_2	idaṃ catunnaṃ arakkhiyataṃ sandhāya thero āhā”ti. “Bhikkhave, pavāremi vo”ti bhikkhusaṅghavisayattā	1385	
PA_tika-s03_01t:1385_3	pavāraṇāya tattha bhikkhusaṅghena vattabbaṃ paṭivacanaṃ dento dhammasenāpati “bhikkhusaṅghassa	1385	
PA_tika-s03_01t:1385_4	bhāraṃ vahanto”ti vutto. Tenāha “na kho mayaṃ, bhante”tiādi. Arakkhiyānīti parānuvādato	1385	
PA_tika-s03_01t:1385_5	na bhāyitabbāni suparisuddhabhāvato.	1385	
PA_tika-s03_01t:1386_0	“Anuppannassā”ti idaṃ adhippāyikavacananti tadadhippāyaṃ vivaranto “kassapasammāsambuddhato	1386	
PA_tika-s03_01t:1386_1	paṭṭhāyā”tiādimāha. Kassapasammāsambuddhatoti vibhatte nissakkaṃ, tasmā kassapasammāsambuddhato	1386	
PA_tika-s03_01t:1386_2	oranti atthoti. Aññenāti ito bhagavato aññena. Anuppāditapubbassāti parasantāne na	1386	
PA_tika-s03_01t:1386_3	uppāditapubbassa. Sasantāne pana paccekabuddhānaṃ vasena na uppāditoti na sakkā vattuṃ.	1386	
PA_tika-s03_01t:1386_4	Samanuāgatāti sammā anu upagatā. Bhagavato sīlādayo guṇāti buddhabhūtassa guṇā adhippetāti	1386	
PA_tika-s03_01t:1386_5	āha “arahattamaggameva nissāya āgatā”ti. Sabbaguṇāti dasabalañāṇādayo sabbe buddhaguṇā.	1386	
PA_tika-s03_01t:1386_6	Bhanteti ettha itisaddo ādiattho. Tena “imesaṃ pana…pe… vācasikaṃ vā”ti yāvāyaṃ pāḷipadeso,	1386	
PA_tika-s03_01t:1386_7	taṃ sabbaṃ gaṇhāti. Tenāha “idaṃ thero…pe… pavārento āhā”ti.	1386	
PA_tika-s03_01t:1387_0	Yaṃ attano puññānubhāvasiddhaṃ cakkaratanaṃ nippariyāyato tena pavattitaṃ nāma, na	1387	
PA_tika-s03_01t:1387_1	itaranti paṭhamanayo vutto. Yasmā pavattitasseva anupavattanaṃ, paṭhamanayo ca taṃsadise	1387	
PA_tika-s03_01t:1387_2	tabbohāravasena vuttoti taṃ anādiyitvā dutiyanayo vutto. Dasavidhanti antojanasmiṃ,	1387	
PA_tika-s03_01t:1387_3	balakāye rakkhāvaraṇaguttiyā saṃvidhānaṃ, khattiyesu anuyuttesu, brāhmaṇagahapatikesu,	1387	
PA_tika-s03_01t:1387_4	negamajānapadesu, samaṇabrāhmaṇesu, migapakkhīsu adhammacārapaṭikkhepo, adhanānaṃ	1387	
PA_tika-s03_01t:1387_5	dhanānuppadānaṃ, samaṇabrāhmaṇe upasaṅkamitvā pañhapucchananti evaṃ dasavidhaṃ. Tattha	1387	
PA_tika-s03_01t:1387_6	gahapatike pakkhijāte ca visuṃ katvā gahaṇavasena dvādasavidhaṃ. Cakkavattivattanti	1387	
PA_tika-s03_01t:1387_7	cakkavattibhāvāvahaṃ vattaṃ. Yasmā yāthāvato pavattitaṃ, tadanurūpakaṃ pana ñāyena	1387	
PA_tika-s03_01t:1387_8	yuttakena pavattitaṃ nāma hotīti āha “sammā nayena hetunā kāraṇenā”ti. Ubhatobhāgavimuttāti	1387	
PA_tika-s03_01t:1387_9	ubhayabhāgehi ubhayabhāgato vimuttāti ayamettha atthoti dasseti “dvīhi bhāgehi vimuttā,	1387	
PA_tika-s03_01t:1387_10	arūpā…pe… nāmakāyato”ti iminā. Tevijjādibhāvanti tevijjachaḷabhiññacatuppaṭisambhidabhāvaṃ.	13871	
PA_tika-s03_01t:1387_11	Paññāvimuttā hi taṃ tividhaṃ appattā kevalaṃ paññāya eva vimuttā.	13871	
PA_tika-s03_01t:1388_0	Visuddhatthāyāti visuddhipavāraṇatthāya. Saṃyojanaṭṭhena saṃyojanasaṅkhāte ceva bandhanaṭṭhena	1388	
PA_tika-s03_01t:1388_1	bandhanasaṅkhāte ca. Vijitasaṅgāmanti yathā rāgādayo puna na sīsaṃ ukkhipanti, evaṃ	1388	
PA_tika-s03_01t:1388_2	ariyamaggasenāya vasena vijitasaṅgāmaṃ. Tenāha “vijitarāgadosamohasaṅgāma”nti. Mārabalassāti	1388	
PA_tika-s03_01t:1388_3	mārasenāya, mārassa vā sāmatthiyassa. Veneyyasatthanti vinetabbajanasamūhaṃ. Sakaṭādisatthasabhāgato	1388	
PA_tika-s03_01t:1388_4	vineyyova satthoti taṃ veneyyasatthaṃ. Sīlasārādiabhāvato antotuccho.	1388	
PA_tika-s03_01t:1389	Pavāraṇāsuttavaṇṇanā niṭṭhitā.	138	
PA_tika-s03_01t:1390	8. Parosahassasuttavaṇṇanā	139	
PA_tika-s03_01t:1391_0	216. Sahassato paraṃ aḍḍhateyyabhikkhusataṃ tadā bhagavantaṃ payirupāsatīti āha “parosahassanti	1391	
PA_tika-s03_01t:1391_1	atirekasahassa”nti. Nibbāne kutoci bhayaṃ natthīti kutocipi kāraṇato nibbāne bhayaṃ	1391	
PA_tika-s03_01t:1391_2	natthi asaṅkhatabhāvena sabbaso khemattā. Tenāha bhagavā – “khemañca vo, bhikkhave,	1391	
PA_tika-s03_01t:1391_3	dhammaṃ desessāmi khemagāminiñca paṭipada”ntiādi. Na kutoci bhayaṃ etasmiṃ adhigateti	1391	
PA_tika-s03_01t:1391_4	akutobhayaṃ, nibbānaṃ. Tenāha “nibbānappattassā”tiādi. Vipassito paṭṭhāyāti amhākaṃ	1391	
PA_tika-s03_01t:1391_5	bhagavato nāmavasena isīnaṃ sattamabhāvadassanatthaṃ vuttaṃ. Te hi tattha tattha	1391	
PA_tika-s03_01t:1391_6	sutte bahuso kittitā. Isīnanti vā paccekabuddhasāvakabāhirakaisīnaṃ sattamo uttaro seṭṭhoti attho.	1391	
PA_tika-s03_01t:1392_0	Aṭṭhuppattivasenāti kāraṇasamuṭṭhānavasena. Tadassa aṭṭhuppattiṃ vibhāvetuṃ “saṅghamajjhe”tiādi	1392	
PA_tika-s03_01t:1392_1	vuttaṃ. Paṭibhānasampannavācāya aññe īsati abhibhavatīti vaṅgīso. Tenāha “paṭibhānasampatti”ntiādi.	1392	
PA_tika-s03_01t:1393_0	Kilesummujjanasatānīti rāgādikilesānaṃ rajjanadussanādinayehi savisaye ayoniso uṭṭhānāni.	1393	
PA_tika-s03_01t:1393_1	Yadi anekāni satāni, atha kasmā “ummaggapatha”nti? Vuttanti āha “vaṭṭapathattā pana	1393	
PA_tika-s03_01t:1393_2	patha”nti. Rāgadosamohamānadiṭṭhivasena rāgakhilādīni pañcakhilāni. Vibhajantanti	1393	
PA_tika-s03_01t:1393_3	vibhajanavasena kathentaṃ. Vibhajitvāti ñāṇena vivecetvā.	1393	
PA_tika-s03_01t:1394	Amate akkhāteti amatāvahe dhamme desite. Dhammassa passitāro saccasampaṭivedhena. Asaṃhīrā diṭṭhivātehi.	139	
PA_tika-s03_01t:1395	Ativijjhitvāti paṭivijjhitvā. Atikkamabhūtanti atikkamanaṭṭhena bhūtaṃ. Dasaddhānanti dasannaṃ upaḍḍhānaṃ. Tenāha “pañcanna”nti. Jānantenāti dhammassa sudullabhataṃ jānantena.	139	
PA_tika-s03_01t:1396	Parosahassasuttavaṇṇanā niṭṭhitā.	139	
PA_tika-s03_01t:1397	9. Koṇḍaññasuttavaṇṇanā	139	
PA_tika-s03_01t:1398_0	217. Evaṃgahitanāmoti “aññāsi vata, bho, koṇḍañño”ti satthu vacanaṃ nissāya bhikkhūhi	1398	
PA_tika-s03_01t:1398_1	aññehi koṇḍaññanāmakehi visesanatthaṃ evaṃgahitanāmo. Dvādasannaṃ saṃvaccharānaṃ	1398	
PA_tika-s03_01t:1398_2	vasena cirassaṃ. Chaddantabhavaneti chaddantanāgarājabhavanaṭṭhāne. Paññavā mahāsāvako	1398	
PA_tika-s03_01t:1398_3	rattaññutāya. “Dasasahassacakkavāḷe devamanussānanti dasasahassacakkavāḷe devānaṃ,	1398	
PA_tika-s03_01t:1398_4	imasmiṃ cakkavāḷe devamanussānañcāti evaṃ dasasahassacakkavāḷe devamanussāna”nti	1398	
PA_tika-s03_01t:1398_5	vadanti. Aggantiādito. Tatthāti mandākinitīre.	1398	
PA_tika-s03_01t:1399_0	Vassaggenāti vassapaṭipāṭiyā. Tanti aññāsikoṇḍaññattheraṃ. Mahābrahmānaṃ viya lokiyamanussā	1399	
PA_tika-s03_01t:1399_1	harāyanti. Pāmokkhabhūto āyasmā thero antarantarā tattha tattha janapade vasitvā	1399	
PA_tika-s03_01t:1399_2	tadanukkamena mandākinitīraṃ upagato, tasmā vuttaṃ – “icchāmahaṃ, bhante, janapade vasitu”nti.	1399	
PA_tika-s03_01t:1400_0	Ānubhāvasampannā dibbāyukā te hatthināgāti vuttaṃ “pubbe paccekabuddhānaṃ pāricariyāya	1400	
PA_tika-s03_01t:1400_1	kataparicayā”ti. Therassa sañcaraṇaṭṭhāne āvaraṇasākhā haritvā apanetvā. Mukhodakañceva	1400	
PA_tika-s03_01t:1400_2	dantakaṭṭhañca ṭhapetīti saḷaladevadārukaṭṭhādīni aññamaññaṃ ghaṃsitvā aggiṃ nibbattetvā	1400	
PA_tika-s03_01t:1400_3	jāletvā tattha pāsāṇakhaṇḍāni tāpetvā tāni daṇḍakehi vaṭṭetvā taḷākāsu udakasoṇḍīsu	1400	
PA_tika-s03_01t:1400_4	khipitvā udakassa tattabhāvaṃ ñatvā nāgalatādantakaṭṭhaṃ upanento mukhodakañca ṭhapeti.	1400	
PA_tika-s03_01t:1400_5	Vattaṃ karotīti antokuṭiyā bahi ca pamukhepi aṅgaṇepi sākhābhaṅgehi sammajjanto vakkhamānanayena	1400	
PA_tika-s03_01t:1400_6	āhāraṃ upanento vattaṃ karoti.	1400	
PA_tika-s03_01t:1401_0	Patiṭṭhappamāṇeti kaṭippamāṇe, ayameva vā pāṭho tāva mahantamevāti yāva mahantaṃ	1401	
PA_tika-s03_01t:1401_1	setapadumavanaṃ, tāva mahantameva. Eseva nayo rattakumudavanādīsu. Khādantā manussā.	1401	
PA_tika-s03_01t:1401_2	Pakkapayoghanikā viyāti supakkapayoghanaṃ viya. Ghanabhāvena pana pakkhittakhuddamadhu	1401	
PA_tika-s03_01t:1401_3	viya hoti. Tenāha “etaṃ pokkharamadhu nāmā”ti. Muḷālanti setapadumānaṃ mūlaṃ. Bhisanti	1401	
PA_tika-s03_01t:1401_4	tesaṃyeva kandaṃ. Ekasmiṃ pabbeti ekekasmiṃ pabbantare. Pādaghaṭakanti doṇassa catubhāgo	1401	
PA_tika-s03_01t:1401_5	saṇṭhānato khuddako, tasmā pādaghaṭakappamāṇanti tumbamattaṃ. Soṇḍiāvāṭeti khuddakasoṇḍiyo	1401	
PA_tika-s03_01t:1401_6	ceva khuddakaāvāṭe ca.	1401	
PA_tika-s03_01t:1402	Etaṃ bhojananti yathāvuttaṃ nirudakapāyasabhojanaṃ. Keci sañjānanti ye therā vuḍḍhatarā. Keci na sañjānanti ye navā acirapabbajitā.	140	
PA_tika-s03_01t:1403_0	Buddhānubuddhoti buddhassa anubuddho. Bāḷhavīriyoti catunnaṃ sammappadhānānaṃ vasena	1403	
PA_tika-s03_01t:1403_1	ciranicitavīriyo. Tiṇṇaṃ vivekānanti kāyacittaupadhivivekānaṃ lābhīti yojanā. Catasso	1403	
PA_tika-s03_01t:1403_2	vadati vaṅgīsatthero sayaṃpaṭibhānaṃ, na sesābhiññānaṃ abhāvatoti āha “itarā”tiādi.	1403	
PA_tika-s03_01t:1403_3	Parisā sannisīdi nissaddabhāvena tuṇhī ahosīti attho. Anujānāpesīti paṭhamaṃ attanā	1403	
PA_tika-s03_01t:1403_4	ñātaṃ upaṭṭhitaṃ attano parinibbānakālaṃ anu pacchā satthāraṃ jānāpesīti evaṃ ettha attho daṭṭhabbo.	1403	
PA_tika-s03_01t:1404_0	Tanti āsāḷhipuṇṇamāya isipatane yaṃ dassanaṃ, yaṃ vā dukkaracariyāyaṃ tumhākaṃ upaṭṭhānaṃ	1404	
PA_tika-s03_01t:1404_1	ādito dassanaṃ, taṃ, bhante, paṭhamadassanaṃ. Onatavinatāti heṭṭhā upari ca onatā	1404	
PA_tika-s03_01t:1404_2	vinatā. Kampetvāti thokaṃ cāletvā dassanatthaṃ ekaninnādo tesaṃ hatthināgānañceva	1404	
PA_tika-s03_01t:1404_3	nāgayakkhakumbhaṇḍānaṃ devatānañca saddena. Brahmāno devānaṃ adaṃsūti sambandho.	1404	
PA_tika-s03_01t:1405_0	Sajjhāyamakaṃsu pasādanīyesu pasādavasena sannipatitaparisāya pasādajananatthaṃ bhagavati	1405	
PA_tika-s03_01t:1405_1	nikkhamitvāti bhagavati gandhakuṭito nikkhamitvā. Dharatiyevāti aduṭṭhataṃ patvā tiṭṭhateva.	1405	
PA_tika-s03_01t:1406	Koṇḍaññasuttavaṇṇanā niṭṭhitā.	140	
PA_tika-s03_01t:1407	10. Moggallānasuttavaṇṇanā	140	
PA_tika-s03_01t:1408_0	218. Paccavekkhatīti tesaṃ ariyānaṃ cittaṃ attano ñāṇacakkhunā pati avekkhati paccavekkhati.	1408	
PA_tika-s03_01t:1408_1	Pabbatassāti isigilipabbatassa. Dukkhapāraṃ gatanti vaṭṭadukkhassa pāraṃ pariyantaṃ	1408	
PA_tika-s03_01t:1408_2	gataṃ. Sabbaguṇasampannanti sabbehi buddhaguṇehi ca sāvakaguṇehi ca paripuṇṇaṃ. Anekākārasampannanti	1408	
PA_tika-s03_01t:1408_3	rūpaghosalūkhadhammappamāṇikānaṃ sattānaṃ tehi tehi ākārehi sabbesañca anekehi anantāparimeyyehi	1408	
PA_tika-s03_01t:1408_4	pasīditabbākārehi samannāgataṃ. Te pana ākārā yasmā anaññasādhāraṇā buddhaguṇā eva,	1408	
PA_tika-s03_01t:1408_5	tasmā āha “anekehi guṇehi samannāgata”nti.	1408	
PA_tika-s03_01t:1409	Moggallānasuttavaṇṇanā niṭṭhitā.	140	
PA_tika-s03_01t:1410	11. Gaggarāsuttavaṇṇanā	141	
PA_tika-s03_01t:1411_0	219. Teti te devamanusse. “Sarīravaṇṇenāti sarīre chavivaṇṇenā”ti vadanti. Sarīravaṇṇenāti	1411	
PA_tika-s03_01t:1411_1	vā dhammarūpakāyaguṇena. “Yasasā”tipi pāṭho, so evattho. Vigatamaloti abbhāmahikādīhi	1411	
PA_tika-s03_01t:1411_2	vigatūpakkileso. Bhāṇu vuccati pabhā, sātisayo bhāṇu etassa atthīti bhāṇumā. Sūriyoti	1411	
PA_tika-s03_01t:1411_3	āha “ādicco viyā”ti.	1411	
PA_tika-s03_01t:1412	Gaggarāsuttavaṇṇanā niṭṭhitā.	141	
PA_tika-s03_01t:1413	12. Vaṅgīsasuttavaṇṇanā	141	
PA_tika-s03_01t:1414_0	220. So kira vicaratīti sambandho. “Yathāyaṃ dīpo jambudīpoti jambunā paññāto, evāhampi	1414	
PA_tika-s03_01t:1414_1	tena jambunā paññāyissa”nti jambusākhaṃ pariharitvā. Vādaṃ katvāti “imasmiṃ vāde	1414	
PA_tika-s03_01t:1414_2	sace te parājayo hoti, tvaṃ me dāso hohi. Sace me parājayo, ahaṃ te bhariyā”ti evaṃ	1414	
PA_tika-s03_01t:1414_3	katikaṃ katvā. Vāde jayaparājayānubhāvenāti tathāpavattite vāde paribbājakassa jayānubhāvena	1414	
PA_tika-s03_01t:1414_4	ceva attano parājayena ca. Vayaṃ āgammāti sippuggahaṇavayaṃ āgamma. Vijjanti mantaṃ.	1414	
PA_tika-s03_01t:1415_0	Nibbattagativibhāvanavasena chavasīsabhāvaṃ dūseti vināsetīti chavadūsakaṃ sippaṃ,	1415	
PA_tika-s03_01t:1415_1	tathāpavattaṃ mantapadaṃ. Attano ānubhāvenāti niraye nibbattasattassa sīsaṃ yattha	1415	
PA_tika-s03_01t:1415_2	katthaci ṭhitaṃ buddhānubhāvena ānetvā dassetvā. Khīṇāsavassa sīsanti paramappicchatāya	1415	
PA_tika-s03_01t:1415_3	kañcipi ajānāpetvā araññaṃ pavisitvā parinibbutassa khīṇāsavassa chaḍḍitaṃ sīsakaṭāhaṃ.	1415	
PA_tika-s03_01t:1415_4	Dassesīti attano ānubhāvena ānetvā dassesi.	1415	
PA_tika-s03_01t:1416_0	“Tumhe, bho gotama, jānāthā”ti kāmaṃ vaṅgīso nibbattaṭṭhānaṃ sandhāya pucchati, bhagavā	1416	
PA_tika-s03_01t:1416_1	pana anupādisesanibbānaṃ sandhāya “āma, vaṅgīsa…pe… gatiṃ jānāmī”ti āha. Vuttañhetaṃ	1416	
PA_tika-s03_01t:1416_2	“nibbānaṃ arahato gatī”ti. Vaṅgīso sayaṃ mantabalena gatipariyāpannassa gatiṃ jānanto	1416	
PA_tika-s03_01t:1416_3	bhagavantampi “ayampi tathā”ti maññamāno “mantena jānāsi, bho gotamā”ti āha. Bhagavā	1416	
PA_tika-s03_01t:1416_4	attano buddhañāṇameva mantaṃ katvā dīpento “āma, vaṅgīsa, ekena manteneva jānāmī”ti	1416	
PA_tika-s03_01t:1416_5	āha. Mudhā eva dātabbanti amūliko. Anantarahitāya bhūmiyā sayanaṃ thaṇḍilaseyyā.	1416	
PA_tika-s03_01t:1416_6	Ādi-saddena sāyatatiyaṃ udakorohaṇabhūmiharaṇādiṃ saṅgaṇhāti. So taṃ…pe… arahattaṃ	1416	
PA_tika-s03_01t:1416_7	pāpuṇīti iminā vaṅgīsatthero pabbajitvā na cirasseva sukhāya paṭipadāya arahattaṃ	1416	
PA_tika-s03_01t:1416_8	patto viya dissati, na kho panetaṃ evaṃ daṭṭhabbaṃ, āyatiṃ thero pabbajitvā samathavipassanāsu	1416	
PA_tika-s03_01t:1416_9	kammaṃ ārabhitvāpi dukkhāya paṭipadāya tādisaṃ kālaṃ vītināmetvā arahattaṃ pāpuṇi. Tenāha –	1416	
PA_tika-s03_01t:1417	“Nikkhantaṃ vata maṃ santaṃ, agārasmānagāriyaṃ;	141	
PA_tika-s03_01t:1418	Vitakkā upadhāvanti, pagabbhā kaṇhato ime”. ;	141	
PA_tika-s03_01t:1419	Āyasmato vaṅgīsassa anabhirati uppannā hoti, rāgo cittaṃ anuddhaṃseti, “kāmarāgena ḍayhāmi, cittaṃ me pariḍayhatī”tiādi.	141	
PA_tika-s03_01t:1420_0	Vimuttisukhanti sabbaso kilesavimuttiyaṃ nibbāne ca uppannaṃ sampatiarahattaphalasukhaṃ	1420	
PA_tika-s03_01t:1420_1	paṭisaṃvedentoti yathāparicchinnaṃ kālaṃ pati sammadeva vedento anubhavanto. Kavinā	1420	
PA_tika-s03_01t:1420_2	kataṃ, tato vā āgataṃ, tassa vā idanti kāveyaṃ, tadevettha “kāveyya”nti vuttaṃ. Ye	1420	
PA_tika-s03_01t:1420_3	niyāmagataddasāti ye bhikkhū ariyā buddhānaṃ sāvakā phalaṭṭhabhāvena niyāmagatā ceva	1420	
PA_tika-s03_01t:1420_4	maggaṭṭhabhāvena niyāmadasā ca. Niyāmoti hi sammattaniyāmo adhippeto. Suāgamananti	1420	
PA_tika-s03_01t:1420_5	mama imassa satthuno santike āgamanaṃ upagamanaṃ, imasmiñca dhammavinaye āgamanaṃ	1420	
PA_tika-s03_01t:1420_6	pabbajanaṃ upasampadā sundaraṃ āgamanaṃ. Tattha kāraṇamāha “tisso vijjā”tiādi. Avuttampi	1420	
PA_tika-s03_01t:1420_7	gāthāya atthato gahitameva therassa chaḷabhiññabhāvato.	1420	
PA_tika-s03_01t:1421	Vaṅgīsasuttavaṇṇanā niṭṭhitā.	142	
PA_tika-s03_01t:1422	Sāratthappakāsiniyā saṃyuttanikāya-aṭṭhakathāya	142	
PA_tika-s03_01t:1423	Vaṅgīsasaṃyuttavaṇṇanāya līnatthappakāsanā samattā.	142	
PA_tika-s03_01t:1424	9. Vanasaṃyuttaṃ	142	
PA_tika-s03_01t:1425	1. Vivekasuttavaṇṇanā	142	
PA_tika-s03_01t:1426_0	221. Saṃvejetukāmāti atthato saṃvegaṃ uppādetukāmā. Tathābhūtā naṃ kilesasaṅgaṇikādito	1426	
PA_tika-s03_01t:1426_1	vivecetukāmā nāma hotīti vuttaṃ “vivekaṃ paṭipajjāpetukāmā”ti. Bāhiresūti gocarajjhattato	1426	
PA_tika-s03_01t:1426_2	bahibhūtesu. Puthuttārammaṇesūti rūpādinānārammaṇesu. Caratīti pavattati. Tvaṃ janoti	1426	
PA_tika-s03_01t:1426_3	tvaṃ attano kilesehi jananato visuṃ jāto tādise eva aññasmiṃ jane imaṃ ayonisomanasikāravasena	1426	
PA_tika-s03_01t:1426_4	pavattamānaṃ chandarāgaṃ vinayassu vinodehi. Sataṃ taṃ sārayāmaseti niyyānikasāsane	1426	
PA_tika-s03_01t:1426_5	pabbajitvā satthu santike kammaṭṭhānaṃ gahetvā araññavāsena ca satimantaṃ paṇḍitaṃ	1426	
PA_tika-s03_01t:1426_6	taṃ mayampi yathāuppannaṃ vitakkaṃ vinodanāya sārayāma, sataṃ vā sappurisānaṃ kilesavigamanadhammaṃ	1426	
PA_tika-s03_01t:1426_7	paṭipajjitvā vasantaṃ taṃ sārayāma vaṭṭadukkhaṃ. Pātālanti mohapātālaṃ kilesarajo,	1426	
PA_tika-s03_01t:1426_8	tadeva “pātāla”nti vuttaṃ. Mā avaharīti heṭṭhā duggatisotaṃ mā upanesi. Sitanti sambandhaṃ.	1426	
PA_tika-s03_01t:1426_9	Tenāha “sarīralagga”nti. Vivekamāpannoti kilesavivekaṃ samathavipassanābhāvanamāpanno.	1426	
PA_tika-s03_01t:1426_10	Uttamavīriyanti ussoḷhilakkhaṇappattaṃ vīriyaṃ, catubbidhaṃ samappadhānavīriyaṃ vā	14261	
PA_tika-s03_01t:1426_11	sampattaṃ. Paggayhāti āropetvā. Paramavivekanti paramaṃ samucchedavivekaṃ.	14261	
PA_tika-s03_01t:1427	Vivekasuttavaṇṇanā niṭṭhitā.	142	
PA_tika-s03_01t:1428	2. Upaṭṭhānasuttavaṇṇanā	142	
PA_tika-s03_01t:1429	222. Kāyadaratho hotiyeva niyamena, na cittadaratho tassa maggeneva samugghāṭitattā.	142	
PA_tika-s03_01t:1430_0	Jarāturoti jarābhibhavanena āturoyeva. Padadvayepi eseva nayo. Upariṭṭhatāya parito	1430	
PA_tika-s03_01t:1430_1	dīghaputhulatāya ativiya vijjhatīti sattisallaggahaṇaṃ. Evaṃ hissa taṇhāsallassa	1430	
PA_tika-s03_01t:1430_2	sadisatā. Avijjāya pana sammohāpādanena dukkhāpādanena ca visasadisatā. Ruppatoti	1430	
PA_tika-s03_01t:1430_3	vikāraṃ āpādiyamānassa pīḷiyamānassāti atthoti āha “ghaṭṭiyamānassā”ti.	1430	
PA_tika-s03_01t:1431_0	Pabbajitanti sasantānato pabbajitaṃ vā rāgādimalato pabbajitaṃ vā. Tasmāti yasmā	1431	
PA_tika-s03_01t:1431_1	therassevetaṃ vacanaṃ, tasmā ayaṃ idāni vuccamāno ettha gāthāya attho. Devatāya hītiādi	1431	
PA_tika-s03_01t:1431_2	vuttasseva atthassa pākaṭakaraṇaṃ. Etthāti sesagāthāsu. Atthassa vuttanayattā “anuttānapadavaṇṇanā”ti	1431	
PA_tika-s03_01t:1431_3	āha. Vinayāti hetumhi nissakkavacananti tassa hetumhi karaṇavacanena atthamāha “vinayenā”ti.	1431	
PA_tika-s03_01t:1431_4	Tathā “samatikkamā”ti etthāpi. Paramaparisuddhaṃ saṃkilesasamucchindanato. Āraddhavīriyanti	1431	
PA_tika-s03_01t:1431_5	sambhāvitavīriyaṃ. Sambhāvanañcassa paggaṇhanaṃ paripūraṇañcāti āha “paggahitavīriyaṃ	1431	
PA_tika-s03_01t:1431_6	paripuṇṇavīriya”nti.	1431	
PA_tika-s03_01t:1432	Upaṭṭhānasuttavaṇṇanā niṭṭhitā.	143	
PA_tika-s03_01t:1433	3. Kassapagottasuttavaṇṇanā	143	
PA_tika-s03_01t:1434_0	223. Chetanti migānaṃ jīvitaṃ chetaṃ. Tenāha “migaluddaka”nti. Rohitamiganti lohitavaṇṇaṃ	1434	
PA_tika-s03_01t:1434_1	khuddakamigaṃ, “mahārohitamiga”nti keci. Satthu santike kammaṭṭhānaṃ gahetvā tassa	1434	
PA_tika-s03_01t:1434_2	janapadassa sulabhabhikkhatāya tattha gantvā viharatīti imamatthaṃ sandhāya “paṭhamasutte	1434	
PA_tika-s03_01t:1434_3	vuttanayenevā”ti vuttaṃ. Ayaṃ pana thero pañcābhiñño vipassanākammiko. Ṭhatvāti padānubandhanavasena	1434	
PA_tika-s03_01t:1434_4	gamanaṃ upacchinditvā therassa āsannaṭṭhāne ṭhatvā. Tassa vacanaṃ sotuṃ āraddho.	1434	
PA_tika-s03_01t:1434_5	Aṅguṭṭhakaṃ jālāpesīti adhiṭṭhānabalena daṇḍadīpikaṃ viya attano aṅguṭṭhakaṃ jālāpesi.	1434	
PA_tika-s03_01t:1434_6	Akkhīhipi passati aṅguṭṭhakaṃ jālamānaṃ. Kaṇṇehipi suṇāti tena vuccamānaṃ dhammaṃ	1434	
PA_tika-s03_01t:1434_7	ekadesena. Cittaṃ panassa dhāvatīti sambandho. Etassapīti luddakassapi.	1434	
PA_tika-s03_01t:1435_0	Appapaññanti ettha appa-saddo “appaharite”tiādīsu viya abhāvatthoti āha “nippañña”nti.	1435	
PA_tika-s03_01t:1435_1	Kāraṇajānanasamatthenāti iminā kāraṇena sattānaṃ sukhaṃ, iminā dukkhanti evaṃ samācaramānena	1435	
PA_tika-s03_01t:1435_2	kāraṇaṃ jānituṃ samatthena kammassakatañāṇasampayuttacittenāti attho. Suṇātīti kevalaṃ	1435	
PA_tika-s03_01t:1435_3	savanamattavasena suṇāti, na tadatthavasena. Tenāha “atthamassa na jānātī”ti. Kāraṇarūpānīti	1435	
PA_tika-s03_01t:1435_4	sabhāvakāraṇāni. Kiṃ me imināti? “Idaṃ papañca”nti pahāya. Vīriyaṃ paggayhāti catubbidhaṃ	1435	
PA_tika-s03_01t:1435_5	sammappadhānaṃ vīriyaṃ paggaṇhitvā.	1435	
PA_tika-s03_01t:1436	Kassapagottasuttavaṇṇanā niṭṭhitā.	143	
PA_tika-s03_01t:1437	4. Sambahulasuttavaṇṇanā	143	
PA_tika-s03_01t:1438_0	224. Sambahulāti suttantanayena sambahulā. Suttante sajjhāyiṃsūti suttantikā. Vinayaṃ	1438	
PA_tika-s03_01t:1438_1	dhārentīti vinayadharā. Yuñjantīti vāsadhure yogaṃ karonti. Ghaṭentīti tattha vāyāmaṃ	1438	
PA_tika-s03_01t:1438_2	karonti. Karontānaṃyeva aruṇo uggacchatīti sambandho.	1438	
PA_tika-s03_01t:1439_0	Kometi kiṃ ime? Tenāha “kahaṃ ime”ti? Vajjibhūmiṃ vajjiraṭṭhaṃ gatāti vajjibhūmiyā.	1439	
PA_tika-s03_01t:1439_1	Tenāha “vajjiraṭṭhābhimukhā gatā”ti. Natthi etesaṃ nikebhaṃ nibaddhanivāsaṭṭhānanti	1439	
PA_tika-s03_01t:1439_2	aniketā tenāha “agehā”ti. Utu eva sappāyaṃ, utuvasena vā kāyacittānaṃ kallattā sappāyaṃ. Esa nayo sesesupi.	1439	
PA_tika-s03_01t:1440	Sambahulasuttavaṇṇanā niṭṭhitā.	144	
PA_tika-s03_01t:1441	5. Ānandasuttavaṇṇanā	144	
PA_tika-s03_01t:1442_0	225. Ativelanti atibahukālaṃ. Bhikkhunā nāma upagatānaṃ upanisinnakathāmattaṃ vatvā	1442	
PA_tika-s03_01t:1442_1	ganthadhurehi vāsadhurehi vā yuttapayuttacittena bhavitabbaṃ, nātivelaṃ tesaṃ saññattibahulena.	1442	
PA_tika-s03_01t:1442_2	Thero pana tadā kenaci kāraṇena bahuvelaṃ gihisaññattibahulo ahosi, taṃ sandhāya	1442	
PA_tika-s03_01t:1442_3	vuttaṃ “ativela”ntiādi. Idāni tamatthaṃ vibhāvetuṃ “bhagavatī”tiādi vuttaṃ. Tanti	1442	
PA_tika-s03_01t:1442_4	taṃ tādisaṃ saññāpanaṃ sandhāya etaṃ “ativelaṃ gihisaññattibahulo”ti vacanaṃ vuttaṃ.	1442	
PA_tika-s03_01t:1442_5	Bhikkhusaṅghassa kathaṃ sutvāti saṅghassa majjhe nisīditvā therena kathitattā vuttaṃ.	1442	
PA_tika-s03_01t:1442_6	Satthusāsananti piṭakattayaṃ vadati.	1442	
PA_tika-s03_01t:1443_0	Pasakkiyāti upasakkitvā gantvā. Taṃ pana tattha ajjhogāhanaṃ hotīti āha “pavisitvā”ti.	1443	
PA_tika-s03_01t:1443_1	Saṅkhāradukkhato nibbinnahadayassa sabbasaṅkhāravinissaṭaṃ nibbānaṃ yāthāvato paccavekkhantassa	1443	
PA_tika-s03_01t:1443_2	sammadeva samassāsakaraṃ hutvā upaṭṭhahantaṃ taṃ upari adhigamāya ussukkaṃ karonto	1443	
PA_tika-s03_01t:1443_3	nibbānaṃ hadaye nikkhipati nāmāti āha – “nibbānaṃ…pe… opeti nāmā”ti. Nibbānaṃ…pe…	1443	
PA_tika-s03_01t:1443_4	ārammaṇato opeti nāmāti ānetvā sambandho. Atthavirahitā “biḷibiḷī”ti pavattakiriyā	1443	
PA_tika-s03_01t:1443_5	biḷikā, ayaṃ pana gihisaññattikathā therassa attano sāmaññatthaasādhanato devatāya	1443	
PA_tika-s03_01t:1443_6	biḷikā viyāti biḷibiḷikāti vuttā.	1443	
PA_tika-s03_01t:1444	Ānandasuttavaṇṇanā niṭṭhitā.	144	
PA_tika-s03_01t:1445	6. Anuruddhasuttavaṇṇanā	144	
PA_tika-s03_01t:1446_0	226. Anantare attabhāveti atītānantare devattabhāve. Thero hi tāvatiṃsadevalokā cavitvā	1446	
PA_tika-s03_01t:1446_1	idhūpapanno. Aggamahesīti kāci paricārikā devadhītā cittapaṇidhānamattena idānipi	1446	
PA_tika-s03_01t:1446_2	devakāye bhavissati upacitakusaladhammattāti maññamānā tasmiṃ vattamānaṃ viya kathentī	1446	
PA_tika-s03_01t:1446_3	“sobhasī”ti āha. Evaṃ atītampissa dibbasotaṃ paccuppannaṃ viya maññeyya nāticirakālattāti	1446	
PA_tika-s03_01t:1446_4	dassento “pubbepi sobhasī”ti āha. Sugatinirayādiduggatiyā vasena duggatā etarahīti	1446	
PA_tika-s03_01t:1446_5	adhippāyo. Paṭipattiduggatiyā kāmesu sammucchitabhāvato.	1446	
PA_tika-s03_01t:1447_0	Patiṭṭhahantoti nivisanto. Aṭṭhahi kāraṇehīti cirakālaparibhāvanāya viruḷhamūlehi	1447	
PA_tika-s03_01t:1447_1	ayonisomanasikārādipaccayamūlakehi vuccamānehi aṭṭhahi kāraṇehi. Ratto rāgavasenāti	1447	
PA_tika-s03_01t:1447_2	sabhāvato saṅkappato ca yathāsamīhite iṭṭhākāre sakkāye sañjātarāgavasā ratto giddho	1447	
PA_tika-s03_01t:1447_3	gadhito. Patiṭṭhātīti oruyha tiṭṭhati. Duṭṭho dosavasenāti sabhāvato saṅkappato ca	1447	
PA_tika-s03_01t:1447_4	yathāsamīhite aniṭṭhākāre sakkāye sañjātadosavasena duṭṭho rupitacitto. Mūḷho mohavasenāti	1447	
PA_tika-s03_01t:1447_5	asamapekkhanena mūḷho muyhanavasena. Vinibaddhoti ahaṃkārena visesato nibandhanato	1447	
PA_tika-s03_01t:1447_6	mānavatthusmiṃ bandhito. Mānavasenāti tena tena maññanākārena. Parāmaṭṭhoti dhammasabhāvaṃ	1447	
PA_tika-s03_01t:1447_7	niccādivasena parato āmaṭṭho. Diṭṭhivasenāti micchādassanavasena. Thāmagatoti rāgādikilesavasena	1447	
PA_tika-s03_01t:1447_8	thāmaṃ thirabhāvaṃ upagato. Anusayavasenāti maggena appahīnatāya anu anu santāne	1447	
PA_tika-s03_01t:1447_9	sayanavasena. Appahīnaṭṭho hi tesaṃ anusayaṭṭho. Aniṭṭhaṅgatoti saṃsayito. Vikkhepagatoti	1447	
PA_tika-s03_01t:1447_10	vikkhittabhāvaṃ upagato. Uddhaccavasenāti cittassa uddhatabhāvavasena. Tāpīti tāpi	14471	
PA_tika-s03_01t:1447_11	devakaññāyo. Evaṃ patiṭṭhitāvāti yathāvuttanayena rattabhāvādinā sakkāyasmiṃ patiṭṭhitā	14471	
PA_tika-s03_01t:1447_12	eva. Naradevānanti purisabhūtadevānaṃ.	14471	
PA_tika-s03_01t:1448_0	Paṭigantunti apekkhāvasena tato apagantuṃ apekkhaṃ vissajjetuṃ. Dussantanti dasantaṃ,	1448	
PA_tika-s03_01t:1448_1	“vattha”nti keci. Sūciṃ yojetvāti sibbanasuttena sūciṃ yojetvā pāse ca pavesetvā.	1448	
PA_tika-s03_01t:1448_2	Manāpakāye devanikāye jātā manāpakāyikā. Tesaṃ pabhāvaṃ dassetuṃ “manasā”tiādi vuttaṃ.	1448	
PA_tika-s03_01t:1448_3	Samajjanti saṃhitaṃ. Gamanabhāvanti gamanajjhāsayaṃ. Vikkhīṇoti vicchindanavasena	1448	
PA_tika-s03_01t:1448_4	khīṇo. Devatānaṃ uttarimanussadhammārocane doso natthīti tāsaṃ puna anāgamanatthaṃ arahattaṃ byākāsi.	1448	
PA_tika-s03_01t:1449	Anuruddhasuttavaṇṇanā niṭṭhitā.	144	
PA_tika-s03_01t:1450	7. Nāgadattasuttavaṇṇanā	145	
PA_tika-s03_01t:1451_0	227. Atikālenāti ativiya pubbaṇhakālena, kālassevāti attho. Koṭisammuñjaniyāti sammuñjanikoṭiyā,	1451	
PA_tika-s03_01t:1451_1	sammuñjaniyā ekadesenevāti attho. Iminā sammajjane amanāpakāritaṃ dasseti. Majjhanhike	1451	
PA_tika-s03_01t:1451_2	vītivatteti gihisaṃsaggavasena kālaṃ vītināmento majjhanhe bahuvītivatte. Aññehi	1451	
PA_tika-s03_01t:1451_3	bhikkhūhīti nātikālaṃ paviṭṭhehi. Nissakkavacanañcetaṃ. Bhāyāmi nāgadattanti tassa	1451	
PA_tika-s03_01t:1451_4	paṭipattiṃ bhāyitabbaṃ katvā devatā vadantī paṭipattiyaṃ niyojeti. Suppagabbhanti	1451	
PA_tika-s03_01t:1451_5	kāyapāgabbiyādīhi ativiya samannāgataṃ.	1451	
PA_tika-s03_01t:1452	Nāgadattasuttavaṇṇanā niṭṭhitā.	145	
PA_tika-s03_01t:1453	8. Kulagharaṇīsuttavaṇṇanā	145	
PA_tika-s03_01t:1454_0	228. Ogāhappattoti vissāsavasena anuppavesaṃ patto. Aññataraṃ kulanti tasmiṃ kule	1454	
PA_tika-s03_01t:1454_1	jāyampatiṃ sandhāya vadati. “Bahūpakāraṃ me etaṃ kulaṃ ciraṃ sappāyāhāradānādinā;	1454	
PA_tika-s03_01t:1454_2	tasmā idhāhaṃ aggadakkhiṇeyyo jāto; imesaṃyeva deyyadhammapaṭiggaṇhanena puññaṃ vaḍḍhessāmī”ti	1454	
PA_tika-s03_01t:1454_3	cintesi. Tenāha “aññattha gantvā kiṃ karissāmī”tiādi. Sāti devatā. Ubhopeteti taṃ	1454	
PA_tika-s03_01t:1454_4	bhikkhuñca gharaṇiñca sandhāya vadati. Paṭigādhappattāti paṭigādhaṃ pattā aññamaññasmiṃ	1454	
PA_tika-s03_01t:1454_5	patiṭṭhitavissāsena.	1454	
PA_tika-s03_01t:1455_0	Vissamappattivasena santiṭṭhanti etthāti saṇṭhānaṃ, vissamanaṭṭhānaṃ. Samāgantvāti	1455	
PA_tika-s03_01t:1455_1	sannipatitvā. Paṭiññūdāharaṇehi mantayatīti mantanaṃ, ñāpakaṃ kāraṇaṃ. Paṭilomasaddāti	1455	
PA_tika-s03_01t:1455_2	paṭilomabhāvena patitattā asaccavibhāvanā paṭikūlasaddā. Tena kāraṇenāti tena kāraṇapaṭirūpakena	1455	
PA_tika-s03_01t:1455_3	micchāvacanena. Na maṅkuhotabbaṃ akārakabhāvato. Saddena paritassatīti parehi attani	1455	
PA_tika-s03_01t:1455_4	payuttamicchāsaddamattena paritassanasīlo. Vataṃ na sampajjatīti yathāsamādinnavataṃ	1455	
PA_tika-s03_01t:1455_5	lahucittatāya na pāripūriṃ gacchati. Sampannavatoti paripuṇṇasīlādivataguṇo	1455	
PA_tika-s03_01t:1456	Kulagharaṇīsuttavaṇṇanā niṭṭhitā.	145	
PA_tika-s03_01t:1457	9. Vajjiputtasuttavaṇṇanā	145	
PA_tika-s03_01t:1458_0	229. Vajjiraṭṭhe rājaputtoti vajjiraṭṭhe jātasaṃvaddho vajjirājaputto. Sabbaratticāroti	1458	
PA_tika-s03_01t:1458_1	chaṇasampattiyā ito cito carantehi anubhavitabbanakkhattamaho. Tenāha “kattikanakkhattaṃ	1458	
PA_tika-s03_01t:1458_2	ghosetvā” tiādi. Ekābaddhaṃ hotīti yasmā cātumahārājikadevā tasmiṃ divase nakkhattaṃ	1458	
PA_tika-s03_01t:1458_3	ghosetvā attano puññānubhāvasiddhāya dibbasampattiyā mahantaṃ nakkhattakīḷāsukhaṃ	1458	
PA_tika-s03_01t:1458_4	anubhavanti, tasmā taṃ tehi ekābaddhaṃ viya hoti. Bheriāditūriyānanti bherimudiṅgasaṅkhapaṇavavīṇāditūriyānaṃ.	1458	
PA_tika-s03_01t:1458_5	Tāḷitānanti āraddhalayānurūpaṃ pahaṭānaṃ. Vīṇādīnanti vīṇāveṇugomukhīādīnaṃ. Vāditānanti	1458	
PA_tika-s03_01t:1458_6	yathāraddhamucchanānurūpaṃ saṅghaṭṭitānaṃ. Abhāsīti tena saddena ākaḍḍhiyamānahadayo	1458	
PA_tika-s03_01t:1458_7	ayoniso ummujjitvā “mahatī vata me jānī”ti anutthunanto abhāsi. Chaḍḍitadārukaṃ viyāti	1458	
PA_tika-s03_01t:1458_8	vane chaḍḍitaniratthakakaḷiṅgaraṃ viya. Lāmakataroti nihīnataro. Devatā paṭhamappitaṃ	1458	
PA_tika-s03_01t:1458_9	āṇiṃ paṭāṇiyā nīharantī viya tena bhikkhunā vuttamatthaṃ apanentī “tassa te bahukā	1458	
PA_tika-s03_01t:1458_10	pihayantī”ti avocāti vuttanti dassento “thero”tiādimāha. Saggaṃ gacchantānaṃ yathā	14581	
PA_tika-s03_01t:1458_11	nerayikā pihayanti, evaṃ sammāpaṭipannassa tuyhaṃ bahū pihayanti, tasmā tvaṃ “pāpiyo”ti	14581	
PA_tika-s03_01t:1458_12	attānaṃ mā maññitthāti adhippāyo.	14581	
PA_tika-s03_01t:1459	Vajjiputtasuttavaṇṇanā niṭṭhitā.	145	
PA_tika-s03_01t:1460	10. Sajjhāyasuttavaṇṇanā	146	
PA_tika-s03_01t:1461_0	230. Nissaraṇapariyattivasenāti addhā imaṃ pariyattiṃ nissāya vaṭṭadukkhato nissarituṃ	1461	
PA_tika-s03_01t:1461_1	labbhāti evaṃ nissaraṇapariyattivasena. Sajjhāyanatoti vimuttāyatanasīse ṭhatvā sajjhāyanato.	1461	
PA_tika-s03_01t:1461_2	Idāni tassa nissaraṇapariyattivasena sajjhāyanakaraṇaṃ, paṭipattivasena vattapaṭivattakaraṇaṃ,	1461	
PA_tika-s03_01t:1461_3	vipassanābhāvanañca dassetuṃ “so kirā”tiādi vuttaṃ. Arahattaṃ pattadivase paṭipattikittanāya	1461	
PA_tika-s03_01t:1461_4	purimadivasesupi tathā paṭipajji, vipassanaṃ pana ussukkāpetuṃ nāsakkhīti dasseti.	1461	
PA_tika-s03_01t:1461_5	Kālaṃ ativattetīti idaṃ “saṅkasāyatī”ti padassa atthavacanaṃ. Therassāti sajjhāyakattherassa.	1461	
PA_tika-s03_01t:1462_0	Dhammapadānīti sīlādidhammakkhandhadīpakāni padāni. Tenāha “sabbampi buddhavacanaṃ	1462	
PA_tika-s03_01t:1462_1	adhippeta”nti. Na gaṇhāsi uddesanti adhippāyo. Pāḷiyaṃ “bhikkhūhi saṃvasanto”ti iminā	1462	
PA_tika-s03_01t:1462_2	tesaṃ dhammassavanatthāyapi dhammo pariyāpuṇitabboti dasseti. Virajjati etenāti virāgo,	1462	
PA_tika-s03_01t:1462_3	ariyamaggo. Jānitvāti pariññābhisamayavasena diṭṭhasutādiṃ yāthāvato jānitvā paṭivijjhitvā.	1462	
PA_tika-s03_01t:1462_4	Vissajjananti pahānaṃ. Na buddhavacanassa vissajjanaṃ. Bhaṇḍāgārikapariyattiyāpi	1462	
PA_tika-s03_01t:1462_5	anuññātattā pageva nissaraṇatthāya, tattha pana mattā jānitabbāti dassento “ettāvatā”tiādimāha.	1462	
PA_tika-s03_01t:1463	Sajjhāyasuttavaṇṇanā niṭṭhitā.	146	
PA_tika-s03_01t:1464	11. Akusalavitakkasuttavaṇṇanā	146	
PA_tika-s03_01t:1465_0	231. Akusale vitakketi akosallasambhūtaṭṭhena akusale micchāvitakke. Yoni vuccati	1465	
PA_tika-s03_01t:1465_1	upāyo, tasmā asubhādike subhādivasena manasikāro ayonisomanasikāroti āha “anupāyamanasikārenā”ti.	1465	
PA_tika-s03_01t:1465_2	Pāsādikakammaṭṭhānanti pasādāvahaṃ buddhānussatiādikammaṭṭhānaṃ. Balavapītiñca sukhañcāti	1465	
PA_tika-s03_01t:1465_3	nīvaraṇavikkhambhanato balavantaṃ upacārajjhānasahagataṃ pītiñca sukhañca.	1465	
PA_tika-s03_01t:1466	Akusalavitakkasuttavaṇṇanā niṭṭhitā.	146	
PA_tika-s03_01t:1467	12. Majjhanhikasuttavaṇṇanā	146	
PA_tika-s03_01t:1468_0	232. Nandanavaggeti nandanavaggavaṇṇanāyaṃ tattha idhāpi gāthāya visesābhāvato. Yadi	1468	
PA_tika-s03_01t:1468_1	evaṃ kasmā tattha saṅgītaṃ idha gahitanti? Devatāpaṭisaṃyuttataṃ upādāya devatāsaṃyutte	1468	
PA_tika-s03_01t:1468_2	saṅgahitampi aṭṭhuppattiyā paṭisaṃyuttattā idha gahitaṃ.	1468	
PA_tika-s03_01t:1469	Majjhanhikasuttavaṇṇanā niṭṭhitā.	146	
PA_tika-s03_01t:1470	13. Pākatindriyasuttavaṇṇanā	147	
PA_tika-s03_01t:1471_0	233. Terasame yaṃ vattabbaṃ, taṃ vitthāritamevāti yojanā. Jantudevaputtasutteti jantudevaputtasuttasaṃvaṇṇanāya.	1471	
PA_tika-s03_01t:1471_1	“Tattha saṅgītaṃ idhāpī”tiādi anantarasuttavaṇṇanāyaṃ vuttanayameva.	1471	
PA_tika-s03_01t:1472	Pākatindriyasuttavaṇṇanā niṭṭhitā.	147	
PA_tika-s03_01t:1473	14. Gandhatthenasuttavaṇṇanā	147	
PA_tika-s03_01t:1474_0	234. Gandhārammaṇaṃ upanijjhāyatīti gandhasaṅkhātaṃ ārammaṇaṃ upecca nijjhāyati,	1474	
PA_tika-s03_01t:1474_1	rūpārammaṇena viya viññāṇena rūpaṃ, gandhārammaṇena taṃ upecca nijjhāyati paccakkhato,	1474	
PA_tika-s03_01t:1474_2	yāthāvato sabhāvato paṭivijjhatīti attho. Upasiṅghissatīti taṇhāvasena upagantvā siṅghissati.	1474	
PA_tika-s03_01t:1475_0	Ekaṅgametaṃ theyyānanti ārammaṇavasena theyyavatthūsu vibhajiyamānesu ekamaṅgametaṃ	1475	
PA_tika-s03_01t:1475_1	gandhārammaṇanti āha “thenitabbāna”ntiādi. Ojāpekkhāya theyyāya pavattamānāya dhammārammaṇatāpi	1475	
PA_tika-s03_01t:1475_2	tassā siyā, sā pana na madhurā theyyakatā cāti “pañcakoṭṭhāsāna”nti vuttaṃ. Kāmañca	1475	
PA_tika-s03_01t:1475_3	taṃ gandhārammaṇaṃ kenaci pariggahitaṃ na hotīti ādiyituṃ sakkā, satthārā pana ananuññātattā	1475	
PA_tika-s03_01t:1475_4	na yutto tassa paribhogo. Yaṃ pana tena bhikkhunā vuttaṃ “na harāmi na bhañjāmī”ti,	1475	
PA_tika-s03_01t:1475_5	tassapi ayameva parihāro. Vaṇṇīyati phalaṃ etenāti vaṇṇaṃ, kāraṇanti vuttaṃ “vaṇṇenāti kāraṇenā”ti.	1475	
PA_tika-s03_01t:1476_0	Tasminti tasmiṃ bhikkhusmiṃ. Ākiṇṇakammantoti taṇhādiṭṭhiādivasena akusalakammanto	1476	
PA_tika-s03_01t:1476_1	diṭṭhimohataṇhādivasena ādito paṭṭhāya kusalakammānaṃ paṭikkhepanato. Diṭṭhivasena	1476	
PA_tika-s03_01t:1476_2	ca kathinakakkhaḷakharigatattā “akhīṇakammanto kakkhaḷakammanto”ti vuttaṃ.	1476	
PA_tika-s03_01t:1477	Ākiṇṇaluddoti ākiṇṇo hutvā kakkhaḷo. Tenāha “bahupāpo”tiādi. Makkhitoti litto. Tanti devatācodanaṃ. Tasmāti atikkamma ṭhitattā“tvañcārahāmi vattave”ti evamāha.	147	
PA_tika-s03_01t:1478_0	Gavesantassa attano santāne uppādanavasena pariyesantassa. Anekayojanāyāmavitthāraṃ	1478	
PA_tika-s03_01t:1478_1	gaganatalaṃ byāpetvā uppannavalāhakakūṭappamāṇaṃ viya. Suddhoti sīlena parisuddho	1478	
PA_tika-s03_01t:1478_2	ayanti jānāsi. Sugatinti sundaranibbattiṃ. Tena nibbānassapi saṅgaho siddho.	1478	
PA_tika-s03_01t:1479	Gandhatthenasuttavaṇṇanā niṭṭhitā.	147	
PA_tika-s03_01t:1480	Sāratthappakāsiniyā saṃyuttanikāya-aṭṭhakathāya	148	
PA_tika-s03_01t:1481	Vanasaṃyuttavaṇṇanāya līnatthappakāsanā samattā.	148	
PA_tika-s03_01t:1482	10. Yakkhasaṃyuttaṃ	148	
PA_tika-s03_01t:1483	1. Indakasuttavaṇṇanā	148	
PA_tika-s03_01t:1484_0	235. Attano pariṇāyakattena indo nāma mahesakkho, indoti samaññā assāti katvā “indako”tipi	1484	
PA_tika-s03_01t:1484_1	vuccati, tassa indakassa. Indakūṭe pabbate nivasatīti indakūṭanivāsī, tassa indakūṭanivāsino.	1484	
PA_tika-s03_01t:1484_2	Balikammehi yajitabbato pūjitabbato yakkho, tassa yakkhassa. Indassa nivāsaṭṭhānabhūtaṃ	1484	
PA_tika-s03_01t:1484_3	kūṭaṃ indakūṭanti yakkhato kūṭena nāmaṃ laddhaṃ. Indakūṭo indo uttarapadalopena yathā	1484	
PA_tika-s03_01t:1484_4	“kelāsakūṭo kelāso”ti. Indo yakkhoti kūṭato yakkhena nāmaṃ laddhaṃ. Na cettha itarītaranissayadoso	1484	
PA_tika-s03_01t:1484_5	aññamaññūpalakkhaṇabhāvato yathā taṃ “kāyakammaṭṭhāna”nti. Rūpanti sakalaṃ rūpakkhandhamāha,	1484	
PA_tika-s03_01t:1484_6	na rūpāyatananti. Imaṃ sarīraṃ pecca ayaṃ kinti paṭilabhatīti codeti.	1484	
PA_tika-s03_01t:1485_0	Kuto āgacchatīti parādhārarūpe jīve attani mātukucchimokkante rūpassa sambhavoti	1485	
PA_tika-s03_01t:1485_1	kuto nāma ṭhānato āgacchati. Tenāha “imāni ca aṭṭhīni imā ca maṃsapesiyo”tiādi. Kathaṃ	1485	
PA_tika-s03_01t:1485_2	nvayanti ayaṃ kucchisaṅkhāte gabbhare kathaṃ sajjatīti pucchati. “Sīhānaṃva nadantānaṃ,	1485	
PA_tika-s03_01t:1485_3	dāṭhīnaṃ girigabbhare”tiādinā gabbharo ca kucchivācako āgato. Tenāha “gabbharasminti	1485	
PA_tika-s03_01t:1485_4	mātukucchismi”nti. Puggalavādīti attavādupādāno. Yathā hi macchamaṃsaṃ bhuttaṃ pheṇaṃ	1485	
PA_tika-s03_01t:1485_5	viya hutvā vilīyati, na ca paññāyati sattabhāvena appavattanato, evamevaṃ yadi mātukucchismiṃ	1485	
PA_tika-s03_01t:1485_6	gabbhabhāvena uppannaṃ rūpaṃ satto na bhaveyya no vaḍḍheyya, vilīyitvā gaccheyya,	1485	
PA_tika-s03_01t:1485_7	paññāyati ca taṃ rūpaṃ, tasmā jīvoti imāya laddhiyā. Evamāhāti “rūpaṃ…pe… gabbharasmi”nti	1485	
PA_tika-s03_01t:1485_8	evamavoca. Paṭhamanti etesaṃ pañcannaṃ paṭhamaṃ. Tenāha “paṭhamena paṭisandhiviññāṇena	1485	
PA_tika-s03_01t:1485_9	saddhi”nti. “Jātiuṇṇaṃsūhīti jātieḷakāya uṇṇaṃsūhī”ti vadanti. “Gabbhaṃ phāletvā	1485	
PA_tika-s03_01t:1485_10	gahitauṇṇā jātiuṇṇā. Tassā aṃsūhi tīhi katasuttagge”ti saṃyuttabhāṇakānaṃ adhippāyo.	14851	
PA_tika-s03_01t:1486_0	Anāviloti accho, suppasannoti attho. Evaṃvaṇṇappaṭibhāganti vuttappamāṇasaṇṭhānasamparicchinnaṃ.	1486	
PA_tika-s03_01t:1486_1	Kalalaṃ sampavuccatīti attabhāvo bhūtupādārūpasaṅkhāto santānavasena pavattamāno	1486	
PA_tika-s03_01t:1486_2	kalalaṃ nāmāti kathīyati.	1486	
PA_tika-s03_01t:1487	Kalalāti yathāvuttakalalarūpahetu taṃ nissāya paccayaṃ katvā. Maṃsadhovanaudakavaṇṇanti vaṇṇato maṃsadhovanaudakavaṇṇaṃ, saṇṭhānato pana vilīnatipusadisaṃ.	148	
PA_tika-s03_01t:1488_0	Paripakkanti paripākakalalabhāvato paripākaṃ gataṃ suparipākaṃ gataṃ. Samūhatanti	1488	
PA_tika-s03_01t:1488_1	samūhabhūtaṃ saṅgataṃ. Vivaṭṭamānanti pariṇamantaṃ. Tabbhāvanti karaṇe etaṃ upayogavacanaṃ,	1488	
PA_tika-s03_01t:1488_2	tabbhāvena pariṇamantanti attho. Nissakke vā upayogavacanaṃ, tabbhāvato kalalabhāvato	1488	
PA_tika-s03_01t:1488_3	kalalaṃ vipariṇamantaṃ. Abbudaṃ nāma jāyati, abbudaṃ nāma sampajjatīti attho.	1488	
PA_tika-s03_01t:1489_0	Vilīnatipusadisā saṇṭhānavasena, vaṇṇavasena pana sitā arattāva hotīti vadanti. Maṇḍanti	1489	
PA_tika-s03_01t:1489_1	dārikānaṃ tathā pīḷanato nibbattamaricapakkassa sārabhūtaṃ rasaṃ. Sabbabhāgehi muccatīti	1489	
PA_tika-s03_01t:1489_2	so maṇḍo kapāle alaggo hutvā tassa sabbabhāgehi mucchitvā piṇḍito hutvā tiṭṭhati.	1489	
PA_tika-s03_01t:1489_3	Evarūpā pesi hotīti sā pesi gabbhāsaye katthaci alaggā yathāvuttamaṇḍo viya piṇḍito	1489	
PA_tika-s03_01t:1489_4	hutvā tiṭṭhati. Tenāha “vilīnatipusadisā”ti.	1489	
PA_tika-s03_01t:1490	Pesi nibbattatīti ettha pesīti nissakke paccattavacananti āha “tato pesito”ti.	149	
PA_tika-s03_01t:1491	Ghanassa saṇṭhānaṃ. Nibbattaṃ kammapaccayāti taṃsaṇṭhānaṃ rūpadhammanibbattiyā jāyati. “Jarāmaraṇaṃ aniccaṃ saṅkhataṃ paṭiccasamuppanna”nti hi vuttaṃ.	149	
PA_tika-s03_01t:1492	Pīḷakāti pīḷakasadisā maṃsapiṇḍā jāyanti.	149	
PA_tika-s03_01t:1493_0	Sattamādīnīti ādi-saddena aṭṭhamasattāhato paṭṭhāya yāva ekacattālīsā catuttiṃsa	1493	
PA_tika-s03_01t:1493_1	sattāhāni saṅgaṇhāti. Pariṇatakālanti gabbhassa pariṇatakālaṃ. Navamāsato bahi paripakko	1493	
PA_tika-s03_01t:1493_2	nāma hoti kesalomādinibbattito. Tenāha “dvācattālīse sattāhe etāni jāyantī”ti.	1493	
PA_tika-s03_01t:1494_0	Tassāti gabbhaseyyakasattassa. Mātuudarapaṭalena ekābaddho hoti yato mātarā paribhuttaāhāro	1494	
PA_tika-s03_01t:1494_1	āmāsaye patiṭṭhite gabbhassa nābhināḷānusārena gabbhagatassa sarīraṃ sampatvā āhārakiccaṃ	1494	
PA_tika-s03_01t:1494_2	karoti. Āhārasamuṭṭhānarūpaṃ samuṭṭhāpetīti gabbhagatassa kāye ojāya paccayo hoti.	1494	
PA_tika-s03_01t:1494_3	Sā ca taṃ paccayaṃ labhitvā ojaṭṭhamakaṃ rūpaṃ samuṭṭhāpeti. Evaṃ mātarā paribhuttaāhārapaccayena	1494	
PA_tika-s03_01t:1494_4	gabbhagato dasa māse yāpeti attano nābhināḷānusāragateneva tena yāva āhārasamuṭṭhānasattāho,	1494	
PA_tika-s03_01t:1494_5	tato paṭṭhāya āharaṇato. Keci pana “mātarā paribhuttaāhāro bāhiravaggo viya tassa	1494	
PA_tika-s03_01t:1494_6	kāyaṃ abhisanneti parisanneti, tena so yāpetī”ti vadanti. Kucchigataṃ udarapaṭalena	1494	
PA_tika-s03_01t:1494_7	tirohitattā bahi ṭhitanti vattabbataṃ na arahatīti “kucchiyā abbhantaragato”ti āha.	1494	
PA_tika-s03_01t:1494_8	Mātukucchigato naroti mātu tirokucchigato. Evaṃ khoti iminā yathāvuttākārena ayaṃ	1494	
PA_tika-s03_01t:1494_9	satto…pe… nibbattati, tasmā rūpaṃ na jīvo. Na hi diṭṭhigatassa sattāhakkamena vuḍḍhippatto	1494	
PA_tika-s03_01t:1494_10	icchito aniccatāpattito.	14941	
PA_tika-s03_01t:1495	Indakasuttavaṇṇanā niṭṭhitā.	149	
PA_tika-s03_01t:1496	2. Sakkanāmasuttavaṇṇanā	149	
PA_tika-s03_01t:1497_0	236. Sakkanāmakoti baliputto viya sakkassa vasena gahitanāmo. “Eso kirā”ti pāṭho.	1497	
PA_tika-s03_01t:1497_1	“Eko kirā”tipi likhanti. Mārassa pakkhe gato mārapakkhiko. Yadaññanti ettha yanti	1497	
PA_tika-s03_01t:1497_2	kiriyāparāmasanaṃ, tasmā yaṃ aññassa anusāsanaṃ, taṃ samaṇassa na sādhūti yojanā.	1497	
PA_tika-s03_01t:1497_3	Kāraṇenāti kāraṇamattena saṃvāso jāyati. Yena kenaci gahaṭṭhena vā pabbajitena vā.	1497	
PA_tika-s03_01t:1497_4	Taṃ kāraṇantaraṃ samāgataṃ purisaṃ sappañño sambuddho anukampituṃ nārahati visesādhigamābhāvā,	1497	
PA_tika-s03_01t:1497_5	sati pana tasmiṃ savisesaṃ pasādo hotīti. Manasā ce…pe… na tena hoti saṃyutto sinehavasena	1497	
PA_tika-s03_01t:1497_6	anukampā anuddayā tassā asaṃkiliṭṭhasabhāvattā.	1497	
PA_tika-s03_01t:1498	Sakkanāmasuttavaṇṇanā niṭṭhitā.	149	
PA_tika-s03_01t:1499	3. Sūcilomasuttavaṇṇanā	149	
PA_tika-s03_01t:1500_0	237. Gayāya avidūre bhavo gāmo “gayā”ti vuttoti āha “gayāya”nti, tenāha “gayāya avidūre	1500	
PA_tika-s03_01t:1500_1	niviṭṭhagāmaṃ upanisāyāti attho”ti. Gocaragāmanidassanaṃ hetaṃ. Idaṃ upari idaṃ heṭṭhāti	1500	
PA_tika-s03_01t:1500_2	natthi uppaṭipāṭiyo mañcapādānaṃ dvīsu passesu dīghabhāvena. Balikammatthāya kataṃ	1500	
PA_tika-s03_01t:1500_3	devatādhiṭṭhānanti adhippāyena devaṭṭhāne ṭhapenti. Aṭṭhapādamañcasadiso kira so	1500	
PA_tika-s03_01t:1500_4	heṭṭhupariparivattetabbato. Kathinasibbanasūci kathinasūci. Apaccattharitvāti kiñci	1500	
PA_tika-s03_01t:1500_5	saṅghikasenāsanassa upari paṭicchadanaṃ apaccattharitvā. Gavacchivijjhitaṃ viyāti	1500	
PA_tika-s03_01t:1500_6	tehi sūcilomehi gavacchijālaṃ viya gataṃ sabbaso samohataṃ.	1500	
PA_tika-s03_01t:1501_0	Idhāpi “kharasarīro”ti vatvā kharasarīraṃ kathinasūcisadisatāya lomassāti tassa tathābhāvassa	1501	
PA_tika-s03_01t:1501_1	kāraṇaṃ dassento “so kirā”tiādimāha. Attano hatthehīti saṅghikatelasammakkhitehi	1501	
PA_tika-s03_01t:1501_2	attano sarīraṃ makkhesi. Itīti vuttākārena.	1501	
PA_tika-s03_01t:1502	Samāgamaṭṭhānanti yakkhasannipātaṭṭhānaṃ. Soti sūcilomo yakkho. Manti ca tameva vadati.	150	
PA_tika-s03_01t:1503_0	Uṭṭhāpetvāti uddhaggā katvā. Apanāmesīti yathā so attano kāyaṃ upanetuṃ na sakkoti,	1503	
PA_tika-s03_01t:1503_1	tathā karonto thokaṃ apanāmesi. Amanuññoti pharusatikkhatāya na manuñño. Cittaṃ vā	1503	
PA_tika-s03_01t:1503_2	te khipissāmīti mayhaṃ ānubhāvena tava cittavikkhepaṃ vā karissāmi. Yathā pana so	1503	
PA_tika-s03_01t:1503_3	cittavikkhepaṃ kareyya, taṃ dassetuṃ “yesañhī”tiādi vuttaṃ. Bheravaṃ vāti vuttākārena	1503	
PA_tika-s03_01t:1503_4	aññathā vā bhayānakaṃ dassanamatteneva sattānaṃ bhayaṃ chambhitattaṃ lomahaṃsaṃ uppādetuṃ	1503	
PA_tika-s03_01t:1503_5	samatthaṃ. “Kathentānaṃyevā”ti vā pāṭho. Taṃ dvīsu pādesu gahetvā pāraṃ gaṅgāya khipissāmīti yojanā.	1503	
PA_tika-s03_01t:1504_0	Kutonidānāti kasmā kāraṇā? Aṭṭhakathāyaṃ pana samāsapadametaṃ, vibhattialopena niddesoti	1504	
PA_tika-s03_01t:1504_1	dassetuṃ “kiṃnidānā kiṃpaccayā”ti? Attho vutto. Cittaṃ ossajantīti kusalacittaṃ pavattituṃ	1504	
PA_tika-s03_01t:1504_2	appadānavasena purato khipanti. Kuto samuṭṭhāyāti micchāvitakkānaṃ samuṭṭhānaṃ pucchati?	1504	
PA_tika-s03_01t:1505_0	Kāmarāgādayo subhanimittādīsu ayonisomanasikārahetū. Kāmo pana ayonisomanasikāro	1505	
PA_tika-s03_01t:1505_1	ca niyakajjhattapariyāpannoti āha “ayaṃ attabhāvo nidānaṃ etesanti itonidānā”tiādi.	1505	
PA_tika-s03_01t:1505_2	Evamevāti aṭṭhakathāyaṃ kīḷāpasutakumārakā viya micchāvitakkā daṭṭhabbā, tesaṃ uppattiṭṭhānabhūto	1505	
PA_tika-s03_01t:1505_3	loko viya ayaṃ attabhāvaloko. Tehi ossajiyamānaṃ dhaṅkaṃ viya cittaṃ, tassa pāde	1505	
PA_tika-s03_01t:1505_4	baddhadīghasuttakaṃ viya taṃ dūrānubandhaṃ saṃyojananti evaṃ upamāya saṃsandanaṃ daṭṭhabbaṃ.	1505	
PA_tika-s03_01t:1506_0	Pāpavitakkānaṃ taṃsampayuttakilesānañca taṇhā visesapaccayo tadabhāvena tesaṃ abhāvatoti	1506	
PA_tika-s03_01t:1506_1	āha “taṇhāsinehato jātā”ti. Attabhāvapariyāpannattā “attani sambhūtā”ti vuttaṃ. Tena	1506	
PA_tika-s03_01t:1506_2	nesaṃ anaññahetukataṃ dasseti, nigrodhasseva khandhajātīti iminā pana puthubhāvañca,	1506	
PA_tika-s03_01t:1506_3	visattātiādinā dubbinissaṭatañca. Vatthukāmesu rūpārammaṇādīsu puthūsu. Puthū kilesakāmā	1506	
PA_tika-s03_01t:1506_4	kāmarūpataṇhādayo. Tehi kilesakāmehi karaṇabhūtehi. Attabhāvaṃ khandhapañcakaṃ. Ye	1506	
PA_tika-s03_01t:1506_5	vipassanāya yuttapayuttā yāthāvato jānanti.	1506	
PA_tika-s03_01t:1507_0	Yatoti paccatte nissakkavacananti āha “yaṃ nidānamassā”ti. “Vinodentī”ti kattuniddesena	1507	
PA_tika-s03_01t:1507_1	yena na vinodenti, taṃ kāraṇaṃ bādhitamevāti āha “maggasaccena vinodentī”ti. Vinodanañcettha	1507	
PA_tika-s03_01t:1507_2	santānato nīharaṇaṃ bahikaraṇaṃ sabbaso pahānaṃ, pahīne ca tasmiṃ kilese oghaṃ tarantīti	1507	
PA_tika-s03_01t:1507_3	dassento “duttara”ntiādimāha. Etasmiṃ adhigate na puna bhavoti apunabbhavo, nibbānanti	1507	
PA_tika-s03_01t:1507_4	āha “apunabbhavasaṅkhātassā”tiādi. Yasmā ettha “ye naṃ pajānanti, yatonidāna”nti	1507	
PA_tika-s03_01t:1507_5	padadvayena dukkhasamudayasaccāni, vinodanaggahaṇena maggasaccaṃ, apunabbhavaggahaṇena	1507	
PA_tika-s03_01t:1507_6	nirodhasaccaṃ pakāsitaṃ, tasmā vuttaṃ “cattāri saccāni pakāsento”ti.	1507	
PA_tika-s03_01t:1508_0	Tasmiṃyevāti yattha ṭhito “rāgo ca doso cā”tiādinā pañhaṃ pucchi, tasmiṃyeva padese	1508	
PA_tika-s03_01t:1508_1	ṭhito. Desanānusārenāti satthu sāmukkaṃsikadhammadesanāya anussaraṇena. Ñāṇaṃ pesetvāti	1508	
PA_tika-s03_01t:1508_2	vipassanāpaṭipāṭiyā nibbānaṃ pati anubodhañāṇaṃ pesetvā pavattetvā. Sotāpattiphale	1508	
PA_tika-s03_01t:1508_3	patiṭṭhitoti sahassanayapaṭimaṇḍitassa paṭhamamaggassa adhigamena paṭhamaphale patiṭṭhito	1508	
PA_tika-s03_01t:1508_4	paṭilabhatīti yojanā. Na kiliṭṭhattabhāve tiṭṭhanti mahānubhāvattā ariyadhammassa.	1508	
PA_tika-s03_01t:1508_5	Setakaṇḍupīḷakasūciyoti setabhāvaṃ patvā kaṇḍupīḷakā lomasūciyo sabbā anavasesā patitā	1508	
PA_tika-s03_01t:1508_6	paribhaṭṭhā apagatā. Bhummadevatāparihāranti bhummadevattabhāvanti.	1508	
PA_tika-s03_01t:1509	Sūcilomasuttavaṇṇanā niṭṭhitā.	150	
PA_tika-s03_01t:1510	4. Maṇibhaddasuttavaṇṇanā	151	
PA_tika-s03_01t:1511_0	238. Sukhaṃ paṭilabhatīti diṭṭhadhammikādibhedaṃ sukhaṃ adhigacchati. Niccameva seyyo	1511	
PA_tika-s03_01t:1511_1	satimato āyatiṃ hitacaraṇato. Maṇibhaddo “satimāpuggalo satokārī sampati veraṃ nappasavatī”ti	1511	
PA_tika-s03_01t:1511_2	adhippāyena “verā ca parimuccatī”ti āha. Bhagavā pana satimantatāsiddhiyā veraparimuccanaṃ	1511	
PA_tika-s03_01t:1511_3	na accantikaṃ, nāpi ekantikaṃ paṭipakkhena parato ca appahīnattāti taṃ nisedhento	1511	
PA_tika-s03_01t:1511_4	“verā ca na parimuccatī”ti vatvā, yaṃ accantikaṃ ekantikañca parassa vasena veraparimuccanaṃ,	1511	
PA_tika-s03_01t:1511_5	taṃ dassento “yassā”ti gāthamāha. Karuṇāyāti appanāppattāya karuṇāya. Karuṇāpubbabhāgeti	1511	
PA_tika-s03_01t:1511_6	karuṇābhāvanāya vasena uppāditapaṭhamajjhānūpacāre. Soti karuṇābhāvanaṃ bhāvento	1511	
PA_tika-s03_01t:1511_7	puggalo. Mettaṃsoti mettacittaṃ aṃso eko kusalakoṭṭhāso etassāti mettaṃso. Tassa	1511	
PA_tika-s03_01t:1511_8	kenacīti tassa arahato karuṇāya mettābhāvanāya ca sātisayattā tadabhāvena kenaci	1511	
PA_tika-s03_01t:1511_9	puggalena saddhiṃ verappasaṅgo nāma natthi. Iminā khīṇāsavepi mettākaruṇābhāvanārahite	1511	
PA_tika-s03_01t:1511_10	koci attano cittadosena veraṃ kareyya, na pana tasmiṃ mettākaruṇācetovimuttisamannāgate	15111	
PA_tika-s03_01t:1511_11	koci veraṃ kareyya. Evaṃ mahiddhikā brahmavihārabhāvanāti dasseti.	15111	
PA_tika-s03_01t:1512	Maṇibhaddasuttavaṇṇanā niṭṭhitā.	151	
PA_tika-s03_01t:1513	5. Sānusuttavaṇṇanā	151	
PA_tika-s03_01t:1514_0	239. Yakkhena gahito hotīti yakkhena anupaviṭṭho hoti. Tassa yakkhagahaṇassa kāraṇaṃ	1514	
PA_tika-s03_01t:1514_1	mūlato pabhuti vitthārato dassetuṃ “so”tiādimāha. Tassa antimabhavikattā ādito paṭṭhāya	1514	
PA_tika-s03_01t:1514_2	adhisīlasikkhāya sakkaccaṃ pūraṇanti dasseti “so pabbajitakālato”tiādinā. Paccāhāranti	1514	
PA_tika-s03_01t:1514_3	paṭikkhepaṃ. Imasmiṃ sarabhaññeti imasmiṃ mama dhammabhaṇane. Pattinti pattidānaṃ.	1514	
PA_tika-s03_01t:1514_4	Piyā honti, tenāha bhagavā “ākaṅkheyya ce, bhikkhave, bhikkhu ‘sabrahmacārīnaṃ piyo	1514	
PA_tika-s03_01t:1514_5	ca assaṃ manāpo ca garu ca bhāvanīyo cā’ti, sīlesvevassa paripūrakārī”ti. Tathā cāha	1514	
PA_tika-s03_01t:1514_6	“tasmiṃ sāmaṇere”tiādi.	1514	
PA_tika-s03_01t:1515_0	Vuḍḍhimanvāyāti yobbanappattiyā aṅgapaccaṅgānaṃ parivuḍḍhimāgamma. Kāmasambhogasamatthatāvasena	1515	
PA_tika-s03_01t:1515_1	paripakkindriyo. Anuyojetvāvāti vissajjetvāva, gihibhāve vā anuyojetvāva. “Pubbe	1515	
PA_tika-s03_01t:1515_2	tuyhaṃ putto sīlavā kalyāṇadhammo lajjī kukkuccako sikkhākāmoti sambhāvito, idāni	1515	
PA_tika-s03_01t:1515_3	tato aññathā jāto”ti ghosanāvasena devatānaṃ antare māheva me lajjaṃ uppādeyya.	1515	
PA_tika-s03_01t:1516_0	Pāṭihāriyapakkhañcāti cātuddasīpañcadasīaṭṭhamīnaṃ yathākkamaṃ ādito antato ādiantato	1516	
PA_tika-s03_01t:1516_1	ca pavesananikkhamanavasena uposathasīlassa paṭi paṭi abhimukhaṃ paccāvahitabbapakkhañca.	1516	
PA_tika-s03_01t:1516_2	Terasiyāpīti paraṃ sattamīnavamīsupīti attho. Pavesabhūtañhi uposathasīlassa sattamīsu	1516	
PA_tika-s03_01t:1516_3	samādinnaṃ sīlaṃ paṭipadaṃ, navamīsu nikkhamabhūtanti ācariyā. Porāṇaṭṭhakathāyaṃ	1516	
PA_tika-s03_01t:1516_4	pana paccuggamanānugamanapariyāyena vuttanti āha “manussā”tiādi. Aḍḍhamāsanti sakalakālapakkhaṃ.	1516	
PA_tika-s03_01t:1516_5	Evañhi vassavāsassa anugamanaṃ gataṃ hoti. Suṭṭhu samāgatanti suparisuddhaṃ sampannaṃ	1516	
PA_tika-s03_01t:1516_6	katvā attano santānaṃ āgataṃ. Taṃ pana attano cittena samaṃ pakārehi yuttaṃ hotīti	1516	
PA_tika-s03_01t:1516_7	āha “sampayutta”nti. Arahantānaṃ anukaraṇena seṭṭhacariyaṃ. “Na te hi yakkhā kīḷantī”ti	1516	
PA_tika-s03_01t:1516_8	attano puttassa kāye adhimuccanaṃ attano kīḷanaṃ viya hotīti katvā āha.	1516	
PA_tika-s03_01t:1517	Upāsikā yathāvuttauposathasīlena sīlavatī, sāmaṇero pana attano sāmaṇerasīlena sīlavā. Uppatitvāti ākāse uppatitvā. Mokkho natthi dukkhāvahassa kammassa katūpacitattā.	151	
PA_tika-s03_01t:1518_0	Duvidhepi kāmeti vatthukāmakilesakāme. Kilesakāmaṃ pariccajanto eva hi vatthukāme	1518	
PA_tika-s03_01t:1518_1	pariccajati nāma. Vibbhamanavasena āgacchati bhikkhāya āhiṇḍanādipabbajitakiccato.	1518	
PA_tika-s03_01t:1518_2	Uppabbajitvā vigatasīlassa jīvato ānāpānamattena jīvantopi so matakova. Vuttañhetaṃ	1518	
PA_tika-s03_01t:1518_3	“maraṇañhetaṃ, sunakkhatta, ariyassa vinaye, yo sikkhaṃ paccakkhāya hīnāyāvattatī”ti.	1518	
PA_tika-s03_01t:1519_0	Uṇhaṭṭhenāti sapariḷāhaṭṭhena. Abhidhāvathāti abhidhāvatīti imasmiṃ abhidhāvanakicce	1519	
PA_tika-s03_01t:1519_1	bhaddaṃ te hotūti vatvā gihibhāvāya abhidhāvatha. Nīharitvāti nikkhāmetvā. Ekādasahi	1519	
PA_tika-s03_01t:1519_2	aggīhi ādittattā mahāḍāhasadise. Sallakkhetvāti gihibhāve ādīnavaṃ, pabbajjāya ānisaṃsañca	1519	
PA_tika-s03_01t:1519_3	sallakkhetvā. Hirottappaṃ paṭilabhitvā “mama uppabbajitukāmataṃ sabrahmacārino jānissantī”ti.	1519	
PA_tika-s03_01t:1519_4	Catunnaṃ parisānaṃ cittasaṅkhobhavasena sakalajambudīpaṃ khobhetvā.	1519	
PA_tika-s03_01t:1520	Sānusuttavaṇṇanā niṭṭhitā.	152	
PA_tika-s03_01t:1521	6. Piyaṅkarasuttavaṇṇanā	152	
PA_tika-s03_01t:1522_0	240. Paccanteti pariyante. Pāṭiyekkanti saṅgītikāle visuṃ. Yamakavaggādikā brāhmaṇavaggapariyosānā	1522	
PA_tika-s03_01t:1522_1	chabbīsati vaggā etissāti chabbīsativaggā, tantīti pāḷi. Uccārapassāvādi evarūpaṃ	1522	
PA_tika-s03_01t:1522_2	dubbhojanaṃ, “asucijegucchabhāvena duṭṭhu bhojana”nti katvā, dubbhojanaggahaṇena	1522	
PA_tika-s03_01t:1522_3	vā vantagabbhamalādīni atidisati. Chaviādīni chetvāti chaviādīni ativijjha ativiya	1522	
PA_tika-s03_01t:1522_4	pavisitvā. Aṭṭhimiñjaṃ āhacca aṭṭhāsi pītisamuṭṭhānauḷāroḷārarūpappavattiyā. Tenāha	1522	
PA_tika-s03_01t:1522_5	“hadayaṅgamanīyo hutvā”ti.	1522	
PA_tika-s03_01t:1523_0	Dhammatāya samādiṇṇanti kassaci santike aggahetvā sayameva tasmiṃ khaṇe saṃyatā homāti	1523	
PA_tika-s03_01t:1523_1	yathāsaṃyatā. Tatiyapadenāti “sikkhema susīlya”nti iminā padena. Sesāti vuttāvasesā.	1523	
PA_tika-s03_01t:1523_2	Tisso adinnādānamicchācārasurāpānaviratiyo. Gahitā gobalībaddañāyena. Chātakaṃ dubbhikkhañca	1523	
PA_tika-s03_01t:1523_3	etthāti chātakadubbhikkhā, jighacchādubbhikkhābahulāyāti attho. Pisācayakkhayoniyāti	1523	
PA_tika-s03_01t:1523_4	pettivisayasadisayakkhayoniyā api nāma muccemāti yojanā.	1523	
PA_tika-s03_01t:1524	Piyaṅkarasuttavaṇṇanā niṭṭhitā.	152	
PA_tika-s03_01t:1525	7. Punabbasusuttavaṇṇanā	152	
PA_tika-s03_01t:1526_0	241. Vasanaṭṭhānaggahaṇena rattiṭṭhānadivāṭṭhānādayo saṅgaṇhāti. Dvādasahatthamattameva	1526	
PA_tika-s03_01t:1526_1	gaṇhāti pakatisañcaraṇūpacāramattabyāpanato. Yathāparisanti parisānurūpaṃ, yattha	1526	
PA_tika-s03_01t:1526_2	yattha parisā tiṭṭhati, taṃ taṃ ṭhānaṃ gacchati parisapariyantikattā. Satthu mukhavikārābhāvato	1526	
PA_tika-s03_01t:1526_3	pavesānuññaṃ sallakkhentī “nūna ayaṃ katādhikārā bhavissatī”ti anumānasiddhaṃ upanissayaṃ	1526	
PA_tika-s03_01t:1526_4	disvā. Ekībhāvagamanenāti hatthapāsūpagamanena parisāya missībhāvappattiyā. Puttakāti	1526	
PA_tika-s03_01t:1526_5	puttaputtiyo. Anukampāyañhi ka-saddo.	1526	
PA_tika-s03_01t:1527_0	Nibbānārammaṇena ariyamaggena muñciyamānā ganthā “nibbānaṃ āgamma pamuccantī”ti vuttā.	1527	
PA_tika-s03_01t:1527_1	Velātikkantāti pamāṇato paricchindituṃ na sakkāti āha “pamāṇātikkantā”ti. Piyāyanāti	1527	
PA_tika-s03_01t:1527_2	āsīsanā. Āsīsanaṃ pemavasena pemavatthuno esanā patthanāva hotīti āha “magganā patthanā”ti.	1527	
PA_tika-s03_01t:1527_3	Tatoti piyaputtādito. Pāṇīnanti sāmiatthe puthuvacanaṃ dukkhasaddāpekkhaṃ. Ke mocetīti	1527	
PA_tika-s03_01t:1527_4	mocanakiriyāya kammaṃ pucchati? Ibharo pana atthavasena vibhattivipariṇāmoti “pāṇineti	1527	
PA_tika-s03_01t:1527_5	āharitvā vattabba”nti āha. Abhisambudhanti abhisambudhanto. Tenāha “abhisambuddho”ti.	1527	
PA_tika-s03_01t:1527_6	Saddhammassāti upayogatthe sāmivacananti āha “saddhammameva ajānitvā”ti.	1527	
PA_tika-s03_01t:1528_0	Puttassa anumodanaṃ karontīti puttassa paṭipattianumodanaṃ karontī. Uggatāti ettha	1528	
PA_tika-s03_01t:1528_1	kalale vaṭṭadukkhe nimujjamānā tato sīsaṃ ukkhipituṃ asakkonti ajja buddhānubhāvena	1528	
PA_tika-s03_01t:1528_2	paññāsīsaṃ ukkhipitā uggatā. Puna vinipātābhāvato sammadeva uggatattā samuggatā.	1528	
PA_tika-s03_01t:1528_3	Tathābhūtā sāsanepi uggatā samuggatā jātā. Catusaccapaṭivedhabhāvanti catusaccapaṭivedhassa	1528	
PA_tika-s03_01t:1528_4	atthibhāvaṃ. Kaṇḍukacchuādīti ādi-saddena jegucchaasātādiṃ saṅgaṇhāti. Dibbasampattiṃ	1528	
PA_tika-s03_01t:1528_5	paṭilabhati pavattiyaṃ sampattidāyino kammassa katokāsattā. Tuṇhī uttarike hohīti	1528	
PA_tika-s03_01t:1528_6	mātu-vacanaṃ sampaṭicchitvā tassa visesādhigamassa avibandhakaraṇasammāpayogena yathāladdhavisesāya	1528	
PA_tika-s03_01t:1528_7	mātuyā vasena yasmā dhītā diṭṭhadhammikasampattilābhī, tasmā vuttaṃ “mātu ānubhāvenevā”ti.	1528	
PA_tika-s03_01t:1529	Punabbasusuttavaṇṇanā niṭṭhitā.	152	
PA_tika-s03_01t:1530	8. Sudattasuttavaṇṇanā	153	
PA_tika-s03_01t:1531_0	242. Karaṇīyenāti ettha karaṇīyanti vāṇijjakammaṃ adhippetanti taṃ vivaranto “anāthapiṇḍiko	1531	
PA_tika-s03_01t:1531_1	cā”tiādimāha. Vikkīyatīti vikkayaṃ gacchati. Tatheva karotīti yathā rājagahaseṭṭhinā	1531	
PA_tika-s03_01t:1531_2	sāvatthiṃ gantvā kataṃ, tatheva rājagahaṃ gantvā karoti. Svāyanti anāthapiṇḍiko.	1531	
PA_tika-s03_01t:1532_0	Taṃ divasanti yaṃ divasaṃ anāthapiṇḍiko, gahapati, rājagahasamīpaṃ upagato, taṃ divasaṃ.	1532	
PA_tika-s03_01t:1532_1	Paṇṇanti sāsanaṃ. Na suṇīti asuṇanto “paṇṇaṃ na suṇī”ti vutto. Dhammagāravena hi	1532	
PA_tika-s03_01t:1532_2	so seṭṭhi aññaṃ kiccaṃ tiṇāyapi na maññi. Tenāha “dhammassavanatthāyā”tiādi. Dārakarūpānanti	1532	
PA_tika-s03_01t:1532_3	dārakānaṃ. Anatthantarakaro hi rūpa-saddo yathā “gorūpāna”nti. Pañcavaṇṇanti khuddikādibhedaṃ	1532	
PA_tika-s03_01t:1532_4	pañcappakāraṃ pītiṃ paṭilabhi. Anukkamena hi tā etassa sambhavanti. “Sīsena uṭṭhāya…pe…	1532	
PA_tika-s03_01t:1532_5	gacchatī”ti padaṃ pītisamuṭṭhānarūpavasena lakkhetvā vuttaṃ.	1532	
PA_tika-s03_01t:1533_0	Sivathikāya vasatīti sivathikāya samīpe vasati. Susānassāsannaṭṭhāne hi so vihāro.	1533	
PA_tika-s03_01t:1533_1	Athassāti athassa anāthapiṇḍikassa “akālo…pe… upasaṅkamissāmī”ti etaṃ ahosi. Buddhagatāya	1533	
PA_tika-s03_01t:1533_2	satiyāti aññaṃ kiñci acintetvā buddhagatāya eva satiyā sayanavaragato nipajji. Tena	1533	
PA_tika-s03_01t:1533_3	vuttaṃ “taṃ divasa”ntiādi.	1533	
PA_tika-s03_01t:1534_0	Balavappasādoti buddhārammaṇā balavatī saddhā. Pītiālokoti purimabuddhesu cirakālaṃ	1534	
PA_tika-s03_01t:1534_1	paricayaṃ gatassa balavato pasādassa vasena “buddho”ti nāmaṃ savanamattena uppannāya	1534	
PA_tika-s03_01t:1534_2	uḷārāya pītiyā samuṭṭhāpito vipassanobhāsasadiso sātisayo āloko hoti cittapaccayautusamuṭṭhāno.	1534	
PA_tika-s03_01t:1534_3	Tenāha “sabbatamaṃ vigacchī”tiādi. “Devatā hi katā”tipi vadanti, purimo evettha yutto.	1534	
PA_tika-s03_01t:1535_0	Amanussāti adhigatavisesā devatā. Tā hi seṭṭhissa sampattiṃ paccakkhato passiṃsu.	1535	
PA_tika-s03_01t:1535_1	Tenāha “ayaṃ mahāseṭṭhī”tiādi. Allasarīranti tāvadeva chaḍḍitaṃ acchinnaṃ vā kaḷevaraṃ.	1535	
PA_tika-s03_01t:1535_2	Aparampīti mataṃ kuthitakuṇapaṃ. Parikiriṃsūti samantato osaritā ahesuṃ. Āloko antaradhāyipītivegassa	1535	
PA_tika-s03_01t:1535_3	mandabhāvena taṃsamuṭṭhānarūpānaṃ dubbalabhāvato.	1535	
PA_tika-s03_01t:1536_0	Imināvāti adhikārena sahassapadena eva sambandhitabbāni. Padaṃ vītiharati etthāti	1536	
PA_tika-s03_01t:1536_1	padavītihāro, padavītihāraṭṭhānaṃ. Samagamaneti dutavilambitaṃ akatvā samagamane.	1536	
PA_tika-s03_01t:1536_2	Tatoti tesu soḷasabhāgesu. Eko koṭṭhāsoti yathāvuttaṃ padavītihārapadesaṃ soḷasadhā	1536	
PA_tika-s03_01t:1536_3	bhinnassa eko bhāgo. Pavattacetanāti yathāvuttakalāsaṅkhātassa padesassa laṅghanadhāvanapavattacetanā.	1536	
PA_tika-s03_01t:1536_4	Padaṃ vā vītiharati etenāti padavītihāro, tathāpavattā kusalacetanā. “Tassā phalaṃ	1536	
PA_tika-s03_01t:1536_5	soḷasadhā katvā”ti vadanti. Patiṭṭhahantassa vasena gahitanti yojanā. Vivaṭṭanissitāya	1536	
PA_tika-s03_01t:1536_6	eva ratanattayapūjāya dhammassavanassa sikkhāpadasamādānassa saraṇagamanassa ca atthāya	1536	
PA_tika-s03_01t:1536_7	gacchatopi vasena vaṭṭati. Paṭhamaṃ vuttagamanaṃ lokuttaravisesādhigamassa ekantikaṃ,	1536	
PA_tika-s03_01t:1536_8	dutiyaṃ anekantikanti “vaṭṭatiyevā”ti sāsaṅkavacanaṃ.	1536	
PA_tika-s03_01t:1537_0	Soti anāthapiṇḍiko seṭṭhi. Anuyuttāti anugāmino sahāyā. Teva sandhāya vadati. “Sivako	1537	
PA_tika-s03_01t:1537_1	amanusso”ti apare. Na kevalaṃ “anuyuttāpi me atthi, kasmā bhāyāmī”ti evaṃ sūro ahosi?	1537	
PA_tika-s03_01t:1537_2	Atha kho buddhagatāya tikkhavisadasabhāvena sabbaṃ parissayaṃ madditvāpi agamāsīti	1537	
PA_tika-s03_01t:1537_3	dassetuṃ “apicā”tiādi vuttaṃ. Pakkhandanalakkhaṇā hi saddhā, tāya yuttako sappurisopi	1537	
PA_tika-s03_01t:1537_4	saddhammaguṇavasena sabbaṃ parissayaṃ madditvā pakkhandatīti daṭṭhabbaṃ.	1537	
PA_tika-s03_01t:1538_0	Sabbakāmasamiddhatā pariccāgasīlatā uḷārajjhāsayatā paradukkhāpanayakāmatā paresaṃ	1538	
PA_tika-s03_01t:1538_1	hitesitā parasampattipamodanāti evamādīnaṃ mahāguṇānaṃ vasena niccakālaṃ anāthānaṃ	1538	
PA_tika-s03_01t:1538_2	piṇḍadāyakattā “anāthapiṇḍiko”ti evaṃ uppannaṃ nāmaṃ. Evamāhāti “ehi sudattā”ti evaṃ āha.	1538	
PA_tika-s03_01t:1539_0	Kilesaparinibbānenāti sabbaso rāgādikilesavūpasamena. Kilesavūpasamanti sabbaso sabbesaṃ	1539	
PA_tika-s03_01t:1539_1	kilesānaṃ vūpasamaṃ aggamaggena patvā. Anupubbikathanti dānādikathaṃ. Sā hi anupubbena	1539	
PA_tika-s03_01t:1539_2	kathetabbattā “anupubbikathā”ti vuccati. Taṃ sandhāya vuttaṃ – “atha kho bhagavā	1539	
PA_tika-s03_01t:1539_3	anupubbiṃ kathaṃ kathesi. Seyyathidaṃ – dānakathaṃ sīlakathaṃ saggakathaṃ kāmānaṃ	1539	
PA_tika-s03_01t:1539_4	ādīnavaṃ okāraṃ saṃkilesaṃ nekkhamme ānisaṃsaṃ pakāsesī”ti. Matthaketi anupubbikathāya	1539	
PA_tika-s03_01t:1539_5	upari parato. Cattāri saccāni pakāsesīti yathā mahāseṭṭhi sahassanayapaṭimaṇḍite	1539	
PA_tika-s03_01t:1539_6	sotāpattiphale patiṭṭhāti, evaṃ pavattinivattiyo saha hetunā vibhajanto cattāri ariyasaccāni pakāsesīti.	1539	
PA_tika-s03_01t:1540	Sudattasuttavaṇṇanā niṭṭhitā.	154	
PA_tika-s03_01t:1541	9. Paṭhamasukkāsuttavaṇṇanā	154	
PA_tika-s03_01t:1542_0	243. Rathikanti racchaṃ. Gahetvāti gantvā. Siṅghāṭakanti aññattha tikoṇā racchā vuccati.	1542	
PA_tika-s03_01t:1542_1	Idha pana “catukka”nti vuttaṃ. “Madhupīkā”ti ettha madhu-saddena madhuviseso vuccatīti	1542	
PA_tika-s03_01t:1542_2	āha “gandhamadhupānaṃ pītā viyā”ti. Sāmaññajotanā hi visese tiṭṭhatīti gandhamadhūti	1542	
PA_tika-s03_01t:1542_3	ca ativiya madhuro madaniyo eko madhuviseso. Tenāha “asaññī hutvā sayatevā”ti.	1542	
PA_tika-s03_01t:1543_0	Na paṭivānīyaṃ na apanetabbanti appaṭivānīyaṃ. Tenāha “bāhirakañhī”tiādi. Yaṃ kiñci	1543	
PA_tika-s03_01t:1543_1	santapaṇītabhāvāvahaṃ na secananti asecanakaṃ. Tato eva anāsittakaṃ. Ojavantanti	1543	
PA_tika-s03_01t:1543_2	bahusammataojavantasadisatāya ojavantaṃ. Tenāha “yathā hī”tiādi. Dhammatāyāti attano	1543	
PA_tika-s03_01t:1543_3	sabhāveneva. Madhuro iṭṭho. Pivantī viyāti sukkāya bhikkhuniyā upanīyamānaṃ saddhammāmatarasaṃ	1543	
PA_tika-s03_01t:1543_4	attano sotañjaliṃ pūretvā odahantīva. Valāhakato āgataṃ valāhakaṃ.	1543	
PA_tika-s03_01t:1544	Paṭhamasukkāsuttavaṇṇanā niṭṭhitā.	154	
PA_tika-s03_01t:1545	10. Dutiyasukkāsuttavaṇṇanā	154	
PA_tika-s03_01t:1546	244. Bahuṃ vata puññaṃ pasavati sabbaganthavimuttiyā sīlasamannāgatena aggadakkhiṇeyyāya sukkāya theriyā bhojanassa dinnattā.	154	
PA_tika-s03_01t:1547	Dutiyasukkāsuttavaṇṇanā niṭṭhitā.	154	
PA_tika-s03_01t:1548	11. Cīrāsuttavaṇṇanā	154	
PA_tika-s03_01t:1549	245. Ekādasamaṃ uttānameva dasamena sadisattā. Tattha hi bhojanaṃ upāsakassa ābhataṃ, idha cīvaradānanti ayameva viseso.	154	
PA_tika-s03_01t:1550	Cīrāsuttavaṇṇanā niṭṭhitā.	155	
PA_tika-s03_01t:1551	12. Āḷavakasuttavaṇṇanā	155	
PA_tika-s03_01t:1552_0	246. Āḷaviyanti itthiliṅgavasena taṃ raṭṭhampi nagarampi vuccati. Raṭṭhe adhippetepi	1552	
PA_tika-s03_01t:1552_1	na ettha bahuvacanaṃ tathāruḷhiyā abhāvato. Tañca bhavananti tañca āḷavakassa yakkhassa	1552	
PA_tika-s03_01t:1552_2	bhavanaṃ. Tatthāti āḷavakassa bhavane. “Atha kho āḷavako yakkho yena bhagavā tenupasaṅkamī”ti	1552	
PA_tika-s03_01t:1552_3	ettha tasmiṃ pāṭhapadese. Ayamanupubbikathāti ayaṃ idāni vuccamānā anupubbato āgatā	1552	
PA_tika-s03_01t:1552_4	kathā. Āḷaviyā issaroti āḷavo, āḷavakoti ca rājā vutto. Kadāci corapaṭibāhanatthaṃ,	1552	
PA_tika-s03_01t:1552_5	kadāci ussāhasattivibhāvanavasena paṭirājanisedhanatthaṃ, kadāci lakkhayogyaviniyogavasena	1552	
PA_tika-s03_01t:1552_6	byāyāmakaraṇatthañca. Migānaṃ vananato vasanato vānato vā “migavā”ti laddhasamaññaṃ	1552	
PA_tika-s03_01t:1552_7	migavaṃ. Tassevāti rañño eva. Migoti eko eṇimigo. Tiyojananti accantasaṃyoge upayogavacanaṃ.	1552	
PA_tika-s03_01t:1552_8	Udakaṃ viya pavisitvā ṭhitanti yathā parissamappatto udakaṃ pavisitvā ṭhito nirassāso	1552	
PA_tika-s03_01t:1552_9	hoti, evaṃ viya ṭhitaṃ. Mūlanti samīpaṃ. Yakkhaṃ disvāva rañño bhayaṃ chambhitattaṃ	1552	
PA_tika-s03_01t:1552_10	ūrutthambhaṃ ahosi, tasmā rājā palāyituṃ nāsakkhi. Tena vuttaṃ “khādituṃ upagato”ti.	15521	
PA_tika-s03_01t:1552_11	Atha rājā dvidhā chinnaṃ migaṃ datvā attānaṃ mocetukāmo ahosi. Yakkho “nanu mama	15521	
PA_tika-s03_01t:1552_12	hatthagatakālato paṭṭhāya migopi mama santako, tattha kinnāma te kerāṭiyamidaṃ datvā	15521	
PA_tika-s03_01t:1552_13	attano mocana”nti rājānaṃ na muñci. Atha rājā tassa tādisaṃ paṭiññātaṃ akāsi. Tena	15521	
PA_tika-s03_01t:1552_14	vuttaṃ “rājā tena saddhi”ntiādi. Bhavanaṃ anupagatanti idaṃ mama bhavanaṃ anupagataṃ.	15521	
PA_tika-s03_01t:1552_15	Ananuññātanti upagatena sāmibhūtena ananuññātañca. Etena upagataṃ taṃ, idāni tādisena	15521	
PA_tika-s03_01t:1552_16	anuññātañca khādituṃ labhāmīti dasseti.	15521	
PA_tika-s03_01t:1553	Maccupatheti maccugocare. Āsannamaraṇatāya evamāhaṃsu.	155	
PA_tika-s03_01t:1554	Taṃ āḷavakakumāraṃ ādāya pakkamiṃsūti yojanā. Tassa rañño mahesī āḷavakakumārassa mātāti vuttā. Devisahassānaṃ vippalapantīnanti vacanaṃ pariṇāmetabbaṃ.	155	
PA_tika-s03_01t:1555_0	Desanāpariyosāneti yakkhaṃ dametvā paccāgantvā nagaradvārasamīpe rukkhamūle nisinnena	1555	
PA_tika-s03_01t:1555_1	bhagavatā sarājikāya mahatiyā parisāya desitadesanāya pariyosāne. Soti bhagavā. Bhavane	1555	
PA_tika-s03_01t:1555_2	evāti vimāne eva. Bhagavāpi passati pakaticakkhunāva nigrodhassa upari nibbattattā.	1555	
PA_tika-s03_01t:1556_0	Tatrāti tasmiṃ “rosetukāmatāyā”ti vacane. Tesanti sātāgirihemavatānaṃ. Kāladīpadesakulajanettiāyuppamāṇavisayaṃ	1556	
PA_tika-s03_01t:1556_1	pañcamahāvilokitaṃ. “Sītaṃ byapagataṃ hoti, uṇhañca upasammatī”tiādinā āgatāni dvattiṃsa	1556	
PA_tika-s03_01t:1556_2	pubbanimittāni. Kaṭippadesavatthikosakaṇṇato tidhā. Saddoti āḷavakassa ugghositasaddo.	1556	
PA_tika-s03_01t:1557	Iminā pasaṅgena sakalajambudīpaṃ byāpetvā pavatte aparepi tayo sadde yathā ete, evaṃ āḷavakassa ugghositasaddopīti dassetuṃ “cattāro”tiādi vuttaṃ. Osakkanteti parihāyamāne.	155	
PA_tika-s03_01t:1558	Cuṇṇentāti cuṇṇetuṃ samatthataṃ sandhāya vuttaṃ, na pana cuṇṇanavasena vuttaṃ. Tenāha “mā kassacī”tiādi. Ussāvabindumattampīti ussāvapatanamattampi. Khurappaṃ sallaṃ.	155	
PA_tika-s03_01t:1559_0	Seṭṭhānīti ajeyyena appaṭihatabhāvena uttamāni. Dussāvudhanti āvudhakiccakaraṃ uttariyaṃ	1559	
PA_tika-s03_01t:1559_1	dussaṃ. Imāni kira sakkādīnaṃ puññānubhāvena nibbattāni appaṭihatappabhāvāni paṭipakkhavidhamanayuttāni	1559	
PA_tika-s03_01t:1559_2	avajjhāni āvudhāni. Tenāha “yadi hī”tiādi.	1559	
PA_tika-s03_01t:1560	Asanivicakkaṃ viyāti asanimaṇḍalaṃ viya.	156	
PA_tika-s03_01t:1561	Pittanti alagaddapittaṃ. Bhindeyyāti āsiñceyya. Sukhanti sukaraṃ. Mudubhūtacittavavatthānakaraṇatthanti mudubhūtaṃ attano citte vavatthānassa karaṇatthaṃ.	156	
PA_tika-s03_01t:1562_0	Evaṃ vutteti “na khvāha”nti evaṃ vutte. Bhagavato sāsane ṭhite payirupāsitvā uggahitaṃ	1562	
PA_tika-s03_01t:1562_1	bhagavantaṃ payirūpāsitvā uggahitameva nāmāti āha “kassapaṃ…pe... uggahesu”nti. Puṭṭhapañhāti	1562	
PA_tika-s03_01t:1562_2	sammāsambuddhena puṭṭhapañhā. Yasmā buddhavisaye puṭṭhapañhā, tasmā buddhavisayāva honti.	1562	
PA_tika-s03_01t:1563_0	Paṭisedhetvāti vācāya asakkuṇeyyabhāveneva paṭisedhetvā. “Yadākaṅkhasī”ti padasandhivasena	1563	
PA_tika-s03_01t:1563_1	niddesoti āha “yadi ākaṅkhasī”ti. Tena tuyhaṃ pucchaṃ tāva sutvā vissajjessanti dasseti.	1563	
PA_tika-s03_01t:1563_2	Tenāha “na me”tiādi. Dutiyavikappe da-kāro padasandhikaroti āha “yaṃ ākaṅkhasī”ti.	1563	
PA_tika-s03_01t:1563_3	“Puccha, āvuso, sutvā jānissāmī”ti avatvā sabbaññubuddhassa aniyametvā vacanaṃ sabbavisayaṃ	1563	
PA_tika-s03_01t:1563_4	hotīti āha “sabbaṃ te”tiādi.	1563	
PA_tika-s03_01t:1564_0	Kiṃ sūti ettha kinti pucchāyaṃ, sūti saṃsaye, kiṃ nūti attho? Idhāti imasmiṃ loke.	1564	
PA_tika-s03_01t:1564_1	Tasmā vittanti yasmā vittikaraṇato vittaṃ. Sukatanti suṭṭhu sakkaccaṃ kataṃ. Sukhanti	1564	
PA_tika-s03_01t:1564_2	iṭṭhaphalaṃ. Tattha yaṃ padhānaṃ, taṃ dassetuṃ “kāyikacetasikaṃ sāta”ntiādi vuttaṃ.	1564	
PA_tika-s03_01t:1564_3	Nissandaphalañhi taggahaṇena gahitameva hoti. Appetīti pāpeti. Atisayatthajotano	1564	
PA_tika-s03_01t:1564_4	tara-saddoti āha “atisayena sādū”ti. Rasasaññitāya iṭṭhānaṃ rāgādidhammānaṃ. Kena	1564	
PA_tika-s03_01t:1564_5	pakārenāti kathaṃ-saddassa atthamāha. Kathaṃjīvinti yadi samāsapadametaṃ, “katha”nti	1564	
PA_tika-s03_01t:1564_6	sānunāsikā katāti āha “gāthābandhasukhattha”ntiādi.	1564	
PA_tika-s03_01t:1565_0	Saddhīdha vittanti ekadesena samudāyadassanaṃ samuddapabbatanidassanaṃ viya. Iti-saddo	1565	
PA_tika-s03_01t:1565_1	ādiattho daṭṭhabbo. “Vittikaraṇato vitta”nti vuttamatthaṃ sandhāya hetūpamāhi yojetvā	1565	
PA_tika-s03_01t:1565_2	dassetuṃ “yathā hī”tiādi vuttaṃ. Tena sukhāvahanato, dukkhapaṭibāhanato, dāliddiyūpasamanato,	1565	
PA_tika-s03_01t:1565_3	ratanapaṭilābhahetuto, lokasantatiāvahanato ca saddhā vittaṃ yathā taṃ hiraññasuvaṇṇādīni.	1565	
PA_tika-s03_01t:1565_4	Tenāha “eva”ntiādi. Nanu cetanā sammādiṭṭhiādayo ca sātisayaṃ vipākasukhaṃ āvahanti,	1565	
PA_tika-s03_01t:1565_5	taṃ kathaṃ saddhā āvahatīti? Saddhādhurabhāvasabhāvato. Tenāha “saddhādhurena paṭipannāna”nti.	1565	
PA_tika-s03_01t:1565_6	Tassa ca sesapadesupi yojetabbaṃ.	1565	
PA_tika-s03_01t:1566_0	Idāni yaṃ hiraññasuvaṇṇādi saddhāvittassa opammaṃ, taṃ hīnaṃ, saddhāvittameva uttamanti	1566	
PA_tika-s03_01t:1566_1	pāḷiyaṃ seṭṭhaggahaṇaṃ katanti dassetuṃ “yasmā panā”tiādi vuttaṃ. Paralokaṃ gataṃ	1566	
PA_tika-s03_01t:1566_2	anugacchatīti anugāmikaṃ. Aññehi na sādhāraṇanti anaññasādhāraṇaṃ. Sabbasampattihetūti	1566	
PA_tika-s03_01t:1566_3	sabbāsaṃ sīlasampadādīnaṃ lokiyalokuttarānaṃ sampattīnaṃ hetu. Anatthāya hoti anupāyapaṭipattito.	1566	
PA_tika-s03_01t:1566_4	Tasmā anugāmikattā. Anaññasādhāraṇattā sabbasampattihetubhāvato hiraññādivittanidānattā	1566	
PA_tika-s03_01t:1566_5	ca saddhāvittameva seṭṭhaṃ. Ukkaṭṭhaparicchedadesanā yathā “satthā devamanussāna”nti.	1566	
PA_tika-s03_01t:1567_0	“Dasakusaladhammo”ti iminā ekaccānaṃyeva dānādidhammānaṃ saṅgaho, na sabbesanti asaṅgahitasaṅgaṇhanatthaṃ	1567	
PA_tika-s03_01t:1567_1	“dānasīlabhāvanādhammo vā”ti vuttaṃ. “Sukha”nti tividhassapi sukhassa sādhāraṇaggahaṇametanti	1567	
PA_tika-s03_01t:1567_2	taṃ savisesaladdhaṃ puggalavasena dassento “soṇaseṭṭhi…pe… āvahatī”ti āha. Yo so	1567	
PA_tika-s03_01t:1567_3	padumavatiyā deviyā putto mahāpadumo nāma rājā dibbasukhasadisaṃ rajjasukhamanubhavitvā	1567	
PA_tika-s03_01t:1567_4	pacchā paccekabuddho hutvā nibbānasukhamanubhavi, taṃ nidassanabhāvena gahetvā āha	1567	
PA_tika-s03_01t:1567_5	“mahāpadumādīnaṃ viya nibbānasukhañca āvahatī”ti.	1567	
PA_tika-s03_01t:1568_0	Atthuddhāranayena saccasaddaṃ saṃvaṇṇento “anekesu atthesu dissatī”ti āha. Vācāsacce	1568	
PA_tika-s03_01t:1568_1	dissati saccasaddo “bhaṇe”ti vuttattāti adhippāyo. Viratisacce dissati. Veramaṇīsu	1568	
PA_tika-s03_01t:1568_2	hi patiṭṭhitā samaṇabrāhmaṇā “sacce ṭhitā”ti vuccanti. Attākārampi vatthuṃ idameva	1568	
PA_tika-s03_01t:1568_3	saccaṃ moghamaññanti pavattiyākāraṃ upādāya diṭṭhi eva saccanti diṭṭhisaccaṃ, tasmiṃ	1568	
PA_tika-s03_01t:1568_4	diṭṭhisacce dissatīti yojanā. Brāhmaṇasaccānīti paramatthabrahmānaṃ saccāni, yāni	1568	
PA_tika-s03_01t:1568_5	“sabbe pāṇā avajjhā, sabbe kāmā aniccā, sabbe bhavā aniccā, nāhaṃ kvacani kassaci	1568	
PA_tika-s03_01t:1568_6	kiñcanatasmi”ntiādinā catukkanipāte āgatāni. Paramatthabhūtaṃ saccaṃ nibbānaṃ. Abbhantaraṃ	1568	
PA_tika-s03_01t:1568_7	katvāti antogadhameva katvā, tehi saddhinti attho paramatthasaccānampi sādutarattā.	1568	
PA_tika-s03_01t:1568_8	Yassānubhāvenāti yassa vācāsaccassa ānubhāvena.	1568	
PA_tika-s03_01t:1569_0	Udakamhi dhāvatīti udakapiṭṭhiyaṃ abhijjamānāyaṃ pathaviyā viya dhāvati gacchati	1569	
PA_tika-s03_01t:1569_1	mahākappinarājā viya. Visampi saccena hananti paṇḍitāti kaṇhadīpāyanādayo viya. Saccenāti	1569	
PA_tika-s03_01t:1569_2	macchajātake bodhisattassa viya saccena devo thanayaṃ pavassati. Sacce ṭhitāti viratisacce	1569	
PA_tika-s03_01t:1569_3	vācāsacce ca ṭhitā tayopi bodhisattā. Nibbutinti nibbānaṃ patthayanti. Sādutaranti	1569	
PA_tika-s03_01t:1569_4	sātataraṃ iṭṭhataravipākadānato.	1569	
PA_tika-s03_01t:1570_0	Rasānanti niddhāraṇatthe sāmivacanaṃ. Niddhāraṇañca koci kutoci kenaci imanti kassaci	1570	
PA_tika-s03_01t:1570_1	vacanaṃ na sādhetīti dassento “ye ime”tiādimāha. Tena hi nibbānaṃ rasasamudāyato	1570	
PA_tika-s03_01t:1570_2	sādutaratāvisesena niddhārīyati. Tattha ye ime vuccantīti yojanā. Sāyanīyadhammāti	1570	
PA_tika-s03_01t:1570_3	jivhāya sāyitabbā dhammā. Rasāyatanaṃ rasoti āha “mūlaraso khandharaso”tiādi. Phalarasanti	1570	
PA_tika-s03_01t:1570_4	phalassa rasaṃ, phalaṃ pīḷetvā tāpetvā gahetabbarasanti attho. Arasarūpoti ācārarahitasabhāvo.	1570	
PA_tika-s03_01t:1570_5	Rūpassa assādanavasena uppajjanakasukhadhammā rūparasā. Esa nayo saddarasādīsu. Saddarasoti	1570	
PA_tika-s03_01t:1570_6	byañjanasambhūto raso. Vimuttirasoti vimuttisampattiko raso. Attharasoti atthassa	1570	
PA_tika-s03_01t:1570_7	paṭivijjhanavasena uppajjanakasukhaṃ attharaso, tathā dhammaraso veditabbo. Rūpācārātiādīsu	1570	
PA_tika-s03_01t:1570_8	rasaggahaṇena phalarasaṃ vadati. So hi phalassa rūpo ca, rasitabbato āsādetabbato	1570	
PA_tika-s03_01t:1570_9	raso cāti “rūparaso”ti vuccati. Ācāro pana sāmaggīrasahetutāya “raso”ti vutto. Saccaṃ	1570	
PA_tika-s03_01t:1570_10	haveti ettha haveti ekaṃsatthe nipāto, ekaṃsattho ca avadhāraṇamevāti āha “saccameva	15701	
PA_tika-s03_01t:1570_11	sādutara”ntiādi. Sarīramupabrūhenti, na cittaṃ. Nanu ca sukhuppattipayojanattā cittampi	15701	
PA_tika-s03_01t:1570_12	upabrūhentīti? Na, sukhassa sarīrabrūhanaṃ paṭicca uppannattā. Viratisaccavācāti	15701	
PA_tika-s03_01t:1570_13	saccavisesena sampajjanaṃ vadati. Cittamupabrūheti padālikāya virativācāya saccarase	15701	
PA_tika-s03_01t:1570_14	sati samathavipassanādīhi cittaparibrūhanassa sambhavato maggaphalānisaṃsaṃ gaṇhāti.	15701	
PA_tika-s03_01t:1570_15	Asaṃkilesikañca sukhamāvahati vivaṭṭasannissitattā. Vimuttirasoti phalasukhaṃ vadati	15701	
PA_tika-s03_01t:1570_16	nibbānasukhampi vā. Paramatthasaccaraso nāma nibbānaraso. Tathā hi taṃ “accutirasaṃ	15701	
PA_tika-s03_01t:1570_17	assāsakaraṇarasa”ntipi vuccati. Tena paribhāvitattāti vimuttirasassa sādutarabhāvadassanatthaṃ.	15701	
PA_tika-s03_01t:1570_18	Evaṃ santepi “vimuttirasaparibhāvitattā”ti etena kāmaṃ vimuttiraso vā paramatthasaccaraso	15701	
PA_tika-s03_01t:1570_19	vā sādutararasāti dasseti. Tadadhigamūpāyabhūtanti tassa paramatthasaccassa adhigamūpāyabhūtaṃ.	15701	
PA_tika-s03_01t:1570_20	Atthañca dhammañcāti phalañca kāraṇañca nissāya pavattito attharasā dhammarasā ca	15702	
PA_tika-s03_01t:1570_21	sādū, tatopi paramatthasaccameva sādurasanti adhippāyo.	15702	
PA_tika-s03_01t:1571_0	Lokuttaraṃ lokiyañca atthaṃ ajānanto andho, lokiyatthameva jānanto ekacakkhu, ubhayaṃ	1571	
PA_tika-s03_01t:1571_1	jānanto dvicakkhu. Parahitaṃ attahitañca ajānanto andho, attahitameva jānanto ekacakkhu,	1571	
PA_tika-s03_01t:1571_2	ubhayatthaṃ jānanto dvicakkhu. So dvicakkhupuggalo paññājīvī. Taṃ pana gahaṭṭhapabbajitavasena	1571	
PA_tika-s03_01t:1571_3	vibhajitvā dassetuṃ “gahaṭṭho vā”tiādi vuttaṃ. Gahaṭṭhapaṭipadaṃ ārādhetvā cāti yojanā.	1571	
PA_tika-s03_01t:1571_4	Ārādhetvāti ca sādhetvāti attho.	1571	
PA_tika-s03_01t:1572_0	Purimanayenevāti kassapasammāsambuddhavissajjitanayeneva. Kiñcāpīti anujānanasandassanatthe	1572	
PA_tika-s03_01t:1572_1	nipāto. Kiṃ anujānātīti? Gāthāya catūhi padehi vuttesu atthesu ekassa atthassa siddhiyaṃ	1572	
PA_tika-s03_01t:1572_2	itaresampi siddhiṃ anujānāti. Tenāha “yo catubbidhamoghaṃ…pe… parisujjhatī”ti. Kiṃ	1572	
PA_tika-s03_01t:1572_3	sandassetīti? Yesaṃ pāpadhammānaṃ balavabhāvena oghataraṇādi na sijjhati, tesaṃ paṭipakkhānaṃ	1572	
PA_tika-s03_01t:1572_4	nissandehavasena sandassanaṃ. Tenāha “evaṃ santepī”tiādi. Oghataraṇanti oghataraṇapaṭipattiṃ.	1572	
PA_tika-s03_01t:1572_5	Asaddahantoti evaṃ paṭipajjanto imāya paṭipattiyā oghaṃ taratīti na saddahanto. Na	1572	
PA_tika-s03_01t:1572_6	pakkhandatīti pakkhandanalakkhaṇāya saddhāya na ugghāṭīyatīti na otarati. Cittavossaggenāti	1572	
PA_tika-s03_01t:1572_7	yathākāmācāravasena cittassa vossajjanena. Pamatto pamādaṃ āpanno. Tatthevāti kāmesu	1572	
PA_tika-s03_01t:1572_8	eva. Visattattā laggattā. Vokiṇṇoti visevito. Tasmāti vuttassa catubbidhassapi atthassa	1572	
PA_tika-s03_01t:1572_9	hetubhāvena paccāmasanaṃ. Tappaṭipakkhanti assaddhiyādīnaṃ paṭipakkhaṃ saddhādīnaṃ okāsattā.	1572	
PA_tika-s03_01t:1573_0	Etāyāti gāthāyaṃ iminā padenāti sambandho. Sappurisasaṃsevo saddhammassavanaṃ yonisomanasikāro	1573	
PA_tika-s03_01t:1573_1	dhammānudhammapaṭipattīti imesaṃ sotāpattimaggādhigamassa aṅgānaṃ āsannakāraṇaṃ saddhindriyanti	1573	
PA_tika-s03_01t:1573_2	āha “sotāpattiyaṅgapadaṭṭhānaṃ saddhindriya”nti. Vuttañhetaṃ – “saddhājāto upasaṅkamati,	1573	
PA_tika-s03_01t:1573_3	upasaṅkamanto payirupāsati, payirupāsanto sotaṃ odahati, ohitasoto dhammaṃ suṇātī”tiādi.	1573	
PA_tika-s03_01t:1573_4	Diṭṭhoghaṃ tarati etenāti diṭṭhoghataraṇaṃ, diṭṭhoghassa taraṇaṃ. Kāmañcettha “tarati	1573	
PA_tika-s03_01t:1573_5	ogha”nti vuttaṃ, vattamānasamīpepi pana vattamānaṃ viya voharaṇaṃ yuttaṃ diṭṭhoghassa	1573	
PA_tika-s03_01t:1573_6	tiṇṇabhāvassa ekantikattāti “sotāpannañca pakāsetī”ti vuttaṃ. Esa nayo sesesupi.	1573	
PA_tika-s03_01t:1573_7	Diṭṭhivicikicchādipaṭipattantarāyakarānaṃ pāpadhammānaṃ samucchinnattā sotāpanno…pe…	1573	
PA_tika-s03_01t:1573_8	appamādena samannāgato. “Sotāpatti…pe… taratī”ti ettake vutte sakideva imassa lokassa	1573	
PA_tika-s03_01t:1573_9	āgamanampi gahitaṃ siyāti tannivattanatthaṃ “ārādhetvā…pe… avasesa”nti vuttaṃ. Nanu	1573	
PA_tika-s03_01t:1573_10	“avasesa”nti vuttattā sotāpattimaggena atiṇṇaṃ anavasesaṃ bhavoghavatthu gahitameva	15731	
PA_tika-s03_01t:1573_11	siyāti? Na, upari dvīhi maggehi taritabbānaṃ tesaṃ parato dvinnaṃ pahānavasena vuccamānattā.	15731	
PA_tika-s03_01t:1573_12	Apavādavisayampi pariharati – “evaṃ esā codanā attano visaye na patiṭṭhātī”ti. Anādikālabhāvattā	15731	
PA_tika-s03_01t:1573_13	kāmasaññāya kāmoghataraṇaṃ mahatā eva vīriyena sādhetabbanti āha “vīriyenā”ti. Tatiyaṃ	15731	
PA_tika-s03_01t:1573_14	maggaṃ ārādhetvā. Kāmoghassa vatthu kāmoghavatthu, kāmaguṇehi saddhiṃ sabbo kāmabhavo.	15731	
PA_tika-s03_01t:1573_15	Kāmoghasaññitanti kāmoghasaṅkhātaṃ. Kāmanaṭṭhena kāmo ca so dukkho cāti kāmadukkhaṃ.	15731	
PA_tika-s03_01t:1573_16	Assādanaṭṭhena kāmo eva saññāti kāmasaññā, sabbaso samucchinnattā vigatā kāmasaññā	15731	
PA_tika-s03_01t:1573_17	etissāti vigatakāmasaññā. Sabbesaṃ rāgādimalānaṃ mūlabhūtattā sattasantānassa visesato	15731	
PA_tika-s03_01t:1573_18	malīnasabhāvāpādanato paramaṃ ukkaṃsagataṃ malanti paramamalaṃ, avijjā. Tenāha bhagavā	15731	
PA_tika-s03_01t:1573_19	– “avijjāparamaṃ mala”nti.	15731	
PA_tika-s03_01t:1574_0	Paññāpadaṃ gahetvāti yathāvuttaṃ paññāpadaṃ hadaye ṭhapetvā. Tappasaṅgena attano	1574	
PA_tika-s03_01t:1574_1	paṭibhānena sabbehi viya uggahitaniyāmena. Sabbatthevāti pañcasupi ṭhānesu. Atthayuttipucchāti	1574	
PA_tika-s03_01t:1574_2	paññādiatthasamadhigamassa yuttiyā kāraṇassa pucchā. Tenāha “ayaṃ hī”tiādi. Paññādiatthaṃ	1574	
PA_tika-s03_01t:1574_3	ñatvāti paññādhana-kitti-mitta-abhisamparāyasaṅkhātaṃ atthaṃ sarūpato saccapaṭivedhanipphādanena	1574	
PA_tika-s03_01t:1574_4	ñāṇena jānitvā. Nanu esa lokuttaraṃ sotāpattimaggaphalapaññaṃ tadadhigamūpāyaṃ lokiyapaññañca	1574	
PA_tika-s03_01t:1574_5	abhibhavitvā ṭhito, so kasmā tattha atthayuttiṃ pucchatīti? Saccametaṃ, upari pana	1574	
PA_tika-s03_01t:1574_6	samādhissa yuttiṃ pucchitukāmo paññāya seṭṭhabhāvato, tassa ca ekadeseneva adhigatattā	1574	
PA_tika-s03_01t:1574_7	tameva ādiṃ katvā pucchati. “Kāya yuttiyā”tiādi atthavaṇṇanaṃ atidissati “esa nayo	1574	
PA_tika-s03_01t:1574_8	dhanādīsū”ti. Tatthāpi atthayuttipucchābhāvo pana “sabbatthevā”ti iminā vibhāvitoti.	1574	
PA_tika-s03_01t:1575_0	Saddhāsussūsāappamādauṭṭhānasaṅkhātehi catūhi kāraṇehi. Kāyasucaritādibhedena ājīvaṭṭhamakasīlabhūtena.	1575	
PA_tika-s03_01t:1575_1	Samathavipassanābhūtena nippariyāyena bodhipakkhiye eva gaṇhanto “aparabhāge”ti āha.	1575	
PA_tika-s03_01t:1575_2	Pariyāyabodhipakkhiyā pana visesato vuṭṭhānagāminivipassanākālepi labbhanti. Pubbabhāgeti	1575	
PA_tika-s03_01t:1575_3	vā taruṇavipassanākālaṃ. Tato pubbasādhanañca sandhāya “aparabhāge”ti punāha, tato	1575	
PA_tika-s03_01t:1575_4	paranti attho. Dhammanti paṭipattidhammaṃ. Na saddhāmattakeneva paññaṃ labhatīti	1575	
PA_tika-s03_01t:1575_5	yojanā. Yadi evaṃ kasmā “saddahāno”ti vuttanti āha “yasmā panā”tiādi. Kiṃ vuttaṃ	1575	
PA_tika-s03_01t:1575_6	hotītiādinā vuttameva atthaṃ vivarati. Na kevalaṃ sussūsāmattena paññāpaṭilābho,	1575	
PA_tika-s03_01t:1575_7	atha kho appamādena paññaṃ labhatīti dassetuṃ pāḷiyaṃ “appamatto vicakkhaṇo”ti vuttanti	1575	
PA_tika-s03_01t:1575_8	tadatthaṃ dassento “eva”ntiādimāha.	1575	
PA_tika-s03_01t:1576_0	Idāni saddhādīnaṃ paññāpaṭilābhassa taṃtaṃvisesapaccayāni nīharitvā dassetuṃ “eva”nti	1576	
PA_tika-s03_01t:1576_1	vuttaṃ. Sussūsāyāti sotukāmatāya. Sā atthato upasaṅkamanādi. Paññādhigamūpāyanti	1576	
PA_tika-s03_01t:1576_2	pariyattidhammamāha. Tenāha “suṇātī”ti. Gahitaṃ na pamussati, satiavippavāsalakkhaṇo	1576	
PA_tika-s03_01t:1576_3	hi appamādoti. Na kevalaṃ yāthāvato gahaṇakosallameva vicakkhaṇatā, atha kho yāthāvato	1576	
PA_tika-s03_01t:1576_4	paññāsampavedhanañcāti āha “vitthārikaṃ karotī”ti. Idāni paññāpaṭilābhahetuṃ matthakaṃ	1576	
PA_tika-s03_01t:1576_5	pāpetvā dassetuṃ “sussūsāya vā”tiādi vuttaṃ. Atthamupaparikkhatīti sutakatānaṃ dhammānaṃ	1576	
PA_tika-s03_01t:1576_6	pāḷiatthūpaparikkhāpubbakaṃ rūpārūpavibhāgaṃ paramatthaṃ salakkhaṇato sāmaññalakkhaṇato	1576	
PA_tika-s03_01t:1576_7	ca upaparikkhati vīmaṃsati. Anupubbenāti evaṃ ñātapariññaṃ patvā tīraṇapariññāya	1576	
PA_tika-s03_01t:1576_8	tato anukkamena tīraṇapariññaṃ pahānapariññañca matthakaṃ pāpento maggappaṭipāṭiyā	1576	
PA_tika-s03_01t:1576_9	paramatthasaccabhūtaṃ nibbānaṃ sacchikaroti.	1576	
PA_tika-s03_01t:1577_0	Imāni saddhādīni cattāri kāraṇāni matthakaṃ pāpetvā dassento āha “desakālādīni ahāpetvā”ti.	1577	
PA_tika-s03_01t:1577_1	Yasmiṃ dese yasmiṃ kāle ye ca sahāyake nissāya yaṃ kiccaṃ tiretabbaṃ, tāni desakālādīni	1577	
PA_tika-s03_01t:1577_2	anatikkamitvā attano abhivuḍḍhiṃ icchantena “ayaṃ nāma deso, yatthāhaṃ etarahi vasāmi,	1577	
PA_tika-s03_01t:1577_3	ayaṃ kālo, ime mittā, ime amittā, ime āyavayā, ahañca ediso jāti-kula-padesa-balabhoga-parivārādīhi,	1577	
PA_tika-s03_01t:1577_4	taṃ kiccaṃ idāni āraddhabbaṃ, idāni nāraddhabba”nti sabbaṃ upaparikkhitvā paṭipajjitabbaṃ.	1577	
PA_tika-s03_01t:1577_5	Evaṃ paṭipajjanto hi lokiyassa dhanassa paṭirūpādhigamūpāyaṃ karoti nāma. Lokuttarassa	1577	
PA_tika-s03_01t:1577_6	pana sīlavisodhanādivasena veditabbaṃ. Vahitabbabhāvena dhuro viyāti dhuro, bhāro.	1577	
PA_tika-s03_01t:1577_7	Idha pana dhurasampaggaho uttarapadalopena dhuro, vīriyaṃ. So sātisayo etassa atthīti	1577	
PA_tika-s03_01t:1577_8	dhuravā. “Uṭṭhātā”ti padena kāyikavīriyassa vakkhamānattā “cetasikavīriyavasenā”ti	1577	
PA_tika-s03_01t:1577_9	visesitaṃ. Anikkhittadhuro dhorayhabhāvato. Tiṇā bhiyyo na maññatīti tiṇaṃ viya paribhavanto	1577	
PA_tika-s03_01t:1577_10	atibhuyya vattatīti attho. Ādinā nayenāti ettha ādi-saddena –	15771	
PA_tika-s03_01t:1578	“Karaṃ purisakiccāni, so sukhā na vihāyati; ;	157	
PA_tika-s03_01t:1579	“Na divā soppasīlena, rattimuṭṭhānadessinā;	157	
PA_tika-s03_01t:1580	Niccaṃ mattena soṇḍena, sakkā āvasituṃ ghara”nti ca. ; –	158	
PA_tika-s03_01t:1581_0	Evamādīnaṃ saṅgaho. Asithilaparakkamo analasabhāvato. Ekamūsikāyāti ekāya matamūsikāya.	1581	
PA_tika-s03_01t:1581_1	Nacirassevāti catumāsabbhantareyeva. Catusatasahassasaṅkhaṃ cūḷantevāsī viyāti kākaṇikaḍḍhakahāpaṇa-soḷasa-kahāpaṇa-catuvīsati-kahāpaṇa-sataharaṇakkamena	1581	
PA_tika-s03_01t:1581_2	dve satasahassāni, cūḷakamahāseṭṭhino dhītulābhavasena dve satasahassānīti evaṃ catusatasahassasaṅkhaṃ	1581	
PA_tika-s03_01t:1581_3	dhanaṃ ekamūlena yathā cūḷantevāsī vindi, evaṃ aññopi patirūpakārī dhuravā uṭṭhātā	1581	
PA_tika-s03_01t:1581_4	vindate dhanaṃ. Ayañca attho cūḷakaseṭṭhijātakena dīpetabbo. Vuttañhetaṃ –	1581	
PA_tika-s03_01t:1582	“Appakenapi medhāvī, pābhatena vicakkhaṇo;	158	
PA_tika-s03_01t:1583	Samuṭṭhāpeti attānaṃ, aṇuṃ aggiṃva sandhama”nti. ;	158	
PA_tika-s03_01t:1584_0	Vattaṃ katvāti adhiṭṭhānavattaṃ katvā. “Saccavādī bhūtavādī”ti kittiṃ pappotīti yojanā.	1584	
PA_tika-s03_01t:1584_1	Icchitapatthitanti yehi mittaṃ icchati, tehi itaraṃ patthitaṃ. Mittāni ganthatīti	1584	
PA_tika-s03_01t:1584_2	mittabhāvaṃ ghaṭeti. Dānassa piyabhāvakaraṇato “dadaṃ piyo hotī”ti vuttaṃ. Yaṃ dānaṃ	1584	
PA_tika-s03_01t:1584_3	ekantato mittabhāvāvahaṃ, taṃ dassento “duddadaṃ vā dadaṃ taṃ ganthatī”ti āha. Dadanti	1584	
PA_tika-s03_01t:1584_4	ca lakkhaṇavacanametanti āha “dānamukhena vā”tiādi.	1584	
PA_tika-s03_01t:1585_0	Āḷavakassa ajjhāsayānurūpaṃ gahaṭṭhavasena vissajjento. Saddhā etassa atthīti saddho,	1585	
PA_tika-s03_01t:1585_1	tassa saddhassa. Gharamesinoti gharāvāsasaṅkhātaṃ gharaṃ esantassa. Gharāvāsasannissitattā	1585	
PA_tika-s03_01t:1585_2	“ghara”nti kāmaguṇā vuccantīti āha “pañca kāmaguṇe”ti. “Ete caturo dhammā”tiādinā	1585	
PA_tika-s03_01t:1585_3	gahitā anantaragāthāya vuttadhammā evāti dassento “vuttappakāraṃ sacca”ntiādimāha.	1585	
PA_tika-s03_01t:1585_4	Tattha “ime kusalā, ime akusalā”tiādinā te atthe yāthāvato dhāraṇato upadhāraṇato	1585	
PA_tika-s03_01t:1585_5	dhammo. Saññā cittacetasikānaṃ dhāraṇaṃ, avicchedato sandhāraṇato kusalasantānaṃ	1585	
PA_tika-s03_01t:1585_6	dhāretīti dhiti, vīriyaṃ. Cajati etenāti cāgo, dānaṃ. Paccayavekallato phaluppādanasamatthatāvasena santi.	1585	
PA_tika-s03_01t:1586_0	Aññepīti ito yathāvuttadhammasamudāyato aññepi dhammā yadi santi, te dhamme pucchassūti.	1586	
PA_tika-s03_01t:1586_1	Kilese, kāyavācādike vā dametīti damo, paññā. Uṭṭhahati ussahati etenāti uṭṭhānaṃ,	1586	
PA_tika-s03_01t:1586_2	vīriyaṃ. Etthāti etissā pucchāya. Saddhinti saṅkhepato bhāvatthapadānaṃ bandhanena	1586	
PA_tika-s03_01t:1586_3	saha. Ekamekaṃ padanti paññādikamekekaṃ padaṃ. “Paññā imasmiṃ ṭhāne paññāti dhammoti	1586	
PA_tika-s03_01t:1586_4	ca āgatā”tiādinā paññādiatthassa uddharaṇaṃ atthuddhāro. Tassa tassa atthassa “paññā	1586	
PA_tika-s03_01t:1586_5	pajānanā”tiādinā vevacanapadānaṃ uddharaṇaṃ paduddhāro. Pajānātīti paññā, dhāretīti	1586	
PA_tika-s03_01t:1586_6	dhammo, dametīti damoti evaṃ padassa kathanaṃ padavaṇṇanā.	1586	
PA_tika-s03_01t:1587_0	Ajjāti vā etarahi. Yathāvuttena pakārenāti “saddahāno arahata”ntiādinā vuttappakārena.	1587	
PA_tika-s03_01t:1587_1	Saccasampaṭivedhāvagahaṇaṃ vā yathāvuttena pakārena diṭṭhasaccatāya idhalokaparalokatthaṃ	1587	
PA_tika-s03_01t:1587_2	yāthāvato jānanto. Evañca yakkho satthu desanānubhāvasiddhaṃ pañhaṃ pucchanena attano	1587	
PA_tika-s03_01t:1587_3	paṭilābhasampattiṃ vibhāvento “kathaṃsu labhate pañña”ntiādimāhāti ācariyā. Samparāyikoti	1587	
PA_tika-s03_01t:1587_4	ettha ca-saddo luttaniddiṭṭho, tena “diṭṭhadhammiko cā”ti ayamattho vutto evāti dassento	1587	
PA_tika-s03_01t:1587_5	“yo attho…pe… dassetī”ti āha. Arīyati phalaṃ etasmāti attho, kāraṇaṃ. Vicakkhaṇe sapayojanatāya.	1587	
PA_tika-s03_01t:1588	Tassa ñāṇassāti tassa atthassa āvibhāvanassa ñāṇassa. Guṇavisesehi ca sadisassapi aññassa abhāvato aggadakkhiṇeyyo buddho bhagavā. Tenāha –	158	
PA_tika-s03_01t:1589	“Nayimasmiṃ loke parasmiṃ vā pana,	158	
PA_tika-s03_01t:1590	Buddhena seṭṭhova samova vijjati;	159	
PA_tika-s03_01t:1591	Āhuneyyānaṃ paramāhutiṃ gato,	159	
PA_tika-s03_01t:1592	Puññatthikānaṃ vipulaphalesina”nti. ;	159	
PA_tika-s03_01t:1593_0	Sahitapaṭipattinti paññāsaṅgāhikaṃ attano paṭipattiṃ. Sundarā bodhi subodhi, buddhassa	1593	
PA_tika-s03_01t:1593_1	subodhi buddhasubodhi, sā eva buddhasubodhitā. Dhammassavanatthaṃ sannipatitadevatāhi	1593	
PA_tika-s03_01t:1593_2	saṅghuṭṭhasādhukārasadduṭṭhānañca.	1593	
PA_tika-s03_01t:1594_0	Satapuññalakkhaṇanti satasahassakappe puññasambhārassa katattā tesaṃ puññānaṃ vasena	1594	
PA_tika-s03_01t:1594_1	satapuññalakkhaṇaṃ anekapuññanibbattalakkhaṇaṃ. Abhinandiyatāya sabbehi aṅgehi samupetaṃ	1594	
PA_tika-s03_01t:1594_2	samannāgataṃ. Katapuññabhāvaṃ byañjentīti byañjanāni, aṅgapaccaṅgāni. Tesaṃ paripuṇṇattā	1594	
PA_tika-s03_01t:1594_3	paripuṇṇabyañjanaṃ. Taṃ yakkho…pe… pūresīti gāthāpūraṇatthameva hi bhagavā tathārūpāni	1594	
PA_tika-s03_01t:1594_4	akāsi. Abyādhitāti arogā. “Abyathitā”ti keci paṭhanti, sayasantāsarahitāti attho.	1594	
PA_tika-s03_01t:1595_0	“Hatthayo”ti vattabbe “hatthako”ti vuttaṃ. Āḷavinagaranti āḷavinagaravāsino vadati.	1595	
PA_tika-s03_01t:1595_1	Bhavati hi tatraṭṭhatāya taṃ-saddo yathā “gāmo āgato, mañcā ukkuṭṭhiṃ karontī”ti.	1595	
PA_tika-s03_01t:1595_2	Ekakolāhalena vattamānena.	1595	
PA_tika-s03_01t:1596_0	Sampiṇḍitvāti sannipatitvā. Kāmaṃ sambhāro tena katoti natthi, yuddhatthaṃ pana bahuso	1596	
PA_tika-s03_01t:1596_1	ussāhassa katattā “yuddhamādiṃ katvā”ti vuttaṃ. Tameva āḷavakasuttaṃ kathesi tassā	1596	
PA_tika-s03_01t:1596_2	eva desanāya sannipatitaparisāya sappāyattā. Tenāha “kathāpari…pe… ahosī”ti. Catūhi	1596	
PA_tika-s03_01t:1596_3	vatthūhīti catūhi saṅgahavatthūhi. Parisanti attano parisaṃ. “Itarañcā”tipi vadanti.	1596	
PA_tika-s03_01t:1597	Āḷavakasuttavaṇṇanā niṭṭhitā.	159	
PA_tika-s03_01t:1598	Sāratthappakāsiniyā saṃyuttanikāya-aṭṭhakathāya	159	
PA_tika-s03_01t:1599	Yakkhasaṃyuttavaṇṇanāya līnatthappakāsanā samattā.	159	
PA_tika-s03_01t:1600	11. Sakkasaṃyuttaṃ	160	
PA_tika-s03_01t:1601	1. Paṭhamavaggo	160	
PA_tika-s03_01t:1602	1. Suvīrasuttavaṇṇanā	160	
PA_tika-s03_01t:1603_0	247. Abhiyaṃsūti yuddhasajjābhimukhā hutvā gacchiṃsu. Tatrāti tasmiṃ asurānaṃ abhiyāne	1603	
PA_tika-s03_01t:1603_1	ayaṃ dāni vuccamānā anupubbato kathā. Tettiṃsa purise gahetvāti tettiṃsa purise puññakiriyāya	1603	
PA_tika-s03_01t:1603_2	sahāyabhūte gahetvā. “Yāvajīvaṃ mātāpitubharo assa”ntiādinā samādinnāni satta vatapadāni	1603	
PA_tika-s03_01t:1603_3	pūretvā. Adhigaṇhantaṃ abhibhavantaṃ. Puttahatāyāti hataputtāya. Sā surā na hoti,	1603	
PA_tika-s03_01t:1603_4	na suraṃ pivimhāti adhippāyo. Tato paṭṭhāyāti “na surā”ti vuttakālato paṭṭhāya. “Na	1603	
PA_tika-s03_01t:1603_5	suranti na dibbantīti asurā”ti keci. Heṭṭhimatale antobhūmiyaṃ āyāmato dasayojanasahassaṃ.	1603	
PA_tika-s03_01t:1604_0	Uragādisahacaritāni ṭhānāni uragādīnīti āha “uragādīsu pañcasu ṭhānesū”ti. Paṭhamālindeti	1604	
PA_tika-s03_01t:1604_1	paṭhame paribhaṇḍe. Pañcayojanasahassavitthāraputhubahalāhi sinerussa catūsupi passesu	1604	
PA_tika-s03_01t:1604_2	cattāro paribhaṇḍā. Sinerussa hi tasmiṃ tasmiṃ passe yugandharādīsu pañcasataparittadīpaparivāre	1604	
PA_tika-s03_01t:1604_3	mahādīpe ca labhitabbassa mahato atthassa vasena mahatthā. Kupitāvilacittāti kupitena	1604	
PA_tika-s03_01t:1604_4	kopena ākulacittā. Yuddhesīti yuddhesino. Sesesūti sesesu paribhaṇḍesu. Sesāti supaṇṇādayo.	1604	
PA_tika-s03_01t:1605	Vammikamakkhikāti sapakkhikaupacikā. Osakkitvāti piṭṭhibhāgena nivattitvā.	160	
PA_tika-s03_01t:1606	Pamādaṃ āpādesīti sakkassa āṇāya pamādaṃ āpajji. Saṭṭhiyojanaṃ vitthārena. Suvaṇṇamahāvīthinti suvaṇṇamayabhūmijagativīthiṃ.	160	
PA_tika-s03_01t:1607_0	Anuṭṭhahantoti uṭṭhānaṃ kāyikavīriyaṃ akaronto. Avāyamantoti vāyāmaṃ cetasikavīriyaṃ	1607	
PA_tika-s03_01t:1607_1	akaronto. Kiñci kiccanti kasivāṇijjādibhedaṃ aññataraṃ kiccaṃ kattabbakammaṃ. Varanti	1607	
PA_tika-s03_01t:1607_2	pavaraṃ. Tenāha “uttama”nti. Tañca kho kasitabbaṭṭhānaṃ adhippetanti āha “okāsa”nti.	1607	
PA_tika-s03_01t:1607_3	Kammaṃ akatvāti kiñcipi jīvitahetubhūtaṃ kammaṃ akatvā. Jīvitaṭṭhānaṃ nāmāti tassa	1607	
PA_tika-s03_01t:1607_4	jīvitassa hetu nāma. Nibbānassa maggoti nibbānassa adhigamupāyabhūto maggo.	1607	
PA_tika-s03_01t:1608	Suvīrasuttavaṇṇanā niṭṭhitā.	160	
PA_tika-s03_01t:1609	2. Susīmasuttavaṇṇanā	160	
PA_tika-s03_01t:1610	248. Antareti abbhantare. Evaṃnāmakanti “susīmo”ti evaṃnāmakaṃ. Ekaṃ puttameva aññataraṃ attano puttameva.	161	
PA_tika-s03_01t:1611	Susīmasuttavaṇṇanā niṭṭhitā.	161	
PA_tika-s03_01t:1612	3. Dhajaggasuttavaṇṇanā	161	
PA_tika-s03_01t:1613_0	249. Samupabyūḷhoti ubhinnaṃ saha eva samāgamo, bhusaṃ vā byūḷhoti attho. Bhusā panassa	1613	
PA_tika-s03_01t:1613_1	byūḷhatā dvinnaṃ senānaṃ samāgantvā sampiṇḍitabhāvenāti āha “sampiṇḍito rāsibhūto”ti.	1613	
PA_tika-s03_01t:1613_2	Pacchimantoti rathapañjarassa paranto pacchimanto pacchimakoṭṭhāso. Rathasandhitoti	1613	
PA_tika-s03_01t:1613_3	rathapañjarassa kubbarena saddhiṃ sambandhanaṭṭhānato. Tadeva pamāṇanti tadeva “diyaḍḍhayojanasatāyāmo”ti	1613	
PA_tika-s03_01t:1613_4	vuttappamāṇameva. Diguṇaṃ katvāti “pacchimanto satayojano”tiādinā diguṇaṃ katvā.	1613	
PA_tika-s03_01t:1613_5	Candamaṇḍalasūriyamaṇḍalakiṅkiṇikajālādibhedassa sesālaṅkārassa. Passantānaṃ devānaṃ.	1613	
PA_tika-s03_01t:1613_6	Rājā noti amhākaṃ rājā devaseṭṭho. Dutiyaṃ āsanaṃ labhatīti sakke nisinne tassa anantaraṃ	1613	
PA_tika-s03_01t:1613_7	dutiyaṃ āsanaṃ labhati. Tasmā devaseṭṭhatāya sakko viya gāravaṭṭhāniyo, yato sakko	1613	
PA_tika-s03_01t:1613_8	“tassa dhajaggaṃ ullokeyyāthā”ti āha. Esa nayo sesesupi. Asurehi parājitoti asurehi	1613	
PA_tika-s03_01t:1613_9	parājayaṃ āpādito. Rajadhajaṃ disvāti parasenāya upagacchantiyā uṭṭhitarajamattampi	1613	
PA_tika-s03_01t:1613_10	disvā ṭhitopi taṃ rajadhajaṃ disvā bhīrubhāvena palāyanadhammo.	16131	
PA_tika-s03_01t:1614_0	Yassa dhajaggaparittassa. Ānubhāvo vattati asammukhībhūtāhipi devatāhi sirasā sampaṭicchitabbato.	1614	
PA_tika-s03_01t:1614_1	Corabhayādīhīti ādi-saddena rogabhayādīnañceva vaṭṭadukkhassa ca saṅgaho daṭṭhabbo	1614	
PA_tika-s03_01t:1614_2	vidhinā bhāvite parittassa atthe upacārajjhānādīnampi ijjhanato.	1614	
PA_tika-s03_01t:1615_0	Dīghavāpīnāmake gāme cetiyaṃ dīghavāpicetiyaṃ. Muddhavedikā nāma hammiyaṃ parikkhipitvā	1615	
PA_tika-s03_01t:1615_1	katavedikā. Buddhagataṃ satiṃ upaṭṭhapetvā parittarakkhaguttiṃ āha. Parittassa ānubhāvena	1615	
PA_tika-s03_01t:1615_2	dve iṭṭhakā…pe… aṭṭhaṃsu. Tathā hi tasmiṃ nisseṇiyaṃ ṭhite…pe… aṭṭhaṃsūti.	1615	
PA_tika-s03_01t:1616	Dhajaggasuttavaṇṇanā niṭṭhitā.	161	
PA_tika-s03_01t:1617	4. Vepacittisuttavaṇṇanā	161	
PA_tika-s03_01t:1618_0	250. “Mahānubhāvatāya asurānaṃ cittavepanena vepacittī”ti vadanti. Isīhi pana abhayaṃ	1618	
PA_tika-s03_01t:1618_1	yācite “bhayameva dadāmī”ti vatvā tehi “akkhayaṃ hotu te bhaya”nti abhisapavasena	1618	
PA_tika-s03_01t:1618_2	vuttakālato paṭṭhāya vepanacittatāya “vepacittī”ti vuccati, yaṃ lokiyā “pulomo”ti	1618	
PA_tika-s03_01t:1618_3	ca vadanti. Nipātapadānipi kānici atthavisesajotakāni hontīti āha “nipātamatta”nti	1618	
PA_tika-s03_01t:1618_4	hetuatthādīnamettha asambhavato. Tanti sakkaṃ devānamindaṃ. Kaṇṭhe pañcamehīti kaṇṭhabandhanapañcamehi,	1618	
PA_tika-s03_01t:1618_5	vibhattialopena niddeso. Cittenevāti “imaṃ bandhāmi, ayaṃ bajjhatū”ti uppannacitteneva.	1618	
PA_tika-s03_01t:1618_6	Bajjhati baddho hoti, ayaṃ devānubhāvo. Muccatīti etthāpi eseva nayo. Dasahīti “corosī”tiādinā	1618	
PA_tika-s03_01t:1618_7	idha vuttehi dasahi. Tenāha “imehī”ti. Nibbattitvā cirakālataṃ upādāya khuṃsanavasena	1618	
PA_tika-s03_01t:1618_8	vadati “jarasakkā”ti. Na taṃ akkosaṃ manasi karoti dīgharattaṃ khantisoraccesu niruḷhaajjhāsayattā.	1618	
PA_tika-s03_01t:1618_9	Mahāpaṭiggahaṇanti mahantaṃ upasamabyañjanaṃ. Assāti vepacittassa.	1618	
PA_tika-s03_01t:1619_0	Paṭisaṃyujeti paṭisattu hutvā saṃyuddhaṃ kareyya. Tenāha “paṭipphareyyā”ti. Upasamaṃ…pe…	1619	
PA_tika-s03_01t:1619_1	maññe upasameneva paccatthikassa nāyakabhūtassa kodhassa paṭisedhanato. Tādise hi	1619	
PA_tika-s03_01t:1619_2	kodho paṭikiriyaṃ alabhanto anupādāno viya jātavedo vūpasammati. Yadā-saddo hetuattho,	1619	
PA_tika-s03_01t:1619_3	na kālatthoti āha “yasmā taṃ maññatī”ti. Tāvadeva dve gāvo yujjhanteti tasmiṃyeva	1619	
PA_tika-s03_01t:1619_4	khaṇe dvīsu goṇesu yujjhantesu.	1619	
PA_tika-s03_01t:1620_0	Khantito uttaritaro añño attho na vijjati anantareva assa virodhaṃ anatthaṃ paṭibāhitvā	1620	
PA_tika-s03_01t:1620_1	diṭṭhadhammikassa ceva samparāyikassa ca saṃvidhānato. Taṃ khantiṃ paramaṃ āhu seṭṭhabalaṃ	1620	
PA_tika-s03_01t:1620_2	virodhapaccayaṃ abhibhuyya pavattanato. Bālayogato bālo, tassa balaṃ bālabalaṃ, aññāṇanti	1620	
PA_tika-s03_01t:1620_3	āha “bālabalaṃ nāma aññāṇabala”nti. Taṃ yassa balanti taṃ aññāṇabalaṃ yassa puggalassa	1620	
PA_tika-s03_01t:1620_4	balaṃ, abalameva taṃ paññābalena viddhaṃsetabbato. Paṭivattā na vijjatīti dhammaṭṭhaṃ	1620	
PA_tika-s03_01t:1620_5	paṭippharitvā abhibhavitvā pavattā natthi. Paṭivacanamattaṃ pana koci vadeyyāpi,	1620	
PA_tika-s03_01t:1620_6	taṃ akāraṇanti dassento “paṭippharitvā vā”tiādimāha. Bālabalanti “paṭippharitvā”ti	1620	
PA_tika-s03_01t:1620_7	vacanassa kāraṇavacanaṃ. Tasseva puggalassa paṭikujjhanakassa. Nānattāvitakkanato	1620	
PA_tika-s03_01t:1620_8	ubhinnaṃ atthaṃ. Tikicchantanti anatthapaṭibāhanamukhena paṇḍitakiccakaraṇena paṭisedhentaṃ.	1620	
PA_tika-s03_01t:1620_9	“Bālo aya”nti evaṃ paññapetuṃ hetuphalānaṃ anavabodhato catusaccadhamme achekāti.	1620	
PA_tika-s03_01t:1621	Vepacittisuttavaṇṇanā niṭṭhitā.	162	
PA_tika-s03_01t:1622	5. Subhāsitajayasuttavaṇṇanā	162	
PA_tika-s03_01t:1623_0	251. “Chekatāyā”ti vatvā tassa vattuṃ chekabhāvaṃ dassetuṃ “evaṃ kirassā”tiādimāha.	1623	
PA_tika-s03_01t:1623_1	Gāhanti laddhiṃ. Mocetvāti yassa puna “coro”ti uttari vattuṃ na sakkoti, evaṃ vimocetvāti	1623	
PA_tika-s03_01t:1623_2	paṭhamaṃ vattuṃ na sakkā. Garūti bhāriyaṃ, dukkaranti attho. Pacchāti “parassā”ti	1623	
PA_tika-s03_01t:1623_3	vutto so kiñci paṭhamaṃ vadanto attano adhippāyaṃ pavedeti nāma, taṃ yathāsatti viditamano	1623	
PA_tika-s03_01t:1623_4	tassa uttari vattuṃ sakkoti. Tenāha “parassa vacanaṃ anugantvā pana pacchā sukhaṃ	1623	
PA_tika-s03_01t:1623_5	vattu”nti. Api ca asurindena “hotu, devānaminda, subhāsitena jayo”ti paṭhamaṃ vuttaṃ,	1623	
PA_tika-s03_01t:1623_6	viseso ca pubbaṃ upanentaṃ anuvattati. Vacasi kusalo sakko devarājā taṃ visesaṃ teneva	1623	
PA_tika-s03_01t:1623_7	pubbaṃ upanayāpento upalāpanavasena “tumhe khvetthā”tiādimāha. Pubbadevāti sakkapamukhāya	1623	
PA_tika-s03_01t:1623_8	devaparisāya loke pubbeva uppannattā “pubbadevā”ti pasaṃsavacanaṃ. Vepacittiṃ sandhāya	1623	
PA_tika-s03_01t:1623_9	“tumhe”ti “pubbadevā”ti ca vuttattā “tumhākaṃ tāva paveṇiāgataṃ bhaṇathā”ti vuttaṃ.	1623	
PA_tika-s03_01t:1623_10	Gāravaṭṭhāniyattā vepacittino bahuvacanapayogo. Daṇḍena avacāro avacaraṇaṃ daṇḍāvacaro,	16231	
PA_tika-s03_01t:1623_11	natthi ettha vutto daṇḍāvacaroti adaṇḍāvacarā, sakkena vuttā gāthāyo.	16231	
PA_tika-s03_01t:1624	Subhāsitajayasuttavaṇṇanā niṭṭhitā.	162	
PA_tika-s03_01t:1625	6. Kulāvakasuttavaṇṇanā	162	
PA_tika-s03_01t:1626_0	252. Rathasaddoti rathālaṅkārabhūtānaṃ kiṅkiṇikajālādīnaṃ saddo. Tathā dhajasaddo.	1626	
PA_tika-s03_01t:1626_1	Ājānīyasaddoti ājānīyānaṃ hasitasaddo ca. Karuṇāsamāvajjitahadayoti pāṇānaṃ anuparodhena	1626	
PA_tika-s03_01t:1626_2	paṇāmitacitto. Īsāmukhenāti rathakapparamukhena. Puññapaccayanibbattoti uḷāraṃ suvipulaṃ	1626	
PA_tika-s03_01t:1626_3	puññaṃ paccayaṃ katvā nibbatto. Na sajjati katthaci appaṭighaṭṭanena gacchanto. Simbalivanenāti	1626	
PA_tika-s03_01t:1626_4	simbalivanamajjhena. Vibhaggaṃ nimmathitanti ito cito vibhaggañceva niravasesato mathitañca hoti.	1626	
PA_tika-s03_01t:1627	Kulāvakasuttavaṇṇanā niṭṭhitā.	162	
PA_tika-s03_01t:1628	7. Nadubbhiyasuttavaṇṇanā	162	
PA_tika-s03_01t:1629_0	253. Supaccatthikoti suṭṭhu ativiya paccatthiko paṭisattu. Gahitosīti devapāsena	1629	
PA_tika-s03_01t:1629_1	bandhitvā gahito asi. Baddhova ahosi sakkassa puññānubhāvena. Cetiyarājā kira imasmiṃ	1629	
PA_tika-s03_01t:1629_2	kappe tato pubbe kenaci avuttapubbaṃ kharamusāvādaṃ abhāsi, tāvadeva virajjhitvā	1629	
PA_tika-s03_01t:1629_3	mahāpathaviyā vivare dine nipatitvā avīciaggijālānamindanamahosi. Taṃ sandhāya vuttaṃ	1629	
PA_tika-s03_01t:1629_4	“cetiyarañño pāpaṃ sandhāyā”ti. Mahāpāpānīti mahantāni garutarāni pāpāni. Tathā hi	1629	
PA_tika-s03_01t:1629_5	vepacittino sapathakaraṇe nidassanabhāvena etāni aṭṭhakathāyaṃ āgatānīti.	1629	
PA_tika-s03_01t:1630	Nadubbhiyasuttavaṇṇanā niṭṭhitā.	163	
PA_tika-s03_01t:1631	8. Verocanaasurindasuttavaṇṇanā	163	
PA_tika-s03_01t:1632_0	254. Dvārapālarūpakāni viyāti dvārapālākārena katapaṭimāyo viya. Vāyametheva, na	1632	
PA_tika-s03_01t:1632_1	antarā saṃkocaṃ āpajjeyyāti adhippāyo. Nipphannasobhanesūti nipphannabhāvena sundaresu.	1632	
PA_tika-s03_01t:1632_2	Sabbe hi anipphannā atthā na sobhanti. Kiccajātāti vippakatabhāvena sañjātakiccā.	1632	
PA_tika-s03_01t:1632_3	Akiccajātoti asañjātakicco kiccarahito nāma natthi gamanaṭṭhitasayananisajjādivasena	1632	
PA_tika-s03_01t:1632_4	uppajjanakadukkhavinodanabhāvato. Saṃyogaparamātveva sambhogāti imesaṃ sattānaṃ saṃbhuñjitabbavatthūni	1632	
PA_tika-s03_01t:1632_5	nāma pakatiyā virodhasīlānipi asaṃyogena vā asundarānipi, tāni abhisaṅkharaṇapacanasaṃyojanaparamāni	1632	
PA_tika-s03_01t:1632_6	veditabbāni tathā sati sambhogārahabhāvūpagamanato. Tenāha “pārivāsikaodanādīnī”tiādi.	1632	
PA_tika-s03_01t:1632_7	Uṇhāpetvā paribhuñjitabbayutte paribhajjitvāti adhippāyo.	1632	
PA_tika-s03_01t:1633	Verocanaasurindasuttavaṇṇanā niṭṭhitā.	163	
PA_tika-s03_01t:1634	9. Araññāyatanaisisuttavaṇṇanā	163	
PA_tika-s03_01t:1635_0	255. Jāmātikā vuccati dhītupati, sasuro bhariyāya pitā, tasmā ime antaravattino dve	1635	
PA_tika-s03_01t:1635_1	janā sakkavepacittino sujāya vasena jāmātikasasurā. “Ciradikkhitāna”nti dikkhitvā	1635	
PA_tika-s03_01t:1635_2	pabbajitvā cirakālānaṃ vatasamādānavasena ito bāhirakānaṃ pabbajitānanti āha “cirasamādinnavatāna”nti.	1635	
PA_tika-s03_01t:1635_3	Ito paṭikkamāti ito yathāṭhitaṭṭhānato apehi apakkama. Na paṭikkūlasaññino guṇe gāravayogato.	1635	
PA_tika-s03_01t:1635_4	Devā hi yebhuyyena “mayaṃ pubbe guṇavante payirupāsitvā tesaṃ ovāde ṭhatvā puññāni	1635	
PA_tika-s03_01t:1635_5	upacinitvā idhūpapannā”ti guṇavantesu ādarabhāvaṃ upaṭṭhapenti.	1635	
PA_tika-s03_01t:1636	Araññāyatanaisisuttavaṇṇanā niṭṭhitā.	163	
PA_tika-s03_01t:1637	10. Samuddakasuttavaṇṇanā	163	
PA_tika-s03_01t:1638_0	256. Cakkavāḷamahāsamuddapiṭṭhiyanti cakkavāḷapabbatapādasamantā mahāsamuddatīrapiṭṭhiyaṃ.	1638	
PA_tika-s03_01t:1638_1	Yatheva sinerusamīpe mahāsamuddo anupubbaninno anupubbapoṇo anupubbapabbhāro, evaṃ	1638	
PA_tika-s03_01t:1638_2	yebhuyyena cakkavāḷapādasamīpepi. Tenāha “rajatapaṭṭavaṇṇe vālukapuline”ti. Vuttappakārāsūti	1638	
PA_tika-s03_01t:1638_3	anantarasutte vuttappakārāsu. Assamapadenāti assamapadavemajjhena. Evaṃ cintayiṃsūti	1638	
PA_tika-s03_01t:1638_4	“yaṃ nūna maya”ntiādinā yathā pāḷiyaṃ āgataṃ, evaṃ mantayiṃsu.	1638	
PA_tika-s03_01t:1639_0	Icchitakaroti yadicchitakaraṇaṃ. Duṭṭhānanti durāsayānaṃ. Te pana duṭṭhajjhāsayā	1639	
PA_tika-s03_01t:1639_1	viruddhā hontīti āha “duṭṭhānaṃ viruddhāna”nti. Pavuttanti bījaṃ sandhāya vapitaṃ.	1639	
PA_tika-s03_01t:1639_2	Tenāha “khette patiṭṭhāpita”nti.	1639	
PA_tika-s03_01t:1640_0	Sāyamāsabhattanti sāyaṃ asitabbabhojanaṃ. Yathāvāraṃ bhakkhitametaṃ devānaṃ viya	1640	
PA_tika-s03_01t:1640_1	sukhumaṃ guruvāsañca na hotīti “bhatta”nti vuttaṃ. Gelaññajātanti sañjātagelaññaṃ.	1640	
PA_tika-s03_01t:1640_2	Vepatīti kampati pavedhati.	1640	
PA_tika-s03_01t:1641	Samuddakasuttavaṇṇanā niṭṭhitā.	164	
PA_tika-s03_01t:1642	Paṭhamavaggavaṇṇanā niṭṭhitā.	164	
PA_tika-s03_01t:1643	2. Dutiyavaggo	164	
PA_tika-s03_01t:1644	1. Vatapadasuttavaṇṇanā	164	
PA_tika-s03_01t:1645_0	257. Samādātabbato vatāni, aññamaññaṃ asaṅkarasabhāvena pabbajitabbato padāni, tato	1645	
PA_tika-s03_01t:1645_1	eva asaṃkiṇṇabhāgāti katvā “vatakoṭṭhāsānī”ti vuttaṃ. Samattānīti puññavisesatāya	1645	
PA_tika-s03_01t:1645_2	pujjabhavaphalanibbattanena kittisaññānena ca samaṃ attāni samattāni. Paripuṇṇānīti	1645	
PA_tika-s03_01t:1645_3	akhaṇḍādibhāvena sabbaso puṇṇāni. Samādinnānīti tattha sakkaccakāritāya sammā ādinnāni.	1645	
PA_tika-s03_01t:1645_4	Mātulānīti pitubhaginī, na yā kāci mātulassa bhariyā kulajeṭṭhakānaṃ adhippetattā,	1645	
PA_tika-s03_01t:1645_5	bhariyāpi vā mātulasambandhato gahetabbā, tathā sati mahāpitubhariyādīnampi saṅgaho daṭṭhabbo.	1645	
PA_tika-s03_01t:1646_0	Ādi-saddena jeṭṭhabhaginīnaṃ saṅgaho. Apacitikārakoti tesaṃ paccuṭṭhānakaro. Yo koci	1646	
PA_tika-s03_01t:1646_1	dadantopi sāpekkho deti, so muttacāgo na hoti, ayaṃ pana na evanti “muttacāgo hotī”ti	1646	
PA_tika-s03_01t:1646_2	vuttaṃ. Vissaṭṭhacāgoti nirapekkhapariccāgoti attho. Yathā pāṇātipātabahulo “lohitapāṇī”ti	1646	
PA_tika-s03_01t:1646_3	vuccati, tathā dānabahulo “payatapāṇī”ti vuttoti āha “deyyadhammadānatthāya sadā	1646	
PA_tika-s03_01t:1646_4	dhotahattho”ti. Vossaggaratoti deyyadhammassa pariccajane abhirato. Parehi yācitabbārahoti	1646	
PA_tika-s03_01t:1646_5	parehi yācituṃ yutto icchitassa atthassa tāvadeva vissajjanato. Dāneneva yuttoti	1646	
PA_tika-s03_01t:1646_6	sabbakālaṃ dāneneva yutto abhiṇhaṃ pavattamahādānattā. Dāne ca saṃvibhāge cāti parassa	1646	
PA_tika-s03_01t:1646_7	sampuṇṇaṃ katvā pariccajanasaṅkhāte dāne ca attanā paribhuñjitabbato saṃvibhajanasaṅkhāte	1646	
PA_tika-s03_01t:1646_8	saṃvibhāge ca rato abhirato.	1646	
PA_tika-s03_01t:1647	Vatapadasuttavaṇṇanā niṭṭhitā.	164	
PA_tika-s03_01t:1648	2. Sakkanāmasuttavaṇṇanā	164	
PA_tika-s03_01t:1649_0	258. Manussabhūtoti manussesu bhūto, manussattaṃ vā patto. Āvasathanti nivāsaṭṭhānaṃ	1649	
PA_tika-s03_01t:1649_1	kāretvā adāsi, tasmā vāsaṃ adāsīti vāsavo. Attha-saddo idha kāraṇapariyāyoti āha	1649	
PA_tika-s03_01t:1649_2	“sahassampi kāraṇāna”nti. Svāyamattho heṭṭhā vibhāvitova. Vinicchinati, tasmā sahassaṃ	1649	
PA_tika-s03_01t:1649_3	paññāakkhīni etassāti sahassakkho. Maghaṃ vuccati dhanaṃ, taṃ pana saddhāsaṅkhātaṃ	1649	
PA_tika-s03_01t:1649_4	maghaṃ assa atthīti maghavā. Pure dānaṃ dadātīti purindado anunāsikalopaṃ akatvā.	1649	
PA_tika-s03_01t:1649_5	Puññāni kātuṃ sakkotīti sakko.	1649	
PA_tika-s03_01t:1650	Sakkanāmasuttavaṇṇanā niṭṭhitā.	165	
PA_tika-s03_01t:1651	3. Mahālisuttavaṇṇanā	165	
PA_tika-s03_01t:1652_0	259. Soti sakko devarājā. Bahuvacane vattabbe ekavacanaṃ vuttaṃ. Vuccatīti vacanaṃ,	1652	
PA_tika-s03_01t:1652_1	attho. Tasmā bahuvacaneti bahumhi attheti attho. Yathā paṭipajjanto anukkamena te	1652	
PA_tika-s03_01t:1652_2	dhamme samādiyitvā sakko sakkattaṃ ajjhagā, taṃ paṭipattiṃ dassetuṃ “sakko kirā”tiādi	1652	
PA_tika-s03_01t:1652_3	vuttaṃ. Anantareti sakkabhāvassa atītānantare attabhāve. Taṃ sabbanti sakkassa maghamāṇavakāle	1652	
PA_tika-s03_01t:1652_4	sammāpaṭipattiṃ, tāya sakkabhāvūpagamanañcāti taṃ sabbaṃ. Vutto, tasmā tattha vuttanayeneva	1652	
PA_tika-s03_01t:1652_5	veditabboti adhippāyo.	1652	
PA_tika-s03_01t:1653	Mahālisuttavaṇṇanā niṭṭhitā.	165	
PA_tika-s03_01t:1654	4. Daliddasuttavaṇṇanā	165	
PA_tika-s03_01t:1655_0	260. Manussadaliddoti manussesu duggato. Manussakāruññatanti manussesu paramanihīnataṃ.	1655	
PA_tika-s03_01t:1655_1	Manussakapaṇoti manussesu vā paramanihīno. Tasmiṃ ṭhāneti tassa devaputtassa tasmiṃ	1655	
PA_tika-s03_01t:1655_2	uppajjanaṭṭhāne. Lāmakato cintentīti tassa purimavatthuṃ nissāya hīnato cintenti.	1655	
PA_tika-s03_01t:1655_3	Kathentīti tameva paresaṃ kathenti. Vitthārentīti vuttamatthaṃ vitthārikaṃ karonti.	1655	
PA_tika-s03_01t:1655_4	Sabbadā paricchijja parivārasampanno hutvā aḍḍhaṭṭharatane hatthikkhandhe mahaccarājānubhāvena	1655	
PA_tika-s03_01t:1655_5	nisinnattā janakāyena samullokiyamāno. Avalambantīti olambanti. Vandanamattaṃ vā	1655	
PA_tika-s03_01t:1655_6	nāhosi, aññadatthu paccekabuddhato attano samānādarakiriyaṃ paccāsīsati. Tena vuttaṃ	1655	
PA_tika-s03_01t:1655_7	“so”tiādi. Kvāyanti ko ayanti byāpannavasena vadati. Kāḷarattehi suttehi sibbitattā	1655	
PA_tika-s03_01t:1655_8	vaṇṇavikāraṃ disvā “kuṭṭhicīvarāni pāruto”ti āha. Mahāniraye nibbattitvā mahādukkhaṃ	1655	
PA_tika-s03_01t:1655_9	paccanubhoti. Tadanurūpapāpakammassa vipākāvasesena laddhokāsena rājagahe…pe… paṭisandhiṃ	1655	
PA_tika-s03_01t:1655_10	gaṇhi. Kāmañca ettha paṭisandhiggahaṇaṃ kusalakammeneva, tassa pana akusalakammassa	16551	
PA_tika-s03_01t:1655_11	vipākino balavabhāvato vuttaṃ “vipākāvasesenā”ti. Tenāha “gahitakālato…pe… nikkhanto”ti.	16551	
PA_tika-s03_01t:1655_12	Bhikkhāya carituṃ samatthakālato paṭṭhāya rogassa balavatāya maṃsāni…pe… patanti.	16551	
PA_tika-s03_01t:1655_13	Ñāṇaṃ pesetvāti vipassanāpaṭipāṭiyā bhāvanāñāṇaṃ nibbānaṃ paṭipesetvā pavattetvā.	16551	
PA_tika-s03_01t:1655_14	Indriyānaṃ paripakkattā satthu desanāvilāsena sotāpattiphale patiṭṭhito. Cumbaṭanti	16551	
PA_tika-s03_01t:1655_15	pādacumbaṭaṃ. Kuṭṭhino hi sakalapādatalaṃ mā rujīti cumbaṭaṃ katvā taṃ pādatale bandhitvā	16551	
PA_tika-s03_01t:1655_16	gacchanti, mattikapātiṃ bhinditvā viya tathā nihīnamanussattabhāvato cavitvā suvaṇṇapātiṃ	16551	
PA_tika-s03_01t:1655_17	paṭilabhanto viya devattabhāvaṃ gaṇhanto cuticittato dutiyacittavāre ādānacittakkhaṇe devaloke nibbatto.	16551	
PA_tika-s03_01t:1656_0	Maggenāgatāti maggādhigamanena āgatā uppannā. Ariyakantasīlanti ariyānaṃ kantaṃ manāpaṃ	1656	
PA_tika-s03_01t:1656_1	manoramaṃ sīladhammaṃ. Ariyānaṃ adhicittaadhipaññāsikkhā viya adhisīlasikkhāpi sabbā	1656	
PA_tika-s03_01t:1656_2	ativiya kantā evāti āha “kiñcāpī”tiādi. Imasmiṃ panattheti imasmiṃ sotāpannassa bhavasaṅkhāte	1656	
PA_tika-s03_01t:1656_3	atthe niddhāretvā vuccamāne. Pañcasīlampi yasmā diṭṭhi viya bhavantarepi appahīnaṃ.	1656	
PA_tika-s03_01t:1657	Daliddasuttavaṇṇanā niṭṭhitā.	165	
PA_tika-s03_01t:1658	5. Rāmaṇeyyakasuttavaṇṇanā	165	
PA_tika-s03_01t:1659_0	261. Āramanti ettha sattāti ārāmā, manoramā upavanādayo. Te eva cetenti ettha saddhāya	1659	
PA_tika-s03_01t:1659_1	attano pītisomanassaṃ sandhahantīti cetiyāti ca vuccanti. Manussaramaṇīyabhāvassāti	1659	
PA_tika-s03_01t:1659_2	manussānaṃ āramaṇīyabhāvassa. Tassa pana sīlādiguṇavasena acinteyyāparimeyyānubhāvatāpi	1659	
PA_tika-s03_01t:1659_3	hotīti bhagavā “nāgghanti soḷasi”nti avoca. Acetanāya bhūmiyā ramaṇīyatā nāma guṇavisiṭṭhānaṃ	1659	
PA_tika-s03_01t:1659_4	ariyānaṃ sevanavasena veditabbāti vuttaṃ “idāni…pe… gāme vātiādimāhā”ti.	1659	
PA_tika-s03_01t:1660	Rāmaṇeyyakasuttavaṇṇanā niṭṭhitā.	166	
PA_tika-s03_01t:1661	6. Yajamānasuttavaṇṇanā	166	
PA_tika-s03_01t:1662_0	262. Yajantānanti dakkhiṇeyyaṃ uddissa dentānaṃ. Aṭṭhuppattiko suttanikkhepoti dassetvā	1662	
PA_tika-s03_01t:1662_1	atthavaṇṇanaṃ kātuṃ “tadā kirā”tiādi vuttaṃ. Agganti seṭṭhaṃ. Tehi tehi vā yathāladdhasappiādayo	1662	
PA_tika-s03_01t:1662_2	mā nassantu, aggabhāvena gahitāni sappiādīni kevalaṃ aggimhi jhāpanena, devā manussā	1662	
PA_tika-s03_01t:1662_3	micchāgāhena mā nassantu. Takkenāti takkamattena. “Kathemā”ti amhe maññatha, idāni	1662	
PA_tika-s03_01t:1662_4	passatha, paccakkhato ayaṃ vo…pe… āgacchatīti āhaṃsūti yojanā.	1662	
PA_tika-s03_01t:1663_0	Upadhivipākanti upadhīsu vā vipaccati, upadhayo vā vipākā etassāti upadhivipākaṃ.	1663	
PA_tika-s03_01t:1663_1	Vipphāravantaṃ hoti vipulapakkhatāya. Bhikkhusaṅghassa adaṃsu “sammāsambuddhena mahābrahmunā	1663	
PA_tika-s03_01t:1663_2	ca evaṃ ovādo dinno”ti.	1663	
PA_tika-s03_01t:1664	Yajamānasuttavaṇṇanā niṭṭhitā.	166	
PA_tika-s03_01t:1665	7. Buddhavandanāsuttavaṇṇanā	166	
PA_tika-s03_01t:1666_0	263. Uṭṭhahāti uṭṭhānaṃ kāyikavīriyaṃ karohi. Tenāha “vicara, loke”ti. Cetasikavīriyaṃ	1666	
PA_tika-s03_01t:1666_1	pana bhagavatā matthakaṃ pāpitameva. Tenāha “vijitasaṅgāmā”ti. Dvādasayojanikassa	1666	
PA_tika-s03_01t:1666_2	uccabhāvena. Vitthārato pana āyāmato ca anekayojanasatasahassaparimāṇacakkavāḷaṃ	1666	
PA_tika-s03_01t:1666_3	atibyāpetvā ṭhitassa. Pannabhārāti pātitabhāra. Nikkhepitabbato bhārāti āha “oropitakhandhā”tiādi.	1666	
PA_tika-s03_01t:1666_4	Te hi taṃsamaṅgino puggalassa sampātanaṭṭhena bhārā nāma. Vuttañhetaṃ “bhārā have	1666	
PA_tika-s03_01t:1666_5	pañcakkhandhā”ti. Tadekadesā ca kilesābhisaṅkhārā. Pannarasāya puṇṇamāya rattinti	1666	
PA_tika-s03_01t:1666_6	yathā pannarasapuṇṇamāya rattiyaṃ paripuṇṇakāle upakkilesavimutto cando sobhati,	1666	
PA_tika-s03_01t:1666_7	evaṃ tava cittaṃ sabbaso upakkilesavimuttaṃ sobhatīti adhippāyo.	1666	
PA_tika-s03_01t:1667	Buddhavandanāsuttavaṇṇanā niṭṭhitā.	166	
PA_tika-s03_01t:1668	8. Gahaṭṭhavandanāsuttavaṇṇanā	166	
PA_tika-s03_01t:1669_0	264. Puthuddisāti bahudisā. Kā pana tāti āha “catasso disā catasso anudisā cā”ti.	1669	
PA_tika-s03_01t:1669_1	Anudisāgahaṇena cettha uddhaṃ adhopi gayhatīti ca dasseti. Bhūmivāsinoti bhūmipaṭibaddhavuttino.	1669	
PA_tika-s03_01t:1669_2	Etena rukkhapabbatanivāsinopi gahitā honti. Cirarattasamāhitacitteti upacārappanājhānāni	1669	
PA_tika-s03_01t:1669_3	uppādetvā aparihīnajjhānatāya cirakālaṃ samāhitacitte. Āpāṇakoṭikanti jīvitapariyantaṃ	1669	
PA_tika-s03_01t:1669_4	yāvajīvaṃ. Evamādīti ādi-saddena avasesapuññakiriyavatthūni saṅgaṇhāti. Niccasīlavasena	1669	
PA_tika-s03_01t:1669_5	pañcahi, niyamasīlavasena dasahi. Pi-saddena tato katipayehi uposathasīlavasena aṭṭhahipīti	1669	
PA_tika-s03_01t:1669_6	dasseti. Dhammikehīti dhammato anapetehi. Pamukhoti pamokkho.	1669	
PA_tika-s03_01t:1670	Gahaṭṭhavandanāsuttavaṇṇanā niṭṭhitā.	167	
PA_tika-s03_01t:1671	9. Satthāravandanāsuttavaṇṇanā	167	
PA_tika-s03_01t:1672_0	265. Brahmajāṇukoti dakkhiṇajāṇumaṇḍalaṃ pathaviyaṃ ṭhapetvā vandamāno brahmajāṇuko	1672	
PA_tika-s03_01t:1672_1	nāma tathābhūto hutvā. Yajitabbato yakkho, pūjanīyo. Evaṃ pūjāvisesayogato sakkoti	1672	
PA_tika-s03_01t:1672_2	āha “so yakkhoti so sakko”ti. Sakkassa namakkārabhājanabhūtañhi pucchanto mātali	1672	
PA_tika-s03_01t:1672_3	“ko nāma so yakkho”ti āha. Guṇanemittakehīti guṇahetukehi anantāni hi buddhānaṃ nāmāni,	1672	
PA_tika-s03_01t:1672_4	tāni ca kho sabbānipi guṇanemittakāneva. Anantaguṇattā. Vuttañhetaṃ –	1672	
PA_tika-s03_01t:1673	“Asaṅkhyeyyāni nāmāni, saguṇena mahesino;	167	
PA_tika-s03_01t:1674	Guṇena nāmamuddheyyaṃ, api nāmasahassato”ti. –	167	
PA_tika-s03_01t:1675_0	Tasmā anomanāmanti paripuṇṇaguṇanāmanti attho. Samatikkamenāti sammā samucchindanavasena	1675	
PA_tika-s03_01t:1675_1	atikkamanena. Kilesārīnaṃ apetacayoti apacayo, so āramitabbaṭṭhena ārāmo etesanti	1675	
PA_tika-s03_01t:1675_2	apacayārāmā. Tenāha “vaṭṭaviddhaṃsane ratā”ti.	1675	
PA_tika-s03_01t:1676	Satthāravandanāsuttavaṇṇanā niṭṭhitā.	167	
PA_tika-s03_01t:1677	10. Saṅghavandanāsuttavaṇṇanā	167	
PA_tika-s03_01t:1678_0	266. Pūtimhi dehe mātu sarīre sayanato, attano eva vā pūtidehaṃ sarīraṃ tasmiṃ ṭhitatāya	1678	
PA_tika-s03_01t:1678_1	avattharitvā sayanato pūtidehasayāti yojanā. Kuṇapamheteti ete manussā asuciduggandhajegucchapaṭikkūle	1678	
PA_tika-s03_01t:1678_2	mātukucchisaṅkhāte kuṇapasmiṃ dasa māse nimuggā. Tesaṃ kinnāma tvaṃ pihayasīti yojanā.	1678	
PA_tika-s03_01t:1678_3	Etesaṃ etaṃ vihayāmīti etesaṃ isīnaṃ etaṃ sammāpaṭipattiṃ vihayāmi. Idāni taṃ paṭipattiṃ	1678	
PA_tika-s03_01t:1678_4	dassetuṃ “na te saṃ koṭṭhe opentī”ti vuttaṃ. Dhaññaṃ koṭṭhe na pakkhipanti pakkhipitabbassa	1678	
PA_tika-s03_01t:1678_5	ca abhāvato. Tenāha “na hi etesaṃ dhañña”nti. Paresaṃ niṭṭhitanti paresaṃ gahitaṃ	1678	
PA_tika-s03_01t:1678_6	santakaṃ tesaṃ pākāya niṭṭhitaṃ. Bhikkhācāravattenāti piṇḍācariyāya. Esamānā pariyesantā.	1678	
PA_tika-s03_01t:1678_7	Evaṃ pariyiṭṭhena. Yāpenti, na esanti anesanaṃ. Susamādinnasundaravatāti suṭṭhu samādinnasobhanavatā.	1678	
PA_tika-s03_01t:1679_0	Evaṃ subhāsitabhāsinoti ganthadhuravipassanādhurānaṃ vasena guṇaparimāṇasubhāsitasseva	1679	
PA_tika-s03_01t:1679_1	bhāsanasīlā. Ariyena tuṇhībhūtena tuṇhībhūtā. Tato eva manassa sātisayaṃ samañcarā.	1679	
PA_tika-s03_01t:1679_2	Gahitadaṇḍesu parāmāsādipayuttesu daṇḍādānādihetu uppajjanakakilesapariḷāhābhāvato	1679	
PA_tika-s03_01t:1679_3	nibbutā. Tenāha “vissaṭṭhadaṇḍā”ti. Sādānesūti sabhavādānesu. Anādānāti tabbirahitā.	1679	
PA_tika-s03_01t:1679_4	Tenāha “bhavayonī”tiādi.	1679	
PA_tika-s03_01t:1680	Saṅghavandanāsuttavaṇṇanā niṭṭhitā.	168	
PA_tika-s03_01t:1681	Dutiyavaggavaṇṇanā niṭṭhitā.	168	
PA_tika-s03_01t:1682	3. Tatiyavaggo	168	
PA_tika-s03_01t:1683	1. Chetvāsuttavaṇṇanā	168	
PA_tika-s03_01t:1684	267. Vuttatthameva heṭṭhā devaputtasaṃyuttavaṇṇanāyaṃ.	168	
PA_tika-s03_01t:1685	Chetvāsuttavaṇṇanā niṭṭhitā.	168	
PA_tika-s03_01t:1686	3. Dubbaṇṇiyasuttavaṇṇanā	168	
PA_tika-s03_01t:1687_0	268. Dubbaṇṇo duddasiko virūpavaṇṇo. Okoṭimakoti rassabhāvena avarakoṭimako. Sakkena	1687	
PA_tika-s03_01t:1687_1	gahitanāmamevetaṃ, na pana so tathārūpo koci yakkho. Tenāha “eko rūpāvacarabrahmā”ti.	1687	
PA_tika-s03_01t:1687_2	Yadi evaṃ kasmā so tathārūpo hutvā āgatoti āha “sakko kirā”ti. Kathaṃ panettha ñāyati	1687	
PA_tika-s03_01t:1687_3	“so eko rūpāvacarabrahmā, na paneso avaruddhakayakkho”ti yuttiṃ dassento “avaruddhakayakkhā	1687	
PA_tika-s03_01t:1687_4	panā”tiādimāha. Devānaṃ vacanaṃ sutvā. Pharusenāti pharusasamācārena. “Ko nāma mayhaṃ	1687	
PA_tika-s03_01t:1687_5	āsane sannisinno”ti akkhantiṃ anuppādento khantiyaṃ ṭhatvā. Balavacittīkāranti garutaraṃ	1687	
PA_tika-s03_01t:1687_6	sakkārabahumānaṃ. Nīcavuttiyāti paramanipaccakāre suvūpasamane ca dassiyamāne. Sakkassa	1687	
PA_tika-s03_01t:1687_7	tāya eva ācārasampattiyā sakkāsane ṭhātuṃ, attano ca āvikātuṃ asakkonto antaradhāyi.	1687	
PA_tika-s03_01t:1687_8	Upahatacittomhīti khantimettānuddayāsabbhāvato parasmiṃ upahatacittomhīti sakko attano	1687	
PA_tika-s03_01t:1687_9	sabhāvaṃ vadati. Kodhavase vattetunti kodhena attano vase nibbattetuṃ na sukaromhi,	1687	
PA_tika-s03_01t:1687_10	atha kho kodhaṃ mayhaṃ vase na vattemīti adhippāyo. Ciraṃ na kujjhāmīti yadi me kadāci	16871	
PA_tika-s03_01t:1687_11	kodho uppajjeyya, taṃ kodhaṃ anuvattento cirakālaṃ na kujjhāmi. Na upanayhāmīti anto	16871	
PA_tika-s03_01t:1687_12	sace me kodho uppajjeyya, khippameva ca naṃ paṭivineyyanti taṃ me pubbeva vataṃ paripūritaṃ.	16871	
PA_tika-s03_01t:1688	Dubbaṇṇiyasuttavaṇṇanā niṭṭhitā.	168	
PA_tika-s03_01t:1689	3. Sambarimāyāsuttavaṇṇanā	168	
PA_tika-s03_01t:1690_0	269. Ābādhikoti ābādho assa atthīti ābādhiko. Vācesīti sikkhāpesi. Sambaro nāma asuramāyāya	1690	
PA_tika-s03_01t:1690_1	ādipuriso purātano asurindo. Taṃ sandhāyāha “yathā sambaro”tiādi. Evaṃ paccati aññopi	1690	
PA_tika-s03_01t:1690_2	māyāvī māyaṃ payojetvā. Upavādantarāyo nāma khamāpane sati vigacchati, pākatikameva	1690	
PA_tika-s03_01t:1690_3	hotīti āha “evamassa phāsu bhaveyyā”ti. Tenāti vepacittinā sambaravijjāya adānena	1690	
PA_tika-s03_01t:1690_4	vañcitattā. Tathā akatvāti isīnaṃ santikaṃ netvā khamāpanavasena kātabbaṃ akatvā.	1690	
PA_tika-s03_01t:1691	Sambarimāyāsuttavaṇṇanā niṭṭhitā.	169	
PA_tika-s03_01t:1692	4. Accayasuttavaṇṇanā	169	
PA_tika-s03_01t:1693_0	270. Sampayojesunti aññamaññaṃ vācasikaṃ pharusaṃ payojesuṃ. Tenāha “kalahaṃ akaṃsū”ti,	1693	
PA_tika-s03_01t:1693_1	vivādaṃ akaṃsūti attho. Atikkammavacananti vacīsaṃvaraṃ atikkamitvā vacanaṃ. Yasmā	1693	
PA_tika-s03_01t:1693_2	accaye desiyamāne taṃ khīṇayati aññamaññassa khamamānassa khamanaṃ paṭiggaṇhato,	1693	
PA_tika-s03_01t:1693_3	tasmā vuttaṃ “nappaṭigaṇhātīti na khamatī”ti. Tumhākaṃ vase vattatu, visevitaṃ akatvā	1693	
PA_tika-s03_01t:1693_4	yathākāmakaraṇīyo hotu. Mittadhammo idha uttarapadalopena “mitto”ti vuttoti āha “mittadhamme”ti.	1693	
PA_tika-s03_01t:1693_5	Karaṇavacananti “mittehī”ti karaṇavacanaṃ bhummatthe. Tenāha “mittesū”ti. Yathā nibbattasabhāvassa	1693	
PA_tika-s03_01t:1693_6	bhāvato aññathattaṃ jarā, evaṃ mittabhāvato vuttavipariyāyo amittadhammo jarāpariyāyena	1693	
PA_tika-s03_01t:1693_7	vutto. Agārayhaṃ anavajjaṃ sabbaso pahīnakilesaṃ. Tenāha “khīṇāsavapuggala”nti.	1693	
PA_tika-s03_01t:1694	Accayasuttavaṇṇanā niṭṭhitā.	169	
PA_tika-s03_01t:1695	5. Akkodhasuttavaṇṇanā	169	
PA_tika-s03_01t:1696_0	271. Kodho tumhe mā abhibhavīti ettha kodhena anabhibhavanīyattaṃ khantimettākaruṇāditappaṭipakkhadhammaparibrūhanena.	1696	
PA_tika-s03_01t:1696_1	Tathā hi taṃsamaṅgino kodho abhibhuyyatīti āha “tumheva kodhaṃ abhibhavatha. Kujjhantānaṃ	1696	
PA_tika-s03_01t:1696_2	mā paṭikujjhitthā”ti. Paṭipadāti esā paṭipatti. Mettāti appanāppattā mettā. Tadupacāro	1696	
PA_tika-s03_01t:1696_3	mettāpubbabhāgo. Na vihiṃsati kiñci etāyāti avihiṃsā. Karuṇāti appanāppattakaruṇā	1696	
PA_tika-s03_01t:1696_4	veditabbā. Tadupacāro karuṇāpubbabhāgo. Lāmakajananti khantiādīsu yonisomanasikārābhāvena	1696	
PA_tika-s03_01t:1696_5	gārayhasamācārasamāyogena ca nihīnaṃ janaṃ. Paccayaparisuddhiyā kodho abhimaddamāno	1696	
PA_tika-s03_01t:1696_6	puggalaṃ abhimaddati, tassa so paṭisaṅkhānabhāvanābalehi sammadeva pahātabboti.	1696	
PA_tika-s03_01t:1697	Akkodhasuttavaṇṇanā niṭṭhitā.	169	
PA_tika-s03_01t:1698	Tatiyavaggavaṇṇanā niṭṭhitā.	169	
PA_tika-s03_01t:1699	Sāratthappakāsiniyā saṃyuttanikāya-aṭṭhakathāya	169	
PA_tika-s03_01t:1700	Sakkasaṃyuttavaṇṇanāya līnatthappakāsanā samattā.	170	
PA_tika-s03_01t:1701	Niṭṭhitā ca sāratthappakāsiniyā	170	
PA_tika-s03_01t:1702	Saṃyuttanikāya-aṭṭhakathāya sagāthāvaggavaṇṇanā.	170	
PA_tika-s03_01t:1703	Paṭhamo bhāgo niṭṭhito.	170	
