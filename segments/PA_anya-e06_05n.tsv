segmentnr	original	folio	analyzed
PA_anya-e06_05n:0	Namo tassa bhagavato arahato sammāsambuddhassa	0	
PA_anya-e06_05n:1	Jinālaṅkāra	0	
PA_anya-e06_05n:2	Paṇāmadīpanīgāthā	0	
PA_anya-e06_05n:4	Yo lokatthāya buddho dhanasutabhariyāaṅgajīve cajitvā pūretvā āramiyo tidasamanupame bodhipakkhīyadhamme,	0	
PA_anya-e06_05n:5	Patvā bodhiṃ visuddhaṃ sakalaguṇadadaṃ seṭṭhabhūto tiloke,	0	
PA_anya-e06_05n:6	Katvā dukkhassa antaṃ katasubhajanataṃ dukkhato mocayittha.	0	
PA_anya-e06_05n:8	Natvānāhaṃ jinantaṃ samupacitasubhaṃ sabbalokekabandhuṃ,	0	
PA_anya-e06_05n:9	Nāhu yenapi tulyo kusalamahimato uttamo bhūtaloke tassevāyaṃ uvimhaṃ suvipulamamalaṃ bodhisambhārabhūtaṃ,	0	
PA_anya-e06_05n:10	Hetuṃ hetvānurūpaṃ sugatagataphalaṃ bhāsato me suṇātha.	1	
PA_anya-e06_05n:11	Yogāvacarasampattidīpanīgāthā	1	
PA_anya-e06_05n:13	Jāto yo navame khaṇe sutadharo sīlena suddhindriyo saṃsāraṃ ayato bhavakkayakaraṃ disvā sivaṃ khemato,	1	
PA_anya-e06_05n:14	Taṃ sampāpakamaggadesakamuniṃ sampūjayanto tato uddhānussatibhāvanādikamato sampādaye taṃ sivaṃ.	1	
PA_anya-e06_05n:15	Vatthuvisodhanīgāthā	1	
PA_anya-e06_05n:17	Buddhoti ko buddhaguṇo ti ko so,	1	
PA_anya-e06_05n:18	Acintayādittamupāgato yo;	1	
PA_anya-e06_05n:19	Anaññasādhāraṇabhūtamatthaṃ,	1	
PA_anya-e06_05n:20	Akāsi kiṃ so kimavoca buddho.	2	
PA_anya-e06_05n:22	Visuddhakhandhasantāno buddhoti niyamo kato,	2	
PA_anya-e06_05n:23	Khandhasantānasuddhī tu guṇoti niyamo kato.	2	
PA_anya-e06_05n:25	Akāsi kiccāni dinesu pañca,	2	
PA_anya-e06_05n:26	Pasādayañciddhibalena sena;	2	
PA_anya-e06_05n:27	Janānasesaṃ cariyānukūlaṃ,	2	
PA_anya-e06_05n:28	Ñatvānavocānusayappahānaṃ.	2	
PA_anya-e06_05n:29	Anaññasādhāraṇadīpanīgāthā	2	
PA_anya-e06_05n:31	Abbhuggatā yassa guṇā anantā,	3	
PA_anya-e06_05n:32	Tibuddhakhettekadivākaroti;	3	
PA_anya-e06_05n:33	Jānāti so lokamimaṃ parañca,	3	
PA_anya-e06_05n:34	Sacetanañceva acetanañca;	3	
PA_anya-e06_05n:35	Sakassa santānagataṃ paresaṃ,	3	
PA_anya-e06_05n:36	Byatītamappattakamatrabhūtaṃ.	3	
PA_anya-e06_05n:38	Anantasattesu ca lokadhātusu,	3	
PA_anya-e06_05n:39	Ekova sabbepi samā na tena;	3	
PA_anya-e06_05n:40	Disāsu pubbādisu cakkavāḷā,	4	
PA_anya-e06_05n:41	Sahassasaṅkhāyapi appameyyā;	4	
PA_anya-e06_05n:42	Ye tesu devā manujā ca brahmā,	4	
PA_anya-e06_05n:43	Ekattha saṅgamma hi mantayantā.	4	
PA_anya-e06_05n:45	Anādikālāgatanāmarūpinaṃ,	4	
PA_anya-e06_05n:46	Yathāsakaṃ hetuphalattavuttinaṃ;	4	
PA_anya-e06_05n:47	Tabbhāvabhāvittamasambhuṇantā,	4	
PA_anya-e06_05n:48	Nānāvipallāsamanupaviṭṭhā.	4	
PA_anya-e06_05n:50	Kammappavattiñca phalappavattiṃ,	5	
PA_anya-e06_05n:51	Ekattanānattanirīhadhammataṃ;	5	
PA_anya-e06_05n:52	Viññattisantānaghanena channato,	5	
PA_anya-e06_05n:53	Sivañjasaṃ no bhaṇituṃ samatthā.	5	
PA_anya-e06_05n:55	Eko va so santikaro pabhaṅkaro,	5	
PA_anya-e06_05n:56	Saṅkhāya ñeyyāni asesitāni;	5	
PA_anya-e06_05n:57	Tesañhi majjhe paramāsambhīvadaṃ,	5	
PA_anya-e06_05n:58	Sivañjasaṃ dīpayituṃ samattho.	5	
PA_anya-e06_05n:60	So gotamo sakyasuto munindo,	6	
PA_anya-e06_05n:61	Sabbassa lokassa padīpabhūto;	6	
PA_anya-e06_05n:62	Anantasatte bhavabandhanamhā,	6	
PA_anya-e06_05n:63	Mocesi kāruññaphalānupekkhī.	6	
PA_anya-e06_05n:64	Abhinīhāradīpanīgāthā	6	
PA_anya-e06_05n:66	Vadetha tassīdha anappakaṃ guṇaṃ,	6	
PA_anya-e06_05n:67	Na tena tulyo paramo ca vijjati;	6	
PA_anya-e06_05n:68	Kiṃ taṃ guṇaṃ taṃ sadisena dinnaṃ,	6	
PA_anya-e06_05n:69	Sayaṃkataṃ kinnu adhiccaladdhaṃ.	6	
PA_anya-e06_05n:71	Nādhiccaladdhaṃ na ca pubbabuddhā,	7	
PA_anya-e06_05n:72	Brahmādinaṃ sammutiyā bahūnaṃ;	7	
PA_anya-e06_05n:73	Sayaṃkateneva anopamena,	7	
PA_anya-e06_05n:74	Dānādinā laddhamidaṃ vipākaṃ.	7	
PA_anya-e06_05n:76	Ito catunnaṃ asaṅkhiyānaṃ,	7	
PA_anya-e06_05n:77	Sataṃsahassānadhikānamatthake;	7	
PA_anya-e06_05n:78	Kappe atītamhi sumedhatāpaso,	7	
PA_anya-e06_05n:79	Vehāyasaṃ gacchati iddhiyā tadā.	7	
PA_anya-e06_05n:81	Dipaṅkaro nāma jino sasaṅgho,	8	
PA_anya-e06_05n:82	Rammaṃ puraṃ yāti virocamāno;	8	
PA_anya-e06_05n:83	Manussadevehibhipūjiyanto,	8	
PA_anya-e06_05n:84	Sahassaraṃsi viya bhāṇumā nabhe.	8	
PA_anya-e06_05n:86	Tassañjasaṃ kātubahussahānaṃ,	8	
PA_anya-e06_05n:87	Buddhoti sutvā sumano patīto;	8	
PA_anya-e06_05n:88	Mamajja dehaṃ panimassa datvā,	8	
PA_anya-e06_05n:89	Buddho ahaṃ hessamanāgatediso.	8	
PA_anya-e06_05n:91	Tasmiñjase kandaratamhi paṅke,	9	
PA_anya-e06_05n:92	Katvāna setuṃ sayi so sadehaṃ;	9	
PA_anya-e06_05n:93	Buddho ayaṃ gacchatu piṭṭhiyā mamaṃ,	9	
PA_anya-e06_05n:94	Bodhissace hessati me anāgate.	9	
PA_anya-e06_05n:96	Ussīsakaṃ yāti jino hi tassa,	9	
PA_anya-e06_05n:97	Ajjhāsayo sijjhatimassanāgate;	9	
PA_anya-e06_05n:98	Ñatvāna byākāsi asesato hi,	9	
PA_anya-e06_05n:99	Buddho ayaṃ hessatināgatesu.	9	
PA_anya-e06_05n:101	Sutvāna patto va mahābhisekaṃ,	10	
PA_anya-e06_05n:102	Laddhaṃ va bodhiṃ samanussaranto;	10	
PA_anya-e06_05n:103	Pūjetvā yāte munidevamānuse,	10	
PA_anya-e06_05n:104	Uṭṭhāya so sammasi pāramī dasa.	10	
PA_anya-e06_05n:106	Daḷhaṃ gahetvā samatiṃsapāramī,	10	
PA_anya-e06_05n:107	Sikkhattayañcassa jinassa santike;	10	
PA_anya-e06_05n:108	Kātuṃ samattho pi bhavassa pāraṃ,	10	
PA_anya-e06_05n:109	Sattesu kāruññabalā bhavaṃ gato.	10	
PA_anya-e06_05n:111	Uppannuppannake so jinavaramatule pūjayitvā asesaṃ buddho eso hi oso bhavati niyamato byākato tehi tehi tesaṃ tesaṃ jinānaṃ acanamanupamaṃ pūjayitvā sirena,	11	
PA_anya-e06_05n:112	Taṃ taṃ dukkhaṃ sahitvā sakalaguṇadadaṃ pāramī pūrayittha.	11	
PA_anya-e06_05n:113	Bodhisambhāradīpanīgāthā	11	
PA_anya-e06_05n:115	So dukkhakhinnajanadassanadukkhakhinno,	11	
PA_anya-e06_05n:116	Kāruññameva janatāya akāsi niccaṃ;	11	
PA_anya-e06_05n:117	Tesaṃ hi mocanamupāyamidanti ñatvā,	11	
PA_anya-e06_05n:118	Tādīparādhamapi attani ropayī so.	11	
PA_anya-e06_05n:120	Dānādinekavarapāramisāgaresu,	12	
PA_anya-e06_05n:121	Ogāḷhatāyapi paduṭṭhajanena dinnaṃ;	12	
PA_anya-e06_05n:122	Dukkhaṃ tathā atimahantatarampi kiñci,	12	
PA_anya-e06_05n:123	Nāññāsi sattahitamevea gavesayanto.	12	
PA_anya-e06_05n:125	Chetvāna sīsaṃ hi sakaṃ dadanto,	12	
PA_anya-e06_05n:126	Maṃsaṃ pacitvāna sakaṃ dadanto;	12	
PA_anya-e06_05n:127	So cattagatto paṇidhānakāle,	12	
PA_anya-e06_05n:128	Duṭṭhassa kiṃ dussati chedanena.	12	
PA_anya-e06_05n:130	Evaṃ anantamapi jātisatesu dukkhaṃ,	13	
PA_anya-e06_05n:131	Patvāna sattahitameva gavesayanto;	13	
PA_anya-e06_05n:132	Dīpaṅkare gahitasīlasamādhipaññaṃ,	13	
PA_anya-e06_05n:133	Pālesi yāva sakabodhitale suniṭṭho.	13	
PA_anya-e06_05n:135	Yadābhinīhāramakā sumedho,	13	
PA_anya-e06_05n:136	Yadā ca maddiṃ adadā sivindo;	13	
PA_anya-e06_05n:137	Etthantare jātisu kiñcipekaṃ,	13	
PA_anya-e06_05n:138	Niratthakaṃ no agamāsi tassa.	13	
PA_anya-e06_05n:140	Mahāsamudde jalabindutopi,	14	
PA_anya-e06_05n:141	Tadantre jāti anappakā va;	14	
PA_anya-e06_05n:142	Nirantaraṃ pūritapāramīnaṃ,	14	
PA_anya-e06_05n:143	Kathaṃ pamāṇaṃ upamā kuhiṃ vā.	14	
PA_anya-e06_05n:145	Yo maggapasse madhurambabījaṃ,	14	
PA_anya-e06_05n:146	Chāyāphalatthāya mahājanānaṃ;	14	
PA_anya-e06_05n:147	Ropesi tasmiṃ hi khaṇeva tena,	14	
PA_anya-e06_05n:148	Chāyāphale puññamaladdhamuddhaṃ.	14	
PA_anya-e06_05n:150	Tatheva saṃsārapathe janānaṃ,	15	
PA_anya-e06_05n:151	Hitāya attanamabhiropitakkhaṇe;	15	
PA_anya-e06_05n:152	Siddhaṃ va puññūpari tassa tasmiṃ,	15	
PA_anya-e06_05n:153	Dhanaṅgajīvaṃ pi haranti ye ye.	15	
PA_anya-e06_05n:155	So sāgare jaladhikaṃ ruhiraṃ adāsi,	15	
PA_anya-e06_05n:156	Bhūmāparājiya samaṃsamadāsi dānaṃ;	15	
PA_anya-e06_05n:157	Meruppamāṇamadhikañca samoḷisīsaṃ,	15	
PA_anya-e06_05n:158	Khe tārakādhikataraṃ nayanaṃ adāsi.	15	
PA_anya-e06_05n:159	Gabbhokkantidīpanīgāthā	15	
PA_anya-e06_05n:161	Gambhīrapānadānādisāgaresu hi thāmasā;	16	
PA_anya-e06_05n:162	Taranto maddidānena niṭṭhāpetvāna pāramī.	16	
PA_anya-e06_05n:164	Vasanto tusīte kāye bodhiparipākamāgamma;	16	
PA_anya-e06_05n:165	Āyācanāya ca devānaṃ mātugabbhamupāgami.	16	
PA_anya-e06_05n:167	Sato ca sampajāno ca mātukucchimhi okkami;	16	
PA_anya-e06_05n:168	Tassa okkantiyaṃ sabbā dasasahassī pakampittha.	16	
PA_anya-e06_05n:170	Tato pubbanimittāni dvattiṃsāni tadā siyuṃ;	17	
PA_anya-e06_05n:171	Tuṭṭhahaṭṭhā va sā mātā puttaṃ passati kucchiyaṃ.	17	
PA_anya-e06_05n:172	Vijāyanamaṅgaladīpanīgāthā	17	
PA_anya-e06_05n:174	Sā puṇṇagabbhā dasamāsato paraṃ,	17	
PA_anya-e06_05n:175	Gantvāna phullaṃ varalumbinīvanaṃ;	17	
PA_anya-e06_05n:176	Ṭhitā gahetvā varasālasākhaṃ,	17	
PA_anya-e06_05n:177	Vijāyi taṃ puttavaraṃ sukhena.	17	
PA_anya-e06_05n:179	Tadā sahassīdasalokadhātusu,	17	
PA_anya-e06_05n:180	Devā ca nāgā asurā ca yakkhā;	18	
PA_anya-e06_05n:181	Nānādisā maṅgalacakkavāḷaṃ,	18	
PA_anya-e06_05n:182	Sumaṅgalaṃ maṅgalamāgamiṃsu.	18	
PA_anya-e06_05n:184	Anekasākhañca sahassamaṇḍalaṃ,	18	
PA_anya-e06_05n:185	Chattaṃ marū dhārayumantalikkhe;	18	
PA_anya-e06_05n:186	Suvaṇṇadaṇḍā vipatanti cāmarā,	18	
PA_anya-e06_05n:187	Khajjiṃsu bherī ca nadiṃsu saṅkhā.	18	
PA_anya-e06_05n:189	Malenakenāpi anūpalitto,	18	
PA_anya-e06_05n:190	Ṭhito va pādāni pasārayanto;	19	
PA_anya-e06_05n:191	Kathī va dhammāsanatotaranto,	19	
PA_anya-e06_05n:192	Jāto yathādiccavaro nabhamhā.	19	
PA_anya-e06_05n:194	Khīṇāsavā brahmagaṇopagantvā,	19	
PA_anya-e06_05n:195	Suvaṇṇajālena paṭiggahesuṃ;	19	
PA_anya-e06_05n:196	Tato ca devājinacammakena,	19	
PA_anya-e06_05n:197	Tato dukūlena ca taṃ manussā.	19	
PA_anya-e06_05n:199	Tesaṃ pi hatthā varabhūmiyaṃ ṭhito,	19	
PA_anya-e06_05n:200	Disā vilokesi sabbā samantato;	20	
PA_anya-e06_05n:201	Vadiṃsu devā pi ca brahmakāyikā,	20	
PA_anya-e06_05n:202	Tayā samo katthaci natthi uttaro.	20	
PA_anya-e06_05n:204	Gantvāna uttaraṃ satta padavārehi vikkamo,	20	
PA_anya-e06_05n:205	Sīhanādaṃ nadī tesaṃ devatānaṃ hi sāvayaṃ.	20	
PA_anya-e06_05n:207	Tato puttaṃ gahetvāna gatā mātā sakaṅgharaṃ,	20	
PA_anya-e06_05n:208	Mātā sattamiyaṃ gantvā deaputtattamāgami.	20	
PA_anya-e06_05n:210	Te brahmaṇā pañcamiyaṃ subhuttā,	21	
PA_anya-e06_05n:211	Nāmaṃ gahetuṃ varalakkhaṇāni;	21	
PA_anya-e06_05n:212	Disvāna ekaṅgulimukkhipiṃsu,	21	
PA_anya-e06_05n:213	Buddho ayaṃ hessati vītarāgo.	21	
PA_anya-e06_05n:215	Jiṇṇañca disvā byādhikaṃ matañca,	21	
PA_anya-e06_05n:216	Avhāyitaṃ pabbajitañca disvā;	21	
PA_anya-e06_05n:217	Ohāya pabbajjamupeti kāme,	21	
PA_anya-e06_05n:218	Buddho ayaṃ hessati vītarāgo.	21	
PA_anya-e06_05n:219	Agāriyasampattidīpanīgāthā	21	
PA_anya-e06_05n:221	Kālakkamena cando va vaḍḍhanto vaḍḍhite kule,	22	
PA_anya-e06_05n:222	Puññodayenudento so bhāṇumā viya ambare.	22	
PA_anya-e06_05n:224	Siddhathako hi siddhattho laddhā deviṃ yasodharaṃ,	22	
PA_anya-e06_05n:225	Cattālīsasahassehi pūritthīhi purakkhito.	22	
PA_anya-e06_05n:227	Rammasurammasubhesu gharesu,	22	
PA_anya-e06_05n:228	Tiṇṇamutūnamanucchavikesu;	22	
PA_anya-e06_05n:229	Dibbasukhaṃ viya bhuñji sukhaṃ so,	22	
PA_anya-e06_05n:230	Acchariyabbhutarājavibhūtiṃ.	23	
PA_anya-e06_05n:231	Nekkhammajjhāsayadīpanīyamakagāthā	23	
PA_anya-e06_05n:232	Namo tassa yato mahimato yassa tamo na	23	
PA_anya-e06_05n:234	Disvā nimittāni madacchidāni,	23	
PA_anya-e06_05n:235	Thīnaṃ virūpāni ratacchidāni;	23	
PA_anya-e06_05n:236	Pāpāni kammāni sukhacchidāni,	23	
PA_anya-e06_05n:237	Laddhāni ñāṇāni bhavacchidāni.	23	
PA_anya-e06_05n:239	Padittagehā viya bheravaṃ ravaṃ,	23	
PA_anya-e06_05n:240	Ravaṃ sammuṭṭhāya gato mahesi;	24	
PA_anya-e06_05n:241	Mahesimolokiyaputtamattano,	24	
PA_anya-e06_05n:242	Tanosi no pemamahoghamattano.	24	
PA_anya-e06_05n:244	Ummāraummāragatuddharitvā,	24	
PA_anya-e06_05n:245	Padaṃ padaṃ yātanarāsabhassa;	24	
PA_anya-e06_05n:246	Alaṃ alaṃkāratarena gantuṃ,	24	
PA_anya-e06_05n:247	Matī matīvetimanaṅgabhaṅge.	24	
PA_anya-e06_05n:249	Ummāraummāragato mahesi,	24	
PA_anya-e06_05n:250	Anaṅgabhaṅgaṃ samacintayittha;	25	
PA_anya-e06_05n:251	Kiṃ me jarāmaccumukhe ṭhitassa,	25	
PA_anya-e06_05n:252	Na me vase kāmavase ṭhitassa.	25	
PA_anya-e06_05n:254	Kāmena kāmena na sādhyamokkhaṃ,	25	
PA_anya-e06_05n:255	Mānena mānena mamatthi kiñci;	25	
PA_anya-e06_05n:256	Māro saseno hi avāraṇīyo,	25	
PA_anya-e06_05n:257	Yantena ucchuṃ viya maddatī maṃ.	25	
PA_anya-e06_05n:259	Ādittamuyātapayātamūnaṃ,	25	
PA_anya-e06_05n:260	Atāṇāleṇāsaraṇe jane te;	26	
PA_anya-e06_05n:261	Disvāna disvāna sivaṃ mayā te,	26	
PA_anya-e06_05n:262	Kāmena kāmena kathaṃ vineyya.	26	
PA_anya-e06_05n:264	Vijjāvijjāya cutañcupetaṃ,	26	
PA_anya-e06_05n:265	Asārasārūpagatañjanaṃ janaṃ;	26	
PA_anya-e06_05n:266	Vijjāyavijjāya yuto cutohaṃ,	26	
PA_anya-e06_05n:267	Pahomi tāretumasaṅgaho gato.	26	
PA_anya-e06_05n:269	Magganti no diṭṭhigatāpavaggaṃ,	26	
PA_anya-e06_05n:270	Aggā ti tevāhu janā samaggā;	27	
PA_anya-e06_05n:271	Naggaṃ aho mohatamassa vaggaṃ,	27	
PA_anya-e06_05n:272	Vaggaṃ hanissāmi tamaggamaggā.	27	
PA_anya-e06_05n:274	Paseyhakārena aseyhadukkhaṃ,	27	
PA_anya-e06_05n:275	Janā janentīha janānameva;	27	
PA_anya-e06_05n:276	Paseyhakārenā aseyhadukkhaṃ,	27	
PA_anya-e06_05n:277	Pāpaṃ na jānanti tato nidānaṃ.	27	
PA_anya-e06_05n:279	Te oghayogāsavasaṃkilesā,	27	
PA_anya-e06_05n:280	Tameva nāsenti tato samuṭṭhitā;	28	
PA_anya-e06_05n:281	Ekantikaṃ jāti jarā ca maccu,	28	
PA_anya-e06_05n:282	Nirantaraṃ taṃ byasanañcanekaṃ.	28	
PA_anya-e06_05n:284	Cīraṃ kilesānasamujjalantaṃ,	28	
PA_anya-e06_05n:285	Disvāna sattānusayaṃ sayambhū;	28	
PA_anya-e06_05n:286	Sādhemi bodhiṃ vinayāmi satte,	28	
PA_anya-e06_05n:287	Pacchāpi passāmi sutaṃ sutantaṃ.	28	
PA_anya-e06_05n:289	Taṃ dibbacakkaṃ khuracakkamālaṃ,	28	
PA_anya-e06_05n:290	Rajjaṃ sasārajjasamajjamajjaṃ;	29	
PA_anya-e06_05n:291	Te bandhavā bandhanamāgatā pare,	29	
PA_anya-e06_05n:292	Suto pasūtoyamanaṅgadūto.	29	
PA_anya-e06_05n:294	Samujjalantaṃ vasatī satīsirī,	29	
PA_anya-e06_05n:295	Sirīsapāgāramidaṃ mahāvisaṃ;	29	
PA_anya-e06_05n:296	Daddallamānā yuvatī vatīmā,	29	
PA_anya-e06_05n:297	Sakaṇṭakāyeva samañjasañjase.	29	
PA_anya-e06_05n:299	Yassā virājitasirī siriyāpi natthi,	29	
PA_anya-e06_05n:300	Tassāvalokiya na tittivasānamatthi;	30	
PA_anya-e06_05n:301	Gacchāmi handa tavanaṅga sirappabhedaṃ,	30	
PA_anya-e06_05n:302	Mattebhakumbhupari sīhavilāsagāmiṃ.	30	
PA_anya-e06_05n:304	Bho bho anaṅgasucira pi panuṇṇabāṇa,	30	
PA_anya-e06_05n:305	Bāṇāni saṃhara panuṇṇamito nirodha;	30	
PA_anya-e06_05n:306	Rodhena cāpadagato manaso na soca,	30	
PA_anya-e06_05n:307	Socaṃ tavappanavalokiya yāmi santiṃ.	30	
PA_anya-e06_05n:309	Ratī ratī kāmaguṇe viveke,	30	
PA_anya-e06_05n:310	Alaṃ alanteva vicintayanto;	31	
PA_anya-e06_05n:311	Manaṃ manaṅgālayasampadālayaṃ,	31	
PA_anya-e06_05n:312	Tahiṃ tahiṃ diṭṭhabālā va pakkami.	31	
PA_anya-e06_05n:313	Pāduddhāravimhayadīpanīgāthā	31	
PA_anya-e06_05n:315	Yāvañcayaṃ ravi caratyacalena ruddhe,	31	
PA_anya-e06_05n:316	Yāvañca cakkaratanañca payāti loke;	31	
PA_anya-e06_05n:317	Tāvissaro nabhacaro jitacāturanto,	31	
PA_anya-e06_05n:318	Hitvā kathaṃ nu padamuddhari so nirāso.	31	
PA_anya-e06_05n:320	Dīpe mahā ca caturādhikadvesahasse,	32	
PA_anya-e06_05n:321	Tatrāpi seṭṭhabhajitaṃ varajambudīpaṃ;	32	
PA_anya-e06_05n:322	Bhūnābhikaṃ kapilavatthupuraṃ surammaṃ,	32	
PA_anya-e06_05n:323	Hitvā kathaṃ nu padamuddhari so nirāso.	32	
PA_anya-e06_05n:325	Ñātīnasīti kulato hi sahassa sākye,	32	
PA_anya-e06_05n:326	Hatthissadhaññadhanino vijitārisaṅghe;	32	
PA_anya-e06_05n:327	Gottena gotamabhavaṃ pitarañjanaggaṃ,	32	
PA_anya-e06_05n:328	Hitvā kathaṃ nu padamuddhari so nirāso.	32	
PA_anya-e06_05n:330	Rammaṃ surammavasatiṃ ratanujjalantaṃ,	33	
PA_anya-e06_05n:331	Gimhepi vimhayakaraṃ suramandirābhaṃ;	33	
PA_anya-e06_05n:332	Ussāpitaddhajapaṭākasitātapattaṃ,	33	
PA_anya-e06_05n:333	Hitvā kathaṃ nu padamuddhari so nirāso.	33	
PA_anya-e06_05n:335	Sapokkharā pokkharaṇī catasso,	33	
PA_anya-e06_05n:336	Supupphitā mandirato samantā;	33	
PA_anya-e06_05n:337	Kokā nadantūpari kokanāde,	33	
PA_anya-e06_05n:338	Hitvā kathaṃ nu padamuddhari so nirāso.	33	
PA_anya-e06_05n:340	Sare saroje ruditāḷipāḷi,	34	
PA_anya-e06_05n:341	Samantato passati pañjarañjasā;	34	
PA_anya-e06_05n:342	Disvāravindāni mukhāravindaṃ	34	
PA_anya-e06_05n:343	Nāthassa lajjā viya saṃkujanti.	34	
PA_anya-e06_05n:345	Madhurā madhurābhirutā,	34	
PA_anya-e06_05n:346	Caritā padume padumeḷigaṇā;	34	
PA_anya-e06_05n:347	Vasatiṃ adhunā madhunā,	34	
PA_anya-e06_05n:348	Akaruṃ jahitaṃ kimidaṃ patinā.	34	
PA_anya-e06_05n:350	Tamhā rasaṃ madhukarā bhavanaṃ haritvā,	35	
PA_anya-e06_05n:351	Ninnādino samadhuraṃ madhuraṃ karonti;	35	
PA_anya-e06_05n:352	Nādena nādamatiriccupavīṇayanti,	35	
PA_anya-e06_05n:353	Naccanti tā surapure vaṇitā va tāva.	35	
PA_anya-e06_05n:355	Sañcoditā pīṇapayodharādharā,	35	
PA_anya-e06_05n:356	Virājitānaṅgajamekhalākhalā;	35	
PA_anya-e06_05n:357	Suraṅgaṇā vaṅgajaphassadā sadā,	35	
PA_anya-e06_05n:358	Ramā ramāpenti varaṅgadāgadā.	35	
PA_anya-e06_05n:360	Karātirattā ratirattarāmā,	36	
PA_anya-e06_05n:361	Tāḷenti tāḷāvacare samantā;	36	
PA_anya-e06_05n:362	Naccuggatānekasahassahatthā,	36	
PA_anya-e06_05n:363	Sakkopi kiṃ sakyasamoti codayuṃ.	36	
PA_anya-e06_05n:365	Visālanettā hasulā sumajjhā,	36	
PA_anya-e06_05n:366	Nimbatthanī vimhayagītasaddā;	36	
PA_anya-e06_05n:367	Alaṅkatā malladharā suvatthā,	36	
PA_anya-e06_05n:368	Naccanti tāḷāvacarehi ghuṭṭhā.	36	
PA_anya-e06_05n:370	Yāsaṃ hi loke upamā natthi,	37	
PA_anya-e06_05n:371	Tāsaṃ hi phassesu kathāvakāsā;	37	
PA_anya-e06_05n:372	Taṃ tādisaṃ kāmaratiṃnubhonto,	37	
PA_anya-e06_05n:373	Hitvā kathaṃ nu padamuddhari so nirāso.	37	
PA_anya-e06_05n:375	Pādepāde valayaviravāmekhalāvīṇānādā,	37	
PA_anya-e06_05n:376	Gītaṃgītaṃ patiratikaraṃ gāyatī gāyatī sā;	37	
PA_anya-e06_05n:377	Hatthehatthe valayacalitā sambhamaṃ sambhamanti,	37	
PA_anya-e06_05n:378	Disvādisvā iti ratikaraṃ yāti hāhā kimīhā.	37	
PA_anya-e06_05n:379	Apunarāvattigamanadīpanīyamakagāthā	37	
PA_anya-e06_05n:381	Anantakālopacitena tena,	38	
PA_anya-e06_05n:382	Puññena nibbattavimānayāne;	38	
PA_anya-e06_05n:383	Tasmiṃ dine jātasutaṃ pajāpatiṃ,	38	
PA_anya-e06_05n:384	Hitvā gato so sugato gato va.	38	
PA_anya-e06_05n:386	Taṃ jīvamānaṃ pitarañca mātaraṃ,	38	
PA_anya-e06_05n:387	Te ñātake tādisiyo ca itthiyo;	38	
PA_anya-e06_05n:388	Te tādise rammakare nikete,	38	
PA_anya-e06_05n:389	Hitvā gato so sugato gato va.	38	
PA_anya-e06_05n:391	Khomañca pattuṇṇadukūlacīnaṃ,	39	
PA_anya-e06_05n:392	Sakāsikaṃ sādhusugandhavāsitaṃ;	39	
PA_anya-e06_05n:393	Nivāsito sobhati vāsavo va,	39	
PA_anya-e06_05n:394	Hitvā gato so sugato gato va.	39	
PA_anya-e06_05n:396	Vidhippakāsā nidhiyo catasso,	39	
PA_anya-e06_05n:397	Samuggatā bhūtadharā vasundharā;	39	
PA_anya-e06_05n:398	Sattāvasattāvasudhā sudhāsā,	39	
PA_anya-e06_05n:399	Hitvā gato so sugato gato va.	39	
PA_anya-e06_05n:401	Suvaṇṇathāle satarājike subhe,	40	
PA_anya-e06_05n:402	Sādhuṃ sugandhaṃ sucisālibhojanaṃ;	40	
PA_anya-e06_05n:403	Bhutvā savāsīhi vilāsinīhi,	40	
PA_anya-e06_05n:404	Hitvā gata so sugato gato va.	40	
PA_anya-e06_05n:406	Manuññagandhena asuññagandho,	40	
PA_anya-e06_05n:407	Sugandhagandhena vilittagatto;	40	
PA_anya-e06_05n:408	Sugandhavātena suvijjitaṅgo,	40	
PA_anya-e06_05n:409	Hitvā gato so sugato gato va.	40	
PA_anya-e06_05n:411	Sulakkhaṇe hevabhilakkhitaṅgo,	41	
PA_anya-e06_05n:412	Pasādhito devapasādhanena;	41	
PA_anya-e06_05n:413	Virocamāno samarājinīhi,	41	
PA_anya-e06_05n:414	Hitvā gato so sugato gato va.	41	
PA_anya-e06_05n:416	Nānāsanāni sayanāni nivesanāni,	41	
PA_anya-e06_05n:417	Bhābhānibhāni ratanākarasannibhāni;	41	
PA_anya-e06_05n:418	Tatrussitāni ratanaddhajabhūsitāni,	41	
PA_anya-e06_05n:419	Hitvā va tāni himabindusamāni tāni.	41	
PA_anya-e06_05n:421	Nānāvidhehi ratanehi samujjalehi,	42	
PA_anya-e06_05n:422	Nārīhi niccamupagāyitahammiyehi;	42	
PA_anya-e06_05n:423	Rajjehi cakkaratanādivibhūsitehi,	42	
PA_anya-e06_05n:424	Yāto tato hi mahito purisassarehi.	42	
PA_anya-e06_05n:425	Dvipādabyāsayamakagāthā	42	
PA_anya-e06_05n:427	Yasodharaṃ pīṇapayodharādharaṃ,	42	
PA_anya-e06_05n:428	Anaṅgaraṅgaddhajabhūtamaṅgaṃ;	42	
PA_anya-e06_05n:429	Devaccharāvujjalitaṃ patibbataṃ,	42	
PA_anya-e06_05n:430	Hitvā gato so sugato va nūna.	43	
PA_anya-e06_05n:432	Sabhāvanicchandamatiṃ pabhāvatiṃ,	43	
PA_anya-e06_05n:433	Bhatto kuso saṃhari bhattakājaṃ;	43	
PA_anya-e06_05n:434	Tāyābhirūpaṃ pi yasodharaṃ varaṃ,	43	
PA_anya-e06_05n:435	Hitvā gato so sugato va nūna.	43	
PA_anya-e06_05n:437	Pure pure sañcari khaggahattho,	43	
PA_anya-e06_05n:438	Varaṃ paritthīnaṃ anitthigandho;	43	
PA_anya-e06_05n:439	Siriñca riñcāpi na riñci nāriṃ,	43	
PA_anya-e06_05n:440	Hitvānimandāni gato tathāgato.	44	
PA_anya-e06_05n:442	Harittaco rāgabalena deviyā,	44	
PA_anya-e06_05n:443	Avatthaliṅgena na liṅganussari;	44	
PA_anya-e06_05n:444	Asevi kāmaṃ tamidāni kāmaṃ,	44	
PA_anya-e06_05n:445	Hitvā gato so sugato va nūna.	44	
PA_anya-e06_05n:447	Apameyyakappesu vivekasevī,	44	
PA_anya-e06_05n:448	Hitvā gato rajjasiriṃ varitthiṃ;	44	
PA_anya-e06_05n:449	Aṇuṃ kaliṃ vaṇṇayi taṃ purāṇaṃ,	44	
PA_anya-e06_05n:450	Vatthamhi chiddaṃ viya tunnakāro.	45	
PA_anya-e06_05n:452	Tathāti mantvāna idāninaṅgo,	45	
PA_anya-e06_05n:453	Yasodharaṃ paggahito dhajaṃ va;	45	
PA_anya-e06_05n:454	Matto jitomhī ti pamattabandhu,	45	
PA_anya-e06_05n:455	Na passi ñāṇāsanipātamantaraṃ.	45	
PA_anya-e06_05n:457	Disvāna dukkhānalasambhavaṃbhavaṃ,	45	
PA_anya-e06_05n:458	Katvā taduppādakanaṅgabhaṅgaṃ;	45	
PA_anya-e06_05n:459	Yasodharaṃ pīṇapayodharādharaṃ,	45	
PA_anya-e06_05n:460	Hitvā gato buddhabalappadaṃ padaṃ.	46	
PA_anya-e06_05n:462	Anantasattānamanantakāle,	46	
PA_anya-e06_05n:463	Manaṅgahetvāna jito anaṅgo;	46	
PA_anya-e06_05n:464	Parājito nūna hi ekakassa,	46	
PA_anya-e06_05n:465	Tathāgato so na punāgato va.	46	
PA_anya-e06_05n:467	Disvāna ñāṇāsanipātamantaraṃ,	46	
PA_anya-e06_05n:468	Tathāgato so na punāgato va;	46	
PA_anya-e06_05n:469	Tathāgato so na punāgato va,	46	
PA_anya-e06_05n:470	Disvānañāṇāsanipātamantaraṃ.	47	
PA_anya-e06_05n:471	Tipādabyāsayamakagāthā	47	
PA_anya-e06_05n:473	Tathāgataccheramahosi tassa,	47	
PA_anya-e06_05n:474	Tathā himāropitadāhasantiṃ;	47	
PA_anya-e06_05n:475	Tathā hi māro pi tadāha santiṃ,	47	
PA_anya-e06_05n:476	Tathā hi māropi tadā hasantiṃ.	47	
PA_anya-e06_05n:477	Pādabyāsamahāyamakagāthā	47	
PA_anya-e06_05n:479	Sakāmadātā vinayāmanatagū,	47	
PA_anya-e06_05n:480	Sakāmadātā vinayāmanantagū;	48	
PA_anya-e06_05n:481	Sakāmadātā vinayāmanantagū,	48	
PA_anya-e06_05n:482	Sakāmadātā vinayāmanantagū.	48	
PA_anya-e06_05n:483	Abyāpetādyantayamakagāthā	48	
PA_anya-e06_05n:485	Raveraverorabhimārabherave,	48	
PA_anya-e06_05n:486	Raveraveriva bherave rave;	48	
PA_anya-e06_05n:487	Rave rave sūditagārave rave,	48	
PA_anya-e06_05n:488	Raveravedesi jinorave rave.	48	
PA_anya-e06_05n:489	Paṭilomayamakagāthā	48	
PA_anya-e06_05n:491	Lokāyātatayā kālo visesaṃ na na saṃsevi,	49	
PA_anya-e06_05n:492	Visesaṃ na na saṃsevi lokā yātatayā kālo.	49	
PA_anya-e06_05n:494	Rājarājayasopetavisesaṃ racitaṃ mayā,	49	
PA_anya-e06_05n:495	Yāmataṃ cirasaṃsevitapeso yajarājarā.	49	
PA_anya-e06_05n:496	Ekaṭhānikādiyamakagāthā	49	
PA_anya-e06_05n:498	Ākaṅkhakkhākaṅkhaṅga kaṅkhāgaṅgākhāgahaka,	49	
PA_anya-e06_05n:499	Kaṅkhāgāhakakaṅkhāgha hā hā kaṅkhā kahaṃ kahaṃ.	49	
PA_anya-e06_05n:501	Appagabbho apagabbho amoho mā pamohako,	50	
PA_anya-e06_05n:502	Maggamukhaṃ mokhamāha māhā mohamūhakkhamaṃ.	50	
PA_anya-e06_05n:504	Pāpāpāpabhavaṃ passaṃ pāpāpabhavuggato,	50	
PA_anya-e06_05n:505	Pāpāpāpabhavāsaṅgā pāpāpāpabhavāgato.	50	
PA_anya-e06_05n:507	Kusalākusalaṃ passaṃ kusalākusalaṃ caji,	50	
PA_anya-e06_05n:508	Kusalākusalāsaṅga kusalākusalā cuto.	50	
PA_anya-e06_05n:509	Akkharuttarikayamakagāthā	50	
PA_anya-e06_05n:511	Nonānino nanūnāni nanenāni nanānino,	51	
PA_anya-e06_05n:512	Nunnānenāni nūna na nānanaṃ nānanena no.	51	
PA_anya-e06_05n:514	Sāre surāsure sārī rasasārasarissaro,	51	
PA_anya-e06_05n:515	Rasasārarase sāri surāsurasarassire.	51	
PA_anya-e06_05n:517	Devānaṃ nandano devo devadeva na nandi no,	51	
PA_anya-e06_05n:518	Vedadīnena vedana vedi vedana vedino.	51	
PA_anya-e06_05n:520	Devāsane nisinno so devadevo sasāsane,	52	
PA_anya-e06_05n:521	Nisinnānaṃ sadevānaṃ desesi dassanāsanaṃ.	52	
PA_anya-e06_05n:522	Paheḷigāthā	52	
PA_anya-e06_05n:524	Dasanāvagato sañño andhassa tamado ravi,	52	
PA_anya-e06_05n:525	Aṭṭhamāpuṇṇasaṅkappo pātvanaññamanaññiva.	52	
PA_anya-e06_05n:526	Byāpetādiyamakagāthā	52	
PA_anya-e06_05n:528	Ekantameva saparatthaparo mahesi,	52	
PA_anya-e06_05n:529	Ekantameva dasapāramitābalena;	52	
PA_anya-e06_05n:530	Ekantameva hatamārabalena tena,	53	
PA_anya-e06_05n:531	Ekantameva suvisuddhamalattha bodhiṃ.	53	
PA_anya-e06_05n:532	Mahāpadhānadīpanīgāthā	53	
PA_anya-e06_05n:534	Orohitotohitapāpadhammo,	53	
PA_anya-e06_05n:535	Channena sa channahayena gantvā;	53	
PA_anya-e06_05n:536	Anomatīramhi anomasatto,	53	
PA_anya-e06_05n:537	Anomapabbajjamupāgato so.	53	
PA_anya-e06_05n:539	Nirāmisaṃ pītisukhaṃ anūpamaṃ,	53	
PA_anya-e06_05n:540	Anūpiye ambavane alattha;	54	
PA_anya-e06_05n:541	Sarūpasobhāya virūpasobhaṃ,	54	
PA_anya-e06_05n:542	Sarājikaṃ rājagahaṃ karittha.	54	
PA_anya-e06_05n:544	Tato aḷāra ūdakatāpasānaṃ,	54	
PA_anya-e06_05n:545	Jhānenasantuṭṭhamano vihāya;	54	
PA_anya-e06_05n:546	Mahāpadhānāya uruvelabhūmiṃ,	54	
PA_anya-e06_05n:547	Gato sikhappattamakāsi dukkaraṃ.	54	
PA_anya-e06_05n:549	Na kāmato nevatidukkaramhi,	54	
PA_anya-e06_05n:550	Sabbaññutā sijjhati majjhimāya;	55	
PA_anya-e06_05n:551	Ñatvāna taṃ pubbaguṇopaladdhaṃ,	55	
PA_anya-e06_05n:552	Dhammaṃ samānetumagā subodhiṃ.	55	
PA_anya-e06_05n:553	Māraparājayadīpanīgāthā	55	
PA_anya-e06_05n:555	Tibuddhakhettamhi tisetachattaṃ,	55	
PA_anya-e06_05n:556	Laddhāna lokādhipatī bhaveyya;	55	
PA_anya-e06_05n:557	Gantvāna bodhimhiparājitāsane,	55	
PA_anya-e06_05n:558	Yuddhāya mārenacalo nisīdi.	55	
PA_anya-e06_05n:560	Datvāna maṃsaṃ rajjaṃ pitā suddhodano tadā,	56	
PA_anya-e06_05n:561	Namassamāno sirasā setachattena pūjayi.	56	
PA_anya-e06_05n:563	Sayaṃ nārāyanabalo abhiññābalapāragū,	56	
PA_anya-e06_05n:564	Jetuṃ sabbassa lokassa bodhimaṇḍaṃupāgami.	56	
PA_anya-e06_05n:566	Tadā vasavattīrājā chakāmavacarissaro,	56	
PA_anya-e06_05n:567	Sasenāvāhano bodhimaṇḍaṃ yuddhāyupāgami.	56	
PA_anya-e06_05n:569	Etha gaṇgatha bandhatha chaṭṭetha ceṭakaṃ imaṃ,	56	
PA_anya-e06_05n:570	Manussakalale jāto kimihanti na maññati.	57	
PA_anya-e06_05n:572	Jalantaṃ navavidhaṃ vassaṃ vassāpeti anappakaṃ,	57	
PA_anya-e06_05n:573	Dhūmandhakāraṃ katvāna pātesi asinaṃ bahuṃ.	57	
PA_anya-e06_05n:575	Cakkāvudhaṃ khipento pi nāsakkhi kiñci kātave,	57	
PA_anya-e06_05n:576	Gahetabbaṃ hi gahaṇaṃ apassanto itibravi.	57	
PA_anya-e06_05n:578	Siddhattha kasmā āsi nu āsane mama santake,	57	
PA_anya-e06_05n:579	Uṭṭhehi āsanā no ce phālemi hadayaṃ tava.	57	
PA_anya-e06_05n:581	Sapādamūle kīḷantaṃ passanto taruṇaṃ sutaṃ,	58	
PA_anya-e06_05n:582	Pitā vudikkhi taṃ māraṃ mettāyanto dayaparo.	58	
PA_anya-e06_05n:584	Tadā so asambhivācaṃ sīhanādaṃ nadī muni,	58	
PA_anya-e06_05n:585	Na jānāti sayaṃ mayhaṃ dāsabhāvapiyaṃ khaḷo.	58	
PA_anya-e06_05n:587	Yena kenaci kammena jāto devapure vare,	58	
PA_anya-e06_05n:588	Sakaṃ gatiṃ ajānanto lokajeṭṭhoti maññati.	58	
PA_anya-e06_05n:590	Anantalokakhātumhi sattānaṃ hi kataṃ subhaṃ,	59	
PA_anya-e06_05n:591	Mayhekapāramiyā pi kalaṃ nagghati soḷasiṃ.	59	
PA_anya-e06_05n:593	Tiracchāno saso hutvā disvā yācakamāgataṃ,	59	
PA_anya-e06_05n:594	Pacitvāna sakaṃ maṃsaṃ patiioggimhi dātave.	59	
PA_anya-e06_05n:596	Evaṃ anantakālesu kataṃ dukkarakārikaṃ,	59	
PA_anya-e06_05n:597	Ko hi nāma kareyyañño anummatto sacetano.	59	
PA_anya-e06_05n:599	Evaṃ anantapuññehi siddhaṃ dehamimaṃ pana,	59	
PA_anya-e06_05n:600	Yathābhutaṃ ajānanto manussosī ti maññati.	60	
PA_anya-e06_05n:602	Nāhaṃ manussomanusso na brahmā na ca devatā,	60	
PA_anya-e06_05n:603	Jarāmaraṇaṃ lokassa dassetuṃ panidhāgato.	60	
PA_anya-e06_05n:605	Anupalitto lokena jātonantajino ahaṃ,	60	
PA_anya-e06_05n:606	Buddho bodhitale hutvā tāremi janataṃ bahuṃ.	60	
PA_anya-e06_05n:608	Samantā dhajinaṃ disvā yuddhaṃ māraṃ savāhanaṃ,	60	
PA_anya-e06_05n:609	Yuddhāya paccugacchāmi mā maṃ ṭhānā acāvayi.	60	
PA_anya-e06_05n:611	Yante taṃ nappasahati senaṃ loko sadevako,	61	
PA_anya-e06_05n:612	Tante paññāya gacchāmi āmaṃ pattaṃ va asmanā.	61	
PA_anya-e06_05n:614	Icchanto sāsape gabbhe caṅkamāmi ito cito,	61	
PA_anya-e06_05n:615	Icchanto lokadhātumhi attabhāvena chādayi.	61	
PA_anya-e06_05n:617	Ete sabbe gahetvāna cuṇṇetuṃ accharāyapi,	61	
PA_anya-e06_05n:618	Atthi thāmaṃ balaṃ mayhaṃ pāṇaghāto na vaṭṭati.	61	
PA_anya-e06_05n:620	Imassa gaṇḍuppādassa āyudhena balena kiṃ,	62	
PA_anya-e06_05n:621	Mayhaṃ hi tena pāpena sallāpo pi na yujjati.	62	
PA_anya-e06_05n:623	Pallaṅkaṃ mama bhāvāya kimatthaññena sakkhinā,	62	
PA_anya-e06_05n:624	Kampitā maddiyā dānā sakkhi hoti ayaṃ mahī.	62	
PA_anya-e06_05n:626	Iti vatvā dakkhiṇaṃ bāhuṃ pathaviyā paṇamayi,	62	
PA_anya-e06_05n:627	Tadā kampittha pathavī mahāghoso ajāyatha.	62	
PA_anya-e06_05n:629	Pathavīghosena ākāse gajjanto asani phali,	62	
PA_anya-e06_05n:630	Tasmiṃ majjhe gato māro sapariso bhayatajjito.	63	
PA_anya-e06_05n:632	Mahāvātasamuddhatabhasmaṃ va vikiriyyatha,	63	
PA_anya-e06_05n:633	Mahāghoso ajāyittha siddhatassa jayo iti.	63	
PA_anya-e06_05n:634	Abhisambodhidīpanīgāthā	63	
PA_anya-e06_05n:636	Purato gacchati cando rajatacakkaṃ va ambare,	63	
PA_anya-e06_05n:637	Sahassaraṃsi suriyo pacchimenupagacchati.	63	
PA_anya-e06_05n:639	Majjhe bodhidumacchatte pallaṅke apparājite,	63	
PA_anya-e06_05n:640	Pallaṅkena nisīditvā dhammaṃ sammasate muni.	64	
PA_anya-e06_05n:642	Sakko tasmiṃ khaṇe saṅkhaṃ dhamanto abhidhāvati,	64	
PA_anya-e06_05n:643	Brahmā tiyojanaṃ chattaṃ dhāreti munimuddhani.	64	
PA_anya-e06_05n:645	Maṇitālavaṇṭaṃ tusīto suyāmo vāḷabījaniṃ,	64	
PA_anya-e06_05n:646	Nānāmaṅgalabhaṇḍāni gahito sesadevatā.	64	
PA_anya-e06_05n:648	Evaṃ dasasahassamhi sakko brahmā ca devatā,	64	
PA_anya-e06_05n:649	Saṅkhādīnī dhamantā ca cakkavāḷamhi pūrayuṃ.	64	
PA_anya-e06_05n:651	Maṅgalāni gahetvāna tiṭṭhanti kāci devatā,	65	
PA_anya-e06_05n:652	Dhajamāla gahetvāna tathā puṇṇaghaṭādayo.	65	
PA_anya-e06_05n:654	Tattha naccanti gāyanti seḷenti vādayanti ca,	65	
PA_anya-e06_05n:655	Devā dasasahassamhi tuṭṭhahaṭṭhā pamoditā.	65	
PA_anya-e06_05n:657	Dhammāmatarasassādaṃ labhissāmassa santike,	65	
PA_anya-e06_05n:658	Nayanāmatarasassādaṃ pāṭihāriyañca passituṃ.	65	
PA_anya-e06_05n:660	Jāramaraṇakantārā sokopāyāsasallato,	66	
PA_anya-e06_05n:661	Mocesi kāmapāsamhā desento amataṃ padaṃ.	66	
PA_anya-e06_05n:663	Iti tuṭṭhehi devehi pūjiyanto narāsabho,	66	
PA_anya-e06_05n:664	Kiñci pūjaṃ acintento cintento dhammamuttamaṃ.	66	
PA_anya-e06_05n:666	Sabbatthasādhito santo siddhattho apparājito,	66	
PA_anya-e06_05n:667	Cakkavāḷasilāsāṇipākārehi manorame.	66	
PA_anya-e06_05n:669	Tārāmaṇikhacitākāsavitāne candadīpake,	66	
PA_anya-e06_05n:670	Mānāratamapajjote mālāgandhādipūjite.	67	
PA_anya-e06_05n:672	Dibbehi chaṇabherīhi ghuṭṭhe maṅgalagītiyā,	67	
PA_anya-e06_05n:673	Cakkavāḷe suppāsāde bodhimaṇḍamahātale.	67	
PA_anya-e06_05n:675	Bodhirukkhamaṇicchatte pallaṅke apparājite,	67	
PA_anya-e06_05n:676	Nissinno paṭhame yāme purimaṃ jātimanussari.	67	
PA_anya-e06_05n:678	Namarūpāmanuppatti sudiṭṭhā hoti tenidhā,	67	
PA_anya-e06_05n:679	Sakkātadiṭṭhi tenassa pahīnā hoti sabbaso.	67	
PA_anya-e06_05n:681	Tato hi dutiye yāme yathāyammupage sari,	68	
PA_anya-e06_05n:682	Sudiṭṭhaṃ hoti tenassa kammakklesehi sambhavaṃ.	68	
PA_anya-e06_05n:684	Kaṅkhāvitaraṇī nāma ñāṇantaṃ samupāgataṃ,	68	
PA_anya-e06_05n:685	Tenasesa pahīyittha kaṅkhā soḷasadhā ṭhitā.	68	
PA_anya-e06_05n:687	Tato so tatiye yāme dvādasaṅge asesato,	68	
PA_anya-e06_05n:688	So paṭiccasamuppāde ñāṇamotārayī muni.	68	
PA_anya-e06_05n:690	Avijjavādyānulomena jarādipaṭilomato,	69	
PA_anya-e06_05n:691	Sammasanto yathābhūtaṃ ñāṇadassanamāgami.	69	
PA_anya-e06_05n:693	Kappakoṭisatenāpi appameyyesu jātisu,	69	
PA_anya-e06_05n:694	Lobhaṃ asesadānena vināsento punappunaṃ.	69	
PA_anya-e06_05n:696	Sīlena khantimettāya kokhadosaṃ nivāresi,	69	
PA_anya-e06_05n:697	Paññāya mohaṃ chetvāna micchādiṭṭhi tatheva ca.	69	
PA_anya-e06_05n:699	Garūpasevanādīhi vicikicchaṃ vinodayaṃ,	69	
PA_anya-e06_05n:700	Mānuddhaccaṃ vinodento kule jeṭṭhopacāyinā.	70	
PA_anya-e06_05n:702	Nekkhammena vināsento kāmarāgaṃ punappunaṃ,	70	
PA_anya-e06_05n:703	Saccena visaṃvādaṃ kosajjaṃ vīriyena ca.	70	
PA_anya-e06_05n:705	Evaṃ dānādinā taṃ taṃ kilesaṇgaṃ vinodayaṃ,	70	
PA_anya-e06_05n:706	Suvaḍḍhitā mahāpaññā kathaṃ santiṃ na rūhati.	70	
PA_anya-e06_05n:708	Sudukkaraṃ karitvāna dānādipaccayaṃ pure,	70	
PA_anya-e06_05n:709	Na kiñci bhavasampattiṃ patthesi bodhimuttamaṃ.	70	
PA_anya-e06_05n:711	Paṇidhānamhā paṭṭhāya kataṃ puññañca patthanaṃ,	71	
PA_anya-e06_05n:712	Ekkattha dāni sampattiṃ deti bodhiṃ asaṃsayaṃ.	71	
PA_anya-e06_05n:714	Tato so sabbasaṅkhāre aniccadukkhanattato,	71	
PA_anya-e06_05n:715	Sammasantonulomena nibbānaṃ samupāgami.	71	
PA_anya-e06_05n:717	Savāsane kilese so jhāpentonumattaṃ pi ca,	71	
PA_anya-e06_05n:718	Arahattappattiyā suddho buddho bodhitale ahu.	71	
PA_anya-e06_05n:720	Patto vimettiṃ varasetachattaṃ,	72	
PA_anya-e06_05n:721	So pītivegena udānudīrayi;	72	
PA_anya-e06_05n:722	Chetvāna māre vijitārisaṅgho,	72	
PA_anya-e06_05n:723	Tibuddhakhettekadivākaro ahu.	72	
PA_anya-e06_05n:725	Rājādhirājā varamevamāsi,	72	
PA_anya-e06_05n:726	Tichattadhāri varadhammarājā;	72	
PA_anya-e06_05n:727	Mahāsahassaṃ pi ca lokadhātuṃ,	72	
PA_anya-e06_05n:728	Sarena viññāpayituṃ samattho.	72	
PA_anya-e06_05n:730	Buddho lokāloke loke,	73	
PA_anya-e06_05n:731	Jāto satto konummatto;	73	
PA_anya-e06_05n:732	Suddhaṃ buddhaṃ oghā tiṇṇaṃ,	73	
PA_anya-e06_05n:733	Saddho pañño ko no vande.	73	
PA_anya-e06_05n:735	Bhajitaṃ cajitaṃ pavanaṃ bhavanaṃ,	73	
PA_anya-e06_05n:736	Jahitaṃ gahitaṃ samalaṃ amalaṃ;	73	
PA_anya-e06_05n:737	Sugataṃ agataṃ sugatiṃ agatiṃ,	73	
PA_anya-e06_05n:738	Namitaṃ amitaṃ namatiṃ sumatiṃ.	73	
PA_anya-e06_05n:739	Dhammacakkapavattanadīpanīgāthā	73	
PA_anya-e06_05n:741	Sammāsambodhiñānaṃ hatasakalamalaṃ suddhato cātisuddhaṃ,	74	
PA_anya-e06_05n:742	Addhā laddhā suladdhaṃ vatamiti satataṃ cintayanto subodhiṃ;	74	
PA_anya-e06_05n:743	Sattāhaṃ sattamevaṃ vividhaphalasukhaṃ vitināmesi kālaṃ,	74	
PA_anya-e06_05n:744	Brahmenāyācito so isipatanavane vattayī dhammacakkaṃ.	74	
PA_anya-e06_05n:745	Pāṭihāriyadīpanīgāthā	74	
PA_anya-e06_05n:747	Brahmassa saddaṃ karavīkabhāṇiṃ,	74	
PA_anya-e06_05n:748	Yathicchitaṃ sāvayituṃ samatthaṃ;	74	
PA_anya-e06_05n:749	Saccaṃ piyaṃ bhūtahitaṃ vadantaṃ,	74	
PA_anya-e06_05n:750	Na pūjaye ko hi naro sacetano.	75	
PA_anya-e06_05n:752	Iddhi ca ādesanānusāsanī,	75	
PA_anya-e06_05n:753	Pāṭihīre bhagavā vasī ahu;	75	
PA_anya-e06_05n:754	Katvāna accherasupāṭihīraṃ,	75	
PA_anya-e06_05n:755	Desesi dhammaṃ anukampimaṃ pajaṃ.	75	
PA_anya-e06_05n:756	Navaguṇadīpanīgāthā	75	
PA_anya-e06_05n:758	Evaṃ hi buddhattamupāgato so,	75	
PA_anya-e06_05n:759	Desesi dhammaṃ sanarāmarānaṃ;	75	
PA_anya-e06_05n:760	Nānānayehībhisamesi satte,	76	
PA_anya-e06_05n:761	Tasmā hi jhāto tibhavesu nātho.	76	
PA_anya-e06_05n:763	Addhā laddhā dhammālokaṃ,	76	
PA_anya-e06_05n:764	Diṭṭhā pattā ñātā saccaṃ;	76	
PA_anya-e06_05n:765	Tiññārāgādosamohā,	76	
PA_anya-e06_05n:766	Thomesuṃ te devā brahmā.	76	
PA_anya-e06_05n:768	Munirājavaro nararājavaro,	76	
PA_anya-e06_05n:769	Dividevavaro sucibrahmavaro;	76	
PA_anya-e06_05n:770	Sakapāpaharo parapāpaharo,	77	
PA_anya-e06_05n:771	Sakavuḍḍhikaro paravuḍḍhikaro.	77	
PA_anya-e06_05n:773	Sanarāmarubrahmagaṇebhi rutā,	77	
PA_anya-e06_05n:774	Arahādiguṇā vipulā vimalā;	77	
PA_anya-e06_05n:775	Navadhā vasudhāgagaṇe,	77	
PA_anya-e06_05n:776	Sakale tidive tibhave visaṭā.	77	
PA_anya-e06_05n:778	Ye pissa te bhagavato ca acintiyādī,	77	
PA_anya-e06_05n:779	Suddhātisuddhatarabuddhaguṇā hi sabbe;	77	
PA_anya-e06_05n:780	Saṅkhepato navavidhesu padesu khittā,	78	
PA_anya-e06_05n:781	Vakkhāmi dāni arahādiguṇe ahaṃ pi.	78	
PA_anya-e06_05n:783	Yo cīdha jāto arahaṃ nirāso,	78	
PA_anya-e06_05n:784	Sammābhisambuddhasamantacakkhu;	78	
PA_anya-e06_05n:785	Sampannavijjācaraṇoghatiṇṇo,	78	
PA_anya-e06_05n:786	Sammāgato so sugato gato va.	78	
PA_anya-e06_05n:788	Avedi so lokamimaṃ parañca,	78	
PA_anya-e06_05n:789	Amuttaro sārathidammasatte;	78	
PA_anya-e06_05n:790	Sadevakānaṃ varasatthukiccaṃ,	79	
PA_anya-e06_05n:791	Akāsi buddho bhagavā visuddho.	79	
PA_anya-e06_05n:792	Guṇadīpanīgāthā	79	
PA_anya-e06_05n:794	Na tassa adiṭṭhanamidhatthi kiñci,	79	
PA_anya-e06_05n:795	Ato aviññātamajānitabbaṃ;	79	
PA_anya-e06_05n:796	Sabbaṃ abhiññāsi yadatthi ñeyyaṃ,	79	
PA_anya-e06_05n:797	Tathāgato tena samantacakkhu.	79	
PA_anya-e06_05n:799	Iti mahitamanantākittisambhārasāraṃ,	79	
PA_anya-e06_05n:800	Sakaladasasahassīlokadhātumhi niccaṃ;	80	
PA_anya-e06_05n:801	Upacitasubhahetupayutānantakālaṃ,	80	
PA_anya-e06_05n:802	Tadiha sugatabodhisādhukaṃ cintanīyaṃ;	80	
PA_anya-e06_05n:804	Takkabyākaraṇañca dhammavinayaṃ sutvā pi yo paññavā,	80	
PA_anya-e06_05n:805	Tenāyaṃ sucisārabhūtavacanaṃ viññāyate kevalaṃ;	80	
PA_anya-e06_05n:806	Hetuñcāpi phalena tena saphalaṃ sampassamāno tato bodhiṃ saddahateva tassa mahatāvāyamato sambhavaṃ.	80	
PA_anya-e06_05n:808	Yo saddahanto pana tassa bodhiṃ,	80	
PA_anya-e06_05n:809	Vuttānusārena guṇerahādī;	80	
PA_anya-e06_05n:810	Katheti cintenti ca so muhuttaṃ,	81	
PA_anya-e06_05n:811	Ohāya pāpāni upeti santiṃ.	81	
PA_anya-e06_05n:813	Saddheyyā te cinteyyā te,	81	
PA_anya-e06_05n:814	Vandeyyā te pūjeyyāte;	81	
PA_anya-e06_05n:815	Buddholokāloke loke,	81	
PA_anya-e06_05n:816	Jāte netaṃ patthentena.	81	
PA_anya-e06_05n:817	Pūjānidhānadīpanīgāthā	81	
PA_anya-e06_05n:819	Tasamā hi jātovarakamhi tassa,	81	
PA_anya-e06_05n:820	Āyattake maṅgalacakkavāḷe;	82	
PA_anya-e06_05n:821	Bhūtehi vatthūhi manoramehi,	82	
PA_anya-e06_05n:822	Pūjemi taṃ pūjitpūjitaṃ pure.	82	
PA_anya-e06_05n:824	Sohaṃ ajja panetasmiṃ cakkavāḷamhi pupphite,	82	
PA_anya-e06_05n:825	Thalaje jalaje vāpi sugandhe ca agandhake.	82	
PA_anya-e06_05n:827	Manussesu anekattha taḷākuyyānavāpisu,	82	
PA_anya-e06_05n:828	Pavane himavantasmiṃ tattha satta mahāsare.	82	
PA_anya-e06_05n:830	Parittadīpe dvisahasse mahādīpe supupphite,	83	
PA_anya-e06_05n:831	Sattaparibhaṇḍaselesu sinerupabbatuttame.	83	
PA_anya-e06_05n:833	Kumuduppalakādīni nāgānaṃ bhavanesupi,	83	
PA_anya-e06_05n:834	Pāṭalādīni pupphāni asurānaṃ hi ālaye.	83	
PA_anya-e06_05n:836	Koviḷārādikāni tu devatānaṃ hi ālaye,	83	
PA_anya-e06_05n:837	Evamādī anekattha pupphite dharaṇīruhe.	83	
PA_anya-e06_05n:839	Campakā salalā nimbā nāgapunnāgaketakā,	83	
PA_anya-e06_05n:840	Vassikā mallikā sālā koviḷārā ca pāṭali.	84	
PA_anya-e06_05n:842	Indīvarā asokā ca kaṇikārā ca makulā,	84	
PA_anya-e06_05n:843	Padumā puṇḍarikā ca sogandhikumuduppalā.	84	
PA_anya-e06_05n:845	Ete caññe ca rukkhā ca valliyo cāpi pupphitā,	84	
PA_anya-e06_05n:846	Sugandhā sukhasamphassā nānāvaṇṇanibhā subhā.	84	
PA_anya-e06_05n:848	Vicitrā nīlānekāni pītā lohitakāni ca,	84	
PA_anya-e06_05n:849	Kāḷā setā ca mañjaṭṭha nekavaṇṇā supupphitā.	84	
PA_anya-e06_05n:851	Sobhate pabbate heṭṭhā sarehi vanarājihi,	85	
PA_anya-e06_05n:852	Sandamānāhi gaṅgāhi himavā ratanākaro.	85	
PA_anya-e06_05n:854	Pattakiñjakkhareṇūhi okiṇṇaṃ hoti taṃ vanaṃ,	85	
PA_anya-e06_05n:855	Bhamarā pupphgandhehi samantā abhināditā.	85	
PA_anya-e06_05n:857	Athetta sakuṇā santi dijā mañjussarā subhā,	85	
PA_anya-e06_05n:858	Kūjantamupakūjanti utusampupphite dume.	85	
PA_anya-e06_05n:860	Niccharānaṃ nipātena pabbatā abhināditā,	86	
PA_anya-e06_05n:861	Pañcaṅgikāni tūriyāni dibbāni viya suyyare.	86	
PA_anya-e06_05n:863	Tattha naccanti tasmiṃ jalantaggisikhūpamā,	86	
PA_anya-e06_05n:864	Tasmiṃ hi kinnarā kiccaṃ padīpena karīyati.	86	
PA_anya-e06_05n:866	Muttājālāva dissanti niccharānaṃ hi pātakā,	86	
PA_anya-e06_05n:867	Pajjalantā va tiṭṭhanti maṇiveḷuriyādayo.	86	
PA_anya-e06_05n:869	Kāḷānusāri taggaraṃ kappūraṃ haricandanaṃ,	86	
PA_anya-e06_05n:870	Sakuṇānaṃ hi saddena mayūrānaṃ hi kekayā.	87	
PA_anya-e06_05n:872	Bhamarānaṃ hi ninnādā koñcanādena hatthinaṃ,	87	
PA_anya-e06_05n:873	Vijambhitena vāḷānaṃ kinnarānaṃ hi gītiyā;	87	
PA_anya-e06_05n:875	Pabbatānaṃ hi obhāsā maṇīnaṃ jotiyāpi ca,	87	
PA_anya-e06_05n:876	Vicitrabbhavitānehi dumānaṃ pupphadhūpiyā;	87	
PA_anya-e06_05n:877	Evaṃ sabbaṅgasampannaṃ kiṃ siyā nandanaṃ vanaṃ.	87	
PA_anya-e06_05n:879	Evaṃ susamphullavanaṃ hi yaṃ yaṃ,	87	
PA_anya-e06_05n:880	Tahiṃ tahiṃ pupphitapupphitaṃ subhaṃ;	88	
PA_anya-e06_05n:881	Mālaṃ susaddañca manuññagandhaṃ,	88	
PA_anya-e06_05n:882	Pūjemi taṃ pūjitapūjitaṃ purā.	88	
PA_anya-e06_05n:884	Nāgaloke manusse ca deve brahme ca yaṃ siyā,	88	
PA_anya-e06_05n:885	Sāmuddikaṃ bhūmigataṃ ākāsaṭṭhañca yaṃ dhamaṃ.	88	
PA_anya-e06_05n:887	Rajataṃ jātarūpañca muttā veḷuriyā maṇi,	88	
PA_anya-e06_05n:888	Masāragallaṃ phalikaṃ lohitaṅgaṃ pavāḷakaṃ.	88	
PA_anya-e06_05n:890	Yo so anantakappesu pūretvā dasapāramī,	89	
PA_anya-e06_05n:891	Buddho bodhesi sattānaṃ tassa pūjemi taṃ dhanaṃ.	89	
PA_anya-e06_05n:893	Khomaṃ koseyyaṃ kappāsaṃ sāṇaṃ bhaṅgañca kambalaṃ,	89	
PA_anya-e06_05n:894	Dukūlāni ca dibbāni dussāni vividhāni te.	89	
PA_anya-e06_05n:896	Anantavatthadānena hirottappādisaṃvaraṃ,	89	
PA_anya-e06_05n:897	Yassa siddhaṃ siyā tassa dussāni pujayāmahaṃ.	89	
PA_anya-e06_05n:899	Pavane jātarukkhānaṃ nānāphalarasuttamaṃ,	89	
PA_anya-e06_05n:900	Ambā kapiṭṭhā pansā cocamocādinappakā.	90	
PA_anya-e06_05n:902	Tasmiṃ gandharasaṃ ojaṃ buddhaseṭṭhassa pūjitaṃ,	90	
PA_anya-e06_05n:903	Vandāmi sirasā niccaṃ vippasannena cetasā.	90	
PA_anya-e06_05n:905	Pūjemi paṭhamaṃ tassa paṇidhānaṃ acintiyaṃ,	90	
PA_anya-e06_05n:906	Cakkavāḷamhi sabbehi vijjamānehi vatthuhi.	90	
PA_anya-e06_05n:908	Dasannaṃ pāramīnantu pūritaṭṭhānamuttamaṃ,	90	
PA_anya-e06_05n:909	Tato sālavane ramme jātaṭṭhānaṃ carimakaṃ.	90	
PA_anya-e06_05n:911	Chabbasāni padhānasmiṃ karaṇaṃ dukkarakārikaṃ,	91	
PA_anya-e06_05n:912	Apparājitapallaṅkaṃ buddhaṃ buddhaguṇaṃ name.	91	
PA_anya-e06_05n:914	Cuddasa buddhañāṇāni aṭṭharsa āveṇikaṃ,	91	
PA_anya-e06_05n:915	Pūjemi dasabalañāṇaṃ catuvesārajjamuttamaṃ.	91	
PA_anya-e06_05n:917	Āsayānusayañāṇaṃ indriyānaṃ paroparaṃ,	91	
PA_anya-e06_05n:918	Yamakapāṭihīrañca ñāṇaṃ sabbaññutaṃ pi ca.	91	
PA_anya-e06_05n:920	Mahākaruṇāpattiñāṇaṃ anāvaraṇmiti ca,	92	
PA_anya-e06_05n:921	Cha asādhāraṇānete ñatvāna pūjayāmahaṃ.	92	
PA_anya-e06_05n:923	Tato ca sattasattāhe dhammasammasitaṃ name,	92	
PA_anya-e06_05n:924	Brahmunā yācitaṭṭhānaṃ dhammaṃ desayituṃ varaṃ.	92	
PA_anya-e06_05n:926	Isipatane migadāye dhammacakkapavattanaṃ,	92	
PA_anya-e06_05n:927	Tato veḷuvanārāme vasitaṭhānañca pūjaye.	92	
PA_anya-e06_05n:929	Tato jetavanaṃ rammaṃ ciravutthaṃ mahesinā,	92	
PA_anya-e06_05n:930	Asādhāraṇamaññesaṃ yamakapāṭihariyaṃ.	93	
PA_anya-e06_05n:932	Pāricchattakamūlamhi abhidhammañca desanaṃ,	93	
PA_anya-e06_05n:933	Saṅkassanagaradvāre devorohaṇakaṃ pi ca.	93	
PA_anya-e06_05n:935	Tato ca himavantasmiṃ mahāsamayadesanaṃ,	93	
PA_anya-e06_05n:936	Vuttānetāni ṭhānāni natvāna pujayāmahaṃ.	93	
PA_anya-e06_05n:938	Caturāsītisahassehi dhammakkhandhehi saṅgahaṃ,	93	
PA_anya-e06_05n:939	Piṭakattayaṃ yathāvuttavidhinā pūjayāmahaṃ.	93	
PA_anya-e06_05n:941	Mārassa attano āyusaṅkhārosajjanaṃ name,	94	
PA_anya-e06_05n:942	Kusinārāya mallānaṃ yamakasālamantare.	94	
PA_anya-e06_05n:944	Paṇidhānamhi paṭṭhāya kataṃ kiccaṃ asesato,	94	
PA_anya-e06_05n:945	Niṭṭhapetvāna so sabbaṃ parinibbāyināsavo.	94	
PA_anya-e06_05n:947	Evaṃ nibbāyamānassa katakiccassa tādino,	94	
PA_anya-e06_05n:948	Ciragatā mahākaruṇā na nibbāyittha kiñcipi.	94	
PA_anya-e06_05n:950	Svāyaṃ dhammo vinayo ca desito sādhukaṃ mayā,	95	
PA_anya-e06_05n:951	Mamaccayena so satthā dhātu cāpi sarīrajā.	95	
PA_anya-e06_05n:953	Apparājitapallaṅkaṃ bodhirukkhañca uttamaṃ,	95	
PA_anya-e06_05n:954	Mamaccayena satthā ti anujāni mahāmuni.	95	
PA_anya-e06_05n:956	Mama ṭhane ṭhapetvāna dhātubodhiñca pūjitaṃ,	95	
PA_anya-e06_05n:957	Anujānāmi tumhākaṃ sādhanatthaṃ sivañjasaṃ.	95	
PA_anya-e06_05n:959	Tasmā hi tassa saddhammaṃ uggaṇhitvā yathātathaṃ,	95	
PA_anya-e06_05n:960	Yo deseti sambuddho ti natvāna pūjayāmahaṃ.	96	
PA_anya-e06_05n:962	Tasmā sāsapamattaṃ pi jinadhātuṃ asesiya,	96	
PA_anya-e06_05n:963	Vitthinnacakkavāḷamhi natvāna pūjayāmahaṃ.	96	
PA_anya-e06_05n:965	Paramparābhatānaṃ hi imamhā boddhirukkhato,	96	
PA_anya-e06_05n:966	Sabbesaṃ bodhirukkhānaṃ natvāna pūjayāmahaṃ.	96	
PA_anya-e06_05n:968	Yaṃ yaṃ paribhuñji bhagavā pattacīvaramādikaṃ,	96	
PA_anya-e06_05n:969	Sabbaṃ paribhogadhātuṃ natvāna pūjayāmahaṃ.	96	
PA_anya-e06_05n:971	Yattha katthaci sayito āsinno caṅkamepi vā,	97	
PA_anya-e06_05n:972	Pādalañchankaṃ katvā ṭhito natvāna pūjaye.	97	
PA_anya-e06_05n:974	Na sañjānanti ye buddhaṃ evarūpo ti ñātve,	97	
PA_anya-e06_05n:975	Kataṃ taṃ paṭimaṃ sabbaṃ natvāna pūjayāmahaṃ.	97	
PA_anya-e06_05n:977	Evaṃ buddhañca dhammañca saṅghañca anuttaraṃ,	97	
PA_anya-e06_05n:978	Cakkavāḷamhi sabbehi vatthūhi pūjayāmahaṃ.	97	
PA_anya-e06_05n:979	Patthanādīpanīgāthā	97	
PA_anya-e06_05n:981	Asmiṃ ca pubbepi ca attabhāve,	98	
PA_anya-e06_05n:982	Sabbehi puññehi mayā katehi;	98	
PA_anya-e06_05n:983	Pūjāvidhānehi ca saññamehi,	98	
PA_anya-e06_05n:984	Bhave bhave pemaniyo bhaveyyaṃ.	98	
PA_anya-e06_05n:986	Saddhā hirottappabahussutattaṃ,	98	
PA_anya-e06_05n:987	Parakkamo ceva satissamādhi;	98	
PA_anya-e06_05n:988	Nibbedhabhāgī vajirūpamāti,	98	
PA_anya-e06_05n:989	Paññā ca me sijjhatu yāva bodhiṃ.	98	
PA_anya-e06_05n:991	Rāgañca dosañca pahāya mohaṃ,	99	
PA_anya-e06_05n:992	Diṭṭhiñca mānaṃ vicikicchitañca;	99	
PA_anya-e06_05n:993	Macchereissāmalavippahīno,	99	
PA_anya-e06_05n:994	Anuddhato accapalo bhaveyyaṃ.	99	
PA_anya-e06_05n:996	Bhaveyyahaṃ kenaci nappaseyho,	99	
PA_anya-e06_05n:997	Bhogo ca dinnehi paṭehi;	99	
PA_anya-e06_05n:998	Bhogo ca kāyo ca mamesa laddho,	99	
PA_anya-e06_05n:999	Parūpakārāya bhaveyyaṃ nūna.	99	
PA_anya-e06_05n:1001	Dhammenā mālāpitaro bhareyyaṃ,	100	
PA_anya-e06_05n:1002	Vuḍḍhapacāyī ca bahūpakārī;	100	
PA_anya-e06_05n:1003	Ñātīsu mittesu sapattakesu,	100	
PA_anya-e06_05n:1004	Vuḍḍhiṃ kareyyaṃ hitamattano ca.	100	
PA_anya-e06_05n:1006	Metteyyanāthaṃ upasaṅkamitvā,	100	
PA_anya-e06_05n:1007	Tassattabhāvaṃ abhipūjayitvā;	100	
PA_anya-e06_05n:1008	Laddhāna veyyākaraṇaṃ anūnaṃ,	100	
PA_anya-e06_05n:1009	Buddho ayaṃ hessatināgatesu.	100	
PA_anya-e06_05n:1011	Lokena kenāpi anupalitto,	101	
PA_anya-e06_05n:1012	Dāne rato sīlaguṇe susāṇṭhito;	101	
PA_anya-e06_05n:1013	Nekkhammabhāgi varañāṇalābhī,	101	
PA_anya-e06_05n:1014	Bhaveyyahaṃ thāmabalupapanno.	101	
PA_anya-e06_05n:1016	Sīsaṃ samaṃsamaṃ mama hatthapāde,	101	
PA_anya-e06_05n:1017	Saṃchinadamānepi kareyyakhantiṃ;	101	
PA_anya-e06_05n:1018	Sacce ṭhito kālumadhiṭṭhite va,	101	
PA_anya-e06_05n:1019	Mettāyupekkhāya yuto bhaveyyaṃ.	101	
PA_anya-e06_05n:1021	Mahāpariccāgaṃ katvā pañca,	102	
PA_anya-e06_05n:1022	Sambodhimaggaṃ avirādhayanto;	102	
PA_anya-e06_05n:1023	Chetvā kilese citapañcamāro,	102	
PA_anya-e06_05n:1024	Buddho bhavissāmi anāgatesu.	102	
