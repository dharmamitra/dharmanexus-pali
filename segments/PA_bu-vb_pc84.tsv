segmentnr	original	folio	analyzed
PA_bu-vb_pc84:0.1	Theravāda Vinaya	0	
PA_bu-vb_pc84:0.2	Mahāvibhaṅga	0	
PA_bu-vb_pc84:0.3	Pācittiyakaṇḍa	0	
PA_bu-vb_pc84:0.4	Ratanavagga	0	
PA_bu-vb_pc84:0.5	84. Ratanasikkhāpada	0	
PA_bu-vb_pc84:1.1	Tena samayena buddho bhagavā sāvatthiyaṁ viharati jetavane anāthapiṇḍikassa ārāme.	1	
PA_bu-vb_pc84:1.2	Tena kho pana samayena aññataro bhikkhu aciravatiyā nadiyā nahāyati. Aññataropi brāhmaṇo pañcasatānaṁ thavikaṁ thale nikkhipitvā aciravatiyā nadiyā nahāyanto vissaritvā agamāsi.	1	
PA_bu-vb_pc84:1.3	Atha kho so bhikkhu—“tassāyaṁ brāhmaṇassa thavikā, mā idha nassī”ti aggahesi.	1	
PA_bu-vb_pc84:1.4	Atha kho so brāhmaṇo saritvā turito ādhāvitvā taṁ bhikkhuṁ etadavoca—“api me, bho, thavikaṁ passeyyāsī”ti?	1	
PA_bu-vb_pc84:1.5	“Handa, brāhmaṇā”ti adāsi.	1	
PA_bu-vb_pc84:1.6	Atha kho tassa brāhmaṇassa etadahosi—“kena nu kho ahaṁ upāyena imassa bhikkhuno puṇṇapattaṁ na dadeyyan”ti.	1	
PA_bu-vb_pc84:1.7	“Na me, bho, pañcasatāni, sahassaṁ me”ti palibundhetvā muñci.	1	
PA_bu-vb_pc84:1.8	Atha kho so bhikkhu ārāmaṁ gantvā bhikkhūnaṁ etamatthaṁ ārocesi.	1	
PA_bu-vb_pc84:1.9	Ye te bhikkhū appicchā …pe… te ujjhāyanti khiyyanti vipācenti—	1	
PA_bu-vb_pc84:1.10	“kathañhi nāma bhikkhu ratanaṁ uggahessatī”ti …pe…	1	
PA_bu-vb_pc84:1.11	“saccaṁ kira tvaṁ, bhikkhu, ratanaṁ uggahesī”ti?	1	
PA_bu-vb_pc84:1.12	“Saccaṁ, bhagavā”ti.	1	
PA_bu-vb_pc84:1.13	Vigarahi buddho bhagavā …pe…	1	
PA_bu-vb_pc84:1.14	kathañhi nāma tvaṁ, moghapurisa, ratanaṁ uggahessasi.	1	
PA_bu-vb_pc84:1.15	Netaṁ, moghapurisa, appasannānaṁ vā pasādāya …pe…	1	
PA_bu-vb_pc84:1.16	evañca pana, bhikkhave, imaṁ sikkhāpadaṁ uddiseyyātha—	1	
PA_bu-vb_pc84:1.17.1	“Yo pana bhikkhu ratanaṁ vā ratanasammataṁ vā uggaṇheyya vā uggaṇhāpeyya vā, pācittiyan”ti.	1	
PA_bu-vb_pc84:1.18	Evañcidaṁ bhagavatā bhikkhūnaṁ sikkhāpadaṁ paññattaṁ hoti.	1	
PA_bu-vb_pc84:2.1	Tena kho pana samayena sāvatthiyā ussavo hoti. Manussā alaṅkatappaṭiyattā uyyānaṁ gacchanti.	2	
PA_bu-vb_pc84:2.2	Visākhāpi migāramātā alaṅkatappaṭiyattā “uyyānaṁ gamissāmī”ti	2	
PA_bu-vb_pc84:2.3	gāmato nikkhamitvā—“kyāhaṁ karissāmi uyyānaṁ gantvā, yannūnāhaṁ bhagavantaṁ payirupāseyyan”ti	2	
PA_bu-vb_pc84:2.4	ābharaṇaṁ omuñcitvā uttarāsaṅgena bhaṇḍikaṁ bandhitvā dāsiyā adāsi—“handa, je, imaṁ bhaṇḍikaṁ gaṇhāhī”ti.	2	
PA_bu-vb_pc84:2.5	Atha kho visākhā migāramātā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.	2	
PA_bu-vb_pc84:2.6_0	Ekamantaṁ nisinnaṁ kho visākhaṁ migāramātaraṁ bhagavā dhammiyā kathāya sandassesi	2	
PA_bu-vb_pc84:2.6_1	samādapesi samuttejesi sampahaṁsesi. Atha kho visākhā migāramātā bhagavatā dhammiyā	2	
PA_bu-vb_pc84:2.6_2	kathāya sandassitā samādapitā samuttejitā sampahaṁsitā uṭṭhāyāsanā bhagavantaṁ abhivādetvā	2	
PA_bu-vb_pc84:2.6_3	padakkhiṇaṁ katvā pakkāmi.	2	
PA_bu-vb_pc84:2.7	Atha kho sā dāsī taṁ bhaṇḍikaṁ vissaritvā agamāsi.	2	
PA_bu-vb_pc84:2.8	Bhikkhū passitvā bhagavato etamatthaṁ ārocesuṁ. “Tena hi, bhikkhave, uggahetvā nikkhipathā”ti.	2	
PA_bu-vb_pc84:2.9	Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—	2	
PA_bu-vb_pc84:2.10	“anujānāmi, bhikkhave, ratanaṁ vā ratanasammataṁ vā ajjhārāme uggahetvā vā uggahāpetvā vā nikkhipituṁ—‘yassa bhavissati so harissatī’ti.	2	
PA_bu-vb_pc84:2.11	Evañca pana, bhikkhave, imaṁ sikkhāpadaṁ uddiseyyātha—	2	
PA_bu-vb_pc84:2.12.1	“Yo pana bhikkhu ratanaṁ vā ratanasammataṁ vā, aññatra ajjhārāmā, uggaṇheyya vā uggaṇhāpeyya vā, pācittiyan”ti.	2	
PA_bu-vb_pc84:2.13	Evañcidaṁ bhagavatā bhikkhūnaṁ sikkhāpadaṁ paññattaṁ hoti.	2	
PA_bu-vb_pc84:3.1	Tena kho pana samayena kāsīsu janapade anāthapiṇḍikassa gahapatissa kammantagāmo hoti.	3	
PA_bu-vb_pc84:3.2	Tena ca gahapatinā antevāsī āṇatto hoti—“sace bhadantā āgacchanti, bhattaṁ kareyyāsī”ti.	3	
PA_bu-vb_pc84:3.3	Tena kho pana samayena sambahulā bhikkhū kāsīsu janapade cārikaṁ caramānā yena anāthapiṇḍikassa gahapatissa kammantagāmo tenupasaṅkamiṁsu.	3	
PA_bu-vb_pc84:3.4_0	Addasā kho so puriso te bhikkhū dūratova āgacchante. Disvāna yena te bhikkhū tenupasaṅkami;	3	
PA_bu-vb_pc84:3.4_1	upasaṅkamitvā te bhikkhū abhivādetvā etadavoca—“adhivāsentu, bhante, ayyā svātanāya	3	
PA_bu-vb_pc84:3.4_2	gahapatino bhattan”ti.	3	
PA_bu-vb_pc84:3.5	Adhivāsesuṁ kho te bhikkhū tuṇhībhāvena.	3	
PA_bu-vb_pc84:3.6	Atha kho so puriso tassā rattiyā accayena paṇītaṁ khādanīyaṁ bhojanīyaṁ paṭiyādāpetvā kālaṁ ārocāpetvā aṅgulimuddikaṁ omuñcitvā te bhikkhū bhattena parivisitvā—	3	
PA_bu-vb_pc84:3.7	“ayyā bhuñjitvā gacchantu, ahampi kammantaṁ gamissāmī”ti aṅgulimuddikaṁ vissaritvā agamāsi.	3	
PA_bu-vb_pc84:3.8	Bhikkhū passitvā—“sace mayaṁ gamissāma nassissatāyaṁ aṅgulimuddikā”ti tattheva acchiṁsu.	3	
PA_bu-vb_pc84:3.9	Atha kho so puriso kammantā āgacchanto te bhikkhū passitvā etadavoca—“kissa, bhante, ayyā idheva acchantī”ti?	3	
PA_bu-vb_pc84:3.10	Atha kho te bhikkhū tassa purisassa etamatthaṁ ārocetvā	3	
PA_bu-vb_pc84:3.11	sāvatthiṁ gantvā bhikkhūnaṁ etamatthaṁ ārocesuṁ.	3	
PA_bu-vb_pc84:3.12	Bhikkhū bhagavato etamatthaṁ ārocesuṁ.	3	
PA_bu-vb_pc84:3.13	Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—	3	
PA_bu-vb_pc84:3.14	“anujānāmi, bhikkhave, ratanaṁ vā ratanasammataṁ vā ajjhārāme vā ajjhāvasathe vā uggahetvā vā uggahāpetvā vā nikkhipituṁ—	3	
PA_bu-vb_pc84:3.15	‘yassa bhavissati so harissatī’ti.	3	
PA_bu-vb_pc84:3.16	Evañca pana, bhikkhave, imaṁ sikkhāpadaṁ uddiseyyātha—	3	
PA_bu-vb_pc84:3.17.1	“Yo pana bhikkhu ratanaṁ vā ratanasammataṁ vā, aññatra ajjhārāmā vā ajjhāvasathā vā, uggaṇheyya vā uggaṇhāpeyya vā, pācittiyaṁ.	3	
PA_bu-vb_pc84:3.18	Ratanaṁ vā pana bhikkhunā ratanasammataṁ vā ajjhārāme vā ajjhāvasathe vā uggahetvā vā uggahāpetvā vā nikkhipitabbaṁ—‘yassa bhavissati so harissatī’ti. Ayaṁ tattha sāmīcī”ti.	3	
PA_bu-vb_pc84:4.1.1	Yo panāti	4	
PA_bu-vb_pc84:4.1.2	yo yādiso …pe…	4	
PA_bu-vb_pc84:4.1.3	bhikkhūti	4	
PA_bu-vb_pc84:4.1.4	…pe… ayaṁ imasmiṁ atthe adhippeto bhikkhūti.	4	
PA_bu-vb_pc84:4.1.5	Ratanaṁ nāma	4	
PA_bu-vb_pc84:4.1.6	muttā maṇi veḷuriyo saṅkho silā pavālaṁ rajataṁ jātarūpaṁ lohitaṅko masāragallaṁ.	4	
PA_bu-vb_pc84:4.1.7	Ratanasammataṁ nāma	4	
PA_bu-vb_pc84:4.1.8	yaṁ manussānaṁ upabhogaparibhogaṁ, etaṁ ratanasammataṁ nāma.	4	
PA_bu-vb_pc84:4.1.9	Aññatra ajjhārāmā vā ajjhāvasathā vāti	4	
PA_bu-vb_pc84:4.1.10	ṭhapetvā ajjhārāmaṁ ajjhāvasathaṁ.	4	
PA_bu-vb_pc84:4.1.11	Ajjhārāmo nāma	4	
PA_bu-vb_pc84:4.1.12	parikkhittassa ārāmassa anto ārāmo, aparikkhittassa upacāro.	4	
PA_bu-vb_pc84:4.1.13	Ajjhāvasatho nāma	4	
PA_bu-vb_pc84:4.1.14	parikkhittassa āvasathassa anto āvasatho, aparikkhittassa upacāro.	4	
PA_bu-vb_pc84:4.1.15	Uggaṇheyyāti	4	
PA_bu-vb_pc84:4.1.16	sayaṁ gaṇhāti, āpatti pācittiyassa.	4	
PA_bu-vb_pc84:4.1.17	Uggaṇhāpeyyāti	4	
PA_bu-vb_pc84:4.1.18	aññaṁ gāhāpeti, āpatti pācittiyassa.	4	
PA_bu-vb_pc84:4.1.19	Ratanaṁ vā pana bhikkhunā ratanasammataṁ vā ajjhārāme vā ajjhāvasathe vā uggahetvā vā uggahāpetvā vā nikkhipitabbanti	4	
PA_bu-vb_pc84:4.1.20	rūpena vā nimittena vā saññāṇaṁ katvā nikkhipitvā ācikkhitabbaṁ—“yassa bhaṇḍaṁ naṭṭhaṁ so āgacchatū”ti.	4	
PA_bu-vb_pc84:4.1.21	Sace tattha āgacchati so vattabbo—“āvuso, kīdisaṁ te bhaṇḍan”ti?	4	
PA_bu-vb_pc84:4.1.22	Sace rūpena vā nimittena vā sampādeti dātabbaṁ, no ce sampādeti “vicināhi, āvuso”ti vattabbo.	4	
PA_bu-vb_pc84:4.1.23	Tamhā āvāsā pakkamantena ye tattha honti bhikkhū patirūpā, tesaṁ hatthe nikkhipitvā pakkamitabbaṁ.	4	
PA_bu-vb_pc84:4.1.24	No ce honti bhikkhū patirūpā, ye tattha honti gahapatikā patirūpā, tesaṁ hatthe nikkhipitvā pakkamitabbaṁ.	4	
PA_bu-vb_pc84:4.1.25	Ayaṁ tattha sāmīcīti	4	
PA_bu-vb_pc84:4.1.26	ayaṁ tattha anudhammatā.	4	
PA_bu-vb_pc84:4.2.1	Anāpatti—	4	
PA_bu-vb_pc84:4.2.2	ratanaṁ vā ratanasammataṁ vā ajjhārāme vā ajjhāvasathe vā uggahetvā vā uggahāpetvā vā nikkhipati—“yassa bhavissati so harissatī”ti,	4	
PA_bu-vb_pc84:4.2.3	ratanasammataṁ vissāsaṁ gaṇhāti, tāvakālikaṁ gaṇhāti, paṁsukūlasaññissa,	4	
PA_bu-vb_pc84:4.2.4	ummattakassa,	4	
PA_bu-vb_pc84:4.2.5	ādikammikassāti.	4	
PA_bu-vb_pc84:4.2.6	Ratanasikkhāpadaṁ niṭṭhitaṁ dutiyaṁ.	4	
