segmentnr	original	folio	analyzed
PA_cnd_9:0.1	Cūḷaniddesa	0	
PA_cnd_9:0.2	Pārāyanavagganiddesa	0	
PA_cnd_9:0.3	Pucchāniddesa	0	
PA_cnd_9:0.4	5. Dhotakamāṇavapucchāniddesa	0	
PA_cnd_9:1.1	Pucchāmi taṁ bhagavā brūhi metaṁ,	1	
PA_cnd_9:1.2	(iccāyasmā dhotako)	1	
PA_cnd_9:1.3	Vācābhikaṅkhāmi mahesi tuyhaṁ;	1	
PA_cnd_9:1.4	Tava sutvāna nigghosaṁ,	1	
PA_cnd_9:1.5	Sikkhe nibbānamattano.	1	
PA_cnd_9:2.1	Pucchāmi taṁ bhagavā brūhi metanti.	2	
PA_cnd_9:2.2	Pucchāmīti tisso pucchā—	2	
PA_cnd_9:2.3	adiṭṭhajotanā pucchā, diṭṭhasaṁsandanā pucchā, vimaticchedanā pucchā …pe…	2	
PA_cnd_9:2.4	imā tisso pucchā …pe…	2	
PA_cnd_9:2.5	nibbānapucchā.	2	
PA_cnd_9:2.6	Pucchāmi tanti pucchāmi taṁ yācāmi taṁ ajjhesāmi taṁ pasādemi taṁ, kathayassu meti—	2	
PA_cnd_9:2.7	pucchāmi taṁ.	2	
PA_cnd_9:2.8	Bhagavāti gāravādhivacanametaṁ …pe… sacchikā paññatti, yadidaṁ bhagavāti.	2	
PA_cnd_9:2.9	Brūhi metanti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—	2	
PA_cnd_9:2.10	pucchāmi taṁ bhagavā brūhi metaṁ.	2	
PA_cnd_9:3.1	Iccāyasmā dhotakoti.	3	
PA_cnd_9:3.2	Iccāti padasandhi …pe…	3	
PA_cnd_9:3.3	āyasmāti piyavacanaṁ garuvacanaṁ sagāravasappatissādhivacanametaṁ āyasmāti.	3	
PA_cnd_9:3.4	Dhotakoti tassa brāhmaṇassa nāmaṁ saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpoti—	3	
PA_cnd_9:3.5	iccāyasmā dhotako.	3	
PA_cnd_9:4.1	Vācābhikaṅkhāmi mahesi tuyhanti tuyhaṁ vacanaṁ byappathaṁ desanaṁ anusāsanaṁ anusiṭṭhaṁ kaṅkhāmi abhikaṅkhāmi icchāmi sādiyāmi patthayāmi pihayāmi abhijappāmi.	4	
PA_cnd_9:4.2	Mahesīti kiṁ mahesi bhagavā?	4	
PA_cnd_9:4.3	Mahantaṁ sīlakkhandhaṁ esī gavesī pariyesīti mahesi …pe…	4	
PA_cnd_9:4.4	kahaṁ narāsabhoti mahesīti—	4	
PA_cnd_9:4.5	vācābhikaṅkhāmi mahesi tuyhaṁ.	4	
PA_cnd_9:5.1	Tava sutvāna nigghosanti tuyhaṁ vacanaṁ byappathaṁ desanaṁ anusāsanaṁ anusiṭṭhaṁ sutvā suṇitvā uggahetvā upadhārayitvā upalakkhayitvāti—	5	
PA_cnd_9:5.2	tava sutvāna nigghosaṁ.	5	
PA_cnd_9:6.1	Sikkhe nibbānamattanoti.	6	
PA_cnd_9:6.2	Sikkhāti tisso sikkhā—	6	
PA_cnd_9:6.3	adhisīlasikkhā, adhicittasikkhā, adhipaññāsikkhā …pe…	6	
PA_cnd_9:6.4	ayaṁ adhipaññāsikkhā.	6	
PA_cnd_9:6.5	Nibbānamattanoti attano rāgassa nibbāpanāya,	6	
PA_cnd_9:6.6	dosassa nibbāpanāya,	6	
PA_cnd_9:6.7	mohassa nibbāpanāya,	6	
PA_cnd_9:6.8	kodhassa nibbāpanāya,	6	
PA_cnd_9:6.9	upanāhassa nibbāpanāya …pe…	6	
PA_cnd_9:6.10	sabbākusalābhisaṅkhārānaṁ samāya upasamāya vūpasamāya nibbāpanāya paṭinissaggāya paṭipassaddhiyā adhisīlampi sikkheyya, adhicittampi sikkheyya, adhipaññampi sikkheyya.	6	
PA_cnd_9:6.11	Imā tisso sikkhāyo āvajjanto sikkheyya,	6	
PA_cnd_9:6.12	jānanto sikkheyya,	6	
PA_cnd_9:6.13	passanto sikkheyya,	6	
PA_cnd_9:6.14	paccavekkhanto sikkheyya,	6	
PA_cnd_9:6.15	cittaṁ padahanto sikkheyya,	6	
PA_cnd_9:6.16	saddhāya adhimuccanto sikkheyya,	6	
PA_cnd_9:6.17	vīriyaṁ paggaṇhanto sikkheyya,	6	
PA_cnd_9:6.18	satiṁ upaṭṭhapento sikkheyya,	6	
PA_cnd_9:6.19	cittaṁ samādahanto sikkheyya,	6	
PA_cnd_9:6.20	paññāya pajānanto sikkheyya,	6	
PA_cnd_9:6.21	abhiññeyyaṁ abhijānanto sikkheyya,	6	
PA_cnd_9:6.22	pariññeyyaṁ parijānanto sikkheyya,	6	
PA_cnd_9:6.23	pahātabbaṁ pajahanto sikkheyya,	6	
PA_cnd_9:6.24	bhāvetabbaṁ bhāvento sikkheyya,	6	
PA_cnd_9:6.25	sacchikātabbaṁ sacchikaronto sikkheyya,	6	
PA_cnd_9:6.26	ācareyya samācareyya samādāya vatteyyāti—	6	
PA_cnd_9:6.27	sikkhe nibbānamattano.	6	
PA_cnd_9:6.28	Tenāha so brāhmaṇo—	6	
PA_cnd_9:7.1	“Pucchāmi taṁ bhagavā brūhi metaṁ,	7	
PA_cnd_9:7.2	(iccāyasmā dhotako)	7	
PA_cnd_9:7.3	Vācābhikaṅkhāmi mahesi tuyhaṁ;	7	
PA_cnd_9:7.4	Tava sutvāna nigghosaṁ,	7	
PA_cnd_9:7.5	Sikkhe nibbānamattano”ti.	7	
PA_cnd_9:8.1	Tenahātappaṁ karohi,	8	
PA_cnd_9:8.2	(dhotakāti bhagavā)	8	
PA_cnd_9:8.3	Idheva nipako sato;	8	
PA_cnd_9:8.4	Ito sutvāna nigghosaṁ,	8	
PA_cnd_9:8.5	Sikkhe nibbānamattano.	8	
PA_cnd_9:9.1_0	Tenahātappaṁ karohīti ātappaṁ karohi, ussāhaṁ karohi, ussoḷhiṁ karohi, thāmaṁ karohi,	9	
PA_cnd_9:9.1_1	dhitiṁ karohi, vīriyaṁ karohi, chandaṁ janehi sañjanehi upaṭṭhapehi samuṭṭhapehi	9	
PA_cnd_9:9.1_2	nibbattehi abhinibbattehīti—	9	
PA_cnd_9:9.2	tenahātappaṁ karohi.	9	
PA_cnd_9:10.1	Dhotakāti bhagavā taṁ brāhmaṇaṁ nāmena ālapati.	10	
PA_cnd_9:10.2	Bhagavāti gāravādhivacanametaṁ …pe… sacchikā paññatti, yadidaṁ bhagavāti—	10	
PA_cnd_9:10.3	dhotakāti bhagavā.	10	
PA_cnd_9:11.1	Idheva nipako satoti.	11	
PA_cnd_9:11.2_0	Idhāti imissā diṭṭhiyā imissā khantiyā imissā ruciyā imasmiṁ ādāye imasmiṁ dhamme	11	
PA_cnd_9:11.2_1	imasmiṁ vinaye imasmiṁ dhammavinaye imasmiṁ pāvacane imasmiṁ brahmacariye imasmiṁ	11	
PA_cnd_9:11.2_2	satthusāsane imasmiṁ attabhāve imasmiṁ manussaloke.	11	
PA_cnd_9:11.3	Nipakoti nipako paṇḍito paññavā buddhimā ñāṇī vibhāvī medhāvī.	11	
PA_cnd_9:11.4	Satoti catūhi kāraṇehi sato—	11	
PA_cnd_9:11.5	kāye kāyānupassanāsatipaṭṭhānaṁ bhāvento sato …pe…	11	
PA_cnd_9:11.6	so vuccati satoti—	11	
PA_cnd_9:11.7	idheva nipako sato.	11	
PA_cnd_9:12.1	Ito sutvāna nigghosanti ito mayhaṁ vacanaṁ byappathaṁ desanaṁ anusāsanaṁ anusiṭṭhaṁ sutvā suṇitvā uggaṇhitvā upadhārayitvā upalakkhayitvāti—	12	
PA_cnd_9:12.2	ito sutvāna nigghosaṁ.	12	
PA_cnd_9:13.1	Sikkhe nibbānamattanoti.	13	
PA_cnd_9:13.2	Sikkhāti tisso sikkhā—	13	
PA_cnd_9:13.3	adhisīlasikkhā, adhicittasikkhā, adhipaññāsikkhā …pe…	13	
PA_cnd_9:13.4	ayaṁ adhipaññāsikkhā.	13	
PA_cnd_9:13.5	Nibbānamattanoti attano rāgassa nibbāpanāya, dosassa nibbāpanāya, mohassa nibbāpanāya, kodhassa nibbāpanāya, upanāhassa nibbāpanāya …pe…	13	
PA_cnd_9:13.6	sabbākusalābhisaṅkhārānaṁ samāya upasamāya vūpasamāya nibbāpanāya paṭinissaggāya paṭipassaddhiyā adhisīlampi sikkheyya, adhicittampi sikkheyya, adhipaññampi sikkheyya.	13	
PA_cnd_9:13.7	Imā tisso sikkhāyo āvajjanto sikkheyya, jānanto sikkheyya …pe…	13	
PA_cnd_9:13.8	sacchikātabbaṁ sacchikaronto sikkheyya, ācareyya samācareyya samādāya vatteyyāti—	13	
PA_cnd_9:13.9	sikkhe nibbānamattano.	13	
PA_cnd_9:13.10	Tenāha bhagavā—	13	
PA_cnd_9:14.1	“Tenahātappaṁ karohi,	14	
PA_cnd_9:14.2	(dhotakāti bhagavā)	14	
PA_cnd_9:14.3	Idheva nipako sato;	14	
PA_cnd_9:14.4	Ito sutvāna nigghosaṁ,	14	
PA_cnd_9:14.5	Sikkhe nibbānamattano”ti.	14	
PA_cnd_9:15.1	Passāmahaṁ devamanussaloke,	15	
PA_cnd_9:15.2	Akiñcanaṁ brāhmaṇamiriyamānaṁ;	15	
PA_cnd_9:15.3	Taṁ taṁ namassāmi samantacakkhu,	15	
PA_cnd_9:15.4	Pamuñca maṁ sakka kathaṅkathāhi.	15	
PA_cnd_9:16.1	Passāmahaṁ devamanussaloketi.	16	
PA_cnd_9:16.2	Devāti tayo devā—	16	
PA_cnd_9:16.3	sammutidevā, upapattidevā, visuddhidevā.	16	
PA_cnd_9:16.4	Katame sammutidevā?	16	
PA_cnd_9:16.5	Sammutidevā vuccanti rājāno ca rājakumārā ca deviyo ca.	16	
PA_cnd_9:16.6	Ime vuccanti sammutidevā.	16	
PA_cnd_9:16.7	Katame upapattidevā?	16	
PA_cnd_9:16.8	Upapattidevā vuccanti cātumahārājikā devā tāvatiṁsā devā yāmā devā tusitā devā nimmānaratī devā paranimmitavasavattī devā brahmakāyikā devā ye ca devā taduttari.	16	
PA_cnd_9:16.9	Ime vuccanti upapattidevā.	16	
PA_cnd_9:16.10	Katame visuddhidevā?	16	
PA_cnd_9:16.11	Visuddhidevā vuccanti tathāgatasāvakā arahanto khīṇāsavā ye ca paccekabuddhā.	16	
PA_cnd_9:16.12	Ime vuccanti visuddhidevā.	16	
PA_cnd_9:16.13	Bhagavā sammutidevānañca upapattidevānañca visuddhidevānañca devo ca atidevo ca devātidevo ca sīhasīho nāganāgo gaṇigaṇī munimunī rājarājā.	16	
PA_cnd_9:16.14	Passāmahaṁ devamanussaloketi manussaloke devaṁ passāmi atidevaṁ passāmi devātidevaṁ passāmi dakkhāmi olokemi nijjhāyāmi upaparikkhāmīti—	16	
PA_cnd_9:16.15	passāmahaṁ devamanussaloke.	16	
PA_cnd_9:17.1	Ākiñcanaṁ brāhmaṇamiriyamānanti.	17	
PA_cnd_9:17.2_0	Akiñcananti rāgakiñcanaṁ dosakiñcanaṁ mohakiñcanaṁ mānakiñcanaṁ diṭṭhikiñcanaṁ kilesakiñcanaṁ	17	
PA_cnd_9:17.2_1	duccaritakiñcanaṁ, te kiñcanā buddhassa bhagavato pahīnā ucchinnamūlā tālāvatthukatā	17	
PA_cnd_9:17.2_2	anabhāvaṅkatā āyatiṁ anuppādadhammā, tasmā buddho akiñcano.	17	
PA_cnd_9:17.3	Brāhmaṇoti bhagavā sattannaṁ dhammānaṁ bāhitattā brāhmaṇo—	17	
PA_cnd_9:17.4_0	sakkāyadiṭṭhi bāhitā hoti, vicikicchā bāhitā hoti, sīlabbataparāmāso bāhito hoti,	17	
PA_cnd_9:17.4_1	rāgo bāhito hoti, doso bāhito hoti, moho bāhito hoti, māno bāhito hoti, bāhitāssa	17	
PA_cnd_9:17.4_2	honti pāpakā akusalā dhammā saṅkilesikā ponobhavikā sadarā dukkhavipākā āyatiṁ jātijarāmaraṇiyā.	17	
PA_cnd_9:18.1	Bāhitvā sabbapāpakāni,	18	
PA_cnd_9:18.2	(sabhiyāti bhagavā)	18	
PA_cnd_9:18.3	Vimalo sādhusamāhito ṭhitatto;	18	
PA_cnd_9:18.4	Saṁsāramaticca kevalī so,	18	
PA_cnd_9:18.5	Asito tādi pavuccate sa brahmāti.	18	
PA_cnd_9:19.1	Iriyamānanti carantaṁ viharantaṁ iriyantaṁ vattentaṁ pālentaṁ yapentaṁ yāpentanti—	19	
PA_cnd_9:19.2	akiñcanaṁ brāhmaṇamiriyamānaṁ.	19	
PA_cnd_9:20.1	Taṁ taṁ namassāmi samantacakkhūti.	20	
PA_cnd_9:20.2	Tanti bhagavantaṁ bhaṇati.	20	
PA_cnd_9:20.3_0	Namassāmīti kāyena vā namassāmi, vācāya vā namassāmi, cittena vā namassāmi, anvatthapaṭipattiyā	20	
PA_cnd_9:20.3_1	vā namassāmi, dhammānudhammapaṭipattiyā vā namassāmi sakkaromi garuṁ karomi mānemi pūjemi.	20	
PA_cnd_9:20.4	Samantacakkhūti samantacakkhu vuccati sabbaññutañāṇaṁ.	20	
PA_cnd_9:20.5	Bhagavā sabbaññutañāṇena upeto samupeto upāgato samupāgato upapanno samupapanno samannāgato.	20	
PA_cnd_9:21.1	“Na tassa addiṭṭhamidhatthi kiñci,	21	
PA_cnd_9:21.2	Atho aviññātamajānitabbaṁ;	21	
PA_cnd_9:21.3	Sabbaṁ abhiññāsi yadatthi neyyaṁ,	21	
PA_cnd_9:21.4	Tathāgato tena samantacakkhū”ti.	21	
PA_cnd_9:22.1	Taṁ taṁ namassāmi samantacakkhu.	22	
PA_cnd_9:23.1	Pamuñca maṁ sakka kathaṅkathāhīti.	23	
PA_cnd_9:23.2	Sakkāti sakko bhagavā sakyakulā pabbajitotipi sakko.	23	
PA_cnd_9:23.3	Atha vā aḍḍho mahaddhano dhanavātipi sakko.	23	
PA_cnd_9:23.4	Tassimāni dhanāni, seyyathidaṁ—	23	
PA_cnd_9:23.5_0	saddhādhanaṁ sīladhanaṁ hiridhanaṁ ottappadhanaṁ sutadhanaṁ cāgadhanaṁ paññādhanaṁ	23	
PA_cnd_9:23.5_1	satipaṭṭhānadhanaṁ sammappadhānadhanaṁ iddhipādadhanaṁ indriyadhanaṁ baladhanaṁ bojjhaṅgadhanaṁ	23	
PA_cnd_9:23.5_2	maggadhanaṁ phaladhanaṁ nibbānadhanaṁ.	23	
PA_cnd_9:23.6	Imehi anekavidhehi dhanaratanehi aḍḍho mahaddhano dhanavātipi sakko.	23	
PA_cnd_9:23.7	Atha vā sakko pahu visavī alamatto sūro vīro vikkanto abhīrū acchambhī anutrāsī apalāyī pahīnabhayabheravo vigatalomahaṁsotipi sakko.	23	
PA_cnd_9:23.8	Kathaṅkathā vuccati vicikicchā.	23	
PA_cnd_9:23.9_0	Dukkhe kaṅkhā, dukkhasamudaye kaṅkhā, dukkhanirodhe kaṅkhā, dukkhanirodhagāminiyā	23	
PA_cnd_9:23.9_1	paṭipadāya kaṅkhā, pubbante kaṅkhā, aparante kaṅkhā, pubbantāparante kaṅkhā, idappaccayatāpaṭiccasamuppannesu dhammesu kaṅkhā.	23	
PA_cnd_9:23.10	Yā evarūpā kaṅkhā kaṅkhāyanā kaṅkhāyitattaṁ vimati vicikicchā dveḷhakaṁ dvedhāpatho saṁsayo anekaṁsaggāho āsappanā parisappanā apariyogāhanā chambhitattaṁ cittassa manovilekho.	23	
PA_cnd_9:23.11	Pamuñca maṁ sakka kathaṅkathāhīti muñca maṁ pamuñca maṁ mocehi maṁ pamocehi maṁ uddhara maṁ samuddhara maṁ vuṭṭhāpehi maṁ kathaṅkathāsallatoti—	23	
PA_cnd_9:23.12	pamuñca maṁ sakka kathaṅkathāhi.	23	
PA_cnd_9:23.13	Tenāha so brāhmaṇo—	23	
PA_cnd_9:24.1	“Passāmahaṁ devamanussaloke,	24	
PA_cnd_9:24.2	Akiñcanaṁ brāhmaṇamiriyamānaṁ;	24	
PA_cnd_9:24.3	Taṁ taṁ namassāmi samantacakkhu,	24	
PA_cnd_9:24.4	Pamuñca maṁ sakka kathaṅkathāhī”ti.	24	
PA_cnd_9:25.1	Nāhaṁ sahissāmi pamocanāya,	25	
PA_cnd_9:25.2	Kathaṅkathiṁ dhotaka kañci loke;	25	
PA_cnd_9:25.3	Dhammañca seṭṭhaṁ abhijānamāno,	25	
PA_cnd_9:25.4	Evaṁ tuvaṁ oghamimaṁ taresi.	25	
PA_cnd_9:26.1	Nāhaṁ sahissāmi pamocanāyāti nāhaṁ taṁ sakkomi muñcituṁ pamuñcituṁ mocetuṁ pamocetuṁ uddharituṁ samuddharituṁ uṭṭhāpetuṁ samuṭṭhāpetuṁ kathaṅkathāsallatoti.	26	
PA_cnd_9:26.2	Evampi nāhaṁ sahissāmi pamocanāya.	26	
PA_cnd_9:26.3_0	Atha vā na īhāmi na samīhāmi na ussahāmi na vāyamāmi na ussāhaṁ karomi na ussoḷhiṁ	26	
PA_cnd_9:26.3_1	karomi na thāmaṁ karomi na dhitiṁ karomi na vīriyaṁ karomi na chandaṁ janemi na sañjanemi	26	
PA_cnd_9:26.3_2	na nibbattemi na abhinibbattemi assaddhe puggale acchandike kusīte hīnavīriye appaṭipajjamāne dhammadesanāyāti.	26	
PA_cnd_9:26.4	Evampi nāhaṁ sahissāmi pamocanāya.	26	
PA_cnd_9:26.5	Atha vā natthañño koci mocetā.	26	
PA_cnd_9:26.6_0	Te yadi moceyyuṁ sakena thāmena sakena balena sakena vīriyena sakena parakkamena	26	
PA_cnd_9:26.6_1	sakena purisathāmena sakena purisabalena sakena purisavīriyena sakena purisaparakkamena	26	
PA_cnd_9:26.6_2	attanā sammāpaṭipadaṁ anulomapaṭipadaṁ apaccanīkapaṭipadaṁ anvatthapaṭipadaṁ dhammānudhammapaṭipadaṁ	26	
PA_cnd_9:26.6_3	paṭipajjamānā moceyyunti.	26	
PA_cnd_9:26.7	Evampi nāhaṁ sahissāmi pamocanāya.	26	
PA_cnd_9:27.1	Vuttañhetaṁ bhagavatā—	27	
PA_cnd_9:27.2	“so vata, cunda, attanā palipapalipanno paraṁ palipapalipannaṁ uddharissatīti netaṁ ṭhānaṁ vijjati.	27	
PA_cnd_9:27.3	So vata, cunda, attanā adanto avinīto aparinibbuto paraṁ damessati vinessati parinibbāpessatīti netaṁ ṭhānaṁ vijjatī”ti.	27	
PA_cnd_9:27.4	Evampi nāhaṁ sahissāmi pamocanāya.	27	
PA_cnd_9:28.1	Vuttañhetaṁ bhagavatā—	28	
PA_cnd_9:29.1	“Attanā hi kataṁ pāpaṁ,	29	
PA_cnd_9:29.2	attanā saṅkilissati;	29	
PA_cnd_9:29.3	Attanā akataṁ pāpaṁ,	29	
PA_cnd_9:29.4	attanāva visujjhati;	29	
PA_cnd_9:29.5	Suddhi asuddhi paccattaṁ,	29	
PA_cnd_9:29.6	nāñño aññaṁ visodhaye”ti.	29	
PA_cnd_9:30.1	Evampi nāhaṁ sahissāmi pamocanāya.	30	
PA_cnd_9:31.1	Vuttañhetaṁ bhagavatā—	31	
PA_cnd_9:31.2_0	“evameva kho, brāhmaṇa, tiṭṭhateva nibbānaṁ tiṭṭhati nibbānagāmī maggo tiṭṭhāmahaṁ	31	
PA_cnd_9:31.2_1	samādapetā, atha ca pana mama sāvakā mayā evaṁ ovadiyamānā evaṁ anusāsiyamānā appekacce	31	
PA_cnd_9:31.2_2	accantaniṭṭhaṁ nibbānaṁ ārādhenti ekacce nārādhentīti.	31	
PA_cnd_9:31.3	Ettha kyāhaṁ, brāhmaṇa karomi?	31	
PA_cnd_9:31.4	Maggakkhāyī, brāhmaṇa, tathāgato.	31	
PA_cnd_9:31.5	Maggaṁ buddho ācikkhati.	31	
PA_cnd_9:31.6	Attanā paṭipajjamānā mucceyyunti.	31	
PA_cnd_9:31.7	Evampi nāhaṁ sahissāmi pamocanāya.	31	
PA_cnd_9:32.1	Kathaṅkathiṁ dhotaka kañci loketi kathaṅkathiṁ puggalaṁ sakaṅkhaṁ sakhilaṁ sadveḷhakaṁ savicikicchaṁ.	32	
PA_cnd_9:32.2	Kañcīti kañci khattiyaṁ vā brāhmaṇaṁ vā vessaṁ vā suddaṁ vā gahaṭṭhaṁ vā pabbajitaṁ vā devaṁ vā manussaṁ vā.	32	
PA_cnd_9:32.3	Loketi apāyaloke …pe… āyatanaloketi—	32	
PA_cnd_9:32.4	kathaṅkathiṁ dhotaka kañci loke.	32	
PA_cnd_9:33.1	Dhammañca seṭṭhaṁ abhijānamānoti dhammaṁ seṭṭhaṁ vuccati amataṁ nibbānaṁ.	33	
PA_cnd_9:33.2	Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ.	33	
PA_cnd_9:33.3	Seṭṭhanti aggaṁ seṭṭhaṁ viseṭṭhaṁ pāmokkhaṁ uttamaṁ pavaraṁ dhammaṁ ājānamāno vijānamāno paṭivijānamāno paṭivijjhamānoti—	33	
PA_cnd_9:33.4	dhammañca seṭṭhaṁ abhijānamāno.	33	
PA_cnd_9:34.1	Evaṁ tuvaṁ oghamimaṁ taresīti evaṁ kāmoghaṁ bhavoghaṁ diṭṭhoghaṁ avijjoghaṁ tareyyāsi uttareyyāsi patareyyāsi samatikkameyyāsi vītivatteyyāsīti—	34	
PA_cnd_9:34.2	evaṁ tuvaṁ oghamimaṁ taresi.	34	
PA_cnd_9:34.3	Tenāha bhagavā—	34	
PA_cnd_9:35.1	“Nāhaṁ sahissāmi pamocanāya,	35	
PA_cnd_9:35.2	Kathaṅkathiṁ dhotaka kañci loke;	35	
PA_cnd_9:35.3	Dhammañca seṭṭhaṁ abhijānamāno,	35	
PA_cnd_9:35.4	Evaṁ tuvaṁ oghamimaṁ taresī”ti.	35	
PA_cnd_9:36.1	Anusāsa brahme karuṇāyamāno,	36	
PA_cnd_9:36.2	Vivekadhammaṁ yamahaṁ vijaññaṁ;	36	
PA_cnd_9:36.3	Yathāhaṁ ākāsova abyāpajjamāno,	36	
PA_cnd_9:36.4	Idheva santo asito careyyaṁ.	36	
PA_cnd_9:37.1	Anusāsa brahme karuṇāyamānoti anusāsa brahme anuggaṇha brahme anukampa brahmeti—	37	
PA_cnd_9:37.2	anusāsa brahme.	37	
PA_cnd_9:37.3	Karuṇāyamānoti karuṇāyamāno anudayamāno anurakkhamāno anuggaṇhamāno anukampamānoti—	37	
PA_cnd_9:37.4	anusāsa brahme karuṇāyamāno.	37	
PA_cnd_9:38.1	Vivekadhammaṁ yamahaṁ vijaññanti vivekadhammaṁ vuccati amataṁ nibbānaṁ.	38	
PA_cnd_9:38.2	Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ.	38	
PA_cnd_9:38.3	Yamahaṁ vijaññanti yamahaṁ jāneyyaṁ ājāneyyaṁ vijāneyyaṁ paṭivijāneyyaṁ paṭivijjheyyaṁ adhigaccheyyaṁ phasseyyaṁ sacchikareyyanti—	38	
PA_cnd_9:38.4	vivekadhammaṁ yamahaṁ vijaññaṁ.	38	
PA_cnd_9:39.1	Yathāhaṁ ākāsova abyāpajjamānoti yathā ākāso na pajjati na gaṇhati na bajjhati na palibajjhati, evaṁ apajjamāno agaṇhamāno abajjhamāno apalibajjhamānoti—	39	
PA_cnd_9:39.2	evampi ākāsova abyāpajjamāno.	39	
PA_cnd_9:39.3	Yathā ākāso na rajjati lākhāya vā haliddiyā vā nīliyā vā mañjeṭṭhāya vā evaṁ arajjamāno adussamāno amuyhamāno akilissamānoti—	39	
PA_cnd_9:39.4	evampi ākāsova abyāpajjamāno.	39	
PA_cnd_9:39.5	Yathā ākāso na kuppati na byāpajjati na patilīyati na paṭihaññati, evaṁ akuppamāno abyāpajjamāno appatilīyamāno appaṭihaññamāno appaṭihatamānoti—	39	
PA_cnd_9:39.6	evampi ākāsova abyāpajjamāno.	39	
PA_cnd_9:40.1	Idheva santo asito careyyanti.	40	
PA_cnd_9:40.2	Idheva santoti idheva santo samāno idheva nisinno samāno imasmiṁyeva āsane nisinno samāno imissāyeva parisāya nisinno samānoti, evampi—	40	
PA_cnd_9:40.3	idheva santo.	40	
PA_cnd_9:40.4	Atha vā idheva santo upasanto vūpasanto nibbuto paṭippassaddhoti, evampi—	40	
PA_cnd_9:40.5	idheva santo.	40	
PA_cnd_9:40.6	Asitoti dve nissayā—	40	
PA_cnd_9:40.7	taṇhānissayo ca diṭṭhinissayo ca …pe…	40	
PA_cnd_9:40.8	ayaṁ taṇhānissayo …pe…	40	
PA_cnd_9:40.9	ayaṁ diṭṭhinissayo … taṇhānissayaṁ pahāya diṭṭhinissayaṁ paṭinissajjitvā cakkhuṁ anissito, sotaṁ anissito, ghānaṁ anissito, jivhaṁ anissito, kāyaṁ anissito, manaṁ anissito, rūpe …	40	
PA_cnd_9:40.10_0	sadde … gandhe … rase … phoṭṭhabbe … dhamme … kulaṁ … gaṇaṁ … āvāsaṁ … lābhaṁ … yasaṁ	40	
PA_cnd_9:40.10_1	… pasaṁsaṁ … sukhaṁ … cīvaraṁ … piṇḍapātaṁ … senāsanaṁ … gilānapaccayabhesajjaparikkhāraṁ	40	
PA_cnd_9:40.10_2	… kāmadhātuṁ … rūpadhātuṁ … arūpadhātuṁ … kāmabhavaṁ … rūpabhavaṁ … arūpabhavaṁ …	40	
PA_cnd_9:40.10_3	saññābhavaṁ … asaññābhavaṁ … nevasaññānāsaññābhavaṁ … ekavokārabhavaṁ … catuvokārabhavaṁ	40	
PA_cnd_9:40.10_4	… pañcavokārabhavaṁ … atītaṁ … anāgataṁ … paccuppannaṁ … diṭṭhasutamutaviññātabbe	40	
PA_cnd_9:40.10_5	dhamme asito anissito anallīno anupagato anajjhosito anadhimutto nikkhanto nissaṭo	40	
PA_cnd_9:40.10_6	vippamutto visaṁyutto vimariyādikatena cetasā.	40	
PA_cnd_9:40.11	Careyyanti careyyaṁ vihareyyaṁ iriyeyyaṁ vatteyyaṁ pāleyyaṁ yapeyyaṁ yāpeyyanti—	40	
PA_cnd_9:40.12	idheva santo asito careyyaṁ.	40	
PA_cnd_9:40.13	Tenāha so brāhmaṇo—	40	
PA_cnd_9:41.1	“Anusāsa brahme karuṇāyamāno,	41	
PA_cnd_9:41.2	Vivekadhammaṁ yamahaṁ vijaññaṁ;	41	
PA_cnd_9:41.3	Yathāhaṁ ākāsova abyāpajjamāno,	41	
PA_cnd_9:41.4	Idheva santo asito careyyan”ti.	41	
PA_cnd_9:42.1	Kittayissāmi te santiṁ,	42	
PA_cnd_9:42.2	(dhotakāti bhagavā)	42	
PA_cnd_9:42.3	Diṭṭhe dhamme anītihaṁ;	42	
PA_cnd_9:42.4	Yaṁ viditvā sato caraṁ,	42	
PA_cnd_9:42.5	Tare loke visattikaṁ.	42	
PA_cnd_9:43.1	Kittayissāmi te santinti rāgassa santiṁ, dosassa santiṁ, mohassa santiṁ, kodhassa santiṁ, upanāhassa …pe…	43	
PA_cnd_9:43.2_0	makkhassa … paḷāsassa … issāya … macchariyassa … māyāya … sāṭheyyassa … thambhassa	43	
PA_cnd_9:43.2_1	… sārambhassa … mānassa … atimānassa … madassa … pamādassa … sabbakilesānaṁ … sabbaduccaritānaṁ	43	
PA_cnd_9:43.2_2	… sabbadarathānaṁ … sabbapariḷāhānaṁ … sabbasantāpānaṁ … sabbākusalābhisaṅkhārānaṁ	43	
PA_cnd_9:43.2_3	santiṁ upasantiṁ vūpasantiṁ nibbutiṁ paṭippassaddhiṁ kittayissāmi pakittayissāmi	43	
PA_cnd_9:43.2_4	ācikkhissāmi desessāmi paññapessāmi paṭṭhapessāmi vivarissāmi vibhajissāmi uttānīkarissāmi pakāsissāmīti—	43	
PA_cnd_9:43.3	kittayissāmi te santiṁ.	43	
PA_cnd_9:44.1	Dhotakāti bhagavāti.	44	
PA_cnd_9:44.2	Dhotakāti bhagavā taṁ brāhmaṇaṁ nāmena ālapati.	44	
PA_cnd_9:44.3	Bhagavāti gāravādhivacanametaṁ …pe… sacchikā paññatti, yadidaṁ bhagavāti—	44	
PA_cnd_9:44.4	dhotakāti bhagavā.	44	
PA_cnd_9:45.1	Diṭṭhe dhamme anītihanti.	45	
PA_cnd_9:45.2	Diṭṭhe dhammeti diṭṭhe dhamme ñāte dhamme tulite dhamme tīrite dhamme vibhūte dhamme vibhāvite dhamme sabbe saṅkhārā aniccāti …pe…	45	
PA_cnd_9:45.3	yaṁ kiñci samudayadhammaṁ sabbaṁ taṁ nirodhadhammanti diṭṭhe dhamme ñāte dhamme tulite dhamme tīrite dhamme vibhāvite dhamme vibhūte dhammeti, evampi—	45	
PA_cnd_9:45.4	diṭṭhe dhamme …pe….	45	
PA_cnd_9:45.5	Atha vā dukkhe diṭṭhe dukkhaṁ kathayissāmi, samudaye diṭṭhe samudayaṁ kathayissāmi, magge diṭṭhe maggaṁ kathayissāmi, nirodhe diṭṭhe nirodhaṁ kathayissāmīti, evampi—	45	
PA_cnd_9:45.6	diṭṭhe dhamme …pe….	45	
PA_cnd_9:45.7	Atha vā sandiṭṭhikaṁ akālikaṁ ehipassikaṁ opaneyyikaṁ paccattaṁ veditabbaṁ viññūhīti, evampi—	45	
PA_cnd_9:45.8	diṭṭhe dhamme.	45	
PA_cnd_9:45.9_0	Anītihanti na itihītihaṁ na itikirāya na paramparāya na piṭakasampadāya na takkahetu	45	
PA_cnd_9:45.9_1	na nayahetu na ākāraparivitakkena na diṭṭhinijjhānakkhantiyā sāmaṁ sayamabhiññātaṁ	45	
PA_cnd_9:45.9_2	attapaccakkhadhammaṁ, taṁ kathayissāmīti—	45	
PA_cnd_9:45.10	diṭṭhe dhamme anītihaṁ.	45	
PA_cnd_9:46.1	Yaṁ viditvā sato caranti yaṁ viditaṁ katvā tulayitvā tīrayitvā vibhāvayitvā vibhūtaṁ katvā;	46	
PA_cnd_9:46.2	“sabbe saṅkhārā aniccā”ti viditaṁ katvā tulayitvā tīrayitvā vibhāvayitvā vibhūtaṁ katvā;	46	
PA_cnd_9:46.3	“sabbe saṅkhārā dukkhā”ti …pe…	46	
PA_cnd_9:46.4	“sabbe dhammā anattā”ti …pe…	46	
PA_cnd_9:46.5	“yaṁ kiñci samudayadhammaṁ sabbaṁ taṁ nirodhadhamman”ti viditaṁ katvā tulayitvā tīrayitvā vibhāvayitvā vibhūtaṁ katvā.	46	
PA_cnd_9:46.6	Satoti catūhi kāraṇehi sato—	46	
PA_cnd_9:46.7	kāye kāyānupassanāsatipaṭṭhānaṁ bhāvento sato …pe…	46	
PA_cnd_9:46.8	so vuccati sato.	46	
PA_cnd_9:46.9	Caranti caranto viharanto iriyanto vattento pālento yapento yāpentoti—	46	
PA_cnd_9:46.10	yaṁ viditvā sato caraṁ.	46	
PA_cnd_9:47.1	Tare loke visattikanti visattikā vuccati taṇhā.	47	
PA_cnd_9:47.2	Yo rāgo sārāgo …pe… abhijjhā lobho akusalamūlaṁ.	47	
PA_cnd_9:47.3	Visattikāti kenaṭṭhena visattikā …pe… visaṭā vitthatāti visattikā.	47	
PA_cnd_9:47.4	Loketi apāyaloke …pe… āyatanaloke.	47	
PA_cnd_9:47.5	Tare loke visattikanti loke vesā visattikā, loke vetaṁ visattikaṁ sato tareyya uttareyya patareyya samatikkameyya vītivatteyyāti—	47	
PA_cnd_9:47.6	tare loke visattikaṁ.	47	
PA_cnd_9:47.7	Tenāha bhagavā—	47	
PA_cnd_9:48.1	“Kittayissāmi te santiṁ,	48	
PA_cnd_9:48.2	(dhotakāti bhagavā)	48	
PA_cnd_9:48.3	Diṭṭhe dhamme anītihaṁ;	48	
PA_cnd_9:48.4	Yaṁ viditvā sato caraṁ,	48	
PA_cnd_9:48.5	Tare loke visattikan”ti.	48	
PA_cnd_9:49.1	Tañcāhaṁ abhinandāmi,	49	
PA_cnd_9:49.2	mahesi santimuttamaṁ;	49	
PA_cnd_9:49.3	Yaṁ viditvā sato caraṁ,	49	
PA_cnd_9:49.4	tare loke visattikaṁ.	49	
PA_cnd_9:50.1	Tañcāhaṁ abhinandāmīti.	50	
PA_cnd_9:50.2	Tanti tuyhaṁ vacanaṁ byappathaṁ desanaṁ anusāsanaṁ anusiṭṭhaṁ nandāmi abhinandāmi modāmi anumodāmi icchāmi sādiyāmi patthayāmi pihayāmi abhijappāmīti—	50	
PA_cnd_9:50.3	tañcāhaṁ abhinandāmi.	50	
PA_cnd_9:51.1	Mahesisantimuttamanti.	51	
PA_cnd_9:51.2	Mahesīti kiṁ mahesi bhagavā?	51	
PA_cnd_9:51.3	Mahantaṁ sīlakkhandhaṁ esī gavesī pariyesīti mahesi, mahantaṁ samādhikkhandhaṁ …pe…	51	
PA_cnd_9:51.4	kahaṁ narāsabhoti mahesi.	51	
PA_cnd_9:51.5	Santimuttamanti santi vuccati amataṁ nibbānaṁ.	51	
PA_cnd_9:51.6	Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ.	51	
PA_cnd_9:51.7	Uttamanti aggaṁ seṭṭhaṁ viseṭṭhaṁ pāmokkhaṁ uttamaṁ pavaranti—	51	
PA_cnd_9:51.8	mahesi santimuttamaṁ.	51	
PA_cnd_9:52.1	Yaṁ viditvā sato caranti yaṁ viditaṁ katvā …pe…	52	
PA_cnd_9:52.2	“sabbe saṅkhārā aniccā”ti viditaṁ katvā tulayitvā tīrayitvā vibhāvayitvā vibhūtaṁ katvā;	52	
PA_cnd_9:52.3	“sabbe saṅkhārā dukkhā”ti … “sabbe dhammā anattā”ti …pe…	52	
PA_cnd_9:52.4	“yaṁ kiñci samudayadhammaṁ sabbaṁ taṁ nirodhadhamman”ti viditaṁ katvā tulayitvā tīrayitvā vibhāvayitvā vibhūtaṁ katvā.	52	
PA_cnd_9:52.5	Satoti catūhi kāraṇehi sato—	52	
PA_cnd_9:52.6	kāye kāyānupassanāsatipaṭṭhānaṁ bhāvento sato …pe…	52	
PA_cnd_9:52.7	so vuccati sato.	52	
PA_cnd_9:52.8	Caranti caranto …pe…	52	
PA_cnd_9:52.9	yāpentoti—	52	
PA_cnd_9:52.10	yaṁ viditvā sato caraṁ.	52	
PA_cnd_9:53.1	Tare loke visattikanti.	53	
PA_cnd_9:53.2	Visattikā vuccati taṇhā.	53	
PA_cnd_9:53.3	Yo rāgo sārāgo …pe… abhijjhā lobho akusalamūlaṁ.	53	
PA_cnd_9:53.4	Visattikāti kenaṭṭhena visattikā …pe… visaṭā vitthatāti visattikā.	53	
PA_cnd_9:53.5	Loketi apāyaloke …pe… āyatanaloke.	53	
PA_cnd_9:53.6	Tare loke visattikanti loke vesā visattikā, loke vetaṁ visattikaṁ sato tareyyaṁ uttareyyaṁ …pe…	53	
PA_cnd_9:53.7	vītivatteyyanti—	53	
PA_cnd_9:53.8	tare loke visattikaṁ.	53	
PA_cnd_9:53.9	Tenāha so brāhmaṇo—	53	
PA_cnd_9:54.1	“Tañcāhaṁ abhinandāmi,	54	
PA_cnd_9:54.2	mahesi santimuttamaṁ;	54	
PA_cnd_9:54.3	Yaṁ viditvā sato caraṁ,	54	
PA_cnd_9:54.4	tare loke visattikan”ti.	54	
PA_cnd_9:55.1	Yaṁ kiñci sampajānāsi,	55	
PA_cnd_9:55.2	(dhotakāti bhagavā)	55	
PA_cnd_9:55.3	Uddhaṁ adho tiriyañcāpi majjhe;	55	
PA_cnd_9:55.4	Etaṁ viditvā saṅgoti loke,	55	
PA_cnd_9:55.5	Bhavābhavāya mākāsi taṇhaṁ.	55	
PA_cnd_9:56.1	Yaṁ kiñci sampajānāsīti yaṁ kiñci sampajānāsi ājānāsi paṭivijānāsi paṭivijjhasīti—	56	
PA_cnd_9:56.2	yaṁ kiñci sampajānāsi.	56	
PA_cnd_9:56.3	Dhotakāti bhagavāti.	56	
PA_cnd_9:56.4	Dhotakāti bhagavā taṁ brāhmaṇaṁ nāmena ālapati.	56	
PA_cnd_9:56.5	Bhagavāti gāravādhivacanametaṁ …pe… sacchikā paññatti, yadidaṁ bhagavāti—	56	
PA_cnd_9:56.6	dhotakāti bhagavā.	56	
PA_cnd_9:57.1	Uddhaṁ adho tiriyañcāpi majjheti.	57	
PA_cnd_9:57.2	Uddhanti anāgataṁ;	57	
PA_cnd_9:57.3	adhoti atītaṁ;	57	
PA_cnd_9:57.4	tiriyañcāpi majjheti paccuppannaṁ.	57	
PA_cnd_9:57.5	Uddhanti devaloko;	57	
PA_cnd_9:57.6	adhoti apāyaloko;	57	
PA_cnd_9:57.7	tiriyañcāpi majjheti manussaloko.	57	
PA_cnd_9:57.8	Atha vā uddhanti kusalā dhammā;	57	
PA_cnd_9:57.9	adhoti akusalā dhammā;	57	
PA_cnd_9:57.10	tiriyañcāpi majjheti abyākatā dhammā.	57	
PA_cnd_9:57.11	Uddhanti arūpadhātu;	57	
PA_cnd_9:57.12	adhoti kāmadhātu;	57	
PA_cnd_9:57.13	tiriyañcāpi majjheti rūpadhātu.	57	
PA_cnd_9:57.14	Uddhanti sukhā vedanā;	57	
PA_cnd_9:57.15	adhoti dukkhā vedanā;	57	
PA_cnd_9:57.16	tiriyañcāpi majjheti adukkhamasukhā vedanā.	57	
PA_cnd_9:57.17	Uddhanti uddhaṁ pādatalā;	57	
PA_cnd_9:57.18	adhoti adho kesamatthakā;	57	
PA_cnd_9:57.19	tiriyañcāpi majjheti vemajjheti—	57	
PA_cnd_9:57.20	uddhaṁ adho tiriyañcāpi majjhe.	57	
PA_cnd_9:58.1	Etaṁ viditvā saṅgoti loketi saṅgo eso lagganaṁ etaṁ bandhanaṁ etaṁ palibodho esoti ñatvā jānitvā tulayitvā tīrayitvā vibhāvayitvā vibhūtaṁ katvāti—	58	
PA_cnd_9:58.2	etaṁ viditvā saṅgoti loke.	58	
PA_cnd_9:59.1	Bhavābhavāya mākāsi taṇhanti.	59	
PA_cnd_9:59.2	Taṇhāti rūpataṇhā saddataṇhā …pe…	59	
PA_cnd_9:59.3	dhammataṇhā.	59	
PA_cnd_9:59.4_0	Bhavābhavāyāti bhavābhavāya kammabhavāya punabbhavāya kāmabhavāya, kammabhavāya kāmabhavāya	59	
PA_cnd_9:59.4_1	punabbhavāya rūpabhavāya, kammabhavāya rūpabhavāya punabbhavāya arūpabhavāya, kammabhavāya	59	
PA_cnd_9:59.4_2	arūpabhavāya punabbhavāya punappunabbhavāya, punappunagatiyā punappunaupapattiyā	59	
PA_cnd_9:59.4_3	punappunapaṭisandhiyā punappunaattabhāvābhinibbattiyā taṇhaṁ mākāsi mā janesi mā	59	
PA_cnd_9:59.4_4	sañjanesi mā nibbattesi mābhinibbattesi, pajaha vinodehi byantīkarohi anabhāvaṁ gamehīti—	59	
PA_cnd_9:59.5	bhavābhavāya mākāsi taṇhanti.	59	
PA_cnd_9:59.6	Tenāha bhagavā—	59	
PA_cnd_9:60.1	“Yaṁ kiñci sampajānāsi,	60	
PA_cnd_9:60.2	(dhotakāti bhagavā)	60	
PA_cnd_9:60.3	Uddhaṁ adho tiriyañcāpi majjhe;	60	
PA_cnd_9:60.4	Etaṁ viditvā saṅgoti loke,	60	
PA_cnd_9:60.5	Bhavābhavāya mākāsi taṇhan”ti.	60	
PA_cnd_9:61.1	Saha gāthāpariyosānā …pe…	61	
PA_cnd_9:61.2	satthā me, bhante bhagavā, sāvakohamasmīti.	61	
PA_cnd_9:61.3	Dhotakamāṇavapucchāniddeso pañcamo.	61	
