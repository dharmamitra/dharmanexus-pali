segmentnr	original	folio	analyzed
PA_tika-vin13_t:0	Namo tassa bhagavato arahato sammāsambuddhassa	0	
PA_tika-vin13_t:1	Khuddasikkhā-mūlasikkhā	0	
PA_tika-vin13_t:2	Khuddasikkhā	0	
PA_tika-vin13_t:3	Ganthārambhakathā	0	
PA_tika-vin13_t:4	(Ka)	0	
PA_tika-vin13_t:5	Ādito upasampanna-sikkhitabbaṃ samātikaṃ;	0	
PA_tika-vin13_t:6	Khuddasikkhaṃ pavakkhāmi, vanditvā ratanattayaṃ.	0	
PA_tika-vin13_t:7	Tatrāyaṃ mātikā –	0	
PA_tika-vin13_t:8	(Kha)	0	
PA_tika-vin13_t:9	Pārājikā ca cattāro, garukā nava cīvaraṃ;	0	
PA_tika-vin13_t:10	Rajanāni ca patto ca, thālakā ca pavāraṇā.	1	
PA_tika-vin13_t:11	(Ga)	1	
PA_tika-vin13_t:12	Kālikā ca paṭiggāho, maṃsesu ca akappiyaṃ;	1	
PA_tika-vin13_t:13	Nissaggiyāni pācitti, samaṇakappa bhūmiyo.	1	
PA_tika-vin13_t:14	(Gha)	1	
PA_tika-vin13_t:15	Upajjhācariyavattāni, vaccappassāvaṭhānikaṃ;	1	
PA_tika-vin13_t:16	Āpucchakaraṇaṃ naggo, nhānakappo avandiyo.	1	
PA_tika-vin13_t:17	(Ṅa)	1	
PA_tika-vin13_t:18	Cammaṃ upāhanā ceva, anolokiyamañjanī;	1	
PA_tika-vin13_t:19	Akappiyasayanāni, samānāsanikopi ca.	1	
PA_tika-vin13_t:20	(Ca)	2	
PA_tika-vin13_t:21	Asaṃvāsiko ca kammaṃ, micchājīvavivajjanā;	2	
PA_tika-vin13_t:22	Vattaṃ vikappanā ceva, nissayo kāyabandhanaṃ.	2	
PA_tika-vin13_t:23	(Cha)	2	
PA_tika-vin13_t:24	Pathavī ca parikkhāro, bhesajjuggahadūsanaṃ;	2	
PA_tika-vin13_t:25	Vassūpanāyikā cevāvebhaṅgiyaṃ pakiṇṇakaṃ.	2	
PA_tika-vin13_t:26	(Ja)	2	
PA_tika-vin13_t:27	Desanā chandadānādi, uposathappavāraṇā;	2	
PA_tika-vin13_t:28	Saṃvaro suddhi santoso, caturakkhā vipassanāti.	2	
PA_tika-vin13_t:29	1. Pārājikaniddeso	2	
PA_tika-vin13_t:30	Pārājikā ca cattāroti –	3	
PA_tika-vin13_t:32	Maggattaye anikkhittasikkho santhatasanthate;	3	
PA_tika-vin13_t:33	Allokāse nimittaṃ saṃ, tilamattampi santhataṃ.	3	
PA_tika-vin13_t:35	Asanthatamupādiṇṇaṃ, pavesanto cutotha vā;	3	
PA_tika-vin13_t:36	Pavesanaṭṭhituddhārapaviṭṭhakkhaṇasādako.	3	
PA_tika-vin13_t:38	Ādiyeyya hareyyāvahareyya iriyāpathaṃ;	3	
PA_tika-vin13_t:39	Kopeyya ṭhānā cāveyya, saṅketaṃ vītināmaye.	3	
PA_tika-vin13_t:41	Adinnaṃ theyyacittena, bhave pārājikotha vā;	4	
PA_tika-vin13_t:42	Theyyābalakusacchannaparikappāvahārako;	4	
PA_tika-vin13_t:43	Bhaṇḍakālagghadesehi, paribhogettha nicchayo.	4	
PA_tika-vin13_t:45	Manussaviggahaṃ cicca, jīvitā vā viyojaye;	4	
PA_tika-vin13_t:46	Satthahārakaṃ vāssa maraṇacetano upanikkhipe.	4	
PA_tika-vin13_t:48	Gāheyya maraṇūpāyaṃ, vadeyya maraṇe guṇaṃ;	4	
PA_tika-vin13_t:49	Cuto payogā sāhatthinissaggāṇattithāvarā.	4	
PA_tika-vin13_t:51	Iddhivijjāmayā kālavatthāvudhiriyāpathā;	5	
PA_tika-vin13_t:52	Kriyāviseso okāso, cha āṇattiniyāmakā.	5	
PA_tika-vin13_t:54	Jhānādibheda nosantamattanattupanāyikaṃ;	5	
PA_tika-vin13_t:55	Katvā koṭṭhāsamekekaṃ, paccuppannabhavassitaṃ.	5	
PA_tika-vin13_t:57	Aññāpadesarahitaṃ, dīpentonadhimāniko;	5	
PA_tika-vin13_t:58	Kāyena vācā viññatti-pathe ñāte cuto bhave.	5	
PA_tika-vin13_t:60	Pārājikete cattāro, asaṃvāsā yathā pure;	6	
PA_tika-vin13_t:61	Abhabbā bhikkhubhāvāya, sīsacchinnova jīvituṃ.	6	
PA_tika-vin13_t:63	Pariyāyo ca āṇatti, tatiye dutiye pana;	6	
PA_tika-vin13_t:64	Āṇattiyeva sesesu, dvayametaṃ na labbhati.	6	
PA_tika-vin13_t:66	Sevetukāmatācittaṃ, magge maggappavesanaṃ;	6	
PA_tika-vin13_t:67	Imaṃ methunadhammassa, āhu aṅgadvayaṃ budhā.	6	
PA_tika-vin13_t:69	Manussasaṃ tathāsaññī, theyyacittañca vatthuno;	6	
PA_tika-vin13_t:70	Garutā avahāro ca, adinnādānahetuyo.	7	
PA_tika-vin13_t:72	Pāṇo mānussako pāṇa-saññitā ghātacetanā;	7	
PA_tika-vin13_t:73	Payogo tena maraṇaṃ, pañcete vadhahetuyo.	7	
PA_tika-vin13_t:75	Asantatā attani pāpamicchatā-	7	
PA_tika-vin13_t:76	Yārocanā tassa manussajātitā;	7	
PA_tika-vin13_t:77	Nāññāpadeso ca tadeva jānanaṃ,	7	
PA_tika-vin13_t:78	Pañcettha aṅgāni asantadīpane.	7	
PA_tika-vin13_t:80	Asādhāraṇā cattāro, bhikkhunīnamabhabbakā;	8	
PA_tika-vin13_t:81	Ekādasa ca vibbhantā, bhikkhunī mudupiṭṭhiko.	8	
PA_tika-vin13_t:83	Lambī mukhena gaṇhanto, aṅgajātaṃ parassa ca;	8	
PA_tika-vin13_t:84	Tatthevābhinisīdanto, cattāro anulomikā.	8	
PA_tika-vin13_t:86	Magge maggappavesanā, methunassa idhāgatā;	8	
PA_tika-vin13_t:87	Cattāroti catubbīsa, samodhānā parājikāti.	8	
PA_tika-vin13_t:88	2. Saṅghādisesaniddeso	8	
PA_tika-vin13_t:89	Garukā navāti –	8	
PA_tika-vin13_t:91	Mocetukāmatā sukka-ssupakkamma vimocayaṃ;	9	
PA_tika-vin13_t:92	Aññatra supinantena, samaṇo garukaṃ phuse.	9	
PA_tika-vin13_t:94	Itthisaññī manussitthiṃ, kāyasaṃsaggarāgavā;	9	
PA_tika-vin13_t:95	Samphusanto upakkamma, samaṇo garukaṃ phuse.	9	
PA_tika-vin13_t:97	Tathā suṇantiṃ viññuñca, maggaṃ vārabbha methunaṃ;	9	
PA_tika-vin13_t:98	Duṭṭhullavācārāgena, obhāsetvā garuṃ phuse.	9	
PA_tika-vin13_t:100	Vatvāttakāmupaṭṭhāna-vaṇṇaṃ methunarāgino;	10	
PA_tika-vin13_t:101	Vācā methunayuttena, garuṃ methunayācane.	10	
PA_tika-vin13_t:103	Paṭiggahetvā sandesaṃ, itthiyā purisassa vā;	10	
PA_tika-vin13_t:104	Vīmaṃsitvā haraṃ paccā, samaṇo garukaṃ phuse.	10	
PA_tika-vin13_t:106	Saṃyācitaparikkhāraṃ, katvādesitavatthukaṃ;	10	
PA_tika-vin13_t:107	Kuṭiṃ pamāṇātikkantaṃ, attuddesaṃ garuṃ phuse.	10	
PA_tika-vin13_t:109	Mahallakaṃ vihāraṃ vā, katvādesitavatthukaṃ;	10	
PA_tika-vin13_t:110	Attano vasanatthāya, samaṇo garukaṃ phuse.	11	
PA_tika-vin13_t:112	Amūlakena codento, codāpentova vatthunā;	11	
PA_tika-vin13_t:113	Antimena ca cāvetuṃ, suṇamānaṃ garuṃ phuse.	11	
PA_tika-vin13_t:115	Aññassa kiriyaṃ disvā, tena lesena codayaṃ;	11	
PA_tika-vin13_t:116	Vatthunā antimenāññaṃ, cāvetuṃ garukaṃ phuse.	11	
PA_tika-vin13_t:118	Chādeti jānamāpannaṃ, parivaseyya tāvatā;	11	
PA_tika-vin13_t:119	Careyya saṅghe mānattaṃ, parivuttho cha rattiyo.	11	
PA_tika-vin13_t:120	Ciṇṇamānattamabbheyya, taṃ saṅgho vīsatīgaṇo.	12	
PA_tika-vin13_t:122	Āpattinukkhittamanantarāya	12	
PA_tika-vin13_t:123	Pahuttatāyo tathasaññitā ca;	12	
PA_tika-vin13_t:124	Chādetukāmo atha chādanāti,	12	
PA_tika-vin13_t:125	Channā dasaṅgehyaruṇuggamamhīti.	12	
PA_tika-vin13_t:126	3. Cīvaraniddeso	12	
PA_tika-vin13_t:127	Cīvaranti –	12	
PA_tika-vin13_t:129	Khomakoseyyakappāsa-sāṇabhaṅgāni kambalaṃ;	12	
PA_tika-vin13_t:130	Kappiyāni chaḷetāni, sānulomāni jātito.	13	
PA_tika-vin13_t:132	Dukūlañceva paṭṭuṇṇa-paṭaṃ somāracīnajaṃ;	13	
PA_tika-vin13_t:133	Iddhijaṃ devadinnañca, tassa tassānulomikaṃ.	13	
PA_tika-vin13_t:135	Ticīvaraṃ parikkhāra-coḷaṃ vassikasāṭikaṃ;	13	
PA_tika-vin13_t:136	Adhiṭṭhe na vikappeyya, mukhapuñchananisīdanaṃ.	13	
PA_tika-vin13_t:138	Paccattharaṇakaṃ kaṇḍu-cchādimettha ticīvaraṃ;	13	
PA_tika-vin13_t:139	Na vaseyya vinekāhaṃ, cātumāsaṃ nisīdanaṃ.	13	
PA_tika-vin13_t:141	“Imaṃ saṅghāṭiṃdhiṭṭhāmi”, saṅghāṭimiccadhiṭṭhaye;	14	
PA_tika-vin13_t:142	Ahatthapāsametanti, sesesupi ayaṃ nayo.	14	
PA_tika-vin13_t:144	Adhiṭṭhahanto saṅghāṭi-ppabhutiṃ pubbacīvaraṃ;	14	
PA_tika-vin13_t:145	Paccuddharitvādhiṭṭheyya, pattādhiṭṭhahane tathā.	14	
PA_tika-vin13_t:147	Etaṃ imaṃ va saṅghāṭiṃ, saṃse paccuddharāmiti;	14	
PA_tika-vin13_t:148	Evaṃ sabbāni nāmena, vatvā paccuddhare vidū.	14	
PA_tika-vin13_t:150	Saṅghāṭi pacchimantena, dīghaso muṭṭhipañcako;	15	
PA_tika-vin13_t:151	Uttamantena sugata-cīvarūnāpi vaṭṭati.	15	
PA_tika-vin13_t:153	Muṭṭhittikañca tiriyaṃ, tathā ekaṃsikassapi;	15	
PA_tika-vin13_t:154	Antaravāsako cāpi, dīghaso muṭṭhipañcako;	15	
PA_tika-vin13_t:155	Aḍḍhateyyo dvihattho vā, tiriyantena vaṭṭati.	15	
PA_tika-vin13_t:157	Nisīdanassa dīghena, vidatthi dve visālato;	15	
PA_tika-vin13_t:158	Diyaḍḍhaṃ dasā vidatthi, sugatassa vidatthiyā.	15	
PA_tika-vin13_t:160	Kaṇḍuppaṭicchādikassa, tiriyaṃ dve vidatthiyo;	16	
PA_tika-vin13_t:161	Dīghantato catassova, sugatassa vidatthiyā.	16	
PA_tika-vin13_t:163	Vassikasāṭikāyāpi, dīghaso cha vidatthiyo;	16	
PA_tika-vin13_t:164	Tiriyaṃ aḍḍhateyyāva, sugatassa vidatthiyā.	16	
PA_tika-vin13_t:166	Ettha chedanapācitti, karontassa taduttari;	16	
PA_tika-vin13_t:167	Paccattharaṇa mukhacoḷā, ākaṅkhitappamāṇikā.	16	
PA_tika-vin13_t:169	Parikkhāracoḷe gaṇanā, pamāṇaṃ vā na dīpitaṃ;	16	
PA_tika-vin13_t:170	Tathā vatvā adhiṭṭheyya, thavikādiṃ vikappiyaṃ.	17	
PA_tika-vin13_t:172	Ahatāhatakappānaṃ, saṅghāṭi diguṇā siyā;	17	
PA_tika-vin13_t:173	Ekacciyottarāsaṅgo, tathā antaravāsako.	17	
PA_tika-vin13_t:175	Utuddhaṭāna dussānaṃ, saṅghāṭi ca catugguṇā;	17	
PA_tika-vin13_t:176	Bhaveyyuṃ diguṇā sesā, paṃsukūle yathāruci.	17	
PA_tika-vin13_t:178	Tīsu dve vāpi ekaṃ vā, chinditabbaṃ pahoti yaṃ;	17	
PA_tika-vin13_t:179	Sabbesu appahontesu, anvādhimādiyeyya vā;	17	
PA_tika-vin13_t:180	Acchinnañca anādiṇṇaṃ, na dhāreyya ticīvaraṃ.	18	
PA_tika-vin13_t:182	Gāme nivesane uddo-sitapāsādahammiye;	18	
PA_tika-vin13_t:183	Nāvāṭṭamāḷaārāme, satthakhettakhale dume.	18	
PA_tika-vin13_t:185	Ajjhokāse vihāre vā, nikkhipitvā ticīvaraṃ;	18	
PA_tika-vin13_t:186	Bhikkhusammutiyāññatra, vippavatthuṃ na vaṭṭati.	18	
PA_tika-vin13_t:188	Rogavassānapariyantā, kaṇḍucchādikasāṭikā;	18	
PA_tika-vin13_t:189	Tato paraṃ vikappeyya, sesā apariyantikā.	18	
PA_tika-vin13_t:191	Paccattharaṇa parikkhāra-mukhapuñchanacoḷakaṃ;	19	
PA_tika-vin13_t:192	Dasaṃ pyarattanādiṇṇakappaṃ labbhaṃ nisīdanaṃ.	19	
PA_tika-vin13_t:194	Adasaṃ rajitaṃyeva, sesacīvarapañcakaṃ;	19	
PA_tika-vin13_t:195	Kappatādiṇṇakappaṃva, sadasaṃva nisīdanaṃ.	19	
PA_tika-vin13_t:197	Anadhiṭṭhitanissaṭṭhaṃ, kappetvā paribhuñjaye;	19	
PA_tika-vin13_t:198	Hatthadīghaṃ tatopaḍḍha-vitthārañca vikappiyaṃ.	19	
PA_tika-vin13_t:200	Ticīvarassa bhikkhussa, sabbametaṃ pakāsitaṃ;	20	
PA_tika-vin13_t:201	Parikkhāracoḷiyo sabbaṃ, tathā vatvā adhiṭṭhati.	20	
PA_tika-vin13_t:203	Acchedavissajjanagāhavibbhamā,	20	
PA_tika-vin13_t:204	Paccuddharo māraṇaliṅgasikkhā;	20	
PA_tika-vin13_t:205	Sabbesvadhiṭṭhānaviyogakāraṇā,	20	
PA_tika-vin13_t:206	Vinividdhachiddañca ticīvarassa.	20	
PA_tika-vin13_t:208	Kusavākaphalakāni, kambalaṃ kesavālajaṃ;	20	
PA_tika-vin13_t:209	Thullaccayaṃ dhārayatolūkapakkhājinakkhipe.	20	
PA_tika-vin13_t:211	Kadalerakakkadusse, potthake cāpi dukkaṭaṃ;	21	
PA_tika-vin13_t:212	Sabbanīlakamañjeṭṭha-pītalohitakaṇhake.	21	
PA_tika-vin13_t:214	Mahāraṅgamahānāma-raṅgaratte tirīṭake;	21	
PA_tika-vin13_t:215	Acchinnadīghadasake, phalapupphadase tathā;	21	
PA_tika-vin13_t:216	Kañcuke veṭhane sabbaṃ, labhaticchinnacīvaroti.	21	
PA_tika-vin13_t:217	4. Rajananiddeso	21	
PA_tika-vin13_t:218	Rajanāni cāti –	21	
PA_tika-vin13_t:220	Mūlakkhandhatacapatta-phalapupphappabhedato;	22	
PA_tika-vin13_t:221	Rajanā chappakārāni, anuññātāni satthunā.	22	
PA_tika-vin13_t:223	Mūle haliddiṃ khandhe ca, mañjeṭṭha tuṅgahārake;	22	
PA_tika-vin13_t:224	Alliṃ nīlañca pattesu, tace loddañca kaṇḍulaṃ;	22	
PA_tika-vin13_t:225	Kusumbhaṃ kiṃsukaṃ pupphe, sabbaṃ labbhaṃ vivajjiyāti.	22	
PA_tika-vin13_t:226	5. Pattaniddeso	22	
PA_tika-vin13_t:227	Patto cāti –	22	
PA_tika-vin13_t:229	Ayopatto bhūmipatto, jātiyā kappiyā duve;	22	
PA_tika-vin13_t:230	Ukkaṭṭho majjhimo ceva, omako ca pamāṇato.	23	
PA_tika-vin13_t:232	Ukkaṭṭho magadhe nāḷi-dvayataṇḍulasādhitaṃ;	23	
PA_tika-vin13_t:233	Gaṇhāti odanaṃ sūpaṃ, byañjanañca tadūpiyaṃ.	23	
PA_tika-vin13_t:235	Majjhimo tassupaḍḍhova, tatopaḍḍhova omako;	23	
PA_tika-vin13_t:236	Ukkaṭṭhato ca ukkaṭṭho, apatto omakomako.	23	
PA_tika-vin13_t:238	Atirekapatto dhāreyyo, dasāhaparamaṃ sako;	23	
PA_tika-vin13_t:239	Kappo nissaggiyo hoti, tasmiṃ kāletināmite.	23	
PA_tika-vin13_t:241	Acchedadānagāhehi, vibbhamā maraṇuddhaṭā;	24	
PA_tika-vin13_t:242	Liṅgasikkhāhi chiddena, pattādhiṭṭhānamujjhati.	24	
PA_tika-vin13_t:244	Pattaṃ na paṭisāmeyya, sodakaṃ na ca otape;	24	
PA_tika-vin13_t:245	Uṇhe na nidahe bhumyā, na ṭhape no ca laggaye.	24	
PA_tika-vin13_t:247	Miḍḍhante paribhaṇḍante, aṅke vā ātapattake;	24	
PA_tika-vin13_t:248	Pādesu mañcapīṭhe vā, ṭhapetuṃ na ca kappati.	24	
PA_tika-vin13_t:250	Na nīhareyya ucchiṭṭho-dakañca calakaṭṭhikaṃ;	25	
PA_tika-vin13_t:251	Pattena pattahattho vā, kavāṭaṃ na paṇāmaye.	25	
PA_tika-vin13_t:253	Bhūmiādhārake dārudaṇḍādhāre susajjite;	25	
PA_tika-vin13_t:254	Duve patte ṭhapeyyekaṃ, nikkujjitvāna bhūmiyaṃ.	25	
PA_tika-vin13_t:256	Dārurūpiyasovaṇṇa-maṇiveḷuriyāmayā;	25	
PA_tika-vin13_t:257	Kaṃsakācatipusīsaphalikātambalohajā.	25	
PA_tika-vin13_t:259	Chavasīsamayo cāpi, ghaṭītumbakaṭāhajā;	25	
PA_tika-vin13_t:260	Pattā akappiyā sabbe, vuttā dukkaṭavatthukāti.	26	
PA_tika-vin13_t:261	6. Thālakaniddeso	26	
PA_tika-vin13_t:262	Thālakā cāti –	26	
PA_tika-vin13_t:264	Kappiyā thālakā tisso, tambāyomattikāmayā;	26	
PA_tika-vin13_t:265	Dārusovaṇṇarajatamaṇiveḷuriyāmayā.	26	
PA_tika-vin13_t:267	Akappā phalikākācakaṃsajā gihisantakā;	26	
PA_tika-vin13_t:268	Saṅghikā kappiyā tumbaghaṭijā tāvakālikāti.	26	
PA_tika-vin13_t:269	7. Pavāraṇāniddeso	26	
PA_tika-vin13_t:270	Pavāraṇāti –	27	
PA_tika-vin13_t:272	Yenīriyāpathenāyaṃ, bhuñjamāno pavārito;	27	
PA_tika-vin13_t:273	Tato aññena bhuñjeyya, pācittinatirittakaṃ.	27	
PA_tika-vin13_t:275	Asanaṃ bhojanañceva, abhihāro samīpatā;	27	
PA_tika-vin13_t:276	Kāyavācāpaṭikkhepo, pañcaaṅgā pavāraṇā.	27	
PA_tika-vin13_t:278	Odano sattu kummāso, maccho maṃsañca bhojanaṃ;	27	
PA_tika-vin13_t:279	Sāli vīhi yavo kaṅgu, kudrūsavaragodhumā;	27	
PA_tika-vin13_t:280	Sattannamesaṃ dhaññānaṃ, odano bhojjayāgu ca.	28	
PA_tika-vin13_t:282	Sāmākāditiṇaṃ kudrūsake varakacorako;	28	
PA_tika-vin13_t:283	Varake sāliyañceva, nīvāro saṅgahaṃ gato.	28	
PA_tika-vin13_t:285	Bhaṭṭhadhaññamayo sattu, kummāso yavasambhavo;	28	
PA_tika-vin13_t:286	Maṃso ca kappiyo vutto, maccho udakasambhavo.	28	
PA_tika-vin13_t:288	Bhuñjanto bhojanaṃ kappa-makappaṃ vā nisedhayaṃ;	28	
PA_tika-vin13_t:289	Pavāreyyābhihaṭaṃ kappaṃ, tannāmena imanti vā.	28	
PA_tika-vin13_t:291	Lājā taṃsattubhattāni, goraso suddhakhajjako;	29	
PA_tika-vin13_t:292	Taṇḍulā bhaṭṭhapiṭṭhañca, puthukā veḷuādinaṃ.	29	
PA_tika-vin13_t:294	Bhattaṃ vuttāvasesānaṃ, rasayāgu rasopi ca;	29	
PA_tika-vin13_t:295	Suddhayāguphalādīni, na janenti pavāraṇaṃ.	29	
PA_tika-vin13_t:297	Pavāritena vuṭṭhāya, abhuttena ca bhojanaṃ;	29	
PA_tika-vin13_t:298	Atirittaṃ na kātabbaṃ, yena yaṃ vā pure kataṃ.	29	
PA_tika-vin13_t:300	Kappiyaṃ gahitañcevu-ccāritaṃ hatthapāsagaṃ;	30	
PA_tika-vin13_t:301	Atirittaṃ karontevaṃ, “alameta”nti bhāsatu.	30	
PA_tika-vin13_t:303	Na karenupasampanna-hatthagaṃ pesayitvāpi;	30	
PA_tika-vin13_t:304	Kāretuṃ labbhate sabbo, bhuñjituṃ tamakārakoti.	30	
PA_tika-vin13_t:305	8. Kālikaniddeso	30	
PA_tika-vin13_t:306	Kālikā cāti –	30	
PA_tika-vin13_t:308	Paṭiggahitā cattāro, kālikā yāvakālikaṃ;	30	
PA_tika-vin13_t:309	Yāmakālikaṃ sattāha-kālikaṃ yāvajīvikaṃ.	30	
PA_tika-vin13_t:311	Piṭṭhaṃ mūlaṃ phalaṃ khajjaṃ, goraso dhaññabhojanaṃ;	31	
PA_tika-vin13_t:312	Yāgusūpappabhutayo, hontete yāvakālikā.	31	
PA_tika-vin13_t:314	Madhumuddikasālūka-cocamocambajambujaṃ;	31	
PA_tika-vin13_t:315	Phārusaṃ naggisantattaṃ, pānakaṃ yāmakālikaṃ.	31	
PA_tika-vin13_t:317	Sānulomāni dhaññāni, ṭhapetvā phalajo raso;	31	
PA_tika-vin13_t:318	Madhūkapupphamaññatra, sabbo puppharasopi ca.	31	
PA_tika-vin13_t:320	Sabbapattaraso ceva, ṭhapetvā pakkaḍākajaṃ;	32	
PA_tika-vin13_t:321	Sītodamadditodicca-pāko vā yāmakāliko.	32	
PA_tika-vin13_t:323	Sappinonītatelāni, madhuphāṇitameva ca;	32	
PA_tika-vin13_t:324	Sattāhakālikā sappi, yesaṃ maṃsamavāritaṃ.	32	
PA_tika-vin13_t:326	Telaṃ tilavaseraṇḍa-madhusāsapasambhavaṃ;	32	
PA_tika-vin13_t:327	Khuddābhamaramadhukari-makkhikāhi kataṃ madhu;	32	
PA_tika-vin13_t:328	Rasādiucchuvikati, pakkāpakkā ca phāṇitaṃ.	32	
PA_tika-vin13_t:330	Savatthupakkā sāmaṃ vā, vasā kāle amānusā;	33	
PA_tika-vin13_t:331	Aññesaṃ na pace vatthuṃ, yāvakālikavatthunaṃ.	33	
PA_tika-vin13_t:333	Haliddiṃ siṅgiverañca, vacattaṃ lasuṇaṃ vacā;	33	
PA_tika-vin13_t:334	Usīraṃ bhaddamuttañcātivisā kaṭurohiṇī;	33	
PA_tika-vin13_t:335	Pañcamūlādikañcāpi, mūlaṃ taṃ yāvajīvikaṃ.	33	
PA_tika-vin13_t:337	Biḷaṅgaṃ maricaṃ goṭṭha-phalaṃ pipphali rājikā;	33	
PA_tika-vin13_t:338	Tiphaleraṇḍakādīnaṃ, phalaṃ taṃ yāvajīvikaṃ.	33	
PA_tika-vin13_t:340	Kappāsanimbakuṭajapaṭolasulasādinaṃ;	34	
PA_tika-vin13_t:341	Sūpeyyapaṇṇaṃ vajjetvā, paṇṇaṃ taṃ yāvajīvikaṃ.	34	
PA_tika-vin13_t:343	Ṭhapetvā ucchuniyyāsaṃ,	34	
PA_tika-vin13_t:344	Sarasaṃ ucchujaṃ tacaṃ;	34	
PA_tika-vin13_t:345	Niyyāso ca taco sabbo,	34	
PA_tika-vin13_t:346	Loṇaṃ lohaṃ silā tathā.	34	
PA_tika-vin13_t:348	Suddhasitthañca sevālo, yañca kiñci sujhāpitaṃ;	34	
PA_tika-vin13_t:349	Vikaṭādippabhedañca, ñātabbaṃ yāvajīvikaṃ.	34	
PA_tika-vin13_t:351	Mūlaṃ sāraṃ taco pheggu, paṇṇaṃ pupphaṃ phalaṃ latā;	35	
PA_tika-vin13_t:352	Āhārattha masādhentaṃ, sabbaṃ taṃ yāvajīvikaṃ.	35	
PA_tika-vin13_t:354	Sabbakālikasambhogo, kāle sabbassa kappati;	35	
PA_tika-vin13_t:355	Sati paccaye vikāle, kappate kālikattayaṃ.	35	
PA_tika-vin13_t:357	Kālayāmamatikkantā, pācittiṃ janayantubho;	35	
PA_tika-vin13_t:358	Janayanti ubhopete, antovutthañca sannidhiṃ.	35	
PA_tika-vin13_t:360	Sattāhakālike satta, ahāni atināmite;	36	
PA_tika-vin13_t:361	Pācitti pāḷināruḷhe, sappiādimhi dukkaṭaṃ.	36	
PA_tika-vin13_t:363	Nissaṭṭhaladdhaṃ makkheyya, naṅgaṃ najjhohareyya ca;	36	
PA_tika-vin13_t:364	Vikappentassa sattāhe, sāmaṇerassadhiṭṭhato;	36	
PA_tika-vin13_t:365	Makkhanādiñca nāpatti, aññassa dadatopi ca.	36	
PA_tika-vin13_t:367	Yāvakālikaādīni, saṃsaṭṭhāni sahattanā;	36	
PA_tika-vin13_t:368	Gāhāpayanti sabbhāvaṃ, tasmā evamudīritaṃ.	36	
PA_tika-vin13_t:370	Pure paṭiggahitañca, sattāhaṃ yāvajīvikaṃ;	37	
PA_tika-vin13_t:371	Sesakālikasammissaṃ, pācitti paribhuñjato.	37	
PA_tika-vin13_t:373	Yāvakālikasammissaṃ, itaraṃ kālikattayaṃ;	37	
PA_tika-vin13_t:374	Paṭiggahitaṃ tadahu, tadaheva ca bhuñjaye.	37	
PA_tika-vin13_t:376	Yāmakālikasammissaṃ, sesamevaṃ vijāniyaṃ;	37	
PA_tika-vin13_t:377	Sattāhakālikamissañca, sattāhaṃ kappatetaranti.	37	
PA_tika-vin13_t:378	9. Paṭiggāhaniddeso	37	
PA_tika-vin13_t:379	Paṭiggāhoti –	37	
PA_tika-vin13_t:381	Dātukāmābhihāro ca, hatthapāseraṇakkhamaṃ;	38	
PA_tika-vin13_t:382	Tidhā dente dvidhā gāho, pañcaṅgevaṃ paṭiggaho.	38	
PA_tika-vin13_t:384	Asaṃhāriye tatthajāte, sukhume ciñcaādinaṃ;	38	
PA_tika-vin13_t:385	Paṇṇe vāsayhabhāre ca, paṭiggāho na rūhati.	38	
PA_tika-vin13_t:387	Sikkhāmaraṇaliṅgehi, anapekkhavisaggato;	38	
PA_tika-vin13_t:388	Acchedānupasampanna-dānā gāhopasammati.	38	
PA_tika-vin13_t:390	Appaṭiggahitaṃ sabbaṃ, pācitti paribhuñjato;	39	
PA_tika-vin13_t:391	Suddhañca nātibahalaṃ, kappate udakaṃ tathā.	39	
PA_tika-vin13_t:393	Aṅgalaggamavicchinnaṃ, dantakkhikaṇṇagūthakaṃ;	39	
PA_tika-vin13_t:394	Loṇassukheḷasiṅghāṇi-semhamuttakarīsakaṃ.	39	
PA_tika-vin13_t:396	Gūthamattikamuttāni, chārikañca tathāvidhe;	39	
PA_tika-vin13_t:397	Sāmaṃ gahetvā seveyya, asante kappakārake.	39	
PA_tika-vin13_t:399	Durūpaciṇṇe rajokiṇṇe, athuggahappaṭiggahe;	39	
PA_tika-vin13_t:400	Antovutthe sayaṃpakke, antopakke ca dukkaṭanti.	40	
PA_tika-vin13_t:401	10. Akappiyamaṃsaniddeso	40	
PA_tika-vin13_t:402	Maṃsesu ca akappiyanti –	40	
PA_tika-vin13_t:404	Manussahatthiassānaṃ, maṃsaṃ sunakhadīpinaṃ;	40	
PA_tika-vin13_t:405	Sīhabyagghataracchānaṃ, acchassa uragassa ca.	40	
PA_tika-vin13_t:407	Uddissakatamaṃsañca, yañca appaṭivekkhitaṃ;	40	
PA_tika-vin13_t:408	Thullaccayaṃ manussānaṃ, maṃse sesesu dukkaṭaṃ.	40	
PA_tika-vin13_t:410	Aṭṭhīpi lohitaṃ cammaṃ, lomamesaṃ na kappati;	41	
PA_tika-vin13_t:411	Sacittakaṃva uddissa-kataṃ sesā acittakāti.	41	
PA_tika-vin13_t:412	11. Nissaggiyaniddeso	41	
PA_tika-vin13_t:413	Nissaggiyānīti –	41	
PA_tika-vin13_t:415	Arūpiyaṃ rūpiyena, rūpiyaṃ itarena ca;	41	
PA_tika-vin13_t:416	Rūpiyaṃ parivatteyya, nissaggi idha rūpiyaṃ.	41	
PA_tika-vin13_t:418	Kahāpaṇo sajjhu siṅgī, vohārūpagamāsakaṃ;	41	
PA_tika-vin13_t:419	Vatthamuttādi itaraṃ, kappaṃ dukkaṭavatthu ca.	41	
PA_tika-vin13_t:421	“Imaṃ gahetvā bhutvā vā, imaṃ dehi karānaya;	42	
PA_tika-vin13_t:422	Demi vā”ti samāpanne, nissaggi kayavikkaye.	42	
PA_tika-vin13_t:424	Attano aññato lābhaṃ, saṅghassaññassa vā nataṃ;	42	
PA_tika-vin13_t:425	Pariṇāmeyya nissaggi, pācitti cāpi dukkaṭaṃ.	42	
PA_tika-vin13_t:427	Anissajjitvā nissaggiṃ, paribhuñje na deyya vā;	42	
PA_tika-vin13_t:428	Nissaṭṭhaṃ sakasaññāya, dukkaṭaṃ aññathetaranti.	42	
PA_tika-vin13_t:429	12. Pācittiyaniddeso	42	
PA_tika-vin13_t:430	Pācittīti –	43	
PA_tika-vin13_t:432	Musāvādomasāvāde, pesuññaharaṇe tathā;	43	
PA_tika-vin13_t:433	Padasodhammasāgāre, ujjhāpanakakhīyane.	43	
PA_tika-vin13_t:435	Talasattianādarakukkuccuppādanesu ca;	43	
PA_tika-vin13_t:436	Gāmappavesanāpucchā, bhojane ca paramparā.	43	
PA_tika-vin13_t:438	Anuddharitvā gamane, seyyaṃ senāsanāni vā;	43	
PA_tika-vin13_t:439	Itthiyāddhānagamane, ekekāya nisīdane.	43	
PA_tika-vin13_t:441	Bhīsāpanākoṭanaaññavāde,	44	
PA_tika-vin13_t:442	Vihesaduṭṭhullapakāsachāde;	44	
PA_tika-vin13_t:443	Hāsodake nicchubhane vihārā,	44	
PA_tika-vin13_t:444	Pācitti vuttānupakhajjasayaneti.	44	
PA_tika-vin13_t:445	13. Samaṇakappaniddeso	44	
PA_tika-vin13_t:446	Samaṇakappāti –	44	
PA_tika-vin13_t:448	Bhūtagāmasamārambhe, pācitti katakappiyaṃ;	44	
PA_tika-vin13_t:449	Nakhena vāggisatthehi, bhave samaṇakappiyaṃ.	44	
PA_tika-vin13_t:451	Sa mūlakhandhabījagga-phaḷubījappabhāvito;	45	
PA_tika-vin13_t:452	Ārambhe dukkaṭaṃ bījaṃ, bhūtagāmaviyojitaṃ.	45	
PA_tika-vin13_t:454	Nibbaṭṭabījaṃ nobīja-makatañcāpi kappati;	45	
PA_tika-vin13_t:455	Kaṭāhabaddhabījāni, bahiddhā vāpi kāraye.	45	
PA_tika-vin13_t:457	Ekābaddhesu bījesu, bhājane vāpi bhūmiyaṃ;	45	
PA_tika-vin13_t:458	Kate ca kappiyekasmiṃ, sabbesveva kataṃ bhave.	45	
PA_tika-vin13_t:460	Nikkhitte kappiyaṃ katvā, mūlapaṇṇāni jāyaruṃ;	46	
PA_tika-vin13_t:461	Kappiyaṃ puna kāreyya, bhūtagāmo hi so tadā.	46	
PA_tika-vin13_t:463	Sapaṇṇo vā apaṇṇo vā, sevālodakasambhavo;	46	
PA_tika-vin13_t:464	Cetiyādīsu sevālo, nibbaṭṭadvattipattako;	46	
PA_tika-vin13_t:465	Bhūtagāmova bījampi, mūlapaṇṇe viniggate.	46	
PA_tika-vin13_t:467	Ghaṭādipiṭṭhe sevālo, makuḷaṃ ahichattakaṃ;	46	
PA_tika-vin13_t:468	Dukkaṭasseva vatthūni, phullamabyavahārikaṃ.	46	
PA_tika-vin13_t:470	Lākhāniyyāsachattāni, allarukkhe vikopiya;	47	
PA_tika-vin13_t:471	Gaṇhato tattha pācitti, chindato vāpi akkharaṃ.	47	
PA_tika-vin13_t:473	Pīḷetuṃ nāḷikerādiṃ, dārumakkaṭakādinā;	47	
PA_tika-vin13_t:474	Chindituṃ gaṇṭhikaṃ kātuṃ, tiṇādiṃ na ca kappati.	47	
PA_tika-vin13_t:476	Bhūtagāmaṃ va bījaṃ vā, chinda bhindocināhi vā;	47	
PA_tika-vin13_t:477	Phālehi vijjha paca vā, niyametvā na bhāsaye.	47	
PA_tika-vin13_t:479	Imaṃ karohi kappiyaṃ, imaṃ gaṇhedamāhara;	47	
PA_tika-vin13_t:480	Imaṃ dehi imaṃ sodhehevaṃ vaṭṭati bhāsitunti.	48	
PA_tika-vin13_t:481	14. Bhūminiddeso	48	
PA_tika-vin13_t:482	Bhūmiyoti –	48	
PA_tika-vin13_t:484	Sammutussāvanantā ca, gonisādī gahāpati;	48	
PA_tika-vin13_t:485	Kappiyā bhūmiyo yāsu, vutthaṃ pakkañca kappati.	48	
PA_tika-vin13_t:487	Vāsatthāya kate gehe, saṅghike vekasantake;	48	
PA_tika-vin13_t:488	Kappiyā kuṭi laddhabbā, sahaseyyappahonake.	48	
PA_tika-vin13_t:490	Gehe saṅghassa vekassa, karamānevamīrayaṃ;	49	
PA_tika-vin13_t:491	Paṭhamiṭṭhakathambhādiṃ, ṭhapeyyussāvanantikā;	49	
PA_tika-vin13_t:492	“Kappiyakuṭiṃ karoma, kappiyakuṭiṃ karomā”ti.	49	
PA_tika-vin13_t:494	Yebhuyyenāparikkhitto, ārāmo sakalopi vā;	49	
PA_tika-vin13_t:495	Vuccate “gonisādī”ti, sammutī saṅghasammatā.	49	
PA_tika-vin13_t:497	Bhikkhuṃ ṭhapetvā aññehi, dinno tesaṃva santako;	49	
PA_tika-vin13_t:498	Atthāya kappakuṭiyā, geho gahapatī mato.	49	
PA_tika-vin13_t:500	Akappakuṭiyā vutthasappiādīhi missitaṃ;	50	
PA_tika-vin13_t:501	Vajeyya antovutthattaṃ, purimaṃ kālikadvayaṃ.	50	
PA_tika-vin13_t:503	Teheva bhikkhunā pakkaṃ, kappate yāvajīvikaṃ;	50	
PA_tika-vin13_t:504	Nirāmisaṃva sattāhaṃ, sāmise sāmapākatā.	50	
PA_tika-vin13_t:506	Ussāvanantikā yehi, thambhādīhi adhiṭṭhitā;	50	
PA_tika-vin13_t:507	Tesuyevāpanītesu, tadaññesupi tiṭṭhati.	50	
PA_tika-vin13_t:509	Sabbesu apanītesu, bhave jahitavatthukā;	50	
PA_tika-vin13_t:510	Gonisādī parikkhitte, sesā chadanavibbhamāti.	51	
PA_tika-vin13_t:511	15. Upajjhācariyavattaniddeso	51	
PA_tika-vin13_t:512	Upajjhācariyavattānīti –	51	
PA_tika-vin13_t:514	Nissāyupajjhācariye, vasamāno supesalo;	51	
PA_tika-vin13_t:515	Dantakaṭṭhāsanaṃ toyaṃ, yāguṃ kāle dade sadā.	51	
PA_tika-vin13_t:517	Patte vattaṃ care gāma-ppavese gamanāgame;	51	
PA_tika-vin13_t:518	Āsane pādapīṭhe ca, kathalopāhanacīvare.	51	
PA_tika-vin13_t:520	Paribhojanīyapānīya-vaccappassāvaṭhānisu;	52	
PA_tika-vin13_t:521	Vihārasodhane vattaṃ, puna paññāpane tathā.	52	
PA_tika-vin13_t:523	Na papphoṭeyya sodhento, paṭivāte ca saṅgaṇe;	52	
PA_tika-vin13_t:524	Vihāraṃ bhikkhu pānīya-sāmantā sayanāsanaṃ.	52	
PA_tika-vin13_t:526	Nhāne nhātassa kātabbe, raṅgapāke ca dhovane;	52	
PA_tika-vin13_t:527	Sibbane cīvare theve, rajanto na vaje ṭhite.	52	
PA_tika-vin13_t:529	Ekaccassa anāpucchā, pattaṃ vā cīvarāni vā;	52	
PA_tika-vin13_t:530	Na dadeyya na gaṇheyya, parikkhārañca kiñcanaṃ.	53	
PA_tika-vin13_t:532	Ekaccaṃ pacchato kātuṃ, gantuṃ vā tassa pacchato;	53	
PA_tika-vin13_t:533	Piṇḍapātañca ninnetuṃ, nīharāpetumattano.	53	
PA_tika-vin13_t:535	Kiccayaṃ parikammaṃ vā, kesacchedañca attano;	53	
PA_tika-vin13_t:536	Kārāpetuṃ va kātuṃ vā, anāpucchā na vaṭṭati.	53	
PA_tika-vin13_t:538	Gāmaṃ susānaṃ nissīmaṃ, disaṃ vā gantumicchato;	53	
PA_tika-vin13_t:539	Attano kiccayaṃ vāpi, anāpucchā na vaṭṭati.	53	
PA_tika-vin13_t:541	Uppannaṃ aratiṃ diṭṭhiṃ, kukkuccaṃ vā vinodaye;	54	
PA_tika-vin13_t:542	Kareyya vāpi ussukkaṃ, saṅghāyattesu kammasu.	54	
PA_tika-vin13_t:544	Gilānesu upaṭṭheyya, vuṭṭhānaṃ nesamāgame;	54	
PA_tika-vin13_t:545	Vattabhedena sabbattha, anādarena dukkaṭanti.	54	
PA_tika-vin13_t:546	16. Vaccapassāvaṭṭhānikaniddeso	54	
PA_tika-vin13_t:547	Vaccapassāvaṭṭhānikanti –	54	
PA_tika-vin13_t:549	Na kareyya yathāvuḍḍhaṃ, vaccaṃ yātānupubbiyā;	54	
PA_tika-vin13_t:550	Vaccapassāvakuṭiyo, nhānatitthañca labbhati.	55	
PA_tika-vin13_t:552	Paviseyyubbhajitvā no, sahasā paviseyya ca;	55	
PA_tika-vin13_t:553	Ukkāsitvāvubbhajeyya, pādukāsveva saṇṭhito.	55	
PA_tika-vin13_t:555	Na kare nitthunaṃ vaccaṃ, dantakaṭṭhañca khādayaṃ;	55	
PA_tika-vin13_t:556	Vaccapassāvadoṇīnaṃ, na kareyyubhayaṃ bahi.	55	
PA_tika-vin13_t:558	Kūpe kaṭṭhaṃ na pāteyya, kheḷaṃ passāvadoṇiyā;	55	
PA_tika-vin13_t:559	Nāvalekheyya pharuse-nuhatañcāpi dhovaye.	55	
PA_tika-vin13_t:561	Na nikkhameyya sahasā-vubbhajitvā na nikkhame;	56	
PA_tika-vin13_t:562	Capu capu nācameyya, uklāpañca visodhayeti.	56	
PA_tika-vin13_t:563	17. Āpucchakaraṇaniddeso	56	
PA_tika-vin13_t:564	Āpucchakaraṇanti –	56	
PA_tika-vin13_t:566	Anajjhiṭṭhova therena, pātimokkhaṃ na uddise;	56	
PA_tika-vin13_t:567	Dhammaṃ na kathaye pañhaṃ, na pucche na ca vissaje.	56	
PA_tika-vin13_t:569	Āpucchitvā kathentassa, puna vuḍḍhatarāgame;	56	
PA_tika-vin13_t:570	Puna āpucchanaṃ natthi, bhattagge cānumodato.	57	
PA_tika-vin13_t:572	Vasanto ca anāpucchā, vuḍḍhenekavihārake;	57	
PA_tika-vin13_t:573	Na sajjhāyeyya uddesaṃ, paripucchañca no dade.	57	
PA_tika-vin13_t:575	Dhammaṃ na bhāsaye dīpaṃ, na kare na ca vijjhape;	57	
PA_tika-vin13_t:576	Vātapānaṃ kavāṭaṃ vā, vivareyya thakeyya ca.	57	
PA_tika-vin13_t:578	Caṅkame caṅkamantopi, vuḍḍhena parivattaye;	57	
PA_tika-vin13_t:579	Yena vuḍḍho sa saṅghāṭi-kaṇṇenenaṃ na ghaṭṭayeti.	57	
PA_tika-vin13_t:580	18. Nagganiddeso	58	
PA_tika-vin13_t:581	Naggoti –	58	
PA_tika-vin13_t:583	Naggo maggaṃ vaje bhuñje, pive khāde na sāyaye;	58	
PA_tika-vin13_t:584	Na gaṇhe na dade neva, vande vandāpayeyya vā.	58	
PA_tika-vin13_t:586	Parikammaṃ na kāreyya, na kare paṭichādisu;	58	
PA_tika-vin13_t:587	Parikamme duve vattha-cchādi sabbattha kappiyāti.	58	
PA_tika-vin13_t:588	19. Nhānakappaniddeso	58	
PA_tika-vin13_t:589	Nhānakappoti –	58	
PA_tika-vin13_t:591	Na ca nhāyeyya therānaṃ, puratopari vā tathā;	59	
PA_tika-vin13_t:592	Dadeyya otarantānaṃ, maggamuttaramānako.	59	
PA_tika-vin13_t:594	Kuṭṭatthambhataruṭṭāne, nhāyamāno na ghaṃsaye;	59	
PA_tika-vin13_t:595	Kāyaṃ gandhabbahatthena, kuruvindakasuttiyā.	59	
PA_tika-vin13_t:597	Mallakenāññamaññaṃ vā, sarīrena na ghaṃsaye;	59	
PA_tika-vin13_t:598	Kapāliṭṭhakakhaṇḍāni, vatthavaṭṭi ca vaṭṭati.	59	
PA_tika-vin13_t:600	Sabbesaṃ puthupāṇī cā-kallassākatamallakaṃ;	60	
PA_tika-vin13_t:601	Pāsāṇapheṇakathalā, kappanti pādaghaṃsaneti.	60	
PA_tika-vin13_t:602	20. Avandiyaniddeso	60	
PA_tika-vin13_t:603	Avandiyoti –	60	
PA_tika-vin13_t:605	Ukkhittānupasampanna-nānāsaṃvāsaitthiyo;	60	
PA_tika-vin13_t:606	Navo ca garukaṭṭho ca, paṇḍako ca avandiyāti.	60	
PA_tika-vin13_t:607	21. Cammaniddeso	60	
PA_tika-vin13_t:608	Cammanti –	60	
PA_tika-vin13_t:610	Migājeḷakacammāni, kappanti paribhuñjituṃ;	61	
PA_tika-vin13_t:611	Rohiteṇipasadā ca, kuruṅgā migajātikā.	61	
PA_tika-vin13_t:613	Anuññātattayā aññaṃ, cammaṃ dukkaṭavatthukaṃ;	61	
PA_tika-vin13_t:614	Thavikopāhane cammaṃ, sabbaṃ kappatimānusanti.	61	
PA_tika-vin13_t:615	22. Upāhananiddeso	61	
PA_tika-vin13_t:616	Upāhanā cevāti –	61	
PA_tika-vin13_t:618	Majjhadese na kappanti, gaṇaṅgaṇūpāhanā navā;	61	
PA_tika-vin13_t:619	Sabbassa kappantārāme, sabbatthākallakassa ca.	61	
PA_tika-vin13_t:621	Sabbanīlakaodātapītalohitakaṇhakā;	62	
PA_tika-vin13_t:622	Mahāraṅgamahānāma-raṅgarattā cupāhanā.	62	
PA_tika-vin13_t:624	Sabbamañjeṭṭhikā citrā, nīlapītādivaddhikā;	62	
PA_tika-vin13_t:625	Tittirapattikā meṇḍa-ajavisāṇavaddhikā.	62	
PA_tika-vin13_t:627	Khallabaddhā puṭabaddhā, tūlapuṇṇā cupāhanā;	62	
PA_tika-vin13_t:628	Pāliguṇṭhimakā mora-piñchena parisibbitā.	62	
PA_tika-vin13_t:630	Vicchikāḷikatā sīhabyagghuddājinadīpinaṃ;	63	
PA_tika-vin13_t:631	Majjārakāḷakolūkacammehi ca parikkhaṭā;	63	
PA_tika-vin13_t:632	Pādukā saṅkamanīyā, koci dhāreyya dukkaṭaṃ.	63	
PA_tika-vin13_t:634	Nīlādivaṇṇaṃ sakalaṃ, puñchitvā vekadesakaṃ;	63	
PA_tika-vin13_t:635	Upāhanā vaḷañjeyya, hāretvā khallakādikanti.	63	
PA_tika-vin13_t:636	23. Anolokiyaniddeso	63	
PA_tika-vin13_t:637	Anolokiyanti –	63	
PA_tika-vin13_t:639	Sāratto itthiyā yoniṃ, mukhaṃ vā bhikkhadāyiyā;	63	
PA_tika-vin13_t:640	Parassa pattamujjhānasaññī vā attano mukhaṃ;	64	
PA_tika-vin13_t:641	Ādāsodakapatte vā, olokeyyassa dukkaṭanti.	64	
PA_tika-vin13_t:642	24. Añjanīniddeso	64	
PA_tika-vin13_t:643	Añjanīti –	64	
PA_tika-vin13_t:645	Vaṭṭāṭṭhasoḷasaṃsā vā, maṭṭhā vaṭṭati añjanī;	64	
PA_tika-vin13_t:646	Tissopi mūle gīvāyaṃ, lekhā ekāva bandhituṃ.	64	
PA_tika-vin13_t:648	Yaṃ kiñci rūpaṃ mālādikammaṃ makaradantakaṃ;	64	
PA_tika-vin13_t:649	Gomuttakaḍḍhacandādi-vikāraṃ nettha vaṭṭati.	64	
PA_tika-vin13_t:651	Labbhekavaṇṇasuttena, sibbituṃ thavikā tathā;	65	
PA_tika-vin13_t:652	Sipāṭi kuñcikākoso, salākāpi acittakā.	65	
PA_tika-vin13_t:654	Saṅkhanābhivisāṇaṭṭhi-naḷadantamayā tathā;	65	
PA_tika-vin13_t:655	Phalakaṭṭhamayā veḷu-lākhālohamayāpi ca.	65	
PA_tika-vin13_t:657	Añjaniyo salākāyo, dhūmanettā ca labbhare;	65	
PA_tika-vin13_t:658	Tathā satthakadaṇḍāni, natthudānā ca tammayāti.	65	
PA_tika-vin13_t:659	25. Akappiyasayananiddeso	65	
PA_tika-vin13_t:660	Akappiyasayanānīti –	66	
PA_tika-vin13_t:662	Āsandī tūlī pallaṅko, paṭikaṃ gonacittakaṃ;	66	
PA_tika-vin13_t:663	Paṭalī vikatī udda-lomī ekantalomikā.	66	
PA_tika-vin13_t:665	Kuttaṃ koseyyaṃ kaṭṭissaṃ, hatthiassarathattharā;	66	
PA_tika-vin13_t:666	Jinappaveṇikadalī-migappavaraattharā.	66	
PA_tika-vin13_t:668	Salohitavitānañcu-bhatorattūpadhānakaṃ;	66	
PA_tika-vin13_t:669	Akappiyāni etāni, dukkaṭaṃ paribhuñjato.	66	
PA_tika-vin13_t:671	Āsandādittayā sese, labbhate gihisantake;	67	
PA_tika-vin13_t:672	Dhammāsane ca bhattagge, ghare cāpi nisīdituṃ;	67	
PA_tika-vin13_t:673	Bhūmattharaṇasaṅkhepe, sayituñcāpi kappati.	67	
PA_tika-vin13_t:675	Caturaṃsapīṭhā sattaṅgā, pañcaṅgā uccapādakā;	67	
PA_tika-vin13_t:676	Tūlonaddhā ghareyeva, mañcapīṭhā nisīdituṃ.	67	
PA_tika-vin13_t:678	Coḷavākuṇṇapaṇṇānaṃ, tiṇānañceva pūritā;	67	
PA_tika-vin13_t:679	Cīvaracchaviyo pañca, bhisī sabbattha kappiyā.	67	
PA_tika-vin13_t:681	Tūlattayaṃ bhisigabbho, lomāni migapakkhinaṃ;	68	
PA_tika-vin13_t:682	Bimbohane anuññātaṃ, tūlavajjā masūrake.	68	
PA_tika-vin13_t:684	Manussalomamuṇṇāyaṃ, paṇṇe pupphaṃ tamālakaṃ;	68	
PA_tika-vin13_t:685	Suddhaṃ na āsanañceva, labbhamappaṭivekkhitanti.	68	
PA_tika-vin13_t:686	26. Samānāsanikaniddeso	68	
PA_tika-vin13_t:687	Samānāsanikopi cāti –	68	
PA_tika-vin13_t:689	Tivassantarānuññātaṃ, bhikkhūnamekamāsanaṃ;	68	
PA_tika-vin13_t:690	Sattavassativassehi, pañcavasso nisīdituṃ.	69	
PA_tika-vin13_t:692	Ṭhapetvā paṇḍakaṃ itthiṃ, ubhatobyañjanaṃ muni;	69	
PA_tika-vin13_t:693	Dīghāsane anuññāsi, sabbeheva nisīdituṃ.	69	
PA_tika-vin13_t:695	Antaṃ dīghāsanaṃ tiṇṇaṃ, yaṃ pahoti nisīdituṃ;	69	
PA_tika-vin13_t:696	Mañcake vāpi pīṭhe vā, dvinnaṃ labbhaṃ nisīditunti.	69	
PA_tika-vin13_t:697	27. Asaṃvāsikaniddeso	69	
PA_tika-vin13_t:698	Asaṃvāsiko cāti –	69	
PA_tika-vin13_t:700	Ukkhittonupasampanno, bhikkhunī chinnamūlako;	70	
PA_tika-vin13_t:701	Nānāsaṃvāsanissīma-ṭṭhitavehāyasaṇṭhitā;	70	
PA_tika-vin13_t:702	Ekādasa abhabbā ca, asaṃvāsāti dīpitāti.	70	
PA_tika-vin13_t:703	28. Kammaniddeso	70	
PA_tika-vin13_t:704	Kammañcāti –	70	
PA_tika-vin13_t:706	Vaggena adhammakammaṃ, samaggena adhammikaṃ;	70	
PA_tika-vin13_t:707	Vaggena dhammakammañca, samaggena ca dhammikaṃ;	70	
PA_tika-vin13_t:708	Catutthaṃyevānuññātaṃ, sesakammesu dukkaṭaṃ.	70	
PA_tika-vin13_t:710	Catuvaggo pañcavaggo, dasavīsativaggiko;	71	
PA_tika-vin13_t:711	Tirekavīsativaggo, pañca saṅghā vibhāvitā.	71	
PA_tika-vin13_t:713	Catuvaggettha abbhānu-pasampadāpavāraṇā;	71	
PA_tika-vin13_t:714	Pañcavaggo ca abbhānaṃ, majjhadesupasampadaṃ.	71	
PA_tika-vin13_t:716	Dasavaggo ca abbhānaṃ, ṭhapetvā sabbakammiko;	71	
PA_tika-vin13_t:717	Itaro sabbakammesu, kammappattoti dīpito.	71	
PA_tika-vin13_t:719	Catuvaggena kattabbe, cattāro pakatattakā;	71	
PA_tika-vin13_t:720	Kammappattā pare chandā-rahā sesepyayaṃ nayo.	72	
PA_tika-vin13_t:722	Catuvaggādikattabbaṃ, asaṃvāsakammāraha;	72	
PA_tika-vin13_t:723	Garukaṭṭhesvaññataraṃ, katvāna gaṇapūrakaṃ;	72	
PA_tika-vin13_t:724	Parivāsādikaṃ kammaṃ, kataṃ kuppañca dukkaṭaṃ.	72	
PA_tika-vin13_t:726	Adhammakammaṃ vāreyya, antarāye duve tayo;	72	
PA_tika-vin13_t:727	Diṭṭhāvimekodhiṭṭhānaṃ, vārenteva tatodhikā.	72	
PA_tika-vin13_t:729	Kammārahā asaṃvāsā, khittacittadukhaṭṭitā;	72	
PA_tika-vin13_t:730	Etesaṃ saṅghamajjhamhi, paṭikkhepo na ruhati.	73	
PA_tika-vin13_t:732	Pakatattekasīmaṭṭha-samasaṃvāsabhikkhuno;	73	
PA_tika-vin13_t:733	Ārocentassantamaso-nantarassāpi rūhati.	73	
PA_tika-vin13_t:735	Kopetuṃ dhammikaṃ kammaṃ, paṭikkoseyya sammukhā;	73	
PA_tika-vin13_t:736	Tirokkhā kāyasāmaggiṃ, chandaṃ no deyya dukkaṭanti.	73	
PA_tika-vin13_t:737	29. Micchājīvavivajjanāniddeso	73	
PA_tika-vin13_t:738	Micchājīvavivajjanāti –	73	
PA_tika-vin13_t:740	Dāruṃ veḷuṃ phalaṃ pupphaṃ, cuṇṇaṃ nhānamukhodakaṃ;	74	
PA_tika-vin13_t:741	Mattikādantakaṭṭhādiṃ, na dade kulasaṅgahā.	74	
PA_tika-vin13_t:743	Pāribhaṭakatāmugga-sūpyatāvatthuvijjayā;	74	
PA_tika-vin13_t:744	Paheṇadūtakammena, jaṅghapesaniyena vā.	74	
PA_tika-vin13_t:746	Anuppadānappaṭipiṇḍa-vejjakammena vā pana;	74	
PA_tika-vin13_t:747	Nāññena vāpi sambuddhappaṭikuṭṭhena jīvaye.	74	
PA_tika-vin13_t:749	Viññattinesanābhūtullapanākuhanādihi;	74	
PA_tika-vin13_t:750	Kuladūsādinuppannapaccaye parivajjayeti.	75	
PA_tika-vin13_t:751	30. Vattaniddeso	75	
PA_tika-vin13_t:752	Vattanti –	75	
PA_tika-vin13_t:754	Āgantuko na ārāmaṃ, pavise saupāhano;	75	
PA_tika-vin13_t:755	Sachattoguṇṭhito sīse, karitvā vāpi cīvaraṃ.	75	
PA_tika-vin13_t:757	Pānīyena na dhoveyya, pāde vuḍḍhatarepi ca;	75	
PA_tika-vin13_t:758	Āvāsikebhivādeyya, puccheyya sayanāsanaṃ.	75	
PA_tika-vin13_t:760	Gamiko paṭisāmetvā, dārumattikabhaṇḍakaṃ;	76	
PA_tika-vin13_t:761	Vihārañca thaketvāna, āpuccha sayanāsanaṃ.	76	
PA_tika-vin13_t:763	Āpucchitabbe asati, saṃgopetvāna sādhukaṃ;	76	
PA_tika-vin13_t:764	Pakkameyyaññathā tassa, pakkantuṃ na ca kappati.	76	
PA_tika-vin13_t:766	Āvāsiko paññāpeyya, vuḍḍhāgantussa āsanaṃ;	76	
PA_tika-vin13_t:767	Upanikkhipe pādoda-ppabhutiṃ pattacīvaraṃ.	76	
PA_tika-vin13_t:769	Paccuggantvāna gaṇheyya, pānīyena ca pucchaye;	76	
PA_tika-vin13_t:770	Āgantukebhivādeyya, paññape sayanāsanaṃ.	77	
PA_tika-vin13_t:772	Ajjhāvutthamavutthaṃ vā, gocarāgocaraṃ vade;	77	
PA_tika-vin13_t:773	Vaccapassāvaṭhānāni, katikaṃ sekkhasammutiṃ.	77	
PA_tika-vin13_t:775	Pavesanikkhame kālaṃ, paribhojiyapāniyaṃ;	77	
PA_tika-vin13_t:776	Nisinnova navakassa, etaṃ sabbaṃ samuddiseti.	77	
PA_tika-vin13_t:777	31. Vikappanāniddeso	77	
PA_tika-vin13_t:778	Vikappanā cevāti –	77	
PA_tika-vin13_t:780	Sammukhā parammukhāti, duve vuttā vikappanā;	78	
PA_tika-vin13_t:781	Sammukhāya vikappento, byattassekassa santike;	78	
PA_tika-vin13_t:782	“Imaṃ cīvaraṃ tuyhaṃ, vikappemī”ti bhāsaye.	78	
PA_tika-vin13_t:784	Ettāvatā nidhetuṃva, kappatī na ca kappati;	78	
PA_tika-vin13_t:785	Paribhogādikaṃ tena, appaccuddhaṭabhāvato.	78	
PA_tika-vin13_t:786	223. “Mayhaṃ santakaṃ paribhuñja vā vissajjehi vā yathāpaccayaṃ vā karohī”ti –	78	
PA_tika-vin13_t:787	Tena paccuddhaṭeyeva, paribhogādi kappati.	78	
PA_tika-vin13_t:789	Aparā sammukhāvekā, bhikkhussekassa santike;	78	
PA_tika-vin13_t:790	Gahetvā nāmamekassa, pañcannaṃ sahadhamminaṃ.	79	
PA_tika-vin13_t:791	225. “Imaṃ cīvaraṃ tissassa bhikkhuno, tissāya bhikkhuniyā, tissassa sāmaṇerassa, tissāya sāmaṇeriyā, tissāya sikkhamānāya vikappemī”ti vattabbaṃ.	79	
PA_tika-vin13_t:792_0	Tena bhikkhunā “tissassa bhikkhuno, tissāya bhikkhuniyā, tissassa sāmaṇerassa, tissāya	792	
PA_tika-vin13_t:792_1	sāmaṇeriyā, tissāya sikkhamānāya santakaṃ paribhuñja vā vissajjehi vā yathāpaccayaṃ	792	
PA_tika-vin13_t:792_2	vā karohī”ti vattabbaṃ.	792	
PA_tika-vin13_t:794	Parammukhāvikappane-kassantikevamīraye;	79	
PA_tika-vin13_t:795	“Imaṃ cīvaraṃ tuyhaṃ vikappanatthāya dammī”ti.	79	
PA_tika-vin13_t:796_0	227. Tena vattabbo “ko te mitto vā sandiṭṭho vā”ti. Itarena cevaṃ vattabbaṃ “tisso	796	
PA_tika-vin13_t:796_1	bhikkhū”ti vā “tissā bhikkhunī”ti vā “tisso sāmaṇero”ti vā “tissā sāmaṇerī”ti vā	796	
PA_tika-vin13_t:796_2	“tissā sikkhamānā”ti vā.	796	
PA_tika-vin13_t:797_0	Puna tena “ahaṃ tissassa tissāya vā dammī”ti vikappetvā teneva “tissassa bhikkhuno,	797	
PA_tika-vin13_t:797_1	tissāya bhikkhuniyā, tissassa sāmaṇerassa, tissāya sāmaṇeriyā, tissāya sikkhamānāya	797	
PA_tika-vin13_t:797_2	santakaṃ paribhuñja vā vissajjehi vā yathāpaccayaṃ vā karohī”ti paccuddharitabbaṃ.	797	
PA_tika-vin13_t:799	Dūrasantikattekattabahubhāvaṃ vijāniya;	79	
PA_tika-vin13_t:800	“Etaṃ ima”nti “etāni, imānī”tettha yojaye.	80	
PA_tika-vin13_t:802	Dasāhaṃ māsamekaṃ vā, pañca vā kathinatthate;	80	
PA_tika-vin13_t:803	Pāripūratthamūnassa, paccāsā sati māsakaṃ;	80	
PA_tika-vin13_t:804	Nuppādayati nissaggiṃ, nādhiṭṭhitavikappitanti.	80	
PA_tika-vin13_t:805	32. Nissayaniddeso	80	
PA_tika-vin13_t:806	Nissayoti –	80	
PA_tika-vin13_t:808	Byattassa pañcavassassa, natthi nissaya kāriyaṃ;	80	
PA_tika-vin13_t:809	Yāvajīvampi abyatto, nissitoyeva jīvati.	80	
PA_tika-vin13_t:811	Ekaṃsaṃ cīvaraṃ katvā, paggaṇhitvāna añjaliṃ;	81	
PA_tika-vin13_t:812	Ukkuṭikaṃ nisīditvā, vade yāvatatīyakaṃ;	81	
PA_tika-vin13_t:813	“Ācariyo me, bhante, hohi,	81	
PA_tika-vin13_t:814	Āyasmato nissāya vacchāmī”ti.	81	
PA_tika-vin13_t:816	Pakkante pakkhasaṅkante, vibbhante vāpi nissayo;	81	
PA_tika-vin13_t:817	Maraṇāṇattupajjhāya-samodhānehi sammati.	81	
PA_tika-vin13_t:819	Nissāya na vaselajjiṃ, apubbaṃ ṭhānamāgato;	81	
PA_tika-vin13_t:820	Āgame catupañcāhaṃ, ñātuṃ bhikkhusabhāgataṃ.	82	
PA_tika-vin13_t:822	Addhikassa gilānassa, gilānupaṭṭhakassa ca;	82	
PA_tika-vin13_t:823	Yācitassa araññe vā, sallakkhantena phāsukaṃ;	82	
PA_tika-vin13_t:824	Sabhāge dāyakesante, vasituṃ tāva labbhatīti.	82	
PA_tika-vin13_t:825	33. Kāyabandhananiddeso	82	
PA_tika-vin13_t:826	Kāyabandhananti –	82	
PA_tika-vin13_t:828	Akāyabandhano gāmaṃ, dukkaṭaṃ paviseyya ce;	82	
PA_tika-vin13_t:829	Bandheyya yattha sarati, tatthevāsatiyā gato.	82	
PA_tika-vin13_t:831	Paṭṭikā sūkarantanti, duvidhaṃ kāyabandhanaṃ;	83	
PA_tika-vin13_t:832	Dussapaṭṭo ca rajju ca, ekā tadanulomikā.	83	
PA_tika-vin13_t:834	Macchakaṇṭakakhajjūrī-pattā maṭṭhā ca paṭṭikā;	83	
PA_tika-vin13_t:835	Labbhā dasā catassopi, ante diguṇasuttakaṃ.	83	
PA_tika-vin13_t:837	Mālādiṃ kakkaṭacchādiṃ, dassetvā guṇasuttaka;	83	
PA_tika-vin13_t:838	Koṭṭitā kuñjaracchādiṃ, paṭṭikā na ca kappati.	83	
PA_tika-vin13_t:840	Ghaṭakaṃ makaramukhādiṃ, na kappanti dasāmukhe;	84	
PA_tika-vin13_t:841	Ubhante ghaṭakā lekhā, vidhe aññañca cittakaṃ.	84	
PA_tika-vin13_t:843	Deḍḍubhakañca murajaṃ, maddavīṇaṃ kalābukaṃ;	84	
PA_tika-vin13_t:844	Na kappanti dasāsu dve, majjhimāyeva kappare.	84	
PA_tika-vin13_t:846	Veḷudantavisāṇaṭṭhikaṭṭhalākhāphalāmayā;	84	
PA_tika-vin13_t:847	Saṅkhanābhimayā suttanaḷalohamayāpi ca;	84	
PA_tika-vin13_t:848	Vidhā kappanti kappiyā, gaṇṭhiyo cāpi tammayāti.	84	
PA_tika-vin13_t:849	Paṭhamabhāṇavāraṃ niṭṭhitaṃ.	84	
PA_tika-vin13_t:850	34. Pathavīniddeso	85	
PA_tika-vin13_t:851	Pathavī cāti –	85	
PA_tika-vin13_t:853	Jātājātāti duvidhā, suddhamattikapaṃsukā;	85	
PA_tika-vin13_t:854	Jātādaḍḍhā ca pathavī, bahumattikapaṃsukā;	85	
PA_tika-vin13_t:855	Cātumāsādhikovaṭṭhapaṃsumattikarāsi ca.	85	
PA_tika-vin13_t:857	Suddhasakkharapāsāṇamarumbakathalavālukā;	85	
PA_tika-vin13_t:858	Daḍḍhā ca bhūmi yebhuyyasakkharādimahīpi ca;	85	
PA_tika-vin13_t:859	Dutiyā vuttarāsi ca, cātumāsomavaṭṭhako.	85	
PA_tika-vin13_t:861	Dve bhāgā tīsu bhāgesu, mattikā yassa bhūmiyā;	86	
PA_tika-vin13_t:862	Yebhuyyamattikā esā, sesesupi ayaṃ nayo.	86	
PA_tika-vin13_t:864	Pācitti khaṇane jāte, jātasaññissa dukkaṭaṃ;	86	
PA_tika-vin13_t:865	Dveḷhassājātasaññissa, nāpattāṇāpane tathā.	86	
PA_tika-vin13_t:867	Pahāre pahārāpatti, khaṇamānassa attanā;	86	
PA_tika-vin13_t:868	Ekāyāṇattiyā ekā, nānāṇattīsu vācaso.	86	
PA_tika-vin13_t:870	“Imaṃ ṭhānamimaṃ kandamidha vāpiṃ khaṇettha ca;	87	
PA_tika-vin13_t:871	Jālehaggi”nti vā vattuṃ, niyametvā na vaṭṭati.	87	
PA_tika-vin13_t:873	“Thambhassimassāvāṭaṃ vā, mattikaṃ jāna māhara;	87	
PA_tika-vin13_t:874	Karohi kappiyañce”ti, vacanaṃ vaṭṭatedisaṃ.	87	
PA_tika-vin13_t:876	Asambaddhaṃ pathaviyā, sukkhakaddamaādikaṃ;	87	
PA_tika-vin13_t:877	Kopetuṃ tanukaṃ labbhamussiñcanīyakaddamaṃ.	87	
PA_tika-vin13_t:879	Gaṇḍuppādaṃ upacikāmattikaṃ mūsikukkiraṃ;	87	
PA_tika-vin13_t:880	Cātumāsādhikovaṭṭhaṃ, leḍḍādiñca na kopaye.	88	
PA_tika-vin13_t:882	Patite vāpiādīnaṃ, kūle udakasantike;	88	
PA_tika-vin13_t:883	Pāsāṇe ca raje lagge, patite navasoṇḍiyā.	88	
PA_tika-vin13_t:885	Vammike mattikākuṭṭe, abbhokāsuṭṭhite tathā;	88	
PA_tika-vin13_t:886	Yebhuyyakathalaṭṭhāne, tiṭṭhatiṭṭhakakuṭṭako.	88	
PA_tika-vin13_t:888	Thambhādiṃ gaṇhituṃ bhūmiṃ, sañcāletvā vikopayaṃ;	88	
PA_tika-vin13_t:889	Dhārāya bhindituṃ bhūmiṃ, kātuṃ vā visamaṃ samaṃ.	88	
PA_tika-vin13_t:891	Sammuñjanīhi ghaṃsituṃ, kaṇṭakādiṃ pavesituṃ;	89	
PA_tika-vin13_t:892	Dassessāmīti bhindanto, bhūmiṃ caṅkamituṃ padaṃ.	89	
PA_tika-vin13_t:894	Ghaṃsituṃ aṅgapaccaṅgaṃ, kaṇḍurogī taṭādisu;	89	
PA_tika-vin13_t:895	Hatthaṃ vā dhovituṃ bhūmiṃ, ghaṃsituṃ na ca kappati.	89	
PA_tika-vin13_t:897	Thambhādiujukuddhāro, pāsāṇādipavaṭṭanaṃ;	89	
PA_tika-vin13_t:898	Sākhādikaḍḍhanaṃ rukkhalatācchedanaphālanaṃ.	89	
PA_tika-vin13_t:900	Seko passāvaādīnaṃ, suddhacittassa vaṭṭati;	90	
PA_tika-vin13_t:901	Allahatthaṃ ṭhapetvāna, rajaggāho ca bhūmiyā.	90	
PA_tika-vin13_t:903	Aggissa anupādāne, kapāle iṭṭhakāya vā;	90	
PA_tika-vin13_t:904	Pātetuṃ labbhate aggiṃ, bhūmiyaṃ vāvase satīti.	90	
PA_tika-vin13_t:905	35. Parikkhāraniddeso	90	
PA_tika-vin13_t:906	Parikkhāroti –	90	
PA_tika-vin13_t:908	Pañcavaṇṇehi suttehi, anto bahi ca sibbituṃ;	90	
PA_tika-vin13_t:909	Girikūṭaḍḍhacandādiṃ, chatte paṇṇe ca chindituṃ.	90	
PA_tika-vin13_t:911	Ghaṭakaṃ vāḷarūpaṃ vā, daṇḍe lekhā na vaṭṭati;	91	
PA_tika-vin13_t:912	Vaṭṭatī daṇḍabundamhi, ahicchattakasādisaṃ.	91	
PA_tika-vin13_t:914	Sibbituṃ ekavaṇṇena, pañjaraṃ vā vinandhituṃ;	91	
PA_tika-vin13_t:915	Thiratthaṃ vaṭṭatī chatte, daṇḍe lekhāva bandhituṃ.	91	
PA_tika-vin13_t:917	Ante paṭṭamukhe vāpi, veṇi saṅkhalikāpi vā;	91	
PA_tika-vin13_t:918	Sūcivikāramaññaṃ vā, cīvare na ca kappati;	91	
PA_tika-vin13_t:919	Kappabinduvikārampi, pāḷikaṇṇikaādikaṃ.	91	
PA_tika-vin13_t:921	Gaṇṭhipāsakapaṭṭāpi, catukkoṇāva agghiyaṃ;	92	
PA_tika-vin13_t:922	Muggaro kakkaṭacchādi-vikāraṃ nettha vaṭṭati.	92	
PA_tika-vin13_t:924	Koṇasuttā ca pīḷakā, duviññeyyāva kappare;	92	
PA_tika-vin13_t:925	Gandhaṃ telaṃ va lākhaṃ vā, rajane na ca pakkhipe.	92	
PA_tika-vin13_t:927	Rattaṃ saṅkhena maṇinā, ghaṭṭeyyaññena vā na ca;	92	
PA_tika-vin13_t:928	Ghaṃseyya doṇiyaṃ katvā, pahāre na ca muṭṭhinā.	92	
PA_tika-vin13_t:930	Kaṇṇakoṇakasuttāni, ratte chindeyya cīvare;	93	
PA_tika-vin13_t:931	Lekhā na vaṭṭatī dhamma-karaṇe chattavaṭṭiyaṃ.	93	
PA_tika-vin13_t:933	Lekhaṃ ṭhapetvā maṇikā, pīḷakā kuñcikāya ca;	93	
PA_tika-vin13_t:934	Pipphale ca pariccheda-lekhā daṇḍamhi vaṭṭati.	93	
PA_tika-vin13_t:936	Mālādyaraṇiyaṃ patta-maṇḍale bhittikamma ca;	93	
PA_tika-vin13_t:937	Heṭṭhā lekhādvayaṃ uddhaṃ, ahicchattakasādisaṃ.	93	
PA_tika-vin13_t:939	Hitvā kattarayaṭṭhimhi, sūcisaṇḍāsakepi ca;	93	
PA_tika-vin13_t:940	Yaṃ kiñci girikūṭādi-vaṇṇamaṭṭhaṃ na vaṭṭati.	94	
PA_tika-vin13_t:942	Bimbohane bhisimañca-pīṭhādisayanāsane;	94	
PA_tika-vin13_t:943	Sammuñjanimhi saṅkāra-chaḍḍane raṅgabhājane.	94	
PA_tika-vin13_t:945	Pānīyabhājane pāda-pīṭhe kathalikāya ca;	94	
PA_tika-vin13_t:946	Pattādhārapidhānesu, tālavaṇṭe ca bījane;	94	
PA_tika-vin13_t:947	Yaṃ kiñci mālākammādi-vaṇṇamaṭṭhamavāritaṃ.	94	
PA_tika-vin13_t:949	Senāsane pana dvārakavāṭādippabhedane;	94	
PA_tika-vin13_t:950	Sovaṇṇamayanuññātaṃ, vaṇṇamaṭṭhamhi kā kathā.	95	
PA_tika-vin13_t:952	Visāṇanāḷilābvādippabhede telabhājane;	95	
PA_tika-vin13_t:953	Pumitthirūparahitaṃ, vaṇṇamaṭṭhamavāritanti.	95	
PA_tika-vin13_t:954	36. Bhesajjaniddeso	95	
PA_tika-vin13_t:955	Bhesajjanti –	95	
PA_tika-vin13_t:957	Janassa kātuṃ bhesajjaṃ, dātuṃ vattuṃ na labbhati;	95	
PA_tika-vin13_t:958	Bhikkhācariyaviññatti, sakehi sahadhamminaṃ.	95	
PA_tika-vin13_t:960	Pitūnaṃ tadupaṭṭhākabhikkhunissitabhaṇḍunaṃ;	96	
PA_tika-vin13_t:961	Labbhaṃ bhesajjakaraṇaṃ, veyyāvaccakarassa ca.	96	
PA_tika-vin13_t:963	Mahācūḷapitāmātābhātābhaginiādinaṃ;	96	
PA_tika-vin13_t:964	Tesaṃ sakenattaniye, dātabbaṃ tāvakālikaṃ.	96	
PA_tika-vin13_t:966	Kuladūsanaviññatti, bhesajjakaraṇādi hi;	96	
PA_tika-vin13_t:967	Mātāpitūhi sambandhañātakesu na rūhati.	96	
PA_tika-vin13_t:969	Piṇḍapāto anāmaṭṭho, mātādīnamavārito;	96	
PA_tika-vin13_t:970	Channaṃ dāmarikacorassa, dātumissariyassa ca.	97	
PA_tika-vin13_t:972	Tesaṃ suttodakeheva, parittaṃ kayirā nattano;	97	
PA_tika-vin13_t:973	Bhaṇitabbaṃ bhaṇāpente, parittaṃ sāsanogadhaṃ.	97	
PA_tika-vin13_t:975	Sīlaṃ dhammaṃ parittaṃ vā, āgantvā detu bhāsatu;	97	
PA_tika-vin13_t:976	Dātuṃ vattuñca labbhati, gantvā kenaci pesitoti.	97	
PA_tika-vin13_t:977	37. Uggahaniddeso	97	
PA_tika-vin13_t:978	Uggahoti –	97	
PA_tika-vin13_t:980	Kammacetiyasaṅghañña-puggalatthaṃ gaṇassa ca;	98	
PA_tika-vin13_t:981	Dasabhedampi ratanaṃ, uggaṇhantassa dukkaṭaṃ.	98	
PA_tika-vin13_t:983	Nissaggi tesu attatthaṃ, dvīsu sesesu dukkaṭaṃ;	98	
PA_tika-vin13_t:984	Anāmasitvā vutte tu, gaṇaṃ saṅghañca puggalaṃ.	98	
PA_tika-vin13_t:986	“Cetyassa navakammassa, dammī”ti na paṭikkhipe;	98	
PA_tika-vin13_t:987	Vade kappiyakārānaṃ, “vadantevamime” iti.	98	
PA_tika-vin13_t:989	Khettaṃ vatthuṃ taḷākaṃ vā, dente dāsapasvādikaṃ;	98	
PA_tika-vin13_t:990	Paṭikkhipitvā gaṇheyya, kappiyena kamena ca;	99	
PA_tika-vin13_t:991	Khettādīni vihārassa, vutte dammīti vaṭṭati.	99	
PA_tika-vin13_t:993	Navamātikakedāra-taḷākakiriyānave;	99	
PA_tika-vin13_t:994	Mattikuddharaṇaṃ bandho, thirakāro ca āḷiyā.	99	
PA_tika-vin13_t:996	Tirekabhāgagahaṇaṃ, kedāre anave nave;	99	
PA_tika-vin13_t:997	Aparicchannabhāge ca, sasse “dethettake” iti;	99	
PA_tika-vin13_t:998	Kahāpaṇuṭṭhāpanañca, sabbesampi akappiyaṃ.	99	
PA_tika-vin13_t:1000	Avatvā kasa vappiccādettikāya ca bhūmiyā;	100	
PA_tika-vin13_t:1001	Patiṭṭhāpeti bhūmiṃ vā, bhāgo deyyoti ettako.	100	
PA_tika-vin13_t:1003	Bhūmibhāge kataṃ sassaṃ, ettake gaṇhathettakaṃ;	100	
PA_tika-vin13_t:1004	Gaṇhanatthaṃ vadantevaṃ, pamāṇaṃ daṇḍarajjubhi.	100	
PA_tika-vin13_t:1006	Minane rakkhaṇe ṭhatvā, khale taṃnīharāpane;	100	
PA_tika-vin13_t:1007	Koṭṭhādipaṭisāmane, tassevetamakappiyaṃ.	100	
PA_tika-vin13_t:1009	Paṭisāmeyya pācitti, yaṃ kiñci gihisantakaṃ;	100	
PA_tika-vin13_t:1010	Bhaṇḍāgārikasīsena, sacepi pitusantakaṃ.	101	
PA_tika-vin13_t:1012	Pitūnaṃ kappiyaṃ vatthuṃ, avassaṃ paṭisāmiyaṃ;	101	
PA_tika-vin13_t:1013	Attano santakaṃ katvā, labbhate paṭisāmituṃ.	101	
PA_tika-vin13_t:1015	Dehīti paṭisāmetvā, vutte cāpi paṭikkhipe;	101	
PA_tika-vin13_t:1016	Pātetvāna gate labbhaṃ, palibodhoti gopituṃ.	101	
PA_tika-vin13_t:1018	Kammaṃ karonto ārāme, sakaṃ vaḍḍhakiādayo;	101	
PA_tika-vin13_t:1019	Parikkhārañca sayana-bhaṇḍaṃ vā rājavallabhā.	101	
PA_tika-vin13_t:1021	Dehīti paṭisāmetvā, vadanti yadi chandato;	102	
PA_tika-vin13_t:1022	Na kareyya bhayā ṭhānaṃ, guttaṃ dassetu vaṭṭati.	102	
PA_tika-vin13_t:1024	Balakkārena pātetvā, gatesu paṭisāmituṃ;	102	
PA_tika-vin13_t:1025	Bhikkhuṃ manussā saṅkanti, naṭṭhe vatthumhi tādise.	102	
PA_tika-vin13_t:1027	Vihārāvasathassanto, ratanaṃ ratnasammataṃ;	102	
PA_tika-vin13_t:1028	Nikkhipeyya gahetvāna, maggeraññepi tādise;	102	
PA_tika-vin13_t:1029	Sāmikānāgamaṃ ñatvā, patirūpaṃ karīyatīti.	102	
PA_tika-vin13_t:1030	38. Kuladūsananiddeso	103	
PA_tika-vin13_t:1031	Dūsananti –	103	
PA_tika-vin13_t:1033	Pupphaṃ veḷuṃ phalaṃ cuṇṇaṃ, dantakaṭṭhañca mattikaṃ;	103	
PA_tika-vin13_t:1034	Saṅgahaṇatthaṃ dadato, kuladūsanadukkaṭaṃ.	103	
PA_tika-vin13_t:1036	Thullaccayaṃ garubhaṇḍaṃ, issarenettha saṅghikaṃ;	103	
PA_tika-vin13_t:1037	Dentassa dukkaṭādīni, theyyā saṅghañña santakaṃ.	103	
PA_tika-vin13_t:1039	Kulasaṅgahā ropetuṃ, ropāpetuñca sabbathā;	103	
PA_tika-vin13_t:1040	Phalapupphūpagaṃ rukkhaṃ, jaggituñca na vaṭṭati.	104	
PA_tika-vin13_t:1042	Nimittobhāsato kappavohārapariyāyato;	104	
PA_tika-vin13_t:1043	Attano paribhogatthaṃ, ropanādīni labbhare.	104	
PA_tika-vin13_t:1045	Vuttāva vejjikā jaṅghapesane gihikammasu;	104	
PA_tika-vin13_t:1046	Ṭhapetvā pitaro bhaṇḍuṃ, veyyāvaccakaraṃ sakaṃ.	104	
PA_tika-vin13_t:1048	Dukkaṭaṃ padavārena, haraṇe dūtasāsanaṃ;	104	
PA_tika-vin13_t:1049	Sāsanaṃ aggahetvāpi, paṭhamaṃ vadato puna.	104	
PA_tika-vin13_t:1051	Uppannapaccayā evaṃ, pañcannampi akappiyā;	105	
PA_tika-vin13_t:1052	Abhūtārocanārūpa-saṃvohāruggahādisā.	105	
PA_tika-vin13_t:1054	Harāpetvā haritvāpi, pitūnaṃ sesañātinaṃ;	105	
PA_tika-vin13_t:1055	Pattānaṃ vatthupūjatthaṃ, dātuṃ pupphāni labbhati;	105	
PA_tika-vin13_t:1056	Maṇḍanatthañca liṅgādi-pūjatthañca na labbhati.	105	
PA_tika-vin13_t:1058	Tathā phalaṃ gilānānaṃ, sampattissariyassa ca;	105	
PA_tika-vin13_t:1059	Paribbayavihīnānaṃ, dātuṃ saparasantakaṃ.	105	
PA_tika-vin13_t:1061	Bhājente phalapupphamhi, deyyaṃ pattassa kassaci;	106	
PA_tika-vin13_t:1062	Sammatenāpaloketvā, dātabbamitarena tu.	106	
PA_tika-vin13_t:1064	Vihāre vā paricchijja, katvāna katikaṃ tato;	106	
PA_tika-vin13_t:1065	Deyyaṃ yathāparicchedaṃ, gilānassetarassa vā;	106	
PA_tika-vin13_t:1066	Yācamānassa katikaṃ, vatvā rukkhāva dassiyā.	106	
PA_tika-vin13_t:1068	Sirīsakasavādīnaṃ, cuṇṇe sese ca nicchayo;	106	
PA_tika-vin13_t:1069	Yathāvuttanayo eva, paṇṇampettha pavesayeti.	106	
PA_tika-vin13_t:1070	39. Vassūpanāyikaniddeso	107	
PA_tika-vin13_t:1071	Vassūpanāyikā cevāti –	107	
PA_tika-vin13_t:1073	Purimikā pacchimikā, duve vassūpanāyikā;	107	
PA_tika-vin13_t:1074	Tatthālayapariggāho, vacībhedo ca ediso.	107	
PA_tika-vin13_t:1076	“Imasmiṃ vihāre imaṃ, temāsaṃ vassaṃ upemi;	107	
PA_tika-vin13_t:1077	Idha vassaṃ upemī”ti, cittuppādettha ālayo.	107	
PA_tika-vin13_t:1079	Nopetukāmo āvāsaṃ, tadahūtikkameyya vā;	107	
PA_tika-vin13_t:1080	Bhaveyya dukkaṭāpatti, jānaṃ vānupagacchato.	108	
PA_tika-vin13_t:1082	Dutiyaṃ upagaccheyya, chinnavassonupāgato;	108	
PA_tika-vin13_t:1083	Na pakkameyya temāsaṃ, avasitvāna cārikaṃ.	108	
PA_tika-vin13_t:1085	Mātāpitūnamatthāya, pañcannaṃ sahadhamminaṃ;	108	
PA_tika-vin13_t:1086	Gilānatadupaṭṭhāka-bhattamesissamosadhaṃ.	108	
PA_tika-vin13_t:1088	Pucchissāmi upaṭṭhissaṃ, gantvānabhirataṃ ahaṃ;	108	
PA_tika-vin13_t:1089	Vūpakāsissaṃ kukkuccaṃ, diṭṭhiṃ garukamādikaṃ.	108	
PA_tika-vin13_t:1091	Karissaṃ vāpi kāressaṃ, vinodanaṃ vivecanaṃ;	109	
PA_tika-vin13_t:1092	Vuṭṭhānaṃ vāpi ussukkaṃ, gantumiccevamādinā;	109	
PA_tika-vin13_t:1093	Labbhaṃ sattāhakiccena, pahitāpahitepi vā.	109	
PA_tika-vin13_t:1095	Saṅghakamme vaje dhamma-ssavanatthaṃ nimantito;	109	
PA_tika-vin13_t:1096	Garūhi pahito vāpi, garūnaṃ vāpi passituṃ.	109	
PA_tika-vin13_t:1098	Na bhaṇḍadhovanuddesa-ñātupaṭṭhākadassane;	109	
PA_tika-vin13_t:1099	Labbhaṃ na pāpuṇeyyajje-vāgamissantudūrago.	109	
PA_tika-vin13_t:1101	Sesañātīhi pahite, bhikkhunissitakena ca;	110	
PA_tika-vin13_t:1102	Upāsakopāsikāhi, niddisitvāva pesite.	110	
PA_tika-vin13_t:1104	Vassacchede anāpatti, antarāye satattano;	110	
PA_tika-vin13_t:1105	Saṅghasāmaggiyā vā no, chinnavasso pavāraye.	110	
PA_tika-vin13_t:1107	Ajjhokāse ca rukkhassa, susire viṭapepi vā;	110	
PA_tika-vin13_t:1108	Chavakuṭichattacāṭī-sūpagantuṃ na vaṭṭati.	110	
PA_tika-vin13_t:1110	Asenāsanikenāpi, upagantuṃ na labbhati;	111	
PA_tika-vin13_t:1111	Pavāretuñca labbhati, nāvāsatthavajūpagoti.	111	
PA_tika-vin13_t:1112	40. Avebhaṅgiyaniddeso	111	
PA_tika-vin13_t:1113	Avebhaṅgiyanti –	111	
PA_tika-vin13_t:1115	Ārāmārāmavatthūni, vihāro tassa vatthu ca;	111	
PA_tika-vin13_t:1116	Mañco pīṭhaṃ bhisi bibbo-hanādisayanāsanaṃ.	111	
PA_tika-vin13_t:1118	Lohakumbhī kaṭāho ca,	111	
PA_tika-vin13_t:1119	Lohabhāṇakavārako;	111	
PA_tika-vin13_t:1120	Kuṭhārī vāsi pharasu,	112	
PA_tika-vin13_t:1121	Kuddālo ca nikhādanaṃ.	112	
PA_tika-vin13_t:1123	Valli veḷu tiṇaṃ paṇṇaṃ, muñjapabbajamattikā;	112	
PA_tika-vin13_t:1124	Dārumattikabhaṇḍāni, pañcete avibhājiyā.	112	
PA_tika-vin13_t:1126	Thullaccayaṃ bhājayato, bhājitāpi abhājitā;	112	
PA_tika-vin13_t:1127	Garubhaṇḍāni vuccanti, etevissajjiyāni ca.	112	
PA_tika-vin13_t:1129	Valliḍḍhabāhumattāpi, veḷu aṭṭhaṅgulāyato;	112	
PA_tika-vin13_t:1130	Tiṇādi muṭṭhimattampi, paṇṇaṃ ekampi mattikā.	113	
PA_tika-vin13_t:1132	Pākatā pañcavaṇṇā vā, sudhākaṅguṭṭha ādikā;	113	
PA_tika-vin13_t:1133	Tālapakkappamāṇāpi, dinnā vā tatthajātakā.	113	
PA_tika-vin13_t:1135	Rakkhitā saṅghikā rajju-yottādīpi abhājiyā;	113	
PA_tika-vin13_t:1136	Niṭṭhite bhājiyā kamme, saṅghike cetiyassa vā.	113	
PA_tika-vin13_t:1138	Pattādi bhikkhusāruppaṃ, tathā vippakatākataṃ;	113	
PA_tika-vin13_t:1139	Bhājiyaṃ lohabhaṇḍesu, vārakaṃ pādagaṇhakaṃ.	113	
PA_tika-vin13_t:1141	Veḷumhi bhājiyā tela-nāḷi kattaradaṇḍako;	114	
PA_tika-vin13_t:1142	Chattadaṇḍasalākāyo, tathopāhanadaṇḍako.	114	
PA_tika-vin13_t:1144	Anuññātavāsidaṇḍo, karaṇḍo pādagaṇhako;	114	
PA_tika-vin13_t:1145	Araṇañjanisiṅgādi, bhikkhūpakaraṇaṃ tathā.	114	
PA_tika-vin13_t:1147	Tacchitāniṭṭhitaṃ dārubhaṇḍaṃ dantañca bhājiyaṃ;	114	
PA_tika-vin13_t:1148	Bhikkhūpakaraṇe pādaghaṭako mattikāmayo.	114	
PA_tika-vin13_t:1150	Bhājiyaṃ kappiyaṃ cammaṃ, eḷacammamabhājiyaṃ;	115	
PA_tika-vin13_t:1151	Garunā garubhaṇḍañca, thāvaraṃ thāvarena ca.	115	
PA_tika-vin13_t:1153	Thāvaraṃ parivatteyya, tathā katvā ca bhuñjatu;	115	
PA_tika-vin13_t:1154	Vallādiṃ phātikammena, gaṇhe sesamabhājiyanti.	115	
PA_tika-vin13_t:1155	41. Pakiṇṇakaniddeso	115	
PA_tika-vin13_t:1156	Pakiṇṇakanti –	115	
PA_tika-vin13_t:1158	Sadvārabandhane ṭhāne, sodukkhalakapāsake;	115	
PA_tika-vin13_t:1159	Sayantena divā dvāraṃ, bandheyya parivaṭṭakaṃ.	115	
PA_tika-vin13_t:1161	Sante viññumhi purise, ābhogo cāpi kappati;	116	
PA_tika-vin13_t:1162	Savase taṃ vinākāraṃ, sayanto dukkaṭaṃ phuse.	116	
PA_tika-vin13_t:1164	Ratanānitthirūpāni, dhaññamitthipasādhanaṃ;	116	
PA_tika-vin13_t:1165	Tūriyāvudhabhaṇḍāni, āmasantassa dukkaṭaṃ.	116	
PA_tika-vin13_t:1167	Sitthatelodatelehi, phaṇahatthaphaṇehi vā;	116	
PA_tika-vin13_t:1168	Kocchenavāpi yo kese, osaṇṭheyyassa dukkaṭaṃ.	116	
PA_tika-vin13_t:1170	Nekapāvuraṇā ekattharaṇā vā tuvaṭṭayuṃ;	117	
PA_tika-vin13_t:1171	Tathekamañce bhuñjeyyuṃ, ekasmiṃ vāpi bhājane.	117	
PA_tika-vin13_t:1173	Caturaṅgulato ūnamadhikaṭṭhaṅgulaṃ tathā;	117	
PA_tika-vin13_t:1174	Dantakaṭṭhaṃ na khādeyya, lasuṇaṃ na akallako.	117	
PA_tika-vin13_t:1176	Hīnukkaṭṭhehi ukkaṭṭhaṃ, hīnaṃ vā jātiādihi;	117	
PA_tika-vin13_t:1177	Ujuṃ vāññāpadesena, vade dubbhāsitaṃ davā.	117	
PA_tika-vin13_t:1179	Dīghe nakhe ca kese ca, nāsalome na dhāraye;	117	
PA_tika-vin13_t:1180	Na labbhaṃ vīsatimaṭṭhaṃ, sambādhe lomahāraṇaṃ.	118	
PA_tika-vin13_t:1182	Yathāvuḍḍhaṃ na bādheyya, saṅghuddiṭṭhaṃva saṅghikaṃ;	118	
PA_tika-vin13_t:1183	Adhotaallapādehi, nakkame sayanāsanaṃ;	118	
PA_tika-vin13_t:1184	Sudhotapādakaṃ vāpi, tatheva saupāhano.	118	
PA_tika-vin13_t:1186	Saṅghāṭiyā na pallatthe, bhittādiṃ na apassaye;	118	
PA_tika-vin13_t:1187	Parikammakataṃ sante, udake no na ācame.	118	
PA_tika-vin13_t:1189	Akappiyasamādāne, davā silāpavijjhane;	118	
PA_tika-vin13_t:1190	Desanāya sabhāgāya, āvikamme ca dukkaṭaṃ.	119	
PA_tika-vin13_t:1192	Paṭissavavisaṃvāde, suddhacittassa dukkaṭaṃ;	119	
PA_tika-vin13_t:1193	Paṭissavakkhaṇe eva, pācitti itarassa tu.	119	
PA_tika-vin13_t:1195	Na rukkhamabhirūheyya, sati kicceva porisaṃ;	119	
PA_tika-vin13_t:1196	Āpadāsu yathākāmaṃ, kappatī abhirūhituṃ.	119	
PA_tika-vin13_t:1198	Vināddhānaṃ vajantassa, dukkaṭaṃ parisāvanaṃ;	119	
PA_tika-vin13_t:1199	Yācamānassa addhāne, adadantassa dukkaṭaṃ.	119	
PA_tika-vin13_t:1201	Thullaccayaṃ phuse aṅgajātacchedena dukkaṭaṃ;	120	
PA_tika-vin13_t:1202	Ābādhappaccayāññatra, sesaṅge attaghātane.	120	
PA_tika-vin13_t:1204	Cittapotthakarūpāni, na kare na ca kāraye;	120	
PA_tika-vin13_t:1205	Na vuṭṭhāpeyya bhuñjantaṃ, ārāmāraññagehasu.	120	
PA_tika-vin13_t:1207	Yānāni pumayuttāni, sivikaṃ hatthavaṭṭakaṃ;	120	
PA_tika-vin13_t:1208	Pāṭaṅkiñca gilānassa, kappatī abhirūhituṃ.	120	
PA_tika-vin13_t:1210	Buddhaṃ dhammañca saṅghañca, ārabbha karaṇe davaṃ;	121	
PA_tika-vin13_t:1211	Dukkaṭaṃ parisaṃ vāpi, aññassa upalāḷane.	121	
PA_tika-vin13_t:1213	Kāyaṃ ūruṃ nimittaṃ vā, bhikkhunīnaṃ na dassaye;	121	
PA_tika-vin13_t:1214	Vivaritvā na siñceyya, tā kaddamudakādinā.	121	
PA_tika-vin13_t:1216	Na gaṇhato ca ovādaṃ, na paccāharatopi ca;	121	
PA_tika-vin13_t:1217	Bālaṃ gilānaṃ gamiyaṃ, vajjayitvāna dukkaṭaṃ.	121	
PA_tika-vin13_t:1219	Lokāyataṃ na vāceyya, palitaṃ na ca gāhaye;	121	
PA_tika-vin13_t:1220	Peḷāyapi na bhuñjeyya, na kīḷe kiñci kīḷitaṃ.	122	
PA_tika-vin13_t:1222	Pārupe na nivāseyya, gihipārutanivāsanaṃ;	122	
PA_tika-vin13_t:1223	Saṃvelliyaṃ nivāseyya, dāyaṃ nālimpayeyya vā.	122	
PA_tika-vin13_t:1225	Vaḍḍhiṃ payojaye yāce, noññātakappavārite;	122	
PA_tika-vin13_t:1226	Attano paribhogatthaṃ, dinnamaññassa no dade;	122	
PA_tika-vin13_t:1227	Aggaṃ gahetvā bhutvā vā, katipāhaṃ puno dade.	122	
PA_tika-vin13_t:1229	Uddissa yācane rakkhaṃ, ñatvāñatvā va daṇḍinaṃ;	122	
PA_tika-vin13_t:1230	Gīvāssa daṇḍite daṇḍo, sayaṃ daṇḍāpane pana;	123	
PA_tika-vin13_t:1231	Daṇḍassa agghabhedena, ñeyyā pārājikādikā.	123	
PA_tika-vin13_t:1233	Harantesu parikkhāraṃ, “coro coro”ti bhāsite;	123	
PA_tika-vin13_t:1234	Anatthāyesaṃ gaṇhante, daṇḍaṃ gīvāssa tattakaṃ.	123	
PA_tika-vin13_t:1236	Vighāsuccārasaṅkāra-muttaṃ chaḍḍeyya dukkaṭaṃ;	123	
PA_tika-vin13_t:1237	Bahi pākārakuṭṭānaṃ, vaḷañje nāvalokiya;	123	
PA_tika-vin13_t:1238	Harite vāpi vīhādi-nāḷikerādiropime.	123	
PA_tika-vin13_t:1240	Yojāpetuṃ payojetuṃ, payuttāni ca passituṃ;	124	
PA_tika-vin13_t:1241	Na labbhaṃ dhammayuttampi, naccaṃ gītañca vāditaṃ;	124	
PA_tika-vin13_t:1242	“Upahāraṃ karomā”ti, vutte vā sampaṭicchituṃ.	124	
PA_tika-vin13_t:1244	Rājāgāraṃ pokkharaṇiṃ, uyyānaṃ cittagārakaṃ;	124	
PA_tika-vin13_t:1245	Kīḷatthaṃ gacchato daṭṭhuṃ, ārāmaṃ dukkaṭaṃ kataṃ.	124	
PA_tika-vin13_t:1247	Nave na paṭibāheyyā-sanenuṇhe na cīvaraṃ;	124	
PA_tika-vin13_t:1248	Nidaheyya khamāpeyya, garunā ca paṇāmito.	124	
PA_tika-vin13_t:1250	Akkosane parammukhā, āpattīhi ca sattahi;	125	
PA_tika-vin13_t:1251	Bhikkhuṃ upāsakaṃ vāpi, aññeneva ca dukkaṭaṃ.	125	
PA_tika-vin13_t:1253	Na labbhaṃ vinipātetuṃ, saddhādeyyañca cīvaraṃ;	125	
PA_tika-vin13_t:1254	Labbhaṃ pitūnaṃ sesānaṃ, ñātīnampi na labbhati.	125	
PA_tika-vin13_t:1256	Vassaṃvutthoññatoññatra, bhāgaṃ gaṇheyya dukkaṭaṃ;	125	
PA_tika-vin13_t:1257	Paṭideyya naṭṭhe jiṇṇe, gīvā no deyya codito;	125	
PA_tika-vin13_t:1258	Dhuranikkhepato tesaṃ, hoti bhaṇḍagghakāriyo.	125	
PA_tika-vin13_t:1260	Na santaruttaro gāmaṃ, kallo vā saupāhano;	126	
PA_tika-vin13_t:1261	Paviseyya na dhāreyya, cāmarīmakasabījaniṃ.	126	
PA_tika-vin13_t:1263	Agilāno na chindeyya, kese kattariyā bahi;	126	
PA_tika-vin13_t:1264	Ārāmato na dhāreyya, chattaṃ labbhati guttiyā.	126	
PA_tika-vin13_t:1266	Gāheyya nubhatokājaṃ, ekantarikakājakaṃ;	126	
PA_tika-vin13_t:1267	Sīsakkhandhakaṭibhārā, hattholambo ca labbhati.	126	
PA_tika-vin13_t:1269	Āpattiyā anokāsa-kataṃ codeyya dukkaṭaṃ;	126	
PA_tika-vin13_t:1270	Suddhassa ca avatthusmiṃ, tathā okāsakāraṇe.	127	
PA_tika-vin13_t:1272	Aṭṭhaṅgulādhikaṃ mañcapaṭipādaṃ na dhāraye;	127	
PA_tika-vin13_t:1273	Pakataṅgulena sattānaṃ, mañcaṃ vā uccapādakaṃ.	127	
PA_tika-vin13_t:1275	Mūgabbatādiṃ gaṇheyya, dukkaṭaṃ titthiyabbataṃ;	127	
PA_tika-vin13_t:1276	Khurabhaṇḍaṃ parihare, tathā nhāpitapubbako.	127	
PA_tika-vin13_t:1278	Yaṃ kiñci yācituṃ hatthakammaṃ tadanusārato;	127	
PA_tika-vin13_t:1279	Laddhaṃ gahetuṃ nikkammamayācitvāpi kappati;	127	
PA_tika-vin13_t:1280	Kāretumāharāpetuṃ, yaṃ kiñciparasantakaṃ.	128	
PA_tika-vin13_t:1282	Gihīnaṃ gopake dente, gahetuṃ deti yattakaṃ;	128	
PA_tika-vin13_t:1283	Labbhaṃ yathāparicchedaṃ, saṅghacetiyasantake.	128	
PA_tika-vin13_t:1285	Dvīhāpajjeyya āpattiṃ, kāyavācāhi vā chahi;	128	
PA_tika-vin13_t:1286	Alajjiññāṇakukkuccapakatattā satiplavā;	128	
PA_tika-vin13_t:1287	Akappiye vā kappiye, kappākappiyasaññitā.	128	
PA_tika-vin13_t:1289	Alajjiññāṇatāpattiṃ, kāyavācāhi chādaye;	128	
PA_tika-vin13_t:1290	Liṅge saṅghe gaṇekasmiṃ, catudhāpattivuṭṭhiti.	129	
PA_tika-vin13_t:1292	Parikathobhāsaviññatti, na labbhā paccayadvaye;	129	
PA_tika-vin13_t:1293	Viññattiyeva tatiye, sese sabbampi labbhati.	129	
PA_tika-vin13_t:1295	Na rūhataccaye dānaṃ, pañcannaṃ sahadhamminaṃ;	129	
PA_tika-vin13_t:1296	Saṅghasseva ca taṃ hoti, gihīnaṃ pana rūhati.	129	
PA_tika-vin13_t:1298	Bhikkhu vā sāmaṇero vā, kālaṃ kayirāthūpassaye;	129	
PA_tika-vin13_t:1299	Bhikkhusaṅghova dāyajjo, tattha sesepyayaṃnayo.	129	
PA_tika-vin13_t:1301	Purimassevimaṃ dinnaṃ, dehi netvāsukassati;	130	
PA_tika-vin13_t:1302	Pacchimasseva dammīti, dinnaṃ ñatvā imaṃ vidhiṃ;	130	
PA_tika-vin13_t:1303	Gaṇhe vissāsagāhaṃ vādhiṭṭhe matakacīvaraṃ.	130	
PA_tika-vin13_t:1305	Lohabhaṇḍe paharaṇiṃ, dārubhaṇḍe ca dārujaṃ;	130	
PA_tika-vin13_t:1306	Pattaṃ pādukapallaṅkaṃ, āsandiṃ mattikāmaye;	130	
PA_tika-vin13_t:1307	Ṭhapetvā kappati sabbaṃ, katakaṃ kumbhakārikanti.	130	
PA_tika-vin13_t:1308	42. Desanāniddeso	130	
PA_tika-vin13_t:1309	Desanāti –	130	
PA_tika-vin13_t:1311	Cāgo yo bhikkhubhāvassa, sā pārājikadesanā;	131	
PA_tika-vin13_t:1312	Yathāvuttena vuṭṭhānaṃ, garukāpattidesanā.	131	
PA_tika-vin13_t:1314	Ukkuṭikaṃ nisīditvā, paggaṇhitvāna añjaliṃ;	131	
PA_tika-vin13_t:1315	Thullaccayādiṃ deseyya, evamekassa santike.	131	
PA_tika-vin13_t:1316_0	384. “Ahaṃ, bhante, ekaṃ thullaccayāpattiṃ āpajjiṃ, taṃ tumhamūle paṭidesemī”ti vatvā	1316	
PA_tika-vin13_t:1316_1	tena “passasi, āvuso, taṃ āpatti”nti vutte “āma, bhante, passāmī”ti vatvā puna tena	1316	
PA_tika-vin13_t:1316_2	“āyatiṃ, āvuso, saṃvareyyāsī”ti vutte “sādhu suṭṭhu, bhante, saṃvarissāmī”ti vattabbaṃ.	1316	
PA_tika-vin13_t:1316_3	“Ahaṃ, bhante, dve thullaccayāpattiyo āpajjiṃ, ahaṃ bhante sambahulā thullaccayāpattiyo	1316	
PA_tika-vin13_t:1316_4	āpajjiṃ, tā tumhamūle paṭidesemī”ti vattabbaṃ.	1316	
PA_tika-vin13_t:1317_0	Nissaggiyesu pana “idaṃ me, bhante, cīvaraṃ dasāhātikkantaṃ nissaggiyaṃ, imāhaṃ āyasmato	1317	
PA_tika-vin13_t:1317_1	nissajjāmī”ti. “Imāni me, bhante, cīvarāni…pe… etaṃ me, bhante, cīvaraṃ…pe… etāni	1317	
PA_tika-vin13_t:1317_2	me, bhante, cīvarāni dasāhātikkantāni nissaggiyāni, etānāhaṃ āyasmato nissajjāmī”ti.	1317	
PA_tika-vin13_t:1319	Nissajjitvāna deseyya, āpattiṃ tena bhikkhunā;	131	
PA_tika-vin13_t:1320	Paṭiggahetvā āpattiṃ, deyyaṃ nissaṭṭhacīvaraṃ.	132	
PA_tika-vin13_t:1321	“Imaṃ, imāni, etaṃ, etāni cīvarāni āyasmato dammī”ti.	132	
PA_tika-vin13_t:1322	386. (Ka) idaṃ me, bhante, cīvaraṃ rattivippavutthaṃ aññatra bhikkhusammutiyā nissaggiyaṃ.	132	
PA_tika-vin13_t:1323	(Kha) idaṃ me, bhante, akālacīvaraṃ māsātikkantaṃ nissaggiyaṃ.	132	
PA_tika-vin13_t:1324	(Ga) idaṃ me, bhante, purāṇacīvaraṃ aññātikāya bhikkhuniyā dhovāpitaṃ nissaggiyaṃ.	132	
PA_tika-vin13_t:1325	(Gha) idaṃ me, bhante, cīvaraṃ aññātikāya bhikkhuniyā hatthato paṭiggahitaṃ aññatra pārivattakā nissaggiyaṃ.	132	
PA_tika-vin13_t:1326	(Ṅa) idaṃ me, bhante, cīvaraṃ aññātakaṃ gahapatikaṃ aññatra samayā viññāpitaṃ nissaggiyaṃ.	132	
PA_tika-vin13_t:1327	(Ca) idaṃ me, bhante, cīvaraṃ aññātakaṃ gahapatikaṃ tatuttari viññāpitaṃ nissaggiyaṃ.	132	
PA_tika-vin13_t:1328	(Cha) idaṃ me, bhante, cīvaraṃ pubbe appavārito aññātakaṃ gahapatikaṃ upasaṅkamitvā vikappaṃ āpannaṃ nissaggiyaṃ.	132	
PA_tika-vin13_t:1329	(Ja) idaṃ me, bhante, cīvaraṃ pubbe appavārito aññātake gahapatike upasaṅkamitvā vikappaṃ āpannaṃ nissaggiyaṃ.	132	
PA_tika-vin13_t:1330	(Jha) idaṃ me, bhante, cīvaraṃ atirekatikkhattuṃ codanāya atirekachakkhattuṃ ṭhānena abhinipphāditaṃ nissaggiyaṃ.	133	
PA_tika-vin13_t:1331	(Ña) idaṃ me, bhante, kosiyamissakaṃ santhataṃ kārāpitaṃ nissaggiyaṃ.	133	
PA_tika-vin13_t:1332	(Ṭa) idaṃ me, bhante, suddhakāḷakānaṃ eḷakalomānaṃ santhataṃ kārāpitaṃ nissaggiyaṃ.	133	
PA_tika-vin13_t:1333	(Ṭha) idaṃ me, bhante, santhataṃ anādiyitvā tulaṃ odātānaṃ tulaṃ gocariyānaṃ kārāpitaṃ nissaggiyaṃ.	133	
PA_tika-vin13_t:1334	(Ḍa) idaṃ me, bhante, santhataṃ ūnakachabbassāni kārāpitaṃ aññatra bhikkhusammutiyā nissaggiyaṃ.	133	
PA_tika-vin13_t:1335	(Ḍha) idaṃ me, bhante, nisīdanasanthataṃ anādiyitvā purāṇasanthatassa sāmantā sugatavidatthiṃ kārāpitaṃ nissaggiyaṃ.	133	
PA_tika-vin13_t:1336	(Ṇa) imāni me, bhante, eḷakalomāni tiyojanaparamaṃ atikkāmitāni nissaggiyāni.	133	
PA_tika-vin13_t:1337	(Ta) imāni me, bhante, eḷakalomāni aññātikāya bhikkhuniyā dhovāpitāni nissaggiyāni.	133	
PA_tika-vin13_t:1338	(Tha) ahaṃ, bhante, rūpiyaṃ paṭiggahesiṃ, idaṃ me, bhante, nissaggiyaṃ, imāhaṃ saṅghassa nissajjāmi.	133	
PA_tika-vin13_t:1339	(Da) ahaṃ, bhante, nānappakārakaṃ rūpiyasaṃvohāraṃ samāpajjiṃ, idaṃ me, bhante, nissaggiyaṃ, imāhaṃ saṅghassa nissajjāmīti.	133	
PA_tika-vin13_t:1341	Nissajjitvāna āpattiṃ, deseyyātha gihiṃ vade;	134	
PA_tika-vin13_t:1342	“Jānāhima”nti iminā, so vadeyyāharāmi kiṃ.	134	
PA_tika-vin13_t:1344	Avatvāmanti telādiṃ, vade bhikkhūna kappiyaṃ;	134	
PA_tika-vin13_t:1345	Yaṃ āharati so tena, parivattetvāna kappiyaṃ.	134	
PA_tika-vin13_t:1347	Labbhaṃ ṭhapetvā dvepete, sesehi paribhuñjituṃ;	134	
PA_tika-vin13_t:1348	Tato aññena laddhopi, bhāgo tesaṃ na kappati.	134	
PA_tika-vin13_t:1350	Rukkhacchāyāpyantamaso, tannibbattā na kappati;	135	
PA_tika-vin13_t:1351	Nissaṭṭhaṃ paṭiladdhampi, ādito santhatattayaṃ.	135	
PA_tika-vin13_t:1353	No ce labhetha evaṃ so, imaṃ chaḍḍehi saṃsiyo;	135	
PA_tika-vin13_t:1354	Evampi bhikkhu chaḍḍeyya, no ce labhetha sammato.	135	
PA_tika-vin13_t:1356	Etāni dutiyo patto, saṅghe sesāni labbhare;	135	
PA_tika-vin13_t:1357	Saṅghekasmiṃ gaṇe vattuṃ, labbhaṃ bhāsantarenapi.	135	
PA_tika-vin13_t:1358	393. (Ka) ahaṃ, bhante, nānappakārakaṃ kayavikkayaṃ samāpajjiṃ, idaṃ me, bhante, nissaggiyaṃ.	135	
PA_tika-vin13_t:1359	(Kha) ayaṃ me, bhante, patto dasāhātikkanto nissaggiyo.	135	
PA_tika-vin13_t:1360	(Ga) ayaṃ me, bhante, patto ūnapañcabandhanena pattena cetāpito nissaggiyo, imāhaṃ saṅghassa nissajjāmīti.	136	
PA_tika-vin13_t:1362	Nissajjitvāna deseyya, āpattiṃ pattagāhakaṃ;	136	
PA_tika-vin13_t:1363	Sammannitvāna saṅghassa, pattantaṃ tassa dāpaye.	136	
PA_tika-vin13_t:1364	395. (Ka) idaṃ me, bhante, bhesajjaṃ sattāhātikkantaṃ nissaggiyaṃ.	136	
PA_tika-vin13_t:1365	(Kha) idaṃ me, bhante, vassikasāṭikacīvaraṃ atirekamāse sese gimhāne pariyiṭṭhaṃ, atirekaḍḍhamāse sese gimhāne katvā paridahitaṃ nissaggiyaṃ.	136	
PA_tika-vin13_t:1366	(Ga) idaṃ me, bhante, cīvaraṃ bhikkhussa sāmaṃ datvā acchinnaṃ nissaggiyaṃ.	136	
PA_tika-vin13_t:1367	(Gha) idaṃ me, bhante, cīvaraṃ sāmaṃ suttaṃ viññāpetvā tantavāyehi vāyāpitaṃ nissaggiyaṃ.	136	
PA_tika-vin13_t:1368	(Ṅa) idaṃ me, bhante, cīvaraṃ pubbe appavārito aññātakassa gahapatikassa tantavāye upasaṅkamitvā vikappaṃ āpannaṃ nissaggiyaṃ.	136	
PA_tika-vin13_t:1369	(Ca) idaṃ me, bhante, accekacīvaraṃ cīvarakālasamayaṃ atikkāmitaṃ nissaggiyaṃ.	136	
PA_tika-vin13_t:1370	(Cha) idaṃ me, bhante, cīvaraṃ atirekachārattaṃ vippavutthaṃ aññatra bhikkhusammutiyā nissaggiyaṃ.	137	
PA_tika-vin13_t:1371	(Ja) idaṃ me, bhante, jānaṃ saṅghikaṃ lābhaṃ pariṇataṃ attano pariṇāmitaṃ nissaggiyaṃ, imāhaṃ āyasmato nissajjāmīti.	137	
PA_tika-vin13_t:1372	396. Sesaṃ sabbaṃ yathāyogaṃ, ādimhi viya yojaye.	137	
PA_tika-vin13_t:1373	397. (Ka) ahaṃ, bhante, ekaṃ pācittiyāpattiṃ āpajjiṃ. Dve sambahulā pācittiyāpattiyo āpajjiṃ.	137	
PA_tika-vin13_t:1374	(Kha) gārayhaṃ, bhante, dhammaṃ āpajjiṃ asappāyaṃ pāṭidesanīyaṃ, taṃ paṭidesemīti. Tena “passasi, āvuso, taṃ dhamma”nti vattabbaṃ.	137	
PA_tika-vin13_t:1375	(Ga) ahaṃ, bhante, ekaṃ dukkaṭāpattiṃ āpajjiṃ. Dve sambahulā dukkaṭāpattiyo āpajjiṃ.	137	
PA_tika-vin13_t:1376	(Gha) ahaṃ, bhante, ekaṃ dubbhāsitāpattiṃ āpajjiṃ. Dve sambahulā dubbhāsitāpattiyo āpajjiṃ. Tā tumhamūle paṭidesemīti.	137	
PA_tika-vin13_t:1377_0	(Ṅa) “ahaṃ, bhante, dve nānāvatthukā thullaccayāpattiyo āpajjiṃ. Sambahulā nānāvatthukā	1377	
PA_tika-vin13_t:1377_1	thullaccayāpattiyo āpajjiṃ, tā tumhamūle paṭidesemī”ti vatvā tena “passasi, āvuso,	1377	
PA_tika-vin13_t:1377_2	tā āpattiyo”ti vutte “āma, bhante, passāmī”ti vatvā puna tena “āyatiṃ, āvuso, saṃvareyyāsī”ti	1377	
PA_tika-vin13_t:1377_3	vutte “sādhu suṭṭhu, bhante, saṃvarissāmī”ti vattabbaṃ.	1377	
PA_tika-vin13_t:1379	Adesanāgāminiyaṃ, anāpattiñca desitaṃ;	137	
PA_tika-vin13_t:1380	Nānā saṃvāsanissīmaṭṭhitānaṃ catupañcahi;	138	
PA_tika-vin13_t:1381	Manasā pakatattānaṃ, nānekāti na desayeti.	138	
PA_tika-vin13_t:1382	43. Chandadānaniddeso	138	
PA_tika-vin13_t:1383	Chandadānādīti –	138	
PA_tika-vin13_t:1385	Bheriṃ ghaṇṭiṃ patāḷetvā, kammappatte samāgate;	138	
PA_tika-vin13_t:1386	Saṅghe hareyya chandaṃ vā, pārisuddhiṃ pavāraṇaṃ.	138	
PA_tika-vin13_t:1388	Ekaṃ bhikkhuṃ upaggamma, nisīditvā ukkuṭikaṃ;	138	
PA_tika-vin13_t:1389	Añjaliṃ paggaṇhitvāna, dade chandaṃ vicakkhaṇo.	138	
PA_tika-vin13_t:1390	401. (Ka) “chandaṃ dammi, chandaṃ me hara, chandaṃ me ārocehī”ti vattabbaṃ.	139	
PA_tika-vin13_t:1391	(Kha) pārisuddhiṃ dentena “pārisuddhiṃ dammi, pārisuddhiṃ me hara, pārisuddhiṃ me ārocehī”ti vattabbaṃ.	139	
PA_tika-vin13_t:1393	Pārisuddhippadānena, sampādeti uposathaṃ;	139	
PA_tika-vin13_t:1394	Saṅghassa attano cāpi, sesakammaṃ vibādhati.	139	
PA_tika-vin13_t:1396	Chandadānena saṅghassa, dvayaṃ sādheti nattano;	139	
PA_tika-vin13_t:1397	Tasmā chandaṃ dadantena, dātabbā pārisuddhipi.	139	
PA_tika-vin13_t:1399	Hareyyeko bahūnampi, paramparā na hāraye;	139	
PA_tika-vin13_t:1400	Paramparāhaṭā chanda-pārisuddhi na gacchati.	140	
PA_tika-vin13_t:1401	405. Sabbūpacāraṃ katvāna, evaṃ deyyā pavāraṇā. “Pavāraṇaṃ dammi, pavāraṇaṃ me hara, pavāraṇaṃ me ārocehi, mamatthāya pavārehī”ti.	140	
PA_tika-vin13_t:1402_0	406. Ārocetvātha so saṅghaṃ, pavāreyyevamāgato. “Itthannāmo, bhante, saṅghaṃ pavāreti	1402	
PA_tika-vin13_t:1402_1	diṭṭhena vā sutena vā parisaṅkāya vā, vadatu taṃ saṅgho anukampaṃ upādāya, passanto paṭikarissatī”ti.	1402	
PA_tika-vin13_t:1404	Gahetvā pārisuddhiṃ vā, chandaṃ vāpi pavāraṇaṃ;	140	
PA_tika-vin13_t:1405	Hārako saṅghamappatvā, vibbhameyya mareyya vā.	140	
PA_tika-vin13_t:1407	Sāmaṇerādibhāvaṃ vā,	140	
PA_tika-vin13_t:1408	Paṭijāneyya nāhaṭā;	140	
PA_tika-vin13_t:1409	Patvā saṅghaṃ tathā heyya,	140	
PA_tika-vin13_t:1410	Āhaṭā hoti hārako.	141	
PA_tika-vin13_t:1412	Saṅghappatto pamatto vā, sutto nārocayeyya vā;	141	
PA_tika-vin13_t:1413	Anāpattiva sañcicca, nārocentassa dukkaṭanti.	141	
PA_tika-vin13_t:1414	44. Uposathaniddeso	141	
PA_tika-vin13_t:1415	Uposathoti –	141	
PA_tika-vin13_t:1417	Duve uposathā cātu-ddaso pannaraso iti;	141	
PA_tika-vin13_t:1418	Suttuddesamadhiṭṭhāna-pārisuddhivasā tayo.	141	
PA_tika-vin13_t:1420	Suttuddesova saṅghassa, adhiṭṭhānauposatho;	142	
PA_tika-vin13_t:1421	Puggalasseva sesānaṃ, pārisuddhiuposatho.	142	
PA_tika-vin13_t:1423	Pubbakicce ca karaṇe, pattakalle samānite;	142	
PA_tika-vin13_t:1424	Suttaṃ uddisati saṅgho, pañcadhā so vibhāvito.	142	
PA_tika-vin13_t:1426	Vināntarāyaṃ saṅkhepe-nuddeso vinivārito;	142	
PA_tika-vin13_t:1427	“Therova issaro dvīsu, uddesesvettha tīsu vā;	142	
PA_tika-vin13_t:1428	Visadesū”ti vuttattā, avattantepi vaṭṭati.	142	
PA_tika-vin13_t:1430	Āgaccheyyuṃ yadi samā, uddisante va thokikā;	143	
PA_tika-vin13_t:1431	Uddiṭṭhaṃ yaṃ suuddiṭṭhaṃ, sotabbamavasesakaṃ.	143	
PA_tika-vin13_t:1433	Uddiṭṭhamatte sakalā-yekaccāyuṭṭhitāya vā;	143	
PA_tika-vin13_t:1434	Pārisuddhiṃ kareyyesaṃ, santike bahukātha ce;	143	
PA_tika-vin13_t:1435	Katvā sabbavikappesu, pubbakiccaṃ punuddise.	143	
PA_tika-vin13_t:1437	Pannarasovāsikānaṃ, itarānaṃ sacetaro;	143	
PA_tika-vin13_t:1438	Samānetarenuvattantu, purimānaṃ sacedhikā;	143	
PA_tika-vin13_t:1439	Purimā anuvattantu, tesaṃ sesepyayaṃ nayo.	143	
PA_tika-vin13_t:1441	Pāṭipadovāsikānaṃ, itarānaṃ uposatho;	144	
PA_tika-vin13_t:1442	Samathokānaṃ sāmaggiṃ, mūlaṭṭhā dentu kāmato.	144	
PA_tika-vin13_t:1444	Bahi gantvāna kātabbo, no ce denti uposatho;	144	
PA_tika-vin13_t:1445	Deyyānicchāya sāmaggī, bahūsu bahi vā vaje.	144	
PA_tika-vin13_t:1447	Pāṭipadegantukānaṃ, evameva ayaṃ nayo;	144	
PA_tika-vin13_t:1448	Sāveyya suttaṃ sañcicca, assāventassa dukkaṭaṃ.	144	
PA_tika-vin13_t:1450	Sammajjituṃ padīpetuṃ, paññāpetuṃ dakāsanaṃ;	145	
PA_tika-vin13_t:1451	Na kareyya tathā kallo, mahātherena pesito.	145	
PA_tika-vin13_t:1452_0	421. Sammajjitvā padīpetvā, paṭṭhapetvā dakāsanaṃ. Gaṇañattiṃ ṭhapetvevaṃ, kattabbo	1452	
PA_tika-vin13_t:1452_1	tīhuposatho. “Suṇantu me āyasmantā, ajjuposatho pannaraso, yadāyasmantānaṃ pattakallaṃ,	1452	
PA_tika-vin13_t:1452_2	mayaṃ aññamaññaṃ pārisuddhiuposathaṃ kareyyāmā”ti.	1452	
PA_tika-vin13_t:1453	422. Ekaṃsaṃ cīvaraṃ katvā, nisīditvā ukkuṭikaṃ,. Therena añjaliṃ tevaṃ, paggayha samudīriyā. “Parisuddho ahaṃ āvuso, parisuddhoti maṃ dhārethā”ti, vade yāvatatīyakaṃ.	145	
PA_tika-vin13_t:1454	423. Samattapubbārambhena, te navenevamīriyā. “Parisuddho ahaṃ bhante, parisuddhoti maṃ dhārethā”ti, vade yāvatatīyakaṃ.	145	
PA_tika-vin13_t:1455	424. Dvīsu therena kattabbaṃ, katvevamīriyo navo. “Parisuddho ahaṃ āvuso, parisuddhoti maṃ dhārehī”ti tikkhattuṃ vattabbo.	145	
PA_tika-vin13_t:1457	Navena thero tikkhattuṃ, evamassa udīriyo;	145	
PA_tika-vin13_t:1458	“Parisuddho ahaṃ bhante, parisuddhoti maṃ dhārethā”ti.	145	
PA_tika-vin13_t:1459	426. Pubbakiccaṃ samāpetvā, adhiṭṭheyyevamekako. “Ajja me uposatho pannarasoti vā cātuddasoti vā adhiṭṭhāmī”ti vattabbaṃ, no cedhiṭṭheyya dukkaṭaṃ.	145	
PA_tika-vin13_t:1461	Yattha vasanti cattāro, tayo vā yadi vā duve;	146	
PA_tika-vin13_t:1462	Pārisuddhiṃ haritvāna, ekekassitarītare;	146	
PA_tika-vin13_t:1463	Taṃ taṃ uposathaṃ kayiruṃ, siyā āpatti dukkaṭaṃ.	146	
PA_tika-vin13_t:1465	Vagge samagge vaggoti, saññino vimatissa vā;	146	
PA_tika-vin13_t:1466	Dukkaṭaṃ karoto bhedā-dhippāyena thullaccayaṃ;	146	
PA_tika-vin13_t:1467	Vagge samaggenāpatti, samaggo iti saññino.	146	
PA_tika-vin13_t:1469	Ukkhittassa gahaṭṭhassa, sesānaṃ sahadhamminaṃ;	146	
PA_tika-vin13_t:1470	Pārājikassābhabbassa, sikkhānikkhittakassa ca.	147	
PA_tika-vin13_t:1472	Nisinnaparisāyañca, sabhāgāpattiko tathā;	147	
PA_tika-vin13_t:1473	Chandena parivutthena, pātimokkhaṃ na uddise.	147	
PA_tika-vin13_t:1475	Adesayitvānāpannaṃ, nāvikatvāna vematiṃ;	147	
PA_tika-vin13_t:1476	Nuposathepi vā kātuṃ, posatho na ca kappati.	147	
PA_tika-vin13_t:1478	Aṭṭhitoposathāvāsā, na vaje tadahū vinā;	147	
PA_tika-vin13_t:1479	Antarāyaṃ va saṅghaṃ vā-dhiṭṭhātuṃ sīmameva vāti.	147	
PA_tika-vin13_t:1480	45. Pavāraṇāniddeso	148	
PA_tika-vin13_t:1481	Pavāraṇāti –	148	
PA_tika-vin13_t:1483	Dvinnaṃ tiṇṇaṃ catunnañca, aññamaññappavāraṇā;	148	
PA_tika-vin13_t:1484	Ekassa ca adhiṭṭhānaṃ, sesā saṅghappavāraṇā.	148	
PA_tika-vin13_t:1486	Pubbakicce ca karaṇe, pattakalle samānite;	148	
PA_tika-vin13_t:1487	Ṭhapetvā ñattiṃ saṅghena, kattabbevaṃ pavāraṇā.	148	
PA_tika-vin13_t:1488	“Suṇātu me bhante saṅgho, ajja pavāraṇā pannarasī, yadi saṅghassa pattakallaṃ, saṅgho pavāreyyā”ti.	148	
PA_tika-vin13_t:1490	Ekaṃsaṃ cīvaraṃ katvā, nisīditvā ukkuṭikaṃ;	149	
PA_tika-vin13_t:1491	Therena añjaliṃ saṅgho, paggayha samudīriyo.	149	
PA_tika-vin13_t:1492_0	436. “Saṅghaṃ, āvuso, pavāremi diṭṭhena vā sutena vā parisaṅkāya vā, vadantu maṃ	1492	
PA_tika-vin13_t:1492_1	āyasmanto anukampaṃ upādāya, passanto paṭikarissāmi. Dutiyampi…pe… tatiyampi, āvuso,	1492	
PA_tika-vin13_t:1492_2	saṅghaṃ pavāremi diṭṭhena vā sutena vā parisaṅkāya vā, vadantu maṃ āyasmanto anukampaṃ	1492	
PA_tika-vin13_t:1492_3	upādāya, passanto paṭikarissāmī”ti.	1492	
PA_tika-vin13_t:1494	Pavārentesu theresu, nisajjukkuṭikaṃ navo;	149	
PA_tika-vin13_t:1495	Pavāreti sayaṃ yāva, ukkuṭikova acchatu.	149	
PA_tika-vin13_t:1496	438. Pubbārambhaṃ samāpetvā, navo saṅghamudīraye.	149	
PA_tika-vin13_t:1497_0	439. “Saṅghaṃ, bhante, pavāremi diṭṭhena vā sutena vā parisaṅkāya vā, vadantu maṃ	1497	
PA_tika-vin13_t:1497_1	āyasmanto anukampaṃ upādāya, passanto paṭikarissāmi. Dutiyampi…pe… tatiyampi, bhante,	1497	
PA_tika-vin13_t:1497_2	saṅghaṃ pavāremi diṭṭhena vā sutena vā parisaṅkāya vā, vadantu maṃ āyasmanto anukampaṃ	1497	
PA_tika-vin13_t:1497_3	upādāya, passanto paṭikarissāmī”ti.	1497	
PA_tika-vin13_t:1499	Dānena dhammasākacchā, kalahehi ca rattiyā;	149	
PA_tika-vin13_t:1500	Tevācikāya okāse-sati khepitabhāvato;	150	
PA_tika-vin13_t:1501	Antarāye dasavidhe, ñattiṃ vatvānurūpato.	150	
PA_tika-vin13_t:1502_0	441. “Suṇātu me bhante saṅgho, manussehi dānaṃ dentehi, dvīhi bhikkhūhi dhammaṃ sākacchantehi,	1502	
PA_tika-vin13_t:1502_1	kalahaṃ karontehi yebhuyyena ratti khepitā. Sace saṅgho tevācikaṃ pavāressati, appavāritova	1502	
PA_tika-vin13_t:1502_2	saṅgho bhavissati, athāyaṃ ratti vibhāyissati. Ayaṃ rājantarāyo, ayaṃ corantarāyo,	1502	
PA_tika-vin13_t:1502_3	ayaṃ agyantarāyo, ayaṃ udakantarāyo, ayaṃ manussantarāyo, ayaṃ amanussantarāyo, ayaṃ	1502	
PA_tika-vin13_t:1502_4	vāḷantarāyo, ayaṃ sarīsapantarāyo, ayaṃ jīvitantarāyo, ayaṃ brahmacariyantarāyo.	1502	
PA_tika-vin13_t:1502_5	Sace saṅgho tevācikaṃ pavāressati, appavāritova saṅgho bhavissati, athāyaṃ brahmacariyantarāyo	1502	
PA_tika-vin13_t:1502_6	bhavissati. Yadi saṅghassa pattakallaṃ, saṅgho dvevācikaṃ, ekavācikaṃ, samānavassikaṃ pavāreyyā”ti.	1502	
PA_tika-vin13_t:1504	Pavāreyyānurūpena, yathāṭhapitañattiyā;	150	
PA_tika-vin13_t:1505	Āgaccheyyuṃ yadi samā, ādikā cettha āhare.	150	
PA_tika-vin13_t:1506	443. Evaṃ ticatuvaggo ca, ñattiṃ vatvā pavāraye. “Suṇantu me āyasmantā, ajja pavāraṇā pannarasī, yadāyasmantānaṃ pattakallaṃ, mayaṃ aññamaññaṃ pavāreyyāmā”ti.	150	
PA_tika-vin13_t:1508	Ekaṃsaṃ cīvaraṃ katvā, nisīditvā ukkuṭikaṃ;	150	
PA_tika-vin13_t:1509	Therena añjaliṃ tevaṃ, paggayha samudīriyā.	150	
PA_tika-vin13_t:1510_0	445. “Ahaṃ, āvuso, āyasmante pavāremi diṭṭhena vā sutena vā parisaṅkāya vā, vadantu	1510	
PA_tika-vin13_t:1510_1	maṃ āyasmantā anukampaṃ upādāya, passanto paṭikarissāmi. Dutiyampi…pe… tatiyampi	1510	
PA_tika-vin13_t:1510_2	ahaṃ, āvuso, āyasmante pavāremi diṭṭhena vā sutena vā parisaṅkāya vā, vadantu maṃ	1510	
PA_tika-vin13_t:1510_3	āyasmantā anukampaṃ upādāya, passanto paṭikarissāmī”ti.	1510	
PA_tika-vin13_t:1511_0	Navenāpi “ahaṃ, bhante, āyasmante pavāremi diṭṭhena vā sutena vā parisaṅkāya vā,	1511	
PA_tika-vin13_t:1511_1	vadantu maṃ āyasmantā anukampaṃ upādāya, passanto paṭikarissāmi. Dutiyampi…pe… tatiyampi	1511	
PA_tika-vin13_t:1511_2	ahaṃ, bhante, āyasmante pavāremi diṭṭhena vā sutena vā parisaṅkāya vā, vadantu maṃ	1511	
PA_tika-vin13_t:1511_3	āyasmantā anukampaṃ upādāya, passanto paṭikarissāmī”ti.	1511	
PA_tika-vin13_t:1512	446. Dvīsu therena kattabbaṃ, navo katvevamīriyo.	151	
PA_tika-vin13_t:1513_0	447. “Ahaṃ, āvuso, āyasmantaṃ pavāremi diṭṭhena vā sutena vā parisaṅkāya vā, vadatu	1513	
PA_tika-vin13_t:1513_1	maṃ āyasmā anukampaṃ upādāya, passanto paṭikarissāmi. Dutiyampi…pe… tatiyampi ahaṃ,	1513	
PA_tika-vin13_t:1513_2	āvuso, āyasmantaṃ pavāremi diṭṭhena vā sutena vā parisaṅkāya vā, vadatu maṃ āyasmā	1513	
PA_tika-vin13_t:1513_3	anukampaṃ upādāya, passanto paṭikarissāmī”ti.	1513	
PA_tika-vin13_t:1514_0	Navenāpi “ahaṃ, bhante, āyasmantaṃ pavāremi diṭṭhena vā sutena vā parisaṅkāya vā,	1514	
PA_tika-vin13_t:1514_1	vadatu maṃ āyasmā anukampaṃ upādāya, passanto paṭikarissāmi. Dutiyampi…pe… tatiyampi	1514	
PA_tika-vin13_t:1514_2	ahaṃ, bhante, āyasmantaṃ pavāremi diṭṭhena vā sutena vā parisaṅkāya vā, vadatu maṃ	1514	
PA_tika-vin13_t:1514_3	āyasmā anukampaṃ upādāya, passanto paṭikarissāmī”ti.	1514	
PA_tika-vin13_t:1515	448. Pubbakiccaṃ samāpetvā, adhiṭṭheyyevamekako. “Ajja me pavāraṇā cātuddasīti vā pannarasīti vā adhiṭṭhāmī”ti vattabbaṃ.	151	
PA_tika-vin13_t:1517	Yasmiṃ vasanti vā pañca, cattāro vā tayo duve;	151	
PA_tika-vin13_t:1518	Pavāraṇaṃ haritvāna, ekekassitarītare.	151	
PA_tika-vin13_t:1520	Taṃ taṃ pavāraṇaṃ kayiruṃ,	152	
PA_tika-vin13_t:1521	Siyā āpatti dukkaṭaṃ;	152	
PA_tika-vin13_t:1522	Sesā uposathe vuttā,	152	
PA_tika-vin13_t:1523	Gāthāyo cettha āhare.	152	
PA_tika-vin13_t:1525	Pavāriteva saṅghamhi, pārisuddhiuposathaṃ;	152	
PA_tika-vin13_t:1526	Kareyya chinnavasso vā, avuttho vānupagato.	152	
PA_tika-vin13_t:1528	Cātumāsiniyā cāpi, kate saṅghenuposathe;	152	
PA_tika-vin13_t:1529	Vutthavassā pavāreyyuṃ, sace appatarā siyunti.	152	
PA_tika-vin13_t:1530	46. Saṃvaraniddeso	153	
PA_tika-vin13_t:1531	Saṃvaroti –	153	
PA_tika-vin13_t:1533	Cakkhusotādibhedehi, rūpasaddādigocare;	153	
PA_tika-vin13_t:1534	Abhijjhādomanassādi-ppavattiṃ vinivāraye.	153	
PA_tika-vin13_t:1536	Niggaṇheyya sakaṃ cittaṃ, kiṭṭhādiṃ viya duppasuṃ;	153	
PA_tika-vin13_t:1537	Satimā sampajāno ca, care sabbiriyāpatheti.	153	
PA_tika-vin13_t:1538	47. Suddhiniddeso	153	
PA_tika-vin13_t:1539	Suddhīti –	153	
PA_tika-vin13_t:1541	Desanā saṃvaro eṭṭhipaccavekkhaṇa bhedato;	154	
PA_tika-vin13_t:1542	Suddhī catubbidhā pātimokkhasaṃvarasammataṃ;	154	
PA_tika-vin13_t:1543	Desanāya visuddhattā, desanāsuddhi vuccati.	154	
PA_tika-vin13_t:1545	“Na punevaṃ karissa”nti, cittādhiṭṭhānasaṃvarā;	154	
PA_tika-vin13_t:1546	Vutto saṃvarasuddhīti, sujjhatindriyasaṃvaro.	154	
PA_tika-vin13_t:1548	Pahāyānesanaṃ dhammenuppādentassa eṭṭhiyā;	154	
PA_tika-vin13_t:1549	Suddhattā eṭṭhisuddhīti, vuttamājīvanissitaṃ.	154	
PA_tika-vin13_t:1551	Yoniso paṭisaṅkhāya, cīvaraṃ paṭisevati;	155	
PA_tika-vin13_t:1552	Evamādiyathāvutta-paccavekkhaṇasujjhanā;	155	
PA_tika-vin13_t:1553	Paccavekkhaṇasuddhīti, vuttaṃ paccayanissitanti.	155	
PA_tika-vin13_t:1554	48. Santosaniddeso	155	
PA_tika-vin13_t:1555	Santosoti –	155	
PA_tika-vin13_t:1557	Appena anavajjena, santuṭṭho sulabhena ca;	155	
PA_tika-vin13_t:1558	Mattaññū subharo hutvā, care saddhammagāravo.	155	
PA_tika-vin13_t:1560	Atītaṃ nānusocanto, nappajappamanāgataṃ;	156	
PA_tika-vin13_t:1561	Paccuppannena yāpento, santuṭṭhoti pavuccatīti.	156	
PA_tika-vin13_t:1562	49. Caturārakkhaniddeso	156	
PA_tika-vin13_t:1563	Caturakkhāti –	156	
PA_tika-vin13_t:1565	Buddhānussati mettā ca, asubhaṃ maraṇassati;	156	
PA_tika-vin13_t:1566	Ārakattādinārahaṃ, sammā sāmañca buddhato.	156	
PA_tika-vin13_t:1568	Sammāsambuddhaiti vānussati yā punappunaṃ;	156	
PA_tika-vin13_t:1569	Navabhede bhagavato, buddhānussati sā guṇe.	156	
PA_tika-vin13_t:1571	Sīmaṭṭhasaṅghe sīmaṭṭhadevatāsu ca issare;	157	
PA_tika-vin13_t:1572	Jane gocaragāmamhi, tatthupādāya mānuse.	157	
PA_tika-vin13_t:1574	Sabbasattesu sukhitā, hontāverātiādinā;	157	
PA_tika-vin13_t:1575	Paricchijja paricchijja, bhāvanā mettabhāvanā.	157	
PA_tika-vin13_t:1577	Vaṇṇasaṇṭhānaokāsa-disato paricchedato;	157	
PA_tika-vin13_t:1578	Vavatthapetvā kesādi-koṭṭhāse anupubbato.	157	
PA_tika-vin13_t:1580	Nātisīghañca saṇikaṃ, vikkhepaṃ paṭibāhayaṃ;	158	
PA_tika-vin13_t:1581	Paṇṇattiṃ samatikkamma, muñcantassānupubbato.	158	
PA_tika-vin13_t:1583	Vaṇṇaāsayasaṇṭhāna-gandhokāsehi bhāvanā;	158	
PA_tika-vin13_t:1584	Paṭikkūlāti koṭṭhāse, uddhumātādivatthusu;	158	
PA_tika-vin13_t:1585	Gahetvā asubhākāraṃ, pavattā bhāvanāsubhaṃ.	158	
PA_tika-vin13_t:1587	“Maraṇaṃ me bhavissati, jīvitaṃ ucchijjissati;	158	
PA_tika-vin13_t:1588	Maraṇaṃ maraṇaṃ vā”ti, bhāvayitvāna yoniso.	158	
PA_tika-vin13_t:1590	Vadhakassevupaṭṭhānā, sampattīnaṃ vipattito;	159	
PA_tika-vin13_t:1591	Upasaṃharato kāyabahusādhāraṇā tathā.	159	
PA_tika-vin13_t:1593	Āyudubbalato kālavavatthānassabhāvato;	159	
PA_tika-vin13_t:1594	Addhānassa paricchedā, bhāvanā maraṇassatīti.	159	
PA_tika-vin13_t:1595	50. Vipassanāniddeso	159	
PA_tika-vin13_t:1596	Vipassanāti –	159	
PA_tika-vin13_t:1598	Nāmarūpaṃ pariggayha, tato tassa ca paccayaṃ;	159	
PA_tika-vin13_t:1599	Hutvā abhāvatoniccā, udayabbayapīḷanā.	159	
PA_tika-vin13_t:1601	Dukkhā avasavattittā, anattāti tilakkhaṇaṃ;	160	
PA_tika-vin13_t:1602	Āropetvāna saṅkhāre, sammasanto punappunaṃ;	160	
PA_tika-vin13_t:1603	Pāpuṇeyyānupubbena, sabbasaṃyojanakkhayanti.	160	
PA_tika-vin13_t:1604	Nigamanakathā	160	
PA_tika-vin13_t:1606	Adhisīlādhicittānaṃ, adhipaññāya sikkhanā;	160	
PA_tika-vin13_t:1607	Bhikkhukiccamato khuddasikkhāyaṃ samudāhaṭā.	160	
PA_tika-vin13_t:1609	Mahato kittisaddassa, yassa lokavicārino;	160	
PA_tika-vin13_t:1610	Parissamo na sambhoti, mālutasseva niccaso.	161	
PA_tika-vin13_t:1612	Tena dhammasirīkena, tambapaṇṇiyaketunā;	161	
PA_tika-vin13_t:1613	Therena racitā dhammavinayaññupasaṃsitā.	161	
PA_tika-vin13_t:1615	Ettāvatāyaṃ niṭṭhānaṃ, khuddasikkhā upāgatā;	161	
PA_tika-vin13_t:1616	Pañcamattehi gāthānaṃ, satehi parimāṇatoti.	161	
PA_tika-vin13_t:1617	Khuddasikkhā niṭṭhitā.	161	
PA_tika-vin13_t:1618	Namo tassa bhagavato arahato sammāsambuddhassa	161	
PA_tika-vin13_t:1619	Khuddasikkhā-purāṇaṭīkā	161	
PA_tika-vin13_t:1620	Ganthārambhakathā	162	
PA_tika-vin13_t:1621	Yo ciraṃ dīghamaddhānaṃ, viditvā dukkhitaṃ janaṃ;	162	
PA_tika-vin13_t:1622	Tathāpi nāvabujjhantamanukampāya codito.	162	
PA_tika-vin13_t:1623	Bodhāya paṇidhiṃ katvā, patto sambodhimuttamaṃ;	162	
PA_tika-vin13_t:1624	Tassa pāde namassitvā, dhammaṃ saṅghañca sādhukaṃ.	162	
PA_tika-vin13_t:1625	Pubbācariyapādesu, ṭhapetvā sīsamattano;	162	
PA_tika-vin13_t:1626	Therena dhammasirinā, thirasīlena yā katā.	162	
PA_tika-vin13_t:1627	“Ādito upasampannasikkhitabba”ntiādinā;	162	
PA_tika-vin13_t:1628	Khuddasikkhā samāsena, tassā atthavinicchayaṃ.	162	
PA_tika-vin13_t:1629	Likhissāmi hitatthāya, ādikammikabhikkhunaṃ;	162	
PA_tika-vin13_t:1630	Tattha yuttaṃ gahetabbamayuttaṃ tujjhitabbakanti;	163	
PA_tika-vin13_t:1631	Ganthārambhakathāvaṇṇanā	163	
PA_tika-vin13_t:1632_0	(Ka) etthāha – katamā khuddasikkhā, kathaṃ sikkhitabbā, kasmā sikkhitabbā, ke sikkhanti,	1632	
PA_tika-vin13_t:1632_1	ke sikkhitasikkhāti? Vuccate – adhisīlaadhicittaadhipaññāvasena tisso sikkhā, ganthavasenettha	1632	
PA_tika-vin13_t:1632_2	saṅkhipitvā vuttattā taddīpano gantho “khuddasikkhā”ti vuccati, atha vā “khuddaṃ	1632	
PA_tika-vin13_t:1632_3	anelakaṃ madhupaṭala”ntiādīni viya sikkhākāmānaṃ madhuratāya khuddā ca tā sikkhā	1632	
PA_tika-vin13_t:1632_4	cāti khuddasikkhā, atha vā “khuddaputtamhi samaṇa posa ma”ntiādīsu viya bahuvidhattāpi	1632	
PA_tika-vin13_t:1632_5	khuddā ca tā sikkhitabbato sikkhā cāti khuddasikkhā. Adhisīlasikkhā panettha cārittavārittavasena	1632	
PA_tika-vin13_t:1632_6	duvidhampi sīlaṃ yathānusiṭṭhaṃ paṭipajjamānena tappaṭipakkhe kilese tadaṅgappahānavasena	1632	
PA_tika-vin13_t:1632_7	pajahantena sikkhitabbā, adhicittasikkhā pana yathāvuttesu ārammaṇesu abhiyogakaraṇavasena	1632	
PA_tika-vin13_t:1632_8	jhānappaṭipakkhānaṃ nīvaraṇagaṇānaṃ vikkhambhanappahānaṃ kurumānena sikkhitabbā,	1632	
PA_tika-vin13_t:1632_9	adhipaññāsikkhā pana yathānurūpaṃ samucchedavasena sānusaye kilese samucchindantena sikkhitabbā.	1632	
PA_tika-vin13_t:1633	Kasmā sikkhitabbāti ettha –	163	
PA_tika-vin13_t:1634	Jātiādīhi dukkhehi, anekehi upaddutaṃ;	163	
PA_tika-vin13_t:1635	Khandhalokaṃ jahitvāna, pattuṃ khemaṃ puraṃ sivaṃ.	163	
PA_tika-vin13_t:1636	Kalyāṇaputhujjanena saha satta sekkhā sikkhanti. Arahanto sikkhitasikkhā.	163	
PA_tika-vin13_t:1637	Ye vītamohā munipuṅgavassa;	163	
PA_tika-vin13_t:1638	Sissesu aggā muninā pasatthā;	163	
PA_tika-vin13_t:1639	Te tīsu sikkhāsu samattasikkhā;	163	
PA_tika-vin13_t:1640	Tato pare kena samattasikkhāti.	164	
PA_tika-vin13_t:1641_0	Āditoti ettha ādimhiyevāti attho, ādito paṭṭhāyāti vā. Upasampannena ca upasampannāya	1641	
PA_tika-vin13_t:1641_1	ca sikkhitabbaṃ upasampannasikkhitabbaṃ. Saha mātikāya samātikaṃ. Pubbe vuttappakāraṃ	1641	
PA_tika-vin13_t:1641_2	khuddasikkhaṃ pavakkhāmi ādarena, pakārena vā vakkhāmi ratanattayaṃ vanditvāti attho.	1641	
PA_tika-vin13_t:1641_3	Apica thero āditoti vacanena saddhāpabbajitānaṃ kulaputtānaṃ ālasiyadosena appaṭipajjantānaṃ	1641	
PA_tika-vin13_t:1641_4	aññāṇadosena aññathā paṭipajjantānaṃ saṃvegaṃ janeti. Kathaṃ? Atidullabhaṃ khaṇasamavāyaṃ	1641	
PA_tika-vin13_t:1641_5	paṭilabhitvā taṅkhaṇaṃ na kusītena vā niratthakakathāpasutena vā vītināmetabbaṃ,	1641	
PA_tika-vin13_t:1641_6	kiṃ kātabbaṃ? Ādito paṭṭhāya nirantarameva tīsu sikkhāsu ādaro janetabboti. Etthāha	1641	
PA_tika-vin13_t:1641_7	– kiṃ taṃ ratanattayaṃ nāma, yaṃ vanditvā thero khuddasikkhaṃ pavakkhatīti? Vuccate	1641	
PA_tika-vin13_t:1641_8	– buddharatanaṃ dhammaratanaṃ saṅgharatananti imāni tīṇi ratanāni. Tāni hi ratijananaṭṭhena	1641	
PA_tika-vin13_t:1641_9	“ratanānī”ti vuccanti. Apica –	1641	
PA_tika-vin13_t:1642	“Cittīkataṃ mahagghañca, atulaṃ dullabhadassanaṃ;	164	
PA_tika-vin13_t:1643	Anomasattaparibhogaṃ, ratanaṃ tena vuccatī”ti. –	164	
PA_tika-vin13_t:1644	Imissā gāthāya vasena ratanattho veditabbo.	164	
PA_tika-vin13_t:1645	Mātikāvaṇṇanā	164	
PA_tika-vin13_t:1646_0	(Kha-ja) idāni “samātika”nti vuttattā mātikaṃ tāva dassetuṃ “pārājikā ca cattāro”tiādi	1646	
PA_tika-vin13_t:1646_1	āraddhaṃ. Sabbasikkhānaṃ pana mūlabhūtattā adhisīlasikkhāva paṭhamaṃ vuttā. “Sīle	1646	
PA_tika-vin13_t:1646_2	patiṭṭhāyā”ti hi vuttaṃ. Tatrāpi mahāsāvajjattā, mūlacchejjavasena pavattanato ca	1646	
PA_tika-vin13_t:1646_3	sabbapaṭhamaṃ jānitabbāti pārājikāva paṭhamaṃ vuttāti. Idāni yathānikkhittāni mātikāpadāni	1646	
PA_tika-vin13_t:1646_4	paṭipāṭiyā vitthāretvā dassetuṃ “pārājikā ca cattāro”ti paṭhamapadaṃ uddhaṭaṃ, tassāyamattho	1646	
PA_tika-vin13_t:1646_5	– pārājikāti parājitā parājayamāpannā, sikkhāpadaṃ atikkamitvā teneva āpattiṃ āpajjitvā,	1646	
PA_tika-vin13_t:1646_6	tāya vā parājayamāpāditānametaṃ adhivacanaṃ, te pana cattāroti vuttaṃ hoti.	1646	
PA_tika-vin13_t:1647	1. Pārājikaniddesavaṇṇanā	164	
PA_tika-vin13_t:1648_0	1-2. Idāni te dassetuṃ “maggattaye”tiādi āraddhaṃ. Tattha manussāmanussatiracchānagatānaṃ	1648	
PA_tika-vin13_t:1648_1	vasena tisso itthiyo, tayo ubhatobyañjanakā, tayo paṇḍakā, tayo purisāti pārājikavatthubhūtānaṃ	1648	
PA_tika-vin13_t:1648_2	nimittānaṃ nissayā dvādasamattā honti, tesaṃ vaccamaggappassāvamaggamukhamaggavasena	1648	
PA_tika-vin13_t:1648_3	tayo maggā. Tattha manussitthiyā tayo, amanussitthiyā tayo, tiracchānagatitthiyā	1648	
PA_tika-vin13_t:1648_4	tayoti nava, tathā manussaubhatobyañjanakādīnaṃ. Manussapaṇḍakādīnaṃ pana vaccamaggamukhamaggavasena	1648	
PA_tika-vin13_t:1648_5	dve dve katvā cha, tathā manussapurisādīnanti sabbesaṃ vasena tiṃsa maggā honti.	1648	
PA_tika-vin13_t:1648_6	Te sabbe pariggahetvā idha “maggattaye”ti vuttaṃ, tasmiṃ maggattayeti attho. Anikkhittasikkhoti	1648	
PA_tika-vin13_t:1648_7	bhikkhubhāvato cavitukāmatācittena yathālakkhaṇaṃ apaccakkhātasikkhoti attho. Santhatasanthateti	1648	
PA_tika-vin13_t:1648_8	vatthādīsu yena kenaci santhate vā asanthate vā. Allokāseti maggattayassa pakativātena	1648	
PA_tika-vin13_t:1648_9	asamphuṭṭhappadese. Nimittanti aṅgajātaṃ. Saṃsanthataṃ vā asanthataṃ vāti attano	1648	
PA_tika-vin13_t:1648_10	aṅgajātaṃ vatthādīnaṃ aññatarena paṭicchannaṃ vā appaṭicchannaṃ vā. Upādiṇṇanti anaṭṭhakāyappasādaṃ.	16481	
PA_tika-vin13_t:1648_11	Vuttappakāre maggattaye pavesanto cuto pārājikoti sambandho. Naṭṭhakāyappasādaṃ pana	16481	
PA_tika-vin13_t:1648_12	pīḷakaṃ vā cammakhilaṃ vā lomaṃ vā pavesantassa dukkaṭaṃ, manussānaṃ pana jīvamānakasarīre	16481	
PA_tika-vin13_t:1648_13	akkhināsākaṇṇacchiddavatthikosesu satthakādīhi katavaṇe vā methunarāgena tilabījamattampi	16481	
PA_tika-vin13_t:1648_14	aṅgajātaṃ pavesantassa thullaccayaṃ, avasesasarīresu upakacchakādīsu ca dukkaṭaṃ.	16481	
PA_tika-vin13_t:1648_15	Tiracchānagatānaṃ hatthiassagoṇagadrabhaoṭṭhamahiṃsādīnaṃ nāsāya thullaccayaṃ, tathā	16481	
PA_tika-vin13_t:1648_16	tesaṃ vatthikosesu. Sabbesampi tiracchānagatānaṃ akkhikaṇṇavaṇesu dukkaṭaṃ, tathā	16481	
PA_tika-vin13_t:1648_17	tesaṃ avasesasarīresupi.	16481	
PA_tika-vin13_t:1649_0	Idāni pavesanaṃ nāma na kevalaṃ attupakkameneva hoti, bhikkhupaccatthikādīnaṃ pana	1649	
PA_tika-vin13_t:1649_1	vasena parūpakkamenāpi hoti, tatthāpi sevanacitte sati pārājiko hotīti dassanatthaṃ	1649	
PA_tika-vin13_t:1649_2	“atha vā”tiādi vuttaṃ. Tassattho – yo bhikkhu pavesanapaviṭṭhaṭhitauddhāraṇakkhaṇesu	1649	
PA_tika-vin13_t:1649_3	sādiyati, tasmiṃ khaṇe sevanacittaṃ upaṭṭhapeti, sopi pārājiko hoti. Yo pana bhikkhu	1649	
PA_tika-vin13_t:1649_4	sabbaso asādiyanto āsīvisamukhaṃ aṅgārakāsuñca paviṭṭhaṃ viya maññati, so nipparādho	1649	
PA_tika-vin13_t:1649_5	hoti. Ettha ṭhitaṃ nāma sukkavissaṭṭhisamayappavatti.	1649	
PA_tika-vin13_t:1650	Paṭhamaṃ.	165	
PA_tika-vin13_t:1651_0	3-4. Idāni dutiyaṃ dassetuṃ “ādiyeyyā”tiādimāha. “Ādiyeyyā”tiādīnaṃ padānaṃ “adinnaṃ	1651	
PA_tika-vin13_t:1651_1	theyyacittena bhave pārājiko”ti iminā sambandho. Ādiyeyyāti ārāmādiṃ abhiyuñjitvā	1651	
PA_tika-vin13_t:1651_2	yo bhikkhu gaṇheyya, so bhave pārājikoti attho. Evaṃ sesesupi. Hareyyāti vetanena	1651	
PA_tika-vin13_t:1651_3	vā mittabhāvena vā aññassa bhaṇḍaṃ haranto puna theyyacitte uppanne “sīse bhāraṃ	1651	
PA_tika-vin13_t:1651_4	theyyacitto āmasatī”tiādinā gaṇheyyāti attho. Avahareyyāti “upanikkhittaṃ bhaṇḍaṃ	1651	
PA_tika-vin13_t:1651_5	‘dehi me bhaṇḍa’nti vuccamāno ‘nāhaṃ gaṇhāmī”tiādinā avahareyya. Iriyāpathaṃ kopeyyāti	1651	
PA_tika-vin13_t:1651_6	“sahabhaṇḍahārakaṃ nessāmī”ti teneva purisena taṃ netuṃ tassa gamanapathaṃ vāretvā	1651	
PA_tika-vin13_t:1651_7	aññena maggena taṃ santajjetvā neti, evaṃ nentassa tassa purisassa paṭhamapāde thullaccayaṃ,	1651	
PA_tika-vin13_t:1651_8	dutiyapāduddhāre pārājikaṃ. “Thalaṭṭhaṃ bhaṇḍaṃ theyyacitto āmasatī”tiādinā ṭhānā	1651	
PA_tika-vin13_t:1651_9	cāveyya. Parikappitaṭṭhānaṃ vā suṅkaghātaṃ vā atikkāmento saṅketaṃ vītināmeyya. Yaṃ	1651	
PA_tika-vin13_t:1651_10	kiñci parapariggahitaṃ sassāmikaṃ bhaṇḍaṃ tehi sāmikehi kāyena vā vācāya vā na dinnanti adinnaṃ.	16511	
PA_tika-vin13_t:1652_0	Idāni na imināva ākārena avahārako pārājiko hoti, aññathāpi hotīti dassetuṃ “atha	1652	
PA_tika-vin13_t:1652_1	vā”tiādi vuttaṃ. Theyyāvahārako ca balāvahārako ca kusāvahārako ca paṭicchannāvahārako	1652	
PA_tika-vin13_t:1652_2	ca parikappāvahārako ca bhave pārājikoti sambandho. Tattha theyyāvahāro nāma sandhicchedādīhi	1652	
PA_tika-vin13_t:1652_3	vā kaṃsakūṭamānakūṭatulākūṭādīhi vā vañcetvā gahaṇaṃ. Pasayhāvahāro balāvahāro. Kusasaṅkamanaṃ	1652	
PA_tika-vin13_t:1652_4	katvā parakoṭṭhāsaggahaṇaṃ kusāvahāro. Parabhaṇḍaṃ paṃsuādinā paṭicchādetvā sāmikesu	1652	
PA_tika-vin13_t:1652_5	apassitvā gatesu paccāgantvā gahaṇaṃ paṭicchannāvahāro. Parikappāvahāro pana duvidho	1652	
PA_tika-vin13_t:1652_6	bhaṇḍokāsavasena. Tattha “sāṭako ce, gaṇhissāmi, suttañce, na gaṇhissāmī”ti bhaṇḍaṃ	1652	
PA_tika-vin13_t:1652_7	parikappetvā andhakāre pasibbakaṃ gaṇhāti. Tattha ce sāṭako hoti, uddhāreyeva pārājikaṃ.	1652	
PA_tika-vin13_t:1652_8	Sace suttaṃ hoti, rakkhati, puna “sutta”nti ñatvāpi “yaṃ laddhaṃ, taṃ gahetabba”nti	1652	
PA_tika-vin13_t:1652_9	uggaṇhanto uddhāreyeva pārājikaṃ, ayaṃ bhaṇḍaparikappo. Okāsaparikappo gabbhadvārappamukhavihārādīnaṃ	1652	
PA_tika-vin13_t:1652_10	vasena paricchedaṃ karoti “sace maṃ etthantare passanti, dassāmi, no ce passanti,	16521	
PA_tika-vin13_t:1652_11	gaṇhitvā gacchāmī”ti, tassa taṃ parikappitaparicchedaṃ atikkamantassa padavārena	16521	
PA_tika-vin13_t:1652_12	pārājikaṃ veditabbaṃ, ayaṃ okāsaparikappo.	16521	
PA_tika-vin13_t:1653_0	Idāni imasmiṃ adinnādāne vinicchayanayaṃ dassetuṃ “bhaṇḍakālagghadesehī”tiādi vuttaṃ.	1653	
PA_tika-vin13_t:1653_1	Etthāti adinnādāne. Nicchayoti vinicchayo kātabboti attho. Tattha kenaci bhikkhunā	1653	
PA_tika-vin13_t:1653_2	“mayā idaṃ nāma bhaṇḍaṃ theyyacittena gahita”nti vutte vinayadharena sahasāva taṃ	1653	
PA_tika-vin13_t:1653_3	āpattiṃ anāropetvā tassa bhaṇḍassa sāmikaassāmikabhāvaṃ upaparikkhitvā yadi sassāmikaṃ,	1653	
PA_tika-vin13_t:1653_4	tassa bhaṇḍassa agghavasena āpattiyā kāretabbo. Sace nirālayakāle gahitaṃ, pārājikena	1653	
PA_tika-vin13_t:1653_5	na kāretabbo, ayaṃ bhaṇḍavasena vinicchayo.	1653	
PA_tika-vin13_t:1654_0	Kāloti avahārakālo. Tadeva hi bhaṇḍaṃ kadāci mahagghaṃ hoti, kadāci appagghaṃ, tasmā	1654	
PA_tika-vin13_t:1654_1	yasmiṃ kāle avahaṭaṃ, tasmiṃ kāle yo tassa aggho, tena agghena āpattiyā kāretabbo,	1654	
PA_tika-vin13_t:1654_2	ayaṃ kālavasena vinicchayo.	1654	
PA_tika-vin13_t:1655_0	Agghoti bhaṇḍaggho. Navabhaṇḍassa hi yo aggho, so pacchā parihāyati, tasmā sabbadā	1655	
PA_tika-vin13_t:1655_1	bhaṇḍaṃ pakatiagghavaseneva na kāretabbaṃ, ayaṃ agghavasena vinicchayo. Desoti avahāradeso.	1655	
PA_tika-vin13_t:1655_2	Bhaṇḍuṭṭhānadese hi bhaṇḍaṃ appagghaṃ hoti, aññattha mahagghaṃ, tasmā yasmiṃ dese	1655	
PA_tika-vin13_t:1655_3	bhaṇḍaṃ avahaṭaṃ, tasmiṃyeva dese agghena kāretabbo, ayaṃ desavasena vinicchayo.	1655	
PA_tika-vin13_t:1656	Paribhogenapi sāṭakādikassa bhaṇḍassa aggho parihāyati, tasmā tassa paribhogavasena parihīnāparihīnabhāvo upaparikkhitabbo, ayaṃ paribhogavasena vinicchayo.	165	
PA_tika-vin13_t:1657	Dutiyaṃ.	165	
PA_tika-vin13_t:1658_0	5. Idāni tatiyaṃ dassetuṃ “manussaviggaha”ntiādi āraddhaṃ. Tattha manussaviggahanti	1658	
PA_tika-vin13_t:1658_1	paṭisandhiviññāṇena saddhiṃ uppannaṃ kalalarūpaṃ ādiṃ katvā pakatiyā vīsativassasatāyukassa	1658	
PA_tika-vin13_t:1658_2	sattassa yāva maraṇakālā etthantare anupubbena vuddhippatto attabhāvo, eso manussaviggaho	1658	
PA_tika-vin13_t:1658_3	nāma, evarūpaṃ manussaviggahanti attho. Ciccāti vadhakacetanāvasena sañcetetvā pakappetvā	1658	
PA_tika-vin13_t:1658_4	abhivitaritvā vītikkamoti attho. Jīvitā vā viyojayeti vuttappakāraṃ manussaviggahaṃ	1658	
PA_tika-vin13_t:1658_5	kalalakālepi tāpanamaddanehi vā bhesajjasampadānena vā tato vā uddhampi tadanurūpena	1658	
PA_tika-vin13_t:1658_6	upakkamena santativikopanavasena yo jīvitā viyojeyya, so cuto bhaveti sambandho.	1658	
PA_tika-vin13_t:1658_7	Kiñca bhiyyo – “satthahārakaṃ vā”tiādi vuttaṃ. Ettha haratīti hārakaṃ, kiṃ harati?	1658	
PA_tika-vin13_t:1658_8	Jīvitaṃ, haritabbanti vā hārakaṃ, upanikkhipitabbanti attho, satthañca taṃ hārakañcāti	1658	
PA_tika-vin13_t:1658_9	satthahārakaṃ. Assāti manussaviggahassa. Yathā manussaviggaho icchiticchitakkhaṇe	1658	
PA_tika-vin13_t:1658_10	taṃ asiādisatthaṃ paṭilabhati, tathā sayaṃ maraṇacetano maraṇādhippāyo hutvā upanikkhipeyya.	16581	
PA_tika-vin13_t:1658_11	Sopi cuto bhaveti attho. Etena thāvarappayogaṃ dasseti.	16581	
PA_tika-vin13_t:1659_0	6-7. Idāni “maraṇavaṇṇaṃ vā saṃvaṇṇeyyā”tiādividhiṃ dassetuṃ “gāheyya maraṇūpāyaṃ,	1659	
PA_tika-vin13_t:1659_1	vadeyya maraṇe guṇa”nti vuttaṃ. Tattha “satthaṃ vā āhara, visaṃ vā khāda, rajjuyā	1659	
PA_tika-vin13_t:1659_2	vā ubbandhitvā kālaṃ karohī”tiādinā nayena maraṇatthāya upāyaṃ gāheyya. Maraṇasaṃvaṇṇanā	1659	
PA_tika-vin13_t:1659_3	panettha bahuvidhā “kāyena saṃvaṇṇeti, vācāya kāyavācāya dūtena lekhāya vā saṃvaṇṇetī”ti	1659	
PA_tika-vin13_t:1659_4	vuttattā. Tattha kāyena saṃvaṇṇeti nāma kāyena viññāpeti. “Yo papāte papatanādīni	1659	
PA_tika-vin13_t:1659_5	katvā marati, so dhanaṃ vā labhati, yasaṃ vā labhati, saggaṃ vā gacchatī”tiādinā	1659	
PA_tika-vin13_t:1659_6	nayena saṃvaṇṇeti, āpatti dukkaṭassa. Tassa vacanaṃ sutvā koci “marissāmī”ti dukkhaṃ	1659	
PA_tika-vin13_t:1659_7	vedanaṃ uppādeti, thullaccayaṃ. Marati ce, pārājikaṃ. Evaṃ sesesupi. Dūtena saṃvaṇṇanāyaṃ	1659	
PA_tika-vin13_t:1659_8	pana dūtassa sāsanaṃ ārocāpeti “evaṃ ārocehī”ti, “yo evaṃ marati, so dhanaṃ vā labhatī”ti	1659	
PA_tika-vin13_t:1659_9	sabbaṃ purimasadisameva. Lekhāya saṃvaṇṇeti nāma giripabbatapurāṇādilekhaṃ likhati,	1659	
PA_tika-vin13_t:1659_10	“yo evaṃ maratī”tiādi vuttanayameva. Etthāpi yo maraṇūpāyaṃ vā gāheyya, maraṇe vā	16591	
PA_tika-vin13_t:1659_11	guṇaṃ vadeyya, so cuto bhaveti sambandho.	16591	
PA_tika-vin13_t:1660_0	Idāni pana imassa manussaviggahassa chabbidhe payoge dassetuṃ “payogā”tiādi āraddhaṃ.	1660	
PA_tika-vin13_t:1660_1	Sāhatthikanissaggikaāṇattikathāvaraiddhimayavijjāmayānaṃ vasena tassa manussaviggahassa	1660	
PA_tika-vin13_t:1660_2	chappayogāti adhippāyo. Tattha sāhatthikoti sayaṃ mārentassa kāyena vā kāyappaṭibaddhena	1660	
PA_tika-vin13_t:1660_3	vā paharaṇaṃ. Nissaggikoti dūre ṭhitaṃ māretukāmassa kāyādīhi ususattiyantapāsāṇādīnaṃ	1660	
PA_tika-vin13_t:1660_4	nissajjanaṃ. Āṇattikoti “asukaṃ nāma mārehī”ti aññaṃ āṇāpentassa āṇāpanaṃ. Thāvaroti	1660	
PA_tika-vin13_t:1660_5	opātakkhaṇanaṃ, apassenasaṃvidhānaṃ, asiādīnaṃ upanikkhipanaṃ, taḷākādīsu visasampayojanaṃ,	1660	
PA_tika-vin13_t:1660_6	rūpūpahāroti evamādi. Kammavipākajāya iddhiyā payojanaṃ iddhipayogaṃ. Māraṇatthāya	1660	
PA_tika-vin13_t:1660_7	vijjānaṃ parijappanaṃ vijjāmayoti.	1660	
PA_tika-vin13_t:1661_0	Idāni imesu chasu payogesu āṇattiyaṃ saṅketavisaṅketataṃ dassetuṃ “kālavatthāvudhiriyāpathā”tiādimāha.	1661	
PA_tika-vin13_t:1661_1	Tattha kāloti pubbaṇhasāyanhādikālo ca yobbanathāvariyādikālopi ca. Imesu yaṃ kiñci	1661	
PA_tika-vin13_t:1661_2	kālaṃ niyametvā “imasmiṃ nāma kāle mārehī”ti āṇatto sace tasmiṃyeva kāle māreti,	1661	
PA_tika-vin13_t:1661_3	āṇattikkhaṇeyeva pārājikaṃ. Sace niyamitakālato pure vā pacchā vā māreti, āṇāpako	1661	
PA_tika-vin13_t:1661_4	muccati. Vatthūti māretabbo puggalo. Sace āṇatto tameva māreti, āṇāpakassa āṇattikkhaṇeyeva	1661	
PA_tika-vin13_t:1661_5	pārājikaṃ. Atha aññaṃ māreti, āṇāpako muccati. Evaṃ sesesupi vuttanayeneva vinicchayo	1661	
PA_tika-vin13_t:1661_6	veditabbo. Āvudhanti asiādi. Iriyāpathoti māretabbassa gamanaṃ vā nisajjā vāti evamādiko.	1661	
PA_tika-vin13_t:1661_7	Kiriyāvisesoti vijjhanaṃ vā chedanaṃ vā bhedanaṃ vā sūlāropanaṃ vāti evamādiko. Okāsoti	1661	
PA_tika-vin13_t:1661_8	gāmo vā vanaṃ vā gehaṃ vāti evamādiko. Imesu yathā yathā vadhako āṇatto, tathā tathā	1661	
PA_tika-vin13_t:1661_9	kate āṇāpakassa āpatti, aññathā kate visaṅketo hoti. Āṇattiyaṃ pana ayaṃ viseso “adhiṭṭhāyāti	1661	
PA_tika-vin13_t:1661_10	adhiṭṭhahitvā āṇāpeti ‘evaṃ vijjha, evaṃ pahara, evaṃ ghātehī”ti vuttāya pāḷiyā labbhatīti ñātabbo.	16611	
PA_tika-vin13_t:1662	Tatiyaṃ.	166	
PA_tika-vin13_t:1663_0	8-9. Idāni catutthaṃ dassetuṃ “jhānādibheda”ntiādimāha. Tassattho – “jhānaṃ vimokkho	1663	
PA_tika-vin13_t:1663_1	samādhi samāpatti ñāṇadassanaṃ maggabhāvanā phalasacchikiriyā kilesappahānaṃ vinīvaraṇatā	1663	
PA_tika-vin13_t:1663_2	cittassa suññāgāre abhiratī”ti evaṃ vuttaṃ uttarimanussadhammaṃ attani natthitāya	1663	
PA_tika-vin13_t:1663_3	nosantaṃ “mayi atthī”ti attani vā taṃ “ahaṃ ettha sandissāmī”ti attānaṃ vā tattha	1663	
PA_tika-vin13_t:1663_4	upanetvā dīpento cuto bhave. Koṭṭhāsaṃ vāti ettha “jhānalābhī, vimokkhalābhī, samādhilābhī,	1663	
PA_tika-vin13_t:1663_5	samāpattilābhīmhī”ti evamādinā nayena koṭṭhāsato vāti attho. Ekekaṃ vāti “paṭhamassa	1663	
PA_tika-vin13_t:1663_6	jhānassa lābhī, dutiyassa jhānassa lābhīmhī”ti evamādinā nayena ekekaṃ vāti attho.	1663	
PA_tika-vin13_t:1663_7	“Atītabhave sotāpannomhī”ti vadato atītabhavaṃ sandhāya kathitattā pārājikaṃ natthi,	1663	
PA_tika-vin13_t:1663_8	tasmā “paccuppannabhavassita”nti vuttaṃ, tassa paccuppannabhavanissitaṃ katvāti attho.	1663	
PA_tika-vin13_t:1663_9	Aññāpadesarahitanti “yo te vihāre vasati, so bhikkhu paṭhamassa jhānassa lābhī”tiādinā	1663	
PA_tika-vin13_t:1663_10	nayena aññāpadesaṃ vināti attho. Evaṃ dīpento hi thullaccayamāpajjati. Dīpentoti	16631	
PA_tika-vin13_t:1663_11	“paṭhamaṃ jhānaṃ samāpajjiṃ, samāpajjāmi, samāpanno, paṭhamassa jhānassa lābhīmhi,	16631	
PA_tika-vin13_t:1663_12	vasīmhi, sacchikataṃ assā”ti evamādinā nayena dīpentoti attho. “Adhigato”ti māno	16631	
PA_tika-vin13_t:1663_13	adhimāno, so yassa natthi, so anadhimāniko. Kena evaṃ dīpentoti ce? Taṃ dassetuṃ	16631	
PA_tika-vin13_t:1663_14	“kāyena vācā”tiādi vuttaṃ, kāyena vā vācāya vā tadubhayena vāti attho. Viññattipatheti	16631	
PA_tika-vin13_t:1663_15	yattha ṭhito manussajātiko gahaṭṭho vā pabbajito vā tassa vacanaṃ pakatisotena sutvā	16631	
PA_tika-vin13_t:1663_16	samanantarameva “imaṃ nāma esa vadatī”ti jānāti, tattha ṭhatvā dīpento cuto bhave,	16631	
PA_tika-vin13_t:1663_17	na devabrahmādīsu aññatarena ñāteti attho.	16631	
PA_tika-vin13_t:1664	Catutthaṃ.	166	
PA_tika-vin13_t:1665_0	10. Idāni catunnampi sādhāraṇavinicchayaṃ vattuṃ “pārājikete cattāro”tiādimāha. Tatthāyaṃ	1665	
PA_tika-vin13_t:1665_1	saṅkhepo – cattāropi ete pārājikā “ekakammaṃ ekuddeso samasikkhatā”ti evaṃ vuttasaṃvāsassa	1665	
PA_tika-vin13_t:1665_2	abhabbatāya asaṃvāsā, yathāpure pubbe gihikāle ca anupasampannakāle ca asaṃvāsikā,	1665	
PA_tika-vin13_t:1665_3	evaṃ pacchā pārājikaṃ āpannāpi asaṃvāsāti. Kiñca bhiyyo – abhabbā bhikkhubhāvāya	1665	
PA_tika-vin13_t:1665_4	puna tena attabhāvena upasampadāya avatthutāya upasampannā bhavitumpi abhabbāti attho.	1665	
PA_tika-vin13_t:1665_5	Kiṃ viyāti ce? Sīsacchinnova jīvituṃ, yathāpi sīsacchinno tena attabhāvena puna jīvituṃ	1665	
PA_tika-vin13_t:1665_6	abhabbo, evamime cattāroti adhippāyo.	1665	
PA_tika-vin13_t:1666_0	11. Idāni imesu catūsu pārājikesu ye pariyāyāṇattīhi sambhavanti, te dassetuṃ “pariyāyo	1666	
PA_tika-vin13_t:1666_1	cā”tiādi vuttaṃ. Tattha pariyāyoti maraṇādhippāyassa kāyapayogo vā vacīpayogo vā.	1666	
PA_tika-vin13_t:1666_2	Tasmā “yo īdise muhutte satthaṃ vā āharitvā visaṃ vā khāditvā sobbhādīsu vā papatitvā	1666	
PA_tika-vin13_t:1666_3	marati, so dhanaṃ vā labhati, yasaṃ vā labhatī”tiādinā nayena maraṇaṃ abhinandanto	1666	
PA_tika-vin13_t:1666_4	“idaṃ sutvā yo koci maratū”ti yo pariyāyena vadati, taṃ sutvā sace koci tathā marati,	1666	
PA_tika-vin13_t:1666_5	pārājikaṃ. Niyamitena pana yaṃ sandhāya vuttaṃ, tasseva maraṇe pārājikaṃ. Āṇatti	1666	
PA_tika-vin13_t:1666_6	pana vuttatthāyeva. Tatiye manussaviggahapārājike labbhatīti sambandho. Dutiye pana	1666	
PA_tika-vin13_t:1666_7	adinnādāne āṇatti eva labbhati, na pariyāyoti attho. Kasmā naṃ pariyāyena nāpajjatīti?	1666	
PA_tika-vin13_t:1666_8	Yathā manussaviggahe “maraṇavaṇṇaṃ vā saṃvaṇṇeyyā”ti vuttaṃ, tathā idha adinnādāne	1666	
PA_tika-vin13_t:1666_9	“vaṇṇaṃ vā saṃvaṇṇeyyā”ti avuttattā. Sesesūti paṭhamacatutthesu pariyāyāṇattidvayaṃ	1666	
PA_tika-vin13_t:1666_10	na labbhatīti attho.	16661	
PA_tika-vin13_t:1667	12. Idāni catūsupi yathāsambhavaṃ aṅgabhedaṃ dassetuṃ “sevetukāmatācitta”ntiādi vuttaṃ. Tattha methunadhammassāti methunadhammapārājikassa. Budhāti vinayadharā.	166	
PA_tika-vin13_t:1668_0	13. Manussasanti manussasantakatā. Etena petatiracchānagatapariggahesu anāpattīti	1668	
PA_tika-vin13_t:1668_1	dīpitaṃ hoti. Tathāsaññīti manussasantakavasena parapariggahitasaññīti attho. Vatthuno	1668	
PA_tika-vin13_t:1668_2	garutāti pañcamāsakaṃ vā atirekapañcamāsakaṃ vā tadagghanakaṃ bhaṇḍaṃ vā hotīti attho.	1668	
PA_tika-vin13_t:1668_3	Avahāro cāti pañcavīsatiyā avahāresu yena kenaci avahāro hotīti attho. Adinnādānahetuyoti	1668	
PA_tika-vin13_t:1668_4	adinnādānapārājikassa etāni pañca aṅgānīti adhippāyo.	1668	
PA_tika-vin13_t:1669_0	14. Pāṇo mānussakoti manussajātikapāṇo. Tasmiṃ pāṇe pāṇasaññitā. Ghātacetanāti vadhakacetanā.	1669	
PA_tika-vin13_t:1669_1	Payogoti taṃsamuṭṭhito sāhatthikādīnaṃ channaṃ payogānaṃ aññatarapayogo. Tena payogena	1669	
PA_tika-vin13_t:1669_2	maraṇaṃ. Pañcete vadhahetuyoti manussaviggahapārājikassa pañca aṅgānīti attho.	1669	
PA_tika-vin13_t:1670_0	15. Asantatāti uttarimanussadhammassa attani asantatā cāti attho. Pāpamicchatāyārocanāti	1670	
PA_tika-vin13_t:1670_1	iminā yo kevalaṃ pāpamicchataṃ vinā mandattā momūhattā bhaṇati, tassa anāpattīti	1670	
PA_tika-vin13_t:1670_2	dīpitaṃ hoti. Tassāti yassa āroceti, tassa manussajātitā ca. “Yo te vihāre vasati,	1670	
PA_tika-vin13_t:1670_3	so bhikkhu arahā”tiādinā nāññāpadeso ca. Tadevāti tadā eva taṅkhaṇeyeva jānanaṃ.	1670	
PA_tika-vin13_t:1670_4	Asantadīpaneti uttarimanussadhammārocanapārājiketi attho.	1670	
PA_tika-vin13_t:1671_0	16. Idāni “pārājikā ca cattāro”ti ettha ca-saddena saṅgahitehi saddhiṃ samodhānetvā	1671	
PA_tika-vin13_t:1671_1	dassetuṃ “asādhāraṇā cattāro”tiādi vuttaṃ. Tattha ubbhajāṇumaṇḍalikā vajjappaṭicchādikā	1671	
PA_tika-vin13_t:1671_2	ukkhittānuvattikā aṭṭhavatthukāti ime cattāro bhikkhunīnaṃ bhikkhūhi asādhāraṇā nāma.	1671	
PA_tika-vin13_t:1671_3	Etāsu ubbhajāṇumaṇḍalikā nāma yā kāyasaṃsaggarāgena avassutā teneva rāgena avassutassa	1671	
PA_tika-vin13_t:1671_4	manussapurisassa akkhakānaṃ adho, jāṇumaṇḍalānaṃ kapparānañca upari yena kenaci sarīrāvayavena	1671	
PA_tika-vin13_t:1671_5	āmasanādiṃ sādiyati, tassā adhivacanaṃ. Yā pana bhikkhunī aññissā bhikkhuniyā pārājikasaṅkhātaṃ	1671	
PA_tika-vin13_t:1671_6	vajjaṃ jānaṃ paṭicchādeti, sā vajjappaṭicchādikā nāma. Samaggena pana saṅghena ukkhittaṃ	1671	
PA_tika-vin13_t:1671_7	bhikkhuṃ yā bhikkhunī yaṃdiṭṭhiko so hoti, tassā diṭṭhiyā gahaṇavasena anuvattati,	1671	
PA_tika-vin13_t:1671_8	sā ukkhittānuvattikā nāma. Yā pana kāyasaṃsaggarāgena tintā tathāvidhasseva purisassa	1671	
PA_tika-vin13_t:1671_9	hatthaggahaṇaṃ vā saṅghāṭikaṇṇaggahaṇaṃ vā sādiyati, kāyasaṃsaggasaṅkhātassa asaddhammassa	1671	
PA_tika-vin13_t:1671_10	paṭisevanatthāya purisassa hatthapāse santiṭṭhati vā, tattha ṭhatvā sallapati vā,	16711	
PA_tika-vin13_t:1671_11	saṅketaṃ vā gacchati, purisassa āgamanaṃ vā sādiyati, kenaci vā paṭicchannokāsaṃ	16711	
PA_tika-vin13_t:1671_12	pavisati, hatthapāse ṭhatvā kāyaṃ upasaṃharati, ayaṃ aṭṭhavatthukā nāmāti veditabbā.	16711	
PA_tika-vin13_t:1672_0	Abhabbakā ekādasāti ettha paṇḍako theyyasaṃvāsako titthiyapakkantako tiracchānagato	1672	
PA_tika-vin13_t:1672_1	mātughātako pitughātako arahantaghātako bhikkhunidūsako saṅghabhedako lohituppādako	1672	
PA_tika-vin13_t:1672_2	ubhatobyañjanakoti ime ekādasa abhabbapuggalā nāma. Vibbhantā bhikkhunīti yadā bhikkhunī	1672	
PA_tika-vin13_t:1672_3	vibbhamitukāmā hutvā setavatthaṃ vā kāsāyameva vā gihinivāsanākārena nivāseti, tadā	1672	
PA_tika-vin13_t:1672_4	pārājikamāpannā nāma hoti, puna upasampadaṃ na labhati, sā ca pārājikāti attho. Mudupiṭṭhiko	1672	
PA_tika-vin13_t:1672_5	nāma kataparikammāya mudukāya piṭṭhiyā samannāgato. So ettāvatā na pārājiko, atha	1672	
PA_tika-vin13_t:1672_6	kho yadā anabhiratiyā pīḷito attano aṅgajātaṃ attano mukhamaggavaccamaggesu aññataraṃ	1672	
PA_tika-vin13_t:1672_7	paveseti, tadā pārājiko hoti.	1672	
PA_tika-vin13_t:1673_0	17-18. Lambīti aṅgajātassa dīghattā evaṃ vutto. Sopi yadā anabhiratiyā pīḷito attano	1673	
PA_tika-vin13_t:1673_1	aṅgajātaṃ attano mukhe vā vaccamagge vā paveseti, tadā pārājiko hoti. Mukhena gaṇhantoti	1673	
PA_tika-vin13_t:1673_2	ettha yo anabhiratiyā pīḷito parassa suttassa vā pamattassa vā aṅgajātaṃ attano mukhena	1673	
PA_tika-vin13_t:1673_3	gaṇhāti, so cāti attho. Tatthevāti parassa aṅgajātevāti attho. Yo anabhiratiyā pīḷito	1673	
PA_tika-vin13_t:1673_4	parassa aṅgajātaṃ kammaniyaṃ disvā attano vaccamaggena tassa upari nisīdati, taṃ	1673	
PA_tika-vin13_t:1673_5	attano vaccamaggaṃ paveseti, so cāti attho. Ete cattāro anulomikā methunassāti sambandho.	1673	
PA_tika-vin13_t:1673_6	Kathamiti ce? Magge maggappavesanasadisatāya, na ubhinnaṃ rāgavasena sadisabhāvūpagatānaṃ	1673	
PA_tika-vin13_t:1673_7	dvayaṃdvayasamāpattisadisatāya. Idhāgatā cattāroti methunadhammādivasena pārājikā	1673	
PA_tika-vin13_t:1673_8	cattāro cāti evaṃ samodhānato catuvīsati pārājikāti attho.	1673	
PA_tika-vin13_t:1674_0	Etthāha – mātughātakapitughātakaarahantaghātakā tatiyapārājikaṃ āpannā, bhikkhunidūsako	1674	
PA_tika-vin13_t:1674_1	lambīādayo cattāro paṭhamapārājikaṃ āpannāyevāti katvā kuto catuvīsatīti? Adhippāyo	1674	
PA_tika-vin13_t:1674_2	panettha atthi, mātughātakādayo hi cattāro idha anupasampannāyeva adhippetā, lambīādayo	1674	
PA_tika-vin13_t:1674_3	cattāro kiñcāpi paṭhamapārājikena saṅgahitā, yasmā ekena pariyāyena methunadhammaṃ	1674	
PA_tika-vin13_t:1674_4	appaṭisevinopi honti, tasmā visuṃ vuttāti. Pārājikavinicchayo.	1674	
PA_tika-vin13_t:1675	Pārājikaniddesavaṇṇanā niṭṭhitā.	167	
PA_tika-vin13_t:1676	2. Saṅghādisesaniddesavaṇṇanā	167	
PA_tika-vin13_t:1677_0	19. Idāni saṅghādisesaṃ pakāsetuṃ “garukā navā”tiādi āraddhaṃ. Garukāti saṅghādisesā	1677	
PA_tika-vin13_t:1677_1	idha adhippetā, aññattha pana pārājikāpi saṅgayhanti. Kasmā “terasā”ti avatvā “navā”ti	1677	
PA_tika-vin13_t:1677_2	vuttanti ce? Vītikkamakkhaṇeyeva āpajjitabbattā paṭhamāpattikā vuttā, yāvatatiyakā	1677	
PA_tika-vin13_t:1677_3	pana cattāro saṅghādisesā saṅghāyattattā cirena āpajjantīti na vuttā. Tattha mocetukāmatāti	1677	
PA_tika-vin13_t:1677_4	mocetukāmatāyāti attho “alajjitā”tiādīsu viya. Iminā pana nayena mocanassādo muccanassādo	1677	
PA_tika-vin13_t:1677_5	muttassādo methunassādo phassassādo kaṇḍūvanassādo dassanassādo nisajjanassādo vācassādo	1677	
PA_tika-vin13_t:1677_6	gehasitapemaṃ vanabhaṅgiyanti ekādasa assādā vuttā, tesu ekaṃyeva mocanassādaṃ gahetvā	1677	
PA_tika-vin13_t:1677_7	sesā paṭikkhittā honti.	1677	
PA_tika-vin13_t:1678_0	Tesaṃ assādānaṃ vasena evaṃ vinicchayo veditabbo – mocetuṃ assādo mocanassādo. Mocanassādacetanāya	1678	
PA_tika-vin13_t:1678_1	nimitte upakkamati, muccati, saṅghādiseso. Na muccati ce, thullaccayaṃ. Muccanassāde	1678	
PA_tika-vin13_t:1678_2	sace attano dhammatāya muccamānaṃ assādeti, na upakkamati, anāpatti. Sace muccamānaṃ	1678	
PA_tika-vin13_t:1678_3	assādento upakkamitvā moceti, saṅghādisesova. Attano dhammatāya mutte assādo muttassādo.	1678	
PA_tika-vin13_t:1678_4	Etthāpi upakkamassa natthitāya anāpatti. Evaṃ sabbattha. Methunassādena itthiṃ gaṇhantassa	1678	
PA_tika-vin13_t:1678_5	muttepi anāpatti, ayaṃ methunassādo. Phassassādo duvidho ajjhattiko bāhiro cāti.	1678	
PA_tika-vin13_t:1678_6	Tattha ajjhattike tāva attano nimittaṃ “thaddhaṃ mudukanti jānissāmī”ti vā lolabhāvena	1678	
PA_tika-vin13_t:1678_7	vā kīḷāpayato sace muccati, anāpatti. Bāhiraphassassāde kāyasaṃsaggarāgena mātugāmaṃ	1678	
PA_tika-vin13_t:1678_8	phusato āliṅgato ca mutte anāpatti. Kaṇḍūvanassāde daddukacchādīnaṃ vasena khajjamānaṃ	1678	
PA_tika-vin13_t:1678_9	nimittaṃ kaṇḍūvanassādena kaṇḍūvato muttepi anāpatti. Dassanassāde mātugāmassa anokāsaṃ	1678	
PA_tika-vin13_t:1678_10	upanijjhāyato muttepi anāpatti. Nisajjanassāde mātugāmena saddhiṃ raho nisinnassa	16781	
PA_tika-vin13_t:1678_11	muttepi anāpatti. Vācāya assādo vācassādo. Tena assādena mātugāmaṃ methunappaṭisaṃyuttāhi	16781	
PA_tika-vin13_t:1678_12	vācāhi obhāsantassa muttepi anāpatti. Gehasitapeme mātādīnaṃ mātādipemena āliṅganādiṃ	16781	
PA_tika-vin13_t:1678_13	karontassa muttepi anāpatti. Vanabhaṅge ca santhavakaraṇatthāya itthiyā pesitaṃ pupphādivanabhaṅgasaññitaṃ	16781	
PA_tika-vin13_t:1678_14	paṇṇākāraṃ “itthannāmāya nāma idaṃ me pesita”nti assādena āmasantassa muttepi anāpatti.	16781	
PA_tika-vin13_t:1678_15	Etesu pana mocanassādavaseneva upakkamantassa āpatti, sesānaṃ vasena anāpattīti veditabbaṃ.	16781	
PA_tika-vin13_t:1679_0	Sukkassāti “nīlaṃ pītakaṃ lohitakaṃ odātaṃ takkavaṇṇaṃ dakavaṇṇaṃ telavaṇṇaṃ khīravaṇṇaṃ	1679	
PA_tika-vin13_t:1679_1	dadhivaṇṇaṃ sappivaṇṇa”nti evaṃ āgatesu dasasu vaṇṇesu yassa kassaci sukkassāti adhippāyo.	1679	
PA_tika-vin13_t:1679_2	Upakkammāti “ajjhattarūpe moceti, bahiddhārūpe moceti, ajjhattabahiddhārūpe moceti,	1679	
PA_tika-vin13_t:1679_3	ākāse kaṭiṃ kampento mocetī”ti evaṃ vuttesu catūsu upāyesu aññatarena upāyena “rāgūpatthambhe	1679	
PA_tika-vin13_t:1679_4	moceti, vaccūpatthambhe moceti, passāvūpatthambhe moceti, vātūpatthambhe moceti,	1679	
PA_tika-vin13_t:1679_5	uccāliṅgapāṇakadaṭṭhūpatthambhe mocetī”ti evaṃ vuttesu pañcasu kālesu kismiñci kāle	1679	
PA_tika-vin13_t:1679_6	aṅgajāte kammaniyaṃ patte “ārogyatthāya moceti, sukhatthāya moceti, bhesajjatthāya,	1679	
PA_tika-vin13_t:1679_7	dānatthāya, puññatthāya, yaññatthāya, saggatthāya, bījatthāya, vīmaṃsatthāya, davatthāya	1679	
PA_tika-vin13_t:1679_8	mocetī”ti evaṃ vuttesu dasasu adhippāyesu yena kenaci adhippāyena hatthādīsu yena	1679	
PA_tika-vin13_t:1679_9	kenaci upakkamitvāti attho. Vimocayanti antamaso yaṃ ekā khuddakamakkhikā piveyya,	1679	
PA_tika-vin13_t:1679_10	tattakampi mocentoti attho. Aññatra supinantenāti yā supinante sukkavissaṭṭhi hoti,	16791	
PA_tika-vin13_t:1679_11	taṃ ṭhapetvāti attho. Samaṇoti yo koci upasampanno. Garukanti saṅghādisesaṃ. Phuseti āpajjeyyāti attho.	16791	
PA_tika-vin13_t:1680	Sukkavissaṭṭhisikkhāpadaṃ paṭhamaṃ.	168	
PA_tika-vin13_t:1681_0	20. Idāni kāyasaṃsaggaṃ dīpetuṃ “itthisaññī”tiādi āraddhaṃ. Tattha itthisaññīti tadahujātāyapi	1681	
PA_tika-vin13_t:1681_1	manussitthiyā itthisaññīyeva hutvāti attho. Sace tattha vematiko vā paṇḍakapurisatiracchānagatasaññī	1681	
PA_tika-vin13_t:1681_2	vā hoti, thullaccayaṃ, tathā itthiyā kāyena kāyappaṭibaddhāmasane ca kāyappaṭibaddhena	1681	
PA_tika-vin13_t:1681_3	kāyāmasane ca yakkhīpetīpaṇḍakānaṃ kāyena kāyāmasane ca. Purisatiracchānagatitthīnaṃ	1681	
PA_tika-vin13_t:1681_4	pana kāyena kāyāmasanepi dukkaṭaṃ, tathā yakkhīādīnaṃ kāyena kāyappaṭibaddhādīsu	1681	
PA_tika-vin13_t:1681_5	ca. Matitthiyā pana thullaccayaṃ. Kāyasaṃsaggarāgavāti iminā mātupemādiṃ mokkhādhippāyañca	1681	
PA_tika-vin13_t:1681_6	paṭikkhipati. Samphusantoti kāyasaṃsaggarāgena upakkamma antamaso lomenapi manussitthiṃ	1681	
PA_tika-vin13_t:1681_7	samphusantoti atthasambandho. Iminā yo itthiyā āliṅgatopi kāyena na vāyamati, kevalaṃ	1681	
PA_tika-vin13_t:1681_8	phassaṃyeva anubhavati, tassa anāpattīti dīpitaṃ hoti.	1681	
PA_tika-vin13_t:1682	Kāyasaṃsaggasikkhāpadaṃ dutiyaṃ.	168	
PA_tika-vin13_t:1683_0	21. Idāni duṭṭhullavācaṃ pakāsetuṃ “tathā suṇanti”ntiādi āraddhaṃ. Tattha tathāti	1683	
PA_tika-vin13_t:1683_1	itthisaññī. Manussitthiṃ suṇantinti sambandho. Suṇantinti iminā paṭibalāyapi itthiyā	1683	
PA_tika-vin13_t:1683_2	aviññattipathe ṭhitāya dūtena vā paṇṇena vā ārocentassa duṭṭhullavācāpattina hotīti	1683	
PA_tika-vin13_t:1683_3	dīpitaṃ hoti. Viññuñcāti iminā yā mahallikāpi bālāpi eḷamūgāpi asaddhammappaṭisaṃyuttaṃ	1683	
PA_tika-vin13_t:1683_4	kathaṃ na jānāti, sā idha nādhippetāti dasseti. Vaccamaggapassāvamaggānaṃ vasena	1683	
PA_tika-vin13_t:1683_5	maggaṃ vā methunaṃ vā ārabbhāti sambandho. Duṭṭhullavācāya rāgo duṭṭhullavācārāgo,	1683	
PA_tika-vin13_t:1683_6	tena duṭṭhullavācārāgena. Taṃ assādento obhāsetvā duruttavacanaṃ vatvā garukaṃ phuseti attho.	1683	
PA_tika-vin13_t:1684_0	Kathaṃ dve magge ārabbha pasaṃsati garahati? Tattha pasaṃsāyapi tāva “itthilakkhaṇena	1684	
PA_tika-vin13_t:1684_1	subhalakkhaṇena samannāgatāsī”ti vadati, na tāvasīsaṃ eti. “Tava vaccamaggo ca passāvamaggo	1684	
PA_tika-vin13_t:1684_2	ca subho susaṇṭhāno dassanīyo, īdisena nāma itthilakkhaṇena subhalakkhaṇena samannāgatāsī”ti	1684	
PA_tika-vin13_t:1684_3	vadati, sīsaṃ eti, saṅghādiseso hotīti attho. Garahaṇe pana “sikharaṇīsi, sambhinnāsi,	1684	
PA_tika-vin13_t:1684_4	ubhatobyañjanāsī”ti imāni tīṇi suddhāniyeva sīsaṃ enti vaccamaggapassāvamaggānaṃ	1684	
PA_tika-vin13_t:1684_5	niyatavacanattā accoḷārikattā ca. Aññāni pana “animittāsi, nimittamattāsī”tiādīni	1684	
PA_tika-vin13_t:1684_6	maggānaṃ aniyatavacanattā methunena ghaṭetvā vuttāni eva sīsaṃ enti. Methunappaṭisaṃyutte	1684	
PA_tika-vin13_t:1684_7	“dehi me, arahasi me dātu”ntiādīhi pana sīsaṃ na eti, “methunadhammaṃ dehī”tiādinā	1684	
PA_tika-vin13_t:1684_8	methunadhamme ghaṭiteyeva saṅghādiseso. Itthiyā vaccamaggapassāvamagge ṭhapetvā adhakkhakaṃ	1684	
PA_tika-vin13_t:1684_9	ubbhajāṇumaṇḍalaṃ ādissa vaṇṇādibhaṇane thullaccayaṃ, tathā yakkhīpetīpaṇḍakesu vaccamaggapassāvamagge	1684	
PA_tika-vin13_t:1684_10	methunepi. Imesaṃ pana yakkhīādīnaṃ adhakkhakādike vuttappakāre padese duṃkkaṭaṃ,	16841	
PA_tika-vin13_t:1684_11	tathā itthiyādīnaṃ ubbhakkhake adhojāṇumaṇḍale kāyappaṭibaddhe cāti.	16841	
PA_tika-vin13_t:1685	Duṭṭhullavācāsikkhāpadaṃ tatiyaṃ.	168	
PA_tika-vin13_t:1686_0	22. Idāni attakāmapāricariyaṃ dassetuṃ “vatvā”tiādi vuttaṃ. Tattha vatvāti duṭṭhullobhāsane	1686	
PA_tika-vin13_t:1686_1	vuttappakāraṃ itthiṃ itthisaññīyeva hutvā vatvāti attho. Attakāmupaṭṭhānavaṇṇanti	1686	
PA_tika-vin13_t:1686_2	ettha methunadhammasaṅkhātena kāmena upaṭṭhānaṃ kāmupaṭṭhānaṃ, attano atthāya kāmupaṭṭhānaṃ	1686	
PA_tika-vin13_t:1686_3	attakāmupaṭṭhānaṃ, attanā vā kāmitaṃ icchitanti attakāmaṃ, sayaṃ methunarāgavasena	1686	
PA_tika-vin13_t:1686_4	patthitanti attho, attakāmañca taṃ upaṭṭhānañcāti attakāmupaṭṭhānaṃ, tassa vaṇṇo	1686	
PA_tika-vin13_t:1686_5	attakāmupaṭṭhānavaṇṇo, taṃ attakāmupaṭṭhānavaṇṇaṃ. “Etadaggaṃ, bhagini, pāricariyānaṃ	1686	
PA_tika-vin13_t:1686_6	yā mādisaṃ sīlavantaṃ kalyāṇadhammaṃ brahmacāriṃ etena dhammena paricareyyā”ti evaṃ	1686	
PA_tika-vin13_t:1686_7	vatvāti sambandho. Methunarāginoti iminā gilānapaccayādīhi upaṭṭhānassa vaṇṇaṃ bhaṇato	1686	
PA_tika-vin13_t:1686_8	anāpattīti dīpitaṃ hoti. Vācā methunayuttenāti ettha methunayutteneva vācāya methunayācane	1686	
PA_tika-vin13_t:1686_9	garukaṃ hoti, na aññathāti adhippāyo.	1686	
PA_tika-vin13_t:1687	Attakāmapāricariyasikkhāpadaṃ catutthaṃ.	168	
PA_tika-vin13_t:1688_0	23. Idāni sañcarittaṃ dassetuṃ “paṭiggahetvā”tiādi āraddhaṃ. Tattha paṭiggahetvāti	1688	
PA_tika-vin13_t:1688_1	itthiyā vā purisena vā ubhinnaṃ mātādīhi vā “bhante, itthannāmaṃ itthiṃ vā purisaṃ	1688	
PA_tika-vin13_t:1688_2	vā evaṃ bhaṇāhī”ti vutto tesaṃ vacanaṃ “sādhū”ti vā “hotū”ti vā “bhaṇāmī”ti vā yena	1688	
PA_tika-vin13_t:1688_3	kenaci ākārena vacībhedaṃ katvā, sīsakampanādīhi vā sampaṭicchitvāti attho. Sandesanti	1688	
PA_tika-vin13_t:1688_4	ettha pana itthī dasavidhā māturakkhitā piturakkhitā mātāpiturakkhitā bhāturakkhitā	1688	
PA_tika-vin13_t:1688_5	bhaginirakkhitā ñātirakkhitā gottarakkhitā dhammarakkhitā sārakkhā saparidaṇḍāti.	1688	
PA_tika-vin13_t:1688_6	Dasa bhariyāyo dhanakkītā chandavāsinī bhogavāsinī paṭavāsinī odapattakinī obhaṭacumbaṭakā	1688	
PA_tika-vin13_t:1688_7	dāsī ca bhariyā ca kammakārī ca bhariyā ca dhajāhaṭā muhuttikā cāti.	1688	
PA_tika-vin13_t:1689_0	Tāsu māturakkhitā bhikkhuṃ pahiṇati “gaccha, bhante, itthannāmaṃ brūhi ‘homi itthannāmassa	1689	
PA_tika-vin13_t:1689_1	bhariyā dhanakkītā…pe… muhuttikā cā”ti, ayaṃ itthiyā sandeso nāma. Sace māturakkhitāya	1689	
PA_tika-vin13_t:1689_2	mātāpitābhātābhaginiādayo bhikkhuṃ pahiṇanti “gaccha, bhante, itthannāmaṃ brūhi ‘hotu	1689	
PA_tika-vin13_t:1689_3	itthannāmassa bhariyā dhanakkītā…pe… muhuttikā cā”ti, ayampi itthiyā sandesoyeva	1689	
PA_tika-vin13_t:1689_4	nāma. Evaṃ piturakkhitādīsupi nayo netabbo. Puriso bhikkhuṃ pahiṇati “gaccha, bhante,	1689	
PA_tika-vin13_t:1689_5	itthannāmaṃ māturakkhitaṃ brūhi…pe… saparidaṇḍaṃ brūhi ‘hotu kira itthannāmassa bhariyā	1689	
PA_tika-vin13_t:1689_6	dhanakkītā…pe… muhuttikā cā”ti, ayaṃ purisassa sandeso nāma. Sace purisassa mātāpitābhātābhaginiādayo	1689	
PA_tika-vin13_t:1689_7	bhikkhuṃ pahiṇanti “gaccha, bhante, itthannāmaṃ māturakkhitaṃ brūhi…pe… saparidaṇḍaṃ	1689	
PA_tika-vin13_t:1689_8	brūhi ‘hotu itthannāmassa bhariyā dhanakkītā…pe… muhuttikā cā”ti, ayampi purisassa	1689	
PA_tika-vin13_t:1689_9	sandesoyeva nāma, āṇāpananti attho.	1689	
PA_tika-vin13_t:1690_0	Vīmaṃsitvāti ettha vuttappakārena sāsanaṃ gahetvā tassā itthiyā vā purisassa vā tesaṃ	1690	
PA_tika-vin13_t:1690_1	avassārocanakānaṃ mātāpitābhātābhaginiādīnaṃ vā ārocetvāti attho. Haranti yattha	1690	
PA_tika-vin13_t:1690_2	pahito, tattha gantvā tassā itthiyā vā purisassa vā āroceti, sā itthī vā puriso vā	1690	
PA_tika-vin13_t:1690_3	“sādhū”ti sampaṭicchatu vā, mā vā, lajjāya vā tuṇhī hotu, puna āgantvā tassā itthiyā	1690	
PA_tika-vin13_t:1690_4	vā purisassa vā haranto garukaṃ phuseti sambandho. Ettāvatā “paṭiggaṇhati vīmaṃsati	1690	
PA_tika-vin13_t:1690_5	paccāharatī”ti vuttaṃ aṅgattayaṃ sampāditaṃ hoti. Imāya tivaṅgasampattiyā saṅghādiseso,	1690	
PA_tika-vin13_t:1690_6	ito yehi kehici dvīhi aṅgehi thullaccayaṃ, ekena dukkaṭaṃ. Yakkhīpetīpaṇḍakesu aṅgattayenapi	1690	
PA_tika-vin13_t:1690_7	thullaccayameva, ekena vā dvīhi vā dukkaṭanti.	1690	
PA_tika-vin13_t:1691	Sañcarittasikkhāpadaṃ pañcamaṃ.	169	
PA_tika-vin13_t:1692_0	24. Idāni kuṭikārasikkhāpadaṃ āvi kātuṃ “saṃyācitaparikkhāra”ntiādi āraddhaṃ. Tatrāyaṃ	1692	
PA_tika-vin13_t:1692_1	saṅkhepattho – “vāsiṃ detha, pharasuṃ dethā”tiādinā sayaṃ pavattitayācanāya gahitaparikkhāraṃ	1692	
PA_tika-vin13_t:1692_2	saṃyācitaparikkhāraṃ padabhājane vuttanayena saṅghaṃ tikkhattuṃ yācitvā laddhabhikkhūhi	1692	
PA_tika-vin13_t:1692_3	vā saṅgheneva vā tattha gantvā sārambhānārambhasaparikkamanāparikkamanabhāvaṃ ñatvā	1692	
PA_tika-vin13_t:1692_4	adesitavatthukaṃ “kuṭi nāma ullittā vā hoti avalittā vā ullittāvalittā vā”ti evaṃ	1692	
PA_tika-vin13_t:1692_5	vuttalakkhaṇaṃ kuṭiṃ. “Tatridaṃ pamāṇaṃ, dīghaso dvādasa vidatthiyo sugatavidatthiyā,	1692	
PA_tika-vin13_t:1692_6	tiriyaṃ sattantarā”ti evaṃ vuttapamāṇātikkantaṃ, “mayhaṃ vāsāgāraṃ esā”ti evaṃ attā	1692	
PA_tika-vin13_t:1692_7	uddeso etissāti attuddesā, taṃ attuddesaṃ katvā garuṃ saṅghādisesaṃ phuseti sambandho.	1692	
PA_tika-vin13_t:1692_8	Ayaṃ panettha vinicchayo – adesitavatthukaṃ pamāṇātikkantaṃ kunthakipillikādīnaṃ	1692	
PA_tika-vin13_t:1692_9	āsaye katattā sārambhaṃ dvīhi balībaddehi yuttena sakaṭena gantuṃ asakkuṇeyyatāya	1692	
PA_tika-vin13_t:1692_10	aparikkamanaṃ ullittādibhedaṃ kuṭiṃ attano vasanatthāya karonto vā kārāpento vā “idāni	16921	
PA_tika-vin13_t:1692_11	niṭṭhānaṃ gamissatī”ti paṭhamapiṇḍadāne thullaccayaṃ, dutiyapiṇḍadānena lepe ghaṭite	16921	
PA_tika-vin13_t:1692_12	dve ca saṅghādisese dve ca dukkaṭāni, sace desitavatthukāyeva vā pamāṇātikkantāyeva	16921	
PA_tika-vin13_t:1692_13	vā hoti, ekaṃ saṅghādisesaṃ dve ca dukkaṭāni āpajjatīti.	16921	
PA_tika-vin13_t:1693	Kuṭikārasikkhāpadaṃ chaṭṭhaṃ.	169	
PA_tika-vin13_t:1694_0	25. Idāni vihārakārasikkhāpadaṃ dassetuṃ “mahallaka”ntiādi āraddhaṃ. Tattha mahallakanti	1694	
PA_tika-vin13_t:1694_1	sassāmikabhāvena saṃyācitakuṭito mahantabhāvo etassa atthi, yasmā vā vatthuṃ desāpetvā	1694	
PA_tika-vin13_t:1694_2	pamāṇātikkamenāpi kātuṃ vaṭṭati, tasmā pamāṇamahantatāyapi mahallako, taṃ mahallakaṃ	1694	
PA_tika-vin13_t:1694_3	vihāraṃ vā katvāti attho. Ettha pana adesitavatthukabhāvena eko saṅghādiseso, sesaṃ	1694	
PA_tika-vin13_t:1694_4	anantarasadisameva. Idha ca tattha ca vāsāgāraṃ ṭhapetvā uposathāgāraṃ vā jantāgharaṃ	1694	
PA_tika-vin13_t:1694_5	vā aggisālaṃ vā bhavissatīti evamādinā nayena karontassa anāpatti.	1694	
PA_tika-vin13_t:1695	Vihārakārasikkhāpadaṃ sattamaṃ.	169	
PA_tika-vin13_t:1696_0	26. Idāni amūlakasikkhāpadaṃ pakāsetuṃ “amūlakenā”tiādi āraddhaṃ. Tattha amūlakenāti	1696	
PA_tika-vin13_t:1696_1	yaṃ codakena cuditakamhi puggale adiṭṭhaṃ asutaṃ aparisaṅkitaṃ, idaṃ etesaṃ dassanasavanaparisaṅkāsaṅkhātānaṃ	1696	
PA_tika-vin13_t:1696_2	mūlānaṃ abhāvato amūlakaṃ, tena amūlakena vatthunāti sambandho. Tattha adiṭṭhaṃ nāma	1696	
PA_tika-vin13_t:1696_3	attano pasādacakkhunā vā dibbacakkhunā vā adiṭṭhaṃ. Asutaṃ nāma tatheva kenaci vuccamānaṃ	1696	
PA_tika-vin13_t:1696_4	na sutaṃ. Aparisaṅkitaṃ nāma cittena aparisaṅkitaṃ, taṃ pana diṭṭhasutamutavasena	1696	
PA_tika-vin13_t:1696_5	tividhaṃ. Tattha bhikkhuñca mātugāmañca tathārūpe ṭhāne disvā “addhā imehi kata”nti	1696	
PA_tika-vin13_t:1696_6	vā “karissantī”ti vā parisaṅkati, idaṃ diṭṭhaparisaṅkitaṃ nāma. Andhakāre paṭicchannokāse	1696	
PA_tika-vin13_t:1696_7	vā bhikkhussa ca mātugāmassa ca vacanaṃ sutvā dutiyassa atthibhāvaṃ ajānanto pubbe	1696	
PA_tika-vin13_t:1696_8	vuttanayena parisaṅkati, idaṃ sutaparisaṅkitaṃ nāma. Dhuttehi itthīhi saddhiṃ paccantavihāresu	1696	
PA_tika-vin13_t:1696_9	pupphagandhasurādīhi anubhavitvā gataṭṭhānaṃ disvā “kena nu kho idaṃ kata”nti vīmaṃsanto	1696	
PA_tika-vin13_t:1696_10	tatra kenaci bhikkhunā gandhādīhi pūjā katā hoti, bhesajjatthāya ariṭṭhaṃ vā pītaṃ,	16961	
PA_tika-vin13_t:1696_11	so tassa gandhaṃ ghāyitvā “ayaṃ so bhavissatī”ti parisaṅkati, idaṃ mutaparisaṅkitaṃ	16961	
PA_tika-vin13_t:1696_12	nāma. Evaṃ tividhāya parisaṅkāya abhāvena aparisaṅkitanti attho.	16961	
PA_tika-vin13_t:1697_0	Codentoti “pārājikaṃ dhammaṃ āpannosi, assamaṇosi, asakyaputtiyosī”tiādīhi vacanehi	1697	
PA_tika-vin13_t:1697_1	sayaṃ codentoti attho. Evaṃ codentassa vācāya vācāya saṅghādiseso. Codāpento vāti	1697	
PA_tika-vin13_t:1697_2	attanā tassa samīpe ṭhatvā aññaṃ bhikkhuṃ āṇāpetvā codāpento tassa āṇattassa vācāya	1697	
PA_tika-vin13_t:1697_3	vācāya garuṃ phuseti attho. Atha sopi cāvanādhippāyena “mayāpi diṭṭhaṃ atthī”tiādinā	1697	
PA_tika-vin13_t:1697_4	nayena codeti, dvinnampi vācāya āpatti. Vatthunā antimena cāti bhikkhuno anurūpesu	1697	
PA_tika-vin13_t:1697_5	ekūnavīsatiyā pārājikesu aññatarenāti attho. Cāvetunti brahmacariyā cāvetuṃ, yo suddhaṃ	1697	
PA_tika-vin13_t:1697_6	vā asuddhaṃ vā katūpasampadaṃ puggalaṃ suddhadiṭṭhiko samāno cāvanādhippāyena codeti	1697	
PA_tika-vin13_t:1697_7	vā codāpeti vā, tassa saṅghādisesoti adhippāyo. Suṇamānanti iminā parammukhā dūtena	1697	
PA_tika-vin13_t:1697_8	vā paṇṇena vā codeti. Codentassa na ruhatīti dīpitaṃ hoti. Parammukhā pana sattahi	1697	
PA_tika-vin13_t:1697_9	āpattikkhandhehi vadantassa dukkaṭaṃ.	1697	
PA_tika-vin13_t:1698	Amūlakasikkhāpadaṃ aṭṭhamaṃ.	169	
PA_tika-vin13_t:1699_0	27. Idāni aññabhāgiyasikkhāpadaṃ dassetuṃ “aññassa kiriya”ntiādimāha. Tattha aññassa	1699	
PA_tika-vin13_t:1699_1	kiriyanti aññassa khattiyādijātikassa pārājikassa vītikkamasaṅkhātaṃ kiriyaṃ disvāti	1699	
PA_tika-vin13_t:1699_2	sambandho. Tena lesenāti “dasa lesā jātileso nāmaleso gottaleso liṅgaleso āpattileso	1699	
PA_tika-vin13_t:1699_3	pattaleso cīvaraleso upajjhāyaleso ācariyaleso senāsanaleso”ti evaṃ vuttesu dasasu	1699	
PA_tika-vin13_t:1699_4	lesesu yo tasmiṃ puggale dissati, tena lesena tadaññaṃ puggalaṃ brahmacariyā cāvetuṃ	1699	
PA_tika-vin13_t:1699_5	antimavatthunā codento garukaṃ phuseti attho. Tattha aññampi vatthuṃ lissati silissati	1699	
PA_tika-vin13_t:1699_6	vohāramatteneva īsakaṃ allīyatīti leso, jātiyeva leso jātileso. Esa nayo sesapadesupi.	1699	
PA_tika-vin13_t:1699_7	Lesena codento kathaṃ codeti? Añño khattiyajātiko iminā codakena pārājikaṃ dhammaṃ	1699	
PA_tika-vin13_t:1699_8	ajjhāpajjanto diṭṭho hoti, so aññaṃ attano veriṃ khattiyajātikaṃ bhikkhuṃ passitvā	1699	
PA_tika-vin13_t:1699_9	taṃ khattiyajātilesaṃ gahetvā evaṃ codeti “khattiyo mayā diṭṭho pārājikaṃ dhammaṃ	1699	
PA_tika-vin13_t:1699_10	ajjhāpajjanto, tvampi khattiyo pārājikaṃ dhammaṃ āpannosī”ti vā “so tvaṃ khattiyo,	16991	
PA_tika-vin13_t:1699_11	nāñño, pārājikaṃ dhammaṃ ajjhāpannosī”ti vā codeti. Evaṃ nāmalesādayopi veditabbā.	16991	
PA_tika-vin13_t:1700	Aññabhāgiyasikkhāpadaṃ navamaṃ.	170	
PA_tika-vin13_t:1701_0	28. Ettāvatā “garukā navā”ti uddiṭṭhe vitthārato dassetvā idāni tesu āpannesu paṭipajjanākāraṃ	1701	
PA_tika-vin13_t:1701_1	dassetuṃ “chādeti jānamāpanna”ntiādi vuttaṃ. Tassāyaṃ piṇḍattho – yo bhikkhu “ayaṃ	1701	
PA_tika-vin13_t:1701_2	itthannāmā āpattī”ti āpattivasena vā “idaṃ bhikkhūnaṃ na vaṭṭatī”ti evaṃ vatthuvasena	1701	
PA_tika-vin13_t:1701_3	vā jānamāpannaṃ āpattiṃ yāva chādeti, tāva tena bhikkhunā akāmā parivāso vasitabboti.	1701	
PA_tika-vin13_t:1701_4	Careyyāti mānattaṃ samādāya vaseyya. Kittakaṃ divasanti ce? Cha rattiyo. Mānattavāso	1701	
PA_tika-vin13_t:1701_5	pana saṅgheyeva, na gaṇe, na puggale, tena vuttaṃ “saṅghe”ti. Parivutthoti “tayo	1701	
PA_tika-vin13_t:1701_6	kho upāli pārivāsikassa bhikkhuno ratticchedā sahavāso vippavāso anārocanā”ti evaṃ	1701	
PA_tika-vin13_t:1701_7	vuttaṃ ratticchedaṃ akatvā parivutthoti attho. Tattha sahavāsoti pakatattena bhikkhunā	1701	
PA_tika-vin13_t:1701_8	saddhiṃ ekacchanne udakapātaṭṭhānabbhantare vāso. Vippavāso nāma aññaṃ pakatattaṃ	1701	
PA_tika-vin13_t:1701_9	bhikkhuṃ vinā vāso. Anārocanāti āgantukādīnaṃ anārocanā. Etesu tīsu ekenāpi ratticchedo	1701	
PA_tika-vin13_t:1701_10	hoti eva. Ettha pana upacārasīmagatānaṃ ārocetabbaṃ, na bahi ṭhitānaṃ, bahi ṭhitānampi	17011	
PA_tika-vin13_t:1701_11	sace saddaṃ suṇāti, passati, dūraṃ vā gantvā ārocetabbameva, anārocentassa ratticchedo	17011	
PA_tika-vin13_t:1701_12	ceva vattabhede dukkaṭañca hoti. Ajānantasseva upacārasīmaṃ pavisitvā gacchanti ce,	17011	
PA_tika-vin13_t:1701_13	ratticchedova hoti, na vattabhedo.	17011	
PA_tika-vin13_t:1702_0	Ciṇṇamānattanti “cattāro kho, upāli, mānattacārikassa bhikkhuno ratticchedā sahavāso	1702	
PA_tika-vin13_t:1702_1	vippavāso anārocanā ūne gaṇe caraṇa”nti evaṃ vuttaṃ ratticchedaṃ akatvā ciṇṇamānattaṃ	1702	
PA_tika-vin13_t:1702_2	pariniṭṭhitamānattanti attho. Ettha pana sahavāsādayo parivāse vuttappakārā eva.	1702	
PA_tika-vin13_t:1702_3	“Ūne gaṇe caraṇa”nti ettha gaṇo cattāro vā atirekā vā bhikkhū, tasmā sacepi tīhi	1702	
PA_tika-vin13_t:1702_4	bhikkhūhi saddhiṃ vasati, ratticchedo hotiyeva, “sace pana tena tesaṃ atthibhāvaṃ	1702	
PA_tika-vin13_t:1702_5	disvā ārocite pakkamanti, ūne gaṇe caraṇadoso na hotī”ti aṭṭhakathāsu vuttaṃ kira.	1702	
PA_tika-vin13_t:1702_6	Abbheyyāti taṃ bhikkhuṃ vīsatigaṇo saṅgho abbheyya sampaṭiccheyya, abbhānakammavasena	1702	
PA_tika-vin13_t:1702_7	osāreyyāti attho. Sace ekenapi ūno vīsatigaṇo bhikkhusaṅgho taṃ bhikkhuṃ abbheyya,	1702	
PA_tika-vin13_t:1702_8	so ca bhikkhu na abbhito, te ca bhikkhū gārayhā, dukkaṭaṃ āpajjantīti attho.	1702	
PA_tika-vin13_t:1703_0	29. Idāni yathā chāditā āpatti channā hoti, taṃ pakāraṃ dassetuṃ “āpattī”tiādi vuttaṃ.	1703	
PA_tika-vin13_t:1703_1	Tatthāyaṃ padayojanā – āpattitā ca anukkhittatā ca anantarāyatā ca pahuttatā ca āpattinukkhittaanantarāyapahuttatāyo,	1703	
PA_tika-vin13_t:1703_2	etāsu catūsu tathāsaññitā ca chādetukāmo hutvā chādanā cāti evaṃ dasahaṅgehi aruṇuggamamhi	1703	
PA_tika-vin13_t:1703_3	channā hotīti. Ettha pana āpattiādīsu catūsu āpattisaññitā ca anukkhittasaññitā ca	1703	
PA_tika-vin13_t:1703_4	anantarāyasaññitā ca pahuttasaññitā cāti evaṃ saññāvasena yojetvā aṭṭhaṅgāni gahetabbāni,	1703	
PA_tika-vin13_t:1703_5	chādetukāmoti idamekaṃ, chādanāti idamekanti evaṃ dasa.	1703	
PA_tika-vin13_t:1704_0	Etesu pana ādito paṭṭhāya ayaṃ vinicchayo – “āpatti ca hoti āpattisaññī cā”ti ettha	1704	
PA_tika-vin13_t:1704_1	yaṃ āpanno, sā terasannaṃ aññatarā hoti, sopi ca tattha garukāpattisaññīyeva hutvā	1704	
PA_tika-vin13_t:1704_2	jānanto chādeti, channā hoti. Sace tattha anāpattisaññī vā aññāpattisaññī vā vematiko	1704	
PA_tika-vin13_t:1704_3	vā hoti, acchannāva hoti. Tividhaṃ pana ukkhepanīyakammaṃ, tena akato anukkhitto.	1704	
PA_tika-vin13_t:1704_4	So ce pakatattasaññī hutvā chādeti, channā hoti. Sace apakatattasaññī chādeti, acchannā	1704	
PA_tika-vin13_t:1704_5	hoti. Apakatattena pana pakatattasaññināpi apakatattasaññināpi chāditaṃ acchāditameva	1704	
PA_tika-vin13_t:1704_6	hotīti. Anantarāyikoti yassa dasasu rājacoraaggiudakamanussāmanussavāḷasarīsapajīvitabrahmacariyantarāyesupi	1704	
PA_tika-vin13_t:1704_7	ekopi natthi, so ce anantarāyikasaññī hutvā chādeti, channā hoti. Sace so andhakārabhīruko	1704	
PA_tika-vin13_t:1704_8	anantarāye eva vāḷādiantarāyasaññī hutvā chādeti, acchannāva hoti. Pahūti yo sakkoti	1704	
PA_tika-vin13_t:1704_9	sabhāgabhikkhuno samīpaṃ gantuñceva ārocituñca, so ce pahusaññī hutvā chādeti, channā	1704	
PA_tika-vin13_t:1704_10	hoti. Yo pana apahu hutvā pahusaññī, pahu vā apahusaññī hutvā chādeti, acchannāva hotīti.	17041	
PA_tika-vin13_t:1705_0	Aruṇuggamamhīti ettha purebhattaṃ vā āpattiṃ āpanno hoti pacchābhattaṃ vā, yāva aruṇaṃ	1705	
PA_tika-vin13_t:1705_1	na uggacchati, tāva ārocetabbā. Sace pana aruṇabbhantare satakkhattumpi chādetukāmatā	1705	
PA_tika-vin13_t:1705_2	uppajjati, acchannāva hoti. Ārocento pana sabhāgasaṅghādisesaṃ āpannassa ārocetuṃ	1705	
PA_tika-vin13_t:1705_3	na vaṭṭati. Sace āroceti, āpatti pana āvikatā hoti, ārocanapaccayā pana aññaṃ dukkaṭaṃ	1705	
PA_tika-vin13_t:1705_4	āpattiṃ āpajjati. Iminā aññampi vatthusabhāgāpattiṃ ārocetuṃ na vaṭṭatīti dīpito	1705	
PA_tika-vin13_t:1705_5	hoti. Ārocentena pana “ahaṃ tava santike ekaṃ āpattiṃ āvi karomī”ti vā “ācikkhāmī”ti	1705	
PA_tika-vin13_t:1705_6	vā “ārocemī”ti vā “ekaṃ āpattiṃ āpannabhāvaṃ jānāhī”ti vā “ekaṃ garukāpattiṃ āvi	1705	
PA_tika-vin13_t:1705_7	karomī”ti vā ādinā nayena vattabbaṃ, ettāvatā acchannāva hoti. Sace “lahukāpattiṃ	1705	
PA_tika-vin13_t:1705_8	ārocemī”ti vadati, channāva hotīti. Saṅghādisesavinicchayo.	1705	
PA_tika-vin13_t:1706	Saṅghādisesaniddesavaṇṇanā niṭṭhitā.	170	
PA_tika-vin13_t:1707	3. Cīvaraniddesavaṇṇanā	170	
PA_tika-vin13_t:1708_0	30. Evaṃ garuke sikkhitabbākāraṃ dassetvā idāni cīvaresu dassetuṃ “cīvara”nti uddhaṭaṃ.	1708	
PA_tika-vin13_t:1708_1	Tattha jātito cha cīvarāni, tāni kānīti ce, taṃ dassetuṃ “khomā”tiādi āraddhaṃ. Tattha	1708	
PA_tika-vin13_t:1708_2	khomaṃ nāma khomavākasuttehi kataṃ vatthaṃ. Sāṇaṃ nāma sāṇavākehi kataṃ vatthaṃ.	1708	
PA_tika-vin13_t:1708_3	Bhaṅgaṃ nāma khomasuttādīhi pañcahi missetvā kataṃ vatthaṃ. Pāṭekkaṃ vākamayameva	1708	
PA_tika-vin13_t:1708_4	vāti vadanti. Kambalaṃ nāma manussalomaṃ vāḷalomaṃ ṭhapetvā lomehi vāyitvā kataṃ	1708	
PA_tika-vin13_t:1708_5	vatthaṃ. Chaḷetānīti cha etāni. Saha anulomehīti sānulomāni. Jātito pana kappiyāni	1708	
PA_tika-vin13_t:1708_6	cha cīvarānīti vuttaṃ hoti.	1708	
PA_tika-vin13_t:1709_0	31. Idāni tesaṃ anulomāni dassetuṃ “dukūla”ntiādi vuttaṃ. Tattha dukūlaṃ sāṇassa	1709	
PA_tika-vin13_t:1709_1	anulomaṃ vākamayattā. Paṭṭuṇṇanti paṭṭuṇṇadese pāṇakehi sañjātavatthaṃ. Somāradese,	1709	
PA_tika-vin13_t:1709_2	cīnadese jātaṃ somāracīnajaṃ paṭanti sambandho. Imāni tīṇipi koseyyassa anulomāni	1709	
PA_tika-vin13_t:1709_3	pāṇakehi katasuttamayattā. Iddhijanti ehibhikkhūnaṃ puññiddhiyā nibbattacīvaraṃ.	1709	
PA_tika-vin13_t:1709_4	Taṃ pana khomādīnaṃ aññataraṃ hoti. Kapparukkhehi nibbattaṃ jāliniyā devakaññāya	1709	
PA_tika-vin13_t:1709_5	anuruddhattherassa dinnavatthādikaṃ devadinnaṃ. Tampi khomādīhi nibbattavatthasadisattā	1709	
PA_tika-vin13_t:1709_6	channampi anulomaṃ hotiyeva kappāsikassa vā, iddhijampi tatheva veditabbaṃ. Tassa	1709	
PA_tika-vin13_t:1709_7	tassāti khomādikassa. Anulomikanti anurūpaṃ.	1709	
PA_tika-vin13_t:1710_0	32-33. Evaṃ jātito sānulomāni cha cīvarāni dassetvā idāni tesu adhiṭṭhānādikaṃ vidhānaṃ	1710	
PA_tika-vin13_t:1710_1	dassetuṃ “ticīvara”ntiādi vuttaṃ. Ettha dhiṭṭhānato pubbe ticīvaraṃ nāma pāṭekkaṃ	1710	
PA_tika-vin13_t:1710_2	natthi saṅghāṭiādippahonakassa paccattharaṇādivasenāpi adhiṭṭhātuṃ anuññātattā. Tasmā	1710	
PA_tika-vin13_t:1710_3	“ticīvaraṃ adhiṭṭheyya na vikappeyyā”ti ettha “imaṃ saṅghāṭi”nti evaṃ nāme gahite	1710	
PA_tika-vin13_t:1710_4	“adhiṭṭhāna”micceva vattabbaṃ, “vikappemī”ti pana na vattabbanti adhippāyo. Evaṃ	1710	
PA_tika-vin13_t:1710_5	sesesupi. Mukhapuñchanañca nisīdanañca mukhapuñchananisīdanaṃ. Kaṇḍucchādinti kaṇḍuppaṭicchādiṃ	1710	
PA_tika-vin13_t:1710_6	adhiṭṭheyya, na vikappeyyāti sambandho. Etthāti imesu navasu cīvaresu. Ticīvaranti	1710	
PA_tika-vin13_t:1710_7	ticīvarādhiṭṭhānanayena adhiṭṭhitaticīvaraṃ. Vinā aladdhasammutiko bhikkhu avippavāsasammutialaddhaṭṭhāne	1710	
PA_tika-vin13_t:1710_8	ekāhampi hatthapāsaṃ vijahitvā na vaseyyāti attho. “Na bhikkhave cātumāsaṃ nisīdanena	1710	
PA_tika-vin13_t:1710_9	vippavasitabbaṃ, yo vippavaseyya, āpatti dukkaṭassā”ti khuddakakkhandhake vuttattā	1710	
PA_tika-vin13_t:1710_10	cātumāsaṃ nisīdanaṃ vinā na vaseyyāti attho.	17101	
PA_tika-vin13_t:1711_0	34. Idāni adhiṭṭhānavidhiṃ dassetuṃ “imaṃ saṅghāṭi”ntiādi vuttaṃ. Tattha miccadhiṭṭhayeti	1711	
PA_tika-vin13_t:1711_1	iti adhiṭṭhaye, “imaṃ saṅghāṭiṃ adhiṭṭhāmī”ti evaṃ saṅghāṭiṃ adhiṭṭhayeti attho.	1711	
PA_tika-vin13_t:1711_2	Ahatthapāsametanti dūre ṭhitaṃ pana ṭhapitokāsaṃ sallakkhetvā sace ekaṃ, “eta”nti,	1711	
PA_tika-vin13_t:1711_3	bahūni ce, “etānī”ti vatvā adhiṭṭhayeti atthasambandho. Sesesupi ayaṃ nayoti yathā	1711	
PA_tika-vin13_t:1711_4	“imaṃ saṅghāṭiṃ adhiṭṭhāmī”ti vuttaṃ, evaṃ “imaṃ uttarāsaṅgaṃ, imaṃ kaṇḍuppaṭicchādiṃ	1711	
PA_tika-vin13_t:1711_5	adhiṭṭhāmī”ti evaṃ attano nāmeneva vatvā sammukhāpi parammukhāpi vuttanayena adhiṭṭhātabbanti vuttaṃ hoti.	1711	
PA_tika-vin13_t:1712_0	35. Idāni sace pubbe adhiṭṭhitaṃ ticīvaraṃ nisīdanaṃ vassikasāṭikaṃ kaṇḍuppaṭicchādīti	1712	
PA_tika-vin13_t:1712_1	imesu chasu cīvaresu aññataraṃ cīvaraṃ atthi, puna tathāvidhaṃ cīvaraṃ adhiṭṭhahitvā	1712	
PA_tika-vin13_t:1712_2	pariharituṃ icchantena “dve pana na vaṭṭantī”ti vuttattā pubbe adhiṭṭhitaṃ paccuddharitvā	1712	
PA_tika-vin13_t:1712_3	adhiṭṭhātabbanti dassetuṃ “adhiṭṭhahanto”tiādi vuttaṃ, taṃ uttānameva. Pattādhiṭṭhahane	1712	
PA_tika-vin13_t:1712_4	tathāti “imaṃ pattaṃ, etaṃ patta”nti evaṃ nāmamattameva viseso. Sesaṃ tādisamevāti attho.	1712	
PA_tika-vin13_t:1713_0	36. Etaṃ imaṃ va saṅghāṭiṃ saṃseti ettha sace antogabbhe vā sāmantavihāre vā hoti,	1713	
PA_tika-vin13_t:1713_1	ṭhapitaṭṭhānaṃ sallakkhetvā “etaṃ saṅghāṭiṃ adhiṭṭhāmī”ti vācā bhinditabbā, sace	1713	
PA_tika-vin13_t:1713_2	hatthapāse hoti, “imaṃ saṅghāṭi”nti tesaṃ tesaṃ nāmavasena vācā bhinditabbāti attho.	1713	
PA_tika-vin13_t:1713_3	Paccuddhārepi eseva nayo. Ettha pana “dve cīvarassa adhiṭṭhānā kāyena vā adhiṭṭheti,	1713	
PA_tika-vin13_t:1713_4	vācāya vā adhiṭṭhetī”ti vuttattā saṅghāṭiādikaṃ hatthena gahetvā “imaṃ saṅghāṭiṃ	1713	
PA_tika-vin13_t:1713_5	adhiṭṭhāmī”tiādinā nayena cittena ābhogaṃ katvā kāyavikāraṃ karontena kāyena adhiṭṭhātabbaṃ,	1713	
PA_tika-vin13_t:1713_6	yena kenaci sarīrāvayavena aphusantassa na vaṭṭati. Vācāya adhiṭṭhahantena vacībhedaṃ	1713	
PA_tika-vin13_t:1713_7	katvāva adhiṭṭhātabbaṃ. Tathā pattepi. Vidūti paṇḍito.	1713	
PA_tika-vin13_t:1714_0	37-8. Idāni tesaṃ pamāṇaparicchedaṃ dassetuṃ “saṅghāṭi pacchimantenā”tiādi vuttaṃ.	1714	
PA_tika-vin13_t:1714_1	Tattha dīghato muṭṭhipañcakato paṭṭhāya “tatridaṃ sugatassa sugatacīvarappamāṇaṃ,	1714	
PA_tika-vin13_t:1714_2	dīghaso nava vidatthiyo sugatavidatthiyā, tiriyaṃ cha vidatthiyo”ti evaṃ vuttasugatacīvarūnāpi	1714	
PA_tika-vin13_t:1714_3	vaṭṭati. Tiriyaṃ pana muṭṭhittikaṃ. Ca-saddena atirekampi vaṭṭatīti attho. Uttarāsaṅgassapi	1714	
PA_tika-vin13_t:1714_4	etadeva pamāṇanti taṃ dassetuṃ “tathā ekaṃsikassāpī”ti vuttaṃ. Antaravāsakassa pana	1714	
PA_tika-vin13_t:1714_5	“pārupanenapi hi sakkā nābhiṃ paṭicchādetu”nti aṭṭhakathāvacanato “dvihattho vā”ti vuttaṃ.	1714	
PA_tika-vin13_t:1715	39. Nisīdanassa dīghenāti ettha nisīdananti santhatasadisaṃ santharitvā ekasmiṃ ante vuttappamāṇena dvīsu ṭhānesu phāletvā katāhi tīhi dasāhi yuttassa parikkhārassetaṃ nāmaṃ.	171	
PA_tika-vin13_t:1716	40. Kaṇḍuppaṭicchādi nāma yassa adhonābhiubbhajāṇumaṇḍalaṃ kaṇḍu vā piḷakā vā assāvo vā thullakacchu vā ābādho, tassa paṭicchādanatthāya anuññātaṃ cīvaraṃ. Gāthāyo suviññeyyāva.	171	
PA_tika-vin13_t:1717	41. Aḍḍhateyyāvāti ettha tato uddhaṃ na vaṭṭatīti attho.	171	
PA_tika-vin13_t:1718_0	42. Etthāti saṅghāṭito paṭṭhāya yāva vassikasāṭikā, tāva dassitacīvaresūti attho.	1718	
PA_tika-vin13_t:1718_1	Taduttarinti tato tesaṃ cīvarānaṃ vuttappamāṇato uttariṃ karontassa chedanapācitti	1718	
PA_tika-vin13_t:1718_2	hotīti pāṭhaseso, taṃ atirekaṃ chinditvā puna pācittiyaṃ desetabbanti attho. Paccattharaṇamukhacoḷāti	1718	
PA_tika-vin13_t:1718_3	ettha “anujānāmi, bhikkhave, yāva mahantaṃ paccattharaṇaṃ ākaṅkhati, tāva mahantaṃ	1718	
PA_tika-vin13_t:1718_4	paccattharaṇaṃ kātu”nti vuttattā paccattharaṇassa pamāṇaparicchedo natthi,. Mukhapuñchanacoḷassa	1718	
PA_tika-vin13_t:1718_5	pana ukkaṭṭhavasena vā antimavasena vā pamāṇaparicchedo na vutto, tasmā tampi appamāṇikaṃ.	1718	
PA_tika-vin13_t:1718_6	Tena vuttaṃ “ākaṅkhitappamāṇikā”ti, icchitappamāṇikāti attho. Yāva ekaṃ dhovīyati,	1718	
PA_tika-vin13_t:1718_7	tāva aññaṃ paribhogatthāya icchitabbanti dvepi vaṭṭanti.	1718	
PA_tika-vin13_t:1719_0	43. Na dīpitanti kattha na dīpitaṃ? Aṭṭhakathāsu. Kasmāti ce? “Tena kho pana samayena	1719	
PA_tika-vin13_t:1719_1	bhikkhūnaṃ paripuṇṇaṃ hoti ticīvaraṃ, attho ca hoti parissāvanehipi thavikāhipi.	1719	
PA_tika-vin13_t:1719_2	Bhagavato etamatthaṃ ārocesuṃ. Anujānāmi, bhikkhave, parikkhāracoḷaka”nti bahūnaṃ	1719	
PA_tika-vin13_t:1719_3	pattathavikaparissāvanādīnaṃ saṅgahavasena vuttattā pāṭekkaṃ nidhānamukhanti. Yasmā	1719	
PA_tika-vin13_t:1719_4	pana bhagavatā “yaṃ yaṃ labbhati, taṃ taṃ iminā vidhānena adhiṭṭhahitvā puna yena	1719	
PA_tika-vin13_t:1719_5	yena parissāvanādinā attho hoti, taṃ taṃ katvā gaṇhantū”ti anukampāya anuññātaṃ,	1719	
PA_tika-vin13_t:1719_6	tasmā vikappanupagapacchimacīvarappamāṇaṃ thavikampi paṭaparissāvanampi bahūnipi	1719	
PA_tika-vin13_t:1719_7	ekato katvā “imāni cīvarāni parikkhāracoḷāni adhiṭṭhāmī”ti vatvā adhiṭṭhātumpi vaṭṭatiyeva.	1719	
PA_tika-vin13_t:1719_8	Tasmā vuttaṃ “tathā vatvā”ti, “parikkhāracoḷa”nti vatvāti attho. Vikappiyanti vikappanupagaṃ.	1719	
PA_tika-vin13_t:1720	44. Ahatakappānanti ekavāraṃ dhovitakānaṃ.	172	
PA_tika-vin13_t:1721_0	45. Utuddhaṭānanti ututo dīghakālato uddhaṭānaṃ, katavatthakiccānaṃ pilotikānanti	1721	
PA_tika-vin13_t:1721_1	vuttaṃ hoti. Sesāti uttarāsaṅgaantaravāsakā. Paṃsu viya kucchitabhāvaṃ paṭikkūlabhāvaṃ	1721	
PA_tika-vin13_t:1721_2	ulati gacchatīti paṃsukūlaṃ, coḷakhaṇḍānametaṃ nāmaṃ, tasmiṃ paṃsukūle yathārucīti	1721	
PA_tika-vin13_t:1721_3	attho. Kasmāti ce? “Anujānāmi, bhikkhave, ahatānaṃ dussānaṃ ahatakappānaṃ diguṇaṃ	1721	
PA_tika-vin13_t:1721_4	saṅghāṭiṃ ekacciyaṃ uttarāsaṅgaṃ ekacciyaṃ antaravāsakaṃ, utuddhaṭānaṃ dussānaṃ catugguṇaṃ	1721	
PA_tika-vin13_t:1721_5	saṅghāṭiṃ diguṇaṃ uttarāsaṅgaṃ diguṇaṃ antaravāsakaṃ, paṃsukūle yāvadatthaṃ, pāpaṇike	1721	
PA_tika-vin13_t:1721_6	ussāho karaṇīyo”ti vuttattā, tasmā susānādīsu patitapaṃsukūle ca antarāpaṇe patitapilotikacīvare	1721	
PA_tika-vin13_t:1721_7	ca paṭaparicchedo natthi, paṭasatampi vaṭṭatīti siddhaṃ.	1721	
PA_tika-vin13_t:1722_0	46. Idāni “anujānāmi, bhikkhave, chinnakaṃ saṅghāṭiṃ chinnakaṃ uttarāsaṅgaṃ chinnakaṃ	1722	
PA_tika-vin13_t:1722_1	antaravāsaka”nti vatvā puna “tena kho pana samayena aññatarassa bhikkhuno ticīvare	1722	
PA_tika-vin13_t:1722_2	kayiramāne sabbaṃ chinnakaṃ nappahoti. Bhagavato etamatthaṃ ārocesuṃ. Anujānāmi,	1722	
PA_tika-vin13_t:1722_3	bhikkhave, dve chinnakāni ekaṃ acchinnakanti. Dve chinnakāni ekaṃ acchinnakaṃ nappahoti.	1722	
PA_tika-vin13_t:1722_4	Anujānāmi, bhikkhave, dve acchinnakāni ekaṃ chinnakanti. Ekaṃ chinnakaṃ nappahoti.	1722	
PA_tika-vin13_t:1722_5	Anujānāmi, bhikkhave, anvādhikampi āropetuṃ. Na ca, bhikkhave, sabbaṃ acchinnakaṃ	1722	
PA_tika-vin13_t:1722_6	dhāretabbaṃ, yo dhāreyya, āpatti dukkaṭassā”ti evaṃ vuttavidhānaṃ dassetuṃ “tīsū”tiādi	1722	
PA_tika-vin13_t:1722_7	āraddhaṃ. Tassa attho – tīsu cīvaresu yaṃ chinditvā sibbituṃ sabbapacchimappamāṇaṃ	1722	
PA_tika-vin13_t:1722_8	pahoti, taṃ chinditabbaṃ. Sabbesu pana appahontesu anvādhikaṃ ādiyeyyāti. Tattha	1722	
PA_tika-vin13_t:1722_9	anvādhi nāma anuvātaṃ viya saṃharitvā cīvarassa upari saṅghāṭiākārena āropetabbaṃ.	1722	
PA_tika-vin13_t:1722_10	Āgantukapattantipi vadanti. Idaṃ pana appahonake anuññātaṃ. Sace pahoti, na vaṭṭanti,	17221	
PA_tika-vin13_t:1722_11	chinditabbameva. Anādiṇṇanti anāropitaṃ anvādhikaṃ. Na dhāreyyāti ticīvarādhiṭṭhānavasena	17221	
PA_tika-vin13_t:1722_12	adhiṭṭhahitvā na dhāretabbanti adhippāyo.	17221	
PA_tika-vin13_t:1723_0	47-8. Idāni udositasikkhāpadanayaṃ dassetuṃ “gāme”tiādi vuttaṃ. Ettha pana sace gāmo	1723	
PA_tika-vin13_t:1723_1	ekassa rañño vā bhojakassa vā vasena ekakulassa hoti, pākārādinā parikkhittattā ekūpacāro	1723	
PA_tika-vin13_t:1723_2	ca, evarūpe gāme cīvaraṃ nikkhipitvā tasmiṃ gāme yathārucitaṭṭhāne vasituṃ labbhati.	1723	
PA_tika-vin13_t:1723_3	Sace so gāmo aparikkhitto, yasmiṃ ghare cīvaraṃ nikkhittaṃ hoti, tasmiṃ ghare vasitabbaṃ,	1723	
PA_tika-vin13_t:1723_4	tassa vā gharassa samantato hatthapāsā na vijahitabbaṃ.	1723	
PA_tika-vin13_t:1724_0	Sace so gāmo vesālikusinārādayo viya nānārājūnaṃ vā bhojakānaṃ vā hoti, vuttappakārena	1724	
PA_tika-vin13_t:1724_1	parikkhitto ca, evarūpe gāme yasmiṃ ghare cīvaraṃ nikkhittaṃ, tasmiṃ ghare vā vatthabbaṃ.	1724	
PA_tika-vin13_t:1724_2	Yassā vīthiyā taṃ gharaṃ hoti, tassā vīthiyā tassa gharassa sammukhāṭṭhāne sabhāye	1724	
PA_tika-vin13_t:1724_3	vā nagaradvāre vā vatthabbaṃ, tesaṃ sabhāyadvārānaṃ hatthapāsā vā na vijahitabbaṃ.	1724	
PA_tika-vin13_t:1724_4	Sace aparikkhitto, yasmiṃ ghare nikkhittaṃ, tattha vā tassa hatthapāse vā vatthabbaṃ.	1724	
PA_tika-vin13_t:1725_0	Nivesanādayo hammiyapariyosānā gāmaparikkhepato bahi sanniviṭṭhāti veditabbā. Itarathā	1725	
PA_tika-vin13_t:1725_1	tesaṃ gāmaggahaṇeneva gahitattā gāmassa ekakulanānākulaekūpacāranānūpacāratāvaseneva	1725	
PA_tika-vin13_t:1725_2	vinicchayo vattabbo siyā. Nivesanādīnaṃ vaseneva pāḷiyaṃ attho vibhatto, na gāmavasena.	1725	
PA_tika-vin13_t:1725_3	Udositavinicchaye ayaṃ nayo vuttoyeva.	1725	
PA_tika-vin13_t:1726_0	Nivesaneti ettha sace ekakulassa nivesanaṃ hoti parikkhittañca, antonivesane cīvaraṃ	1726	
PA_tika-vin13_t:1726_1	nikkhipitvā antonivesane vatthabbaṃ. Aparikkhittañce hoti, yasmiṃ gabbhe cīvaraṃ	1726	
PA_tika-vin13_t:1726_2	nikkhittaṃ, tasmiṃ vatthabbaṃ, tassa gabbhassa hatthapāsā vā na vijahitabbaṃ. Sace	1726	
PA_tika-vin13_t:1726_3	nānākulassa hoti parikkhittañca, yasmiṃ gabbhe cīvaraṃ nikkhittaṃ, tasmiṃ gabbhe	1726	
PA_tika-vin13_t:1726_4	vatthabbaṃ, sabbesaṃ sādhāraṇadvāramūle vā tesaṃ gabbhadvāramūle vā tesaṃ gabbhadvāramūlānaṃ	1726	
PA_tika-vin13_t:1726_5	vā hatthapāsā na vijahitabbaṃ. Aparikkhittañce hoti, yasmiṃ gabbhe cīvaraṃ nikkhittaṃ,	1726	
PA_tika-vin13_t:1726_6	tasmiṃ gabbhe vatthabbaṃ, hatthapāsā vā na vijahitabbaṃ.	1726	
PA_tika-vin13_t:1727_0	Udositoti yānādīnaṃ bhaṇḍānaṃ sālā. Pāsādoti dīghapāsādo. Hammiyanti muṇḍacchadanapāsādo.	1727	
PA_tika-vin13_t:1727_1	Nāvā pana thalaṃ āropetvā nikkhittāpi hoti, samudde ṭhitāpi. Sace ekakulassa nāvā	1727	
PA_tika-vin13_t:1727_2	hoti, antonāvāya cīvaraṃ nikkhipitvā antonāvāya vatthabbaṃ. Nānākulassa nāvā hoti	1727	
PA_tika-vin13_t:1727_3	nānāgabbhā nānāovarakā, yasmiṃ ovarake cīvaraṃ nikkhittaṃ, tasmiṃ vatthabbaṃ, cīvarassa	1727	
PA_tika-vin13_t:1727_4	hatthapāsā vā na vijahitabbaṃ.	1727	
PA_tika-vin13_t:1728_0	Aṭṭoti paṭirājādīnaṃ paṭibāhanatthaṃ iṭṭhakāhi kato bahalabhittiko catupañcabhūmiko	1728	
PA_tika-vin13_t:1728_1	patissayaviseso. Māḷoti ekakūṭasaṅgahito caturassapāsādo. Imesu pana udositādīsu	1728	
PA_tika-vin13_t:1728_2	māḷapariyosānesu nivesane vuttanayeneva vinicchayo veditabbo. Nivesananti pana udositādīnaṃ	1728	
PA_tika-vin13_t:1728_3	vasena akatāya patissayavikatiyā adhivacanaṃ.	1728	
PA_tika-vin13_t:1729_0	Ārāmo nāma pupphārāmaphalārāmādiko. Sace ekakulassa ārāmo hoti parikkhitto ca, antoārāme	1729	
PA_tika-vin13_t:1729_1	cīvaraṃ nikkhipitvā antoārāme vatthabbaṃ. Sace aparikkhitto, cīvarassa hatthapāsā	1729	
PA_tika-vin13_t:1729_2	na vijahitabbaṃ. Sace nānākulassa ārāmo hoti parikkhitto ca, dvāramūle vā vatthabbaṃ,	1729	
PA_tika-vin13_t:1729_3	dvāramūlassa hatthapāsā vā na vijahitabbaṃ. Aparikkhitto ce, cīvarassa hatthapāsā na vijahitabbaṃ.	1729	
PA_tika-vin13_t:1730_0	Sattho nāma jaṅghasatthasakaṭasatthānamaññataro. Sace ekakulassa sattho hoti, satthe	1730	
PA_tika-vin13_t:1730_1	cīvaraṃ nikkhipitvā purato vā pacchato vā sattabbhantarā na vijahitabbā, passato	1730	
PA_tika-vin13_t:1730_2	abbhantaraṃ na vijahitabbaṃ. Abbhantaraṃ nāma aṭṭhavīsatihatthaṃ hoti. Sace gacchanto	1730	
PA_tika-vin13_t:1730_3	sattho sakaṭe vā bhagge, goṇe vā naṭṭhe antarā chijjati, yasmiṃ koṭṭhāse cīvaraṃ	1730	
PA_tika-vin13_t:1730_4	nikkhipitabbaṃ, tattha vasitabbaṃ. Sace nānākulassa hoti, satthe cīvaraṃ nikkhipitvā	1730	
PA_tika-vin13_t:1730_5	cīvarassa hatthapāsā na vijahitabbaṃ.	1730	
PA_tika-vin13_t:1731_0	Khettakhalesu ārāme vuttasadisova vinicchayo. Dumeti rukkhamūle. Sace ekakulassa	1731	
PA_tika-vin13_t:1731_1	rukkhamūlaṃ hoti, yaṃ majjhanhikakāle samantā chāyā pharati, tasmiṃ ṭhāne aviraḷe	1731	
PA_tika-vin13_t:1731_2	padese tassa chāyāya phuṭṭhokāsassa anto eva nikkhipitabbaṃ. Sace viraḷasākhassa	1731	
PA_tika-vin13_t:1731_3	pana rukkhassa ātapena phuṭṭhokāse ṭhapeti, aruṇuggamane sace so bhikkhu tassa hatthapāse	1731	
PA_tika-vin13_t:1731_4	na hoti, aññasmiṃ vā ṭhāne tassa chāyāyapi hoti, nissaggiyaṃ hotiyeva. Nānākulassa	1731	
PA_tika-vin13_t:1731_5	ce hoti, cīvarassa hatthapāsā na vijahitabbaṃ.	1731	
PA_tika-vin13_t:1732_0	Ajjhokāse pana viñjhāṭavīādīsu araññesupi samuddamajjhe macchabandhānaṃ agamanapathesu	1732	
PA_tika-vin13_t:1732_1	dīpakesupi cīvaraṃ ṭhapetvā tato samantā sattabbhantare padese yattha katthaci vasitabbaṃ.	1732	
PA_tika-vin13_t:1732_2	Sace sattabbhantarato kesaggamattampi atikkamitvā aruṇaṃ uṭṭhapeti, nissaggiyaṃ hoti.	1732	
PA_tika-vin13_t:1733_0	Ettha pana pāḷiyaṃ “gāmo ekūpacāro nānūpacāro”tiādinā avisesena mātikaṃ nikkhipitvāpi	1733	
PA_tika-vin13_t:1733_1	gāmanivesanaudositakhettadhaññakaraṇaārāmavihārānaṃ ekūpacāranānūpacāratā “gāmo ekūpacāro	1733	
PA_tika-vin13_t:1733_2	nāma ekakulassa gāmo hoti parikkhitto ca aparikkhitto cā”tiādinā parikkhittāparikkhittavasena	1733	
PA_tika-vin13_t:1733_3	vibhattā. Aṭṭamāḷapāsādahammiyanāvāsattharukkhamūlaajjhokāsānampi evaṃ avatvā “ekakulassa	1733	
PA_tika-vin13_t:1733_4	aṭṭo hoti, nānākulassa aṭṭo hotī”tiādinā nayena ekakulanānākulavasena ca ante “ajjhokāso	1733	
PA_tika-vin13_t:1733_5	ekūpacāro nāma agāmake araññe samantā sattabbhantarā ekūpacāro, tato paraṃ nānūpacāro”ti	1733	
PA_tika-vin13_t:1733_6	ca evaṃ ekūpacāranānūpacāratā vibhattā. Tasmā gāmādīsu parikkhittaṃ ekūpacāraṃ, aparikkhittaṃ	1733	
PA_tika-vin13_t:1733_7	nānūpacāranti ca aṭṭādīsu yaṃ ekakulassa, taṃ ekūpacāraṃ nānākulassa nānūpacāranti	1733	
PA_tika-vin13_t:1733_8	ca gahetabbaṃ. Ajjhokāsapade vuttanayena gahetabbaṃ.	1733	
PA_tika-vin13_t:1734_0	Bhikkhusammutiyāññatrāti yaṃ gilānassa bhikkhuno cīvaraṃ ādāya pakkamituṃ asakkontassa	1734	
PA_tika-vin13_t:1734_1	ñattidutiyena kammena avippavāsasammuti dīyati, taṃ ṭhapetvāti attho. Laddhasammutikassa	1734	
PA_tika-vin13_t:1734_2	pana yāva rogo na vūpasammati, tasmiṃ vūpasante añño vā kuppati, anāpattiyeva.	1734	
PA_tika-vin13_t:1735_0	49. “Anujānāmi, bhikkhave, kaṇḍuppaṭicchādiṃ yāva ābādhā adhiṭṭhātuṃ, tato paraṃ	1735	
PA_tika-vin13_t:1735_1	vikappetuṃ. Vassikasāṭikaṃ vassānaṃ cātumāsaṃ adhiṭṭhātuṃ, tato paraṃ vikappetu”nti	1735	
PA_tika-vin13_t:1735_2	vuttattā rogapariyantā kaṇḍuppaṭicchādi, vassānapariyantā vassikasāṭikāti attho.	1735	
PA_tika-vin13_t:1735_3	Sesāti ticīvarādayo kālavasena apariyantikāti attho.	1735	
PA_tika-vin13_t:1736_0	50. Paccattharaṇādittayaṃ sadasampi adasampi rattampi arattampi ādiṇṇakappampi anādiṇṇakappampi	1736	
PA_tika-vin13_t:1736_1	labbhatīti attho. Nisīdananti nisīdanañca rattaṃ anādiṇṇakappañca labbhatīti adhippāyo.	1736	
PA_tika-vin13_t:1736_2	Paccattharaṇaparikkhāramukhapuñchanacoḷāni pana nīlampi pītakampi lohitakampi pupphadasādikampi	1736	
PA_tika-vin13_t:1736_3	vaṭṭanti, tasmā “sadasampī”tiādi vuttaṃ. Evarūpaṃ pana nivāsetuṃ vā pārupituṃ vā	1736	
PA_tika-vin13_t:1736_4	na vaṭṭati, kevalaṃ paccattharaṇādivasena adhiṭṭhānamattaṃ kātuṃ vaṭṭati.	1736	
PA_tika-vin13_t:1737_0	51. Ticīvaraṃ kaṇḍuppaṭicchādi vassikasāṭikāti idaṃ pana sesacīvarapañcakaṃ adasaṃ	1737	
PA_tika-vin13_t:1737_1	rajitaṃyeva kappati, tañca ādiṇṇakappamevāti attho. Sadasaṃva nisīdananti idaṃ pana	1737	
PA_tika-vin13_t:1737_2	pubbe “sadasampī”ti ettha vuttattā adasampi nisīdanaṃ vaṭṭatīti sammohanivāraṇatthaṃ vuttanti vadanti.	1737	
PA_tika-vin13_t:1738	52. Anadhiṭṭhitanti ticīvarādivasena anadhiṭṭhitaṃ. Anissaṭṭhaṃ nāma aññesaṃ avissajjitaṃ, taṃ pana vikappetvā paribhuñjitabbanti attho.	173	
PA_tika-vin13_t:1739_0	Idāni vikappanupagassa pamāṇaṃ heṭṭhimaparicchedena dassetuṃ “hatthadīgha”ntiādimāha.	1739	
PA_tika-vin13_t:1739_1	Tattha “anujānāmi, bhikkhave, āyāmena aṭṭhaṅgulaṃ sugataṅgulena caturaṅgulavitthataṃ	1739	
PA_tika-vin13_t:1739_2	pacchimaṃ cīvaraṃ vikappetu”nti vuttattā dīghato ekahatthaṃ puthulato upaḍḍhahatthaṃ	1739	
PA_tika-vin13_t:1739_3	vikappetabbanti adhippāyo.	1739	
PA_tika-vin13_t:1740_0	53. Ticīvarassāti vinayaticīvarassa, na dhutaṅgaticīvarassa. Tassa pana imesu navasu	1740	
PA_tika-vin13_t:1740_1	cīvarattayameva labbhati, na aññaṃ labbhati. Sabbametanti sabbaṃ adhiṭṭhānavidhānañca	1740	
PA_tika-vin13_t:1740_2	pariharaṇavidhānañcāti attho. Parikkhāracoḷiyo sabbanti ticīvarādikaṃ navavidhampi	1740	
PA_tika-vin13_t:1740_3	cīvaraṃ. Tathā vatvāti “parikkhāracoḷa”nti vatvā. Adhiṭṭhatīti adhiṭṭhāti. Kiṃ pana	1740	
PA_tika-vin13_t:1740_4	ticīvaraṃ parikkhāracoḷaṃ adhiṭṭhātuṃ vaṭṭatīti? Āma vaṭṭati, “parikkhāracoḷaṃ nāma	1740	
PA_tika-vin13_t:1740_5	pāṭekkaṃ nidhānamukhametanti ticīvaraṃ parikkhāracoḷaṃ adhiṭṭhahitvā paribhuñjituṃ	1740	
PA_tika-vin13_t:1740_6	vaṭṭati. Udositasikkhāpade pana ticīvaraṃ adhiṭṭhahitvā pariharantassa parihāro vutto”ti	1740	
PA_tika-vin13_t:1740_7	aṭṭhakathāyaṃ vuttaṃ, tasmā ticīvaraṃ parikkhāracoḷaṃ adhiṭṭhahantena paccuddharitvā	1740	
PA_tika-vin13_t:1740_8	puna adhiṭṭhātabbaṃ.	1740	
PA_tika-vin13_t:1741_0	54. Idāni etesaṃ adhiṭṭhānavijahanākāraṃ dassetuṃ “acchedavissajjanagāhavibbhamā”tiādi	1741	
PA_tika-vin13_t:1741_1	vuttaṃ. Tattha acchedoti corādīhi acchindanaṃ. Vissajjananti aññesaṃ dānaṃ. Kathaṃ	1741	
PA_tika-vin13_t:1741_2	pana dinnaṃ, kathaṃ gahitaṃ sudinnaṃ suggahitañca hotīti? Sace “idaṃ tuyhaṃ demi	1741	
PA_tika-vin13_t:1741_3	dadāmi dajjāmi oṇojemi pariccajāmi nissajjāmi vissajjāmī”ti vā “itthannāmassa demi…pe…	1741	
PA_tika-vin13_t:1741_4	vissajjāmī”ti vā vadati, sammukhāpi parammukhāpi dinnaṃyeva hoti. “Tuyhaṃ gaṇhāhī”ti	1741	
PA_tika-vin13_t:1741_5	vutte “mayhaṃ gaṇhāmī”ti vadati, sudinnaṃ suggahitañca. “Tava santakaṃ karohi, tava	1741	
PA_tika-vin13_t:1741_6	santakaṃ hotu, tava santakaṃ karissatī”ti vutte “mamasantakaṃ karomi, mama santakaṃ	1741	
PA_tika-vin13_t:1741_7	hotu, mama santakaṃ karissāmī”ti vadati, duddinnaṃ duggahitañca. Sace pana “tava	1741	
PA_tika-vin13_t:1741_8	santakaṃ karohī”ti vutte “sādhu, bhante, mayhaṃ gaṇhāmī”ti gaṇhāti, suggahitaṃ.	1741	
PA_tika-vin13_t:1742_0	Gāhoti vissāsaggāho. So pana evaṃ veditabbo – “anujānāmi, bhikkhave, pañcahaṅgehi	1742	
PA_tika-vin13_t:1742_1	samannāgatassa vissāsaṃ gahetuṃ. Sandiṭṭho ca hoti, sambhatto ca, ālapito ca, jīvati	1742	
PA_tika-vin13_t:1742_2	ca, jānāti ca ‘gahite me attamano bhavissatī”’ti. Tattha sandiṭṭhoti diṭṭhamattakamitto.	1742	
PA_tika-vin13_t:1742_3	Sambhattoti daḷhamitto. Ālapitoti “mama santakaṃ yaṃ icchasi, taṃ gaṇheyyāsi, āpucchitvā	1742	
PA_tika-vin13_t:1742_4	gahaṇe kāraṇaṃ natthī”ti vutto. Jīvatīti anuṭṭhānaseyyāya sayitopi yāva jīvitindriyupacchedaṃ	1742	
PA_tika-vin13_t:1742_5	na pāpuṇāti. Gahite ca attamanoti gahite ca tuṭṭhacitto. Evarūpassa santakaṃ “gahite	1742	
PA_tika-vin13_t:1742_6	me attamano bhavissatī”ti jānantena gahetuṃ vaṭṭati. Anavasesapariyādānavasena cetāni	1742	
PA_tika-vin13_t:1742_7	pañca aṅgāni vuttāni, vissāsaggāho pana tīhi aṅgehi ruhati. Kathaṃ? Sandiṭṭho jīvati	1742	
PA_tika-vin13_t:1742_8	gahite attamano, sambhatto jīvati gahite attamano, ālapito jīvati gahite attamanoti evaṃ.	1742	
PA_tika-vin13_t:1743_0	Yo pana jīvati, na ca gahite attamano hoti, tassa santakaṃ vissāsabhāvena gahitampi	1743	
PA_tika-vin13_t:1743_1	puna dātabbaṃ. Dadantena matakadhanaṃ tāva ye tassa dhane issarā gahaṭṭhā vā pabbajitā	1743	
PA_tika-vin13_t:1743_2	vā, tesaṃ dātabbaṃ. Yo pana paṭhamaṃyeva “suṭṭhu kataṃ tayā mama santakaṃ gaṇhantenā”ti	1743	
PA_tika-vin13_t:1743_3	vacībhedena vā cittuppādamattena vā anumoditvā pacchā kenaci kāraṇena kupito, so	1743	
PA_tika-vin13_t:1743_4	paccāharāpetuṃ na labhati. Yopi adātukāmo, cittena pana adhivāseti, na kiñci vadati,	1743	
PA_tika-vin13_t:1743_5	sopi puna paccāharāpetuṃ na labhati. Yo pana “mayā tumhākaṃ santakaṃ gahita”nti vā	1743	
PA_tika-vin13_t:1743_6	“paribhutta”nti vā vutte nādhivāseti, “paṭidehī”ti bhaṇati, so paccāharāpetuṃ labhati.	1743	
PA_tika-vin13_t:1744_0	Vibbhamāti iminā bhikkhuniyāyeva adhiṭṭhānavijahanaṃ gahitaṃ hoti. Sā pana yadā vibbhamati,	1744	
PA_tika-vin13_t:1744_1	tadā assamaṇī hoti. Bhikkhu pana vibbhamantopi yāva sikkhaṃ na paccakkhāti, tāva	1744	
PA_tika-vin13_t:1744_2	bhikkhuyevāti adhiṭṭhānaṃ na vijahatīti. Liṅgasikkhāti liṅgaparivattanañca sikkhāpaccakkhānañcāti	1744	
PA_tika-vin13_t:1744_3	attho. Sabbesūti navasu cīvaresu. Adhiṭṭhānaviyogakāraṇāti adhiṭṭhānavijahanakāraṇā,	1744	
PA_tika-vin13_t:1744_4	imesu aññatarena adhiṭṭhānaṃ vijahatīti attho.	1744	
PA_tika-vin13_t:1745_0	Kiñca bhiyyo – ticīvarassa pana vinibbiddhachiddañca adhiṭṭhānavijahanaṃ karotīti	1745	
PA_tika-vin13_t:1745_1	attho. Tattha saṅghāṭiuttarāsaṅgānaṃ dīghantato vidatthippamāṇassa tiriyantato aṭṭhaṅgulappamāṇassa	1745	
PA_tika-vin13_t:1745_2	padesassa orato kaniṭṭhaṅgulinakhapiṭṭhippamāṇakaṃ chiddaṃ adhiṭṭhānaṃ bhindati.	1745	
PA_tika-vin13_t:1745_3	Antaravāsakassa dīghantato vidatthippamāṇasseva tiriyantato caturaṅgulappamāṇassa	1745	
PA_tika-vin13_t:1745_4	padesassa orato chiddaṃ adhiṭṭhānaṃ bhindati, parato pana na bhindati. Tasmā chidde	1745	
PA_tika-vin13_t:1745_5	jāte ticīvaraṃ atirekacīvaraṃ hoti, sūcikammaṃ katvā puna adhiṭṭhātabbaṃ. Itaresaṃ	1745	
PA_tika-vin13_t:1745_6	pana chiddena vijahanaṃ nāma natthi. Yo pana ticīvarepi dubbalaṭṭhāne paṭhamaṃ aggaḷaṃ	1745	
PA_tika-vin13_t:1745_7	datvā pacchā dubbalaṭṭhānaṃ chinditvā apaneti, adhiṭṭhānaṃ na bhijjati. Maṇḍalaparivattanepi	1745	
PA_tika-vin13_t:1745_8	eseva nayo. Yo pana ubho koṭiyo majjhe karonto sace paṭhamaṃ chinditvā pacchā ghaṭeti,	1745	
PA_tika-vin13_t:1745_9	adhiṭṭhānaṃ vijahati, atha ghaṭetvā chindati, na vijahati. Rajakehi dhovāpetvā setakaṃ	1745	
PA_tika-vin13_t:1745_10	karontassāpi na vijahati eva.	17451	
PA_tika-vin13_t:1746_0	55. Idāni akappiyacīvarāni dassetuṃ “kusavākaphalakānī”tiādi āraddhaṃ. Tattha kusacīraṃ	1746	
PA_tika-vin13_t:1746_1	nāma kuse ganthetvā katacīvaraṃ. Vākacīraṃ nāma tāpasānaṃ vakkalaṃ. Phalakacīraṃ	1746	
PA_tika-vin13_t:1746_2	nāma phalakāni sibbitvā katacīvaraṃ. Kesakambalanti kesehi tantaṃ vāyitvā katakambalaṃ.	1746	
PA_tika-vin13_t:1746_3	Vālakambalanti camaravālehi vāyitvā katakambalaṃ. Ulūkapakkhanti ulūkasakuṇassa pakkhehi	1746	
PA_tika-vin13_t:1746_4	katanivāsanaṃ. Ajinakkhipanti salomaṃ sakhuraṃ ajinamigacammaṃ. Imesu sattasu vatthesu	1746	
PA_tika-vin13_t:1746_5	yaṃ kiñci dhārayato thullaccayanti attho. Yathā imesu thullaccayaṃ, tathā akkanāḷaṃ	1746	
PA_tika-vin13_t:1746_6	nivāsentassa. Akkanāḷaṃ nāma akkadaṇḍe vākādīhi ganthetvā katacīvaraṃ. “Na bhikkhave	1746	
PA_tika-vin13_t:1746_7	akkanāḷaṃ nivāsetabbaṃ, yo nivāseyya, āpatti thullaccayassā”ti hi vuttaṃ.	1746	
PA_tika-vin13_t:1747_0	56. Kadalerakakkadusse potthake cāpīti ettha kadalierakaakkamakacivākehi katāni vatthāni	1747	
PA_tika-vin13_t:1747_1	evaṃ vuttānīti veditabbāni. Etesu potthakoyeva pāḷiyaṃ āgato, itarāni taggatikattā	1747	
PA_tika-vin13_t:1747_2	aṭṭhakathāsu paṭikkhittāni. Imesu catūsupi dukkaṭameva. “Na bhikkhave naggiyaṃ titthiyasamādānaṃ	1747	
PA_tika-vin13_t:1747_3	samādiyitabbaṃ, yo samādiyeyya, āpatti thullaccayassā”ti vuttattā naggiyampi na kappati	1747	
PA_tika-vin13_t:1747_4	eva. Sabbameva nīlakaṃ sabbanīlakaṃ. Evaṃ sesesupi. Ettha nīlaṃ umāpupphavaṇṇaṃ hoti.	1747	
PA_tika-vin13_t:1747_5	Mañjeṭṭhakaṃ mañjeṭṭhakavaṇṇameva. Pītakaṃ kaṇikārapupphavaṇṇaṃ. Lohitakaṃ jayasumanapupphavaṇṇaṃ.	1747	
PA_tika-vin13_t:1747_6	Kaṇhakaṃ addāriṭṭhakavaṇṇaṃ.	1747	
PA_tika-vin13_t:1748_0	57. Mahāraṅgaṃ nāma satapadipiṭṭhivaṇṇaṃ. Mahānāmaṃ nāma rattasambhinnavaṇṇaṃ hoti.	1748	
PA_tika-vin13_t:1748_1	Padumapupphavaṇṇantipi vuttaṃ, mandarattanti attho. Tirīṭaketi rukkhatace. Acchinnadīghadasaketi	1748	
PA_tika-vin13_t:1748_2	sabbaso acchinnadasake ca majjhe chinnadasake cāti attho. Aññamaññaṃ saṃsibbitvā	1748	
PA_tika-vin13_t:1748_3	katadasaṃ phaladasaṃ nāma. Ketakapupphādipupphasadisāhi dasāhi yuttaṃ pupphadasaṃ	1748	
PA_tika-vin13_t:1748_4	nāma. Etesupi “potthake cāpī”ti ettha vuttaapi-saddena dukkaṭanti veditabbaṃ. Tathāti	1748	
PA_tika-vin13_t:1748_5	yathā etesu kadalidussādīsu pupphadasāvasānesu dukkaṭaṃ, tathā kañcukaveṭhanesupi	1748	
PA_tika-vin13_t:1748_6	yaṃ kiñci dhārentassa dukkaṭanti attho.	1748	
PA_tika-vin13_t:1749_0	Etesu pana ayaṃ vinicchayo – sabbanīlakādīni rajanāni vametvā puna rajitvā dhāretabbāni,	1749	
PA_tika-vin13_t:1749_1	na sakkā ce vametuṃ, paccattharaṇādīni vā kāretabbāni, tipaṭṭacīvarassa majjhe vā	1749	
PA_tika-vin13_t:1749_2	dātabbāni. Acchinnadasakādīni dasā chinditvā dhāretabbāni. Kañcukaṃ vijaṭetvā rajitvā	1749	
PA_tika-vin13_t:1749_3	paribhuñjitabbaṃ. Veṭhanepi eseva nayo. Tirīṭakaṃ pādapuñchanaṃ kātabbaṃ. Sabbanti	1749	
PA_tika-vin13_t:1749_4	imaṃ vuttappakāraṃ kusacīrādikaṃ akappiyacīvaraṃ acchinnacīvaro labhatīti attho.	1749	
PA_tika-vin13_t:1749_5	Vuttampi cetaṃ parivāre.	1749	
PA_tika-vin13_t:1750	“Akappakataṃ nāpi rajanāya rattaṃ,	175	
PA_tika-vin13_t:1751	Tena nivattho yena kāmaṃ vajeyya;	175	
PA_tika-vin13_t:1752	Na cassa hoti āpatti,	175	
PA_tika-vin13_t:1753	So ca dhammo sugatena desito;	175	
PA_tika-vin13_t:1754	Pañhā mesā kusalehi cintitā”ti. ;	175	
PA_tika-vin13_t:1755_0	Ayañhi pañho acchinnacīvarabhikkhuṃ sandhāya vutto, tasmā hi yaṃ kiñci akappiyacīvaraṃ	1755	
PA_tika-vin13_t:1755_1	nivāsetvā vā pārupitvā vā acchinnacīvarakena aññaṃ pariyesitabbaṃ. Ettha pana “idha	1755	
PA_tika-vin13_t:1755_2	pana, bhikkhave, manussā nissīmagatānaṃ bhikkhūnaṃ cīvaraṃ denti ‘imaṃ cīvaraṃ itthannāmassa	1755	
PA_tika-vin13_t:1755_3	demā’ti, anujānāmi, bhikkhave, sādituṃ, na tāva taṃ gaṇanūpagaṃ, yāva na hatthaṃ	1755	
PA_tika-vin13_t:1755_4	gacchatī”ti vuttattā yāva āharitvā taṃ na dinnaṃ, “tumhākaṃ, bhante, cīvaraṃ uppanna”nti	1755	
PA_tika-vin13_t:1755_5	pahiṇitvā vā nārocitaṃ, tāva gaṇanaṃ na upeti, anadhiṭṭhitaṃ vaṭṭati. Pattepi eseva	1755	
PA_tika-vin13_t:1755_6	nayo. Ānetvā dinne vā ārocite vā parihāro natthi, dasāhaṃ adhiṭṭhātabbaṃ. Cīvaravinicchayo.	1755	
PA_tika-vin13_t:1756	Cīvaraniddesavaṇṇanā niṭṭhitā.	175	
PA_tika-vin13_t:1757	4. Rajananiddesavaṇṇanā	175	
PA_tika-vin13_t:1758_0	58. Idāni tesaṃ cīvarānaṃ rajanavidhānaṃ dassetuṃ “rajanāni cā”ti vuttaṃ. Tattha	1758	
PA_tika-vin13_t:1758_1	“anujānāmi, bhikkhave, cha rajanāni mūlarajanaṃ khandharajanaṃ tacarajanaṃ pattarajanaṃ	1758	
PA_tika-vin13_t:1758_2	puppharajanaṃ phalarajana”nti evaṃ bhagavatā anuññātattā “chappakārāni anuññātāni satthunā”ti vuttaṃ.	1758	
PA_tika-vin13_t:1759_0	59. Tattha mūleti mūlarajaneti attho. Haliddiṃ vivajjiya sabbaṃ labbhanti sambandho.	1759	
PA_tika-vin13_t:1759_1	Evaṃ sesesupi. Tuṅgahārako nāma eko sakaṇṭakarukkho, tassa haritālavaṇṇaṃ khandharajanaṃ	1759	
PA_tika-vin13_t:1759_2	hoti. Gihiparibhuttaṃ pana allipattena ekavāraṃ rajituṃ vaṭṭati. Phalarajane akappiyaṃ	1759	
PA_tika-vin13_t:1759_3	nāma natthi, sabbaṃ vaṭṭatīti. Rajanavinicchayo.	1759	
PA_tika-vin13_t:1760	Rajananiddesavaṇṇanā niṭṭhitā.	176	
PA_tika-vin13_t:1761	5. Pattaniddesavaṇṇanā	176	
PA_tika-vin13_t:1762	60. Idāni bhājanavikatiṃ dassetuṃ “patto cā”ti uddhaṭaṃ. Ettha pana paṭhamagāthā suviññeyyā.	176	
PA_tika-vin13_t:1763_0	61. Dutiye “magadhanāḷidvayataṇḍulasādhita”nti vattabbe vibhattilopaṃ akatvā gāthābandhasukhatthaṃ	1763	
PA_tika-vin13_t:1763_1	“magadhe nāḷidvayataṇḍulasādhita”nti vuttaṃ, pacitanti attho. Ettha magadhanāḷi nāma	1763	
PA_tika-vin13_t:1763_2	aḍḍhaterasapalaṃ gaṇhāti. Odananti ettha sabbappakārasampannaṃ avassāvitodanaṃ gahetabbaṃ.	1763	
PA_tika-vin13_t:1763_3	Odanassa catutthabhāgappamāṇaṃ nātighanaṃ nātitanukaṃ hatthahāriyamuggasūpañca ālopassa	1763	
PA_tika-vin13_t:1763_4	ālopassa anurūpaṃ yāva carimakālopappahonakaṃ macchamaṃsādibyañjanañca yo patto gaṇhāti,	1763	
PA_tika-vin13_t:1763_5	so ukkaṭṭho nāmāti attho. Sappitelatakkarasakañjikādīni pana gaṇanūpagāni na honti,	1763	
PA_tika-vin13_t:1763_6	tāni hi odanagatikāneva honti, neva hāpetuṃ, na vaḍḍhetuṃ sakkonti. Evametaṃ sabbaṃ	1763	
PA_tika-vin13_t:1763_7	pakkhittaṃ sace pattassa heṭṭhimarājisamaṃ tiṭṭhati, suttena vā hīrena vā chindantassa	1763	
PA_tika-vin13_t:1763_8	suttassa vā hīrassa vā heṭṭhimantaṃ phusati, ayaṃ ukkaṭṭho nāma patto. Sace taṃ rājiṃ	1763	
PA_tika-vin13_t:1763_9	atikkamitvā thūpīkataṃ tiṭṭhati, ayaṃ ukkaṭṭhomako nāma patto. Sace taṃ rājiṃ na	1763	
PA_tika-vin13_t:1763_10	sampāpuṇāti, antogatameva hoti, ayaṃ ukkaṭṭhukkaṭṭho nāma patto.	17631	
PA_tika-vin13_t:1764_0	62. “Majjhimo nāma patto nāḷikodanaṃ gaṇhātī”ti vuttattā “majjhimo tassupaḍḍho vā”ti	1764	
PA_tika-vin13_t:1764_1	vuttaṃ. Etthāpi vuttappakārena majjhimo majjhimomako majjhimukkaṭṭhoti pattattikaṃ	1764	
PA_tika-vin13_t:1764_2	veditabbaṃ. “Omako nāma patto patthodanaṃ gaṇhātī”ti vacanato “tatopaḍḍho”ti vuttaṃ.	1764	
PA_tika-vin13_t:1764_3	Magadhanāḷiyā upaḍḍhanāḷikodanañca tadūpiyaṃ sūpaṃ byañjanañca gaṇhāti, so omako	1764	
PA_tika-vin13_t:1764_4	nāma. Idhāpi omako omakomako omakukkaṭṭhoti pattattikaṃ veditabbaṃ. Imesu pana navasu	1764	
PA_tika-vin13_t:1764_5	pattesu ukkaṭṭhukkaṭṭho ca omakomako ca apatto. Etesu adhiṭṭhātabbakiccaṃ natthi,	1764	
PA_tika-vin13_t:1764_6	sesā satta pattā adhiṭṭhātabbā, vikappetabbā cāti attho.	1764	
PA_tika-vin13_t:1765_0	63. Atirekapattoti anadhiṭṭhito avikappito. Sakoti sasantako. Kappoti kappiyo. Ayamevettha	1765	
PA_tika-vin13_t:1765_1	saṅkhepo – yo patto kākaṇikamattassāpi mūlassa dātabbassa natthitāya sako. Ayopatto	1765	
PA_tika-vin13_t:1765_2	pañcahi pākehi mattikāpatto dvīhi pākehi pakkattā kappo. So dasāhaparamaṃ kālaṃ anadhiṭṭhito	1765	
PA_tika-vin13_t:1765_3	avikappito dhāreyyoti.	1765	
PA_tika-vin13_t:1766_0	64. Acchedādayo cīvare vuttappabhedāyeva. Chiddenāti ettha yassa pattassa mukhavaṭṭito	1766	
PA_tika-vin13_t:1766_1	heṭṭhā dvaṅgulappadese yena chiddena kaṅgusitthaṃ nikkhamati, tattakena chiddena	1766	
PA_tika-vin13_t:1766_2	bhijjati. Tasmiṃ pana ayacuṇṇādīhi paṭipākatike kate dasāhabbhantare puna adhiṭṭhātabbaṃ.	1766	
PA_tika-vin13_t:1766_3	Pattādhiṭṭhānamujjhatīti patto adhiṭṭhānaṃ ujjhati.	1766	
PA_tika-vin13_t:1767_0	65. Idāni pariharaṇavidhiṃ dassetuṃ “pattaṃ na paṭisāmeyya sodaka”ntiādi āraddhaṃ.	1767	
PA_tika-vin13_t:1767_1	Sodakaṃ pattaṃ na paṭisāmeyya, ātape ca sodakaṃ pattaṃ na otapeti adhippāyo. Na nidaheti	1767	
PA_tika-vin13_t:1767_2	nirudakaṃ katvāpi atikālaṃ na nidaheti adhippāyo. Bhumyāti bhūmiyaṃ. Na ṭhapeti taṭṭikācammakhaṇḍādīsu	1767	
PA_tika-vin13_t:1767_3	yena kenaci anatthatāya paṃsusakkharamissāya bhūmiyā na ṭhapeyyāti attho. No ca laggayeti	1767	
PA_tika-vin13_t:1767_4	etthapi nāgadantādīsu yattha katthaci laggantassa dukkaṭameva.	1767	
PA_tika-vin13_t:1768_0	66. Miḍḍhanteti miḍḍhapariyante. Sace pana parivattetvā tattheva patiṭṭhāti, evarūpāya	1768	
PA_tika-vin13_t:1768_1	vitthiṇṇāya miḍḍhiyā abbhantaraparicchede ṭhapetuṃ vaṭṭati, na pariyante. Paribhaṇḍanteti	1768	
PA_tika-vin13_t:1768_2	bāhirapasse katāya tanukamiḍḍhiyā anteti attho. Aṅke vāti dvinnaṃ ūrūnaṃ majjhe.	1768	
PA_tika-vin13_t:1768_3	Ettha pana aṃsabaddhake aṃsakūṭe laggetvā aṅke ṭhapetuṃ vaṭṭati, na itarathā. Ātapattaketi	1768	
PA_tika-vin13_t:1768_4	chatte. Ettha bhattapūropi aṃsakūṭe laggitapattopi ṭhapetuṃ na vaṭṭati.	1768	
PA_tika-vin13_t:1769_0	67. Ucchiṭṭhodakaṃ nāma mukhavikkhālanodakaṃ, taṃ patte niṭṭhubhitvā pattena na nīhareyyāti	1769	
PA_tika-vin13_t:1769_1	attho. Calakañca aṭṭhikañca calakaṭṭhikaṃ. Etesu yaṃ kiñci pattena nīharantassa dukkaṭaṃ.	1769	
PA_tika-vin13_t:1769_2	Pattaṃ paṭiggahaṃ katvā hatthaṃ dhovitumpi na labhati. Hatthadhovitavatthadhovitaudakampi	1769	
PA_tika-vin13_t:1769_3	patte ākiritvā nīharituṃ na vaṭṭati. Anucchiṭṭhapattaṃ ucchiṭṭhahatthena gahetumpi	1769	
PA_tika-vin13_t:1769_4	na vaṭṭati. Hatthaṃ pana bahi dhovitvā gahetuṃ vaṭṭati. Macchamaṃsaphalāphalādīni	1769	
PA_tika-vin13_t:1769_5	khādanto yaṃ mukhena luñcitvā luñcitvā khādati, taṃ vā tesaṃ aṭṭhiādikaṃ vā mukhato	1769	
PA_tika-vin13_t:1769_6	nīhaṭaṃ puna akhāditukāmo chaḍḍetukāmo patte ṭhapetuṃ na labhati. Siṅgiveranāḷikerakhaṇḍādīni	1769	
PA_tika-vin13_t:1769_7	khādantehi ḍaṃsitvā ḍaṃsitvā puna ṭhapetuṃ labhati. “Na bhikkhave pattahatthena kavāṭaṃ	1769	
PA_tika-vin13_t:1769_8	paṇāmetabbaṃ, yo paṇāmeyya, āpatti dukkaṭassā”ti vuttattā yena kenaci sarīrāvayavena	1769	
PA_tika-vin13_t:1769_9	pattaṃ gahetvā ṭhito yena kenaci sarīrāvayavena kavāṭaṃ paṇāmetuṃ na labhati, tasmā	1769	
PA_tika-vin13_t:1769_10	“pattahatthovā”ti vuttaṃ. Aṃsakūṭe laggitvā ṭhitassa vaṭṭati.	17691	
PA_tika-vin13_t:1770_0	68. Bhūmiādhāraketi ettha dantavallivettavākādīhi kate valayādhārake. Dārudaṇḍādhāreti	1770	
PA_tika-vin13_t:1770_1	ekadārunā kataādhārake ca bahūhi daṇḍehi kataādhārake cāti attho. Tidaṇḍe na vaṭṭati.	1770	
PA_tika-vin13_t:1770_2	Etesu pana susajjitesu ekaṃ pattaṃ ṭhapetvāva tassupari ekaṃ ṭhapetuṃ vaṭṭati, tayo	1770	
PA_tika-vin13_t:1770_3	pana na vaṭṭanti. Ekaṃ nikkujjitvāva bhūmiyanti ettha bhūmiyaṃ kaṭasārakādīsu aññataraṃ	1770	
PA_tika-vin13_t:1770_4	pattharitvā tassupari nikkujjitvā vā ukkujjitvā vā ekaṃ ṭhapeyya, dve ṭhapetuṃ na	1770	
PA_tika-vin13_t:1770_5	vaṭṭatīti adhippāyo. Dve pana ṭhapentena upari ṭhapitapattaṃ ekena passena bhūmiyaṃ	1770	
PA_tika-vin13_t:1770_6	phusāpetvā ṭhapetuṃ vaṭṭatīti vadanti.	1770	
PA_tika-vin13_t:1771_0	69-70. Idāni akappiyapatte dassetuṃ “dārurūpiyasovaṇṇā”tiādi āraddhaṃ. Tattha maṇiveḷuriyāmayāti	1771	
PA_tika-vin13_t:1771_1	maṇīti indanīlakabarakatādi. Sace gahaṭṭhā bhattagge suvaṇṇarūpiyataṭṭakādīsu sūpabyañjanaṃ	1771	
PA_tika-vin13_t:1771_2	katvā upanāmenti, āmasitumpi na vaṭṭati. Ghaṭikaṭāhajā ca tumbakaṭāhajā ca ghaṭitumbakaṭāhajā.	1771	
PA_tika-vin13_t:1771_3	Ettha tumbakaṭāhajānāma alābu. Pattavinicchayo.	1771	
PA_tika-vin13_t:1772	Pattaniddesavaṇṇanā niṭṭhitā.	177	
PA_tika-vin13_t:1773	6. Thālakaniddesavaṇṇanā	177	
PA_tika-vin13_t:1774_0	71-2. Idāni thālakesu kappiyākappiyavidhiṃ dassetuṃ “thālakā cā”ti padaṃ uddhaṭaṃ.	1774	
PA_tika-vin13_t:1774_1	Tattha akappāti dārumayādayo thālakā akappiyāti attho. Phalikathālakādayo gihisantakā	1774	
PA_tika-vin13_t:1774_2	vā saṅghasantakā vā kappiyā. Ghaṭitumbakaṭāhajā tāvakālikā, tāsu bhuñjitvā chaḍḍetabbā,	1774	
PA_tika-vin13_t:1774_3	na pariharitabbāti adhippāyo. Thālakavinicchayo.	1774	
PA_tika-vin13_t:1775	Thālakaniddesavaṇṇanā niṭṭhitā.	177	
PA_tika-vin13_t:1776	7. Pavāraṇāniddesavaṇṇanā	177	
PA_tika-vin13_t:1777_0	73. Idāni pavāraṇāvidhiṃ dassetuṃ “pavāraṇā”ti padaṃ uddhaṭaṃ. Tattha iriyāpathenāti	1777	
PA_tika-vin13_t:1777_1	ṭhānagamanasayananisajjānaṃ aññatarena iriyāpathenāti attho. Tato iriyāpathato aññena	1777	
PA_tika-vin13_t:1777_2	iriyāpathena anatirittakaṃ paribhuñjeyya ce, pācittiyanti attho. Pācittinatirittakanti	1777	
PA_tika-vin13_t:1777_3	pācitti anatirittakaṃ.	1777	
PA_tika-vin13_t:1778_0	74. Idāni yehi aṅgehi pavāraṇā hoti, tāni aṅgāni dassetuṃ “asana”ntiādimāha. Tattha	1778	
PA_tika-vin13_t:1778_1	asananti etena avippakatabhojanatā vuttā, bhuñjamāno ca so puggalo hotīti attho.	1778	
PA_tika-vin13_t:1778_2	Bhojanañcevāti yaṃ bhuñjanto pavāreti, taṃ odano kummāso sattu maccho maṃsanti imesu	1778	
PA_tika-vin13_t:1778_3	aññataraṃ hotīti attho. Abhihāroti dāyako tassa taṃ bhattaṃ kāyena abhiharatīti attho,	1778	
PA_tika-vin13_t:1778_4	vācābhihāro pana na gahetabbo. Samīpatāti dāyako pavāraṇappahonakabhojanaṃ gahetvā	1778	
PA_tika-vin13_t:1778_5	aḍḍhateyyahatthappamāṇe okāse hotīti attho. Kāyavācāpaṭikkhepoti hatthapāse ṭhitena	1778	
PA_tika-vin13_t:1778_6	abhihaṭaṃ bhikkhaṃ kāyena vā vācāya vā paṭikkhipeyyāti attho. Ettha pana sace bhikkhu	1778	
PA_tika-vin13_t:1778_7	nisinno hoti, ānisadassa pārimantato paṭṭhāya, sace ṭhito, paṇhiantato paṭṭhāya,	1778	
PA_tika-vin13_t:1778_8	sace nipanno, yena passena nipanno, tassa pārimantato paṭṭhāya dāyakassāpi tathāvidhassa	1778	
PA_tika-vin13_t:1778_9	ṭhapetvā pasāritahatthaṃ yaṃ tassa āsannataraṃ aṅgaṃ, tassa vasena paricchedo kātabbo.	1778	
PA_tika-vin13_t:1778_10	Pañca aṅgā pavāraṇāti “asanaṃ paññāyati, bhojanaṃ paññāyati, hatthapāse ṭhito abhiharati,	17781	
PA_tika-vin13_t:1778_11	paṭikkhepo paññāyatī”ti pāḷiyaṃ vuttehi imehi pañcahi aṅgehi pavāraṇā hotīti attho.	17781	
PA_tika-vin13_t:1779_0	75. Idāni etesu pañcasu bhojanaṃ dassetuṃ “odano”tiādi vuttaṃ. Idāni odanādayo imehi	1779	
PA_tika-vin13_t:1779_1	nibbattāti dassetuṃ “sālī”tiādimāha. Tattha setarattakāḷabhedā sabbāpi kaṅgujātiyo	1779	
PA_tika-vin13_t:1779_2	kaṅgūti gahetabbā. Kāḷasetā kudrūsavarakā. Imesaṃ sattannaṃ dhaññānaṃ odano ca bhojjayāgu	1779	
PA_tika-vin13_t:1779_3	ca odano nāmāti attho.	1779	
PA_tika-vin13_t:1780_0	76. Sāmākāditiṇaṃ kudrūsake saṅgahaṃ gatanti attho. Varakacorako varake saṅgahaṃ	1780	
PA_tika-vin13_t:1780_1	gato, sāliyañceva nīvāro saṅgahaṃ gato setattāti vadanti. Imesaṃ vuttappakārānaṃ	1780	
PA_tika-vin13_t:1780_2	sānulomānaṃ sattannaṃ dhaññānaṃ taṇḍule gahetvā “yāguṃ pacissāmā”ti vā “bhattaṃ pacissāmā”ti	1780	
PA_tika-vin13_t:1780_3	vā yaṃ kiñci sandhāya pacanti, sace uṇhaṃ vā sītalaṃ vā bhuñjantānaṃ bhojanakāle	1780	
PA_tika-vin13_t:1780_4	gahitagahitaṭṭhāne odhi paññāyati, ayaṃ odano nāma, pavāraṇaṃ janeti. Yopi pāyāso	1780	
PA_tika-vin13_t:1780_5	vā ambilayāgu vā uddhanato otāritamattā abbhuṇhā āvijjhitvā pivituṃ sakkā, gahitokāsepi	1780	
PA_tika-vin13_t:1780_6	odhiṃ na dasseti, ayaṃ pavāraṇaṃ na janeti. Usumāya pana vigatāya ghanabhāvaṃ gacchati,	1780	
PA_tika-vin13_t:1780_7	odhi paññāyati, puna pavāraṇaṃ janeti, pubbe tanukabhāvo na rakkhati. Bhatte pana	1780	
PA_tika-vin13_t:1780_8	udakakañjikakhīrādīni ākiritvā “yāguṃ gaṇhathā”ti vadanti, kiñcāpi tanukā hoti, pavāraṇaṃ	1780	
PA_tika-vin13_t:1780_9	janetiyeva tasmiṃ yāguyā natthibhāvato. Sace pana pakkuthitesu udakādīsu pakkhipitvā	1780	
PA_tika-vin13_t:1780_10	pacitvā denti, yāgusaṅgahameva gacchati.	17801	
PA_tika-vin13_t:1781_0	77. Bhaṭṭhadhaññamayoti sattavidhānipi dhaññāni gahetvā kharapākabhajjitānaṃ tesaṃ	1781	
PA_tika-vin13_t:1781_1	taṇḍule koṭṭetvā katacuṇṇakuṇḍakāni sattu nāma. Samapākabhajjitānaṃ pana ātapasukkhānaṃ	1781	
PA_tika-vin13_t:1781_2	vā taṇḍulānaṃ cuṇṇakuṇḍakāni sattusaṅkhyaṃ na gacchanti. Yavasambhavoti aññehi pana	1781	
PA_tika-vin13_t:1781_3	muggādīhi katakummāso na pavāretīti adhippāyo. Udakasambhavoti iminā kakkaṭakasippikasambukādayopi	1781	
PA_tika-vin13_t:1781_4	saṅgahaṃ gacchanti. Sace yāgupānakāle ekasmiṃ bhājane ṭhapetvā macchamaṃsaṃ vā khādanti,	1781	
PA_tika-vin13_t:1781_5	te ce akhādanto aññaṃ pavāraṇappahonakaṃ paṭikkhipati, na pavāreti. Khāditepi sace	1781	
PA_tika-vin13_t:1781_6	mukhe avasiṭṭhaṃ natthi, tadā paṭikkhipantopi na pavāretiyeva. Sace patte avasiṭṭhaṃ	1781	
PA_tika-vin13_t:1781_7	atthi, mukhe natthi, tañce akhāditukāmo hoti, aññattha vā gantvā khāditukāmo, tasmiṃ	1781	
PA_tika-vin13_t:1781_8	khaṇe paṭikkhipantopi na pavāretiyeva.	1781	
PA_tika-vin13_t:1782_0	78. Bhojananti pañcasu bhojanesu yaṃ kiñci bhojanaṃ. Kappiyaṃ vā akappiyaṃ vā bhuñjantoti	1782	
PA_tika-vin13_t:1782_1	sambandho. Nisedhayanti kāyenābhihaṭaṃ aṅgulicalanādinā vā bhamukavikārena vā kuddhabhāvena	1782	
PA_tika-vin13_t:1782_2	olokena vā paṭikkhipanto kāyena vā “ala”nti vā “na gaṇhāmī”ti vā “mā ākirā”ti vā	1782	
PA_tika-vin13_t:1782_3	“apagacchā”ti vā ādinā nayena paṭikkhipanto vācāya vā nisedhayantoti attho. Kappanti	1782	
PA_tika-vin13_t:1782_4	kappiyabhojanameva paṭikkhipanto so pavāreti, akappiyamaṃsaṃ vā bhojanaṃ vā paṭikkhipanto	1782	
PA_tika-vin13_t:1782_5	na pavāreti. Kasmā? Tassa paṭikkhipitabbaṭṭhāne ṭhitattā. Sace kappiyabhojanaṃ bhuñjamāno	1782	
PA_tika-vin13_t:1782_6	akappiyaṃ paṭikkhipati, na pavāreti. Kasmā? Tassa paṭikkhipitabbato. Idāni missakanayaṃ	1782	
PA_tika-vin13_t:1782_7	dassetuṃ “tannāmenā”tiādi vuttaṃ. Tatrāyaṃ piṇḍattho – tannāmena vā imanti vā abhihaṭaṃ	1782	
PA_tika-vin13_t:1782_8	kappiyaṃ nisedhayaṃ pavāreyyāti. Kiṃ vuttaṃ hoti? Yo pana macchamaṃsamissaṃ yāguṃ	1782	
PA_tika-vin13_t:1782_9	byañjanaṃ vā āharitvā “macchaṃ gaṇhatha, maṃsaṃ gaṇhathā”ti vadati, taṃ paṭikkhipato	1782	
PA_tika-vin13_t:1782_10	pavāraṇā hoti. Sace “yāguṃ gaṇhatha, rasabyañjanaṃ gaṇhathā”ti vadati, taṃ paṭikkhipato	17821	
PA_tika-vin13_t:1782_11	pavāraṇā na hoti. Kasmā? Tassāpi atthitāya. Sace “imaṃ gaṇhathā”ti savatthukaṃ katvā	17821	
PA_tika-vin13_t:1782_12	deti, taṃ paṭikkhipato pavāraṇā hoti. Bhattamissakepi eseva nayo. Sace aññassa abhihaṭaṃ	17821	
PA_tika-vin13_t:1782_13	paṭikkhipati, pavāraṇā natthiyeva.	17821	
PA_tika-vin13_t:1783_0	79-80. Idāni pavāraṇaṃ ajanente dassetuṃ “lājā”tiādi vuttaṃ. Ettha lājā taṃsattubhattānīti	1783	
PA_tika-vin13_t:1783_1	lājā ca lājehi katasattubhattāni cāti attho. Macchamaṃsapūvesu pana pavāraṇā hoti,	1783	
PA_tika-vin13_t:1783_2	tasmā “suddhakhajjako”ti vuttaṃ. Bhaṭṭhapiṭṭhanti pubbe āmakaṃ pacchā bhajjitabbanti	1783	
PA_tika-vin13_t:1783_3	vuttaṃ hoti. Veḷuādīnaṃ vuttāvasesānaṃ bhattanti sambandho. Rasayāgu raso pakkayāgu.	1783	
PA_tika-vin13_t:1783_4	Maṃsādīhi amissitā suddhayāgu. Puthukāmayaṃ pana yaṃ kiñci pavāraṇaṃ na janeti.	1783	
PA_tika-vin13_t:1784_0	81. Vuṭṭhāyāti āsanā uṭṭhāya atirittaṃ na kātabbanti sambandho. Sace pavāretvā āsanā	1784	
PA_tika-vin13_t:1784_1	na vuṭṭhāti bhikkhu, tassāpi atirittaṃ kātuṃ labhati. Abhuttena ca bhojananti yena	1784	
PA_tika-vin13_t:1784_2	pañcannaṃ bhojanānaṃ aññataraṃ bhojanaṃ antamaso kusaggenāpi na bhuttaṃ, tenāpi atirittaṃ	1784	
PA_tika-vin13_t:1784_3	na kātabbanti attho. Yena pana aruṇuggamepi bhuttaṃ hoti, so ce apavārito āsanā vuṭṭhitopi	1784	
PA_tika-vin13_t:1784_4	majjhanhikasamayepi puna kiñci abhutvāpi kātuṃ labhati. Yena yaṃ vā pure katanti	1784	
PA_tika-vin13_t:1784_5	yena yaṃ vā pubbe kataṃ, tena tampi pacchā na kātabbaṃ. Aññena pana taṃ kātuṃ vaṭṭatīti vadanti.	1784	
PA_tika-vin13_t:1785_0	82. Yaṃ phalaṃ vā kandamūlaṃ vā pañcahi samaṇakappehi katakappiyaṃ aññampi kappiyabhojanaṃ	1785	
PA_tika-vin13_t:1785_1	vā kappiyamaṃsaṃ vā, idaṃ kappiyaṃ nāma, vuttappakāraviparītaṃ akappiyaṃ nāma, tasmiṃ	1785	
PA_tika-vin13_t:1785_2	atirittakaraṇaṃ na ruhati, yañca paṭiggahetvā na gahitaṃ, tasmimpi na ruhati, tena	1785	
PA_tika-vin13_t:1785_3	vuttaṃ “kappiyaṃ gahitañcevā”ti. Uccāritanti kappiyaṃ kāretuṃ āgatena bhikkhunā īsakampi	1785	
PA_tika-vin13_t:1785_4	ukkhittaṃ vā apanamitaṃ vāti attho. Hatthapāsato bahi ṭhitaṃ kātuṃ na vaṭṭati, tena	1785	
PA_tika-vin13_t:1785_5	vuttaṃ “hatthapāsaga”nti. Atirittaṃ karontevanti atirittaṃ karonto “alametaṃ sabba”nti	1785	
PA_tika-vin13_t:1785_6	vacībhedaṃ katvā evaṃ bhāsatūti attho. “Alametaṃ sabba”nti tikkhattuṃ vattabbaṃ,	1785	
PA_tika-vin13_t:1785_7	ayaṃ kira āciṇṇo. Vinayadharā kira pana “sakiṃ eva vattabba”nti vadanti. Alametaṃ	1785	
PA_tika-vin13_t:1785_8	sabbanti idampi vo adhikaṃ, ito aññaṃ na lacchasīti attho.	1785	
PA_tika-vin13_t:1786_0	83. Anupasampannahatthaganti kappiyaṃ karontena pana anupasampannassa hatthe ṭhitaṃyeva	1786	
PA_tika-vin13_t:1786_1	na kātabbaṃ, taṃ pana aññena bhikkhunā paṭiggahāpetvā tassa hatthe ṭhitaṃ atirittaṃ	1786	
PA_tika-vin13_t:1786_2	katvā anupasampannassa dātuṃ vaṭṭati. Attanā āgantvā aññassa hatthe ca pesayitvāpi	1786	
PA_tika-vin13_t:1786_3	kāretuṃ labbhateti attho. Taṃ pana atirittakārakaṃ ṭhapetvā añño sabbo pavāritopi	1786	
PA_tika-vin13_t:1786_4	appavāritopi bhuñjituṃ labhatīti attho. Sace pavārito paribhuñjati, yathā akatena	1786	
PA_tika-vin13_t:1786_5	missaṃ na hoti, tathā mukhañca hatthañca suddhaṃ katvā bhuñjitabbaṃ. Gilānassa bhuttāvasesampi	1786	
PA_tika-vin13_t:1786_6	tassa “ajja vā sve vā khādissatī”ti āhaṭampi anatirittakataṃ bhuñjituṃ vaṭṭatīti. Pavāraṇāvinicchayo.	1786	
PA_tika-vin13_t:1787	Pavāraṇāniddesavaṇṇanā niṭṭhitā.	178	
PA_tika-vin13_t:1788	8. Kālikaniddesavaṇṇanā	178	
PA_tika-vin13_t:1789_0	84. Idāni ye te cattāro kālikā muninā vuttā “yāvakālikaṃ yāmakālikaṃ sattāhakālikaṃ	1789	
PA_tika-vin13_t:1789_1	yāvajīvika”nti, te dassetuṃ “kālikā cā”ti padaṃ uddhaṭaṃ. Tattha katame te kālikāti	1789	
PA_tika-vin13_t:1789_2	ce, te dassetuṃ “yāvakālika”ntiādimāha. Tesu aruṇuggamanato yāva ṭhitamajjhanhikā	1789	
PA_tika-vin13_t:1789_3	bhuñjitabbato yāvakālikaṃ. Aruṇuggamanato yāva yāmāvasānā pipāsāya sati pipāsacchedanatthaṃ	1789	
PA_tika-vin13_t:1789_4	pātabbato yāmo kālo assāti yāmakālikaṃ. Tena upasametabbe ābādhe sati yāva sattāhā	1789	
PA_tika-vin13_t:1789_5	paribhuñjitabbato sattāhakālikaṃ. Ābādhe sati yāvajīvaṃ pariharitvā bhuñjitabbato yāvajīvikaṃ.	1789	
PA_tika-vin13_t:1790_0	85. Tesu yāvakālikaṃ dassetuṃ “piṭṭhaṃ mūlaṃ phalaṃ khajja”ntiādimāha. Ettha piṭṭhakhādanīyaṃ	1790	
PA_tika-vin13_t:1790_1	nāma sattannaṃ tāva dhaññānaṃ dhaññānulomānaṃ aparaṇṇānañca piṭṭhaṃ panasapiṭṭhaṃ	1790	
PA_tika-vin13_t:1790_2	labujapiṭṭhaṃ ambāṭakapiṭṭhaṃ sālapiṭṭhaṃ dhotakatālapiṭṭhaṃ khīravallipiṭṭhañcāti	1790	
PA_tika-vin13_t:1790_3	evamādīni tesu tesu janapadesu pakatiāhāravasena manussānaṃ khādanīyatthañca bhojanīyatthañca	1790	
PA_tika-vin13_t:1790_4	pharaṇakāni piṭṭhāni yāvakālikāni. Imināva lakkhaṇena mūlakhādanīyādīsupi yāvakālikalakkhaṇaṃ	1790	
PA_tika-vin13_t:1790_5	veditabbaṃ, ativitthārabhayena saṃkhittaṃ. Goraso nāma khīradadhitakkaraso. Dhaññabhojananti	1790	
PA_tika-vin13_t:1790_6	sānulomāni sattadhaññāni ca pañcavidhabhojanañcāti attho. Yāgusūpappabhutayoti ettha	1790	
PA_tika-vin13_t:1790_7	pabhuti-saddena kandakhādanīyaṃ muḷālakhādanīyaṃ matthakakhādanīyaṃ khandhakhādanīyaṃ	1790	
PA_tika-vin13_t:1790_8	tacakhādanīyaṃ pattakhādanīyaṃ pupphakhādanīyaṃ aṭṭhikhādanīyaṃ niyyāsakhādanīyanti	1790	
PA_tika-vin13_t:1790_9	imāni saṅgahitānīti veditabbāni.	1790	
PA_tika-vin13_t:1791_0	Tatridaṃ mukhamattanidassanaṃ – bhisasaṅkhāto padumapuṇḍarīkakando piṇḍālumasālukaādayo	1791	
PA_tika-vin13_t:1791_1	vallikando āluvakando tālakandoti evamādi kandakhādanīyaṃ. Padumamuḷālādayo muḷālakhādanīyaṃ.	1791	
PA_tika-vin13_t:1791_2	Tālahintālakuntālaketakanāḷikerapūgarukkhakhajjūrīādīnaṃ kaḷīrasaṅkhātā matthakā	1791	
PA_tika-vin13_t:1791_3	matthakakhādanīyaṃ. Ucchukhandho nīluppalarattuppalakumudasogandhikānaṃ pupphadaṇḍakānīti	1791	
PA_tika-vin13_t:1791_4	evamādi khandhakhādanīyaṃ. Tacakhādanīyaṃ ucchutaco eva eko yāvakāliko, sopi saraso.	1791	
PA_tika-vin13_t:1791_5	Mūlakaṃ khārako caccu tambuko taṇḍuleyyakoti evamādi pattakhādanīyaṃ. Mūlakapupphaṃ	1791	
PA_tika-vin13_t:1791_6	khārakapupphaṃ caccupupphaṃ tambukapupphanti evamādi pupphakhādanīyaṃ, asokapupphaṃ	1791	
PA_tika-vin13_t:1791_7	pana yāvajīvikaṃ. Labujapanasaṭṭhiādi aṭṭhikhādanīyaṃ. Niyyāsakhādanīye yāvakālikaṃ	1791	
PA_tika-vin13_t:1791_8	natthi. Ete vuttappakārā yāvakālikā hontīti attho.	1791	
PA_tika-vin13_t:1792_0	86. Idāni “anujānāmi, bhikkhave, aṭṭha pānāni ambapānaṃ jambupānaṃ cocapānaṃ mocapānaṃ	1792	
PA_tika-vin13_t:1792_1	madhukapānaṃ muddikapānaṃ sālūkapānaṃ phārusakapāna”nti evaṃ vuttaṃ aṭṭhavidhaṃ pānakaṃ	1792	
PA_tika-vin13_t:1792_2	yāmakālikaṃ nāmāti dassetuṃ “madhū”tiādimāha. Tattha madhujaṃ muddikajaṃ sālūkajaṃ	1792	
PA_tika-vin13_t:1792_3	cocajaṃ mocajaṃ ambujaṃ jambujañcāti evamattho gahetabbo. Ettha madhujaṃ nāma madhukānaṃ	1792	
PA_tika-vin13_t:1792_4	jātirasena kataṃ, taṃ pana udakasambhinnameva vaṭṭati, suddhaṃ na vaṭṭati. Muddikapānaṃ	1792	
PA_tika-vin13_t:1792_5	nāma muddikā udake madditvā parissāvetvā gahitaṃ. Sālūkapānaṃ nāma rattuppalanīluppalādīnaṃ	1792	
PA_tika-vin13_t:1792_6	kiñjakkharehi kataṃ. Sesāni pākaṭāneva. Ettha pana sace sayaṃ etāni yāvakālikavatthūni	1792	
PA_tika-vin13_t:1792_7	paṭiggahetvā udake madditvā ātape ādiccapākena pacitvā parissāvetvā pānakaṃ karoti,	1792	
PA_tika-vin13_t:1792_8	taṃ purebhattameva kappati. Sace anupasampannena kataṃ labhati, tadahupurebhattaṃ	1792	
PA_tika-vin13_t:1792_9	sāmisampi vaṭṭati, pacchābhattaṃ nirāmisaparibhogena yāva aruṇuggamanā vaṭṭati. Imāni	1792	
PA_tika-vin13_t:1792_10	aṭṭha pānāni sītānipi ādiccapākānipi vaṭṭanti, aggipākāni pana na vaṭṭanti, tasmā	17921	
PA_tika-vin13_t:1792_11	“naggisantatta”nti vuttaṃ.	17921	
PA_tika-vin13_t:1793_0	87. “Anujānāmi, bhikkhave, sabbaṃ phalarasaṃ ṭhapetvā dhaññaphalarasa”nti vuttattā	1793	
PA_tika-vin13_t:1793_1	dhaññaphalaraso pana na vaṭṭati, tena vuttaṃ “sānulomāni dhaññāni ṭhapetvā”ti. “Anujānāmi,	1793	
PA_tika-vin13_t:1793_2	bhikkhave, sabbaṃ puppharasaṃ ṭhapetvā madhukapuppharasa”nti vuttattā madhukapuppharaso	1793	
PA_tika-vin13_t:1793_3	ādiccapāko vā hotu aggipāko vā, pacchābhattaṃ na vaṭṭati, tena vuttaṃ “madhukapupphamaññatrā”ti.	1793	
PA_tika-vin13_t:1794_0	88. “Anujānāmi, bhikkhave, sabbaṃ pattarasaṃ ṭhapetvā ḍākarasa”nti vuttattā udakena	1794	
PA_tika-vin13_t:1794_1	pakkānampi yāvakālikapattānaṃ raso purebhattameva vaṭṭati, sītodakena madditānaṃ	1794	
PA_tika-vin13_t:1794_2	raso yāmakālikaṃ. Tena vuttaṃ “ṭhapetvā pakkaḍākaja”nti. Yāvajīvikapaṇṇassa udakena	1794	
PA_tika-vin13_t:1794_3	pakkassa raso yāvajīviko hoti.	1794	
PA_tika-vin13_t:1795	89. Idāni sattāhakālike dassetuṃ “sappī”tiādimāha. Ettha pana –	179	
PA_tika-vin13_t:1796	“Sappinonītatelāni, madhuphāṇitameva ca;	179	
PA_tika-vin13_t:1797	Sattāhakālikā sappi, yesaṃ maṃsamavārita”nti. –	179	
PA_tika-vin13_t:1798_0	Pāṭho gahetabbo. Evaṃ pana gahite vasā telaggahaṇena gahitāva hoti “telaṃ nāma tilatelaṃ	1798	
PA_tika-vin13_t:1798_1	sāsapatelaṃ madhukatelaṃ eraṇḍatelaṃ vasātela”nti evaṃ pāḷiyaṃ vitthāritattā. Evaṃ	1798	
PA_tika-vin13_t:1798_2	pana aggahetvā vasā ca “madhuphāṇita”nti pāṭhe gahite yāvakālikabhūtā vasā sattāhakālikāti	1798	
PA_tika-vin13_t:1798_3	āpajjeyya, “yāni kho pana tāni gilānānaṃ bhikkhūnaṃ paṭisāyanīyāni bhesajjāni, seyyathidaṃ	1798	
PA_tika-vin13_t:1798_4	– sappi navanītaṃ telaṃ madhu phāṇita”nti evaṃ pañceva bhagavatā sattāhakālikabhesajjāni	1798	
PA_tika-vin13_t:1798_5	anuññātāni, tato uttari chaṭṭhassa sattāhakālikabhesajjassa atthitāpi āpajjati, bhesajjakkhandhakepi	1798	
PA_tika-vin13_t:1798_6	bhagavatā “anujānāmi, bhikkhave, vasāni bhesajjāni acchavasaṃ macchavasaṃ susukāvasaṃ	1798	
PA_tika-vin13_t:1798_7	sūkaravasaṃ gadrabhavasaṃ kāle paṭiggahitaṃ kāle nippakkaṃ kāle saṃsaṭṭhaṃ telaparibhogena	1798	
PA_tika-vin13_t:1798_8	paribhuñjitu”nti evaṃ sattāhakālikavasena vasaṃ ananujānitvā tato nibbattatelameva	1798	
PA_tika-vin13_t:1798_9	anuññātaṃ, tasmā “madhuphāṇitameva cā”ti pāṭhe aggahite pāḷiyā aṭṭhakathāya ca virujjhati.	1798	
PA_tika-vin13_t:1798_10	Therena pana uttaravihāravāsīnaṃ khuddasikkhāya āgatanayena vuttaṃ. Tesaṃ pana –	17981	
PA_tika-vin13_t:1799	“Sappi navanītaṃ telaṃ, madhu phāṇitapañcamaṃ;	179	
PA_tika-vin13_t:1800	Acchamacchavasādi ca, honti sattāhakālikā”ti. –	180	
PA_tika-vin13_t:1801	Evamāgataṃ. Amhākaṃ pana visuṃ sattāhakālike āgataṭṭhānaṃ natthīti vadanti, upaparikkhitabbaṃ.	180	
PA_tika-vin13_t:1802_0	Idāni tesu sappiṃ dassetuṃ “yesaṃ maṃsapavārita”nti vuttaṃ. “Sappināma gosappi vā	1802	
PA_tika-vin13_t:1802_1	ajikāsappi vā mahiṃ sasappi vā. Yesaṃ maṃsaṃ kappati, tesaṃ sappi, navanītaṃ nāma	1802	
PA_tika-vin13_t:1802_2	tesaṃyeva navanīta”nti pāḷiyaṃ vuttattā navanītaṃ pana gahitanti na vitthāritaṃ,	1802	
PA_tika-vin13_t:1802_3	sappi pana purebhattaṃ paṭiggahitaṃ tadahu purebhattaṃ sāmisampinirāmisampi vaṭṭati.	1802	
PA_tika-vin13_t:1802_4	Pacchābhattato paṭṭhāya sattāhaṃ nirāmisaṃ paribhuñjitabbaṃ. Sattāhātikkame sace	1802	
PA_tika-vin13_t:1802_5	ekabhājane ṭhapitaṃ, ekaṃ nissaggiyaṃ. Sace bahūsu, vatthugaṇanāya nissaggiyapācittiyāni.	1802	
PA_tika-vin13_t:1802_6	Pacchābhattaṃ paṭiggahitaṃ sattāhaṃ nirāmisameva vaṭṭati. Sappi tāpentassa sāmaṃpāko	1802	
PA_tika-vin13_t:1802_7	na hoti, “navanītaṃ pana tāpentassa hi sāmaṃpāko na hoti, sāmaṃpakkena pana tena	1802	
PA_tika-vin13_t:1802_8	saddhiṃ āmisaṃ na vaṭṭatī”ti ca “sace anupasampanno purebhattaṃ paṭiggahitanavanītena	1802	
PA_tika-vin13_t:1802_9	sappiṃ katvā deti, purebhattaṃ sāmisaṃ vaṭṭati. Sace sayaṃ karoti, sattāhaṃ nirāmisameva	1802	
PA_tika-vin13_t:1802_10	vaṭṭatī”ti ca samantapāsādikāyaṃ navanītamhiyeva sāmaṃpākatā vuttā, na sappimhi.	18021	
PA_tika-vin13_t:1802_11	Yaṃ pana kaṅkhāvitaraṇiyaṃ vuttaṃ “nibbattitasappi vā navanītaṃ vā pacituṃ vaṭṭatī”ti,	18021	
PA_tika-vin13_t:1802_12	“taṃ pana tadahu purebhattampi sāmisaṃ paribhuñjituṃ na vaṭṭatī”ti ca, tattha yāvakālikavatthunā	18021	
PA_tika-vin13_t:1802_13	asammissaṃ sudhotaṃ navanītaṃ sandhāya “pacituṃ vaṭṭatī”ti vuttaṃ. Sayaṃpacitasattāhakālikena	18021	
PA_tika-vin13_t:1802_14	saddhiṃ yadi āmisaṃ bhuñjati, taṃ āmisaṃ sayaṃpakkasattāhakālikena missitaṃ attano	18021	
PA_tika-vin13_t:1802_15	yāvakālikabhāvaṃ sattāhakālikena gaṇhāpeti, tathā ca sati yāvakālikaṃ apakkampi sayaṃpakkabhāvaṃ	18021	
PA_tika-vin13_t:1802_16	upagacchatīti “sāmisaṃ paribhuñjituṃ na vaṭṭatī”ti vuttaṃ. Yathā sayaṃpakkasattāhakālikavasātelaṃ	18021	
PA_tika-vin13_t:1802_17	sayaṃbhajjitasāsapādiyāvajīvikavatthūnaṃ telañca sāmisaṃ tadahu purebhattampi na	18021	
PA_tika-vin13_t:1802_18	vaṭṭati, tathā navanītasappīti veditabbaṃ. Vakkhati ca ācariyo –	18021	
PA_tika-vin13_t:1803	“Yāvakālikaādīni, saṃsaṭṭhāni sahattanā. Gāhāpayanti sabbhāva”nti ca,	180	
PA_tika-vin13_t:1804	“Teheva bhikkhunā pakkaṃ, kappate yāvajīvikaṃ;	180	
PA_tika-vin13_t:1805	Nirāmisañca sattāhaṃ, sāmise sāmapākatā”ti ca.	180	
PA_tika-vin13_t:1806_0	Yā pana samantapāsādikāyaṃ navanītamhi sāmaṃpākatā vuttā, sā takkādisammissaṃ adhotanavanītaṃ	1806	
PA_tika-vin13_t:1806_1	sandhāya vuttā. Tasmā viññūnaṃ samantapāsādikāpi kaṅkhāvitaraṇīpi samenti, taṃ navanītaṃ	1806	
PA_tika-vin13_t:1806_2	sandhāya vuttanti ācariyā vadanti. Idameva yuttaṃ. Yadi sappimhi sāmaṃpākatā hoti,	1806	
PA_tika-vin13_t:1806_3	avassaṃyeva samantapāsādikāyaṃ vucceyya, tattha pana “sappi tāva purebhattaṃ paṭiggahitaṃ,	1806	
PA_tika-vin13_t:1806_4	tadahu purebhattaṃ sāmisampi nirāmisampi paribhuñjituṃ vaṭṭatī”ti hi vuttaṃ, na pacanavidhānaṃ.	1806	
PA_tika-vin13_t:1806_5	Manussasappinavanītānaṃ, aññesampi hatthiassādīnaṃ akappiyamaṃsasappinavanītānaṃ	1806	
PA_tika-vin13_t:1806_6	sattāhātikkame dukkaṭaṃ. Kiṃ pana taṃ paribhuñjituṃ vaṭṭatīti? Āma vaṭṭati. Kasmā?	1806	
PA_tika-vin13_t:1806_7	Paṭikkhepābhāvā ca sabbaaṭṭhakathāsu anuññātattā ca. “Yesaṃ maṃsaṃ kappati, tesaṃ	1806	
PA_tika-vin13_t:1806_8	sappi, navanīta”nti idaṃ pana nissaggiyavatthuṃ dassetuṃ vuttaṃ, na aññesaṃ vāraṇatthāya.	1806	
PA_tika-vin13_t:1807_0	90. Idāni telaṃ dassetuṃ “telaṃ tilavaseraṇḍamadhusāsapasambhava”ntiādimāha. Ettha	1807	
PA_tika-vin13_t:1807_1	tilādīhi sambhavaṃ nibbattaṃ telanti sambandho. Ettha pana purebhattaṃ tile paṭiggahetvā	1807	
PA_tika-vin13_t:1807_2	katatelaṃ purebhattaṃ sāmisampi vaṭṭati, pacchābhattato paṭṭhāya savatthukappaṭiggahitattā	1807	
PA_tika-vin13_t:1807_3	anajjhoharaṇīyaṃ. Pacchābhattaṃ paṭiggahetvā katatelaṃ anajjhoharaṇīyaṃ, sīsamakkhanādīsu	1807	
PA_tika-vin13_t:1807_4	upanetabbaṃ. Eraṇḍamadhukasāsapaṭṭhīni paṭiggahetvā sace tāni bhajjitvā telaṃ karoti,	1807	
PA_tika-vin13_t:1807_5	tadahu purebhattampi sāmisaṃ na vaṭṭati, sāmaṃpākatā hoti. Sace abhajjitvā karoti,	1807	
PA_tika-vin13_t:1807_6	tadahu purebhattaṃ sāmisampi vaṭṭati, pacchābhattato paṭṭhāya nirāmisameva vaṭṭati,	1807	
PA_tika-vin13_t:1807_7	paribhuñjitabbavatthūnaṃ yāvajīvikattā savatthukappaṭiggahaṇe doso natthīti. Telaggahaṇatthāya	1807	
PA_tika-vin13_t:1807_8	eraṇḍakaṭṭhiādīni paṭiggahetvā sattāhaṃ atikkāmayato dukkaṭaṃ. Tathā pāḷiyaṃ anāgatāni	1807	
PA_tika-vin13_t:1807_9	adassitāni kosambakakusumbhādīnaṃ telāni.	1807	
PA_tika-vin13_t:1808_0	Idāni madhuvikatiṃ dassetuṃ “khuddābhamaramadhukari-makkhikāhi kata”nti vuttaṃ. Tattha	1808	
PA_tika-vin13_t:1808_1	khuddāti khuddamakkhikā. Bhamarāti mahābhamaramakkhikā. Daṇḍakesu madhukarā madhukarimakkhikā	1808	
PA_tika-vin13_t:1808_2	nāma. Etāhi tīhi makkhikāhi kataṃ madhu nāmāti attho. “Madhu nāma makkhikāmadhū”ti	1808	
PA_tika-vin13_t:1808_3	pāḷiyaṃ vuttattā aññehi tumbaṭakādīhi kataṃ sattāhakālikaṃ na hotīti veditabbaṃ.	1808	
PA_tika-vin13_t:1809_0	Idāni phāṇitaṃ dassetuṃ “rasādiucchuvikati, pakkāpakkā ca phāṇita”nti āha. Pakkā	1809	
PA_tika-vin13_t:1809_1	ca apakkā ca rasādiucchuvikati phāṇitanti attho. Madhukapupphaphāṇitaṃ purebhattaṃ	1809	
PA_tika-vin13_t:1809_2	sāmisaṃ vaṭṭati, pacchābhattato paṭṭhāya sattāhaṃ nirāmisameva vaṭṭati. Tassa sattāhātikkame	1809	
PA_tika-vin13_t:1809_3	dukkaṭaṃ. Ciñcaphāṇitañca ambaphāṇitañca yāvakālikameva.	1809	
PA_tika-vin13_t:1810_0	91. Idāni etesu vasātelassa odissa anuññātattā taṃ visuṃ uddharitvā dassetuṃ “savatthupakkā	1810	
PA_tika-vin13_t:1810_1	sāmaṃ vā”tiādimāha. Sattavidhañhi odissaṃ nāma byādhodissaṃ puggalodissaṃ kālodissaṃ	1810	
PA_tika-vin13_t:1810_2	samayodissaṃ desodissaṃ vasodissaṃ bhesajjodissanti.	1810	
PA_tika-vin13_t:1811_0	Tattha “anujānāmi, bhikkhave, amanussikābādhe āmakamaṃsaṃ āmakalohita”nti vuttaṃ,	1811	
PA_tika-vin13_t:1811_1	idaṃ byādhodissaṃ nāma. Ettha pana kālepi vikālepi kappiyākappiyamaṃsalohitaṃ vaṭṭati.	1811	
PA_tika-vin13_t:1811_2	“Anujānāmi, bhikkhave, romanthakassa romanthana”nti evaṃ anuññātaṃ puggalodissaṃ	1811	
PA_tika-vin13_t:1811_3	nāma. “Anujānāmi, bhikkhave, cattāri mahāvikaṭāni dātuṃ gūthaṃ muttaṃ chārikaṃ mattika”nti	1811	
PA_tika-vin13_t:1811_4	evaṃ sappadaṭṭhakāle appaṭiggahitakaṃ anuññātaṃ kālodissaṃ nāma. Gaṇabhojanādi samayodissaṃ	1811	
PA_tika-vin13_t:1811_5	nāma. Gaṇaṅgaṇūpāhanāni desodissaṃ nāma. Vasodissaṃ nāma “anujānāmi, bhikkhave, vasāni	1811	
PA_tika-vin13_t:1811_6	bhesajjānī”ti evaṃ vasānāmena anuññātaṃ. Taṃ ṭhapetvā manussavasaṃ sabbesaṃ kappiyākappiyavasānaṃ	1811	
PA_tika-vin13_t:1811_7	telaṃ taṃtadatthikānaṃ telaparibhogena paribhuñjituṃ vaṭṭati. Bhesajjodissaṃ nāma	1811	
PA_tika-vin13_t:1811_8	“anujānāmi, bhikkhave, tāni pañca bhesajjānī”ti evaṃ bhesajjanāmena vuttāni sappiādīni pañca.	1811	
PA_tika-vin13_t:1812_0	Yathā pana khīradadhiādīhi pakkatelaṃ pacchābhattaṃ na vaṭṭati, na evamidaṃ. Idaṃ	1812	
PA_tika-vin13_t:1812_1	pana telaṃ savatthukapakkampi vaṭṭati, taṃ dassetuṃ “savatthupakkā sāmaṃ vā”ti vuttaṃ.	1812	
PA_tika-vin13_t:1812_2	Vasaṃ oloketvā “savatthupakkā”ti vuttaṃ. Sāmaṃ pakkā vāti attho. Yathā savatthukappaṭiggahitattā	1812	
PA_tika-vin13_t:1812_3	sāmaṃpakkattā dadhiādīhi pakkatelaṃ attanā kataṃ purebhattampi na vaṭṭati, na evamidaṃ.	1812	
PA_tika-vin13_t:1812_4	Idaṃ pana attanā savatthukapakkampi purebhattampi pacchābhattampi vaṭṭatīti attho.	1812	
PA_tika-vin13_t:1812_5	Ettha pana kāraṇūpacārena vasātelaṃ “vasā”ti vuttaṃ.	1812	
PA_tika-vin13_t:1813_0	Kāleti purebhattakāle parehi vā attanā vā pakkāti attho. Pacchābhattaṃ pana pacituṃ	1813	
PA_tika-vin13_t:1813_1	na vaṭṭati “kāle paṭiggahitaṃ kāle nippakkaṃ kāle saṃsaṭṭha”nti vuttattā. Tasmā “kāle”ti	1813	
PA_tika-vin13_t:1813_2	vuttaṃ. Yo pana vikāle paṭiggahetvā vikāle pacitvā vikāle parissāvetvā paribhuñjati,	1813	
PA_tika-vin13_t:1813_3	so tīṇi dukkaṭāni āpajjati.	1813	
PA_tika-vin13_t:1814_0	Amānusāti ettha pana acchavasādīnaṃ anuññātattā ṭhapetvā manussavasaṃ sabbesaṃ akappiyamaṃsānaṃ	1814	
PA_tika-vin13_t:1814_1	vasā anuññātāti veditabbā. Maṃsesu hi manussahatthimaṃsādīni dasa maṃsāni paṭikkhittāni,	1814	
PA_tika-vin13_t:1814_2	vasā pana ekā manussavasā eva.	1814	
PA_tika-vin13_t:1815_0	Anupasampannena katanibbaṭṭitavasātelaṃ purebhattaṃ paṭiggahitaṃ purebhattaṃ sāmisampi	1815	
PA_tika-vin13_t:1815_1	vaṭṭati, pacchābhattato paṭṭhāya sattāhaṃ nirāmisameva vaṭṭati. Yaṃ panettha sukhumarajasadisaṃ	1815	
PA_tika-vin13_t:1815_2	maṃsaṃ vā nhāru vā aṭṭhi vā lohitaṃ vā, taṃ abbohārikaṃ. Sace sayaṃ karoti, purebhattaṃ	1815	
PA_tika-vin13_t:1815_3	paṭiggahetvā pacitvā parissāvetvā sattāhaṃ nirāmisameva paribhuñjitabbaṃ. Nirāmisaparibhogañhi	1815	
PA_tika-vin13_t:1815_4	sandhāya idaṃ vuttaṃ “kāle paṭiggahitaṃ kāle nippakkaṃ kāle saṃsaṭṭhaṃ telaparibhogena	1815	
PA_tika-vin13_t:1815_5	paribhuñjitu”nti. Aññesanti sappiādīnaṃ. Vatthunti yāvakālikabhūtaṃ vatthuṃ. Yāvakālikavatthūnaṃ	1815	
PA_tika-vin13_t:1815_6	vatthuṃ na paceti sambandho.	1815	
PA_tika-vin13_t:1816_0	92. Idāni yāvajīvikavikatiṃ dassetuṃ “haliddī”tiādi vuttaṃ. Tatthāyamanuttānapadattho	1816	
PA_tika-vin13_t:1816_1	– pañcamūlādikañcāpīti ettha dvipañcamūlena saddhiṃ aññānipi taggatikāni mūlabhesajjāni	1816	
PA_tika-vin13_t:1816_2	gahitānīti ñātabbaṃ.	1816	
PA_tika-vin13_t:1817_0	93-5. Biḷaṅgādīni phalabhesajjāni. Tattha goṭṭhaphalanti madanaphalanti vadanti.	1817	
PA_tika-vin13_t:1817_1	Kappāsādīnaṃ paṇṇanti sambandho. Ime pana vuttappakārā mūlabhesajjaphalabhesajjapaṇṇabhesajjavasena	1817	
PA_tika-vin13_t:1817_2	vuttā sabbe kappiyā. Imesaṃ pupphaphalapaṇṇamūlā sabbepi kappiyā yāvajīvikāyeva.	1817	
PA_tika-vin13_t:1817_3	Ṭhapetvā ucchuniyyāsaṃ sabbo ca niyyāso sarasañca ucchujaṃ tacaṃ ṭhapetvā sabbo ca tacoti sambandho.	1817	
PA_tika-vin13_t:1818	96. Madhunā amakkhitaṃ suddhasitthañca. Madhumakkhitaṃ pana sattāhakālikameva. Yañca kiñcīti odanaṃ maṃsaṃ aṭṭhiādīnīti attho.	181	
PA_tika-vin13_t:1819_0	97. “Yāni vā panaññānipi atthi neva khādanīye khādanīyatthaṃ pharanti, na bhojanīye	1819	
PA_tika-vin13_t:1819_1	bhojanīyatthaṃ pharanti, tāni paṭiggahetvā yāvajīvaṃ pariharituṃ, sati paccaye paribhuñjituṃ,	1819	
PA_tika-vin13_t:1819_2	asati paccaye paribhuñjantassa āpatti dukkaṭassā”ti vuttattā “āhāratthamasādhentaṃ,	1819	
PA_tika-vin13_t:1819_3	sabbaṃ taṃ yāvajīvika”nti vuttaṃ.	1819	
PA_tika-vin13_t:1820	98. Sabbassāti gilānassāpi agilānassapīti attho. Kālikattayanti yāvakālikaṃ vajjetvā avasesaṃ sati paccaye vikāle kappatīti attho.	182	
PA_tika-vin13_t:1821_0	99. Janayantubhoti janayanti ubho. Kiṃ vuttaṃ hoti? Yāvakālikayāmakālikasaṅkhātā	1821	
PA_tika-vin13_t:1821_1	ubho kālikā attano kālamatikkamitvā paribhuttā pācittiṃ janayantīti attho. Kiñca	1821	
PA_tika-vin13_t:1821_2	bhiyyo – ubhopi panete akappiyakuṭiyaṃ vuttā antovutthaṃ dukkaṭañca, punadivase paribhuñjato	1821	
PA_tika-vin13_t:1821_3	sannidhiṃ pācittiyañca janayantīti attho.	1821	
PA_tika-vin13_t:1822	100. Anāruḷheti pāḷiyaṃ anāgate manussasappiādimhīti attho.	182	
PA_tika-vin13_t:1823_0	101. Nissaṭṭhaladdhanti vinayakammaṃ katvā puna laddhanti attho. Vikappentassa sattāheti	1823	
PA_tika-vin13_t:1823_1	sattāhabbhantare sāmaṇerassa “idaṃ sappiṃ tela”ntiādinā nayena nāmaṃ gahetvā “tuyhaṃ	1823	
PA_tika-vin13_t:1823_2	vikappemī”ti vā “itthannāmassa vikappemī”ti vā sammukhāpi vā parammukhāpi vā vikappentassa	1823	
PA_tika-vin13_t:1823_3	anāpattīti sambandho. Pāḷiyaṃ pana “anāpatti antosattāhe adhiṭṭheti, vissajjeti,	1823	
PA_tika-vin13_t:1823_4	nassati, vinassati, ḍayhati, acchinditvā gaṇhanti, vissāsaṃ gaṇhantī”ti ettakameva	1823	
PA_tika-vin13_t:1823_5	vuttaṃ, “vikappemī”ti idaṃ pana natthi. Kiñcāpi natthi, atha kho “anadhiṭṭhite adhiṭṭhitasaññī	1823	
PA_tika-vin13_t:1823_6	nissaggiyaṃ pācittiyaṃ, avikappite vikappitasaññī nissaggiyaṃ pācittiya”nti āpattivāre	1823	
PA_tika-vin13_t:1823_7	āgatattā therena dassitaṃ. Taṃ dassentenāpi sace upasampannassa vikappeti, attano	1823	
PA_tika-vin13_t:1823_8	eva santakaṃ hoti, paṭiggahaṇampi na vijahati, tasmā upasampannavasena adassetvā	1823	
PA_tika-vin13_t:1823_9	anupasampannavasena dassitaṃ. Tassa hi vikappite paṭiggahaṇampi vijahati, āpattipi	1823	
PA_tika-vin13_t:1823_10	na hotīti. Adhiṭṭhatoti abbhañjanādīni adhiṭṭhahantassa anāpattīti attho. Sace pana	18231	
PA_tika-vin13_t:1823_11	sattāhabbhantare nirapekkho hutvā anupasampannassa pariccajati, pariccattattā anāpatti,	18231	
PA_tika-vin13_t:1823_12	itarassa ca appaṭiggahitattā ubhinnampi kāyikaparibhogo vaṭṭati. Anissaggiyattā pana	18231	
PA_tika-vin13_t:1823_13	bāhiraparibhogena vaṭṭati. “Tāni paṭiggahetvā sattāhaparamaṃ sannidhikārakaṃ paribhuñjitabbānī”ti	18231	
PA_tika-vin13_t:1823_14	evaṃ niyametvā anuññātattā vuttaṃ “aññassa dadatopi ca anāpattī”ti.	18231	
PA_tika-vin13_t:1824	102. Sabbhāvanti attano sabhāvaṃ. Yasmā gāhāpayanti, tasmā evamudīritanti vuttanti attho. Idāni vakkhamānaṃ sandhāya “eva”nti vuttaṃ.	182	
PA_tika-vin13_t:1825_0	103-5. Sattāhaṃ yāvajīvikanti sattāhakālikañca yāvajīvikañcāti attho. Kiṃ vuttaṃ	1825	
PA_tika-vin13_t:1825_1	hoti? Sattāhakālikayāvajīvikadvayaṃ sesakālikasammissaṃ sambhinnarasaṃ katvā paribhuñjato	1825	
PA_tika-vin13_t:1825_2	sannidhipācitti hotīti udīritanti. Tadahu paṭiggahitaṃ tadahevāti attho. Sesanti	1825	
PA_tika-vin13_t:1825_3	sattāhakālikayāvajīvikadvayaṃ. Itaranti yāvajīvikaṃ. Pure paṭiggahitaṃ vā hotu, tadahu	1825	
PA_tika-vin13_t:1825_4	vā paṭiggahitaṃ, yāvajīvikaṃ sattāhakālikena sattāhaṃ kappatīti veditabbaṃ. “Yāvakālikena,	1825	
PA_tika-vin13_t:1825_5	bhikkhave, yāmakālikaṃ, sattāhakālikaṃ, yāvajīvikaṃ tadahu paṭiggahitaṃ kāle kappati,	1825	
PA_tika-vin13_t:1825_6	no vikāle. Yāmakālikena, bhikkhave, sattāhakālikaṃ, yāvajīvikaṃ tadahu paṭiggahitaṃ	1825	
PA_tika-vin13_t:1825_7	yāme kappati, yāmātikkante na kappati. Sattāhakālikena, bhikkhave, yāvajīvikaṃ paṭiggahitaṃ	1825	
PA_tika-vin13_t:1825_8	sattāhaṃ kappati, sattāhātikkante na kappatī”ti hi bhesajjakkhandhake vuttaṃ. Ettha	1825	
PA_tika-vin13_t:1825_9	pana “tadahu paṭiggahita”nti visesavacanassa natthitāya pure paṭiggahitampi vaṭṭatīti	1825	
PA_tika-vin13_t:1825_10	siddhanti. Kālikavinicchayo.	18251	
PA_tika-vin13_t:1826	Kālikaniddesavaṇṇanā niṭṭhitā.	182	
PA_tika-vin13_t:1827	9. Paṭiggāhaniddesavaṇṇanā	182	
PA_tika-vin13_t:1828_0	106. Idāni “paṭiggāho”ti padaṃ vitthāretuṃ “dātukāmābhihāro cā”tiādi āraddhaṃ. Tattha	1828	
PA_tika-vin13_t:1828_1	dātukāmassa abhihāro dātukāmābhihāro. Etena aññassa patte pakkhipituṃ ālulentassa	1828	
PA_tika-vin13_t:1828_2	phusitāni uṭṭhahitvā aññassa patte sace patanti, paṭiggahaṇaṃ na ruhatīti dīpitaṃ	1828	
PA_tika-vin13_t:1828_3	hoti. Eraṇakkhamanti thāmamajjhimena purisena ukkhipanakkhamaṃ, tato mahante paṭiggahaṇaṃ	1828	
PA_tika-vin13_t:1828_4	na ruhati. Tidhā denteti kāyakāyappaṭibaddhanissaggiyānaṃ vasena tidhā dente. Tassa	1828	
PA_tika-vin13_t:1828_5	bhikkhuno kāyakāyappaṭibaddhehi dvidhā gāhoti attho. Pañcaṅgo evaṃ pañcaṅgevaṃ. Dātukāmābhihāro	1828	
PA_tika-vin13_t:1828_6	ekaṃ, hatthapāso ekaṃ, eraṇakkhamatā ekaṃ, devamanussatiracchānagatesu ekena tidhā	1828	
PA_tika-vin13_t:1828_7	dānamekaṃ, dvidhā gāho ekanti evaṃ pañcaṅgāni honti.	1828	
PA_tika-vin13_t:1829_0	107. Idāni yena kāyappaṭibaddhena paṭiggahaṇaṃ na ruhati, taṃ dassetuṃ “asaṃhāriye”tiādimāha.	1829	
PA_tika-vin13_t:1829_1	Khāṇuke bandhitvā ṭhapitamañcādimhi vā phalake vā pāsāṇe vā asaṃhāriye na ruhatīti	1829	
PA_tika-vin13_t:1829_2	attho. Tatthajāte paduminipaṇṇe vā kiṃsukapaṇṇādimhi vā na vaṭṭati, sukhume ciñcaādīnaṃ	1829	
PA_tika-vin13_t:1829_3	paṇṇe vā na ruhati, yañca majjhimapuriso sandhāretuṃ na sakkoti, tasmiṃ asayhabhāre	1829	
PA_tika-vin13_t:1829_4	ca paṭiggaho na ruhatīti attho.	1829	
PA_tika-vin13_t:1830_0	108. Idāni paṭiggahaṇavijahanaṃ dassetuṃ “sikkhāmaraṇaliṅgehī”tiādi āraddhaṃ. Tatthāyaṃ	1830	
PA_tika-vin13_t:1830_1	piṇḍattho – sikkhāpaccakkhānena ca maraṇena ca liṅgaparivattanena ca “na taṃ dāni	1830	
PA_tika-vin13_t:1830_2	paribhuñjissāmī”ti vā “na puna paṭiggahetvā paribhuñjissāmī”ti vā evaṃ anapekkhavissajjanena	1830	
PA_tika-vin13_t:1830_3	ca corādīhi vā acchedā ca anupasampannassa dānā ca gāho paṭiggāho upasammati vijahatīti.	1830	
PA_tika-vin13_t:1830_4	Bhikkhuniyā pana sikkhāpaccakkhānassa abhāvā vibbhamanena ca vijahatīti gahetabbaṃ.	1830	
PA_tika-vin13_t:1832_0	. Idāni paṭiggahetvā paribhuñjitabbaṃ dassetuṃ “appaṭiggahitaṃ sabba”ntiādi vuttaṃ.	1832	
PA_tika-vin13_t:1832_1	Tassattho – catukālikapariyāpannaṃ antamaso rajareṇumpi appaṭiggahetvā sabbaṃ paribhuñjato	1832	
PA_tika-vin13_t:1832_2	pācitti. Idāni appaṭiggahetvā paribhuñjitabbaṃ dassetuṃ “suddhañca nātibahala”ntiādi	1832	
PA_tika-vin13_t:1832_3	vuttaṃ. Tattha suddhañcāti aññesaṃ rasena asammissaṃ. Himodakasamuddodakādīsu paṭiggahaṇakiccaṃ	1832	
PA_tika-vin13_t:1832_4	natthi. Loṇañca assu ca loṇassu. Ettha loṇaṃ nāma sarīre uṭṭhitaṃ. Etāni pana sabbāni	1832	
PA_tika-vin13_t:1832_5	avicchinnāneva kappanti, netarāni.	1832	
PA_tika-vin13_t:1833_0	111. Idāni anaṅgalaggānipi dassetuṃ “gūthamattikamuttānī”tiādimāha. Tathāvidheti	1833	
PA_tika-vin13_t:1833_1	tathāvidhe kāle, sappadaṭṭhakāleti attho. Aññesaṃ pana appaṭiggahitaṃ anaṅgalaggaṃ	1833	
PA_tika-vin13_t:1833_2	na vaṭṭati. Kasmā? “Anujānāmi, bhikkhave, yaṃ karonto paṭiggaṇhāti, sveva paṭiggaho	1833	
PA_tika-vin13_t:1833_3	kato, na puna paṭiggahetabbo”ti vuttattā.	1833	
PA_tika-vin13_t:1834_0	112. Durūpaciṇṇeti dupparāmaṭṭhe phalikarukkhavalliādiṃ cālentassa vā āmisabharitabhājanaṃ	1834	
PA_tika-vin13_t:1834_1	appaṭiggahitaṃ parāmasantassa vā durūpaciṇṇadukkaṭaṃ hotīti attho. Rajokiṇṇeti bhikkhāya	1834	
PA_tika-vin13_t:1834_2	carantassa patte patitarajaṃ appaṭiggahetvā puna bhikkhaṃ gaṇhato vinayadukkaṭaṃ	1834	
PA_tika-vin13_t:1834_3	hotīti attho. Athuggahappaṭiggaheti atha uggahappaṭiggahe, attanā eva uggahetvā gahiteti	1834	
PA_tika-vin13_t:1834_4	attho. Akappiyakuṭiyaṃ antovutthe ca yattha katthaci bhikkhunā sayaṃpakke ca attanā	1834	
PA_tika-vin13_t:1834_5	vā parena vā akappiyakuṭiyaṃ antopakke cāti sabbattha dukkaṭanti adhippāyo. Paṭiggāhavinicchayo.	1834	
PA_tika-vin13_t:1835	Paṭiggāhaniddesavaṇṇanā niṭṭhitā.	183	
PA_tika-vin13_t:1836	10. Akappiyamaṃsaniddesavaṇṇanā	183	
PA_tika-vin13_t:1837_0	113. Idāni maṃsesu paṭipajjitabbākāraṃ dassetuṃ “maṃsesu ca akappiya”nti uddhaṭaṃ.	1837	
PA_tika-vin13_t:1837_1	Akappiyamaṃsamhi dassite kappiyamaṃsaṃ dassitameva hoti pārisesanayena. Uragassa	1837	
PA_tika-vin13_t:1837_2	cāti ettha sabbopi urago na kappati.	1837	
PA_tika-vin13_t:1838_0	114. Ettāvatā jātivasena dasavidhampi akappiyamaṃsaṃ dassetvā idāni kappiyamaṃsesupi	1838	
PA_tika-vin13_t:1838_1	akappiyavidhiṃ dassetuṃ “uddissakatamaṃsañca, yañca appaṭivekkhita”nti vuttaṃ. Tattha	1838	
PA_tika-vin13_t:1838_2	pañcasu sahadhammikesu yassa kassaci yaṃ kiñci uddissa kataṃ uddissakataṃ nāma, taṃ	1838	
PA_tika-vin13_t:1838_3	pana jānitvā paribhuñjituṃ sabbesampi na vaṭṭati, ajānantānaṃ anāpatti. Macchesupi	1838	
PA_tika-vin13_t:1838_4	eseva nayo. Appaṭivekkhitanti anupaparikkhitaṃ, anāpucchitanti attho. “Na bhikkhave	1838	
PA_tika-vin13_t:1838_5	appaṭivekkhitvā maṃsaṃ paribhuñjitabbaṃ, yo paribhuñjeyya, āpatti dukkaṭassā”ti vuttaṃ.	1838	
PA_tika-vin13_t:1838_6	Macchesu pana āpucchanakiccaṃ natthi akappiyamacchānaṃ natthitāyāti vadanti. Idāni	1838	
PA_tika-vin13_t:1838_7	etesu āpattibhedaṃ dassetuṃ “thullaccaya”ntiādimāha. Taṃ sabbaṃ uttānameva.	1838	
PA_tika-vin13_t:1839_0	115. Idāni na kevalaṃ imesaṃ manussādīnaṃ maṃsameva akappiyaṃ, aṭṭhiādīnipi akappiyānīti	1839	
PA_tika-vin13_t:1839_1	dassetuṃ “aṭṭhīpī”tiādi vuttaṃ. Tattha lomampesanti lomampi esaṃ akappiyamaṃsavatthūnanti	1839	
PA_tika-vin13_t:1839_2	attho. Sacittakaṃ vāti etesu pana uddissakatameva sacittakaṃ, sesā acittakāti. Akappiyamaṃsavinicchayo.	1839	
PA_tika-vin13_t:1840	Akappiyamaṃsaniddesavaṇṇanā niṭṭhitā.	184	
PA_tika-vin13_t:1841	11. Nissaggiyaniddesavaṇṇanā	184	
PA_tika-vin13_t:1842_0	116-7. Idāni accoḷārikānaṃ vasena dassetuṃ “arūpiya”ntiādi āraddhaṃ. Aññathāpi yutti	1842	
PA_tika-vin13_t:1842_1	pariyesitabbā. Tatthāyaṃ saṅkhepattho – yo rūpiyena arūpiyañca parivatteyya, yo ca	1842	
PA_tika-vin13_t:1842_2	itarena ca arūpiyena rūpiyaṃ parivatteyya, tassa nissaggiyaṃ hotīti.	1842	
PA_tika-vin13_t:1843_0	Idāni rūpiyañca arūpiyañca dassetuṃ “idha rūpiya”ntiādi āraddhaṃ. Ettha sajjhu siṅgīti	1843	
PA_tika-vin13_t:1843_1	sajjhūti rajataṃ. Siṅgīti suvaṇṇaṃ. Tambalohādīhi vā dārūhi vā paṇṇehi vā lākhāya	1843	
PA_tika-vin13_t:1843_2	vā rūpaṃ samuṭṭhāpetvā vā asamuṭṭhāpetvā vā kataṃ cammabījamayampiyaṃ yaṃ dese vohāraṃ	1843	
PA_tika-vin13_t:1843_3	gacchati, idaṃ vohārūpagamāsakaṃ nāma. Idamidha rūpiyanti adhippetaṃ. Vatthādi ca	1843	
PA_tika-vin13_t:1843_4	muttādi ca vatthamuttādi. Itaranti arūpiyaṃ kappiyavatthuñca dukkaṭavatthuñca. Kiṃ	1843	
PA_tika-vin13_t:1843_5	vuttaṃ hoti? Vatthaṃ suttaṃ phālo paṭako kappāso anekappakāraṃ aparaṇṇaṃ sappi navanītaṃ	1843	
PA_tika-vin13_t:1843_6	telaṃ madhu phāṇitādibhesajjañcāti idaṃ kappiyavatthu nāma. Muttā maṇi veḷuriyo saṅkhosilā	1843	
PA_tika-vin13_t:1843_7	pavāḷaṃ lohitaṅgo masāragallaṃ satta dhaññāni dāsī dāso khettaṃ vatthu pupphārāmaphalārāmādayoti	1843	
PA_tika-vin13_t:1843_8	idaṃ dukkaṭavatthu nāma, tadubhayaṃ arūpiyaṃ nāmāti vuttaṃ hoti.	1843	
PA_tika-vin13_t:1844_0	118. Ettāvatā rūpiyasaṃvohāraṃ dassetvā idāni kayavikkayaṃ dassetuṃ “imaṃ gahetvā”tiādimāha.	1844	
PA_tika-vin13_t:1844_1	Tattha imanti taṇḍulādikaṃ kappiyabhaṇḍaṃ gahetvā vā odanādiṃ bhutvā vā “imaṃ vatthādikaṃ	1844	
PA_tika-vin13_t:1844_2	kappiyabhaṇḍaṃ dehi, imaṃ rajanapacanādikaṃ kara, rajanakaṭṭhādimā naya, imaṃ vā	1844	
PA_tika-vin13_t:1844_3	tava demi, tvaṃ pana imañca imañca āhara, kara, dehī”ti evaṃ kayavikkaye samāpanne	1844	
PA_tika-vin13_t:1844_4	nissaggīti sambandho.	1844	
PA_tika-vin13_t:1845_0	119. Idāni pariṇāmavasena āpattibhedaṃ dassetuṃ “attano”tiādi āraddhaṃ. Tatrāyaṃ	1845	
PA_tika-vin13_t:1845_1	piṇḍattho – saṅghassa vā aññassa vā nataṃ pariṇataṃ lābhaṃ labhitabbaṃ cīvarādipaccayaṃ	1845	
PA_tika-vin13_t:1845_2	attano vā aññassa vā pariṇāmeyya, nissaggiyaādīni hontīti. Kathaṃ? Yo pana mātusantakampi	1845	
PA_tika-vin13_t:1845_3	saṅghassa pariṇataṃ attano pariṇāmeti, nissaggiyaṃ. Aññassa puggalassa pariṇāmeti,	1845	
PA_tika-vin13_t:1845_4	suddhikapācittiyaṃ. Aññassa saṅghassa vā cetiyassa vā pariṇāmeti, dukkaṭaṃ. Yo pana	1845	
PA_tika-vin13_t:1845_5	aññapuggalassa vā cetiyassa vā pariṇataṃ attano vā aññapuggalassa vā saṅghassa vā	1845	
PA_tika-vin13_t:1845_6	aññacetiyassa vā pariṇāmeti, tassāpi dukkaṭamevāti.	1845	
PA_tika-vin13_t:1846_0	120. Yo pana nissaggiṃ nissajjitabbaṃ anissajjitvā vinayakammaṃ akatvā paribhuñjeyya,	1846	
PA_tika-vin13_t:1846_1	tassa dukkaṭaṃ. Yo vā parena vinayakammatthāya nissaṭṭhaṃ sakasaññāya na dadeyya,	1846	
PA_tika-vin13_t:1846_2	tassāpi dukkaṭaṃ. Aññathetaranti ettha aññathāti theyyasaññāya sace na dadeyya, itaraṃ	1846	
PA_tika-vin13_t:1846_3	tassa agghavasena pārājikañca thullaccayañca dukkaṭañca hotīti attho. Nissaggiyavinicchayo.	1846	
PA_tika-vin13_t:1847	Nissaggiyaniddesavaṇṇanā niṭṭhitā.	184	
PA_tika-vin13_t:1848	12. Pācittiyaniddesavaṇṇanā	184	
PA_tika-vin13_t:1849_0	121. Idāni pācittiyāni dassetuṃ “pācittī”ti mātikāpadaṃ uddharitvā “musāvādomasāvāde,	1849	
PA_tika-vin13_t:1849_1	pesuññaharaṇe”tiādi vuttaṃ. Tattha musāvāde ca omasavāde ca pesuññaharaṇe ca pācitti	1849	
PA_tika-vin13_t:1849_2	vuttāti sambandho. Evaṃ sesesupi. Ettha pana “adiṭṭhaṃ, asutaṃ, amutaṃ, aviññātaṃ,	1849	
PA_tika-vin13_t:1849_3	diṭṭhaṃ, sutaṃ, mutaṃ, viññāta”nti pubbepi “musā bhaṇissāmī”ti cetetvā vacanakkhaṇeva	1849	
PA_tika-vin13_t:1849_4	“musā bhaṇāmī”ti jānitvā jānantasseva musābhaṇane pācitti nāma āpatti hotīti attho.	1849	
PA_tika-vin13_t:1849_5	Yassa bhaṇati, so taṃ na suṇāti, āpatti na hoti.	1849	
PA_tika-vin13_t:1850_0	“Omasavādo nāma dasahi ākārehi omasati jātiyāpi nāmenapi gottenapi kammenapi sippenapi	1850	
PA_tika-vin13_t:1850_1	ābādhenapi liṅgenapi kilesenapi āpattiyāpi akkosenapī”ti evaṃ vuttehi dasahi ākārehi	1850	
PA_tika-vin13_t:1850_2	upasampannaṃ yo khuṃseti vambheti, ayaṃ omasati nāma, tassa pācittīti attho. Parammukhā	1850	
PA_tika-vin13_t:1850_3	bhaṇantassa dukkaṭaṃ, tathā pāḷiyaṃ anāgatehi “coro”ti vā “gaṇṭhibhedako”ti vā ādīhi	1850	
PA_tika-vin13_t:1850_4	bhaṇantassa. “Santi idhekacce khattiyā brāhmaṇā caṇḍālā”tiādinā pariyāyena bhaṇantassa	1850	
PA_tika-vin13_t:1850_5	ca anupasampannaṃ bhaṇantassa ca sabbatthapi dukkaṭameva.	1850	
PA_tika-vin13_t:1851_0	Piyakamyatāya vā bhedādhippāyena vā upasampannaṃ jātiādīhi omasantassa upasampannassa	1851	
PA_tika-vin13_t:1851_1	vacanaṃ sutvā tassa upasaṃharaṇaṃ pesuññaharaṇaṃ nāma. Etthāpi pariyāyavacanena ca	1851	
PA_tika-vin13_t:1851_2	anupasampannassa upasaṃharaṇena ca dukkaṭameva.	1851	
PA_tika-vin13_t:1852_0	Padasodhammoti ettha “dhammo nāma buddhabhāsito sāvakabhāsito isibhāsito devatābhāsito	1852	
PA_tika-vin13_t:1852_1	atthūpasaṃhito dhammūpasaṃhito”ti evaṃ vuttaṃ saṅgītittayamāruḷhaṃ tipiṭakadhammaṃ	1852	
PA_tika-vin13_t:1852_2	padaanupadaanvakkharaanubyañjanavasena bhikkhuñca bhikkhuniñca ṭhapetvā anupasampannaṃ	1852	
PA_tika-vin13_t:1852_3	ekato vācentassa pācitti hotīti attho.	1852	
PA_tika-vin13_t:1853_0	Sāgāreti yaṃ pana sabbantimena pariyāyena diyaḍḍhahatthubbedhena pākārādinā parikkhittattā	1853	
PA_tika-vin13_t:1853_1	sabbaparicchinnañca yena kenaci vitānādinā antamaso vatthenapi channattā sabbacchannañca	1853	
PA_tika-vin13_t:1853_2	senāsanaṃ, tathārūpe senāsane ekūpacāraṭṭhāne anupasampannena saha vasantassa catutthadivasato	1853	
PA_tika-vin13_t:1853_3	paṭṭhāya nipajjanagaṇanāya ca anupasampannagaṇanāya ca devasikaṃ pācitti hotīti attho.	1853	
PA_tika-vin13_t:1854_0	Ujjhāpanakakhiyyaneti ettha yo upasampannaṃ saṅghena sammataṃ senāsanapaññāpakaṃ	1854	
PA_tika-vin13_t:1854_1	vā bhattuddesakaṃ vā yāgubhājakaṃ vā phalabhājakaṃ vā khajjabhājakaṃ vā appamattakavissajjakaṃ	1854	
PA_tika-vin13_t:1854_2	vā maṅkukattukāmo chandena “itthannāmo senāsanaṃ paññāpeti, bhattāni ca uddisatī”ti	1854	
PA_tika-vin13_t:1854_3	vā vadanto aññaṃ upasampannaṃ ujjhāpeti tena avajānāpeti, yo pana tatheva vadanto	1854	
PA_tika-vin13_t:1854_4	upasampannassa santike tassa ayasaṃ pakāsento khīyati, tasmiṃ ujjhāpanake ca khīyanake	1854	
PA_tika-vin13_t:1854_5	ca pācittidvayanti veditabbaṃ.	1854	
PA_tika-vin13_t:1855_0	122. Talasattianādara-kukkuccuppādanesu cāti ettha yo bhikkhu upasampannassa paharaṇākāraṃ	1855	
PA_tika-vin13_t:1855_1	dassento kāyaṃ vā kāyappaṭibaddhaṃ vā uccāreti, tassa pācittiyaṃ. Sace viraddho pahāraṃ	1855	
PA_tika-vin13_t:1855_2	deti, appaharitukāmatāya dukkaṭaṃ, tathā anupasampannesupi dukkaṭameva.	1855	
PA_tika-vin13_t:1856_0	Upasampannena paññattena vuccamāno taṃ asikkhitukāmatāya vā tassa vacanaṃ asotukāmatāya	1856	
PA_tika-vin13_t:1856_1	vā yo anādariyaṃ karoti, tassa anādarakaraṇe pācittiyanti attho. Apaññattena vuccamānassa	1856	
PA_tika-vin13_t:1856_2	ca anupasampannena paññattena vā apaññattena vā vuccamānassa dukkaṭaṃ.	1856	
PA_tika-vin13_t:1857	Upasampannassa “ūnavīsativasso maññe tvaṃ upasampanno, vikāle maññe tayā bhutta”ntiādinā nayena sañcicca kukkuccaṃ uppādentassa pācittiyaṃ. Anupasampannassa uppādane dukkaṭaṃ.	185	
PA_tika-vin13_t:1858_0	Gāmappavesanāpucchāti ettha pana majjhanhikātikkamanato paṭṭhāya yāva aruṇuggamanā	1858	
PA_tika-vin13_t:1858_1	vikālo nāma, etthantare sace sambahulā kenaci kammena gāmaṃ pavisanti, “vikāle gāmappavesanaṃ	1858	
PA_tika-vin13_t:1858_2	āpucchāmā”ti sabbehipi aññamaññaṃ āpucchitabbaṃ. Sace anāpucchā parikkhittassa parikkhepaṃ,	1858	
PA_tika-vin13_t:1858_3	aparikkhittassa upacāraṃ atikkamanti, paṭhamapāde dukkaṭaṃ, dutiyapāduddhāre pācittiyaṃ. Āpadāsu anāpatti.	1858	
PA_tika-vin13_t:1859_0	Bhojane ca paramparāti paramparabhojane ca pācittiyanti attho. Ettha pana pañcasu	1859	
PA_tika-vin13_t:1859_1	bhojanesu aññataraṃ nāmaṃ gahetvā “odanena vā sattunā vā kummāsena vā maṃsena vā	1859	
PA_tika-vin13_t:1859_2	macchena vā nimantemī”tiādinā nayena, yena kenaci vevacanena vā akappiyanimantanāya	1859	
PA_tika-vin13_t:1859_3	nimantitassa yena yena paṭhamaṃ nimantito, tassa tassa bhojanaṃ ṭhapetvā uppaṭipāṭiyā,	1859	
PA_tika-vin13_t:1859_4	avikappetvā vā paṭhamanimantanaṃ parassa parassa kulassa pañcannaṃ bhojanānaṃ aññataraṃ	1859	
PA_tika-vin13_t:1859_5	paribhuñjantassa paramparabhojane pācitti hoti. Gilānacīvaradānacīvarakālasamayesu	1859	
PA_tika-vin13_t:1859_6	anāpatti, tathā pañca bhojanāni ṭhapetvā sabbattha.	1859	
PA_tika-vin13_t:1860_0	123. Anuddharitvā gamane seyyanti ettha dasavidhā seyyā bhisi cimilikā uttarattharaṇaṃ	1860	
PA_tika-vin13_t:1860_1	bhūmattharaṇaṃ taṭṭikā cammakhaṇḍo nisīdanaṃ paccattharaṇaṃ tiṇasanthāro paṇṇasanthāroti.	1860	
PA_tika-vin13_t:1860_2	Etesu yaṃ kiñci saṅghike vihāre guttasenāsane attano vassaggena gahitaṃ attanā vā	1860	
PA_tika-vin13_t:1860_3	santharitvā, anupasampannena vā santharāpetvā taṃ divasaṃ gamikavasena pakkamanto	1860	
PA_tika-vin13_t:1860_4	neva sayaṃ uddhareyya na aññaṃ uddharāpeyya, yathā upacikādīhi na khajjeyya, evaṃ	1860	
PA_tika-vin13_t:1860_5	na ṭhapeyya, aññena vā na uddharāpeyya, patirūpaṃ bhikkhuṃ vā sāmaṇeraṃ vā ārāmikameva	1860	
PA_tika-vin13_t:1860_6	vā anāpucchā vā gaccheyya, tassa parikkhittassa vihārassa parikkhepaṃ, aparikkhittassa	1860	
PA_tika-vin13_t:1860_7	dve leḍḍupāte atikkamantassa pācittiyaṃ. Maṇḍaparukkhamūlādiaguttasenāsane santharitvā	1860	
PA_tika-vin13_t:1860_8	gacchantassa dukkaṭaṃ, tathā mañcapīṭhabhisikocchakesu, guttasenāsanepi dukkaṭameva.	1860	
PA_tika-vin13_t:1861_0	Senāsanāni vāti ettha anuddharitvā gamaneti sambandho. Ettha pana mañco pīṭhaṃ bhisi	1861	
PA_tika-vin13_t:1861_1	kocchakanti catubbidhampi senāsanaṃ vassānahemantānaṃ aṭṭhasu māsesu ajjhokāse vā	1861	
PA_tika-vin13_t:1861_2	ovassakamaṇḍape vā rukkhamūle vā sayaṃ santharitvā vā anupasampannena santharāpetvā	1861	
PA_tika-vin13_t:1861_3	vā taṃ anuddharitvā vā anuddharāpetvā vā tassa senāsanassa dvinnaṃ leḍḍupātānaṃ atikkamane	1861	
PA_tika-vin13_t:1861_4	pācittiyaṃ. Sammuñjanīyādi sesaparikkhāresu dukkaṭaṃ.	1861	
PA_tika-vin13_t:1862_0	Itthiyāddhānagamaneti ettha mātugāmena “gacchāma bhagini, gacchāma ayyā”ti evaṃ saṃvidahitvā	1862	
PA_tika-vin13_t:1862_1	“ajja vā sve vā parasuve vā”ti niyamitakālaṃ visaṅketaṃ akatvā dvāravisaṅketaṃ maggavisaṅketaṃ	1862	
PA_tika-vin13_t:1862_2	katvāpi gacchato gāmantare gāmantare pācittiyaṃ. Agāmake araññe addhayojane addhayojane āpatti.	1862	
PA_tika-vin13_t:1863	Ekekāya nisīdaneti ettha eko ekāya itthiyā nisīdaneti attho.	186	
PA_tika-vin13_t:1864_0	124. Bhiṃsāpaneti ettha upasampanno upasampannaṃ bhiṃsāpetukāmo corakantāravāḷakantārādīni	1864	
PA_tika-vin13_t:1864_1	ācikkhati, bhayānakaṃ vā rūpasaddādiṃ dasseti, so bhāyatu vā mā vā, tassa payoge	1864	
PA_tika-vin13_t:1864_2	payoge pācittiyaṃ. Anupasampanne dukkaṭaṃ.	1864	
PA_tika-vin13_t:1865_0	Ākoṭaneti pahāradāne. Upasampanno upasampannassa anattamano hutvā sace uppalapattenapi	1865	
PA_tika-vin13_t:1865_1	pahāraṃ deti, pācittiyaṃ. Anupasampannassa gahaṭṭhassa vā pabbajitassa vā itthiyā	1865	
PA_tika-vin13_t:1865_2	vā purisassa vā antamaso tiracchānagatassāpi pahāraṃ deti, dukkaṭameva.	1865	
PA_tika-vin13_t:1866_0	Anācāraṃ ācaritvā saṅghamajjhe āpattiyā vā vatthunā vā anuyuñjiyamāno taṃ akathetukāmo	1866	
PA_tika-vin13_t:1866_1	“ko āpanno, kiṃ āpanno, kismiṃ āpanno”tiādinā nayena aññehi vacanehi taṃ vacanaṃ	1866	
PA_tika-vin13_t:1866_2	paṭicchādento so aññaṃ vadati, ayaṃ aññavādako, tasmiṃ aññavādake ca kañci vītikkamaṃ	1866	
PA_tika-vin13_t:1866_3	disvā “āvuso, idaṃ nāma tayā kata”nti vutte taṃ na kathetukāmo tuṇhībhūtova saṅghaṃ	1866	
PA_tika-vin13_t:1866_4	vihesatīti saṅghavihesako, tasmiṃ vihesake ca pācitti hotīti attho. Idha pana ñattidutiyena	1866	
PA_tika-vin13_t:1866_5	kammena aññavādake ca vihesake ca āropite puna aññaṃ bhaṇantassa, vihesantassa pācitti.	1866	
PA_tika-vin13_t:1866_6	Anāropite dukkaṭanti veditabbaṃ.	1866	
PA_tika-vin13_t:1867_0	Duṭṭhullapakāsachādeti ettha kiñcāpi “duṭṭhullā nāma āpatti cattāri ca pārājikāni	1867	
PA_tika-vin13_t:1867_1	terasa ca saṅghādisesā”ti vuttā, tathāpi idha saṅghādisesāva adhippetā. Tasmā saṅghasammutiṃ	1867	
PA_tika-vin13_t:1867_2	vinā bhikkhussa duṭṭhullaṃ āpattiṃ “ayaṃ asuciṃ mocetvā saṅghādisesaṃ āpanno”tiādinā	1867	
PA_tika-vin13_t:1867_3	nayena vatthunā saddhiṃ āpattiṃ ghaṭetvā bhikkhuñca bhikkhuniñca ṭhapetvā yassa kassaci	1867	
PA_tika-vin13_t:1867_4	anupasampannassa ārocentassa pācittiyaṃ. Thullaccayādiaduṭṭhullārocane dukkaṭaṃ.	1867	
PA_tika-vin13_t:1867_5	Duṭṭhullacchādanepi saṅghādisesova adhippeto. Yo pana bhikkhu bhikkhussa duṭṭhullaṃ	1867	
PA_tika-vin13_t:1867_6	āpattiṃ sayaṃ vā jānitvā aññesaṃ vā sutvā “imaṃ jānitvā codessanti sāressanti maṅkuṃ	1867	
PA_tika-vin13_t:1867_7	karissanti, nārocissāmī”ti dhuraṃ nikkhipati, tassa pācittiyaṃ. Dhuraṃ nikkhipitvā	1867	
PA_tika-vin13_t:1867_8	pacchā ārocitepi na rakkhati eva.	1867	
PA_tika-vin13_t:1868_0	Hāsodaketi aṅgulipatodakena hāso ca udake hāso cāti evamattho veditabbo. Upasampanno	1868	
PA_tika-vin13_t:1868_1	upasampannaṃ hasādhippāyo kāyena kāyaṃ āmasati, āpatti pācittiyassa, ko pana vādo	1868	
PA_tika-vin13_t:1868_2	upakacchakādīsu ghaṭṭane. Anupasampanne dukkaṭaṃ, tathā bhikkhussa kāyappaṭibaddhāmasane	1868	
PA_tika-vin13_t:1868_3	ca nissaggiyena kāyappaṭibaddhāmasane ca. Ettha bhikkhunīpi anupasampannaṭṭhāne ṭhitā.	1868	
PA_tika-vin13_t:1868_4	Udake hasanadhammo nāma uparigopphake udake kīḷādhippāyassa nimmujjanaummujjanaplavanādikaṃ.	1868	
PA_tika-vin13_t:1868_5	Idha hāso nāma kīḷā vuccati.	1868	
PA_tika-vin13_t:1869_0	Nicchubhane vihārāti saṅghikā vihārā nikkaḍḍhaneti attho. Ettha pana yo kuddho hutvā	1869	
PA_tika-vin13_t:1869_1	upasampannaṃ hatthādīsu gahetvā vā “nikkhamā”ti vatvā vā yattakāni dvārāni ekena	1869	
PA_tika-vin13_t:1869_2	payogena atikkāmeti, tattha dvāragaṇanāya āpattiṃ aggahetvā payogassa ekattā ekā	1869	
PA_tika-vin13_t:1869_3	eva gahetabbā. Sace nānāpayogehi atikkāmeti, tattha dvāragaṇanāya gahetabbaṃ. Tassa	1869	
PA_tika-vin13_t:1869_4	parikkhāranikkaḍḍhane dukkaṭaṃ, tathā anupasampanne, tassa parikkhāranikkaḍḍhane	1869	
PA_tika-vin13_t:1869_5	ca. Alajjiādīsu pana anāpatti.	1869	
PA_tika-vin13_t:1870_0	Anupakhajja sayaneti saṅghike vihāre “vuḍḍho”ti vā “gilāno”ti vā “saṅghena dinno”ti	1870	
PA_tika-vin13_t:1870_1	vā jānitvā mañcassa vā pīṭhassa vā pavisantassa vā nikkhamantassa vā upacāre seyyaṃ	1870	
PA_tika-vin13_t:1870_2	santharitvā vā santharāpetvā vā “yassa sambādho bhavissati, so pakkamissatī”ti adhippāyena	1870	
PA_tika-vin13_t:1870_3	abhinisīdantassa ca abhinipajjantassa ca payogagaṇanāya pācittiyaṃ veditabbaṃ. Pācittiyavinicchayo.	1870	
PA_tika-vin13_t:1871	Pācittiyaniddesavaṇṇanā niṭṭhitā.	187	
PA_tika-vin13_t:1872	13. Samaṇakappaniddesavaṇṇanā	187	
PA_tika-vin13_t:1873_0	125. Bhūtānaṃ jātānaṃ nibbattānaṃ gāmo bhūtagāmo. Samārambhoti chedanaphālanapacanādi,	1873	
PA_tika-vin13_t:1873_1	tasmiṃ bhūtagāmasamārambhe bhūtagāmasamārambhahetu pācitti hotīti attho. Katakappiyaṃ	1873	
PA_tika-vin13_t:1873_2	pana samaṇakappiyaṃ bhaveti sambandho. Samaṇānaṃ kappiyaṃ samaṇakappiyaṃ. Idāni yena	1873	
PA_tika-vin13_t:1873_3	kataṃ kappiyaṃ samaṇakappiyaṃ hoti, taṃ dassetuṃ “nakhena vā”tiādimāha. “Anujānāmi,	1873	
PA_tika-vin13_t:1873_4	bhikkhave, pañcahi samaṇakappehi phalaṃ paribhuñjituṃ, aggiparijitaṃ satthaparijitaṃ	1873	
PA_tika-vin13_t:1873_5	nakhaparijitaṃ abījaṃ nibbaṭṭabījaññeva pañcama”nti hi vuttaṃ.	1873	
PA_tika-vin13_t:1874_0	126. Idāni taṃ bhūtagāmaṃ dassetuṃ “samūlā”tiādimāha. Tattha sa-iti so bhūtagāmo	1874	
PA_tika-vin13_t:1874_1	nāmāti attho, mūlabījādīhi pañcahi bījehi pabhāvito hotīti vuttaṃ hoti. Tattha mūlabījaṃ	1874	
PA_tika-vin13_t:1874_2	nāma haliddisiṅgiverādi. Khandhabījaṃ nāma assattho nigrodhoti evamādi. Aggabījaṃ	1874	
PA_tika-vin13_t:1874_3	nāma ajjukaphaṇijjakādi. Phaḷubījaṃ nāma ucchuveḷunaḷādi. “Bījabījaṃ nāma pubbaṇṇaṃ	1874	
PA_tika-vin13_t:1874_4	aparaṇṇaṃ, yāni vā panaññānipi atthi bīje jāyanti bīje sañjāyanti, etaṃ bījabījaṃ	1874	
PA_tika-vin13_t:1874_5	nāmā”ti vuttaṃ. Idāni “bījagāmabhūtagāmasamārambhā paṭivirato hotī”ti vuttattā dhammānulomena	1874	
PA_tika-vin13_t:1874_6	āgataṃ bījagāmasamārambhaṃ dassetuṃ “ārambhe dukkaṭa”ntiādimāha. Tasmā etaṃ paṭhamaṃ	1874	
PA_tika-vin13_t:1874_7	“kappiyaṃ karohī”ti bhūtagāmaparimocanaṃ kāretvā bījagāmaparimocanatthaṃ puna kappiyaṃ kāretabbaṃ.	1874	
PA_tika-vin13_t:1875_0	127. Nibbaṭṭabījaṃ nāma ambapanasādi. Nobījaṃ nāma taruṇambaphalādi, etaṃ pana sabbaṃ	1875	
PA_tika-vin13_t:1875_1	akappiyampi vaṭṭatīti attho. Kaṭāhabaddhabījāni kapitthaphalādīni. Bahiddhā vāpi	1875	
PA_tika-vin13_t:1875_2	kārayeti kapālepi kātuṃ vaṭṭati, sace ekābaddhānīti attho. Kaṭāhamuttaṃ pana bhinditvā kāretabbaṃ.	1875	
PA_tika-vin13_t:1876_0	128. Bhājane vā bhūmiyaṃ vā ekābaddhesu bījesu ekasmiṃ bīje kappiye kate sabbesveva	1876	
PA_tika-vin13_t:1876_1	kataṃ bhaveti attho. Yathā ca bīje, evaṃ rukkhasahassaṃ vā ucchusahassaṃ vā chinditvā	1876	
PA_tika-vin13_t:1876_2	ekābaddhe katepi vinicchayo veditabbo.	1876	
PA_tika-vin13_t:1877	129. Kappiyaṃ katvā nikkhitte bījagāme puna mūlapaṇṇāni sace jāyaruṃ, puna kappiyaṃ kāreyyāti attho. Tadāti mūle ca aṅkure ca jāteti attho.	187	
PA_tika-vin13_t:1878_0	130. Udakasambhavoti udakajāto. Cetiyādīsūti ettha ādi-saddena gehappamukhapākāravedikādīsu	1878	
PA_tika-vin13_t:1878_1	nibbattā gahitā. Nibbattadvattipattako bhūtagāmova, anibbattako aggabīje saṅgahaṃ	1878	
PA_tika-vin13_t:1878_2	gacchati. Bījampi yāva mūlaṃ vā paṇṇaṃ vā na nikkhamati, tāva bījagāmova, mūle ca	1878	
PA_tika-vin13_t:1878_3	nikkhante paṇṇe ca harite jāte bhūtagāmova hotīti attho.	1878	
PA_tika-vin13_t:1879	131. Makuḷanti aphullaṃ. Ahichattakaṃ nāma rukkhe jātaṃ ahichattakaṃ.	187	
PA_tika-vin13_t:1880	132. Allarukkhe gaṇhatoti sambandho. Tatthāti allarukkhe chindato vāpīti sambandho.	188	
PA_tika-vin13_t:1881_0	134. “Imaṃ rukkhaṃ, imaṃ lataṃ, imaṃ kandaṃ chinda, bhindā”tiādinā nayena niyametvā	1881	
PA_tika-vin13_t:1881_1	bhāsituṃ na vaṭṭati. “Idaṃ, eta”nti avatvā kevalaṃ “rukkhaṃ chindā”tiādinā nayena	1881	
PA_tika-vin13_t:1881_2	vattuṃ vaṭṭatīti. Samaṇakappavinicchayo.	1881	
PA_tika-vin13_t:1882	Samaṇakappaniddesavaṇṇanā niṭṭhitā.	188	
PA_tika-vin13_t:1883	14. Bhūminiddesavaṇṇanā	188	
PA_tika-vin13_t:1884_0	136. Idāni “anujānāmi, bhikkhave, catasso kappiyabhūmiyo ussāvanantikaṃ gonisādikaṃ	1884	
PA_tika-vin13_t:1884_1	gahapatiṃ sammuti”nti evaṃ vuttā catasso kappiyabhūmiyo dassetuṃ “sammutussāvanantā	1884	
PA_tika-vin13_t:1884_2	cā”tiādimāha. Yāsūti kappiyabhūmīsu.	1884	
PA_tika-vin13_t:1885_0	137. Idāni yattha kappiyakuṭi icchitabbā, taṃ dassetuṃ “vāsatthāyā”tiādimāha. Vāsatthāyāti	1885	
PA_tika-vin13_t:1885_1	iminā koṭṭhāgārabhattasālācetiyagharasammuñjanīmāḷakādi yaṃ yaṃ aññampi vāsatthāya	1885	
PA_tika-vin13_t:1885_2	karīyati, tattha tattha kappiyakuṭikaraṇakiccaṃ natthīti dīpitaṃ hoti. Bhojanasālā	1885	
PA_tika-vin13_t:1885_3	pana senāsanameva, tasmā tattha kātabbā evāti vadanti. Saṅghikevekasantaketi ettha	1885	
PA_tika-vin13_t:1885_4	ekasantako upasampannasantakova veditabbo.	1885	
PA_tika-vin13_t:1886_0	138. Idāni kattabbākāraṃ dassetuṃ “gehe”tiādimāha. Tattha saṅghassa vā ekassa vā	1886	
PA_tika-vin13_t:1886_1	gehe vihāre kariyamāne evaṃ īrayaṃ “kappiyakuṭiṃ karoma, kappiyakuṭiṃ karomā”ti vā	1886	
PA_tika-vin13_t:1886_2	“kappiyakuṭi kappiyakuṭī”ti vā vadanto paṭhamiṭṭhakatthambhādiṃ ṭhapeyya, evaṃ katā	1886	
PA_tika-vin13_t:1886_3	ussāvanantikā nāma, evaṃ udāharitavacanantikāti attho.	1886	
PA_tika-vin13_t:1887_0	139. Yebhuyyena vā aparikkhitto, sakalopi vā aparikkhitto ārāmo “gonisādī”ti vuccatīti	1887	
PA_tika-vin13_t:1887_1	sambandho. Ettha pana senāsanesu parikkhittesupi ārāme aparikkhitte kappiyakuṭikaraṇakiccaṃ	1887	
PA_tika-vin13_t:1887_2	natthi. Sammutiṃ karontehi kataṃ pariyositaṃ “imaṃ vihāraṃ aḍḍhayogaṃ pāsādaṃ hammiyaṃ	1887	
PA_tika-vin13_t:1887_3	guhaṃ tiṇakuṭikaṃ maṇḍapa”nti tesaṃ nāmaṃ gahetvā tassā kuṭiyā hatthapāse vā ṭhatvā,	1887	
PA_tika-vin13_t:1887_4	tassā anto vā pavisitvā vuttanayeneva ñattidutiyakammavācāya sammannitabbaṃ.	1887	
PA_tika-vin13_t:1888_0	140. “Bhikkhuṃ ṭhapetvā aññehī”ti vacanato sesasahadhammikehipi devamanussehipi aññehi	1888	
PA_tika-vin13_t:1888_1	kappiyakuṭiyā atthāya dinno vā tesaṃ santako vā geho “gahapatī”ti mato ñātoti attho,	1888	
PA_tika-vin13_t:1888_2	saṅghasantakañca bhikkhusantakañca ṭhapetvā sabbesaṃ geho gahapatīti adhippāyo.	1888	
PA_tika-vin13_t:1889_0	141. Sappiādīhi missitanti sappiādīhi pañcahi ca haliddisiṅgiverādiyāvajīvikena cāti	1889	
PA_tika-vin13_t:1889_1	attho. Vajeyya antovutthattanti ettha yāvakālikayāmakālikasaṅkhātaṃ purimakālikadvayaṃ	1889	
PA_tika-vin13_t:1889_2	saṅghikaṃ vā bhikkhussa vā bhikkhuniyā vā santakaṃ sayaṃ kappiyakuṭiyā vutthampi	1889	
PA_tika-vin13_t:1889_3	itarehi akappiyakuṭiyā vutthehi missitaṃ antovutthabhāvaṃ āgaccheyyāti attho.	1889	
PA_tika-vin13_t:1890	142. Tehevāti akappiyakuṭiyaṃ vutthasappitelādīhi. Sāmapākatanti sāmaṃpakkabhāvaṃ gacchatīti attho.	189	
PA_tika-vin13_t:1891_0	143-4. Imā pana kappiyakuṭiyo yadā jahitavatthukā honti, taṃ dassetuṃ “ussāvanantikā”tiādimāha.	1891	
PA_tika-vin13_t:1891_1	Sace thambhe vā bhittipāde vā parivattenti, yo yo ṭhito, tattha tattha patiṭṭhāti,	1891	
PA_tika-vin13_t:1891_2	etenupāyena sabbesu parivattesupi na vijahitavatthukāva hotīti attho. Parikkhitte	1891	
PA_tika-vin13_t:1891_3	gonisādi vijahitavatthukā. Sesā chadanavibbhamāti chadanavināsā jahitavatthukā hontīti	1891	
PA_tika-vin13_t:1891_4	adhippāyo. Bhūmivinicchayo.	1891	
PA_tika-vin13_t:1892	Bhūminiddesavaṇṇanā niṭṭhitā.	189	
PA_tika-vin13_t:1893	15. Upajjhācariyavattaniddesavaṇṇanā	189	
PA_tika-vin13_t:1894_0	145. Upajjhācariyeti ettha ācariyo nāma nissayācariyo pabbajjācariyo upasampadācariyo	1894	
PA_tika-vin13_t:1894_1	dhammācariyoti catubbidho. Etesu hi nissayantevāsikena yāva ācariyaṃ nissāya vasati,	1894	
PA_tika-vin13_t:1894_2	tāva sabbamācariyavattaṃ kātabbaṃ. Pabbajjāupasampadādhammantevāsikehi pana nissayamuttakehipi	1894	
PA_tika-vin13_t:1894_3	ādito paṭṭhāya yāva cīvararajanaṃ, tāva vattaṃ kātabbaṃ. Anāpucchitvā pattadānādimhi	1894	
PA_tika-vin13_t:1894_4	pana etesaṃ anāpatti. Etesu ca pabbajjantevāsiko ca upasampadantevāsiko ca ācariyassa	1894	
PA_tika-vin13_t:1894_5	yāvajīvaṃ bhāro, nissayantevāsiko ca dhammantevāsiko ca yāva samīpe vasati, tāvadeva.	1894	
PA_tika-vin13_t:1894_6	Suṭṭhu piyasīlo supesalo, sikkhākāmoti attho. Dantakaṭṭhaṃ dentena ekaṃsaṃ uttarāsaṅgaṃ	1894	
PA_tika-vin13_t:1894_7	karitvā mahantaṃ majjhimaṃ khuddakanti tīṇi dantakaṭṭhāni upanetabbāni. Tesu yaṃ	1894	
PA_tika-vin13_t:1894_8	tīṇi divasāni gaṇhāti, taṃ sallakkhetvā catutthadivasato paṭṭhāya tādisaṃyeva sammā	1894	
PA_tika-vin13_t:1894_9	ubhohi hatthehi dātabbaṃ. Sace yaṃ vā taṃ vā gaṇhāti, yathāladdhaṃ upanetabbaṃ. Toyanti	1894	
PA_tika-vin13_t:1894_10	sītañca uṇhañca udakaṃ upanetvā yaṃ tīṇi divasāni vaḷañjeti, catutthadivasato paṭṭhāya	18941	
PA_tika-vin13_t:1894_11	tādisaṃ upanetabbaṃ. Sace dvepi vaḷañjeti, duvidhampi upanetabbaṃ. Sace yāgu hoti,	18941	
PA_tika-vin13_t:1894_12	bhājanaṃ dhovitvā upanetabbaṃ.	18941	
PA_tika-vin13_t:1895_0	146. Patte vattaṃ careti “yāguṃ pītassa udakaṃ datvā bhājanaṃ paṭiggahetvā nīcaṃ	1895	
PA_tika-vin13_t:1895_1	katvā sādhukaṃ aparighaṃsantena dhovitvā paṭisāmetabba”nti vuttaṃ patte vattaṃ careti	1895	
PA_tika-vin13_t:1895_2	attho. Gāmappavese vattaṃ careti evaṃ sabbattha. “Sace upajjhāyo vā ācariyo vā gāmaṃ	1895	
PA_tika-vin13_t:1895_3	pavisitukāmo hoti, nivāsanaṃ dātabbaṃ, paṭinivāsanaṃ paṭiggahetabbaṃ, kāyabandhanaṃ	1895	
PA_tika-vin13_t:1895_4	dātabbaṃ, saguṇaṃ katvā saṅghāṭiyo dātabbā, dhovitvā patto sodako dātabbo”ti idaṃ	1895	
PA_tika-vin13_t:1895_5	gāmappavesane vattaṃ nāma. “Sace upajjhāyo vā ācariyo vā pacchāsamaṇaṃ ākaṅkhati,	1895	
PA_tika-vin13_t:1895_6	timaṇḍalaṃ paṭicchādentena parimaṇḍalaṃ nivāsetvā kāyabandhanaṃ bandhitvā saguṇaṃ	1895	
PA_tika-vin13_t:1895_7	katvā saṅghāṭiyo pārupitvā gaṇṭhikaṃ paṭimuñcitvā dhovitvā pattaṃ gahetvā upajjhāyassa	1895	
PA_tika-vin13_t:1895_8	vā ācariyassa vā pacchāsamaṇena hotabba”ntiādinā nayena vuttaṃ gamane vattaṃ nāma.	1895	
PA_tika-vin13_t:1895_9	“Nivattantena paṭhamataraṃ āgantvā āsanaṃ paññāpetabba”ntiādinā nayena vuttaṃ āgame	1895	
PA_tika-vin13_t:1895_10	vattaṃ nāma. “Upajjhāyamhi vuṭṭhite āsanaṃ uddharitabbaṃ, pādodakaṃ pādapīṭhaṃ pādakathalikaṃ	18951	
PA_tika-vin13_t:1895_11	paṭisāmetabba”nti evaṃ vuttaṃ āsanādīsu vattaṃ nāma. Upāhanāya vattaṃ nāma “upāhanā	18951	
PA_tika-vin13_t:1895_12	puñchitabbā, upāhanā puñchantena paṭhamaṃ sukkhena coḷakena puñchitabbā, pacchā allenā”tiādinā	18951	
PA_tika-vin13_t:1895_13	vuttaṃ. Cīvare vattaṃ nāma “sace cīvaraṃ sinnaṃ hoti, muhuttaṃ uṇhe otāpetabbaṃ,	18951	
PA_tika-vin13_t:1895_14	na ca uṇhe cīvaraṃ nidahitabba”ntiādinā vuttaṃ.	18951	
PA_tika-vin13_t:1896_0	147. Paribhojanīyapānīya-vaccappassāvaṭhānisūti ettha sace pānīyaṃ na hoti, pānīyaṃ	1896	
PA_tika-vin13_t:1896_1	upaṭṭhāpetabbaṃ. Sace paribhojanīyaṃ na hoti, paribhojanīyaṃ upaṭṭhāpetabbaṃ. Sace	1896	
PA_tika-vin13_t:1896_2	vaccakuṭi uklāpā hoti, vaccakuṭi sammajjitabbā. Tathā passāvaṭṭhāne evaṃ vattaṃ caritabbanti	1896	
PA_tika-vin13_t:1896_3	attho. “Vihāraṃ sodhentena paṭhamaṃ pattacīvaraṃ nīharitvā ekamantaṃ nikkhipitabba”ntiādinā	1896	
PA_tika-vin13_t:1896_4	nayena vuttaṃ vihārasodhane vattaṃ nāma. “Bhūmattharaṇaṃ otāpetvā sodhetvā papphoṭetvā	1896	
PA_tika-vin13_t:1896_5	atiharitvā yathāpaññattaṃ paññāpetabba”ntiādinā vuttaṃ puna paññāpane vattaṃ nāma.	1896	
PA_tika-vin13_t:1897_0	148. Idāni vihāraṃ sodhentena evaṃ sodhetabbanti taṃ dassetuṃ “na papphoṭeyyā”tiādimāha.	1897	
PA_tika-vin13_t:1897_1	Tassattho – vihāraṃ sodhento bhikkhu bhūmattharaṇādisayanāsanaṃ paṭivāte vā paṅgaṇe	1897	
PA_tika-vin13_t:1897_2	vā pānīyasāmantā vā na papphoṭeyyāti. Paṅgaṇeti bahūnaṃ sannipāte ṭhāne.	1897	
PA_tika-vin13_t:1898_0	149. Nhāneti “sace upajjhāyo nahāyitukāmo hoti, nahānaṃ paṭiyādetabbaṃ. Sace sītena	1898	
PA_tika-vin13_t:1898_1	attho hoti, sītaṃ paṭiyādetabba”ntiādinā vuttaṃ nahāne vattaṃ nāma, “upajjhāyassa	1898	
PA_tika-vin13_t:1898_2	gattato udakaṃ sammajjitabbaṃ, nivāsanaṃ dātabba”ntiādinā vuttaṃ nahātassa kātabbaṃ	1898	
PA_tika-vin13_t:1898_3	nāma. Raṅgapāketi “sace upajjhāyassa ācariyassa rajanaṃ pacitabbaṃ hoti, saddhivihārikena	1898	
PA_tika-vin13_t:1898_4	antevāsikena pacitabba”nti vuttaṃ. Dhovaneti “sace upajjhāyassa ācariyassa cīvaraṃ	1898	
PA_tika-vin13_t:1898_5	dhovitabbaṃ hoti, saddhivihārikena antevāsikena dhovitabbaṃ, ussukkaṃ vā kātabba”nti	1898	
PA_tika-vin13_t:1898_6	vuttaṃ. Sibbaneti “sace upajjhāyena ācariyena cīvaraṃ kātabbaṃ hoti, saddhivihārikena	1898	
PA_tika-vin13_t:1898_7	antevāsikena kātabba”nti vuttaṃ. Cīvare theve ṭhite rajanto na vaje na pakkameyyāti	1898	
PA_tika-vin13_t:1898_8	attho. “Cīvaraṃ rajantena sādhukaṃ samparivattakaṃ samparivattakaṃ rajitabbaṃ, na	1898	
PA_tika-vin13_t:1898_9	ca acchinne theve pakkamitabba”nti hi vuttaṃ.	1898	
PA_tika-vin13_t:1899	150. Ekaccassāti ācariyupajjhāyānaṃ visabhāgassa anatthakāmassa veripuggalassa. Anāpucchāti ācariyupajjhāyānaṃ anārocetvā. Kiñcananti yaṃ kiñci.	189	
PA_tika-vin13_t:1900_0	151-2. Tassāti ekaccassa. Ninnetunti nīharituṃ. Kiccayaṃ parikammaṃ vāti veyyāvaccaṃ	1900	
PA_tika-vin13_t:1900_1	vā piṭṭhiparikammādiparikammaṃ vā attanā tassa kātuṃ vā tena attano kārāpetuṃ vāti	1900	
PA_tika-vin13_t:1900_2	evamattho veditabbo.	1900	
PA_tika-vin13_t:1901_0	153. Sace ācariyupajjhāyā aññattha gatā honti, pariveṇaṃ gantvā apassantehi gāmaṃ	1901	
PA_tika-vin13_t:1901_1	pavisituṃ vaṭṭati. Gāmaṃ pavisanto sace passati, āpucchitabbamevāti vadanti. “Upajjhāyaṃ	1901	
PA_tika-vin13_t:1901_2	anāpucchā na disā pakkamitabbā”ti hi vuttaṃ. Attano kiccayaṃ nāma antovihārepi attano	1901	
PA_tika-vin13_t:1901_3	pattapacanacīvarakammakesacchedanādi.	1901	
PA_tika-vin13_t:1902	154. Saṅghāyattakammāni nāma parivāsamānattaabbhānatajjanīyaniyassapabbājanīyapaṭisāraṇīyaukkhepanādayo.	190	
PA_tika-vin13_t:1903	155. Vuṭṭhānaṃ nesamāgameti “sace upajjhāyo vā ācariyo vā gilāno hoti, yāvajīvaṃ upaṭṭhātabbo, vuṭṭhānamassa āgametabba”nti hi vuttaṃ. Upajjhācariyavattavinicchayo.	190	
PA_tika-vin13_t:1904	Upajjhācariyavattaniddesavaṇṇanā niṭṭhitā.	190	
PA_tika-vin13_t:1905	16. Vaccappassāvaṭṭhānikaniddesavaṇṇanā	190	
PA_tika-vin13_t:1906_0	156. Yathāvuḍḍhaṃ na kareyya vaccanti sambandho. Yathānupubbiyā labbhatīti sambandho.	1906	
PA_tika-vin13_t:1906_1	Imesu pana tīsu ṭhānesu yo yo paṭhamaṃ āgacchati vuḍḍho vā navo vā, so so āgatapaṭipāṭiyā	1906	
PA_tika-vin13_t:1906_2	kātuñca nahāyituñca labbhatīti adhippāyo.	1906	
PA_tika-vin13_t:1907_0	157. Ubbhajitvāti nivāsanaṃ dūratova ukkhipitvā no paviseyya. Sahasā ca no paviseyyāti	1907	
PA_tika-vin13_t:1907_1	sambandho. “Bahi ṭhitena ukkāsitabba”nti ca “sādhukaṃ ataramānena vaccakuṭi pavisitabbā”ti	1907	
PA_tika-vin13_t:1907_2	ca vuttattā ukkāsitvāva ataramāno paviseyyāti attho. “Na ubbhajitvā pavisitabbā,	1907	
PA_tika-vin13_t:1907_3	vaccapādukāya ṭhitena ubbhajitabba”nti vacanato “ubbhajeyya pādukāsveva saṇṭhito”ti vuttaṃ.	1907	
PA_tika-vin13_t:1908	158. Na kareyya ubhayaṃ na kareyyubhayaṃ.	190	
PA_tika-vin13_t:1909_0	159. Kūpeti vaccakūpe. Kaṭṭhanti avalekhanakaṭṭhaṃ. Passāvadoṇiyā kheḷaṃ na kātabbanti	1909	
PA_tika-vin13_t:1909_1	attho. Nāvalekheyya pharusenāti phālitakaṭṭhena vā kharena vā gaṇṭhikena vā kaṇṭakena	1909	
PA_tika-vin13_t:1909_2	vā susirena vā pūtinā vā nāvalekhitabbanti attho. Uhatañcāpīti gūthamakkhitampi dhovaye	1909	
PA_tika-vin13_t:1909_3	attanā vā parena vā katanti adhippāyo.	1909	
PA_tika-vin13_t:1910_0	160. Ubbhajitvā na nikkhameti ettha “vaccapādukāya ṭhitena paṭicchādetabba”nti hi	1910	
PA_tika-vin13_t:1910_1	vuttaṃ, puna “ācamanapādukāyaṃ ṭhitena ubbhajitabba”nti ca vuttaṃ. “Capu capū”ti	1910	
PA_tika-vin13_t:1910_2	saddaṃ katvā nācameyyāti attho. Vaccappassāvaṭṭhānikavinicchayo.	1910	
PA_tika-vin13_t:1911	Vaccappassāvaṭṭhānikaniddesavaṇṇanā niṭṭhitā.	191	
PA_tika-vin13_t:1912	17. Āpucchakaraṇaniddesavaṇṇanā	191	
PA_tika-vin13_t:1913	161. Therenāti saṅghattherena.	191	
PA_tika-vin13_t:1914_0	162. Tattha tattha sannipatitānaṃ sabbesaṃ vuḍḍho vuḍḍhataro, tasmiṃ vuḍḍhatarāgame	1914	
PA_tika-vin13_t:1914_1	puna āpucchanaṃ natthi. Bhattagge cānumodatoti ettha dānapatinā yācitena daharena	1914	
PA_tika-vin13_t:1914_2	vuḍḍhena anāpucchitvā kathetuṃ vaṭṭatīti vadanti.	1914	
PA_tika-vin13_t:1915	163. Ekavihāraketi ekovarake vuḍḍhena vasanto anāpucchā na sajjhāyeyyāti attho. Uddesaṃ paripucchañca no dadeti uddesaṃ vā paripucchaṃ vā no dadeyya.	191	
PA_tika-vin13_t:1916	164. Na vivareyya na thakeyya cāti sambandho. Dvāraṃ nāma mahāvaḷañjaṃ, tattha āpucchanakiccaṃ natthi.	191	
PA_tika-vin13_t:1917	165. Vuḍḍhena caṅkame caṅkamantopi yena vuḍḍho, tena parivattayeti sambandho. Āpucchakaraṇavinicchayo.	191	
PA_tika-vin13_t:1918	Āpucchakaraṇaniddesavaṇṇanā niṭṭhitā.	191	
PA_tika-vin13_t:1919	18. Nagganiddesavaṇṇanā	191	
PA_tika-vin13_t:1920	166. “Na tveva naggena āgantabbaṃ, yo āgaccheyya, āpatti dukkaṭassā”ti vuttattā “naggo maggaṃ na vaje”ti vuttaṃ.	192	
PA_tika-vin13_t:1921_0	167. Paṭicchādisūti “tena kho pana samayena bhikkhū jantāgharepi udakepi parikammaṃ	1921	
PA_tika-vin13_t:1921_1	kātuṃ kukkuccāyanti. Anujānāmi, bhikkhave, tisso paṭicchādiyo jantāgharappaṭicchādiṃ	1921	
PA_tika-vin13_t:1921_2	udakappaṭicchādiṃ vatthappaṭicchādi”nti evaṃ vuttāsu tīsu paṭicchādīsūti attho. Duveti	1921	
PA_tika-vin13_t:1921_3	etāsu tīsu paṭicchādīsu udakajantāgharappaṭicchādiyo parikamme kappantīti adhippāyo.	1921	
PA_tika-vin13_t:1921_4	Vatthacchādīti vatthappaṭicchādi. Sabbatthāti khādanīyasāyanīyādīsu sabbakammesu	1921	
PA_tika-vin13_t:1921_5	kappiyāti attho. Naggavinicchayo.	1921	
PA_tika-vin13_t:1922	Nagganiddesavaṇṇanā niṭṭhitā.	192	
PA_tika-vin13_t:1923	19. Nhānakappaniddesavaṇṇanā	192	
PA_tika-vin13_t:1924	168. Puratoti therānaṃ purato upari vā na ca nhāyeyyāti attho.	192	
PA_tika-vin13_t:1925_0	169-171. Kuṭṭatthambhataruṭṭāneti ettha kuṭṭe vā thambhe vā tarumhi vā aṭṭānaphalake	1925	
PA_tika-vin13_t:1925_1	vā kāyaṃ na ghaṃsayeti attho. Gandhabbahattho nāma makkaṭahatthasadiso dāruādimayo.	1925	
PA_tika-vin13_t:1925_2	Kuruvindakasuttiyāti kuruvindasuttiyā. Mallakena vā aññamaññaṃ vā. “Na bhikkhave	1925	
PA_tika-vin13_t:1925_3	viggayha parikammaṃ kārāpetabbaṃ. Yo kārāpeyya, āpatti dukkaṭassā”ti evaṃ vuttaṃ	1925	
PA_tika-vin13_t:1925_4	viggahaparikammaṃ sandhāya “aññamaññaṃ vā”ti vuttaṃ.	1925	
PA_tika-vin13_t:1926_0	Idāni kappiyāni dassetuṃ “kapāliṭṭhakakhaṇḍānī”tiādimāha. Sabbesaṃ vaṭṭatīti sambandho.	1926	
PA_tika-vin13_t:1926_1	Gilānassapi agilānassapi imāni kapāliṭṭhakakhaṇḍādīni kāyaghaṃsane vaṭṭanti. Puthupāṇīti	1926	
PA_tika-vin13_t:1926_2	hatthaparikammaṃ vuccati. Tasmā sabbesaṃ hatthena piṭṭhiparikammaṃ kātuṃ vaṭṭati.	1926	
PA_tika-vin13_t:1926_3	Akatamallakaṃ nāma ekadāṭhimaṃ paricchinditvā kataṃ. Pāsāṇādayo pādaghaṃsane eva	1926	
PA_tika-vin13_t:1926_4	kappiyā. Nhānakappavinicchayo.	1926	
PA_tika-vin13_t:1927	Nhānakappaniddesavaṇṇanā niṭṭhitā.	192	
PA_tika-vin13_t:1928	20. Avandiyaniddesavaṇṇanā	192	
PA_tika-vin13_t:1929_0	172. “Nānāsaṃvāsako vuḍḍhataro adhammavādī avandiyo”ti evaṃ vuttattā laddhinānāsaṃvāsako	1929	
PA_tika-vin13_t:1929_1	idha nānāsaṃvāsako. Pārivāsiyamūlāyapaṭikassanārahamānattārahamānattacāriabbhānārahā	1929	
PA_tika-vin13_t:1929_2	garukaṭṭhāti idha gahitā. Ime pana aññamaññaṃ yathāvuḍḍhaṃ vandanādīni labhanti,	1929	
PA_tika-vin13_t:1929_3	pakatattena avandanīyāti adhippāyo. Avandanīyavinicchayo.	1929	
PA_tika-vin13_t:1930	Avandiyaniddesavaṇṇanā niṭṭhitā.	193	
PA_tika-vin13_t:1931	21. Cammaniddesavaṇṇanā	193	
PA_tika-vin13_t:1932_0	173. Idāni “anujānāmi, bhikkhave, sabbapaccantimesu janapadesu cammāni attharaṇāni	1932	
PA_tika-vin13_t:1932_1	eḷakacammaṃ ajacammaṃ migacamma”nti evaṃ vuttacammāni dassetuṃ “migājeḷakacammānī”tiādimāha.	1932	
PA_tika-vin13_t:1932_2	Paribhuñjitunti mañcādīsu yattha katthaci attharitvā nipajjituṃ vā nisīdituṃ vā vaṭṭantīti	1932	
PA_tika-vin13_t:1932_3	attho. Rohiteṇīpasadā ca kuruṅgā ca ca-saddena aññepi vāḷamigā migamātukādayopi migajātikā evāti adhippāyo.	1932	
PA_tika-vin13_t:1933	174. Anuññātattayā aññanti –	193	
PA_tika-vin13_t:1934	“Makkaṭo kāḷasīho ca, sarabho kadalīmigo;	193	
PA_tika-vin13_t:1935	Ye ca vāḷamigā keci, tesaṃ cammaṃ na vaṭṭatī”ti. –	193	
PA_tika-vin13_t:1936	Ettha vāḷamigaggahaṇena vuttāvasesā antamaso gomahiṃsādayo gahitāti veditabbā. Thavikāti upāhanakosakasatthakosakakuñcikakosakāti veditabbā, na pattatthavikādayo. Cammavinicchayo.	193	
PA_tika-vin13_t:1937	Cammaniddesavaṇṇanā niṭṭhitā.	193	
PA_tika-vin13_t:1938	22. Upāhananiddesavaṇṇanā	193	
PA_tika-vin13_t:1939_0	175. Guṇaṅguṇūpāhanāti catupaṭalato paṭṭhāya vuccati, na ekadvitipaṭalato paṭṭhāya	1939	
PA_tika-vin13_t:1939_1	“anujānāmi, bhikkhave, ekapalāsikaṃ upāhanaṃ, na bhikkhave diguṇā upāhanā dhāretabbā,	1939	
PA_tika-vin13_t:1939_2	na tiguṇā upāhanā dhāretabbā, na guṇaṅguṇūpāhanā dhāretabbā, yo dhāreyya, āpatti	1939	
PA_tika-vin13_t:1939_3	dukkaṭassā”ti vuttattā. “Anujānāmi, bhikkhave, omukkaṃ guṇaṅguṇūpāhanaṃ, na bhikkhave	1939	
PA_tika-vin13_t:1939_4	navā guṇaṅguṇūpāhanā dhāretabbā, yo dhāreyya, āpatti dukkaṭassā”ti vuttattā “navā”ti	1939	
PA_tika-vin13_t:1939_5	vuttaṃ. Sabbatthāpi majjhimadese gilānopi navaṃ guṇaṅguṇūpāhanaṃ na labhati, ekavārampi	1939	
PA_tika-vin13_t:1939_6	aññehi paribhuttaṃ omukkaupāhanasaṅkhātaṃ labhati, paccantimesu janapadesu gilāno	1939	
PA_tika-vin13_t:1939_7	navampi labhatīti veditabbaṃ “anujānāmi, bhikkhave, sabbapaccantimesu janapadesu	1939	
PA_tika-vin13_t:1939_8	guṇaṅguṇūpāhana”nti avisesena vuttattā.	1939	
PA_tika-vin13_t:1940_0	Sabbassāti gilānassāpi agilānassāpīti attho. Majjhimadesepi paccantimadesepi ārāme	1940	
PA_tika-vin13_t:1940_1	ārāmūpacāre gilānassāpi agilānassāpi “anujānāmi, bhikkhave, ajjhārāme upāhanaṃ dhāretu”nti	1940	
PA_tika-vin13_t:1940_2	vuttattā kappiyanti attho. Sabbatthāti ārāmepi gāmepi. Akallakassāti gilānassa. Ettha	1940	
PA_tika-vin13_t:1940_3	pana majjhimadese gilānassa guṇaṅguṇūpāhanā paribhuttāva ārāmepi gāmepi vaṭṭati,	1940	
PA_tika-vin13_t:1940_4	paccantimadese aparibhuttāpi. Majjhimadesepi paccantimadesepi bhagavatā gilānasseva	1940	
PA_tika-vin13_t:1940_5	upāhanā anuññātā “anujānāmi, bhikkhave, yassa pādā vā dukkhā, pādā vā phalitā, pādakhilo	1940	
PA_tika-vin13_t:1940_6	vā ābādho, upāhanaṃ dhāretu”nti ca “anujānāmi, bhikkhave, gilānena bhikkhunā saupāhanena	1940	
PA_tika-vin13_t:1940_7	gāmaṃ pavisitu”nti vuttattā ca. Majjhimadese ca gilāno navaṃ guṇaṅguṇūpāhanaṃ dhāretuṃ	1940	
PA_tika-vin13_t:1940_8	yadi labhati, kathaṃ padesapaññatti hotīti? Sabbattha pana bhagavatā gilānasseva	1940	
PA_tika-vin13_t:1940_9	upāhanā anuññātā, tasmā majjhimadese gilāno navaṃ guṇaṅguṇūpāhanaṃ labhatīti gahetabbanti vadanti.	1940	
PA_tika-vin13_t:1941_0	176-9. Sabbāva nīlakā sabbanīlakā. Esa nayo sabbattha odātakādīsupi. Odātaṃ pana	1941	
PA_tika-vin13_t:1941_1	neva pāḷiyaṃ, na aṭṭhakathāyaṃ paṭikkhittaṃ, anulomavasena pana idha paṭikkhittanti	1941	
PA_tika-vin13_t:1941_2	veditabbaṃ. Mahāraṅgarattā satapadipiṭṭhivaṇṇā. Mahānāmaraṅgarattā mandarattā. Mañjeṭṭhikā	1941	
PA_tika-vin13_t:1941_3	kaṇaverapupphavaṇṇā. Pupphalatādīhi vicittā citrā. Nīlapītādivaddhikāti ettha ādi-saddena	1941	
PA_tika-vin13_t:1941_4	odātalohitamañjeṭṭhikamahāraṅgamahānāmaraṅgarattādivasena vaddhikā gahitā. Sīhabyagghuddājinadīpīnaṃ	1941	
PA_tika-vin13_t:1941_5	cammehi cāti sambandho. Kocīti gilānopi agilānopi.	1941	
PA_tika-vin13_t:1942	180. Sakalaṃ vā ekadesakaṃ vā rajanaṃ coḷena puñchitvā vaḷañjeyyāti attho. Khallakādikaṃ pana sabbaṃ hāritvā vaḷañjetabbaṃ. Upāhanavinicchayo.	194	
PA_tika-vin13_t:1943	Upāhananiddesavaṇṇanā niṭṭhitā.	194	
PA_tika-vin13_t:1944	23. Anolokiyaniddesavaṇṇanā	194	
PA_tika-vin13_t:1945_0	181. Itthiyāti tadahujātāyapi dārikāya. Ādāse vā udakapatte vā attano mukhaṃ avalokeyya,	1945	
PA_tika-vin13_t:1945_1	assa dukkaṭanti sambandho. “Anujānāmi, bhikkhave, ābādhapaccayā ādāse vā udakapatte	1945	
PA_tika-vin13_t:1945_2	vā mukhanimittaṃ oloketu”nti vuttattāvaṇādīni vā “jiṇṇo nu khomhi, no vā”ti evaṃ	1945	
PA_tika-vin13_t:1945_3	āyusaṅkhāraṃ vā oloketuṃ vaṭṭati. Anolokiyavinicchayo.	1945	
PA_tika-vin13_t:1946	Anolokiyaniddesavaṇṇanā niṭṭhitā.	194	
PA_tika-vin13_t:1947	24. Añjanīniddesavaṇṇanā	194	
PA_tika-vin13_t:1948_0	182. Vaṭṭā vā aṭṭhasoḷasaṃsā vā maṭṭhā pupphalatādīhi acittakā añjanī vaṭṭatīti attho.	1948	
PA_tika-vin13_t:1948_1	Tissopi vaṭṭanti, ekāya vā dvīsu vā kathā eva natthīti adhippāyo. Lekhāti vaṭṭalekhā.	1948	
PA_tika-vin13_t:1948_2	Bandhitunti pidhānakabandhanatthaṃ.	1948	
PA_tika-vin13_t:1949	183. Rūpanti sakuṇarūpādi. Yadi ca edisaṃ aññehi kataṃ labhati, ghaṃsitvā vā chinditvā vā yathā vā na paññāyati, tathā suttena veṭhetvā vaḷañjetabbaṃ.	194	
PA_tika-vin13_t:1950	184. Thavikāti añjanithavikā. Añjanisalākāpi labbhatīti sambandho.	195	
PA_tika-vin13_t:1951	185-6. Aṭṭhīti manussaṭṭhiṃ ṭhapetvā avasesaṭṭhi. Visāṇadantesu akappiyaṃ nāma natthi. Āmalakakakkādīhi katā phalamayā. Tammayāti idha vutteheva nibbattā. Añjanīvinicchayo.	195	
PA_tika-vin13_t:1952	Añjanīniddesavaṇṇanā niṭṭhitā.	195	
PA_tika-vin13_t:1953	25. Akappiyasayananiddesavaṇṇanā	195	
PA_tika-vin13_t:1954_0	187-9. “Uccako āsandiko uppanno hoti, anujānāmi bhikkhave uccakampi āsandika”nti	1954	
PA_tika-vin13_t:1954_1	vacanato mañcassa upaḍḍhabhāgappamāṇena ekatobhāgena dīghampi sugataṅgulena atirekaṭṭhaṅgulapādakaṃ	1954	
PA_tika-vin13_t:1954_2	idha āsandīti adhippetaṃ, caturaṃsāsandiko pana pamāṇātikkantakopi vaṭṭati. Tūlīti	1954	
PA_tika-vin13_t:1954_3	pakatitūlikā. Pallaṅkonāma āharimehi vāḷehi katoti vutto. Tattheva “sīharūpādiṃ dassetvā	1954	
PA_tika-vin13_t:1954_4	kato pana vaṭṭatī”ti vadanti. Paṭikanti setattharaṇaṃ. Gonacittakanti ettha caturaṅgulādhikalomo	1954	
PA_tika-vin13_t:1954_5	kojavo “gonako”ti vuccati. “Anujānāmi, bhikkhave, kojava”nti cīvarakkhandhake vuttattā	1954	
PA_tika-vin13_t:1954_6	caturaṅgulalomakaṃ pakatikojavaṃ vaṭṭati. Ratanacittaṃ cittakaṃ na vaṭṭati. Paṭalīti	1954	
PA_tika-vin13_t:1954_7	ghanapuppharattaattharaṇaṃ. Vikatīti sīhabyagghādirūpavicitto uṇṇāmayattharaṇako.	1954	
PA_tika-vin13_t:1954_8	Uddalomīti ekatouggatapupphaṃ. Ekantalomikāti ubhatouggatapupphaṃ.	1954	
PA_tika-vin13_t:1955_0	Kuttanti soḷasannaṃ nāṭakitthīnaṃ ṭhatvā naccanayoggaṃ uṇṇāmayattharaṇaṃ. Koseyyanti	1955	
PA_tika-vin13_t:1955_1	ratanaparisibbitaṃ koseyyasuttamayaṃ paccattharaṇaṃ. Kaṭṭissanti ratanaparisibbitaṃ	1955	
PA_tika-vin13_t:1955_2	koseyyakaṭṭissamayaṃ paccattharaṇaṃ. Koseyyañca kaṭṭissañca ratanaparisibbitāneva	1955	
PA_tika-vin13_t:1955_3	na vaṭṭanti, suddhāni vaṭṭanti. Hatthiassarathattharā tesaṃ upari attharaṇakaattharaṇāva.	1955	
PA_tika-vin13_t:1955_4	Ajinappaveṇīti ajinacammehi mañcappamāṇena sibbitvā katā paveṇī, tena ca kadalīmigacammaṃ	1955	
PA_tika-vin13_t:1955_5	setavatthassa upari pattharitvā sibbitvā kataṃ pavarappaccattharaṇaṃ kadalīmigappavarappaccattharaṇaṃ,	1955	
PA_tika-vin13_t:1955_6	tena ca atthataṃ ajinappaveṇīkadalīmigappavarappaccattharaṇatthataṃ.	1955	
PA_tika-vin13_t:1956_0	Setavitānampi heṭṭhā akappiyappaccattharaṇe sati na vaṭṭati, kappiyappaccattharaṇe	1956	
PA_tika-vin13_t:1956_1	sati vaṭṭati, rattavitānassa heṭṭhā kappiyappaccattharaṇe satipi na vaṭṭati eva.	1956	
PA_tika-vin13_t:1956_2	Sīsūpadhānaṃ pādūpadhānanti mañcassa ubhatolohitakaṃ upadhānaṃ na vaṭṭati. Yaṃ pana	1956	
PA_tika-vin13_t:1956_3	ekameva upadhānaṃ hoti, ubhosu antesu rattaṃ vā padumavaṇṇaṃ vā cittaṃ vā, sace pamāṇayuttaṃ,	1956	
PA_tika-vin13_t:1956_4	vaṭṭati, mahāupadhānaṃ pana paṭikkhittaṃ.	1956	
PA_tika-vin13_t:1957_0	190. Āsandādittayāti āsandī tūlī pallaṅkoti idaṃ tayaṃ nāmaṃ. “Anujānāmi, bhikkhave,	1957	
PA_tika-vin13_t:1957_1	ṭhapetvā tīṇi āsandiṃ pallaṅkaṃ tūlikaṃ sesakaṃ gihivikaṭaṃ abhinisīdituṃ, na tveva	1957	
PA_tika-vin13_t:1957_2	abhinipajjitu”nti hi vuttaṃ. Sese gihisantake nisīdituṃ labbhatīti attho. Yadi dhammāsane	1957	
PA_tika-vin13_t:1957_3	saṅghikampi gonakādiṃ bhikkhūhi anāṇattā ārāmikādayo sayameva paññapenti ceva nīharanti	1957	
PA_tika-vin13_t:1957_4	ca, etaṃ gihivikaṭanīhāraṃ nāma, iminā gihivikaṭanīhārena vaṭṭati. Bhattaggaṃ nāma	1957	
PA_tika-vin13_t:1957_5	vihāre eva dānaṭṭhānaṃ.	1957	
PA_tika-vin13_t:1958_0	191. Catunnaṃ pādānaṃ, tīsu passesu apassayānañca vasena sattaṅgo. Ekapassena yutto	1958	
PA_tika-vin13_t:1958_1	pañcaṅgo. Ime pana sattaṅgapañcaṅgā “anujānāmi, bhikkhave, uccakampi sattaṅga”nti	1958	
PA_tika-vin13_t:1958_2	vuttattā pamāṇātikkantāpi vaṭṭanti. Tena vuttaṃ “uccapādakā”ti. Tūlonaddhā mañcapīṭhā	1958	
PA_tika-vin13_t:1958_3	ghareyeva nisīdituṃ kappantīti sambandho.	1958	
PA_tika-vin13_t:1959_0	192. Cīvaracchaviyoti channaṃ cīvarānaṃ, channaṃ anulomacīvarānañca aññataracīvaracchaviyoti	1959	
PA_tika-vin13_t:1959_1	attho. Sabbatthāti mañcepi pīṭhepi bhattaggepi antaragharepīti attho. Imāsaṃ pana	1959	
PA_tika-vin13_t:1959_2	bhisīnaṃ pamāṇaparicchedopi natthi, mañcapīṭhādīnaṃ vasena anurūpaṃ sallakkhetvā pamāṇaṃ kātabbaṃ.	1959	
PA_tika-vin13_t:1960_0	193. “Tūlikā uppannā hoti. Anujānāmi, bhikkhave, vijaṭetvā bimbohanaṃ kātuṃ, tīṇi	1960	
PA_tika-vin13_t:1960_1	tūlāni rukkhatūlaṃ latātūlaṃ poṭakitūla”nti vuttattā tūlattayañca bimbohane vaṭṭati.	1960	
PA_tika-vin13_t:1960_2	Imehi tīhi tūlehi sabbesaṃ rukkhalatātiṇānaṃ tūlaṃ anuññātanti veditabbaṃ. Bhisiyaṃ	1960	
PA_tika-vin13_t:1960_3	pana kiñci tūlaṃ na vaṭṭatiyeva. Bhisigabbhoti bhisiyā vuttaṃ coḷādipañcakaṃ bimbohane	1960	
PA_tika-vin13_t:1960_4	anuññātanti sambandho. Migapakkhinanti sīhādīnaṃ sabbacatuppadānaṃ haṃsamorādīnaṃ	1960	
PA_tika-vin13_t:1960_5	sabbapakkhīnaṃ lomāni kappanti. Masūrake anuññātanti sambandho.	1960	
PA_tika-vin13_t:1961_0	194. Idāni bhisiyaṃ kappiyākappiyaṃ dassetuṃ “manussaloma”ntiādimāha. Uṇṇāyanti uṇṇābhisiyaṃ	1961	
PA_tika-vin13_t:1961_1	manussalomaṃ na labbhatīti attho. Uṇṇābhisiyampi manussalomaṃ ṭhapetvā yesaṃ kesañci	1961	
PA_tika-vin13_t:1961_2	pakkhicatuppadānaṃ lomaṃ vaṭṭatīti attho. Paṇṇeti paṇṇabhisiyañca pupphañca suddhaṃ	1961	
PA_tika-vin13_t:1961_3	tamālapattañca na labbhaṃ, avasesaṃ yaṃ kiñci paṇṇaṃ labbhatīti attho. Tamālapattakampi	1961	
PA_tika-vin13_t:1961_4	aññehi missaṃ vaṭṭatīti. Coḷavākatiṇesu akappiyaṃ nāma natthi. Āsanañceva appaṭivekkhitaṃ	1961	
PA_tika-vin13_t:1961_5	na labbhanti āsanasāmaññato pasaṅgena vuttaṃ. Akappiyasayanavinicchayo.	1961	
PA_tika-vin13_t:1962	Akappiyasayananiddesavaṇṇanā niṭṭhitā.	196	
PA_tika-vin13_t:1963	26. Samānāsanikaniddesavaṇṇanā	196	
PA_tika-vin13_t:1964	195. Tiṇṇaṃ vassānaṃ antaraṃ tivassantaraṃ. “Anujānāmi, bhikkhave, tivassantarena saha nisīditu”nti hi vuttaṃ. Yo dvīhi vassehi vuḍḍho vā navo vā, so tivassantaro nāma.	196	
PA_tika-vin13_t:1965	196. Munīti buddhamuni. Sabbehevāti anupasampannehipi.	196	
PA_tika-vin13_t:1966_0	197. Antanti pacchimaṃ. “Anujānāmi, bhikkhave, yaṃ tiṇṇaṃ pahoti, ettakaṃ pacchimaṃ	1966	
PA_tika-vin13_t:1966_1	dīghāsana”nti vuttattā yaṃ tiṇṇaṃ pahoti, etaṃ saṃhārimaṃ vā hotu asaṃhārimaṃ vā,	1966	
PA_tika-vin13_t:1966_2	tathārūpesu phalakakhaṇḍesupi nisīdituṃ vaṭṭati. Dvinnanti dvinnaṃ samānāsanikānaṃ.	1966	
PA_tika-vin13_t:1966_3	“Anujānāmi, bhikkhave, duvaggassa mañcaṃ duvaggassa pīṭha”nti vuttattā dve samānāsanikā	1966	
PA_tika-vin13_t:1966_4	saha nisīdituṃ labhanti. Aññehi asamānāsanikehi, anupasampannādīhi vā dve hutvāpi	1966	
PA_tika-vin13_t:1966_5	nisīdituṃ na labhanti. Samānāsanikavinicchayo.	1966	
PA_tika-vin13_t:1967	Samānāsanikaniddesavaṇṇanā niṭṭhitā.	196	
PA_tika-vin13_t:1968	27. Asaṃvāsikaniddesavaṇṇanā	196	
PA_tika-vin13_t:1969_0	198. Ukkhittoti āpattiyā adassane, appaṭikamme, pāpikāya diṭṭhiyā appaṭinissagge	1969	
PA_tika-vin13_t:1969_1	vā ukkhittakoti tividhopi idha ukkhitto gahito. Anupasampannoti iminā sikkhamānasāmaṇerasāmaṇerīsikkhāpaccakkhātakā	1969	
PA_tika-vin13_t:1969_2	gahitāti veditabbā. Chinnamūlako nāma antimavatthuṃ ajjhāpannako. Nānāsaṃvāsoti laddhinānāsaṃvāsako.	1969	
PA_tika-vin13_t:1969_3	“Nānāsīmāya ṭhitacatuttho kammaṃ kareyya, iddhiyā vehāse ṭhitacatuttho kammaṃ kareyya,	1969	
PA_tika-vin13_t:1969_4	akammaṃ na ca karaṇīya”nti hi vuttattā imepi “asaṃvāsikā”ti vuttā. Etesu pana ukkhittakehi	1969	
PA_tika-vin13_t:1969_5	saddhiṃ uposathādīni karonto pācittiyaṃ āpajjati. Nissīmaṭṭhavehāsaṭṭhehi karontassa	1969	
PA_tika-vin13_t:1969_6	kammaṃ kuppati, dukkaṭañca hoti, itarehi dukkaṭaṃ. Asaṃvāsikavinicchayo.	1969	
PA_tika-vin13_t:1970	Asaṃvāsikaniddesavaṇṇanā niṭṭhitā.	197	
PA_tika-vin13_t:1971	28. Kammaniddesavaṇṇanā	197	
PA_tika-vin13_t:1972_0	199. Adhammakammanti ettha kathaṃ adhammakammaṃ hotīti ce? Vuttañhetaṃ bhagavatā	1972	
PA_tika-vin13_t:1972_1	“katamañca, bhikkhave, adhammakammaṃ? Ñattidutiye ce, bhikkhave, kamme ekāya ñattiyā	1972	
PA_tika-vin13_t:1972_2	kammaṃ karoti, na ca kammavācaṃ anussāveti, adhammakammaṃ. Dvīhi ñattīhi kammaṃ karoti,	1972	
PA_tika-vin13_t:1972_3	na ca kammavācaṃ anussāveti, adhammakammaṃ. Ekāya kammavācāya kammaṃ karoti, na ca	1972	
PA_tika-vin13_t:1972_4	ñattiṃ ṭhapeti, adhammakammaṃ. Dvīhi kammavācāhi kammaṃ karoti, na ca ñattiṃ ṭhapeti,	1972	
PA_tika-vin13_t:1972_5	adhammakamma”nti. Iminā nayena sesakammesupi vuttappakārena akatvā aññathā karaṇaṃ	1972	
PA_tika-vin13_t:1972_6	adhammakammanti veditabbaṃ.	1972	
PA_tika-vin13_t:1973_0	Vaggenāti vaggena saṅghena. Kathañca vaggaṃ hotīti ce? Yāvatikā ca bhikkhū kammappattā,	1973	
PA_tika-vin13_t:1973_1	te anāgatā honti, chandārahānaṃ chando anāhaṭo hoti, sammukhībhūtā paṭikkosanti,	1973	
PA_tika-vin13_t:1973_2	vaggakammanti imesu yena kenaci ekenapi aṅgena vaggaṃ hoti.	1973	
PA_tika-vin13_t:1974_0	Samaggenāti samaggena saṅghena. Kathaṃ samaggaṃ hotīti ce? Yāvatikā ca bhikkhū kammappattā,	1974	
PA_tika-vin13_t:1974_1	te āgatā honti, chandārahānaṃ chando āhaṭo hoti, sammukhībhūtā nappaṭikkosanti, samaggakammanti evaṃ.	1974	
PA_tika-vin13_t:1975_0	Catutthanti samaggena dhammikaṃ. Ettāvatā “cattārimāni, bhikkhave, kammāni, adhammena	1975	
PA_tika-vin13_t:1975_1	vaggakammaṃ, adhammena samaggakammaṃ, dhammena vaggakammaṃ, dhammena samaggakamma”nti	1975	
PA_tika-vin13_t:1975_2	evaṃ vuttāni cattāri kammāni pariggahitāni hontīti veditabbāni.	1975	
PA_tika-vin13_t:1976_0	200-202. Dasavaggiko vīsativaggiko ca dasavīsativaggiko. Abbhānopasampadāppavāraṇā	1976	
PA_tika-vin13_t:1976_1	ṭhapetvā sabbakammesu kammappattoti sambandho. Evaṃ sesesupi. Itaroti vīsativaggo	1976	
PA_tika-vin13_t:1976_2	ca atirekavīsativaggo ca.	1976	
PA_tika-vin13_t:1977_0	203. Idāni kammappatte ca chandārahe ca dassetuṃ “catuvaggenā”tiādi vuttaṃ. Tattha	1977	
PA_tika-vin13_t:1977_1	pakatattā nāma ye pārājikaukkhittaladdhinānāsaṃvāsakā na honti. Pareti ekasīmaṭṭhā	1977	
PA_tika-vin13_t:1977_2	pakatattā bhikkhū. Yadi pakatattā bhikkhūpi aññataraṃ gāmasīmaṃ vā nadīsamuddajātassarakhaṇḍasīmāsu	1977	
PA_tika-vin13_t:1977_3	vā aññataraṃ pavisitvā ṭhitā honti, neva kammappattā, na chandārahā. Na hi tesaṃ	1977	
PA_tika-vin13_t:1977_4	chando vā pārisuddhi vā āgacchati aññasīmāyaṃ ṭhitattā. Sesepīti pañcavaggādikaraṇīyepīti attho.	1977	
PA_tika-vin13_t:1978_0	204. Asaṃvāsagaṇapūraṃ vā katvā kataṃ kammaṃ kuppañca hoti, kārakānañca dukkaṭanti	1978	
PA_tika-vin13_t:1978_1	attho. “Yassa saṅgho kammaṃ karoti, taṃcatuttho kammaṃ kareyya, akammaṃ na ca karaṇīya”nti	1978	
PA_tika-vin13_t:1978_2	vuttattā “kammārahagaṇapūraṃ vā”ti vuttaṃ. Idāni parivāsādikammānaṃyeva parisato	1978	
PA_tika-vin13_t:1978_3	vipattiṃ dassetuṃ “garukaṭṭhagaṇapūraṃ vā”ti vuttaṃ. Tampi anikkhittavattaṃ sandhāya	1978	
PA_tika-vin13_t:1978_4	vuttaṃ. Nikkhittavatto pana sabbattha gaṇapūrako hoti eva.	1978	
PA_tika-vin13_t:1979_0	205. Vāreyyāti paṭikkhipeyya. “Anujānāmi, bhikkhave, adhammakamme kayiramāne paṭikkositu”nti	1979	
PA_tika-vin13_t:1979_1	hi vuttaṃ. Antarāye satīti attho. “Adhammakammaṃ idaṃ, na metaṃ khamatī”ti evaṃ dve	1979	
PA_tika-vin13_t:1979_2	tayo aññamaññaṃ diṭṭhiṃ āvi kareyyunti attho. Yadi eko hoti, “na metaṃ khamatī”ti	1979	
PA_tika-vin13_t:1979_3	evaṃ adhiṭṭhānaṃ kareyyāti attho. Ettāvatā ete nirāpattikā honti, antarāyā ca muccanti,	1979	
PA_tika-vin13_t:1979_4	kammaṃ pana adhammattā kuppameva. Vārenteva tatodhikāti ettha “anujānāmi, bhikkhave,	1979	
PA_tika-vin13_t:1979_5	catūhi pañcahi paṭikkosituṃ, dvīhi tīhi diṭṭhiṃ āvi kātuṃ, ekena adhiṭṭhātuṃ, “na	1979	
PA_tika-vin13_t:1979_6	metaṃ khamatī”ti vuttattā cattāro vā pañca vā vārenti evāti attho.	1979	
PA_tika-vin13_t:1980_0	206. Idāni yehi paṭikkhittaṃ hoti, te dassetuṃ “kammārahā”tiādi vuttaṃ. Tattha khittacitta-ggahaṇena	1980	
PA_tika-vin13_t:1980_1	ummattakopi gahitova. Etesanti ye vuttappakārā, tesaṃ paṭikkhepo na ruhatīti attho.	1980	
PA_tika-vin13_t:1981_0	207. Idāni yassa paṭikkhepo ruhati, taṃ dassetuṃ “pakatattekasīmaṭṭha-samasaṃvāsabhikkhuno”ti	1981	
PA_tika-vin13_t:1981_1	vuttaṃ. Tassattho – evarūpassa bhikkhuno paṭikkosanā antamaso ānantarassāpi ārocentassa	1981	
PA_tika-vin13_t:1981_2	ruhatīti. “Bhikkhussa, bhikkhave, pakatattassa samānasaṃvāsikassa samānasīmāyaṃ ṭhitassa	1981	
PA_tika-vin13_t:1981_3	antamaso ānantarikassapi bhikkhuno viññāpentassa saṅghamajjhe paṭikkosanā ruhatī”ti vuttaṃ.	1981	
PA_tika-vin13_t:1982	208. Sammukhā yadi paṭikkoseyyāti attho. Tirokkhāti parammukhā. Kāyasāmaggiṃ vā chandaṃ vā no dadeyya, dukkaṭanti attho. Kammavinicchayo.	198	
PA_tika-vin13_t:1983	Kammaniddesavaṇṇanā niṭṭhitā.	198	
PA_tika-vin13_t:1984	29. Micchājīvavivajjanāniddesavaṇṇanā	198	
PA_tika-vin13_t:1985_0	209. Cuṇṇanti sirīsacuṇṇādikanti attho. Mattikāti pakatimattikā vā pañcavaṇṇā vā	1985	
PA_tika-vin13_t:1985_1	suddhā kuṅkuṭṭhaādikā vā. Kulasaṅgahāti etehi saṅgahitānaṃ santike lābhāsāya kulasaṅgahatthanti	1985	
PA_tika-vin13_t:1985_2	attho. Ettha pana imehi saṅgahitānaṃ santike “kiñci labhissāmī”ti saṅghikaṃ vā puggalikaṃ	1985	
PA_tika-vin13_t:1985_3	vā dātuṃ na vaṭṭati eva. Iminā pana nayena laddhaṃ pañcannampi sahadhammikānaṃ na	1985	
PA_tika-vin13_t:1985_4	vaṭṭati, micchājīvañca hoti.	1985	
PA_tika-vin13_t:1986_0	210-211. Lābhāsāya dāyakānaṃ dārake ukkhipitvā paribhaṭabhāvo pāribhaṭakatā, tāya	1986	
PA_tika-vin13_t:1986_1	pāribhaṭakatāya na jīvayeti sambandho. Sesesupi eseva nayo. Khettādīsu pesitassa	1986	
PA_tika-vin13_t:1986_2	gamanaṃ paheṇakammaṃ. Sāsanappaṭisāsanaharaṇaṃ dūtakammaṃ. Pesitassa gehato gehagamanaṃ	1986	
PA_tika-vin13_t:1986_3	jaṅghapesaniyaṃ. Lābhāsāya lañjadānamanuppadānaṃ. Aññena vāpīti aṅgavijjādinā.	1986	
PA_tika-vin13_t:1987_0	212. Viññattīti aññātakaviññatti. Anesanāti pubbe vuttena pupphadānādinā paccayesanā.	1987	
PA_tika-vin13_t:1987_1	Kuhanādīhīti kuhanā lapanā nemittakatā nippesikatā lābhena lābhaṃ nijigīsanatāti	1987	
PA_tika-vin13_t:1987_2	imehi pañcahi vatthūhīti attho. Micchājīvavinicchayo.	1987	
PA_tika-vin13_t:1988	Micchājīvavivajjanāniddesavaṇṇanā niṭṭhitā.	198	
PA_tika-vin13_t:1989	30. Vattaniddesavaṇṇanā	198	
PA_tika-vin13_t:1990_0	213. Idāni āgantukavattādīni dassetuṃ “vatta”nti mātikāpadaṃ uddhaṭaṃ. Parikkhittassa	1990	
PA_tika-vin13_t:1990_1	vihārassa parikkhepaṃ, aparikkhittassa dvīhi leḍḍupātehi paricchinnaṭṭhānaṃ patvā	1990	
PA_tika-vin13_t:1990_2	upāhanaṃ omuñcitvā nīcaṃ katvā papphoṭetvā upāhanaṃ daṇḍakena gahetvā chattaṃ apanāmetvā	1990	
PA_tika-vin13_t:1990_3	sīsaṃ vivaritvā sīse cīvaraṃ khandhe karitvā sādhukaṃ ataramānena ārāmo pavisitabboti attho.	1990	
PA_tika-vin13_t:1991	214. Puccheyya sayanāsananti “katamaṃ me senāsanaṃ pāpuṇāti, kiṃ ajjhāvutthaṃ vā anajjhāvutthaṃ vā”ti evaṃ pucchitabbanti attho.	199	
PA_tika-vin13_t:1992_0	215-6. Mañcapīṭhādidārubhaṇḍañca rajanabhājanādimattikābhaṇḍañca. Āpucchāti bhikkhussa	1992	
PA_tika-vin13_t:1992_1	vā sāmaṇerassa vā ārāmikassa vā “āvuso imaṃ jaggāhī”ti ārocetvāti attho. Aññathāti	1992	
PA_tika-vin13_t:1992_2	evaṃ akatvāti attho.	1992	
PA_tika-vin13_t:1993_0	217-8. Vuḍḍhāgantukassāti ettha dūratova disvā yadi “vuḍḍho”ti jānāti, tasmiṃ anāgate	1993	
PA_tika-vin13_t:1993_1	eva āsanapaññāpanādivattaṃ kātabbanti attho. Pādodappabhutinti pādodakaṃ pādapīṭhaṃ	1993	
PA_tika-vin13_t:1993_2	pādakathalikaṃ upanikkhipitabbanti attho. Pānīyena āpucchantena sace sakiṃ ānītaṃ	1993	
PA_tika-vin13_t:1993_3	pānīyaṃ sabbaṃ pivati, punapi āpucchitabbo eva. Paññapeti “etaṃ tumhākaṃ senāsanaṃ	1993	
PA_tika-vin13_t:1993_4	pāpuṇātī”ti evaṃ ācikkhitabbanti attho.	1993	
PA_tika-vin13_t:1994_0	219-20. “Bhikkhācāragāmo ito dūre”ti vā “santike”ti vā “kālasseva piṇḍāya caritabba”nti	1994	
PA_tika-vin13_t:1994_1	vā “upaṭṭhāke caritabba”nti vā gocaro ācikkhitabbo. Agocaroti micchādiṭṭhikānaṃ vā	1994	
PA_tika-vin13_t:1994_2	gāmo, paricchinnabhikkhako vā gāmo, yattha ekassa vā dvinnaṃ vā bhikkhā dīyati, so	1994	
PA_tika-vin13_t:1994_3	ācikkhitabboti attho. Katikanti saṅghassa katikaṭṭhānaṃ. “Imaṃ kālaṃ pavisitabbaṃ,	1994	
PA_tika-vin13_t:1994_4	imaṃ kālaṃ nikkhamitabba”nti evaṃ pavesananikkhamanakālaṃ ācikkhitabbaṃ. Kesuci ṭhānesu	1994	
PA_tika-vin13_t:1994_5	amanussā vā vāḷā vā honti, tasmā evaṃ ācikkhitabbameva. Nisinnovāti idaṃ āpattiabhāvamattadīpakaṃ,	1994	
PA_tika-vin13_t:1994_6	uṭṭhahitvāpi sabbaṃ kātuṃ vaṭṭateva. Vattavinicchayo.	1994	
PA_tika-vin13_t:1995	Vattaniddesavaṇṇanā niṭṭhitā.	199	
PA_tika-vin13_t:1996	31. Vikappanāniddesavaṇṇanā	199	
PA_tika-vin13_t:1997_0	221. Sammukhāyāti sammukhe ṭhitassāti attho. Byattassāti vikappanavidhānaṃ paccuddharaṇādividhānañca	1997	
PA_tika-vin13_t:1997_1	jānantassa. Abyatto pana “iminā mayhaṃ dinna”nti gahetvāpi gaccheyyāti attho. Ekassāti ekassa bhikkhussa.	1997	
PA_tika-vin13_t:1998	222. Nidhetuṃvāti nidhetuṃ eva, nissaggiyaṃ na hotīti attho. Paribhuñjituṃ vā vissajjetuṃ vā adhiṭṭhātuṃ vā na vaṭṭatīti attho.	199	
PA_tika-vin13_t:1999	224-5. Aparā sammukhā vāti sammukhā vikappanā evāti attho. Imā dve vikappanā attanā eva vikappetvā parena paccuddharāpitattā sammukhā vikappanā evāti vuttā.	199	
PA_tika-vin13_t:2000_0	227. Mittoti daḷhamitto. Sandiṭṭhoti diṭṭhamatto nātidaḷhamitto. “Itarena ca pubbe	2000	
PA_tika-vin13_t:2000_1	vuttanayena ‘tisso bhikkhū’ti vā ‘tissā bhikkhunī’ti vā vattabbaṃ. Puna tena ‘ahaṃ	2000	
PA_tika-vin13_t:2000_2	tissassa bhikkhuno, tissāya bhikkhuniyā vā dammī’ti vikappetvā teneva ‘tissassa bhikkhuno,	2000	
PA_tika-vin13_t:2000_3	tissāya bhikkhuniyā santakaṃ paribhuñja vā vissajjehi vā yathāpaccayaṃ vā karohī’ti	2000	
PA_tika-vin13_t:2000_4	paccuddharitabba”nti evaṃ pāṭho gahetabbo.	2000	
PA_tika-vin13_t:2001	228. Dūrasantikattekatta-bahubhāvaṃ vijāniyāti ettha dūrattañca santikattañca ekattañca bahubhāvañca vijānitvāti attho.	200	
PA_tika-vin13_t:2002_0	229. “Dasāhaparamaṃ atirekacīvaraṃ dhāretabba”nti vuttattā “dasāhaṃ vā”ti vuttaṃ.	2002	
PA_tika-vin13_t:2002_1	“Cīvarakālasamayo nāma anatthate kathine vassānassa pacchimo māso, atthate kathine	2002	
PA_tika-vin13_t:2002_2	pañca māsā”ti vuttattā “māsamekaṃ vā pañca vā”ti vuttaṃ, māsaṃ vā ekaṃ pañca vā māseti	2002	
PA_tika-vin13_t:2002_3	attho. “Bhikkhuno paneva akālacīvaraṃ uppajjeyya, ākaṅkhamānena bhikkhunā paṭiggahetabbaṃ.	2002	
PA_tika-vin13_t:2002_4	Paṭiggahetvā khippameva kāretabbaṃ. No cassa pāripūri, māsaparamaṃ tena bhikkhunā	2002	
PA_tika-vin13_t:2002_5	taṃ cīvaraṃ nikkhipitabbaṃ ūnassa pāripūriyā satiyā paccāsāyā”ti vuttattā “paccāsā	2002	
PA_tika-vin13_t:2002_6	sati māsaka”nti vuttaṃ. Nuppādayatīti anadhiṭṭhitaṃ avikappitaṃ nissaggiṃ na janayatīti	2002	
PA_tika-vin13_t:2002_7	attho. Vikappanāvinicchayo.	2002	
PA_tika-vin13_t:2003	Vikappanāniddesavaṇṇanā niṭṭhitā.	200	
PA_tika-vin13_t:2004	32. Nissayaniddesavaṇṇanā	200	
PA_tika-vin13_t:2005_0	230. Byattassāti ettha kittāvatā byatto hotīti ce? Nissayamuccanakena pana sabbantimena	2005	
PA_tika-vin13_t:2005_1	dhammaparicchedena atthato ca byañjanato ca dve mātikā paguṇā vācuggatā kātabbā,	2005	
PA_tika-vin13_t:2005_2	pakkhadivasesu dhammassāvanatthāya suttantato cattāro bhāṇavārā, sampattānaṃ parisānaṃ	2005	
PA_tika-vin13_t:2005_3	parikathanatthāya andhakavindamahārāhulovādadhammakkhandhasadiso eko kathāmaggo,	2005	
PA_tika-vin13_t:2005_4	saṅghabhattamaṅgalāmaṅgalesu anumodanatthāya tisso anumodanā, uposathappavāraṇādivijānanatthaṃ	2005	
PA_tika-vin13_t:2005_5	kammākammavinicchayo, samaṇadhammakaraṇatthaṃ samādhivasena vā vipassanāvasena vā	2005	
PA_tika-vin13_t:2005_6	arahattapariyosānaṃ ekaṃ kammaṭṭhānaṃ ettakaṃ uggahetabbaṃ. Ettāvatā byatto nāma	2005	
PA_tika-vin13_t:2005_7	hoti cātudiso, itarathā abyatto.	2005	
PA_tika-vin13_t:2006	231. Idāni nissayaggahaṇākāraṃ dassetuṃ “ekaṃsa”ntiādi vuttaṃ. Ettha āyasmatoti āyasmantaṃ.	200	
PA_tika-vin13_t:2007_0	232. Idāni paṭippassaddhividhānaṃ dassetuṃ “pakkante”tiādi vuttaṃ, “pañcimā, bhikkhave,	2007	
PA_tika-vin13_t:2007_1	nissayappaṭippassaddhiyo upajjhāyamhā. Upajjhāyo pakkanto vā hoti vibbhanto vā kālakato	2007	
PA_tika-vin13_t:2007_2	vā pakkhasaṅkanto vā āṇattiyeva pañcamī”ti, “chayimā, bhikkhave, nissayappaṭippassaddhiyo	2007	
PA_tika-vin13_t:2007_3	ācariyamhā. Ācariyo pakkanto vā hoti vibbhanto vā kālakato vā pakkhasaṅkanto vā āṇattiyeva	2007	
PA_tika-vin13_t:2007_4	pañcamī, upajjhāyena vā samodhānagato hotī”ti idaṃ pana ubhayaṃ idha dassitaṃ. Sace	2007	
PA_tika-vin13_t:2007_5	ācariyupajjhāyā sāmantavihāresupi aparikkhittesu leḍḍupātadvayabbhantare vasanti,	2007	
PA_tika-vin13_t:2007_6	nissayo na paṭippassambhati. Parikkhittesupi na paṭippassambhatīti eke. Ācariyā pana	2007	
PA_tika-vin13_t:2007_7	na icchanti. Kasmāti ce? Nissayaggahaṇappaṭippassaddhīnaṃ upacārasīmāya paricchinnattā.	2007	
PA_tika-vin13_t:2007_8	Leḍḍupātena upacārasīmāparicchedo pana aparikkhittesu eva labbhati, na parikkhittesu.	2007	
PA_tika-vin13_t:2007_9	Tasmā ācariyānaṃ vinicchayeva ṭhātabbaṃ.	2007	
PA_tika-vin13_t:2008_0	Pakkanteti ettha sace ācariyo antevāsikaṃ anāmantetvāva upacārasīmaṃ atikkamati,	2008	
PA_tika-vin13_t:2008_1	nissayo paṭippassambhati. Sace upacārasīmaṃ anatikkamitvāva nivattati, na paṭippassambhati.	2008	
PA_tika-vin13_t:2008_2	Ācariyaṃ anāmantetvā antevāsikassa gamanepi eseva nayo. Sace ācariyo katthaci gantukāmo	2008	
PA_tika-vin13_t:2008_3	antevāsikaṃ āpucchati, antevāsikopi “sādhu sādhū”ti sampaṭicchati, taṅkhaṇe eva paṭippassambhati.	2008	
PA_tika-vin13_t:2008_4	Evaṃ ācariyaṃ āpucchitvā antevāsikassa gamanepi. Dvīsupi antovihāreyeva ṭhitesu ācariyo	2008	
PA_tika-vin13_t:2008_5	vā antevāsikaṃ, antevāsiko vā ācariyaṃ anāpucchitvāva sace dve leḍḍupāte atikkamati,	2008	
PA_tika-vin13_t:2008_6	paṭippassambhati. Pakkhasaṅkante vā vibbhante vā kālakate vā taṅkhaṇeyeva paṭippassambhati.	2008	
PA_tika-vin13_t:2008_7	Āṇatti nāma nissayappaṇāmanā. Dassanasavanavasena duvidhaṃ samodhānaṃ.	2008	
PA_tika-vin13_t:2009	233. Alajjinti ettha –	200	
PA_tika-vin13_t:2010	“Sañcicca āpattiṃ āpajjati;	201	
PA_tika-vin13_t:2011	Āpattiṃ parigūhati;	201	
PA_tika-vin13_t:2012	Agatigamanañca gacchati;	201	
PA_tika-vin13_t:2013	Ediso vuccati alajjipuggalo”ti. –	201	
PA_tika-vin13_t:2014	Evaṃ vuttaṃ. “Na bhikkhave alajjinaṃ nissāya vatthabbaṃ. Yo vaseyya, āpatti dukkaṭassā”ti hi vuttaṃ.	201	
PA_tika-vin13_t:2015_0	234. “Anujānāmi, bhikkhave, addhānamaggappaṭipannena bhikkhunā nissayaṃ alabhamānena	2015	
PA_tika-vin13_t:2015_1	anissitena vatthu”nti vuttattā “addhikassā”ti vuttaṃ. Gilānupaṭṭhākassa ca yācitassāti	2015	
PA_tika-vin13_t:2015_2	sambandho. “Anujānāmi, bhikkhave, gilānupaṭṭhākena bhikkhunā nissayaṃ alabhamānena	2015	
PA_tika-vin13_t:2015_3	yāciyamānena anissitena vatthu”nti hi vuttaṃ. Sallakkhentena phāsukanti phāsuvihāraṃ	2015	
PA_tika-vin13_t:2015_4	sallakkhentena. Idaṃ pana parihāraṃ sotāpannādiariyasāvako vā thāmagatasamathavipassanālābhī	2015	
PA_tika-vin13_t:2015_5	vā bālaputhujjano vā na labhati. Yassa kho pana samathavipassanā taruṇā hoti, na	2015	
PA_tika-vin13_t:2015_6	thāmagatā, ayaṃ labhati. Asante nissayadāyake “yadā paṭirūpo nissayadāyako āgacchissati,	2015	
PA_tika-vin13_t:2015_7	tadā tassa nissāya vasissāmī”ti ābhogaṃ katvā yāva āsāḷhīpuṇṇamā, tāva vasituṃ labhati.	2015	
PA_tika-vin13_t:2015_8	Sace pana āsāḷhīmāse nissayadāyakaṃ na labhati, yattha atthi, tattha gantabbaṃ. Antovasse	2015	
PA_tika-vin13_t:2015_9	pana anissitena vatthuṃ na vaṭṭati. Sabhāge dāyake asante vasituṃ labbhatīti sabbapadesu	2015	
PA_tika-vin13_t:2015_10	yojanā kātabbā. Nissayavinicchayo.	20151	
PA_tika-vin13_t:2016	Nissayaniddesavaṇṇanā niṭṭhitā.	201	
PA_tika-vin13_t:2017	33. Kāyabandhananiddesavaṇṇanā	201	
PA_tika-vin13_t:2018_0	235. Akāyabandhanoti kāyabandhanaṃ abandhitvāti attho. Tato paṭṭhāya cīvaraṃ pārupitabbaṃ,	2018	
PA_tika-vin13_t:2018_1	tato paṭṭhāya eva kāyabandhanaṃ bandhitabbaṃ. “Na bhikkhave akāyabandhanena gāmo	2018	
PA_tika-vin13_t:2018_2	pavisitabbo. Yo paviseyya, āpatti dukkaṭassā”ti hi vuttaṃ. Tatthevāsatiyā gatoti	2018	
PA_tika-vin13_t:2018_3	asatiyā gato yattha sarati, tattheva bandhitabbaṃ. Saritvā pana yāva na bandhati,	2018	
PA_tika-vin13_t:2018_4	tāva piṇḍāya carituṃ na vaṭṭati. Yadi antogāme sarati, kāyabandhane sati ekamante	2018	
PA_tika-vin13_t:2018_5	ṭhatvā bandhitabbaṃ, asati ce nikkhamitvā bandhitvā puna piṇḍāya pavisitabbanti vadanti.	2018	
PA_tika-vin13_t:2019_0	236. “Anujānāmi, bhikkhave, dve kāyabandhanāni paṭṭikaṃ sūkarantaka”nti vuttattā	2019	
PA_tika-vin13_t:2019_1	“duvidha”nti vuttaṃ. Tattha sūkarantaṃ nāma kuñcikākosakā viya ante susiraṃ katvā	2019	
PA_tika-vin13_t:2019_2	koṭṭitaṃ. Rajju ca ekāti ekavaṭṭā rajju ca. Tadanulomikāti tesaṃ dvinnaṃ anulomikā.	2019	
PA_tika-vin13_t:2020_0	237. Macchakaṇḍakakhajjurī-pattā maṭṭhā ca paṭṭikāti ettha ete macchakaṇṭakādayo	2020	
PA_tika-vin13_t:2020_1	maṭṭhā vikārarahitā paṭṭikā ca tadantogadhāti adhippāyo. Labbhā dasā catassoti ekāya	2020	
PA_tika-vin13_t:2020_2	vā dvīsu vā tīsu vā kathā eva natthīti adhippāyo, tato paraṃ na vaṭṭati. Antesūti	2020	
PA_tika-vin13_t:2020_3	ubhosu antesu. Guṇasuttakanti diguṇasuttakaṃ.	2020	
PA_tika-vin13_t:2021_0	239. Makaramukhādinti ādi-saddena deḍḍubhasīsaṃ gahitaṃ. Ubhanteti ubhosu antesu.	2021	
PA_tika-vin13_t:2021_1	Kassāti? Vidhassa. Ghaṭakāti ghaṭakato. Lekhāti lekhāya. Ghaṭakato ca lekhāya ca	2021	
PA_tika-vin13_t:2021_2	aññaṃ cittakaṃ na kappatīti attho.	2021	
PA_tika-vin13_t:2022_0	240. Deḍḍubhakanti udakasappasirasadisaṃ. Murajanti bahurajjuke ekato saṅkaḍḍhitvā	2022	
PA_tika-vin13_t:2022_1	ekāya rajjuyā paliveṭhetvā katarajju. Maddavīṇanti pāmaṅgasadisaṃ. Kalābukanti anekavaṭṭaṃ.	2022	
PA_tika-vin13_t:2022_2	Etāni pana sabbāni na kappanti. Dasāsu dve majjhimāti murajaṃ maddavīṇanti dve majjhimā	2022	
PA_tika-vin13_t:2022_3	eva. Kappareti kappantīti attho.	2022	
PA_tika-vin13_t:2023	241. Gaṇṭhiyo cāpīti cīvaragaṇṭhiyopi. Veḷuādimayā kappantīti pasaṅgena vuttaṃ. Kāyabandhanavinicchayo.	202	
PA_tika-vin13_t:2024	Kāyabandhananiddesavaṇṇanā niṭṭhitā.	202	
PA_tika-vin13_t:2025	Paṭhamabhāṇavāraṃ.	202	
PA_tika-vin13_t:2026	34. Pathavīniddesavaṇṇanā	202	
PA_tika-vin13_t:2027_0	242. Jātā ajātāti duvidhā pathavīti attho. Idāni tadubhayaṃ dassetuṃ “suddhamattikapaṃsukā”tiādimāha.	2027	
PA_tika-vin13_t:2027_1	Tattha suddhamattikapaṃsukā ca adaḍḍhā ca bahumattikapaṃsukā ca cātumāsādhikovaṭṭhapaṃsumattikarāsi	2027	
PA_tika-vin13_t:2027_2	ca jātapathavīti sambandho. Ettha pana adaḍḍhāti uddhanapacanakumbhakārāvāpabhājanapacanādivasena	2027	
PA_tika-vin13_t:2027_3	tathā tathā adaḍḍhā. Ayaṃ pana visuṃ natthi, suddhapaṃsuādīsu aññatarāva veditabbā.	2027	
PA_tika-vin13_t:2027_4	Suddhapaṃsu suddhamattikā yebhuyyenapaṃsu yebhuyyenamattikā atirekacātumāsādhikovaṭṭhamattikāpaṃsupuñjā	2027	
PA_tika-vin13_t:2027_5	ca adaḍḍhā cāti ayaṃ sabbāpi jātapathavīti veditabbā.	2027	
PA_tika-vin13_t:2028	243. Dutiyāti ajātapathavīti attho. Vuttarāsīti mattikarāsi ca paṃsurāsi ca cātumāsomavaṭṭhako ajātapathavīti attho.	202	
PA_tika-vin13_t:2029_0	244. Idāni yebhuyyenamattikā yebhuyyenapaṃsukā yebhuyyenasakkharāti evaṃ vuttāsu	2029	
PA_tika-vin13_t:2029_1	kittāvatā yebhuyyatā hotīti taṃ dassetuṃ “dve bhāgā”tiādimāha. Tattha tīsu bhāgesu	2029	
PA_tika-vin13_t:2029_2	dve bhāgā mattikā yassā bhūmiyā, esā yebhuyyamattikāti sambandho. Upaḍḍhapaṃsuādayopi	2029	
PA_tika-vin13_t:2029_3	kappiyā eva akappiyabhāgassa anatirekato. “Yebhuyyenamattikā yebhuyyenapaṃsukā”ti	2029	
PA_tika-vin13_t:2029_4	hi vuttaṃ, na “upaḍḍhamattikā, upaḍḍhapaṃsukā”ti. Sesesupīti yebhuyyapaṃsukādīsupi.	2029	
PA_tika-vin13_t:2030	245. Jātasaññissa pācittīti sambandho. Dveḷhassa vimatissa dukkaṭaṃ. Jāte ajātasaññissa anāpatti.	203	
PA_tika-vin13_t:2031	246. Ekāyāṇattiyā ekāti sace sakiṃ āṇatto divasampi khaṇati, āṇāpakassa ekā evāti attho. Vācasoti vācāya vācāyāti attho.	203	
PA_tika-vin13_t:2032	247. Ettha “jālehi aggi”nti vā vattuṃ na vaṭṭati. Aniyametvā pana “pokkharaṇiṃ khaṇa, pathaviṃ khaṇa, vāpiṃ khaṇa, āvāṭaṃ khaṇa, kandaṃ khaṇā”ti vattuṃ vaṭṭati.	203	
PA_tika-vin13_t:2033	248. Edisanti ettha aññampi evarūpaṃ kappiyavohāravacanaṃ vaṭṭatīti adhippāyo.	203	
PA_tika-vin13_t:2034	249. Kopetuṃ labbhanti sambandho, ghaṭādīhi gahetuṃ sakkuṇeyyakaṃ ussiñcanīyakaddamaṃ.	203	
PA_tika-vin13_t:2035_0	251-2. Udakasantike patiteti sambandho. Udake patitaṃ pana sabbakālaṃ kappiyameva,	2035	
PA_tika-vin13_t:2035_1	tasmā akappiyaṃ dassetuṃ “udakasantike”ti vuttaṃ. Pāsāṇe lagge raje ca navasoṇḍiyā	2035	
PA_tika-vin13_t:2035_2	patite raje cāti sambandho. Abbhokāsuṭṭhite vammike ca mattikākuṭṭe cāti attho, tathā	2035	
PA_tika-vin13_t:2035_3	etepi sabbe cātumāsādhikovaṭṭhā na kopetabbāti attho.	2035	
PA_tika-vin13_t:2036	253-5. Bhūmiṃ vikopayaṃ thambhādiṃ gaṇhituṃ na ca kappatīti sambandho. Dhārāyāti passāvadhārāya. Padaṃ dassessāmīti sambandho.	203	
PA_tika-vin13_t:2037	257. Sekoti siñcanaṃ. Bhūmiyā allahatthaṃ ṭhapetvāti sambandho.	203	
PA_tika-vin13_t:2038	258. Avase satīti hatthadāhādīsu āpadāsūti attho. Pathavīvinicchayo.	203	
PA_tika-vin13_t:2039	Pathavīniddesavaṇṇanā niṭṭhitā.	203	
PA_tika-vin13_t:2040	35. Parikkhāraniddesavaṇṇanā	204	
PA_tika-vin13_t:2041	259-260. Girikūṭanti makaradantakaṃ. Sibbituñca chindituñca na vaṭṭatīti sabbattha yojanā. Daṇḍeti chattadaṇḍe.	204	
PA_tika-vin13_t:2042_0	261. Sibbituṃ vā pañjaraṃ vinandhituṃ vā thiratthaṃ chatte bandhituṃ daṇḍe lekhā	2042	
PA_tika-vin13_t:2042_1	vaṭṭatīti sambandho. Sace vuttappakāraṃ akappiyachattaṃ labhati, ghaṭakampi vāḷarūpampi	2042	
PA_tika-vin13_t:2042_2	chinditvā dhāretabbaṃ, lekhāpi ghaṃsetvā apanetabbā, suttakena vā daṇḍo veṭhetabbo.	2042	
PA_tika-vin13_t:2043_0	262. Anuvātaṃ sandhāya “ante vā”ti vuttaṃ. Dvinnaṃ paṭṭānaṃ saṅghaṭitaṭṭhānaṃ sandhāya	2043	
PA_tika-vin13_t:2043_1	“paṭṭamukhe vāpī”ti vuttaṃ. Varakasīsākārena sibbanaṃ sandhāya “veṇikā”ti ca satapadākārena	2043	
PA_tika-vin13_t:2043_2	sibbanaṃ sandhāya “saṅkhalikāpi vā”ti ca vuttaṃ. Satapadisadisaṃ aññaṃ vā sūcivikāraṃ	2043	
PA_tika-vin13_t:2043_3	na kappati, pakatisūcikammameva vaṭṭatīti attho. Pāḷikaṇṇikaādikaṃ cīvare na ca kappatīti sambandho.	2043	
PA_tika-vin13_t:2044_0	263-4. Catukoṇāva kappareti sambandho. Agghikanti agghiyaṃ cetiyasadisaṃ. Etthāti	2044	
PA_tika-vin13_t:2044_1	gaṇṭhipāsakapaṭṭe. Koṇasuttā ca pīḷakāti na kevalaṃ catukoṇā gaṇṭhikapāsakapaṭṭāva	2044	
PA_tika-vin13_t:2044_2	kappanti, atha kho duviññeyyā koṇasuttapīḷakā ca kappareti attho. Gandhaṃ telaṃ vāti	2044	
PA_tika-vin13_t:2044_3	gandhaṃ vā telaṃ vā.	2044	
PA_tika-vin13_t:2045	265. Rattanti rajitaṃ. Aññena vāti muggarādinā vā. Katvāti ṭhapetvā. Pahāre na ca muṭṭhināti muṭṭhinā na pahāreyyāti attho.	204	
PA_tika-vin13_t:2046_0	266-7. Chattavaṭṭiyaṃ lekhaṃ ṭhapetvā dhammakaraṇe lekhā na vaṭṭatīti sambandho.	2046	
PA_tika-vin13_t:2046_1	Kuñcikāya ca pipphale ca maṇikā ca pīḷakā ca na vaṭṭatīti sambandho. Tattha maṇikāti	2046	
PA_tika-vin13_t:2046_2	ekā eva vaṭṭamaṇikā. Pīḷakā muttarājisadisā bahū.	2046	
PA_tika-vin13_t:2047_0	268-9. Mālādyaraṇiyanti araṇiyaṃ mālādi vaṇṇamaṭṭhaṃ na vaṭṭatīti sambandho. Evaṃ	2047	
PA_tika-vin13_t:2047_1	sabbattha. Tipusīsamaye pattamaṇḍale bhittikammañca na vaṭṭatīti attho. Hitvāti ṭhapetvā.	2047	
PA_tika-vin13_t:2047_2	Sūcisaṇḍāsako nāma sūciṃ ḍaṃsāpetvā ghaṃsituṃ kato dārumayo. “Anujānāmi, bhikkhave,	2047	
PA_tika-vin13_t:2047_3	makaradantakaṃ chinditu”nti vuttattā pattamaṇḍale makaradantakaṃ vaṭṭati, aññaṃ bhittikammādivikārameva	2047	
PA_tika-vin13_t:2047_4	na vaṭṭati, tasmā girikūṭaṃ pattamaṇḍale ṭhapetvā avasese na vaṭṭatīti veditabbaṃ.	2047	
PA_tika-vin13_t:2048	272. Senāsaneti pāsādādisenāsaneti attho.	204	
PA_tika-vin13_t:2049	273. Pumitthirūparahitanti purisarūpaitthirūparahitanti attho. Parikkhāravinicchayo.	204	
PA_tika-vin13_t:2050	Parikkhāraniddesavaṇṇanā niṭṭhitā.	205	
PA_tika-vin13_t:2051	36. Bhesajjaniddesavaṇṇanā	205	
PA_tika-vin13_t:2052_0	274-5. Sahadhamminaṃ labbhaṃ bhesajjakaraṇanti sambandho. Na kevalaṃ pañcannaṃ sahadhammikānaṃyeva	2052	
PA_tika-vin13_t:2052_1	bhikkhācariyaviññattisakehi bhesajjakaraṇaṃ labbhati, atha kho aparesampi pañcannaṃ	2052	
PA_tika-vin13_t:2052_2	labbhati, te dassento “pitūna”ntiādimāha. Pitūnanti mātāpitūnanti attho. Ye mātāpitaro	2052	
PA_tika-vin13_t:2052_3	jagganti upaṭṭhahanti, te tadupaṭṭhākā nāma. Bhikkhuṃ eva nissāya jīvanto bhikkhunissitako	2052	
PA_tika-vin13_t:2052_4	nāma. Pabbajjāpekkho “bhaṇḍū”ti vuccati.	2052	
PA_tika-vin13_t:2053_0	276. Aparesampi dasannaṃ kātuṃ vaṭṭati, te dassetuṃ “mahācūḷapitā”tiādimāha. Ettha	2053	
PA_tika-vin13_t:2053_1	pana mahāpitā cūḷapitā mahāmātā cūḷamātā mahābhātā cūḷabhātā mahābhaginī cūḷabhaginīti	2053	
PA_tika-vin13_t:2053_2	imehi aṭṭhahi ādi-saddena pitubhaginiñca mātubhātikañca gahetvā dasa. Etesaṃ pana	2053	
PA_tika-vin13_t:2053_3	sakena bhesajjena kātabbaṃ. Attaniye ca asatīti pāṭhaseso.	2053	
PA_tika-vin13_t:2054_0	277. Na kevalañca etesaṃ dasannaṃ, imehi sambandhānaṃ puttanattādīnaṃ yāvasattamā	2054	
PA_tika-vin13_t:2054_1	kulaparivaṭṭā kātuṃ vaṭṭatīti dassanatthaṃ “kuladūsanā”tiādimāha. Aññopi yo āgantuko	2054	
PA_tika-vin13_t:2054_2	vā coro vā yuddhaparājito vā issaro ñātakehi pariccatto vā gamiyamanusso vā gilāno	2054	
PA_tika-vin13_t:2054_3	hutvā vihāraṃ pavisati, sabbesampi apaccāsīsantena bhesajjaṃ kātabbaṃ.	2054	
PA_tika-vin13_t:2055_0	278. Mātā pitā tadupaṭṭhāko bhikkhunissitako paṇḍupalāso veyyāvaccakaroti imesaṃ	2055	
PA_tika-vin13_t:2055_1	channaṃ anāmaṭṭhapiṇḍapāto avāritoti attho. Kiñca bhiyyo – dāmarikacorassa ca issariyassa	2055	
PA_tika-vin13_t:2055_2	ca dātumavāritoti attho.	2055	
PA_tika-vin13_t:2056	279. Tesanti gahaṭṭhānaṃ. Sāsanogadhanti ratanaparittaāṭānāṭiyaparittādiparittaṃ bhaṇitabbanti attho.	205	
PA_tika-vin13_t:2057	280. “Āgantvā sīlaṃ detu, dhammañca parittañca bhāsatū”ti kenaci pesitoti sambandho. Dātuṃ vattunti sīlaṃ dātuṃ, dhammañca parittañca vattuṃ labbhatīti attho. Bhesajjavinicchayo.	205	
PA_tika-vin13_t:2058	Bhesajjaniddesavaṇṇanā niṭṭhitā.	205	
PA_tika-vin13_t:2059	37. Uggahaniddesavaṇṇanā	205	
PA_tika-vin13_t:2060_0	281. Dasabhedampīti sace kenaci heṭṭhā dassitaṃ dasavidhaṃ ratanaṃ ānetvā “idaṃ saṅghassa	2060	
PA_tika-vin13_t:2060_1	vā cetiyassa vā navakammassa vā aññapuggalassa vā suttantikagaṇassa vā dammī”ti vutte	2060	
PA_tika-vin13_t:2060_2	“sādhū”ti sampaṭicchantassa dukkaṭaṃ hotīti attho.	2060	
PA_tika-vin13_t:2061_0	282-3. Tesu dasavidhesu ratanesūti attho. Dvīsūti rajatajātarūpesu. Gaṇasaṅghapuggale	2061	
PA_tika-vin13_t:2061_1	anāmasitvā “idaṃ hiraññasuvaṇṇaṃ cetiyassa dammi, navakammassa dammī”ti vutte na	2061	
PA_tika-vin13_t:2061_2	paṭikkhipeti attho. Kiṃ kātabbanti ce? Taṃ dassetuṃ “vade”tiādi vuttaṃ. “Ime evaṃ	2061	
PA_tika-vin13_t:2061_3	vadantī”ti kappiyakārānaṃ ācikkhitabbanti attho.	2061	
PA_tika-vin13_t:2062_0	284. Na kevalaṃ hiraññasuvaṇṇādikameva, aññampi khettavatthādikaṃ akappiyaṃ na sampaṭicchitabbanti	2062	
PA_tika-vin13_t:2062_1	taṃ dassetuṃ “khettaṃ vatthu”ntiādimāha. Dāsapasuādikaṃ dāsapasvādikaṃ. Sace hi koci	2062	
PA_tika-vin13_t:2062_2	“mayhaṃ sassasampādakaṃ mahātaḷākaṃ atthi, taṃ saṅghassa dammī”ti vadati, tañce saṅgho	2062	
PA_tika-vin13_t:2062_3	sampaṭicchati. Paṭiggahaṇepi paribhogepi āpattiyeva. Evaṃ sesesupi.	2062	
PA_tika-vin13_t:2063_0	Kappiyena kamena gaṇheyyāti sambandho. “Khettaṃ dammī”ti vutte “na vaṭṭatī”ti paṭikkhipitvā	2063	
PA_tika-vin13_t:2063_1	“ito cattāro paccaye paribhuñjathā”ti vā “catupaccayaparibhogatthāya dammī”ti vā	2063	
PA_tika-vin13_t:2063_2	vadati ce, gahetabbaṃ. Vatthumhipi eseva nayo. “Taḷākaṃ dammī”ti vutte paṭikkhipitvā	2063	
PA_tika-vin13_t:2063_3	“cattāro paccaye paribhuñjathā”ti vā “saṅgho udakaṃ paribhuñjissati, bhaṇḍakaṃ dhovissatī”ti	2063	
PA_tika-vin13_t:2063_4	vā ādinā nayena vutte sampaṭicchitabbaṃ. “Dāsaṃ dammī”ti vutte paṭikkhipitvā “ārāmikaṃ,	2063	
PA_tika-vin13_t:2063_5	veyyāvaccakaraṃ, kappiyakārakaṃ dammī”ti vutte sampaṭicchitabbaṃ. “Gomahiṃsaajeḷakādayo	2063	
PA_tika-vin13_t:2063_6	dammī”ti vutte paṭikkhipitvā “pañcagorasaparibhogatthāyā”ti vutte sampaṭicchitabbaṃ.	2063	
PA_tika-vin13_t:2063_7	Edisaṃ gahaṇaṃ sandhāya “paṭikkhipitvā gaṇheyyā”ti vuttaṃ.	2063	
PA_tika-vin13_t:2064_0	285-6. Navamātikakedārataḷākakiriyā ca anave pubbe kappiyavohārena paṭikkhipitvā	2064	
PA_tika-vin13_t:2064_1	gahitataḷāke mattikuddharaṇañca bhinnaṭṭhāne pāḷibandho ca dubbalaṭṭhāne āḷiyā thirakāro	2064	
PA_tika-vin13_t:2064_2	ca anave kedāre purāṇabhāgato atirekabhāgaggahaṇañca nave kedāre aparicchinnabhāge	2064	
PA_tika-vin13_t:2064_3	“sasse detha ettake”ti kahāpaṇuṭṭhāpanañcāpīti idaṃ sabbaṃ bhikkhussa kātuṃ na vaṭṭati.	2064	
PA_tika-vin13_t:2064_4	Sace karoti, evamādikaṃ sabbesampi akappiyanti attho.	2064	
PA_tika-vin13_t:2065_0	287-9. Idāni taṃyeva akappiyaṃ dassetuṃ “avatvā”tiādi vuttaṃ. Tassattho – yo pana	2065	
PA_tika-vin13_t:2065_1	“kasa, vappa” iccādikaṃ avatvā “ettikāya bhūmiyā ettako bhāgo deyyo”ti bhūmiṃ vā	2065	
PA_tika-vin13_t:2065_2	patiṭṭhāpeti, “ettake bhūmibhāge sassaṃ kataṃ, ettakaṃ gaṇhathā”ti kassake vadante	2065	
PA_tika-vin13_t:2065_3	pamāṇagaṇhanatthaṃ daṇḍarajjubhi minati, khale ṭhatvā rakkhaṇādīni karoti, tasseva akappiyanti.	2065	
PA_tika-vin13_t:2066	290. Bhaṇḍāgārikasīsena pitusantakampi sace paṭisāmeyya, pācittiyanti attho.	206	
PA_tika-vin13_t:2067_0	291-2. Pitūnanti mātāpitūnaṃ. Sāṭakādikappiyaṃ vatthuṃ. “Paṭisāmetvā dehī”ti vutteti	2067	
PA_tika-vin13_t:2067_1	sambandho. Pātetvāna gate yasmā ajjhārāmasikkhāpadavasena palibodho, tasmā gopituṃ labbhanti attho.	2067	
PA_tika-vin13_t:2068	293-4. Sakaṃ vāsiādiparikkhāranti attho. Idaṃ ṭhānaṃ guttanti dassetabbaṃ. “Ettha ṭhapethā”ti pana na vattabbaṃ.	206	
PA_tika-vin13_t:2069_0	295. Ettha “añño koci na pavisati, bhikkhūhi vā sāmaṇerehi vā gahitaṃ bhavissatī”ti	2069	
PA_tika-vin13_t:2069_1	saṅkantīti attho. Vatthumhīti alaṅkārādivatthumhīti attho. Tādiseti yādise vatthumhi	2069	
PA_tika-vin13_t:2069_2	naṭṭhe āsaṅkā hoti, tādise vatthumhi naṭṭheti sambandho.	2069	
PA_tika-vin13_t:2070_0	296. Idāni asaṅkitabbaṭṭhānaṃ dassetuṃ “vihārāvasathassanto”tiādimāha. Vihārassa	2070	
PA_tika-vin13_t:2070_1	ca gharassa cāti attho. Ratananti dasavidhaṃ ratanaṃ. Ratnasammatanti sāṭakaveṭhanādikaṃ.	2070	
PA_tika-vin13_t:2070_2	Gahetvānāti kappiyakārake asati attanāpi gahetvāna nikkhipeyyāti attho. Maggeraññepīti	2070	
PA_tika-vin13_t:2070_3	maggepi araññepi. Tādiseti “bhikkhūhi gahitaṃ bhavissatī”ti āsaṅkitabbaṭṭhāne. Patirūpaṃ	2070	
PA_tika-vin13_t:2070_4	karīyatīti magge vā araññe vā tādisaṃ bhaṇḍaṃ passitvā maggā okkamma nisīditabbaṃ,	2070	
PA_tika-vin13_t:2070_5	sāmikesu āgatesu taṃ ṭhānaṃ ācikkhitabbaṃ. Sace sāmike na passati, ratanasammataṃ	2070	
PA_tika-vin13_t:2070_6	paṃsukūlaṃ gahetabbaṃ. Ratanañce hoti, tuṇhībhūtena gantabbanti attho. Ayaṃ maggāraññakesu	2070	
PA_tika-vin13_t:2070_7	paṭipatti. Vihārāvasathānaṃ pana anto tādisaṃ disvā bhaṇḍakaṃ muñcitvā “ettha ettakā	2070	
PA_tika-vin13_t:2070_8	kahāpaṇā”tiādinā nayena rūpena vā lañchanāya vā pilotikāya vā saññāṇaṃ katvā nikkhipitabbaṃ,	2070	
PA_tika-vin13_t:2070_9	tato pakkamantena patirūpānaṃ bhikkhūnaṃ ācikkhitabbaṃ. Uggahavinicchayo.	2070	
PA_tika-vin13_t:2071	Uggahaniddesavaṇṇanā niṭṭhitā.	207	
PA_tika-vin13_t:2072	38. Kuladūsananiddesavaṇṇanā	207	
PA_tika-vin13_t:2073_0	297. “Kulāni dūseti pupphena vā phalena vā cuṇṇena vā mattikāya vā dantakaṭṭhena	2073	
PA_tika-vin13_t:2073_1	vā veḷuyā vā vejjikāya vā jaṅghapesaniyena vā”ti vuttattā tāni aṭṭha vatthūni dassetuṃ	2073	
PA_tika-vin13_t:2073_2	“puppha”ntiādimāha. Imāya micchāpaṭipattiyā kulānaṃ aññesu sīlavantesu pasādaṃ dūseti	2073	
PA_tika-vin13_t:2073_3	vināsetīti kuladūsanaṃ dukkaṭaṃ āpajjati. Taṃ pana attano santake ca parasantake ca veditabbaṃ.	2073	
PA_tika-vin13_t:2074_0	298. Idāni imesu vatthūsu na kevalaṃ kuladūsanadukkaṭameva āpajjati, thullaccayādīnipi	2074	
PA_tika-vin13_t:2074_1	āpajjatīti dassetuṃ “thullaccaya”ntiādimāha. Saṅghikaṃ garubhaṇḍaṃ issarena dentassa	2074	
PA_tika-vin13_t:2074_2	thullaccayanti sambandho. Senāsanatthāya niyamitaṃ pana pupphādi garubhaṇḍaṃ hoti.	2074	
PA_tika-vin13_t:2074_3	Saṅghassa vā aññassa vā santakaṃ theyyacittena dentassa dukkaṭādīni hontīti pāṭhaseso,	2074	
PA_tika-vin13_t:2074_4	tassa bhaṇḍassa agghavasena dukkaṭathullaccayapārājikāni hontīti attho.	2074	
PA_tika-vin13_t:2075_0	299-300. Sabbathāti kappiyavohāraakappiyavohārapariyāyaobhāsanimittakammādīhi na	2075	
PA_tika-vin13_t:2075_1	vaṭṭatīti attho. Vatiādīni katvā jaggituñca. Attano paribhogatthanti phalaparibhogatthaṃ.	2075	
PA_tika-vin13_t:2075_2	Ropanādīnīti ropāpanādīni. Ādi-saddena siñcāpanaocināpanādīni gahitāni. Kuddālakhaṇittivāsipharasuudakabhājanādīni	2075	
PA_tika-vin13_t:2075_3	āharitvā samīpe ṭhapanavasena nimittato ca kuddālakhaṇittādīni ca mālāvacche ca gahetvā	2075	
PA_tika-vin13_t:2075_4	ṭhite “sāmaṇerādayo disvā ‘thero kārāpetukāmo’ti āgantvā karontī”ti saññāya obhāsato	2075	
PA_tika-vin13_t:2075_5	ca “imaṃ rukkhaṃ jāna, imaṃ āvāṭaṃ jānā”tiādikappiyavohārato ca “paṇḍitena mālāvacchādayo	2075	
PA_tika-vin13_t:2075_6	ropāpetabbā, na cirasseva upakārāya saṃvattantī”tiādipariyāyato ca ropanādīni labbhareti sambandho.	2075	
PA_tika-vin13_t:2076_0	301-2. Idāni aṭṭhasu vatthūsu avasesāni dve vatthūni dassetuṃ “vuttāva vejjikā jaṅghapesane”ti	2076	
PA_tika-vin13_t:2076_1	vuttaṃ. Tattha vejjikā pubbe vuttāva, idāni jaṅghapesanādivinicchayaṃ vakkhāmīti	2076	
PA_tika-vin13_t:2076_2	attho. Pitaroti mātāpitaro. Bhaṇḍunti pabbajjāpekkhaṃ. Bhikkhussa sakaṃ veyyāvaccakarañcāti	2076	
PA_tika-vin13_t:2076_3	ete ṭhapetvā kasivāṇijjādigihikammesu dūtasāsanaṃ haraṇe dukkaṭanti attho. Paṭhamaṃ	2076	
PA_tika-vin13_t:2076_4	sāsanaṃ aggahetvā puna taṃ disvā vā tassa santikaṃ gantvā vā vadatopi dukkaṭamevāti	2076	
PA_tika-vin13_t:2076_5	attho. Sāsanaṃ aggahetvā āgatānaṃ pana “bhante, tasmiṃ gāme itthannāmassa kā pavattī”ti	2076	
PA_tika-vin13_t:2076_6	pucchiyamāne kathetuṃ vaṭṭati. Pucchitapañhe doso natthi.	2076	
PA_tika-vin13_t:2077_0	303. Evaṃ kuladūsanena uppannapaccayā. “Pañcannampī”ti vuttattā anupasampannena katampi	2077	
PA_tika-vin13_t:2077_1	edisaṃ na vaṭṭati eva micchājīvattā. Ātumāvatthu cettha nidassanaṃ. Kiṃ viyāti ce,	2077	
PA_tika-vin13_t:2077_2	taṃ dassetuṃ “abhūtārocanārūpa-sabyohāruggahādisā”ti vuttaṃ. Tattha uggahādisāti	2077	
PA_tika-vin13_t:2077_3	etehi uppannapaccayasadisāti attho.	2077	
PA_tika-vin13_t:2078_0	304. Idāni pupphādīni kesaṃ dātuṃ vaṭṭanti, kesaṃ dātuṃ na vaṭṭantīti taṃ dassetuṃ	2078	
PA_tika-vin13_t:2078_1	“harāpetvā”tiādimāha. Pitūnaṃ dātuṃ labbhatīti sambandho. Sesañātīnaṃ pattānaṃ eva.	2078	
PA_tika-vin13_t:2078_2	Liṅganti sivaliṅgaṃ.	2078	
PA_tika-vin13_t:2079_0	305. Tathā phalanti phalampi mātāpitūnaṃ haritvāpi harāpetvāpi dātuṃ labbhatīti attho.	2079	
PA_tika-vin13_t:2079_1	Na kevalaṃ mātāpitūnaṃyeva, aññesampi dātuṃ labbhatīti dassetuṃ “gilānāna”ntiādimāha.	2079	
PA_tika-vin13_t:2079_2	Saparasantakanti ettha paroti attano vissāsaññātako eva adhippeto.	2079	
PA_tika-vin13_t:2080	306. Bhājenteti saṅghassa phalapupphamhi bhājiyamāne sammatena deyyanti sambandho. Itarena asammatena apaloketvā dātabbanti attho.	208	
PA_tika-vin13_t:2081_0	307. Paricchijjāti āgatānaṃ dātabbanti phalavasena vā rukkhavasena vā paricchinditvāti	2081	
PA_tika-vin13_t:2081_1	attho. Itarassāti issarādikassa. Katikaṃ vatvāti “imasmiṃ rukkhe ettakāni phalāni	2081	
PA_tika-vin13_t:2081_2	labbhantī”ti evaṃ vatvā.	2081	
PA_tika-vin13_t:2082_0	308. Seseti mattikādantakaṭṭhaveḷumhi. Yathāvuttanayo evāti ettha attano ca parassa	2082	
PA_tika-vin13_t:2082_1	ca santakaṃ kulasaṅgahatthāya dadato dukkaṭantiādinā heṭṭhā vuttanayeneva vinicchayo	2082	
PA_tika-vin13_t:2082_2	veditabboti attho. Paṇṇampīti kiñcāpi pāḷiyaṃ paṇṇadānaṃ na vuttaṃ, tathāpi kuladūsane	2082	
PA_tika-vin13_t:2082_3	pavesayeti attho. Kuladūsanavinicchayo.	2082	
PA_tika-vin13_t:2083	Kuladūsananiddesavaṇṇanā niṭṭhitā.	208	
PA_tika-vin13_t:2084	39. Vassūpanāyikaniddesavaṇṇanā	208	
PA_tika-vin13_t:2085_0	309-310. Idāni vassūpagamanaṃ dassetuṃ “purimikā”tiādimāha. Tattha purimikā pacchimikā	2085	
PA_tika-vin13_t:2085_1	ceti dve vassūpanāyikāti attho. Ālayapariggāho vā vacībhedo vā vassūpanāyikāti pāṭhaseso.	2085	
PA_tika-vin13_t:2085_2	Idāni vattabbaṃ sandhāya “ediso”ti vuttaṃ. “Idha vassaṃ vasissāmī”ti cittuppādettha	2085	
PA_tika-vin13_t:2085_3	ālayo. Ālayapariggāho pana vaje vā satthe vā nāvāya vā vassaṃ upagantukāmassa tattha	2085	
PA_tika-vin13_t:2085_4	senāsanaṃ alabhantassa labbhati, satthādīsu pana vassaṃ upagantuṃ na vaṭṭatīti katvā.	2085	
PA_tika-vin13_t:2085_5	Yadi satthādīsu kavāṭabandhaṃ senāsanaṃ labbhati, tattha upagantabbaṃ. Upagacchantena	2085	
PA_tika-vin13_t:2085_6	ca “idha vassaṃ upemī”ti tikkhattuṃ vattabbaṃ. Vihāre pana vacībhedo vā kātabbo.	2085	
PA_tika-vin13_t:2085_7	Sace “idha vassaṃ vasissāmī”ti ālayo atthi, asatiyā pana vassaṃ na upeti, chinnavasso	2085	
PA_tika-vin13_t:2085_8	na hoti, pavāretuñca labhati eva.	2085	
PA_tika-vin13_t:2086_0	311. Nopetukāmo āvāsaṃ, tadahūtikkameyya vāti pāṭhe atikkamantassa āvāsaṃ tadahu	2086	
PA_tika-vin13_t:2086_1	vassūpanāyikātipi attho. Āvāsaṃ atikkameyya vāti sambandho. Jānaṃ vānupagacchatoti	2086	
PA_tika-vin13_t:2086_2	ettha vihāre nisīditvāpi anupagacchato dukkaṭāpatti hotīti adhippāyo.	2086	
PA_tika-vin13_t:2087_0	312. Chinnavasso vā kenaci antarāyena paṭhamaṃ anupagato vā dutiyaṃ upagaccheyyāti	2087	
PA_tika-vin13_t:2087_1	sambandho. Temāsanti purimaṃ vā temāsaṃ pacchimaṃ vā temāsaṃ. “Na bhikkhave vassaṃ	2087	
PA_tika-vin13_t:2087_2	upagantvā purimaṃ vā pacchimaṃ vā temāsaṃ avasitvā cārikā pakkamitabbā. Yo pakkameyya,	2087	
PA_tika-vin13_t:2087_3	āpatti dukkaṭassā”ti hi vuttaṃ.	2087	
PA_tika-vin13_t:2088_0	313-5. “Anujānāmi, bhikkhave, sattannaṃ sattāhakaraṇīyena appahitepi gantuṃ, pageva	2088	
PA_tika-vin13_t:2088_1	pahite, ‘bhikkhussa bhikkhuniyā sikkhamānāya sāmaṇerassa sāmaṇeriyā mātuyā ca pitussa	2088	
PA_tika-vin13_t:2088_2	ca, gilānabhattaṃ vā pariyesissāmi, gilānupaṭṭhākabhattaṃ vā pariyesissāmi, gilānabhesajjaṃ	2088	
PA_tika-vin13_t:2088_3	vā pariyesissāmi, pucchissāmi vā upaṭṭhahissāmi vā’ti sattāhaṃ sannivatto kātabbo”ti	2088	
PA_tika-vin13_t:2088_4	vuttattā “mātāpitūnamatthāya…pe… upaṭṭhissa”nti vuttaṃ. Tatthāyaṃ saṅkhepo – “mātādīnaṃ	2088	
PA_tika-vin13_t:2088_5	gilānabhattaṃ vā tadupaṭṭhākabhattaṃ vā gilānānaṃ osadhaṃ vā esissaṃ pariyesissa”nti	2088	
PA_tika-vin13_t:2088_6	vā “te gilāne gantvā pucchissāmī”ti vā “upaṭṭhissa”nti vā pahitepi appahitepi sattāhakiccena gantuṃ labhati.	2088	
PA_tika-vin13_t:2089_0	Idāni sahadhammike eva sandhāya “anabhirata”ntiādi vuttaṃ. “Visabhāgarūpaṃ disvā	2089	
PA_tika-vin13_t:2089_1	anabhirati, tato vūpakāsissaṃ, taṃ gahetvā aññattha gamissa”nti adhippāyena gantumpi	2089	
PA_tika-vin13_t:2089_2	labbhatīti attho. Kukkuccaṃ vinodanañca diṭṭhiṃ vivecanañca ahaṃ vā kareyyaṃ aññehi	2089	
PA_tika-vin13_t:2089_3	vā kāreyyanti sambandho. Parivāsamānattaādīhi vuṭṭhānaṃ vā garukā. Ādi-saddena sace	2089	
PA_tika-vin13_t:2089_4	saṅghena kammaṃ kataṃ hoti, tassa paṭippassaddhiyā anussāvanakaraṇādīsu ussukkaṃ	2089	
PA_tika-vin13_t:2089_5	kareyyanti gantuṃ labbhatīti attho. Sattāhakiccenāti sattāhakaraṇīyena.	2089	
PA_tika-vin13_t:2090	316. Dhammasavanatthaṃ nimantito evaṃ vajeti attho. Garū nāma ācariyupajjhāyā, tehi bhaṇḍadhovanakiccena pahitassa gantuṃ vaṭṭatīti attho.	209	
PA_tika-vin13_t:2091_0	317. Na bhaṇḍadhovana…pe… dassaneti ettha etesupi na vajeti sambandho. Labbhanti	2091	
PA_tika-vin13_t:2091_1	ettha “ajjeva āgamissa”nti adūrago yadi na pāpuṇeyya, labbhanti sambandho. Kiṃ vuttaṃ	2091	
PA_tika-vin13_t:2091_2	hoti? “Ajjeva āgamissāmī”ti sāmantavihāraṃ gantvā puna āgacchantassa antarāmagge	2091	
PA_tika-vin13_t:2091_3	sace aruṇuṭṭhānaṃ hoti, vassacchedopi na hoti, ratticchedena dukkaṭampi nāpajjatīti vuttaṃ hoti.	2091	
PA_tika-vin13_t:2092_0	318. Sesañātihīti bhātubhaginīādīhi. Bhikkhunissitakena ca pahiteti sambandho. Niddisitvāti	2092	
PA_tika-vin13_t:2092_1	“āgacchantu bhadantā, icchāmi dānañca dātuṃ dhammañca sotuṃ bhikkhuñca passitu”ntiādinā	2092	
PA_tika-vin13_t:2092_2	yaṃ kiñci niddisitvāva pesite gantuṃ vaṭṭati. Kevalaṃ “āgacchantu bhikkhū, icchāmi	2092	
PA_tika-vin13_t:2092_3	bhikkhūnaṃ āgamana”nti evaṃ aniddisitvā vutte gantuṃ na labbhatīti attho.	2092	
PA_tika-vin13_t:2093_0	319. Accharāye satattanoti dasavidhesu antarāyesu ekasmimpi antarāye attano satīti	2093	
PA_tika-vin13_t:2093_1	attho. Saṅghasāmaggiyā vā vassacchede anāpattīti attho. Vuttañhetaṃ “idha pana, bhikkhave,	2093	
PA_tika-vin13_t:2093_2	vassūpagato bhikkhu passati sambahule bhikkhū saṅghabhedāya parakkamante. Tatra ce	2093	
PA_tika-vin13_t:2093_3	bhikkhuno evaṃ hoti, ‘garuko kho saṅghabhedo vutto bhagavatā. Mā mayi sammukhībhūte	2093	
PA_tika-vin13_t:2093_4	saṅgho bhijjī’ti pakkamitabbaṃ, anāpatti vassacchedassā”ti. Evaṃ chinnavasso no pavārayeti attho.	2093	
PA_tika-vin13_t:2094_0	320. Rukkhassa susireti ettha pana suddhe rukkhasusire eva na vaṭṭati, mahantassa	2094	
PA_tika-vin13_t:2094_1	pana susirassa anto padaracchadanaṃ kuṭikaṃ katvā pavisanadvāraṃ yojetvā upagantuṃ	2094	
PA_tika-vin13_t:2094_2	vaṭṭati. Rukkhassa viṭapeti etthāpi suddhaviṭapamatte na vaṭṭati, mahāviṭape pana	2094	
PA_tika-vin13_t:2094_3	aṭṭakaṃ bandhitvā vuttanayena kuṭikaṃ katvā upagantuṃ vaṭṭati. Chavakuṭi nāma pāsāṇakuṭikanti	2094	
PA_tika-vin13_t:2094_4	vadanti. Tīsu passesu pāsāṇe ussāpetvā upari pāsāṇena paṭicchannā.	2094	
PA_tika-vin13_t:2095	321. Nāvādīsu pana upagato pavāretuñca labbhatīti sambandho. Vassūpanāyikavinicchayo.	209	
PA_tika-vin13_t:2096	Vassūpanāyikaniddesavaṇṇanā niṭṭhitā.	209	
PA_tika-vin13_t:2097	40. Avebhaṅgiyaniddesavaṇṇanā	209	
PA_tika-vin13_t:2098_0	322-4. Ārāmārāmavatthūnīti ettha ārāmo nāma pupphārāmo vā phalārāmo vā. Mañco pīṭhaṃ	2098	
PA_tika-vin13_t:2098_1	bhisi bibbohanādisayanāsanaṃ. Lohakumbhīādayo kāḷalohatambalohādimayā. Bhāṇako udakacāṭi.	2098	
PA_tika-vin13_t:2098_2	Pañcete avibhājiyāti bhājetvā na gahetabbā, gahitāpi saṅghasantakā evāti attho. Ettha	2098	
PA_tika-vin13_t:2098_3	pana ārāmo ārāmavatthūti paṭhamaṃ, vihāro vihāravatthūti dutiyaṃ, mañco pīṭhaṃ bhisi	2098	
PA_tika-vin13_t:2098_4	bibbohananti tatiyaṃ, lohakumbhī…pe… nikhādananti catutthaṃ, valli…pe… dārubhaṇḍaṃ	2098	
PA_tika-vin13_t:2098_5	mattikabhaṇḍanti pañcamanti evaṃ imāni rāsivasena pañca honti, sarupavasena anekāni	2098	
PA_tika-vin13_t:2098_6	honti. Honti cettha –	2098	
PA_tika-vin13_t:2099	“Dvisaṅgahāni dve honti, tatiyaṃ catusaṅgahaṃ;	209	
PA_tika-vin13_t:2100	Catutthaṃ navakoṭṭhāsaṃ, pañcamaṃ aṭṭhabhedana”nti. ;	210	
PA_tika-vin13_t:2101_0	325. “Pañcimāni, bhikkhave, avissajjiyāni na vissajjetabbāni saṅghena vā gaṇena vā	2101	
PA_tika-vin13_t:2101_1	puggalena vā, vissajjitānipi avissajjitāni honti. Yo vissajjeyya, āpatti thullaccayassā”ti	2101	
PA_tika-vin13_t:2101_2	vuttattā “bhājitāpi abhājitā”ti vuttaṃ. Eteti vuttappakārā pañcapi “garubhaṇḍānī”ti	2101	
PA_tika-vin13_t:2101_3	ca “avissajjiyānī”ti ca ca-saddena “avebhaṅgiyānī”ti ca vuccantīti attho.	2101	
PA_tika-vin13_t:2102_0	326-8. Idāni purimesu tīsu rāsīsu sabbassa garubhaṇḍattā te anāmasitvā pacchimesu	2102	
PA_tika-vin13_t:2102_1	dvīsu rāsīsu ekaccassa agarubhaṇḍassāpi atthitāya taṃ dassetuṃ ārabhantopi tesu dvīsu	2102	
PA_tika-vin13_t:2102_2	bahuvisayaṃ paṭhamaṃ dassetuṃ “valliḍḍhabāhumattāpī”tiādimāhāti ñātabbaṃ. Tassāyaṃ	2102	
PA_tika-vin13_t:2102_3	saṅkhepo – valli aḍḍhabāhumattāpi veḷu aṭṭhaṅgulāyatopi tiṇādi muṭṭhimattampīti ettha	2102	
PA_tika-vin13_t:2102_4	ādi-saddena muñjapabbajaṃ saṅgaṇhāti, paṇṇaṃ ekampi mattikā pākatā vā pañcavaṇṇā	2102	
PA_tika-vin13_t:2102_5	vā sudhākaṅguṭṭhaādikāti ādi-saddena sajjulasajātihiṅgulakādi vā tālapakkappamāṇāpi	2102	
PA_tika-vin13_t:2102_6	yehi kehici saṅghassa dinnā vā saṅghike tiṇakhettādimhi jātā vā rakkhitagopitabhūmibhāge	2102	
PA_tika-vin13_t:2102_7	uppannā tatthajātakā vā saṅghikā rakkhitā eva abhājiyāti attho.	2102	
PA_tika-vin13_t:2103_0	Idāni ye cettha bhājitabbā, te dassetuṃ “niṭṭhite”tiādimāha, saṅghassa vā cetiyassa	2103	
PA_tika-vin13_t:2103_1	vā kamme niṭṭhite bhājiyāti adhippāyo. Ettha pana yaṃ kiñci valliveḷutiṇapaṇṇamattikādi	2103	
PA_tika-vin13_t:2103_2	saṅghassa dinnaṃ vā saṅghike tiṇakhettādimhi jātakaṃ vā rakkhitagopitaṃ garubhaṇḍaṃ,	2103	
PA_tika-vin13_t:2103_3	taṃ saṅghakamme ca cetiyakamme ca niṭṭhite avasesaṃ puggalikakammepi dātuṃ vaṭṭati,	2103	
PA_tika-vin13_t:2103_4	agarubhaṇḍattā bhājitumpi labbhati. Senāsanatthāya rakkhitagopitameva garubhaṇḍaṃ	2103	
PA_tika-vin13_t:2103_5	hoti, na itaraṃ. Sīhaḷadīpe tumūlasomavihāre saṅghassa pākavattampi tālapaṇṇaṃ vikkiṇitvā	2103	
PA_tika-vin13_t:2103_6	karīyati. Kasmā? Na hi tattha paṇṇena attho atthi, sabbepi iṭṭhakacchannā pāsādādayoti.	2103	
PA_tika-vin13_t:2103_7	Evaṃ aññatthāpi karīyati evāti vadanti.	2103	
PA_tika-vin13_t:2104_0	329. Idāni lohabhaṇḍādīsu ekantabhājetabbabhaṇḍaṃ dassetuṃ “pattādī”tiādimāha. Ettha	2104	
PA_tika-vin13_t:2104_1	pana ādi-saddena lohathālakatamba kuṇḍikā kaṭacchu saraka añjani añjanisalākākaṇṇamalaharaṇīsūcisaṇḍāsakattarayaṭṭhiādīni	2104	
PA_tika-vin13_t:2104_2	gahitāneva. Tathāti bhājiyamevāti attho. Vippakatañca avippakatañca. Pādagaṇhakanti	2104	
PA_tika-vin13_t:2104_3	magadhanāḷiyā pañcanāḷiyā gaṇhanaṃ.	2104	
PA_tika-vin13_t:2105_0	331-2. Anuññātavāsi yaṃ sakkā sipāṭikāya pakkhipitvā pariharitunti vuttā. Tacchitāniṭṭhitanti	2105	
PA_tika-vin13_t:2105_1	vippakataṃ. Yadi tacchitaṃ, garubhaṇḍameva. Dantaṃ pana atacchitañca aniṭṭhitañca	2105	
PA_tika-vin13_t:2105_2	bhājiyameva. Aniṭṭhitaṃ mañcapādādikaṃ garubhaṇḍaṃ. Idāni mattikabhaṇḍaṃ dassetuṃ	2105	
PA_tika-vin13_t:2105_3	“bhikkhūpakaraṇe”tiādimāha. Pattathālakakuṇḍikādibhikkhūpakaraṇe ca. Pādaghaṭakoti	2105	
PA_tika-vin13_t:2105_4	pādagaṇhanako ghaṭako ca mattikāmayo bhājiyo bhājetabboti attho. Saṅkhathālakampi bhājiyameva.	2105	
PA_tika-vin13_t:2106_0	333-4. Migacammādikaṃ kappiyacammaṃ bhājiyaṃ, sīhacammādikaṃ akappiyacammaṃ garubhaṇḍaṃ.	2106	
PA_tika-vin13_t:2106_1	Taṃ pana bhūmattharaṇaṃ kātuṃ vaṭṭati. Eḷacammaṃ pana paccattharaṇagatikattā garubhaṇḍaṃ	2106	
PA_tika-vin13_t:2106_2	hoti. Idāni imāni pana pañca cīvarapiṇḍapātabhesajjānaṃ atthāya parivattetuṃ na vaṭṭati,	2106	
PA_tika-vin13_t:2106_3	garubhaṇḍena pana garubhaṇḍañca thāvarañca thāvarena thāvarameva parivattetvā paribhuñjitabbānīti	2106	
PA_tika-vin13_t:2106_4	dassetuṃ “garunā”tiādimāha. Tattha garunāti garubhaṇḍena garubhaṇḍañca thāvarañca	2106	
PA_tika-vin13_t:2106_5	parivatteyyāti sambandho. Thāvarena ca thāvarameva parivatteyya, na garubhaṇḍanti	2106	
PA_tika-vin13_t:2106_6	adhippāyo. Pañcasu koṭṭhāsesu pacchimattayaṃ garubhaṇḍaṃ, purimadvayaṃ thāvaranti	2106	
PA_tika-vin13_t:2106_7	veditabbaṃ. Tathā katvā ca bhuñjatūti evaṃ parivattetvā tato ābhataṃ kappiyabhaṇḍaṃ	2106	
PA_tika-vin13_t:2106_8	paribhuñjatūti attho. Kathaṃ ñāyatīti ce? Vuttañhetaṃ parivāre-	2106	
PA_tika-vin13_t:2107	“Avissajjiyaṃ avebhaṅgiyaṃ, pañca vuttā mahesinā;	210	
PA_tika-vin13_t:2108	Vissajjentassa paribhuñjantassa anāpatti,	210	
PA_tika-vin13_t:2109	Pañhā mesā kusalehi cintitā”ti. ;	210	
PA_tika-vin13_t:2110_0	Ettha pana garubhaṇḍena garubhaṇḍañca thāvarañca thāvarena thāvarameva parivattanavidhiṃ	2110	
PA_tika-vin13_t:2110_1	sandhāya “vissajjantassa anāpattī”ti vuttaṃ. Puna tato nibbattañca catupaccayaṃ paribhuñjituṃ	2110	
PA_tika-vin13_t:2110_2	labbhatīti dīpetuṃ “paribhuñjantassa anāpattī”ti vuttaṃ. Ayaṃ imissā gāthāya adhippāyo.	2110	
PA_tika-vin13_t:2110_3	Sesanti ārāmādi abhājiyanti attho. Avebhaṅgiyavinicchayo.	2110	
PA_tika-vin13_t:2111	Avebhaṅgiyaniddesavaṇṇanā niṭṭhitā.	211	
PA_tika-vin13_t:2112	41. Pakiṇṇakaniddesavaṇṇanā	211	
PA_tika-vin13_t:2113_0	335-6. Sadvārabandhane ṭhāne…pe… sayanto dukkaṭaṃ phuseti evarūpe ṭhāne divā sayantenāti	2113	
PA_tika-vin13_t:2113_1	sambandho. Sadvārabandhane pana ṭhāne yena kenaci parikkhitte abbhokāsepi rukkhamūlepi	2113	
PA_tika-vin13_t:2113_2	antamaso iminā lakkhaṇena yutte ākāsaṅgaṇepi sayantena dvāraṃ bandhitabbameva. Viññumhi	2113	
PA_tika-vin13_t:2113_3	puriseti bhikkhumhi vā sāmaṇere vā antamaso upāsakaārāmikesupi aññatarasmiṃ satīti	2113	
PA_tika-vin13_t:2113_4	attho. “Esa jaggissatī”ti ābhogo cāpi kappatīti kevalaṃ bhikkhuniṃ vā mātugāmaṃ vā	2113	
PA_tika-vin13_t:2113_5	āpucchituṃ na vaṭṭati. Savaseti attano vase, abahusādhāraṇaṭṭhāneti attho. Taṃ vinākāranti	2113	
PA_tika-vin13_t:2113_6	taṃ pubbe vuttappakāraṃ dvārathakanaābhogakaraṇasaṅkhātaṃ ākāraṃ vināti attho. Acittakāpattikiriyāyaṃ saṅkhepo.	2113	
PA_tika-vin13_t:2114	337. Ratanānīti muttādidasavidharatanāni. Dhaññanti sattavidhaṃ dhaññaṃ.	211	
PA_tika-vin13_t:2115_0	338. Sitthatelodatelehīti ettha pana yo madhusitthakatelena vā udakamissakatelena	2115	
PA_tika-vin13_t:2115_1	vā aññena kenaci vikārena vā kese osaṇṭheti, dantamayādīsu yena kenaci phaṇena vā	2115	
PA_tika-vin13_t:2115_2	kocchena vā hatthena vā phaṇakiccaṃ karonto aṅgulīhi vā osaṇṭheti, tassa dukkaṭaṃ hotīti attho.	2115	
PA_tika-vin13_t:2116_0	339. Nekapāvuraṇāti na ekapāvuraṇā. Tuvaṭṭayunti nipajjeyyuṃ. Kiṃ vuttaṃ hoti? Yadi	2116	
PA_tika-vin13_t:2116_1	ekapāvuraṇā vā ekattharaṇā vā ekamañce vā tuvaṭṭeyyuṃ, na vaṭṭati, dukkaṭaṃ hotīti	2116	
PA_tika-vin13_t:2116_2	vuttaṃ hoti. Ekamhi vā bhājane na bhuñjeyyunti sambandho.	2116	
PA_tika-vin13_t:2117	340. Caturaṅgulato ūnaṃ dantakaṭṭhaṃ na khādeyyāti sambandho. Adhikaṭṭhaṅgulanti aṭṭhaṅgulato adhikaṃ. Tathāti na khādeyyāti attho. Akallako lasuṇaṃ na khādeyya.	211	
PA_tika-vin13_t:2118_0	341. Hīnehi vā ukkaṭṭhehi vā jātiādīhi eva ukkaṭṭhaṃ vā hīnaṃ vā “caṇḍālosī”tiādinā	2118	
PA_tika-vin13_t:2118_1	nayena ujuṃ vā “santi vā idhekacce caṇḍālā, venā, nesādā”tiādinā nayena aññāpadesena	2118	
PA_tika-vin13_t:2118_2	vā upasampannaṃ vā anupasampannaṃ vā akkosādhippāyaṃ vinā kevalaṃ davādhippāyena	2118	
PA_tika-vin13_t:2118_3	vade, dubbhāsitanti attho.	2118	
PA_tika-vin13_t:2119_0	342. Nakhe vā kese vā nāsalome vā dīghe na dhārayeti sambandho. “Anujānāmi, bhikkhave,	2119	
PA_tika-vin13_t:2119_1	maṃsappamāṇena nakhe chinditu”nti ca “anujānāmi, bhikkhave, dumāsikaṃ vā duvaṅgulaṃ	2119	
PA_tika-vin13_t:2119_2	vā”ti ca vuttaṃ. Na labbhaṃ vīsatimaṭṭhanti ettha ekanakhampi maṭṭhaṃ kātuṃ na vaṭṭati	2119	
PA_tika-vin13_t:2119_3	eva. “Na bhikkhave vīsatimaṭṭhaṃ kārāpetabbaṃ. Yo kārāpeyya, āpatti dukkaṭassa. Anujānāmi,	2119	
PA_tika-vin13_t:2119_4	bhikkhave, malamattaṃ apakaḍḍhitu”nti hi vuttaṃ. Tasmā nakhato malamattaṃ apakaḍḍhituṃ	2119	
PA_tika-vin13_t:2119_5	vaṭṭati. Sambādhe lomahāraṇanti ettha sambādho nāma ubho upakacchakā muttakaraṇañca.	2119	
PA_tika-vin13_t:2119_6	“Anujānāmi, bhikkhave, ābādhapaccayā sambādhe lomaṃ saṃharāpetu”nti hi vuttaṃ.	2119	
PA_tika-vin13_t:2120_0	343. Yathāvuḍḍhanti vuḍḍhapaṭipāṭiyā laddhabbaṃ. Na bādheyyāti na vāreyya. Saṅghuddiṭṭhaṃvāti	2120	
PA_tika-vin13_t:2120_1	upāsakādīhi yathāvuḍḍhaṃ “ayyā paribhuñjantū”ti nissajjitvāva dinnaṃ senāsanādi.	2120	
PA_tika-vin13_t:2120_2	“Na bhikkhave uddissakatampi yathāvuḍḍhaṃ paṭibāhitabbaṃ. Yo paṭibāheyya, āpatti	2120	
PA_tika-vin13_t:2120_3	dukkaṭassā”ti hi vuttaṃ. Adhotapādehi vā allapādehi vā nakkameti sambandho. Sudhotapādakaṃ	2120	
PA_tika-vin13_t:2120_4	vāpīti dhotapādeheva akkamitabbaṭṭhānaṃ. Tathevāti nakkameyya saupāhanoti attho.	2120	
PA_tika-vin13_t:2120_5	“Na bhikkhave adhotehi pādehi, allehi pādehi, saupāhanena senāsanaṃ akkamitabbaṃ.	2120	
PA_tika-vin13_t:2120_6	Yo akkameyya, āpatti dukkaṭassā”ti, hi vuttaṃ. “Anujānāmi, bhikkhave, paccattharitvā	2120	
PA_tika-vin13_t:2120_7	nipajjitu”nti vuttattā paribhaṇḍakataṃ bhūmiṃ vā bhūmattharaṇasenāsanaṃ vā saṅghikaṃ	2120	
PA_tika-vin13_t:2120_8	mañcapīṭhaṃ vā attano santakena paccattharaṇena paccattharitvāva nipajjitabbaṃ.	2120	
PA_tika-vin13_t:2121_0	344. Saṅghāṭiyā na pallattheti adhiṭṭhitacīvarena vihāre vā antaraghare vā pallatthikā	2121	
PA_tika-vin13_t:2121_1	na kātabbāti attho. Parikammakataṃ bhittiādiṃ na apassaye. “Na bhikkhave parikammakatā	2121	
PA_tika-vin13_t:2121_2	bhitti apassetabbā. Yo apasseyya, āpatti dukkaṭassā”ti hi vuttaṃ. Tasmā setabhitti	2121	
PA_tika-vin13_t:2121_3	vā cittakammakatā vā bhitti na apassayitabbā. Na kevalaṃ bhittiyeva, parikammakatā	2121	
PA_tika-vin13_t:2121_4	dvārakavāṭavātapānatthambhādayopi na apassayitabbā. Etthapi lomagaṇanāya eva āpattiyo	2121	
PA_tika-vin13_t:2121_5	veditabbā. Sante udake no na ācameti no na ācametuṃ, udakasuddhiṃ akātuṃ na vaṭṭatīti	2121	
PA_tika-vin13_t:2121_6	attho. Santeti vacanena asante anāpattīti dīpeti.	2121	
PA_tika-vin13_t:2122_0	345. Akappiyasamādāneti bhikkhuṃ vā sāmaṇerādike sesasahadhammike vā akappiye niyojentassa	2122	
PA_tika-vin13_t:2122_1	dukkaṭameva. “Na, bhikkhave, pabbajitena akappiye samādapetabbaṃ. Yo samādapeyya,	2122	
PA_tika-vin13_t:2122_2	āpatti dukkaṭassā”ti hi vuttaṃ. Sabhāgāya āpattiyā desanāyāti attho. Vatthusabhāgatā	2122	
PA_tika-vin13_t:2122_3	idha adhippetā, na āpattisabhāgatā. “Na bhikkhave sabhāgā āpatti desetabbā. Yo deseyya,	2122	
PA_tika-vin13_t:2122_4	āpatti dukkaṭassā”ti ca “na bhikkhave sabhāgā āpatti paṭiggahetabbā. Yo paṭiggaṇheyya,	2122	
PA_tika-vin13_t:2122_5	āpatti dukkaṭassā”ti ca vuttaṃ. Vatthusabhāgaṃ āpattiṃ āvi kātumpi na vaṭṭati, tena	2122	
PA_tika-vin13_t:2122_6	vuttaṃ “āvikamme ca dukkaṭa”nti. “Ahaṃ, āvuso, itthannāmaṃ āpattiṃ āpajjiṃ, taṃ ito	2122	
PA_tika-vin13_t:2122_7	vuṭṭhahitvā paṭikarissāmī”ti aññassa vacanaṃ āvikammaṃnāma.	2122	
PA_tika-vin13_t:2123	346. Itarassa tūti asuddhacittassa.	212	
PA_tika-vin13_t:2124	347. Porisanti purisappamāṇaṃ abhiruhituṃ vaṭṭatīti attho. “Anujānāmi, bhikkhave, sati karaṇīye porisaṃ rukkhaṃ abhiruhituṃ, āpadāsu yāvadattha”nti hi vuttaṃ.	212	
PA_tika-vin13_t:2125_0	348. Parissāvanaṃ vinā aḍḍhayojanaṃ gacchantassa dukkaṭanti sambandho. “Addhānagamanasamayo	2125	
PA_tika-vin13_t:2125_1	nāma aḍḍhayojanaṃ gacchissāmīti bhuñjitabba”nti vuttaṃ, tasmā aḍḍhayojanameva antimaṃ	2125	
PA_tika-vin13_t:2125_2	addhānanti veditabbaṃ. Bhikkhuniyā ca mātugāmena ca saṃvidhānasikkhāpade “ekaddhānamaggaṃ	2125	
PA_tika-vin13_t:2125_3	paṭipajjeyya, antamaso gāmantarampī”ti evaṃ visesetvā vuttattā “kukkuṭasampāte gāme	2125	
PA_tika-vin13_t:2125_4	gāmantare gāmantare āpatti pācittiyassā”ti vuttaṃ, na addhānalakkhaṇena. Yadi gāmantaraparicchedena	2125	
PA_tika-vin13_t:2125_5	addhānaṃ vuccati, gaṇabhojanasikkhāpadepi “addhānagamanasamayo nāma gāmantarampi	2125	
PA_tika-vin13_t:2125_6	gacchissāmīti bhuñjitabba”nti vadeyya, na ca vuttaṃ. Tasmā “na bhikkhave aparissāvanakena	2125	
PA_tika-vin13_t:2125_7	addhāno paṭipajjitabbo. Yo paṭipajjeyya, āpatti dukkaṭassa. Sace na hoti parissāvanaṃ	2125	
PA_tika-vin13_t:2125_8	vā dhammakaraṇo vā, saṅghāṭikaṇṇopi adhiṭṭhātabbo iminā parissāvetvā pivissāmī”ti	2125	
PA_tika-vin13_t:2125_9	vuttaṭṭhānepi aḍḍhayojanavaseneva addhānaparicchedo veditabbo. Abhayagirivāsīnaṃ	2125	
PA_tika-vin13_t:2125_10	pana “dvigāvutavasena addhānaparicchedo”ti pāḷiyaṃ eva atthi. Yācamānassāti yācantassa.	21251	
PA_tika-vin13_t:2125_11	“Na ca bhikkhave addhānappaṭipannena bhikkhunā parissāvanaṃ yāciyamānena na dātabbaṃ.	21251	
PA_tika-vin13_t:2125_12	Yo na dadeyya, āpatti dukkaṭassā”ti hi vuttaṃ.	21251	
PA_tika-vin13_t:2126_0	349. Aññatra ābādhappaccayā kaṇṇanāsādike sesaṅge dukkaṭanti sambandho. Ābādhe sati	2126	
PA_tika-vin13_t:2126_1	aṅguliādīni chindituṃ vaṭṭati. Aṅgajātaṃ vā bījāni vā chindituṃ na vaṭṭati eva. Attaghātane	2126	
PA_tika-vin13_t:2126_2	ca dukkaṭanti sambandho. “Na ca bhikkhave attānaṃ ghātetabbaṃ. Yo ghāteyya, āpatti	2126	
PA_tika-vin13_t:2126_3	dukkaṭassā”ti hi vuttaṃ.	2126	
PA_tika-vin13_t:2127_0	350. “Na ca bhikkhave paṭibhānacittaṃ kārāpetabbaṃ itthirūpakaṃ purisarūpakaṃ. Yo	2127	
PA_tika-vin13_t:2127_1	kārāpeyya, āpatti dukkaṭassa. Anujānāmi, bhikkhave, mālākammaṃ latākammaṃ makaradantakaṃ	2127	
PA_tika-vin13_t:2127_2	pañcapaṭika”nti vuttattā “cittapotthakarūpāni, na kare na ca kāraye”ti vuttaṃ. Bhuñjantanti	2127	
PA_tika-vin13_t:2127_3	vippakatabhojanaṃ. “Na bhikkhave vippakatabhojano bhikkhu vuṭṭhāpetabbo. Yo vuṭṭhāpeyya,	2127	
PA_tika-vin13_t:2127_4	āpatti dukkaṭassā”ti hi vuttaṃ.	2127	
PA_tika-vin13_t:2128_0	351. Yānānīti vayhaṃ ratho sakaṭaṃ sandamānikādīni gilānassa abhiruhituṃ kappanti,	2128	
PA_tika-vin13_t:2128_1	siviko ca kappati. Evaṃ sabbattha. “Anujānāmi, bhikkhave, gilānassa yānaṃ, purisayuttaṃ	2128	
PA_tika-vin13_t:2128_2	hatthavaṭṭakaṃ, sivikaṃ pāṭaṅki”nti hi vuttaṃ.	2128	
PA_tika-vin13_t:2129_0	352. Davanti keḷiṃ. “Na bhikkhave buddhaṃ vā dhammaṃ vā saṅghaṃ vā ārabbha davo kātabbo.	2129	
PA_tika-vin13_t:2129_1	Yo kareyya, āpatti dukkaṭassā”ti hi vuttaṃ. Tasmā “kiṃ buddho silakabuddho, udāhu	2129	
PA_tika-vin13_t:2129_2	paṭibuddho”ti vā “kiṃ dhammo godhammo ajadhammo”ti vā “kiṃ saṅgho ajasaṅgho migasaṅgho”ti	2129	
PA_tika-vin13_t:2129_3	vā evamādinā nayena yo davaṃ karoti, tassa dukkaṭanti veditabbaṃ. “Tumhākaṃ cīvaraṃ	2129	
PA_tika-vin13_t:2129_4	dassāma, pattaṃ dassāmā”tiādinā nayena sāmaṇeraṃ vā upasampannaṃ vā aññassa antamaso	2129	
PA_tika-vin13_t:2129_5	dussīlassāpi parisabhūtaṃ attano upaṭṭhākakaraṇatthaṃ upalāḷane dukkaṭanti attho.	2129	
PA_tika-vin13_t:2129_6	“Na bhikkhave aññassa parisā apalāḷetabbā. Yo apalāḷeyya, āpatti dukkaṭassā”ti hi vuttaṃ.	2129	
PA_tika-vin13_t:2130_0	353. Kāyaṃ vā ūruṃ vā nimittaṃ vā vivaritvā bhikkhunīnaṃ na dassayeti sambandho.	2130	
PA_tika-vin13_t:2130_1	Kaddamudakādinā tā bhikkhuniyo na siñceyyāti attho. Na kevalaṃ kaddamudakādikeneva,	2130	
PA_tika-vin13_t:2130_2	vippasannaudakarajanakaddamādīsupi yena kenaci osiñcantassa dukkaṭameva.	2130	
PA_tika-vin13_t:2131_0	354. Bālanti ettha bālo nāma yo ovādaṃ gahetvā pātimokkhuddesakassa ārocetvā pāṭipade	2131	
PA_tika-vin13_t:2131_1	paccāharitabbanti na jānāti. Gilāno nāma yo ovādaṃ gahetvā uposathaggaṃ gantvā ārocetuñca	2131	
PA_tika-vin13_t:2131_2	paccāharituñca na sakkoti. Gamiyo nāma yo paṭidesaṃ gantukāmo.	2131	
PA_tika-vin13_t:2132_0	“Na bhikkhave ovādo na gahetabbo. Yo na gaṇheyya, āpatti dukkaṭassā”ti ca “anujānāmi,	2132	
PA_tika-vin13_t:2132_1	bhikkhave, ṭhapetvā bālaṃ, ṭhapetvā gilānaṃ, ṭhapetvā gamikaṃ, avasesehi ovādaṃ gahetu”nti	2132	
PA_tika-vin13_t:2132_2	ca “na bhikkhave ovādo na paccāharitabbo. Yo na paccāhareyya, āpatti dukkaṭassā”ti	2132	
PA_tika-vin13_t:2132_3	ca vuttattā bhikkhunīhi terasiyaṃ vā cātuddasiyaṃ vā āgantvā “ayaṃ uposatho cātuddaso”ti	2132	
PA_tika-vin13_t:2132_4	vā “pannaraso”ti vā “kadā ayya uposatho”ti vā pucchite “cātuddaso”ti vā “pannaraso”ti	2132	
PA_tika-vin13_t:2132_5	vā “sve bhagini uposatho”ti vā ācikkhitabbaṃ. Tāhi bhikkhunīhi uposathadivase āgantvā	2132	
PA_tika-vin13_t:2132_6	“bhikkhunisaṅgho ayya bhikkhusaṅghassa pāde vandati, ovādūpasaṅkamanañca yācati,	2132	
PA_tika-vin13_t:2132_7	labhatu kira ayya bhikkhunisaṅgho ovādūpasaṅkamana”nti evaṃ yācitabbaṃ, taṃ vacanaṃ	2132	
PA_tika-vin13_t:2132_8	paṭiggahetvā uposathagge pātimokkhuddesakassa “bhikkhunisaṅgho, bhante, bhikkhusaṅghassa	2132	
PA_tika-vin13_t:2132_9	pāde vandati, ovādūpasaṅkamanañca yācati, labhatu kira, bhante, bhikkhunisaṅgho ovādūpasaṅkamana”nti	2132	
PA_tika-vin13_t:2132_10	ācikkhitabbaṃ. Pātimokkhuddesakenāpi sace tattha bhikkhunovādako atthi, “itthannāmo	21321	
PA_tika-vin13_t:2132_11	bhikkhu bhikkhunovādako sammato, taṃ bhikkhunisaṅgho upasaṅkamatū”ti vattabbaṃ. Sace	21321	
PA_tika-vin13_t:2132_12	natthi, “ko āyasmā ussahati bhikkhuniyo ovaditu”nti pucchitvā sace atthi aṭṭhahaṅgehi	21321	
PA_tika-vin13_t:2132_13	samannāgato bhikkhu, taṃ tattheva sammannitvā vuttanayeneva ovādappaṭiggāhakassa	21321	
PA_tika-vin13_t:2132_14	ārocetabbaṃ. Yadi natthi koci bhikkhu bhikkhunovādako sammato, “pāsādikena bhikkhunisaṅgho	21321	
PA_tika-vin13_t:2132_15	sampādetū”ti vattabbaṃ. Tena bhikkhunā “sādhū”ti sampaṭicchitvā pāṭipade bhikkhunīnaṃ	21321	
PA_tika-vin13_t:2132_16	“natthi koci bhikkhu bhikkhunovādako sammato, pāsādikena bhikkhunisaṅgho sampādetū”ti	21321	
PA_tika-vin13_t:2132_17	vattabbaṃ. Tāhipi “sādhu ayyā”ti sampaṭicchitabbaṃ. Iminā nayena gaṇapuggalesupi	21321	
PA_tika-vin13_t:2132_18	vacanabhedo veditabbo.	21321	
PA_tika-vin13_t:2133	355. Lokāyataṃ nāma vitaṇḍasatthaṃ. “Na bhikkhave āsittakūpadhāne bhuñjitabbaṃ. Yo bhuñjeyya, āpatti dukkaṭassā”ti vuttattā “peḷāyapi na bhuñjeyyā”ti vuttaṃ.	213	
PA_tika-vin13_t:2134_0	356. Gihipārutaṃ na pārupeyya, gihinivāsanaṃ na nivāseyyāti attho. “Na bhikkhave	2134	
PA_tika-vin13_t:2134_1	gihinivatthaṃ nivāsetabbaṃ hatthisoṇḍakaṃ macchavāḷakaṃ catukaṇṇakaṃ tālavaṇṭakaṃ	2134	
PA_tika-vin13_t:2134_2	satavalikaṃ. Yo nivāseyya, āpatti dukkaṭassā”ti hi vuttaṃ. Parimaṇḍalato aññathā	2134	
PA_tika-vin13_t:2134_3	pārupanaṃ, sabbametaṃ gihipārutaṃ nāma. Taṃ pana na pārupetabbanti attho. Saṃvelliyanti	2134	
PA_tika-vin13_t:2134_4	ettha kacchaṃ bandhitvā na nivāseyyāti attho. Dāyanti araññaṃ. Nālimpayeyyāti sambandho.	2134	
PA_tika-vin13_t:2135_0	357. Vaḍḍhiñca na payojaye, noñātake nappavārite na yāceti attho. Aññassāti ettha	2135	
PA_tika-vin13_t:2135_1	“tumhe paribhuñjathā”ti niyametvā dinnaṃ sahadhammikānampi dātuṃ na vaṭṭati. Aggaṃ	2135	
PA_tika-vin13_t:2135_2	gahetvā vā katipāhaṃ bhutvā vā puna dadeyyāti attho.	2135	
PA_tika-vin13_t:2136_0	358. Uddissa yācaneti ettha “amhākaṃ vihāre itthannāmena idañcidañca kata”nti vā	2136	
PA_tika-vin13_t:2136_1	“karissantī”ti vā evaṃ uddissa rakkhaṃ yācaneti attho. Ñatvāñatvā vāti evaṃ “amhehi	2136	
PA_tika-vin13_t:2136_2	yāciyamānā imesaṃ daṇḍessantī”ti tesaṃ daṇḍinaṃ ñatvā vā añatvā vāti attho. Tehi	2136	
PA_tika-vin13_t:2136_3	pana daṇḍite so daṇḍo uddissa yācantānaṃ gīvāva bhaṇḍadeyyaṃ hoti evāti attho. “Iminā	2136	
PA_tika-vin13_t:2136_4	ca iminā ca idañca idañca kataṃ, ettakaṃ daṇḍaṃ gaṇhathā”ti sayaṃ daṇḍāpane pana	2136	
PA_tika-vin13_t:2136_5	assa daṇḍassa agghabhedena pārājikathullaccayadukkaṭā ñeyyāti attho.	2136	
PA_tika-vin13_t:2137	359. Anatthāya assa corassa bhāsiteti sambandho. Rājarājamahāmattādīhi tassa corassa daṇḍaṃ gaṇhante assa bhikkhussa tattakaṃ gīvāti attho.	213	
PA_tika-vin13_t:2138_0	360. Vighāsaṃ vā uccāraṃ vā saṅkāraṃ vā muttaṃ vā pākārakuṭṭānaṃ bahi chaḍḍeyya,	2138	
PA_tika-vin13_t:2138_1	dukkaṭanti attho. Vaḷañje nāvalokiyāti imināva avaḷañjanakāle nāvaloketvā chaḍḍetuṃ	2138	
PA_tika-vin13_t:2138_2	vaṭṭatīti dīpeti. Na kevalaṃ tattheva, atha kho harite vāpi vīhādināḷikerādiropime	2138	
PA_tika-vin13_t:2138_3	chaḍḍentassa dukkaṭamevāti attho.	2138	
PA_tika-vin13_t:2139	361. “Upahāraṃ karomā”ti vutteti pucchiteti adhippāyo.	213	
PA_tika-vin13_t:2140	362. Kīḷatthaṃ kataṃ rājāgāraṃ vā pokkharaṇiṃ vā uyyānaṃ vā cittāgāraṃ vā ārāmaṃ vā daṭṭhuṃ gacchato pade pade dukkaṭanti attho.	214	
PA_tika-vin13_t:2141	363. Āsanena nave na paṭibāheyya, uṇhe cīvaraṃ na nidaheyya. Gurunāti ācariyādinā paṇāmito khamāpeyyāti sambandho.	214	
PA_tika-vin13_t:2142	364. Āpattīhi ca sattahīti sattahi āpattīhi bhikkhuṃ parammukhā akkosanena ca “assaddho appasanno bījabhojī”tiādinā aññeneva vā akkosanena ca dukkaṭanti adhippāyo.	214	
PA_tika-vin13_t:2143_0	365. Saddhādeyyaṃ cīvaraṃ vā piṇḍapātaṃ vāti attho. “Na bhikkhave saddhādeyyaṃ vinipātetabbaṃ.	2143	
PA_tika-vin13_t:2143_1	Yo vinipāteyya, āpatti dukkaṭassā”ti hi vuttaṃ. “Anujānāmi, bhikkhave, mātāpitūnaṃ	2143	
PA_tika-vin13_t:2143_2	dātu”nti vuttattā “labbhaṃ pitūna”nti vuttaṃ.	2143	
PA_tika-vin13_t:2144_0	366. Vassaṃvuttho aññatrāti sambandho, aññasmiṃ vihāreti attho. Aññatoti aññavihārato.	2144	
PA_tika-vin13_t:2144_1	“Na bhikkhave aññatra vassaṃvutthena aññatra cīvarabhāgo sāditabbo. Yo sādiyeyya,	2144	
PA_tika-vin13_t:2144_2	āpatti dukkaṭassā”ti hi vuttaṃ. Tesanti tasmiṃ vihāre taṃ cīvaraṃ bhājetvā gaṇhituṃ	2144	
PA_tika-vin13_t:2144_3	yuttānaṃ bhikkhūnaṃ dhuranikkhepato hoti bhaṇḍagghena kāriyoti attho.	2144	
PA_tika-vin13_t:2145_0	367. Saha antarena uttaroti santaruttaro, gāmaṃ na paviseyyāti attho. “Na bhikkhave	2145	
PA_tika-vin13_t:2145_1	santaruttarena gāmo pavisitabbo. Yo paviseyya, āpatti dukkaṭassā”ti hi vuttaṃ. Kallo	2145	
PA_tika-vin13_t:2145_2	vāti agilāno. Saupāhano gāmaṃ na paviseyyāti sambandho. “Na bhikkhave cāmaribījanī	2145	
PA_tika-vin13_t:2145_3	dhāretabbā. Yo dhāreyya, āpatti dukkaṭassā”ti, “anujānāmi, bhikkhave, tisso bījaniyo	2145	
PA_tika-vin13_t:2145_4	vākamayaṃ usīramayaṃ morapiñchamaya”nti ca vuttattā “na dhāreyya cāmarīmakasabījani”nti	2145	
PA_tika-vin13_t:2145_5	vuttaṃ. Makasabījanī pana dantavisāṇadārudaṇḍakāpi vaṭṭati.	2145	
PA_tika-vin13_t:2146_0	368. Ārāmato bahīti sambandho. “Na bhikkhave chattaṃ dhāretabbaṃ. Yo dhāreyya, āpatti	2146	
PA_tika-vin13_t:2146_1	dukkaṭassā”ti, “anujānāmi, bhikkhave, gilānassa chatta”nti ca vuttattā agilāno ārāmato	2146	
PA_tika-vin13_t:2146_2	bahi na labhati, cīvaraguttiyādiatthāya agilānopi labhatīti attho.	2146	
PA_tika-vin13_t:2147_0	369. Gāheyya nubhatokājanti na gāheyya ubhatokājaṃ. Ekantarikakājakanti ekatokājañca	2147	
PA_tika-vin13_t:2147_1	antarakājañca. Sīsabhāro ca khandhabhāro ca kaṭibhāro ca sīsakkhandhakaṭibhārā. “Na	2147	
PA_tika-vin13_t:2147_2	bhikkhave ubhatokājaṃ haritabbaṃ. Yo hareyya, āpatti dukkaṭassā”ti, “anujānāmi, bhikkhave,	2147	
PA_tika-vin13_t:2147_3	ekatokājaṃ antarakājaṃ sīsabhāraṃ khandhabhāraṃ kaṭibhāraṃ olambaka”nti ca vuttattā	2147	
PA_tika-vin13_t:2147_4	ubhatokājameva na vaṭṭati, sesāni vaṭṭantīti veditabbā.	2147	
PA_tika-vin13_t:2148	370. Anokāsakatanti yo paṭhamameva “karohi me āvuso okāsaṃ, ahaṃ taṃ vattukāmo”ti evaṃ akatokāsaṃ āpattiyā codeyya, tassa dukkaṭaṃ hotīti attho. Tathāti dukkaṭamevāti attho.	214	
PA_tika-vin13_t:2149	371. Pakataṅgulena, na sugataṅgulenāti attho.	214	
PA_tika-vin13_t:2150_0	372. Mūgabbatādiṃ titthiyabbataṃ yadi gaṇheyya, dukkaṭanti attho. Ādi-saddena govatakukkuravatādayo	2150	
PA_tika-vin13_t:2150_1	saṅgahitā. Tathāti nhāpitapubbako khurabhaṇḍaṃ yadi parihareyya, dukkaṭamevāti attho.	2150	
PA_tika-vin13_t:2151_0	373. Yaṃ kiñcīti nhāpitatuṇṇakārakammādi yaṃ kiñci hatthakammanti attho. Tadanusāratoti	2151	
PA_tika-vin13_t:2151_1	hatthakammayācanānusāratoti attho. Sace evaṃ yācato hatthakammamūlameva deti, taṃ	2151	
PA_tika-vin13_t:2151_2	aññassa dāpetvā kāretuṃ vaṭṭatīti attho. Nikkammaṃ pana hatthakammavasena ayācitvāpi	2151	
PA_tika-vin13_t:2151_3	“ehi imaṃ karohī”ti kāretuṃ kappatīti attho. Yaṃ kiñciparasantakanti yaṃ kiñci dārutiṇādikaṃ	2151	
PA_tika-vin13_t:2151_4	aparasantakaṃ apariggahitaṃ āharāpetuṃ kappatīti adhippāyo.	2151	
PA_tika-vin13_t:2152_0	374. Gihīnanti gihīnaṃ santakaṃ. Gopaketi rakkhake. Yattakaṃ deti, tattakaṃ gahetuṃ	2152	
PA_tika-vin13_t:2152_1	kappatīti attho. Yathāparicchedanti “divase divase ettakaṃ ucchunāḷikeraṃ ambapakkaṃ	2152	
PA_tika-vin13_t:2152_2	tumhe khādathā”ti paricchinditvā dinnameva tesu dentesu labbhatīti attho.	2152	
PA_tika-vin13_t:2153_0	375. Dvihāpajjeyyāti dvīhi āpajjeyya. Katamehi dvīhīti ce, te dassetuṃ “kāyavācāhī”ti	2153	
PA_tika-vin13_t:2153_1	vuttaṃ, “dvīhākārehi āpattiṃ āpajjati, kāyena āpajjati, vācāya āpajjatī”ti hi vuttaṃ.	2153	
PA_tika-vin13_t:2153_2	Kāyavācāhi āpattiṃ āpajjanto ca chahi ākārehi āpattiṃ āpajjati, tāni dassetuṃ “alajjiñāṇakukkuccapakatattā”tiādimāha.	2153	
PA_tika-vin13_t:2153_3	Ettha pana akappiyabhāvaṃ jānanto eva vītikkamaṃ karonto alajjitāya āpajjati nāma.	2153	
PA_tika-vin13_t:2153_4	Kappiyākappiyaṃ ajānitvā āpajjanto aññāṇatāya. Kappiyaṃ nu kho, no nu kho”ti saṃsaye	2153	
PA_tika-vin13_t:2153_5	uppanne tamabhivitaritvā vītikkamaṃ karonto kukkuccapakatattā āpajjati. Sahaseyyādiṃ	2153	
PA_tika-vin13_t:2153_6	āpajjanto satiplavā, satisammosāti attho. Acchamaṃsaṃ “sūkaramaṃsa”nti vā sūkaramaṃsaṃ	2153	
PA_tika-vin13_t:2153_7	“acchamaṃsa”nti vā khādanto akappiye kappiyasaññitāya ca kappiye akappiyasaññitāya	2153	
PA_tika-vin13_t:2153_8	ca āpajjatīti veditabbo.	2153	
PA_tika-vin13_t:2154_0	376. Alajjitāya vā aññāṇatāya vā āpattiṃ kāyavācāhi chādayeti attho. Eke vā ekasmiṃ	2154	
PA_tika-vin13_t:2154_1	vā. Liṅgeti liṅgaparivattanato. Evaṃ catudhā āpattivuṭṭhānaṃ hotīti attho. Tiṇavatthārakasamathaabbhānādīnaṃ	2154	
PA_tika-vin13_t:2154_2	vasena saṅghe āpatti vuṭṭhātīti veditabbaṃ nissajjanādīsu gaṇe. Ekassa santike vuṭṭhānaṃ	2154	
PA_tika-vin13_t:2154_3	pākaṭameva. “Yā āpattiyo bhikkhūnaṃ bhikkhunīhi asādhāraṇā, tāhi āpattīhi anāpattī”ti	2154	
PA_tika-vin13_t:2154_4	vacanato liṅgaparivattane āpattivuṭṭhānaṃ ñātabbaṃ.	2154	
PA_tika-vin13_t:2155_0	377. Paccayadvayeti cīvare ca piṇḍapāte ca. Na kevalañca ime eva, nimittakammampi	2155	
PA_tika-vin13_t:2155_1	na labbhateva, gāthābandhasukhatthaṃ pana na vuttaṃ. Tattha nimittakammaṃ nāma yaṃ	2155	
PA_tika-vin13_t:2155_2	kiñci paresaṃ paccayadānasaṃyojanakaṃ kāyavacīkammaṃ. Khādanīyaṃ gahetvā gacchante	2155	
PA_tika-vin13_t:2155_3	disvā “kiṃ khādanīyaṃ labhitthā”tiādinā nayena tassa pavatti veditabbā. Parikathā	2155	
PA_tika-vin13_t:2155_4	nāma yathā yathā taṃ labhati, tathā tathā parivattetvā kathanaṃ. “Etarahi bhikkhū	2155	
PA_tika-vin13_t:2155_5	piṇḍapātena kilamantī”tiādinā nayena tassa pavatti veditabbā. Obhāso nāma paccayappaṭisaṃyuttakathā.	2155	
PA_tika-vin13_t:2155_6	Viññatti pana pākaṭā eva. Tatiyeti senāsane. Senāsane pana nimittobhāsaparikathā	2155	
PA_tika-vin13_t:2155_7	vaṭṭanti, viññatti eva ekā na vaṭṭati. Tattha nimittakammaṃ nāma upāsake disvā senāsanatthaṃ	2155	
PA_tika-vin13_t:2155_8	bhūmiparikammakaraṇādi. Obhāso nāma “upāsakā, tumhe kuhiṃ vasathā”ti “pāsāde, bhante”ti	2155	
PA_tika-vin13_t:2155_9	vutte “kiṃ bhikkhūnaṃ pāsādo na vaṭṭatī”tiādikaṃ vacanaṃ. Parikathā nāma “bhikkhūnaṃ	2155	
PA_tika-vin13_t:2155_10	senāsanaṃ sambādha”nti vacanaṃ. Seseti gilānapaccaye.	21551	
PA_tika-vin13_t:2156_0	378. Na ruhatīti na hoti. Accaye dānanti accayadānaṃ. Pañcasu sahadhammikesu yena	2156	
PA_tika-vin13_t:2156_1	kenaci kālaṃ karontena “mamaccayena mayhaṃ parikkhāro upajjhāyassa hotu, ācariyassa	2156	
PA_tika-vin13_t:2156_2	hotu, aññassa vā kassaci hotū”ti vutte tesaṃ na hoti, tasmā vuttaṃ “na ruhatī”ti.	2156	
PA_tika-vin13_t:2156_3	Saṅghasseva ca taṃ hotīti yadi bhikkhusāmaṇerehi evaṃ vuttaṃ, tasmiṃ matepi bhikkhusaṅghasseva	2156	
PA_tika-vin13_t:2156_4	hoti, bhikkhunisikkhamānasāmaṇerīhi ce vuttaṃ, tasmiṃ mate bhikkhunisaṅghassa taṃ	2156	
PA_tika-vin13_t:2156_5	hotīti attho. Gihīnaṃ pana rūhatīti gihīnaṃ pana accayadānaṃ eva sabbesaṃ ruhatīti vuttaṃ hoti.	2156	
PA_tika-vin13_t:2157_0	379. Upassayeti bhikkhunivihāre. Dāyajjoti tassa parikkhārassa dāyajjo. Sesepīti	2157	
PA_tika-vin13_t:2157_1	sace bhikkhunisikkhamānasāmaṇeriyo bhikkhuvihāre kālaṃ karonti, tāsaṃ parikkhārānaṃ	2157	
PA_tika-vin13_t:2157_2	bhikkhusaṅghova dāyajjoti attho.	2157	
PA_tika-vin13_t:2158_0	380. Purimassevāti ettha “imaṃ parikkhāraṃ netvā asukassa dehī”ti dinnaṃ purimasseva	2158	
PA_tika-vin13_t:2158_1	hotīti attho. “Asukassa dammī”ti dinnaṃ pana pacchimasseva hoti pariccajitvā dinnattā.	2158	
PA_tika-vin13_t:2158_2	Imaṃ vidhiṃ ñatvāva vissāsaggāhaṃ vā gaṇheyya, matakacīvaraṃ vā adhiṭṭheti sambandho.	2158	
PA_tika-vin13_t:2158_3	Matakacīvaraadhiṭṭhānaṃ nāma ghaṇṭiṃ paharitvā kālaṃ ghosetvā thokaṃ āgametvā sace	2158	
PA_tika-vin13_t:2158_4	bhikkhū āgacchanti, tehi saddhiṃ bhājetabbāni, no ce āgacchanti, “mayhimāni cīvarāni	2158	
PA_tika-vin13_t:2158_5	pāpuṇantī”ti adhiṭṭhātabbāni. Evaṃ adhiṭṭhite sabbāni tasseva honti, ṭhitikā pana	2158	
PA_tika-vin13_t:2158_6	na tiṭṭhati. Sace ekekaṃ uddharitvā “ayaṃ paṭhamabhāgo mayhaṃ pāpuṇāti, ayaṃ dutiyabhāgo”ti	2158	
PA_tika-vin13_t:2158_7	evaṃ gaṇhāti, gahitāni ca sugahitāni honti, ṭhitikā ca tiṭṭhati. Evaṃ pāpetvā gaṇhantenāpi	2158	
PA_tika-vin13_t:2158_8	adhiṭṭhitameva hoti.	2158	
PA_tika-vin13_t:2159_0	381. Lohabhaṇḍe paharaṇiṃ ṭhapetvā sabbaṃ kappati, dārubhaṇḍe ca dārujaṃ pattañca	2159	
PA_tika-vin13_t:2159_1	pādukañca, pallaṅkañca āsandiñca ṭhapetvā sabbaṃ kappati, mattikāmaye katakañca kumbhakārikañca	2159	
PA_tika-vin13_t:2159_2	ṭhapetvā sabbaṃ kappatīti attho. “Anujānāmi, bhikkhave, ṭhapetvā paharaṇiṃ sabbaṃ	2159	
PA_tika-vin13_t:2159_3	lohabhaṇḍaṃ, ṭhapetvā āsandiṃ pallaṅkaṃ dārupattaṃ dārupādukaṃ sabbaṃ dārubhaṇḍaṃ,	2159	
PA_tika-vin13_t:2159_4	ṭhapetvā katakañca kumbhakārikañca sabbaṃ mattikābhaṇḍa”nti hi vuttaṃ. Ettha katakanti	2159	
PA_tika-vin13_t:2159_5	padumakaṇṇikākārena katamallakanti adhippetaṃ. Dhaniyasseva sabbamattikāmayā kuṭi	2159	
PA_tika-vin13_t:2159_6	kumbhakārikanti. Pakiṇṇakavinicchayo.	2159	
PA_tika-vin13_t:2160	Pakiṇṇakaniddesavaṇṇanā niṭṭhitā.	216	
PA_tika-vin13_t:2161	42. Desanāniddesavaṇṇanā	216	
PA_tika-vin13_t:2162_0	382. Bhikkhubhāvassa yo cāgo, sā pārājikadesanāti attho. Vuttañhetaṃ “visuddhāpekkhoti	2162	
PA_tika-vin13_t:2162_1	gihi vā hotukāmo upāsako vā hotukāmo ārāmiko vā hotukāmo sāmaṇero vā hotukāmo”ti.	2162	
PA_tika-vin13_t:2162_2	Tasmā gihibhāvādikaṃyeva pārājikaṃ āpannassa visuddhi nāma, aññatarassa visuddhi	2162	
PA_tika-vin13_t:2162_3	eva natthi. “Chādeti jānamāpannaṃ, parivaseyya tāvatā”tiādinā nayena heṭṭhā vuttavidhiṃ	2162	
PA_tika-vin13_t:2162_4	sandhāya “yathāvuttena vuṭṭhāna”nti vuttaṃ.	2162	
PA_tika-vin13_t:2163	383. Idāni vattabbataṃ sandhāya “eva”nti vuttaṃ.	216	
PA_tika-vin13_t:2164	384. Paṭidesemīti ārocemi. Etāni ahaṃ etānāhaṃ.	216	
PA_tika-vin13_t:2165	386. (Ka) yaṃ saṅgho gilānassa ticīvarena vippavāsasammutiṃ deti, taṃ aññatrāti attho.	216	
PA_tika-vin13_t:2166	(Kha) akālacīvaraṃ nāma “anatthate kathine ekādasamāse uppannaṃ, atthate kathine sattamāse uppannaṃ, kālepi ādissa dinnaṃ, etaṃ akālacīvaraṃ nāmā”ti.	216	
PA_tika-vin13_t:2167_0	(Ga) purāṇacīvaraṃ nāma “sakiṃ nivatthampi sakiṃ pārutampī”ti vuttaṃ. Aññātikā nāma	2167	
PA_tika-vin13_t:2167_1	mātito vā pitito vā yāva sattamā kulaparivaṭṭā asambandhā. Nisīdanapaccattharaṇadhovāpane dukkaṭaṃ.	2167	
PA_tika-vin13_t:2168	(Gha) aññatra pārivattakāti ettha harītakīkhaṇḍampi vaṭṭati. Cīvaraṃ nāma idha vikappanūpagapacchimato paṭṭhāya adhippetaṃ.	216	
PA_tika-vin13_t:2169	(Ṅa) aññatra samayāti ettha “acchinnacīvaro vā hoti bhikkhu naṭṭhacīvaro vā”ti evaṃ vuttaṃ samayanti attho.	216	
PA_tika-vin13_t:2170_0	(Ca) “santaruttaraparamaṃ tena bhikkhunā tato cīvaraṃ sāditabba”nti vuttattā “tatuttarī”ti	2170	
PA_tika-vin13_t:2170_1	vuttaṃ. Ettha pana “sace tīṇi naṭṭhāni honti, dve sāditabbāni. Dve naṭṭhāni, ekaṃ	2170	
PA_tika-vin13_t:2170_2	sāditabbaṃ, ekaṃ naṭṭhaṃ, na kiñci sāditabba”nti vuttaṃ.	2170	
PA_tika-vin13_t:2171_0	(Cha-ja) “kīdisena te, bhante, cīvarena attho, kīdisaṃ te cīvaraṃ cetāpemī”ti evaṃ	2171	
PA_tika-vin13_t:2171_1	appavāritoti attho. Vikappanti visiṭṭhakappaṃ adhikavidhānaṃ āpannaṃ. Idha purimaṃ	2171	
PA_tika-vin13_t:2171_2	ekassa, dutiyaṃ bahūnaṃ vasena vuttaṃ, ettakaṃ nānattaṃ.	2171	
PA_tika-vin13_t:2172_0	(Jha) atirekatikkhattunti ettha kenaci yaṃ kiñci akappiyavatthuṃ ānetvā “idaṃ kho	2172	
PA_tika-vin13_t:2172_1	me, bhante, āyasmantaṃ uddissa cīvaracetāpannaṃ ābhataṃ, paṭiggaṇhatu āyasmā cīvaracetāpanna”nti	2172	
PA_tika-vin13_t:2172_2	vutte “na kho mayaṃ, āvuso, cīvaracetāpannaṃ paṭiggaṇhāma, cīvarañca kho mayaṃ paṭiggaṇhāma	2172	
PA_tika-vin13_t:2172_3	kālena kappiya”nti vattabbaṃ. Evaṃ vutte sace so “atthi koci kappiyakārako”ti vadati,	2172	
PA_tika-vin13_t:2172_4	cīvaratthikena ṭhapetvā pañca sahadhammike yo koci uddisitabbo “eso kho, āvuso, bhikkhūnaṃ	2172	
PA_tika-vin13_t:2172_5	veyyāvaccakaro”ti, ettakameva vattabbaṃ. Evaṃ vutte sace dāyako tassa hatthe akappiyavatthuṃ	2172	
PA_tika-vin13_t:2172_6	datvā “eso ayyassa cīvaraṃ cetāpetvā dassatī”ti vatvā gacchati, taṃ upasaṅkamitvā	2172	
PA_tika-vin13_t:2172_7	dvattikkhattuṃ codetabbo sāretabbo “attho me, āvuso, cīvarenā”ti, ettakameva vattabbaṃ,	2172	
PA_tika-vin13_t:2172_8	“dehi me cīvara”ntiādinā na vattabbaṃ. Evaṃ tikkhattuṃ codanāya taṃ cīvaraṃ labhati,	2172	
PA_tika-vin13_t:2172_9	iccetaṃ kusalaṃ. No ce labhati, chakkhattuparamaṃ tuṇhībhūtena ṭhātabbaṃ, na āsane	2172	
PA_tika-vin13_t:2172_10	nisīditabbaṃ, na āmisaṃ paṭiggahetabbaṃ, na dhammo bhāsitabbo. “Kiṃ kāraṇā āgatosī”ti	21721	
PA_tika-vin13_t:2172_11	vutte “jānāhi, āvuso”ti ettakameva vattabbaṃ. Sace nisajjādīni karoti, ṭhānaṃ bhañjati.	21721	
PA_tika-vin13_t:2172_12	Vattabhedadukkaṭañca āpajjatīti vadanti. Evaṃ pana appaṭipajjitvā atirekatikkhattuṃ	21721	
PA_tika-vin13_t:2172_13	codanāya atirekachakkhattuṃ ṭhānena sace nipphādeti, nissaggiyanti attho.	21721	
PA_tika-vin13_t:2173	(Ña) santhataṃ nāma santharitvā kataṃ hoti avāyimaṃ. Ekakosiyaṃsunāpi ce missetvā karoti, nissaggiyaṃ.	217	
PA_tika-vin13_t:2174	(Ṭa) suddhakāḷakānanti aññehi amissitānanti attho. “Kāḷakaṃ nāma dve kāḷakāni jātikāḷakaṃ vā rajanakāḷakaṃ vā”ti vuttaṃ.	217	
PA_tika-vin13_t:2175_0	(Ṭha) anādiyitvā…pe… tulanti ettha pana yattakehi eḷakalomehi kattukāmo hoti, tesu	2175	
PA_tika-vin13_t:2175_1	dve koṭṭhāsā kāḷakānaṃ, eko odātānaṃ, eko gocariyānaṃ ādātabboti vinicchayo. Ekassāpi	2175	
PA_tika-vin13_t:2175_2	kāḷakalomassa atirekabhāge sati nissaggiyameva.	2175	
PA_tika-vin13_t:2176	(Ḍa) ūnakachabbassānīti chabbassato orabhāge.	217	
PA_tika-vin13_t:2177_0	(Ḍha) nisīdanasanthataṃ pana kārāpentena purāṇasanthatassa ekapassato vaṭṭaṃ vā caturassaṃ	2177	
PA_tika-vin13_t:2177_1	vā chinditvā gahitaṭṭhānaṃ yathā vidatthimattaṃ hoti, evaṃ gahetvā ekadesaṃ vā santharitabbaṃ,	2177	
PA_tika-vin13_t:2177_2	vijaṭetvā vā santharitabbaṃ.	2177	
PA_tika-vin13_t:2178	(Ta) na kevalaṃ dhovāpane eva nissaggiyaṃ, rajanepi nissaggiyameva.	217	
PA_tika-vin13_t:2179	(Da) rūpiyapaṭiggahaṇasseva paṭikkhittattā paṭiggahitaparivattane dosaṃ apassantā katākatādivasena anekavidhaṃ jātarūpaparivattanaṃ karonti, taṃ sandhāya “nānappakāraka”nti vuttaṃ.	217	
PA_tika-vin13_t:2180_0	387-9. Āpattiṃ desetvā pacchā kattabbaṃ dassetuṃ “athā”ti vuttaṃ. Gihiṃ vadeti sace	2180	
PA_tika-vin13_t:2180_1	tattha āgacchati ārāmiko vā upāsako vā, taṃ vadeyyāti attho. Evaṃ vutto so “iminā	2180	
PA_tika-vin13_t:2180_2	kiṃ āharāmī”ti ce vadeyyāti attho. Avatvāmanti “imaṃ vā imaṃ vā āharā”ti avatvāti	2180	
PA_tika-vin13_t:2180_3	attho. Vadeti “kappiyaṃ ācikkhitabba”nti vacanato “pabbajitānaṃ sappi vā telaṃ vā	2180	
PA_tika-vin13_t:2180_4	madhu vā phāṇitaṃ vā vaṭṭatī”ti evaṃ ācikkhitabbaṃ, “imaṃ nāma āharā”ti na vattabbameva.	2180	
PA_tika-vin13_t:2180_5	Dvepeteti dvepi ete rūpiyapaṭiggāhakañca rūpiyasabyohārikañcāti attho. Aññenāti antamaso	2180	
PA_tika-vin13_t:2180_6	ārāmikenāpi laddhabhāgo na kappati eva.	2180	
PA_tika-vin13_t:2181_0	390. Antamaso tannibbattā rukkhacchāyāpi na kappatīti. Nissaṭṭhaṃ paṭiladdhampīti	2181	
PA_tika-vin13_t:2181_1	ettha yathā rūpiyasaṃvohāraṃ katvā laddhavatthuto ābhataṃ na kappati, tathā kosiyamissakasanthatādittayampi	2181	
PA_tika-vin13_t:2181_2	na kappati. Na kevalaṃ tasseva, aññesampi na kappateva “aññena kataṃ paṭilabhitvā	2181	
PA_tika-vin13_t:2181_3	paribhuñjati, āpatti dukkaṭassā”ti vuttattā.	2181	
PA_tika-vin13_t:2182	391. Evaṃ no ce labhetha, so ārāmikādiko “imaṃ chaḍḍehī”ti saṃsiyo vattabboti attho. Evampi no ce labheyya, sammato bhikkhu chaḍḍeyyāti attho.	218	
PA_tika-vin13_t:2183_0	392. Paṭiggahitarūpiyañca parivattitarūpiyañca sandhāya “etānī”ti vuttaṃ. Dutiyapatto	2183	
PA_tika-vin13_t:2183_1	nāma “ūnapañcabandhanena pattena aññaṃ navaṃ pattaṃ cetāpeyya, nissaggiya”nti vuttapatto.	2183	
PA_tika-vin13_t:2183_2	So ca etāni ca saṅghe nissaṭṭhuṃ labbhareti sambandho. “Saṅghamajjhe nissajjitabbaṃ,	2183	
PA_tika-vin13_t:2183_3	bhikkhuparisāya nissajjitabba”nti ca vuttattā na gaṇapuggalānaṃ nissajjituṃ vaṭṭati.	2183	
PA_tika-vin13_t:2183_4	Sesāni pana tīṇi cīvarādivatthūni “nissajjitabbaṃ saṅghassa vā gaṇassa vā puggalassa	2183	
PA_tika-vin13_t:2183_5	vā”ti vuttattā saṅghādīnaṃ nissajjituṃ vaṭṭati. Bhāsantarenapīti pāḷiyā vattuṃ asakkontena	2183	
PA_tika-vin13_t:2183_6	damiḷabhāsādīsu aññatarāyapi nissajjituṃ vaṭṭatīti attho.	2183	
PA_tika-vin13_t:2184_0	393. (Ka-ga) nānappakārakaṃ nāma “cīvarapiṇḍapātasenāsanagilānapaccayabhesajjaparikkhārā,	2184	
PA_tika-vin13_t:2184_1	“antamaso cuṇṇapiṇḍopi dantakaṭṭhampi dasikasuttampī”ti pāḷiyaṃ vuttaṃ. Cetāpitoti yācitvā gahito.	2184	
PA_tika-vin13_t:2185	394. Sammannitvāna pattagāhakaṃ saṅghassa pattantanti ya antimaṃ pattaṃ, taṃ tassa dāpayeti attho.	218	
PA_tika-vin13_t:2186_0	395. (Kha) paridahitaṃ nissaggiyanti ettha pana ṭhatvā vassikasāṭikāya pariyesanakkhettaṃ	2186	
PA_tika-vin13_t:2186_1	karaṇakkhettaṃ nivāsanakkhettaṃ adhiṭṭhānakkhettanti catubbidhaṃ khettañca kucchisamayo	2186	
PA_tika-vin13_t:2186_2	piṭṭhisamayoti duvidho samayo ca veditabbo. Kathaṃ? Gimhānamāsesu pacchimamāsassa	2186	
PA_tika-vin13_t:2186_3	purimo aḍḍhamāso pariyesanakkhettaṃ, pacchimo karaṇakkhettañca nivāsanakkhettañca,	2186	
PA_tika-vin13_t:2186_4	pariyesitumpi vaṭṭati, adhiṭṭhātuṃ pana na vaṭṭati. Vassikā pana cattāro māsā pariyesanādīnaṃ	2186	
PA_tika-vin13_t:2186_5	catunnampi khettaṃ. Ete eva pañca māsā kucchisamayo nāma. Itare satta māsā piṭṭhisamayo,	2186	
PA_tika-vin13_t:2186_6	tattha satuppādakaraṇaṃ na vaṭṭati.	2186	
PA_tika-vin13_t:2187_0	(Ga) acchinnanti ettha “yo pana mama pattacīvarādīni vahanto mayā saddhiṃ carissatī”ti	2187	
PA_tika-vin13_t:2187_1	saññāya cīvaraṃ datvā puna sakasaññāya eva attano veyyāvaccaṃ akarontaṃ disvā acchindati,	2187	
PA_tika-vin13_t:2187_2	so imaṃ āpattiṃ āpajjati. Kevalaṃ pariccajitvā dinnaṃ gahetumeva na labhati.	2187	
PA_tika-vin13_t:2188_0	(Gha) suttaṃ viññāpetvāti ettha cīvarakārasamayādīsu cīvarasibbanādīnamatthāya suttaṃ	2188	
PA_tika-vin13_t:2188_1	viññāpetvāti attho. Aññathā suttaṃ viññāpetumeva na vaṭṭati. Viññattiyā eva laddhatantavāyehīti	2188	
PA_tika-vin13_t:2188_2	attho. Suttatantavāyānaṃ akappiyabhāve sati dīghato vidatthimatte, tiriyantato hatthamatte	2188	
PA_tika-vin13_t:2188_3	vīte nissaggiyaṃ, ekato akappiyapakkhe dukkaṭaṃ.	2188	
PA_tika-vin13_t:2189	(Ṅa) vikappaṃ āpannanti “idaṃ kho, āvuso, cīvaraṃ maṃ uddissa viyyati, āyatañca karotha vitthatañcā”tiādinā adhikaṃ vidhānaṃ āpannanti attho.	218	
PA_tika-vin13_t:2190	(Ca) accekacīvaraṃ nāma senāya gantukāmādīhi dinnaṃ.	219	
PA_tika-vin13_t:2191_0	(Cha) atirekachārattanti chadivasato atirekaṃ. “Atthatakathinānaṃ vo, bhikkhave,	2191	
PA_tika-vin13_t:2191_1	pañca kappissanti, anāmantacāro asamādānacāro gaṇabhojanaṃ yāvadatthacīvaraṃ yo ca	2191	
PA_tika-vin13_t:2191_2	tattha cīvaruppādo, so nesaṃ bhavissatī”ti vuttaānisaṃsesu cīvaramāse asamādānacāraṃ	2191	
PA_tika-vin13_t:2191_3	ṭhapetvā sesānisaṃsā labbhanti. Yadi asamādānacāro labbheyya, pāveyyakā bhikkhū vassaṃvutthā	2191	
PA_tika-vin13_t:2191_4	okapuṇṇehi cīvarehi na bhagavantaṃ upasaṅkameyyuṃ, yasmā taṃ na labhanti, tasmā cīvaramāsepi	2191	
PA_tika-vin13_t:2191_5	ticīvaraṃ ādāya eva bhagavantaṃ upasaṅkamiṃsu. Tasmā veditabbaṃ asamādānacāraparihāraṃ	2191	
PA_tika-vin13_t:2191_6	atthatakathinā eva labhanti, na itareti vadanti.	2191	
PA_tika-vin13_t:2192_0	397. (Kha) “ahaṃ, bhante, ekaṃ pāṭidesanīyāpattiṃ, dve, sambahulā pāṭidesanīyāpattiyo	2192	
PA_tika-vin13_t:2192_1	āpajji”nti imaṃ pana yesu potthakesu likhitaṃ, taṃ abhayagirivāsīnaṃ khuddasikkhāvasena	2192	
PA_tika-vin13_t:2192_2	dassitaṃ kira. Tattha “ahaṃ, āyasmā, sambahulā pāṭidesanīyā āpattiyo āpanno, tāyo	2192	
PA_tika-vin13_t:2192_3	paṭidesemi. Ahaṃ, āyasmā, ekaṃ pāṭidesanīyaṃ āpattiṃ āpanno, taṃ paṭidesemī”ti hi	2192	
PA_tika-vin13_t:2192_4	vuttaṃ. Amhākaṃ pana evaṃ desanāvidhānaṃ natthi. “Gārayhaṃ, āvuso, dhammaṃ āpajjiṃ	2192	
PA_tika-vin13_t:2192_5	asappāyaṃ pāṭidesanīyaṃ, taṃ paṭidesemī”ti vuttaṃ. Samantapāsādikāyaṃ “gārayhaṃ āvuso’tiādi	2192	
PA_tika-vin13_t:2192_6	paṭidesetabbākāradassana”nti vuttaṃ. Kaṅkhāvitaraṇiyampi “tassā desetabbākāro gārayhaṃ	2192	
PA_tika-vin13_t:2192_7	āvuso’tiādinā nayena sikkhāpade dassitoyevā”ti vuttattā pāṭhe āgatanayeneva desanāvidhānaṃ	2192	
PA_tika-vin13_t:2192_8	veditabbaṃ. Sace dve honti, “gārayhe, āvuso, dve dhamme āpajjiṃ asappāye pāṭidesanīye,	2192	
PA_tika-vin13_t:2192_9	te paṭidesemī”ti, “passatha, bhante, te dhamme”ti ca “gārayhe, āvuso, sambahule dhamme	2192	
PA_tika-vin13_t:2192_10	āpajjiṃ asappāye pāṭidesanīye, te paṭidesemī”ti, “passatha, bhante, te dhamme”ti	21921	
PA_tika-vin13_t:2192_11	ca evaṃ yathānurūpaṃ desanāvidhānaṃ veditabbaṃ. Sesaṃ vuttappakāramevāti.	21921	
PA_tika-vin13_t:2193_0	398. Adesanāgāminiyanti pārājikañca saṅghādisesañca na desayeti attho. Anāpattiñcāti	2193	
PA_tika-vin13_t:2193_1	anāpattiṃ eva “āpatti”nti na desaye. Lahukāpattimpi pubbe desitaṃ puna na desayeti	2193	
PA_tika-vin13_t:2193_2	sambandho, nānāsaṃvāsanissīmaṭṭhitānaṃ santike na desayeti attho. Catupañcahīti ettha	2193	
PA_tika-vin13_t:2193_3	samānavassikapavāraṇāyaṃ viya catūhi vā pañcahi vā ekato hutvā ekassa santike na	2193	
PA_tika-vin13_t:2193_4	desayeti attho. Dvinnaṃ vā tiṇṇaṃ vā vaṭṭati. Kathaṃ desetabbanti ce? Ekassa santike	2193	
PA_tika-vin13_t:2193_5	tīhipi ekato nisīditvā “ahaṃ, bhante, ekaṃ pācittiyāpattiṃ āpajjiṃ, taṃ tumhamūle	2193	
PA_tika-vin13_t:2193_6	paṭidesemī”ti evaṃ attanā āpannaāpattivasena vutte tena “passasi, āvuso, taṃ āpatti”nti	2193	
PA_tika-vin13_t:2193_7	evaṃ tikkhattuṃ vutte “āma, bhante, passāmī”ti vā “āmāvuso passāmī”ti vā vutte puna	2193	
PA_tika-vin13_t:2193_8	tena “āyatiṃ saṃvareyyāthā”ti vā “saṃvareyyāsī”ti vā vutte “sādhu suṭṭhu saṃvarissāmī”ti	2193	
PA_tika-vin13_t:2193_9	vattabbaṃ, evaṃ desetabbaṃ. Manasāti vacībhedaṃ akatvā kevalaṃ citteneva na desayeti	2193	
PA_tika-vin13_t:2193_10	attho. Apakatattānanti antimavatthuṃ ajjhāpannassa vā ukkhittakassa vā uposatho pavāraṇā	21931	
PA_tika-vin13_t:2193_11	vā ṭhapitā honti, tassa santike na desayeti attho. Nānekāti nānāpattiyo “ekā”ti vatvā	21931	
PA_tika-vin13_t:2193_12	na desayeti attho. Ekā pana “sambahulā”ti desitā hotīti. Desanāvinicchayo.	21931	
PA_tika-vin13_t:2194	Desanāniddesavaṇṇanā niṭṭhitā.	219	
PA_tika-vin13_t:2195	43. Chandadānaniddesavaṇṇanā	219	
PA_tika-vin13_t:2196_0	399. Kammappatte saṅghe samāgateti sambandho. Etena saṅghe asamāgate chandadānaṃ	2196	
PA_tika-vin13_t:2196_1	na ruhatīti dīpitaṃ hotīti vadanti. Etthāyaṃ vicāraṇā – pañcabhikkhuke vihāre ekassa	2196	
PA_tika-vin13_t:2196_2	chandapārisuddhiṃ āharitvā sesānaṃ uposathādikaraṇaṃ anuññātaṃ pāḷiyaṃ aṭṭhakathāyañca.	2196	
PA_tika-vin13_t:2196_3	Tesu eko chandadāyako, eko chandahārako, te muñcitvā na ettha sannipatito saṅgho	2196	
PA_tika-vin13_t:2196_4	tiṇṇaṃ samūhabhāvato, tasmā asamāgatepi dātuṃ vaṭṭati. Ārocentena pana samāgate eva	2196	
PA_tika-vin13_t:2196_5	ārocetabbaṃ. Idhāpi “hareyyā”ti vuttaṃ, na “deseyyā”ti. Tattha chandahārakena saddhiṃ	2196	
PA_tika-vin13_t:2196_6	kammappattānaṃ sannipāto veditabbo.	2196	
PA_tika-vin13_t:2197	400. Idāni chandadānavidhiṃ dassetuṃ “ekaṃ bhikkhu”ntiādimāha.	219	
PA_tika-vin13_t:2198_0	401. (Ka) “chandaṃ dammī”ti ettakameva alaṃ, “hara, ārocehī”ti imehi kiṃpayojananti	2198	
PA_tika-vin13_t:2198_1	ce? Vuccate – “anujānāmi, bhikkhave, tadahuposathe pārisuddhiṃ dentena chandampidātuṃ,	2198	
PA_tika-vin13_t:2198_2	santi saṅghassa karaṇīya”nti vuttattā bhagavato āṇaṃ karontena “chandaṃ dammī”ti	2198	
PA_tika-vin13_t:2198_3	vuttaṃ. “Chandahārako ce, bhikkhave, dinne chande antarāmagge pakkamati, anāhaṭova	2198	
PA_tika-vin13_t:2198_4	hoti chando”ti vuttattā chandahārakassa aññassa apakkamanatthāya pārisuddhiṃ dentena	2198	
PA_tika-vin13_t:2198_5	“idaṃ karohi evā”ti āṇāpentena “chandaṃ me harā”ti vuttaṃ. “Chandahārako ce, bhikkhave,	2198	
PA_tika-vin13_t:2198_6	dinne chande saṅghappatto sañcicca nāroceti, āhaṭo hoti chando, chandahārakassa āpatti	2198	
PA_tika-vin13_t:2198_7	dukkaṭassā”ti vuttattā “yaditvaṃ sañcicca nārocessasi, āpattiṃ āpajjissasi, ārocehi	2198	
PA_tika-vin13_t:2198_8	evā”ti tassa ācikkhanto “ārocehī”ti āhāti evamettha imesaṃ padānaṃ sappayojanatā	2198	
PA_tika-vin13_t:2198_9	veditabbā. Evaṃ pārisuddhidānepīti.	2198	
PA_tika-vin13_t:2199	402. Sesakammanti yadi saṅgho uposathagge aññaṃ apalokanādikammaṃ karoti, taṃ kammaṃ vibādhati, vikopetīti attho.	219	
PA_tika-vin13_t:2200	403. Dvayanti uposathañca sesakammañcāti attho. Nattanoti attano uposathaṃ na sampādeti.	220	
PA_tika-vin13_t:2201	405. “Ekaṃsaṃ uttarāsaṅgaṃ karitvā ukkuṭikaṃ nisīditvā”tiādikaṃ sabbūpacāraṃ katvānāti attho.	220	
PA_tika-vin13_t:2202	406. “Itthannāmena pavāraṇā dinnā”ti ārocetvā.	220	
PA_tika-vin13_t:2203	408. Paṭijāneyya nāhaṭāti pāṭhe na āhaṭāti nāhaṭā, āhaṭā na hotīti attho. Tathā heyyāti vibbhamanādīni kareyyāti attho.	220	
PA_tika-vin13_t:2204	409. Sutto vā nārocayeyya, āhaṭā hotīti sambandho. Anāpattivāti anāpatti eva. Chandadānavinicchayo.	220	
PA_tika-vin13_t:2205	Chandadānaniddesavaṇṇanā niṭṭhitā.	220	
PA_tika-vin13_t:2206	44. Uposathaniddesavaṇṇanā	220	
PA_tika-vin13_t:2207	411. Suttuddeso saṅghasseva. Sesānanti dvinnaṃ tiṇṇaṃ vā.	220	
PA_tika-vin13_t:2208	412. Pubbakaraṇe pubbakicce, pattakalle samāniteti sabbapaṭhamaṃ kattabbaṃ pubbakaraṇaṃ. Tadanantaraṃ kattabbaṃ pubbakiccaṃ nāma. Ettha –	220	
PA_tika-vin13_t:2209	“Sammajjanī padīpo ca, udakaṃ āsanena ca;	220	
PA_tika-vin13_t:2210	Uposathassa etāni, pubbakaraṇanti vuccati.	221	
PA_tika-vin13_t:2211	“Chandapārisuddhiutukkhānaṃ, bhikkhugaṇanā ca ovādo;	221	
PA_tika-vin13_t:2212	Uposathassa etāni, pubbakiccanti vuccatī”ti –. ;	221	
PA_tika-vin13_t:2213	Evaṃ aṭṭhakathāyaṃ vuttanayena pubbakaraṇañca pubbakiccañca veditabbaṃ.	221	
PA_tika-vin13_t:2214	“Uposatho yāvatikā ca bhikkhū kammappattā,	221	
PA_tika-vin13_t:2215	Sabhāgāpattiyo ca na vijjanti;	221	
PA_tika-vin13_t:2216	Vajjanīyā ca puggalā tasmiṃ na honti,	221	
PA_tika-vin13_t:2217	Pattakallanti vuccatī”ti –. ;	221	
PA_tika-vin13_t:2218_0	Vuttavasena pattakalle samānite, pajjiteti attho. “Pañcime, bhikkhave, pātimokkhuddesā.	2218	
PA_tika-vin13_t:2218_1	Nidānaṃ uddisitvā avasesaṃ sutena sāvetabbaṃ, ayaṃ paṭhamo pātimokkhuddeso. Nidānaṃ	2218	
PA_tika-vin13_t:2218_2	uddisitvā cattāri pārājikāni uddisitvā avasesaṃ sutena sāvetabbaṃ, ayaṃ dutiyo pātimokkhuddeso.	2218	
PA_tika-vin13_t:2218_3	Nidānaṃ uddisitvā cattāri pārājikāni uddisitvā terasa saṅghādisese uddisitvā avasesaṃ	2218	
PA_tika-vin13_t:2218_4	sutena sāvetabbaṃ, ayaṃ tatiyo pātimokkhuddeso. Nidānaṃ uddisitvā cattāri pārājikāni	2218	
PA_tika-vin13_t:2218_5	uddisitvā terasa saṅghādisese uddisitvā dve aniyate uddisitvā avasesaṃ sutena sāvetabbaṃ,	2218	
PA_tika-vin13_t:2218_6	ayaṃ catuttho pātimokkhuddeso. Vitthāreneva pañcamo. Ime kho bhikkhave pañca pātimokkhuddesā”ti	2218	
PA_tika-vin13_t:2218_7	vuttattā so suttuddeso pañcadhā vibhāvitoti attho.	2218	
PA_tika-vin13_t:2219_0	413. Vināntarāyanti rājantarāyādidasavidhaṃ antarāyaṃ vinā saṅkhepenuddeso vinivārito	2219	
PA_tika-vin13_t:2219_1	paṭikkhittoti attho. Therovāti saṅghattherova. Etthāti pañcasu uddesesu. “Dvīsu vā	2219	
PA_tika-vin13_t:2219_2	tīsu vā visadesu therova issaro”ti aṭṭhakathāyaṃ vuttattā avattantepi antarāye saṃkhittena	2219	
PA_tika-vin13_t:2219_3	uddisituṃ vaṭṭatīti adhippāyo. Kattha vuttanti ce? “Yo tattha bhikkhu byatto paṭibalo,	2219	
PA_tika-vin13_t:2219_4	tassādheyya”nti vuttapāḷiyā aṭṭhakathāyaṃ “yo tattha bhikkhu byatto paṭibaloti ettha	2219	
PA_tika-vin13_t:2219_5	kiñcāpi daharassāpi byattassa pātimokkho anuññāto, atha kho ettha ayamadhippāyo –	2219	
PA_tika-vin13_t:2219_6	sace saṅghattherassa pañca vā cattāro vā tayo vā pātimokkhuddesā nāgacchanti, dve	2219	
PA_tika-vin13_t:2219_7	pana akhaṇḍā suvisadā vācuggatā honti, therāyattova pātimokkho. Sace pana ettakampi	2219	
PA_tika-vin13_t:2219_8	visadaṃ kātuṃ na sakkoti, byattassa bhikkhuno āyattova hotī”ti attho vutto. Pāḷiyampi	2219	
PA_tika-vin13_t:2219_9	vuttameva “tehi, bhikkhave, bhikkhūhi eko bhikkhu sāmantā āvāsā sajjukaṃ pāhetabbo	2219	
PA_tika-vin13_t:2219_10	‘gaccha, āvuso, saṃkhittena vā vitthārena vā pātimokkhaṃ pariyāpuṇitvā āgacchā”’ti.	22191	
PA_tika-vin13_t:2220	414. Uddisante vāti pātimokkhe uddisiyamāne samā vā thokatarā vā yadi āgaccheyyuṃ, uddiṭṭhaṃ suuddiṭṭhaṃ, tehi saddhiṃ nisīditvā avasesakaṃ sotabbanti attho.	222	
PA_tika-vin13_t:2221_0	415. Uddiṭṭhamatte vā sakalāya vā ekaccāya vā parisāya vuṭṭhitāya samā vā thokatarā	2221	
PA_tika-vin13_t:2221_1	vā yadi āgaccheyyunti sambandho. Pārisuddhinti pārisuddhiuposathaṃ. Kareyyesanti	2221	
PA_tika-vin13_t:2221_2	kareyya esaṃ, etesaṃ santiketi attho. Bahukātha ceti atha bahukā ce, puna āgatā bahukā	2221	
PA_tika-vin13_t:2221_3	ceti attho,. “Uddissamāne, uddiṭṭhamatte ekaccāya vuṭṭhitāya sakalāya vuṭṭhitāyā”ti	2221	
PA_tika-vin13_t:2221_4	āgatesu sabbavikappesu pubbakiccaṃ katvā puna ādito paṭṭhāya pātimokkhaṃ uddiseti attho.	2221	
PA_tika-vin13_t:2222_0	416. Itarānanti āgantukānaṃ. Sacetaroti sace cātuddasikoti attho. Samānetarenuvattantūti	2222	
PA_tika-vin13_t:2222_1	samā vā ūnā vā itare āgantukā purimānaṃ āvāsikānaṃ anuvattantūti attho. Sacedhikāti	2222	
PA_tika-vin13_t:2222_2	āgantukā sace adhikā, purimā āvāsikā anuvattantūti attho. Sesepyayaṃ nayoti “āgantukānaṃ	2222	
PA_tika-vin13_t:2222_3	pannaraso hoti, āvāsikānaṃ cātuddaso”ti itarepi samathokā āgantukā āvāsikānaṃ anuvattantūtiādinā	2222	
PA_tika-vin13_t:2222_4	nayena vinicchayo veditabboti attho.	2222	
PA_tika-vin13_t:2223	417. Mūlaṭṭhāti āvāsikā. Samathokānaṃ āgantukānaṃ. Sāmaggiṃ dentu kāmatoti yadi icchanti, dentūti attho.	222	
PA_tika-vin13_t:2224	418. No ce denti, āgantukehi bahi gantvāna uposatho kātabboti attho. Anicchāya sāmaggī deyyāti sambandho.	222	
PA_tika-vin13_t:2225_0	419. “Na bhikkhave pātimokkhuddesakena sañcicca na sāvetabbaṃ. Yo na sāveyya, āpatti	2225	
PA_tika-vin13_t:2225_1	dukkaṭassā”tivuttattā “sāveyya sutta”nti vuttaṃ. “Anujānāmi, bhikkhave, pātimokkhuddesakena	2225	
PA_tika-vin13_t:2225_2	vāyamituṃ kathaṃ sāveyyanti, vāyamantassa anāpattī”ti vuttattā “sañcicca assāventassa dukkaṭa”nti vuttaṃ.	2225	
PA_tika-vin13_t:2226	420. Tathāti dukkaṭanti attho. Kalloti agilāno. Pesitoti āṇatto. “Na bhikkhave therena āṇattena agilānena na sammajjitabbaṃ. Yo na sammajjeyya, āpatti dukkaṭassā”tiādi vuttaṃ.	222	
PA_tika-vin13_t:2227_0	421-3. Idāni pārisuddhiuposathaṃ dassetuṃ “sammajjitvā”tiādi vuttaṃ. Añjaliṃ paggayhāti	2227	
PA_tika-vin13_t:2227_1	sambandho. Teti avasesā dve evaṃ samudīriyā vattabbāti attho. Ekaṃsaṃ uttarāsaṅgādikaraṇavasena	2227	
PA_tika-vin13_t:2227_2	samattapubbārambhena te dve bhikkhū navena evamīriyā vattabbāti attho.	2227	
PA_tika-vin13_t:2228	424-5. Idāni dvīhi kattabbaṃ dassetuṃ “dvīsu therenā”ti vuttaṃ.	222	
PA_tika-vin13_t:2229_0	426. Ettāvatā “anujānāmi, bhikkhave, catunnaṃ pātimokkhaṃ uddisitu”nti ca “anujānāmi,	2229	
PA_tika-vin13_t:2229_1	bhikkhave, tiṇṇaṃ pārisuddhiuposathaṃ kātu”nti ca “anujānāmi, bhikkhave, dvinnaṃ	2229	
PA_tika-vin13_t:2229_2	pārisuddhiuposathaṃ kātu”nti ca vuttaṃ saṅghuposathañca pārisuddhiuposathañca dassetvā	2229	
PA_tika-vin13_t:2229_3	idāni yattha eko bhikkhu viharati, tassa anuññātaṃ adhiṭṭhānuposathaṃ dassetuṃ “pubbakicca”ntiādimāha.	2229	
PA_tika-vin13_t:2229_4	Ettha ca pubbakiccaṃ nāma sammajjanādikaṃyeva.	2229	
PA_tika-vin13_t:2230	427. Saṅghuposathapārisuddhiuposathaadhiṭṭhānauposathānaṃ vasena taṃ taṃ uposathaṃ yadi kayirunti sambandho.	223	
PA_tika-vin13_t:2231_0	428. Vagge ca samagge ca “vaggo”ti saññino ca “vaggo nu kho, samaggo nu kho”ti evaṃ	2231	
PA_tika-vin13_t:2231_1	vimatissa ca dukkaṭaṃ, “nassantete vinassantete, ko tehi attho”ti evaṃ anāgatānaṃ	2231	
PA_tika-vin13_t:2231_2	bhikkhūnaṃ atthibhāvaṃ ñatvā bhedādhippāyena uposathaṃ karoto thullaccayaṃ hotīti	2231	
PA_tika-vin13_t:2231_3	attho. Tadubhayepi “samaggo”ti saññino anāpatti.	2231	
PA_tika-vin13_t:2232_0	429-430. Sesasahadhammikā nāma bhikkhuṃ ṭhapetvā avasesā cattāro. Abhabbassāti ettha	2232	
PA_tika-vin13_t:2232_1	paṇḍakatheyyasaṃvāsaka titthiyapakkantaka tiracchānagata mātughātaka pitughātaka	2232	
PA_tika-vin13_t:2232_2	arahantaghātaka bhikkhunidūsaka saṅghabhedaka lohituppādakaubhatobyañjanakā abhabbā	2232	
PA_tika-vin13_t:2232_3	gahitā. Ettha pana nāgamāṇavakādayo tiracchānagatapakkhikāti veditabbā. Etesaṃ nisinnaparisāyañca	2232	
PA_tika-vin13_t:2232_4	pātimokkhaṃ na uddiseti sambandho.	2232	
PA_tika-vin13_t:2233_0	Tathāti yo pana saṅgho sabhāgāpattiko, sopi na uddise, parivutthena chandenapi na	2233	
PA_tika-vin13_t:2233_1	uddiseti attho. Ettha pana catubbidhaṃ pārivāsiyaṃ parisapārivāsiyaṃ rattipārivāsiyaṃ	2233	
PA_tika-vin13_t:2233_2	chandapārivāsiyaṃ ajjhāsayapārivāsiyanti.	2233	
PA_tika-vin13_t:2234_0	Ettha pana bhikkhū kenacideva karaṇīyena sannipatitā meghādīhi upaddutā “anokāsā	2234	
PA_tika-vin13_t:2234_1	mayaṃ, aññatra gacchāmā”ti chandaṃ avissajjetvāva uṭṭhahanti. Idaṃ parisapārivāsiyaṃ.	2234	
PA_tika-vin13_t:2234_2	Kiñcāpi parisapārivāsiyaṃ, chandassa pana avissaṭṭhattā kammaṃ kātuṃ vaṭṭati.	2234	
PA_tika-vin13_t:2235_0	Punapi bhikkhūnaṃ “uposathādīni karissāmā”ti rattiṃ sannipatitvā dhammaṃ suṇantānaṃyeva	2235	
PA_tika-vin13_t:2235_1	aruṇo uggacchati. Sace “cātuddasikaṃ karissāmā”ti nisinnā, “pannaraso”ti kātuṃ vaṭṭati.	2235	
PA_tika-vin13_t:2235_2	Sace pannarasikaṃ kātuṃ nisinnā, pāṭipade anuposathe uposathaṃ kātuṃ na vaṭṭati,	2235	
PA_tika-vin13_t:2235_3	aññaṃ pana saṅghakiccaṃ kātuṃ vaṭṭati. Idaṃ rattipārivāsiyaṃ nāma.	2235	
PA_tika-vin13_t:2236_0	Puna bhikkhū “yaṃkiñcideva abbhānādikammaṃ karissāmā”ti sannipatitā honti, tatreko	2236	
PA_tika-vin13_t:2236_1	nakkhattapāṭhako evaṃ vadati “ajja nakkhattaṃ dāruṇa”nti, te tassa vacanena chandaṃ	2236	
PA_tika-vin13_t:2236_2	vissajjetvā tattheva nisinnā honti. Athañño āgantvā “kiṃ nakkhattena, karothā”ti	2236	
PA_tika-vin13_t:2236_3	vadati. Idaṃ chandapārivāsiyañceva ajjhāsayapārivāsiyañca. Tasmiṃ pārivāsiye puna	2236	
PA_tika-vin13_t:2236_4	chandapārisuddhiṃ anānetvā kammaṃ kātuṃ na vaṭṭati. Idaṃ sandhāya “chandena parivutthenā”ti vuttaṃ.	2236	
PA_tika-vin13_t:2237_0	431. Āpannamāpattiṃ adesayitvāna vā “ahaṃ, āvuso, itthannāmāya āpattiyā vematiko,	2237	
PA_tika-vin13_t:2237_1	yadā nibbematiko bhavissāmi, taṃ āpattiṃ paṭikarissāmī”ti vatvā vimatiṃ anāvikatvāna	2237	
PA_tika-vin13_t:2237_2	vā “na ca bhikkhave anuposathe uposatho kātabbo aññatra saṅghasāmaggiyā”ti vuttattā	2237	
PA_tika-vin13_t:2237_3	anuposathepi vā kātuṃ na ca kappatīti attho.	2237	
PA_tika-vin13_t:2238_0	432. “Na ca bhikkhave tadahuposathe sabhikkhukā āvāsā abhikkhuko āvāso vā anāvāso	2238	
PA_tika-vin13_t:2238_1	vā gantabbo aññatra saṅghena aññatra antarāyā”ti vuttattā “aṭṭhitoposathāvāsā”ti	2238	
PA_tika-vin13_t:2238_2	vuttaṃ. Na vaje na gacche. Adhiṭṭhātuṃ sīmameva vāti sace vihāre uposathaṃ karonti,	2238	
PA_tika-vin13_t:2238_3	uposathādhiṭṭhānatthaṃ sīmāpi nadīpi na gantabbā. Sace panettha koci bhikkhu hoti,	2238	
PA_tika-vin13_t:2238_4	tassa santikaṃ gantuṃ vaṭṭati. Vissaṭṭhauposathāpi āvāsā gantuṃ vaṭṭati, evaṃ gato	2238	
PA_tika-vin13_t:2238_5	adhiṭṭhātumpi labhatīti. Uposathavinicchayo.	2238	
PA_tika-vin13_t:2239	Uposathaniddesavaṇṇanā niṭṭhitā.	223	
PA_tika-vin13_t:2240	45. Pavāraṇāniddesavaṇṇanā	224	
PA_tika-vin13_t:2241	433. “Anujānāmi, bhikkhave, pañcannaṃ saṅghe pavāretu”nti vuttattā “sesā saṅghappavāraṇā”ti vuttā.	224	
PA_tika-vin13_t:2242	434. Ajja pavāraṇāti ettha pana cātuddasikāya pavāraṇāya “ajja pavāraṇā cātuddasī”ti pubbakiccaṃ kātabbaṃ, pannarasiyaṃ “ajja pavāraṇā pannarasī”ti.	224	
PA_tika-vin13_t:2243_0	437. Theresu ukkuṭikaṃ nisajja pavārentesu sayaṃ pana navo yāva pavāreti, tāva ukkuṭikova	2243	
PA_tika-vin13_t:2243_1	acchatūti attho. “Na bhikkhave theresu ukkuṭikaṃ nisinnesu pavārayamānesu āsanesu	2243	
PA_tika-vin13_t:2243_2	acchitabbaṃ. Yo accheyya, āpatti dukkaṭassa. Anujānāmi, bhikkhave, tadamantarā ukkuṭikaṃ	2243	
PA_tika-vin13_t:2243_3	nisīdituṃ, yāva pavāreti, pavāretvā āsane nisīditu”nti hi vuttaṃ.	2243	
PA_tika-vin13_t:2244_0	440-2. Evaṃ tevācikappavāraṇaṃ dassetvā idāni dvevācikaekavācikasamānavassikappavāraṇāsu	2244	
PA_tika-vin13_t:2244_1	kattabbaṃ dassetuṃ “dānenā”tiādimāha. Tattha dānenāti dānena vā. Dhammasākacchāti	2244	
PA_tika-vin13_t:2244_2	iminā dhammakathāsuttasaṅgāyanāvinayavinicchayādayo gahitā. Dānena vā dhammasākacchāya	2244	
PA_tika-vin13_t:2244_3	vā kalahena vā rattiyā khepitabhāvato tevācikāya okāse asati dasavidhe vā antarāye	2244	
PA_tika-vin13_t:2244_4	anurūpato uttiṃ ṭhapetvā pavāreyyāti sambandho.	2244	
PA_tika-vin13_t:2245_0	Idāni yathānurūpato ñatti ṭhapitā, taṃ dassetuṃ “suṇātu me”tiādimāha. Yathāṭhapitañattiyāti	2245	
PA_tika-vin13_t:2245_1	ettha sabbasaṅgāhikāceñattiṭhapitā, tevācikadvevācikaekavācikānaṃ vasena pavāretabbaṃ,	2245	
PA_tika-vin13_t:2245_2	samānavassikappavāraṇāva ekā na vaṭṭati. Sace “saṅgho tevācikaṃ pavāreyyā”ti ṭhapitā,	2245	
PA_tika-vin13_t:2245_3	tevācikā eva vaṭṭati, dvevācikādayo na vaṭṭanti. “Dvevācikaṃ pavāreyyā”ti vutte dvevācikañca	2245	
PA_tika-vin13_t:2245_4	tevācikañca vaṭṭati, ekavācikasamānavassikā na vaṭṭanti. “Ekavācikaṃ pavāreyyā”ti	2245	
PA_tika-vin13_t:2245_5	vutte pana samānavassikaṃ ṭhapetvā sesā vaṭṭanti. “Samānavassika”nti pana vutte sabbaṃ	2245	
PA_tika-vin13_t:2245_6	vaṭṭatīti. Ādike cettha āhareti ettha pavāraṇāyapi pubbe uposathe vutte “yadi samā	2245	
PA_tika-vin13_t:2245_7	āgaccheyyu”ntiādike vāre āhareti attho.	2245	
PA_tika-vin13_t:2246	443. Idāni vattabbaṃ sandhāya “eva”nti vuttaṃ. Tivaggo ca catuvaggo ca ticatuvaggo.	224	
PA_tika-vin13_t:2247_0	450. “Na bhikkhave sāpattikena pavāretabbaṃ. Yo pavāreyya, āpatti dukkaṭassā”ti vuttattā	2247	
PA_tika-vin13_t:2247_1	sāpattikenapi vematikenapi pavāriyamāne āpattiṃ sarantenapi uposathe vuttanayena	2247	
PA_tika-vin13_t:2247_2	paṭipajjitabbaṃ. “Vagge samagge vaggoti-saññino vimatissa vā”tiādigāthāto paṭṭhāya	2247	
PA_tika-vin13_t:2247_3	yāva “antarāyaṃ va saṅghaṃ vā-dhiṭṭhātuṃ sīmameva vā”ti avasānagāthā, tāva sesā uposathe	2247	
PA_tika-vin13_t:2247_4	vuttā gāthāyoti adhippetā.	2247	
PA_tika-vin13_t:2248	451. Pavārite cāti paṭhamapavāraṇāya saṅghamhi pavāriteti adhippāyo. Ettha avutthoti pacchimikāya upagato apariniṭṭhitattā “avuttho”ti vuccati.	224	
PA_tika-vin13_t:2249	452. Cātumāsinīti kattikapuṇṇamī. Ettha vutthavassā nāma pacchimikāya upagatā. Pavāraṇāvinicchayo.	224	
PA_tika-vin13_t:2250	Pavāraṇāniddesavaṇṇanā niṭṭhitā.	225	
PA_tika-vin13_t:2251	46. Saṃvaraniddesavaṇṇanā	225	
PA_tika-vin13_t:2252_0	453. Cakkhusotādibhedehīti cakkhusotaghānajivhākāyamanasaṅkhātehi chahi indriyehīti	2252	
PA_tika-vin13_t:2252_1	attho. Rūpasaddādigocareti rūpasaddagandharasaphoṭṭhabbadhammasaṅkhātesu chasu gocaresūti	2252	
PA_tika-vin13_t:2252_2	attho. Ettha pana hatthapādahasitakathitavilokitādibhedaṃ subhākāraṃ gahetvā ayoniso	2252	
PA_tika-vin13_t:2252_3	manasi karontassa abhijjhā uppajjati. “Anatthaṃ me acari, carati, carissatī”tiādinā	2252	
PA_tika-vin13_t:2252_4	nayena paṭighanimittaṃ gahetvā ayoniso manasi karontassa byāpādo uppajjati. Ettha	2252	
PA_tika-vin13_t:2252_5	pana itthipurisanimittaṃ vā subhanimittādikaṃ kilesavatthubhūtaṃ nimittaṃ aggaṇhitvā	2252	
PA_tika-vin13_t:2252_6	diṭṭhe diṭṭhamattādinā paṭipajjitvā asubhanimitte yoniso manasikāraṃ bahulīkarontassa	2252	
PA_tika-vin13_t:2252_7	abhijjhāya pahānaṃ hoti. “Anatthaṃ me acari, taṃ kutettha labbhā”tiādinā vā mettābhāvanādivasena	2252	
PA_tika-vin13_t:2252_8	vā yoniso manasi karontassa byāpādappahānaṃ hoti. Evamidaṃ saṅkhepato rūpādīsu kilesānubandhanimittādiggāhaparivajjanalakkhaṇaṃ	2252	
PA_tika-vin13_t:2252_9	indriyasaṃvarasīlanti veditabbaṃ.	2252	
PA_tika-vin13_t:2254	Niggaṇheyyāti nivāreyya;	225	
PA_tika-vin13_t:2255	“Yāni sotāni lokasmiṃ; (Ajitāti bhagavā,)	225	
PA_tika-vin13_t:2256	Sati tesaṃ nivāraṇaṃ;	225	
PA_tika-vin13_t:2257	Sotānaṃ saṃvaraṃ brūmi;	225	
PA_tika-vin13_t:2258	Paññāyete pidhiyyare”ti –. ;	225	
PA_tika-vin13_t:2259	Vuttattā “satimā sampajāno vā”ti vuttaṃ. Ettha pana catubbidhaṃ sampajaññaṃ sātthakasappāyagocaraasammohavasena. Saṃvaravinicchayo.	225	
PA_tika-vin13_t:2260	Saṃvaraniddesavaṇṇanā niṭṭhitā.	226	
PA_tika-vin13_t:2261	47. Suddhiniddesavaṇṇanā	226	
PA_tika-vin13_t:2262_0	455. Desanā saṃvaro eṭṭhi, paccavekkhaṇa bhedatoti desanāsuddhi saṃvarasuddhi pariyeṭṭhisuddhi	2262	
PA_tika-vin13_t:2262_1	paccavekkhaṇasuddhīti evaṃ catubbidhā suddhīti attho. Idāni tāhi suddhīhi visujjhanake	2262	
PA_tika-vin13_t:2262_2	dassetuṃ “pātimokkhasaṃvarasammata”ntiādimāha.	2262	
PA_tika-vin13_t:2263	456. “Puna evaṃ na karissa”nti cittādhiṭṭhānasaṃvarā yasmā sujjhati indriyasaṃvaro, tasmā indriyasaṃvaro “saṃvarasuddhī”ti vuttoti sambandho.	226	
PA_tika-vin13_t:2264	457. Pahāyānesananti anesanaṃ pahāya dhammena uppādentassa paccayeti pāṭhaseso.	226	
PA_tika-vin13_t:2265_0	458. “Paṭisaṅkhā yoniso cīvaraṃ paṭisevāmi…pe… uppannānaṃ veyyābādhikānaṃ…pe… paramatāyā”ti	2265	
PA_tika-vin13_t:2265_1	ca evaṃ catūsupi paccayesu yathāvuttapaccavekkhaṇasujjhanāti attho. Ettha pana duvidhaṃ	2265	
PA_tika-vin13_t:2265_2	paccavekkhaṇaṃ paṭilābhakāle ca paribhogakāle ca. Paṭilābhakāle hi dhātuvasena vā	2265	
PA_tika-vin13_t:2265_3	paṭikkūlavasena vā paccavekkhitvā ṭhapitacīvarādīni tato uttari paribhuñjantassa	2265	
PA_tika-vin13_t:2265_4	anavajjova paribhogo, paribhogakālepi. Suddhivinicchayo.	2265	
PA_tika-vin13_t:2266	Suddhiniddesavaṇṇanā niṭṭhitā.	226	
PA_tika-vin13_t:2267	48. Santosaniddesavaṇṇanā	226	
PA_tika-vin13_t:2268_0	459. “Cattārimāni, bhikkhave, appāni ceva sulabhāni ca, tāni ca anavajjāni. Katamāni	2268	
PA_tika-vin13_t:2268_1	cattāri? Paṃsukūlaṃ, bhikkhave, cīvarānaṃ appañca sulabhañca, tañca anavajjaṃ. Piṇḍiyālopo,	2268	
PA_tika-vin13_t:2268_2	bhikkhave, bhojanānaṃ appañca sulabhañca, tañca anavajjaṃ. Rukkhamūlaṃ, bhikkhave,	2268	
PA_tika-vin13_t:2268_3	senāsanānaṃ appañca sulabhañca, tañca anavajjaṃ. Pūtimuttabhesajjaṃ, bhikkhave, bhesajjānaṃ	2268	
PA_tika-vin13_t:2268_4	appañca sulabhañca, tañca anavajjaṃ. Imāni kho, bhikkhave, cattāri appāni ceva sulabhāni	2268	
PA_tika-vin13_t:2268_5	ca, tāni ca anavajjānī”ti vacanato “appenā”tiādi vuttaṃ.	2268	
PA_tika-vin13_t:2269_0	Santuṭṭhoti ettha yathālābhayathābalayathāsāruppasantosānaṃ vasena ekekasmiṃ paccaye	2269	
PA_tika-vin13_t:2269_1	tayo tayo katvā catūsu paccayesu dvādasa santosā honti. Mattaññūti ettha cattāro	2269	
PA_tika-vin13_t:2269_2	mattā pariyesanamattā paṭiggahaṇamattā paribhogamattā vissajjanamattāti. Itarītarena	2269	
PA_tika-vin13_t:2269_3	yāpento subharo nāma. Santosavinicchayo.	2269	
PA_tika-vin13_t:2270	Santosaniddesavaṇṇanā niṭṭhitā.	227	
PA_tika-vin13_t:2271	49. Caturārakkhaniddesavaṇṇanā	227	
PA_tika-vin13_t:2272_0	461-2. Asubhanti asubhabhāvanā. Ime cattāro caturārakkhā nāmāti adhippāyo. Idāni	2272	
PA_tika-vin13_t:2272_1	te dassetuṃ “ārakattādinā”tiādimāha. Ārakattādināti ettha ārakattā, arīnaṃ arānañca	2272	
PA_tika-vin13_t:2272_2	hatattā, paccayādīnaṃ arahattā, pāpakaraṇe rahābhāvāti imehi tāva catūhi kāraṇehi	2272	
PA_tika-vin13_t:2272_3	so bhagavā arahanti anussaritabboti attho. Vuttañhetaṃ –	2272	
PA_tika-vin13_t:2273	“Ārakattā hatattā ca, kilesārīna so muni;	227	
PA_tika-vin13_t:2274	Hatasaṃsāracakkāro, paccayādīna cāraho;	227	
PA_tika-vin13_t:2275	Na raho karoti pāpāni, arahaṃ tena vuccatī”ti. ;	227	
PA_tika-vin13_t:2276	Bhagavā pana sabbakilesehi suvidūravidūre ṭhito maggena savāsanakilesānaṃ hatattā, tasmā “ārakattā araha”nti vutto. Vuttañhetaṃ –	227	
PA_tika-vin13_t:2277	“So tato ārakā nāma;	227	
PA_tika-vin13_t:2278	Yassa yenāsamaṅgitā;	227	
PA_tika-vin13_t:2279	Asamaṅgī ca dosehi,	227	
PA_tika-vin13_t:2280	Nātho tenārahaṃ mato”ti. ;	228	
PA_tika-vin13_t:2281	Bhagavatā pana sabbakilesārayo hatā, tasmā “arīnaṃ hatattāpi araha”nti vutto. Vuttañhetaṃ –	228	
PA_tika-vin13_t:2282	“Yasmā rāgādisaṅkhātā, sabbepi arayo hatā;	228	
PA_tika-vin13_t:2283	Paññāsatthena nāthena, tasmāpi arahaṃ mato”ti. ;	228	
PA_tika-vin13_t:2284_0	Yaṃ panetaṃ avijjābhavataṇhāmayanābhipuññābhisaṅkhāraapuññābhisaṅkhāraāneñjābhisaṅkhārāraṃ	2284	
PA_tika-vin13_t:2284_1	jarāmaraṇanemi “āsavasamudayā avijjāsamudayo”ti vacanato āsavasamudayamayena akkhena	2284	
PA_tika-vin13_t:2284_2	vijjhitvā tibhavarathe yojitaṃ anādikālappavattaṃ saṃsāracakkaṃ, tassa bhagavato	2284	
PA_tika-vin13_t:2284_3	bodhirukkhamūle sammappadhānavīriyapādehi catupārisuddhisīlapathaviyaṃ patiṭṭhāya	2284	
PA_tika-vin13_t:2284_4	saddhāhatthena kammakkhayakarañāṇapharasuṃ gahetvā sabbe arā hatā. Tasmā “arānaṃ	2284	
PA_tika-vin13_t:2284_5	hatattā araha”nti vutto. Vuttañhetaṃ –	2284	
PA_tika-vin13_t:2285	“Arā saṃsāracakkassa, hatā ñāṇāsinā yato;	228	
PA_tika-vin13_t:2286	Lokanāthena tenesa, arahanti pavuccatī”ti. ;	228	
PA_tika-vin13_t:2287	Aggadakkhiṇeyyattā cīvarādīnaṃ paccayānaṃ uttamapūjāya ca yutto bhagavā, tasmā “paccayādīnaṃ arahattā ca araha”nti vuccati. Vuttañhetaṃ –	228	
PA_tika-vin13_t:2288	“Pūjāvisesaṃ saha paccayehi,	228	
PA_tika-vin13_t:2289	Yasmā ayaṃ arahati lokanātho;	228	
PA_tika-vin13_t:2290	Atthānurūpaṃ arahanti loke,	229	
PA_tika-vin13_t:2291	Tasmā jino arahati nāmameta”nti. ;	229	
PA_tika-vin13_t:2292	Yathā loke keci paṇḍitamānino asilokabhayena raho pāpāni karonti, tathā bhagavā kadācipi na karoti, tasmā “pāpakaraṇe rahābhāvā ca araha”nti vuccati. Vuttañhetaṃ –	229	
PA_tika-vin13_t:2293	“Yasmā natthi raho nāma, pāpakammesu tādino;	229	
PA_tika-vin13_t:2294	Rahābhāvena tenesa, arahaṃ iti vissuto”ti. –	229	
PA_tika-vin13_t:2295	Evaṃ ārakattādinā arahanti bhāvetabbaṃ.	229	
PA_tika-vin13_t:2296_0	Sammā sāmañca sabbadhammānaṃ buddhattā pana sammāsambuddho. Sammāti ñāyeneva, abhiññeyye	2296	
PA_tika-vin13_t:2296_1	dhamme abhiññeyyato pariññeyye dhamme pariññeyyato pahātabbe dhamme pahātabbato sacchikātabbe	2296	
PA_tika-vin13_t:2296_2	dhamme sacchikātabbato bhāvetabbe dhamme bhāvetabbato evāti attho. Sāmañcāti attanāva. Vuttañhetaṃ –	2296	
PA_tika-vin13_t:2297	“Abhiññeyyaṃ abhiññātaṃ, bhāvetabbañca bhāvitaṃ;	229	
PA_tika-vin13_t:2298	Pahātabbaṃ pahīnaṃ me, tasmā buddhosmi brāhmaṇā”ti. ;	229	
PA_tika-vin13_t:2299_0	“Itipi so bhagavā arahaṃ sammāsambuddho vijjācaraṇasampanno sugato lokavidū anuttaro	2299	
PA_tika-vin13_t:2299_1	purisadammasārathi satthādevamanussānaṃ buddho bhagavā”ti evaṃ vutte navabhede bhagavato	2299	
PA_tika-vin13_t:2299_2	guṇe yā punappunaṃ uppajjanato satiyeva anussati, pavattitabbaṭṭhānamhiyeva vā pavattattā	2299	
PA_tika-vin13_t:2299_3	saddhāpabbajitassa kulaputtassa anurūpā satīti anussati, buddhaṃ ārabbha uppannā	2299	
PA_tika-vin13_t:2299_4	anussati buddhānussati, yā evaṃ navavidhena pavattā sati, sā buddhānussati nāmāti	2299	
PA_tika-vin13_t:2299_5	attho. Sabbākārena pana ācariyena buddhaghosena buddhānussati visuddhimagge vuttā,	2299	
PA_tika-vin13_t:2299_6	atthikena pana tato paccāsīsitabbā.	2299	
PA_tika-vin13_t:2300_0	463-4. Caturārakkhāya sāyaṃpātaṃ bhāvetabbattā mettābhāvanaṃ dassentena therena sabbatthakakammaṭṭhānabhāvanāvasena	2300	
PA_tika-vin13_t:2300_1	dassitāti veditabbā. Itarathā “attānaṃ upamaṃ katvā, na haneyya na ghātaye”ti vacanato	2300	
PA_tika-vin13_t:2300_2	sabbapaṭhamaṃ “ahaṃ sukhito homi, avero”tiādinā nayena bhāvetvāva attani cittaṃ niparibandhamānaṃ	2300	
PA_tika-vin13_t:2300_3	katvā pacchā ācariyupajjhāyādīsu kamena bhāvetabbā. Attani pana appanā na hoti. Gocaragāmamhi	2300	
PA_tika-vin13_t:2300_4	issare janeti sambandho. Tatthāti gocaragāme. Sīmaṭṭhasaṅghato paṭṭhāya paricchijja	2300	
PA_tika-vin13_t:2300_5	paricchijjāti attho. Evaṃ mettaṃ bhāvento bhikkhusaṅghe mettāya sahavāsīnaṃ muducittaṃ	2300	
PA_tika-vin13_t:2300_6	janeti, athassa sukhasaṃvāsatā hoti. Sīmaṭṭhakadevatāsu mettāya mudukatacittāhi devatāhi	2300	
PA_tika-vin13_t:2300_7	dhammikāya rakkhāya susaṃvihitarakkho hoti. Gocaragāmamhi issarajane mettāya mudukatacittasantānehi	2300	
PA_tika-vin13_t:2300_8	issarehi dhammikāya rakkhāya surakkhitaparikkhāro hoti. Tattha manusse mettāya pasāditacittehi	2300	
PA_tika-vin13_t:2300_9	tehi aparibhūto hutvā vicarati. Sabbasattesu mettāya sabbattha appaṭihatacāro hoti.	2300	
PA_tika-vin13_t:2301_0	465-6. Vaṇṇato ca saṇṭhānato ca okāsato ca disato ca paricchedato ca kesādikoṭṭhāse	2301	
PA_tika-vin13_t:2301_1	vavatthapetvāti sambandho. Ettha vaṇṇatoti kesādīnaṃ vaṇṇato. Saṇṭhānatoti tesaṃyeva	2301	
PA_tika-vin13_t:2301_2	saṇṭhānato. Okāsatoti “ayaṃ koṭṭhāso imasmiṃ nāma okāse patiṭṭhito”ti evaṃ tassa	2301	
PA_tika-vin13_t:2301_3	tassa okāsato. Disatoti imasmiṃ sarīre nābhito uddhaṃ uparimā disā, adho heṭṭhimā	2301	
PA_tika-vin13_t:2301_4	disā, tasmā “ayaṃ koṭṭhāso imissā nāma disāyā”ti disā vavatthapetabbā. Paricchedatoti	2301	
PA_tika-vin13_t:2301_5	sabhāgaparicchedato visabhāgaparicchedatoti dve paricchedā. Tattha “ayaṃ koṭṭhāso	2301	
PA_tika-vin13_t:2301_6	heṭṭhā ca upari ca tiriyañca iminā nāma paricchedo”ti evaṃ sabhāgaparicchedo veditabbo.	2301	
PA_tika-vin13_t:2301_7	“Kesā na lomā, lomā na kesā”ti evaṃ amissakavasena visabhāgaparicchedo.	2301	
PA_tika-vin13_t:2302_0	Evaṃ pañcahi ākārehi vavatthānākāraṃ dassetvā idāni manasi karontena evaṃ manasi	2302	
PA_tika-vin13_t:2302_1	kātabbanti taṃ dassetuṃ “anupubbato”tiādimāha. Tattha anupubbatoti sajjhāyakaraṇakālato	2302	
PA_tika-vin13_t:2302_2	paṭṭhāya “kesā nakhā”ti evaṃ ekantarikāya vā “lomā kesā”ti evaṃ uppaṭipāṭiyā vā na	2302	
PA_tika-vin13_t:2302_3	manasi kātabbaṃ, atha kho “kesā lomā”tiādinā nayena anupaṭipāṭiyā manasi kātabbaṃ,	2302	
PA_tika-vin13_t:2302_4	anupaṭipāṭiyā manasi karontenāpi nātisīghaṃ nātisaṇikaṃ manasi kātabbaṃ, bahiddhā	2302	
PA_tika-vin13_t:2302_5	puthuttārammaṇe cetaso vikkhepo paṭibāhitabbo. “Paṇṇattiṃ samatikkamma, muñcantassānupubbato”ti	2302	
PA_tika-vin13_t:2302_6	pāṭho gahetabbo. Evañhi sati bhāvanākkamena attho suviññeyyo hoti. “Kesā lomā”tiādipaññattiṃ	2302	
PA_tika-vin13_t:2302_7	amanasikatvā paṭikkūlabhāvena evaṃ cittaṃ ṭhapetabbaṃ. Muñcantassānupubbatoti yo	2302	
PA_tika-vin13_t:2302_8	yo koṭṭhāso āpāthaṃ nāgacchati, taṃ taṃ anupubbato muñcantassāti attho.	2302	
PA_tika-vin13_t:2303_0	467. Idāni yathā paṭikkūlamanasikāro kātabbo, taṃ dassetuṃ “vaṇṇaāsayasaṇṭhānā”tiādimāha.	2303	
PA_tika-vin13_t:2303_1	Etehi vaṇṇādīhi koṭṭhāsehi paṭikkūlāti bhāvanāti sambandho. Ettha kesā tāva vaṇṇatopi	2303	
PA_tika-vin13_t:2303_2	paṭikkūlā. Tathā hi yāgubhattādīsu kesavaṇṇaṃ kiñci disvā jigucchanti. Saṇṭhānatopi	2303	
PA_tika-vin13_t:2303_3	paṭikkūlā. Tathā hi rattiṃ bhuñjantā kesasaṇṭhānaṃ makacivākādikaṃ chupitvā jigucchanti.	2303	
PA_tika-vin13_t:2303_4	Telamakkhanādivirahitānañca aggimhi pakkhittānañca gandho ativiya paṭikkūloti gandhatopi	2303	
PA_tika-vin13_t:2303_5	paṭikkūlā. Asuciṭṭhāne jātasūpeyyapaṇṇaṃ viya pubbalohitamuttakarīsapittasemhādinissandena	2303	
PA_tika-vin13_t:2303_6	jātattā āsayatopi paṭikkūlā. Gūtharāsimhi uṭṭhitakaṇṇikaṃ viya ekatiṃsakoṭṭhāsarāsimhi	2303	
PA_tika-vin13_t:2303_7	jātattā okāsatopi paṭikkūlā. Uddhumātakaṃ vinīlakaṃ vipubbakaṃ vicchiddakaṃ vikkhāyitakaṃ	2303	
PA_tika-vin13_t:2303_8	vikkhittakaṃ hatavikkhittakaṃ lohitakaṃ puḷavakaṃ aṭṭhikanti imesu uddhumātakādīsu	2303	
PA_tika-vin13_t:2303_9	vatthūsu asubhākāraṃ gahetvā pavattā bhāvanā vā asubhaṃ nāmāti attho.	2303	
PA_tika-vin13_t:2304_0	468. Yaṃ panetaṃ arahantānaṃ vaṭṭadukkhasamucchedasaṅkhātaṃ samucchedamaraṇaṃ, saṅkhārānaṃ	2304	
PA_tika-vin13_t:2304_1	khaṇabhaṅgasaṅkhātaṃ khaṇikamaraṇaṃ, “rukkho mato, lohaṃ mata”ntiādi sammutimaraṇañca,	2304	
PA_tika-vin13_t:2304_2	na taṃ idha adhippetaṃ. Idha pana maraṇanti ekabhavapariyāpannassa jīvitindriyassa	2304	
PA_tika-vin13_t:2304_3	upacchedo adhippeto. Tampi kālamaraṇaṃ akālamaraṇanti duvidhaṃ hoti. Tattha kālamaraṇaṃ	2304	
PA_tika-vin13_t:2304_4	puññakkhayena vā āyukkhayena vā ubhayakkhayena vā hoti, akālamaraṇaṃ upapīḷakaupacchedakakammavasena.	2304	
PA_tika-vin13_t:2304_5	“Maraṇaṃ me bhavissatī”ti vā “jīvitaṃ ucchijjissatī”ti vā “maraṇaṃ maraṇa”nti vā	2304	
PA_tika-vin13_t:2304_6	yoniso bhāvayitvānāti sambandho.	2304	
PA_tika-vin13_t:2305_0	469-70. Yassa pana ettāvatā upacārajjhānaṃ na uppajjati, tena vadhakapaccupaṭṭhānato	2305	
PA_tika-vin13_t:2305_1	sampattivipattito upasaṃharaṇato kāyabahusādhāraṇato āyudubbalato animittato addhānaparicchedato	2305	
PA_tika-vin13_t:2305_2	khaṇaparittatoti imehi aṭṭhahi ākārehi maraṇaṃ anussaritabbaṃ, idāni te dassetuṃ	2305	
PA_tika-vin13_t:2305_3	“vadhakassevupaṭṭhāna”ntiādimāha. Asiṃ ukkhipitvā sīsaṃ chindituṃ ṭhitavadhako viya	2305	
PA_tika-vin13_t:2305_4	maraṇaṃ paccupaṭṭhitamevāti bhāvanā maraṇassati nāmāti sambandho. Evaṃ sabbattha.	2305	
PA_tika-vin13_t:2305_5	Sabbaṃ ārogyaṃ byādhipariyosānaṃ, sabbaṃ yobbanaṃ jarāpariyosānaṃ, sabbaṃ jīvitaṃ	2305	
PA_tika-vin13_t:2305_6	maraṇapariyosānaṃ, tasmā “ayaṃ yobbanādikāyasampatti tāvadeva sobhati, yāva maraṇasaṅkhātā	2305	
PA_tika-vin13_t:2305_7	vipatti na bhavissatī”ti evamādinā sampattivipattito ca, sattahākārehi upasaṃharaṇato	2305	
PA_tika-vin13_t:2305_8	maraṇaṃ anussaritabbaṃ yasamahattato puññamahattato thāmamahattato iddhimahattato	2305	
PA_tika-vin13_t:2305_9	paññāmahattato paccekabuddhato sammāsambuddhatoti. Tattha “idaṃ maraṇaṃ nāma mahāyasānaṃ	2305	
PA_tika-vin13_t:2305_10	mahāparivārānaṃ mahāsammatamandhātādīnampi upari patati, kimaṅgaṃ pana mayhaṃ upari	23051	
PA_tika-vin13_t:2305_11	na patissatī”ti evaṃ yasamahattato,	23051	
PA_tika-vin13_t:2306	“Jotiko jaṭilo uggo,	230	
PA_tika-vin13_t:2307	Meṇḍako atha puṇṇako;	230	
PA_tika-vin13_t:2308	Ete caññe ca ye loke,	230	
PA_tika-vin13_t:2309	Mahāpuññāti vissutā;	230	
PA_tika-vin13_t:2310	Sabbe maraṇamāpannā,	231	
PA_tika-vin13_t:2311	Mādisesu kathāva kā”ti. –	231	
PA_tika-vin13_t:2312	Evaṃ puññamahattato,	231	
PA_tika-vin13_t:2313	“Vāsudevo baladevo, bhīmasenādayo mahā;	231	
PA_tika-vin13_t:2314	Balā maccuvasaṃ pattā, mādisesu kathāva kā”ti. –	231	
PA_tika-vin13_t:2315	Evaṃ thāmamahattato,	231	
PA_tika-vin13_t:2316_0	“Mahāmoggallānādīnaṃ mahiddhikānampi upari patati, mādisesu kathāva kā”ti evaṃ iddhimahattato,	2316	
PA_tika-vin13_t:2316_1	“sāriputtādīnaṃ mahāpaññānampi upari patati, mādisesu kathāva kā”ti evaṃ paññāmahattato.	2316	
PA_tika-vin13_t:2316_2	Evaṃ itaresampi paccekabuddhasammāsambuddhānampi mahantabhāvaṃ cintetvā “tesampi	2316	
PA_tika-vin13_t:2316_3	upari maraṇaṃ patati, kimaṅgaṃ pana mayhaṃ upari na patissatī”ti evaṃ upasaṃharaṇato	2316	
PA_tika-vin13_t:2316_4	ca, “ayaṃ kāyo bahusādhāraṇo ajjhattikānaṃyeva anekasatānaṃ rogānaṃ bāhirānaṃ ahivicchikādīnañcā”ti	2316	
PA_tika-vin13_t:2316_5	kāyabahusādhāraṇato ca, “assāsapassāsapaṭibaddhaṃ jīvita”ntiādinā nayena āyudubbalato ca,	2316	
PA_tika-vin13_t:2317	“Jīvitaṃ byādhi kālo ca,	231	
PA_tika-vin13_t:2318	Dehanikkhepanaṃ gati;	231	
PA_tika-vin13_t:2319	Pañcete jīvalokasmiṃ;	231	
PA_tika-vin13_t:2320	Animittā na nāyare”ti. –	232	
PA_tika-vin13_t:2321_0	Evaṃ kālavavatthānassa abhāvato ca, “yo, bhikkhave, ciraṃ jīvati, so vassasataṃ jīvati	2321	
PA_tika-vin13_t:2321_1	appaṃ vā bhiyyo”ti vuttattā evamādinā nayena addhānassa paricchedāca bhāvanā maraṇassati	2321	
PA_tika-vin13_t:2321_2	nāmāti attho. Khaṇaparittato ca maraṇassati bhāvetabbā.	2321	
PA_tika-vin13_t:2322	“Jīvitaṃ attabhāvo ca,	232	
PA_tika-vin13_t:2323	Sukhadukkhā ca kevalā;	232	
PA_tika-vin13_t:2324	Ekacittasamāyuttā,	232	
PA_tika-vin13_t:2325	Lahu so vattate khaṇo”ti. –	232	
PA_tika-vin13_t:2326	Hi vuttaṃ. Caturārakkhavinicchayo.	232	
PA_tika-vin13_t:2327	Caturārakkhaniddesavaṇṇanā niṭṭhitā.	232	
PA_tika-vin13_t:2328	50. Vipassanāniddesavaṇṇanā	232	
PA_tika-vin13_t:2329_0	471-2. Nāmarūpaṃ pariggayhāti ettha nāmarūpapariggahaṃ kātukāmena tāva ṭhapetvā nevasaññānāsaññāyatanaṃ	2329	
PA_tika-vin13_t:2329_1	avasesesu yaṃ kiñci jhānaṃ samāpajjitvā vuṭṭhāya vitakkādīni jhānaṅgāni ca taṃsampayutte	2329	
PA_tika-vin13_t:2329_2	ca phassādayo dhamme lakkhaṇarasapaccupaṭṭhānapadaṭṭhānavasena paricchinditvā “sabbametaṃ	2329	
PA_tika-vin13_t:2329_3	ārammaṇābhimukhaṃ namanato namanaṭṭhena nāma”nti vavatthapetabbaṃ. Tato tassa paccayaṃ	2329	
PA_tika-vin13_t:2329_4	pariyesanto “hadayavatthuṃ nissāya vattatī”ti passati, puna vatthussa paccayabhūtāni	2329	
PA_tika-vin13_t:2329_5	ca upādārūpāni ca passitvā “idaṃ sabbaṃ ruppanato vikārāpattito rūpa”nti pariggaṇhāti.	2329	
PA_tika-vin13_t:2329_6	Puna tadubhayaṃ “namanalakkhaṇaṃ nāmaṃ, ruppanalakkhaṇaṃ rūpa”nti evaṃ saṅkhepato	2329	
PA_tika-vin13_t:2329_7	nāmarūpaṃ vavatthapeti. Idaṃ sabbaṃ samathayānikavasena vuttaṃ. Vipassanāyāniko pana	2329	
PA_tika-vin13_t:2329_8	catudhātuvavatthānamukhena bhūtupādāyarūpāni paricchinditvā “sabbametaṃ ruppanato	2329	
PA_tika-vin13_t:2329_9	rūpa”nti passati. Tato evaṃ paricchinnarūpassa cakkhādīni nissāya pavattamānā arūpadhammāpi	2329	
PA_tika-vin13_t:2329_10	āpāthamāgacchanti. Tato sabbepi te arūpadhamme namanalakkhaṇena ekato katvā “etaṃ	23291	
PA_tika-vin13_t:2329_11	nāma”nti passati. So “idaṃ nāmaṃ, idaṃ rūpa”nti dvedhā vavatthapeti. Evaṃ vavatthapetvā	23291	
PA_tika-vin13_t:2329_12	“nāmarūpato uddhaṃ añño satto vā puggalo vā poso vā devo vā brahmā vā natthī”ti passati.	23291	
PA_tika-vin13_t:2330	Yathāhi aṅgasambhārā, hoti saddo ratho iti;	233	
PA_tika-vin13_t:2331	Evaṃ khandhesu santesu, hoti sattoti sammuti. ;	233	
PA_tika-vin13_t:2332_0	Evameva pañcasu upādānakkhandhesu sati satto, puggaloti vā vohāramatto hotīti evamādinā	2332	
PA_tika-vin13_t:2332_1	nayena nāmarūpānaṃ yāthāvadassanasaṅkhātena diṭṭhivisuddhibhūtena ñāṇena nāmarūpaṃ pariggayhāti attho.	2332	
PA_tika-vin13_t:2333_0	Tato tassa ca paccayanti puna tassa nāmarūpassa paccayaṃ pariggayhāti attho. Vuttanayena	2333	
PA_tika-vin13_t:2333_1	nāmarūpaṃ pariggaṇhitvā “ko nu kho imassa hetū”ti pariyesanto ahetuvādavisamahetuvādesu	2333	
PA_tika-vin13_t:2333_2	dosaṃ disvā rogaṃ disvā tassa nidānasamuṭṭhānaṃ pariyesanto vejjo viya tassa hetuñca	2333	
PA_tika-vin13_t:2333_3	paccayañca pariyesanto avijjā taṇhā upādānaṃ kammanti ime cattāro dhamme nāmarūpassa	2333	
PA_tika-vin13_t:2333_4	uppādapaccayattā “hetū”ti ca āhāraṃ upatthambhanassa paccayattā “paccayo”ti ca passati.	2333	
PA_tika-vin13_t:2333_5	“Imassa kāyassa avijjādayo tayo dhammā mātā viya dārakassa upanissayā honti, kammaṃ	2333	
PA_tika-vin13_t:2333_6	pitā viya puttassa janakaṃ, āhāro dhāti viya dārakassa sandhārako”ti evaṃ rūpakāyassa	2333	
PA_tika-vin13_t:2333_7	paccayapariggahaṃ katvā puna “cakkhuñca paṭicca rūpe ca uppajjati cakkhuviññāṇa”ntiādinā	2333	
PA_tika-vin13_t:2333_8	nayena nāmakāyassapi hetupaccayaṃ pariggaṇhāti.	2333	
PA_tika-vin13_t:2334_0	Evaṃ pariggaṇhanto “atītānāgatāpi dhammā evameva pavattantī”ti sanniṭṭhānaṃ karoti.	2334	
PA_tika-vin13_t:2334_1	Tassa yā sā pubbantaṃ ārabbha “ahosiṃ nu kho ahaṃ atītamaddhānaṃ, na nu kho ahosiṃ,	2334	
PA_tika-vin13_t:2334_2	kiṃ nu kho, kathaṃ nu kho, kiṃ hutvā kiṃ ahosiṃ nu kho ahaṃ atītamaddhāna”nti pañcavidhā	2334	
PA_tika-vin13_t:2334_3	vicikicchā vuttā, yāpi aparantaṃ ārabbha “bhavissāmi nu kho ahaṃ anāgatamaddhānaṃ,	2334	
PA_tika-vin13_t:2334_4	na nu kho, kiṃ nu kho, kathaṃ nu kho, kiṃ hutvā kiṃ bhavissāmi nu kho ahaṃ anāgatamaddhāna”nti	2334	
PA_tika-vin13_t:2334_5	pañcavidhā vuttā, yāpi etarahi vā pana paccuppannaṃ addhānaṃ ārabbha “ajjhattaṃ kathaṃkathī	2334	
PA_tika-vin13_t:2334_6	hoti, ahaṃ nu khosmi, no nu khosmi, kiṃ nu khosmi, kathaṃ nu khosmi, ayaṃ nu kho	2334	
PA_tika-vin13_t:2334_7	satto kuto āgato, so kuhiṃ gāmī bhavissatī”ti chabbidhā vicikicchā vuttā, tā sabbāpi	2334	
PA_tika-vin13_t:2334_8	pahīyanti. Evaṃ paccayapariggahaṇena tīsu addhāsu kaṅkhaṃ vitaritvā ṭhitaṃ ñāṇaṃ	2334	
PA_tika-vin13_t:2334_9	“kaṅkhāvitaraṇavisuddhī”tipi “dhammaṭṭhitiñāṇa”ntipi “sammādassana”ntipi vuccati.	2334	
PA_tika-vin13_t:2335_0	Ettha pana tisso lokiyapariññā ñātapariññā tīraṇapariññā pahānapariññāti. Tattha	2335	
PA_tika-vin13_t:2335_1	“ruppanalakkhaṇaṃ rūpaṃ, vedayitalakkhaṇā vedanā”ti evaṃ tesaṃ tesaṃ dhammānaṃ paccattalakkhaṇasallakkhaṇavasena	2335	
PA_tika-vin13_t:2335_2	pavattā paññā ñātapariññānāma. “Rūpaṃ aniccaṃ, vedanā aniccā”tiādinā tesaṃyeva dhammānaṃ	2335	
PA_tika-vin13_t:2335_3	sāmaññalakkhaṇaṃ āropetvā lakkhaṇārammaṇikavipassanāpaññā tīraṇapariññā nāma. Tesu	2335	
PA_tika-vin13_t:2335_4	evaṃ pana dhammesu niccasaññādipajahanavasena pavattā lakkhaṇārammaṇikavipassanā	2335	
PA_tika-vin13_t:2335_5	pahānapariññā nāma. Tattha saṅkhārapariggahato paṭṭhāya yāva paccayapariggahā ñātapariññāya	2335	
PA_tika-vin13_t:2335_6	bhūmi. Kalāpasammasanato paṭṭhāya yāva udayabbayānupassanā tīraṇapariññāya bhūmi.	2335	
PA_tika-vin13_t:2335_7	Bhaṅgānupassanato paṭṭhāya pahānapariññāya bhūmi. Tato paṭṭhāya hi “aniccato anupassanto	2335	
PA_tika-vin13_t:2335_8	niccasaññaṃ pajahati, dukkhato anupassanto sukhasaññaṃ, anattato anupassanto attasaññaṃ,	2335	
PA_tika-vin13_t:2335_9	nibbindanto nandiṃ, virajjanto rāgaṃ, nirodhento samudayaṃ, paṭinissajjanto ādānaṃ	2335	
PA_tika-vin13_t:2335_10	pajahatī”ti evaṃ pajahanto niccasaññādipahānasādhikānaṃ sattannaṃ anupassanānaṃ ādhipaccaṃ	23351	
PA_tika-vin13_t:2335_11	hoti. Iti imāsu pariññāsu saṅkhāraparicchedassa ceva paccayapariggahassa ca sādhitattā	23351	
PA_tika-vin13_t:2335_12	iminā yoginā ñātapariññā adhigatā hoti.	23351	
PA_tika-vin13_t:2336_0	Puna “yaṃ kiñci rūpaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā	2336	
PA_tika-vin13_t:2336_1	sukhumaṃ vā hīnaṃ vā paṇītaṃ vā yaṃ dūre santike vā, sabbaṃ rūpaṃ hutvā abhāvato	2336	
PA_tika-vin13_t:2336_2	aniccaṃ, udayabbayappaṭipīḷitattā dukkhaṃ, avasavattittā anattā. Yā kāci vedanā,	2336	
PA_tika-vin13_t:2336_3	yā kāci saññā, ye keci saṅkhārā, yaṃ kiñci viññāṇaṃ atītānāgatapaccuppannaṃ ajjhattaṃ	2336	
PA_tika-vin13_t:2336_4	vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā, sabbaṃ	2336	
PA_tika-vin13_t:2336_5	viññāṇaṃ hutvā abhāvato aniccaṃ, udayabbayappaṭipīḷitattā dukkhaṃ, avasavattittā	2336	
PA_tika-vin13_t:2336_6	anattā”ti evamādinā nayena kalāpasammasanaṃ karoti. Idaṃ sandhāya vuttaṃ “tilakkhaṇaṃ	2336	
PA_tika-vin13_t:2336_7	āropetvāna saṅkhāre sammasanto”ti.	2336	
PA_tika-vin13_t:2337_0	Evaṃ saṅkhāresu aniccadukkhaanattavasena kalāpasammasanaṃ katvā puna saṅkhārānaṃ	2337	
PA_tika-vin13_t:2337_1	udayabbayameva passati. Kathaṃ? “Avijjāsamudayā rūpasamudayo, taṇhākammaāhārasamudayā	2337	
PA_tika-vin13_t:2337_2	rūpasamudayo’ti evaṃ rūpakkhandhassa paccayasamudayadassanaṭṭhena rūpakkhandhassa	2337	
PA_tika-vin13_t:2337_3	udayaṃ passati, nibbattilakkhaṇaṃ passantopi rūpakkhandhassa udayaṃ passatī”ti evaṃ	2337	
PA_tika-vin13_t:2337_4	pañcahākārehi rūpakkhandhassa udayaṃ passati. “Avijjānirodhā rūpanirodho, taṇhākammaāhāranirodhā	2337	
PA_tika-vin13_t:2337_5	rūpanirodho’ti evaṃ rūpakkhandhassa paccayanirodhadassanaṭṭhena rūpakkhandhassa vayaṃ	2337	
PA_tika-vin13_t:2337_6	passati, vipariṇāmalakkhaṇaṃ passantopi rūpakkhandhassa vayaṃ passatī”ti evaṃ pañcahākārehi	2337	
PA_tika-vin13_t:2337_7	vayaṃ passati. Tathā “avijjāsamudayā vedanāsamudayo, taṇhākammaphassasamudayā vedanāsamudayo”ti	2337	
PA_tika-vin13_t:2337_8	vedanākkhandhassa, nibbattilakkhaṇaṃ passantopi vedanākkhandhassa udayaṃ passati.	2337	
PA_tika-vin13_t:2337_9	“Avijjānirodhā vedanānirodho, taṇhākammaphassanirodhā vedanānirodho”ti vedanākkhandhassa,	2337	
PA_tika-vin13_t:2337_10	vipariṇāmalakkhaṇaṃ passantopi vedanākkhandhassa vayaṃ passati. Evaṃ saññākkhandhādīsupi.	23371	
PA_tika-vin13_t:2337_11	Ayaṃ pana viseso – viññāṇakkhandhassa phassaṭṭhāne nāmarūpasamudayā, nāmarūpanirodhāti	23371	
PA_tika-vin13_t:2337_12	yojetabbaṃ. Evaṃ ekekasmiṃ khandhe paccayasamudayavasena ca nibbattilakkhaṇavasena	23371	
PA_tika-vin13_t:2337_13	ca paccayanirodhavasena ca vipariṇāmalakkhaṇavasena ca udayabbayadassanena dasa dasa	23371	
PA_tika-vin13_t:2337_14	katvā paññāsa lakkhaṇāni vuttāni. Tesaṃ vasena evaṃ rūpassa udayo rūpassa vayoti	23371	
PA_tika-vin13_t:2337_15	paccayato ceva lakkhaṇato ca vitthārena manasikāraṃ karoti.	23371	
PA_tika-vin13_t:2338_0	Tassevaṃ karoto “iti kira ime dhammā ahutvā sambhonti, hutvā paṭiventī”ti ñāṇaṃ visadaṃ	2338	
PA_tika-vin13_t:2338_1	hoti. “Evaṃ kira ime dhammā anuppannā uppajjanti, uppannā nirujjhantī”ti niccaṃ navāva	2338	
PA_tika-vin13_t:2338_2	hutvā saṅkhārā upaṭṭhahanti. Na kevalañca niccaṃ navā, sūriyuggamane ussāvabindu	2338	
PA_tika-vin13_t:2338_3	viya, udakabubbuḷo viya, udake daṇḍarāji viya, āragge sāsapo viya, vijjuppādo viya	2338	
PA_tika-vin13_t:2338_4	ca parittaṭṭhāyino. Māyāmarīcisupinaalātacakkagandhabbanagarapheṇapiṇḍakadaliādayo	2338	
PA_tika-vin13_t:2338_5	viya nissārā hutvā upaṭṭhahanti. Ettāvatā cānena vayadhammameva uppajjati, uppannañca	2338	
PA_tika-vin13_t:2338_6	vayaṃ upetīti iminā ākārena samapaññāsa lakkhaṇāni paṭivijjhitvā ṭhitaṃ udayabbayānupassanaṃ	2338	
PA_tika-vin13_t:2338_7	nāma paṭhamaṃ taruṇavipassanāñāṇaṃ adhigataṃ hoti, yassādhigamā āraddhavipassakoti saṅkhyaṃ gacchati.	2338	
PA_tika-vin13_t:2339_0	Athassa āraddhavipassakassa kulaputtassa obhāso ñāṇaṃ pīti passaddhi sukhaṃ adhimokkho	2339	
PA_tika-vin13_t:2339_1	paggaho upaṭṭhānaṃ upekkhā nikantīti dasa vipassanupakkilesā uppajjanti. Ettha obhāso	2339	
PA_tika-vin13_t:2339_2	nāma vipassanākkhaṇe ñāṇassa balavattā lohitaṃ pasīdati, tena chavito obhāso nibbattati,	2339	
PA_tika-vin13_t:2339_3	taṃ disvā ayaṃ yogī “maggo mayā patto”ti tameva obhāsaṃ assādeti. Ñāṇanti vipassanāñāṇamevetaṃ,	2339	
PA_tika-vin13_t:2339_4	saṅkhāre sammasantassa sūraṃ pasannaṃ hutvā pavattamānaṃ disvā pubbe viya “maggo”ti	2339	
PA_tika-vin13_t:2339_5	assādeti. Pītīti vipassanāpīti eva. Tassa hi tasmiṃ khaṇe pañcavidhā pīti uppajjati.	2339	
PA_tika-vin13_t:2339_6	Passaddhīti vipassanāpassaddhi. Tasmiṃ samaye neva kāyacittānaṃ daratho gāravatā	2339	
PA_tika-vin13_t:2339_7	kakkhaḷatā akammaññatā gelaññatā vaṅkatā hoti. Sukhaṃ vipassanāsukhameva. Tassa kira	2339	
PA_tika-vin13_t:2339_8	tasmiṃ samaye sakalasarīraṃ ṭhapitavaṭṭi viya abhisandayamānaṃ atipaṇītaṃ sukhaṃ uppajjati.	2339	
PA_tika-vin13_t:2340_0	Adhimokkho nāma vipassanākkhaṇe pavattā saddhā. Tasmiṃ khaṇe cittacetasikānaṃ ativiya	2340	
PA_tika-vin13_t:2340_1	pasādabhūtā balavatī saddhā uppajjati. Paggaho nāma vipassanāsampayuttaṃ vīriyaṃ.	2340	
PA_tika-vin13_t:2340_2	Tasmiñhi khaṇe asithilamanaccāraddhaṃ supaggahitaṃ vīriyaṃ uppajjati. Upaṭṭhānanti	2340	
PA_tika-vin13_t:2340_3	vipassanāsampayuttā sati. Tasmiñhi khaṇe supaṭṭhitā sati uppajjati. Upekkhāti duvidhā	2340	
PA_tika-vin13_t:2340_4	vipassanāvajjanavasena. Tasmiṃ khaṇe sabbasaṅkhāraggahaṇe majjhattabhūtavipassanupekkhāsaṅkhātaṃ	2340	
PA_tika-vin13_t:2340_5	ñāṇaṃ balavantaṃ hutvā uppajjati, manodvāre āvajjanupekkhā ca, sāva taṃ taṃ ṭhānaṃ	2340	
PA_tika-vin13_t:2340_6	āvajjentassa sūrā tikhiṇā hutvā vahati. Nikanti vipassanānikanti. Obhāsādīsu ālayaṃ	2340	
PA_tika-vin13_t:2340_7	kurumānā sukhumā santākārā nikanti uppajjati. Ettha obhāsādayo kilesavatthubhūtatāya	2340	
PA_tika-vin13_t:2340_8	“upakkilesā”ti vuttā, na akusalattā. Nikanti pana upakkileso ceva kilesavatthu ca.	2340	
PA_tika-vin13_t:2340_9	Paṇḍito pana bhikkhu obhāsādīsu uppannesu vikkhepaṃ agacchanto “obhāsādayo dhammā	2340	
PA_tika-vin13_t:2340_10	na maggo, upakkilesavinimuttaṃ pana vīthippaṭipannaṃ vipassanāñāṇaṃ maggo”ti maggañca	23401	
PA_tika-vin13_t:2340_11	amaggañca vavatthapeti. Tassevaṃ “ayaṃ maggo, ayaṃ na maggo”ti ñatvā ṭhitaṃ ñāṇaṃ	23401	
PA_tika-vin13_t:2340_12	“maggāmaggañāṇadassanavisuddhī”ti vuccati.	23401	
PA_tika-vin13_t:2341_0	Ito paṭṭhāya aṭṭhavidhassa ñāṇassa vasena sikhāppattaṃ vipassanāñāṇaṃ paṭipadāñāṇadassanavisuddhi	2341	
PA_tika-vin13_t:2341_1	nāma hoti. Udayabbayānupassanāñāṇaṃ bhaṅgānupassanāñāṇaṃ bhayatupaṭṭhānañāṇaṃ ādīnavānupassanāñāṇaṃ	2341	
PA_tika-vin13_t:2341_2	nibbidānupassanāñāṇaṃ muñcitukamyatāñāṇaṃ paṭisaṅkhānupassanāñāṇaṃ saṅkhārupekkhāñāṇanti	2341	
PA_tika-vin13_t:2341_3	imāni aṭṭha ñāṇāni nāma. Etāni nibbattetukāmena yasmā upakkilesehi abhibhūtaṃ hutvā	2341	
PA_tika-vin13_t:2341_4	lakkhaṇappaṭivedhaṃ kātuṃ asamatthaṃ hoti cittaṃ, tasmā punapi udayabbayameva passitabbaṃ.	2341	
PA_tika-vin13_t:2341_5	Udayabbayaṃ passantassa aniccalakkhaṇaṃ yathābhūtaṃ upaṭṭhāti, udayabbayappaṭipīḷitattā	2341	
PA_tika-vin13_t:2341_6	dukkhalakkhaṇañca “dukkhameva ca sambhoti, dukkhaṃ tiṭṭhati veti cā”ti passato anattalakkhaṇañca.	2341	
PA_tika-vin13_t:2342_0	Ettha ca aniccaṃ aniccalakkhaṇaṃ, dukkhaṃ dukkhalakkhaṇaṃ, anattā anattalakkhaṇanti	2342	
PA_tika-vin13_t:2342_1	ayaṃ vibhāgo veditabbo. Ettha aniccanti khandhapañcakaṃ. Kasmā? Uppādavayaññathattabhāvā	2342	
PA_tika-vin13_t:2342_2	hutvā abhāvato vā. Aññathattaṃ nāma jarā, uppādavayaññathattaṃ aniccalakkhaṇaṃ, hutvā	2342	
PA_tika-vin13_t:2342_3	abhāvasaṅkhāto vā eko ākāravikāro. “Yadaniccaṃ taṃ dukkha”nti vacanato tadeva khandhapañcakaṃ	2342	
PA_tika-vin13_t:2342_4	dukkhaṃ. Kasmā? Abhiṇhaṃ paṭipīḷitattā. Abhiṇhappaṭipīḷanākāro dukkhalakkhaṇaṃ. “Yaṃ	2342	
PA_tika-vin13_t:2342_5	dukkhaṃ tadanattā”ti vacanato tadeva khandhapañcakaṃ anattā. Kasmā? Avasavattanato.	2342	
PA_tika-vin13_t:2342_6	Avasavattanākāro anattalakkhaṇaṃ. Imānipi tīṇi lakkhaṇāni udayabbayaṃ passantasseva ārammaṇāni honti.	2342	
PA_tika-vin13_t:2343_0	Punapi so rūpārūpadhammesu eva “aniccā”tiādinā vipassati, tassa saṅkhārā lahuṃ lahuṃ	2343	
PA_tika-vin13_t:2343_1	āpāthaṃ gacchanti. Tato uppādaṃ vā ṭhitiṃ vā ārammaṇaṃ akatvā tesaṃ khayavayanirodhe	2343	
PA_tika-vin13_t:2343_2	eva passato sati santiṭṭhatīti idaṃ bhaṅgānupassanāñāṇaṃ nāma. Imassa uppādato paṭṭhāya	2343	
PA_tika-vin13_t:2343_3	assa yogino “yathā ime saṅkhārā pañcakkhandhā bhijjanti, evaṃ atītepi saṅkhārā bhijjiṃsu,	2343	
PA_tika-vin13_t:2343_4	anāgatepi bhijjissantī”ti nirodhameva passato sati santiṭṭhati, tassa bhaṅgānupassanāñāṇaṃ	2343	
PA_tika-vin13_t:2343_5	āsevantassa bahulīkarontassa sabbabhavayonigatiṭṭhitisattāvāsesu sabbe saṅkhārā jalitaaṅgārakāsuādayo	2343	
PA_tika-vin13_t:2343_6	viya mahābhayaṃ hutvā upaṭṭhahanti. Etaṃ bhayatupaṭṭhānañāṇaṃ nāma. Tassa taṃ bhayatupaṭṭhānañāṇaṃ	2343	
PA_tika-vin13_t:2343_7	āsevantassa sabbe bhavādayo ādittaaṅgārā viya, samussitakhaggā viya paccatthikā appaṭisaraṇā	2343	
PA_tika-vin13_t:2343_8	sādīnavā hutvā upaṭṭhahanti. Idaṃ ādīnavānupassanāñāṇaṃ nāma. Tassa evaṃ saṅkhāre	2343	
PA_tika-vin13_t:2343_9	ādīnavato passantassa bhavādīsu saṅkhārānaṃ ādīnavattā sabbasaṅkhāresu ukkaṇṭhanā	2343	
PA_tika-vin13_t:2343_10	anabhirati uppajjati. Idaṃ nibbidānupassanāñāṇaṃ nāma. Sabbasaṅkhāresu nibbindantassa	23431	
PA_tika-vin13_t:2343_11	ukkaṇṭhantassa sabbasmā saṅkhāragatā muñcitukāmatā nissaritukāmatāva hoti. Idaṃ muñcitukamyatāñāṇaṃ	23431	
PA_tika-vin13_t:2343_12	nāma. Puna tasmā saṅkhāragatā muñcituṃ puna te eva saṅkhāre paṭisaṅkhānupassanāñāṇena	23431	
PA_tika-vin13_t:2343_13	tilakkhaṇaṃ āropetvā tīraṇaṃ paṭisaṅkhānupassanāñāṇaṃ nāma, yo evaṃ tilakkhaṇaṃ āropetvā	23431	
PA_tika-vin13_t:2343_14	saṅkhāre pariggaṇhanto tesu anattalakkhaṇassa sudiṭṭhattā “attā”ti vā “attaniya”nti	23431	
PA_tika-vin13_t:2343_15	vā aggaṇhanto saṅkhāresu bhayañca nandiñca pahāya saṅkhāresu udāsino hoti majjhatto,	23431	
PA_tika-vin13_t:2343_16	“aha”nti vā “mama”nti vā na gaṇhāti, sabbasaṅkhāresu udāsino majjhatto tīsu bhavesu	23431	
PA_tika-vin13_t:2343_17	upekkhako, tassa taṃ ñāṇaṃ saṅkhārupekkhāñāṇaṃ nāma. Taṃ panetaṃ sabbasaṅkhārappavattaṃ	23431	
PA_tika-vin13_t:2343_18	vissajjetvā nibbānaninnaṃ nibbānapakkhandaṃ hoti, no ce nibbānaṃ santato passati,	23431	
PA_tika-vin13_t:2343_19	punappunaṃ “anicca”nti vā “dukkha”nti vā “anattā”ti vā tividhānupassanāvasena saṅkhārārammaṇameva hutvā pavattati.	23431	
PA_tika-vin13_t:2344_0	Evaṃ tiṭṭhamānañca etaṃ animitto appaṇihito suññatoti tiṇṇaṃ vimokkhānaṃ vasena vimokkhamukhabhāvaṃ	2344	
PA_tika-vin13_t:2344_1	āpajjitvā tiṭṭhati. Tisso hi anupassanā tīṇi vimokkhamukhānīti vuccanti. Ettha ca	2344	
PA_tika-vin13_t:2344_2	aniccato manasi karonto adhimokkhabahulo animittaṃ vimokkhaṃ paṭilabhati. Dukkhato	2344	
PA_tika-vin13_t:2344_3	manasi karonto passaddhibahulo appaṇihitaṃ vimokkhaṃ paṭilabhati. Anattato manasi	2344	
PA_tika-vin13_t:2344_4	karonto vedabahulo suññatavimokkhaṃ paṭilabhati. Ettha ca animitto vimokkhoti animittākārena	2344	
PA_tika-vin13_t:2344_5	nibbānaṃ ārammaṇaṃ katvā pavatto ariyamaggo. So hi animittāya dhātuyā uppannattā	2344	
PA_tika-vin13_t:2344_6	animitto, kilesehi ca vimuttattā vimokkho. Eteneva nayena appaṇihitākārena nibbānaṃ	2344	
PA_tika-vin13_t:2344_7	ārammaṇaṃ katvā pavatto appaṇihito, suññatākārena nibbānaṃ ārammaṇaṃ katvā pavatto	2344	
PA_tika-vin13_t:2344_8	suññatoti veditabbo. Adhigatasaṅkhārupekkhassa kulaputtassa vipassanā sikhāppattā	2344	
PA_tika-vin13_t:2344_9	hoti. Vuṭṭhānagāminivipassanāti etadeva. Etaṃ saṅkhārupekkhāñāṇaṃ āsevantassa bhāventassa	2344	
PA_tika-vin13_t:2344_10	tikkhatarā saṅkhārupekkhā uppajjati.	23441	
PA_tika-vin13_t:2345_0	Tassa idāni maggo uppajjissatīti saṅkhārupekkhā saṅkhāre “aniccā”ti vā “dukkhā”ti	2345	
PA_tika-vin13_t:2345_1	vā “anattā”ti vā sammasitvā bhavaṅgaṃ otarati. Bhavaṅgā vuṭṭhāya saṅkhārupekkhāya	2345	
PA_tika-vin13_t:2345_2	āgatanayeneva aniccādiākārena manasi karitvā uppajjati manodvārāvajjanaṃ, tadeva	2345	
PA_tika-vin13_t:2345_3	manasi karoto paṭhamaṃ javanacittaṃ uppajjati, yaṃ “parikamma”nti vuccati. Tadanantaraṃ	2345	
PA_tika-vin13_t:2345_4	tatheva dutiyaṃ javanacittaṃ uppajjati, yaṃ “upacāra”nti vuccati. Tadanantarampi	2345	
PA_tika-vin13_t:2345_5	tatheva uppajjati javanacittaṃ, yaṃ “anuloma”nti vuccati. Idaṃ tesaṃ pāṭiyekkaṃ nāmaṃ.	2345	
PA_tika-vin13_t:2345_6	Avisesena pana tividhametaṃ āsevanantipi parikammantipi upacārantipi anulomantipi	2345	
PA_tika-vin13_t:2345_7	vuccati. Idaṃ pana anulomañāṇaṃ saṅkhārārammaṇāya vuṭṭhānagāminiyā vipassanāya pariyosānaṃ	2345	
PA_tika-vin13_t:2345_8	hoti. Nippariyāyena pana gotrabhuñāṇameva vipassanāpariyosānanti vuccati. Tato paraṃ	2345	
PA_tika-vin13_t:2345_9	nirodhaṃ nibbānaṃ ārammaṇaṃ kurumānaṃ puthujjanagottaṃ atikkamamānaṃ nibbānārammaṇe	2345	
PA_tika-vin13_t:2345_10	paṭhamasamannāhārabhūtaṃ apunarāvaṭṭakaṃ gotrabhuñāṇaṃ uppajjati. Idaṃ pana ñāṇaṃ	23451	
PA_tika-vin13_t:2345_11	paṭipadāñāṇadassanavisuddhiñca ñāṇadassanavisuddhiñca na bhajati, antarā abbohārikameva	23451	
PA_tika-vin13_t:2345_12	hoti, vipassanāsote patitattā pana vipassanāti vā saṅkhyaṃ gacchati. Nibbānaṃ ārammaṇaṃ	23451	
PA_tika-vin13_t:2345_13	katvā gotrabhuñāṇe niruddhe tena dinnasaññāya nibbānaṃ ārammaṇaṃ katvā diṭṭhisaṃyojanaṃ	23451	
PA_tika-vin13_t:2345_14	sīlabbataparāmāsasaṃyojanaṃ vicikicchāsaṃyojananti tīṇi saṃyojanāni samucchedavasena	23451	
PA_tika-vin13_t:2345_15	viddhaṃsento sotāpattimaggo uppajjati. Tadanantaraṃ tasseva vipākabhūtāni dve tīṇi	23451	
PA_tika-vin13_t:2345_16	vā phalacittāni uppajjanti anantaravipākattā lokuttarānaṃ. Phalapariyosāne panassa	23451	
PA_tika-vin13_t:2345_17	cittaṃ bhavaṅgaṃ otarati.	23451	
PA_tika-vin13_t:2346_0	Tato bhavaṅgaṃ vicchinditvā paccavekkhaṇatthāya manodvārāvajjanaṃ uppajjati. So hi	2346	
PA_tika-vin13_t:2346_1	“iminā vatāhaṃ maggena āgato”ti maggaṃ paccavekkhati, tato “ayaṃ me ānisaṃso laddho”ti	2346	
PA_tika-vin13_t:2346_2	phalaṃ paccavekkhati, tato “ime nāma me kilesā pahīnā”ti pahīnakilese paccavekkhati,	2346	
PA_tika-vin13_t:2346_3	tato “ime nāma me kilesā avasiṭṭhā”ti uparimaggattayavajjhe kilese paccavekkhati,	2346	
PA_tika-vin13_t:2346_4	avasāne “ayaṃ me dhammo ārammaṇato paṭividdho”ti amataṃ nibbānaṃ paccavekkhati. Iti	2346	
PA_tika-vin13_t:2346_5	sotāpannassa ariyasāvakassa pañca paccavekkhaṇāni honti. Tathā sakadāgāmianāgāmīnaṃ.	2346	
PA_tika-vin13_t:2346_6	Arahato pana avasiṭṭhakilesapaccavekkhaṇaṃ nāma natthi. Evaṃ sabbānipi ekūnavīsati	2346	
PA_tika-vin13_t:2346_7	honti. Ukkaṭṭhaparicchedova ceso. Pahīnāvasiṭṭhakilesapaccavekkhaṇañhi sekkhānaṃ	2346	
PA_tika-vin13_t:2346_8	hoti vā, na vā. Evaṃ paccavekkhitvā so sotāpanno ariyasāvako tasmiṃyeva vā āsane	2346	
PA_tika-vin13_t:2346_9	nisinno aparena vā samayena kāmarāgabyāpādānaṃ tanubhāvaṃ karonto dutiyamaggaṃ pāpuṇāti,	2346	
PA_tika-vin13_t:2346_10	tadanantaraṃ vuttanayena phalañca. Tato vuttanayena kāmarāgabyāpādānaṃ anavasesappahānaṃ	23461	
PA_tika-vin13_t:2346_11	karonto tatiyamaggaṃ pāpuṇāti, vuttanayena phalañca. Tato tasmiṃyeva vā āsane nisinno	23461	
PA_tika-vin13_t:2346_12	aparena vā samayena rūparāgaarūparāgamānauddhaccaavijjānaṃ anavasesappahānaṃ karonto	23461	
PA_tika-vin13_t:2346_13	catutthamaggaṃ pāpuṇāti, vuttanayena phalañca. Ettāvatā cesa arahā nāma aṭṭhamo ariyapuggalo	23461	
PA_tika-vin13_t:2346_14	hoti mahākhīṇāsavo. Iti imesu catūsu maggesu ñāṇaṃ ñāṇadassanavisuddhi nāma.	23461	
PA_tika-vin13_t:2347_0	Ettāvatā pātimokkhasaṃvarasīlādīnaṃ vuttattā sīlavisuddhi ca mettāsubhādīnaṃ vuttattā	2347	
PA_tika-vin13_t:2347_1	cittavisuddhi ca nāmarūpapariggahādīnaṃ vasena diṭṭhivisuddhikaṅkhāvitaraṇavisuddhimaggāmaggañāṇadassanavisuddhi	2347	
PA_tika-vin13_t:2347_2	paṭipadāñāṇadassanavisuddhi ñāṇadassanavisuddhiyo cāti satta visuddhiyo vuttā honti.	2347	
PA_tika-vin13_t:2347_3	Idaṃ vuttappakāraṃ paṭipadākkamaṃ sandhāya vuttaṃ “pāpuṇeyyānupubbena, sabbasaṃyojanakkhaya”nti.	2347	
PA_tika-vin13_t:2347_4	Ettha sakkāyadiṭṭhi vicikicchā sīlabbataparāmāso kāmarāgo paṭigho rūparāgo aruparāgo	2347	
PA_tika-vin13_t:2347_5	māno uddhaccaṃ avijjāti ime dasa dhammā sabbasaṃyojanā nāma. Etesu sakkāyadiṭṭhivicikicchāsīlabbataparāmāsā	2347	
PA_tika-vin13_t:2347_6	sotāpattimaggavajjhā, kāmarāgapaṭighā dutiyamaggena tanubhūtā hutvā tatiyena samugghātaṃ	2347	
PA_tika-vin13_t:2347_7	gacchanti, sesāni pañca catutthenāti. Evaṃ anupubbena sabbasaṃyojanakkhayasaṅkhātaṃ	2347	
PA_tika-vin13_t:2347_8	arahattaṃ pāpuṇātīti veditabbaṃ.	2347	
PA_tika-vin13_t:2348	Vipassanāniddesavaṇṇanā niṭṭhitā.	234	
PA_tika-vin13_t:2349	Nigamanakathāvaṇṇanā	234	
PA_tika-vin13_t:2350	473-5. Adhisīlaadhicittānaṃ adhipaññāya ca sikkhanā uttari bhikkhukiccaṃ nāma natthi yasmā, ato ayaṃ khuddasikkhā samudāhaṭā.	235	
PA_tika-vin13_t:2351_0	Kenāti ce? Yassa therassa lokavicārino loke vicarantassa mahato kittisaddassa parissamo	2351	
PA_tika-vin13_t:2351_1	na sambhoti na hoti, kiṃ viya? Mālutasseva niccaso, yathā niccaṃ vicarantassa mālutassa	2351	
PA_tika-vin13_t:2351_2	parissamo natthi, evaṃ vicarantassa kittisaddassa parissamo natthi, tena dhammasirikena	2351	
PA_tika-vin13_t:2351_3	samudāhaṭāti sambandho.	2351	
PA_tika-vin13_t:2352	Ettāvatā ca –	235	
PA_tika-vin13_t:2353	Niṭṭhito khuddasikkhāya, samāsena vinicchayo;	235	
PA_tika-vin13_t:2354	Vitthāro pana etissā, sabbampi piṭakattayaṃ.	235	
PA_tika-vin13_t:2355	Tasmā vitthārakāmena, sakale piṭakattaye;	235	
PA_tika-vin13_t:2356	Kattabbo sādaro ettha, itarena visesatoti.	235	
PA_tika-vin13_t:2357	Khuddasikkhāvinicchayo.	235	
PA_tika-vin13_t:2358	Khuddasikkhā-purāṇaṭīkā niṭṭhitā.	235	
PA_tika-vin13_t:2359	Namo tassa bhagavato arahato sammāsambuddhassa	235	
PA_tika-vin13_t:2360	Khuddasikkhā-abhinavaṭīkā	236	
PA_tika-vin13_t:2361	Ganthārambhakathā	236	
PA_tika-vin13_t:2362	Tilokatilakaṃ vande, saddhammāmatanimmitaṃ;	236	
PA_tika-vin13_t:2363	Saṃsuṭṭhukatasambhattiṃ, jinaṃ janamanoramaṃ.	236	
PA_tika-vin13_t:2364	Sāriputtaṃ mahāsāmiṃ, nekasatthavisāradaṃ;	236	
PA_tika-vin13_t:2365	Mahāguṇaṃ mahāpaññaṃ, namo me sirasā garuṃ.	236	
PA_tika-vin13_t:2366	Khuddasikkhāya ṭīkā yā, purātanā samīritā;	236	
PA_tika-vin13_t:2367	Na tāya sakkā sakkaccaṃ, attho sabbattha ñātave.	236	
PA_tika-vin13_t:2368	Tatonekaguṇānaṃ yo, mañjūsā ratanānava;	236	
PA_tika-vin13_t:2369	Sumaṅgalasanāmena, tena paññavatā satā.	236	
PA_tika-vin13_t:2370	Ajjhesito yatindena, sadāraññanivāsinā;	237	
PA_tika-vin13_t:2371	Savinicchayametissā, karissāmatthavaṇṇanaṃ.	237	
PA_tika-vin13_t:2372	Ganthārambhakathāvaṇṇanā	237	
PA_tika-vin13_t:2373_0	(Ka) etthāha – kimatthamāditovāyaṃ gāthā nikkhittā, nanu yathādhippetameva pakaraṇamārabhanīyanti?	2373	
PA_tika-vin13_t:2373_1	Vuccate – sappayojanattā. Sappayojanañhi taṃdassanaṃ tāya ratanattayappaṇāmābhidheyyakaraṇappakārappayojanābhidhānasandassanato.	2373	
PA_tika-vin13_t:2373_2	Tāni ca pana sappayojanāni anantarāyena ganthaparisamāpanādippayojanānamabhinipphādanato.	2373	
PA_tika-vin13_t:2373_3	Tathā hi sotūnamattano ca yathādhippetatthanipphādanaṃ ratanattayappaṇāmakaraṇappayojanaṃ.	2373	
PA_tika-vin13_t:2373_4	Viditābhidheyyassa ganthassa viññūnamādaraṇīyatā abhidheyyakathanappayojanaṃ. Sotujanasamussāhajananaṃ	2373	
PA_tika-vin13_t:2373_5	karaṇappakārappayojanakathanappayojanaṃ. Vohārasukhatā pana abhidhānakathanappayojanaṃ.	2373	
PA_tika-vin13_t:2374_0	Tattha vanditvā ratanattayanti iminā ratanattayappaṇāmo dassito, khuddasikkhanti	2374	
PA_tika-vin13_t:2374_1	iminā khuddabhūtānaṃ sikkhānaṃ idha paṭipādetabbatādīpanena abhidheyyaṃ, abhidheyyo	2374	
PA_tika-vin13_t:2374_2	ca nāmesa samuditena satthena vacanīyatthoti. Abhidhānañca pana imināva dassitaṃ	2374	
PA_tika-vin13_t:2374_3	tena atthānugatasamaññāparidīpanato. Samātikanti iminā karaṇappakāro, khuddasikkhanti	2374	
PA_tika-vin13_t:2374_4	iminā ca, tena khuddabhūtānaṃ sikkhānaṃ idha dassetabbabhāvappakāsanato. Ādito upasampanna	2374	
PA_tika-vin13_t:2374_5	sikkhitabbanti iminā payojanapayojanaṃ pana imināva sāmatthiyato dassitameva, tāsaṃ	2374	
PA_tika-vin13_t:2374_6	sikkhitabbappakāsanena hi sikkhane sati tammūlikāya diṭṭhadhammikasamparāyikatthanipphattiyā	2374	
PA_tika-vin13_t:2374_7	saṃsijjhanato. Pakaraṇappayojanānaṃ sādhanasādhiyalakkhaṇo sambandho tannissayadassaneneva	2374	
PA_tika-vin13_t:2374_8	dassitoyevāti ayamettha samudāyattho.	2374	
PA_tika-vin13_t:2375_0	Ayaṃ panetthāvayavattho – ratanattayaṃ vanditvā khuddasikkhaṃ pavakkhāmīti sambandho.	2375	
PA_tika-vin13_t:2375_1	Ratijananaṭṭhena ratanāni, buddhadhammasaṅghānametaṃ adhivacanaṃ. Atha vā cittīkatādinā	2375	
PA_tika-vin13_t:2375_2	kāraṇena ratanāni, buddhādayova ratanāni. Tathā ca vuttaṃ –	2375	
PA_tika-vin13_t:2376	“Cittīkataṃ mahagghañca, atulaṃ dullabhadassanaṃ;	237	
PA_tika-vin13_t:2377	Anomasattaparibhogaṃ, ratanaṃ tena vuccatī”ti. ;	237	
PA_tika-vin13_t:2378_0	Tayo avayavā assāti tayaṃ, samudāyāpekkhaṃ ekavacanaṃ, avayavavinimuttassa pana samudāyassa	2378	
PA_tika-vin13_t:2378_1	abhāvato tīṇi eva ratanāni vuccanti. Ratanānaṃ tayaṃ ratanattayaṃ. Vanditvāti tīhi	2378	
PA_tika-vin13_t:2378_2	dvārehi namassitvā. “Tisso imā, bhikkhave, vandanā kāyena vandati, vacasā vandati,	2378	
PA_tika-vin13_t:2378_3	manasā vandatī”ti hi vuttaṃ. Tattha viññattiṃ anuppādetvā kevalaṃ ratanattayaguṇānussaraṇavasena	2378	
PA_tika-vin13_t:2378_4	manodvāre bahulappavattā kusalacetanā manodvāravandanā. Taṃ taṃ viññattiṃ uppādetvā	2378	
PA_tika-vin13_t:2378_5	pana pavattā kāyavacīdvāravandanā. Sikkhitabbāti sikkhā, adhisīlaadhicittaadhipaññāvasena	2378	
PA_tika-vin13_t:2378_6	tisso sikkhā. Sikkhanañcettha yathākkamaṃ sīlādidhammānaṃ saṃvaraṇavasena, ekārammaṇe	2378	
PA_tika-vin13_t:2378_7	cittacetasikānaṃ samādhānavasena, ārammaṇajānanalakkhaṇappaṭivedhamaggapātubhāvapāpanavasena	2378	
PA_tika-vin13_t:2378_8	ca āsevanaṃ daṭṭhabbaṃ. Aññattha bahuvidhā sikkhā, idha tu saṅkhepanayattā appakādianekatthasambhavepi	2378	
PA_tika-vin13_t:2378_9	khudda-saddassa appakatthovettha yuttataroti khuddā appakā sikkhāti khuddasikkhā.	2378	
PA_tika-vin13_t:2378_10	Idha pana khuddasikkhāppakāsako gantho tabbohārūpacārato itthiliṅgavasena “khuddasikkhā”ti	23781	
PA_tika-vin13_t:2378_11	vuccati yathā “varuṇānagara”nti. Taṃ khuddasikkhaṃ. Pavakkhāmīti kathessāmi.	23781	
PA_tika-vin13_t:2379_0	Kīdisanti āha “ādito upasampannasikkhitabba”ntiādi. Ādi-saddoyamatthi avayavavacano	2379	
PA_tika-vin13_t:2379_1	yathā “sabbādīni sabbanāmānī”ti. Atthi apādānavacano yathā “pabbatādīni khettānī”ti.	2379	
PA_tika-vin13_t:2379_2	Tatthāvayavavācī kammasādhano “ādiyatītyādī”ti. Itaro apādānasādhano “ādiyati etasmātyādī”ti.	2379	
PA_tika-vin13_t:2379_3	Tattha yo avayavavacano, tassedaṃ gahaṇaṃ, tasmā upasampannakkhaṇampi anto katvā	2379	
PA_tika-vin13_t:2379_4	ādibhūtā upasampannakkhaṇatoyeva paṭṭhāyāti evamettha attho daṭṭhabbo. Eva-saddo	2379	
PA_tika-vin13_t:2379_5	panettha sabbavākyānaṃ avadhāraṇaphalattā labbhati. To-paccayo avadhimhiyeva, na	2379	
PA_tika-vin13_t:2379_6	ādhāre. Tattha hi topaccaye ādhāre vattamāne ādimhiyeva majjhaantānaṃ avayavabhūte	2379	
PA_tika-vin13_t:2379_7	upasampannakkhaṇeyevāti attho bhaveyya, tathā sati avadhāraṇanicchayo niyamoti atthantarattā	2379	
PA_tika-vin13_t:2379_8	ādikkhaṇaniyamena majjhādayo nivattiyeyyuṃ. Apādānavacanassāpi gahaṇe avadhibhūto	2379	
PA_tika-vin13_t:2379_9	upasampannakkhaṇo nivattiyeyya “pabbatādīni khettānī”ti ettha ādibhūtapabbatapariccāgena	2379	
PA_tika-vin13_t:2379_10	khettaggahaṇaṃ viyāti daṭṭhabbaṃ. Ṭīkāyaṃ pana ādhāratthopi vutto, so yathāvuttadosaṃ	23791	
PA_tika-vin13_t:2379_11	nātigacchati. Sabbattha “ṭīkāya”nti ca vutte ettheva purāṇaṭīkāyanti gahetabbaṃ.	23791	
PA_tika-vin13_t:2379_12	Āditoti iminā idaṃ dīpeti – atidullabhaṃ khaṇasamavāyaṃ labhitvā ālasiyadosena appaṭipajjantehi	23791	
PA_tika-vin13_t:2379_13	ca aññāṇadosena aññathā paṭipajjantehi ca ahutvā ādito paṭṭhāya nirantarameva tīsu	23791	
PA_tika-vin13_t:2379_14	sikkhāsu sammāpaṭipajjanavasena ādaro janetabboti.	23791	
PA_tika-vin13_t:2380_0	Upasampannena upasampannāya ca sikkhitabbaṃ āsevitabbanti upasampannasikkhitabbaṃ,	2380	
PA_tika-vin13_t:2380_1	ekasesanayena upasampannatāsāmaññena vā upasampannāyapi etthevāvirodhoti upasampannena	2380	
PA_tika-vin13_t:2380_2	sikkhitabbanti samāso. Nanu adhisīlādayova sikkhitabbā, evaṃ sati kathaṃ pakaraṇaṃ	2380	
PA_tika-vin13_t:2380_3	sikkhitabbattena vuttanti? Nāyaṃ doso, sikkhāya sikkhitabbatte sati taddīpakaganthassāpi	2380	
PA_tika-vin13_t:2380_4	āsevitabbatā āpajjatīti. Sukhaggahaṇatthaṃ vattabbavinicchayaṃ sakalampi saṅgahetvā	2380	
PA_tika-vin13_t:2380_5	mātikāya ṭhapanato saha mātikāyāti samātikaṃ. Tagguṇasaṃviññāṇoyaṃ bahubbīhi tassa	2380	
PA_tika-vin13_t:2380_6	khuddasikkhāsaṅkhātassa aññapadatthassa yo guṇo mātikāsaṅkhātaṃ visesanaṃ, tassa	2380	
PA_tika-vin13_t:2380_7	idha viññāyamānattā. Sukheneva hi gahaṇaṃ siyā mātikānusārena taṃ taṃ vinicchayaṃ	2380	
PA_tika-vin13_t:2380_8	olokentānaṃ saṃsayāpagamato.	2380	
PA_tika-vin13_t:2381	Mātikāvaṇṇanā	238	
PA_tika-vin13_t:2382_0	(Kha-ja) idāni “samātika”nti vuttattā mātikāpadāni tāva uddisituṃ “pārājikā ca cattāro”tiādi	2382	
PA_tika-vin13_t:2382_1	āraddhaṃ. Etthāha – tīsu sikkhāsu adhisīlasikkhāva kasmā paṭhamaṃ vuttāti? Sabbasikkhānaṃ	2382	
PA_tika-vin13_t:2382_2	mūlabhūtattā. “Sīle patiṭṭhāya naro sapañño, cittaṃ paññañca bhāvaya”nti hi vuttaṃ.	2382	
PA_tika-vin13_t:2382_3	Tatrāpi mahāsāvajjattā mūlacchejjavasena pavattanato sabbapaṭhamaṃ jānitabbāti pārājikāva	2382	
PA_tika-vin13_t:2382_4	paṭhamaṃ vuttāti veditabbaṃ. Mātikāpadānaṃ pana attho tassa tassa mātikāpadassa niddesavaseneva	2382	
PA_tika-vin13_t:2382_5	viññāyatīti na idha visuṃ dassayissāma. Aviññāyamānaṃ pana tattha tattheva pakāsayissāma.	2382	
PA_tika-vin13_t:2383_0	Idāni uddiṭṭhapadānukkamena niddesaṃ ārabhanto “pārājikā ca cattāro”ti paṭhamaṃ mātikāpadaṃ	2383	
PA_tika-vin13_t:2383_1	uddhari. Evamuparipi. Idāni pārājikāyo uddisitvā uddiṭṭhapadānukkamena niddesaṃ ārabhanto	2383	
PA_tika-vin13_t:2383_2	“garukā navā”ti dutiyaṃ padaṃ uddharītiādinā yathāyogaṃ vattabbaṃ. Tattha sikkhāpadaṃ	2383	
PA_tika-vin13_t:2383_3	atikkamitvā āpattiṃ āpannā puggalā tāya parājayantīti parājiyā. Teyeva pārājikā upasaggassa	2383	
PA_tika-vin13_t:2383_4	vuddhiṃ katvā ya-kārassa ka-kārakaraṇena. Te pana gaṇanaparicchedavasena cattāroti attho.	2383	
PA_tika-vin13_t:2384	1. Pārājikaniddesavaṇṇanā	238	
PA_tika-vin13_t:2385_0	1-2. Idāni te dassetuṃ “maggattaye”tiādi āraddhaṃ. Evamuparipi yathāyogaṃ yojetabbaṃ.	2385	
PA_tika-vin13_t:2385_1	Tattha maggattayeti ettha maggā ca nāma tiṃsa maggā. Manussāmanussatiracchānagatavasena	2385	
PA_tika-vin13_t:2385_2	hi tisso itthiyo. Tattha tiracchānagatāya ayaṃ paricchedo –	2385	
PA_tika-vin13_t:2386	“Apadānaṃ ahī macchā, dvipadānañca kukkuṭī;	238	
PA_tika-vin13_t:2387	Catuppadānaṃ majjārī, vatthu pārājikassimā”ti. ;	238	
PA_tika-vin13_t:2388_0	Tāsaṃ vaccapassāvamukhamaggavasena tayo tayo katvā nava maggā, tathā ubhatobyañjanakānaṃ,	2388	
PA_tika-vin13_t:2388_1	purisānaṃ pana vaccamukhamaggavasena dve dve katvā cha, tathā paṇḍakānanti tiṃsa.	2388	
PA_tika-vin13_t:2388_2	Tesaṃ taye. Kīdiseti āha “santhatasanthate”ti. Santhate asanthateti padacchedo. Na	2388	
PA_tika-vin13_t:2388_3	santhataṃ asanthataṃ. Tasmiṃ asanthate. Na-kāro ettha “abrāhmaṇo”tiādīsu viya payirudāse,	2388	
PA_tika-vin13_t:2388_4	taṃ kiriyāyuttassa tādisassa aññassa vatthuno vidhānena santhatassa vatthuno payirudāsanaṃ	2388	
PA_tika-vin13_t:2388_5	pariccajanaṃ payirudāsoti. Na pasajjappaṭisedhe, santhataṃ pasajja patvā tassa “brāhmaṇo	2388	
PA_tika-vin13_t:2388_6	na bhavissatī”tiādīsu viya na nisedhoti. Vā-saddo panettha vacanayuttibaleneva labbhati,	2388	
PA_tika-vin13_t:2388_7	tassa paliveṭhetvā, anto vā pavesetvā vatthādinā kenaci paṭicchanne vā appaṭicchanne	2388	
PA_tika-vin13_t:2388_8	vāti attho. Tathābhūte allokāse pakativātena asamphuṭṭhe tintappadese. Nimittanti	2388	
PA_tika-vin13_t:2388_9	aṅgajātaṃ. Santiādi tabbisesanaṃ. Santi attaniyaṃ. Saṃ-saddo hi attani attaniye ca	2388	
PA_tika-vin13_t:2388_10	vattati. Santhataṃ asanthatanti yathāvuttanayena paṭicchannaṃ vā appaṭicchannaṃ vā.	23881	
PA_tika-vin13_t:2388_11	Upādiṇṇanti anaṭṭhakāyappasādaṃ. Kittakanti āha “tilamattampī”ti. Tilassa mattaṃ	23881	
PA_tika-vin13_t:2388_12	sākallaṃ yassa taṃ tilamattaṃ. “Mattaṃ sākallaṃ nicchaye”ti hi nighaṇḍu. Etthāpi	23881	
PA_tika-vin13_t:2388_13	avayavena viggaho samudāyo samāsattho, tilabījappamāṇampīti vuttaṃ hoti. Kiṃ taṃ?	23881	
PA_tika-vin13_t:2388_14	Nimittaṃ, pavesanaṃ vā. Api-saddo sambhāvane, “tilabījamattampī”ti sambhāvīyati,	23881	
PA_tika-vin13_t:2388_15	adhike kā nāma kathāti idamettha sambhāvanaṃ, evaṃbhūtaṃ saṃ aṅgajātaṃ yathāvutte	23881	
PA_tika-vin13_t:2388_16	maggattaye tilamattampi pavesanto bhikkhu cuto paribhaṭṭho, pārājiko nāma hoti sāsanatoti	23881	
PA_tika-vin13_t:2388_17	viññāyati gammamānatthassa saddassa payogaṃ pati kāmācārattā. Kīdisoti āha “anikkhittasikkho”ti.	23881	
PA_tika-vin13_t:2388_18	Nikkhittasikkho pana abhikkhukattā pariccatto. Tattha nikkhittā ohitā pariccattā	23881	
PA_tika-vin13_t:2388_19	paccakkhātā sikkhā etenāti viggaho. Yathālakkhaṇaṃ na nikkhittasikkho anikkhittasikkho.	23881	
PA_tika-vin13_t:2388_20	Tattha cittakhettakālappayogapuggalavijānanavasena sikkhāpaccakkhānaṃ ñatvā tadabhāvena	23882	
PA_tika-vin13_t:2388_21	apaccakkhānaṃ veditabbaṃ.	23882	
PA_tika-vin13_t:2389_0	Tattha upasampannabhāvato cavitukāmatācittaṃ cittaṃ nāma. “Buddhaṃ paccakkhāmī”tiādīni	2389	
PA_tika-vin13_t:2389_1	“gihīti maṃ dhārehi, upāsako, ārāmiko, sāmaṇeroti maṃ dhārehī”ti “alaṃ me buddhenā”tiādīni	2389	
PA_tika-vin13_t:2389_2	cha khettapadāni khettaṃ nāma. “Paccakkhāmī”tiādinā vutto vattamānakāloyeva kālo	2389	
PA_tika-vin13_t:2389_3	nāma. Yāya kāyaci bhāsāya vasena vācasikappayogova payogo nāma. Anummattādiko paccakkhāto	2389	
PA_tika-vin13_t:2389_4	ca manussajātiko sova puggalo nāma. Paccakkhātakassa vacanasamanantarameva “ayaṃ	2389	
PA_tika-vin13_t:2389_5	ukkaṇṭhito”ti vā “gihibhāvaṃ patthayatī”ti vā sotuno jānanaṃ vijānanaṃ nāmāti veditabbaṃ.	2389	
PA_tika-vin13_t:2390_0	Tattha naṭṭhakāyappasādaṃ pana piḷakaṃ vā cammakhilaṃ vā lomaṃ vā pavesantassa dukkaṭaṃ.	2390	
PA_tika-vin13_t:2390_1	Akkhināsakaṇṇacchiddavatthikosesu, satthakādīhi katavaṇe vā methunarāgena nimittaṃ	2390	
PA_tika-vin13_t:2390_2	pavesantassa thullaccayaṃ. Avasesasarīresu upakacchakādīsu dukkaṭaṃ. Tiracchānagatānaṃ	2390	
PA_tika-vin13_t:2390_3	hatthiassagogadrabhaoṭṭhamahiṃsādīnaṃ nāsāya thullaccayaṃ, vatthikose thullaccayameva.	2390	
PA_tika-vin13_t:2390_4	Sabbesampi tiracchānagatānaṃ akkhikaṇṇavaṇesu dukkaṭaṃ. Tathā avasesasarīre kāyasaṃsaggarāgena,	2390	
PA_tika-vin13_t:2390_5	methunarāgena vā jīvamānakapurisassa vatthikosaṃ appavesanto nimittena nimittaṃ chupati,	2390	
PA_tika-vin13_t:2390_6	dukkaṭaṃ. Bahi nikkhantadantesu vāyamantassa pana thullaccayanti ayamettha savinicchayo atthavaṇṇanakkamo.	2390	
PA_tika-vin13_t:2391_0	Idāni pavesanaṃ nāma na kevalaṃ attupakkameneva, parūpakkamenāpi hoti, tatrāpi sādiyantova	2391	
PA_tika-vin13_t:2391_1	cuto hotīti dassetuṃ “atha vā”tiādi vuttaṃ. Tattha atha vāti ayaṃ nipāto, nipātasamudāyo	2391	
PA_tika-vin13_t:2391_2	vā pakkhantarārambhe. Pavesanañca ṭhitañca uddhāro ca paviṭṭhañca pavesana…pe… paviṭṭhāni,	2391	
PA_tika-vin13_t:2391_3	itarītarayogadvando. Itarītarayogo nāma aññamaññatthopādānatāti pavesanādīni ṭhitādiatthānipi	2391	
PA_tika-vin13_t:2391_4	hontīti paviṭṭha-saddopi pavesanādiattho hoti, tatoyevettha tasmā bahuvacanasambhavo.	2391	
PA_tika-vin13_t:2391_5	Aññathā dvande avayavatthapadhānattā ekatthavācakāpi paviṭṭha-saddā kathaṃ bahuvacanappasaṅgo.	2391	
PA_tika-vin13_t:2391_6	Samāhāre vā dvando. Khaṇoti kālaviseso. So ca yogavantānaṃ khaṇantaravinimutto natthīti	2391	
PA_tika-vin13_t:2391_7	pavesana…pe…paviṭṭhāniyeva khaṇoti kammadhārayo, abhede bhedaparikappanāya vā pavesana…pe…	2391	
PA_tika-vin13_t:2391_8	paviṭṭhānaṃ khaṇoti chaṭṭhītappuriso. Tassa sādako, tasmiṃ vā sādako pavesana…pe…	2391	
PA_tika-vin13_t:2391_9	sādako. Khaṇa-saddo panettha paccekaṃ yojetabbo dvandasamāsattā, pavesanakālaṃ ṭhitakālaṃ	2391	
PA_tika-vin13_t:2391_10	uddhārakālaṃ paviṭṭhakālaṃ, tasmiṃ vā sādiyantoti evamettha attho daṭṭhabbo. Evaṃ	23911	
PA_tika-vin13_t:2391_11	sevanacittapaccupaṭṭhānena sādako bhikkhu cutoti yojetabbaṃ. Tattha yathāvuttappadesassa	23911	
PA_tika-vin13_t:2391_12	antokaraṇaṃ pavesanaṃ nāma. Yāva uddharaṇārambhā nivattaṃ ṭhitaṃ nāma. Aṭṭhakathāyaṃ	23911	
PA_tika-vin13_t:2391_13	pana mātugāmassa sukkavissaṭṭhiṃ patvā sabbathā vāyamato oramitvā ṭhitakālaṃ sandhāya	23911	
PA_tika-vin13_t:2391_14	“sukkavissaṭṭhisamaye”ti vuttaṃ. Yāva aggā nīharaṇaṃ uddhāro nāma. Yāva pavesanārahaṭṭhānā	23911	
PA_tika-vin13_t:2391_15	antokataṃ paviṭṭhaṃ nāma.	23911	
PA_tika-vin13_t:2392	Paṭhamaṃ.	239	
PA_tika-vin13_t:2393_0	3-4. Idāni dutiyaṃ dassetuṃ “ādiyeyyā”tiādimāha. Tattha adinnaṃ theyyacittena ādiyeyya…pe…	2393	
PA_tika-vin13_t:2393_1	saṅketaṃ vītināmaye, pārājiko bhaveti sambandho. Adinnanti manussasāmikehi kāyavācāhi	2393	
PA_tika-vin13_t:2393_2	na dinnaṃ. Theyyacittenāti thenoti coro, tassa bhāvo theyyaṃ na-kārassa ya-kāraṃ	2393	
PA_tika-vin13_t:2393_3	katvā dvittena. Bhavanti etasmā abhidhānabuddhīti bhāvo, saddappavattinimittaṃ jātiguṇādi.	2393	
PA_tika-vin13_t:2393_4	Idha pana avaharaṇacittasaṅkhātaṃ dabbaṃ theyyaṃ. Theyyañca taṃ cittañcāti theyyacittaṃ,	2393	
PA_tika-vin13_t:2393_5	tena. Ādiyeyyāti ārāmādiṃ abhiyuñjitvā gaṇheyya. Hareyyāti haranto gaṇheyya. Avahareyyāti	2393	
PA_tika-vin13_t:2393_6	upanikkhittaṃ bhaṇḍaṃ “dehi me bhaṇḍa”nti vuccamāno “na mayā gahita”ntiādīni vadanto	2393	
PA_tika-vin13_t:2393_7	gaṇheyya. Iriyāpathaṃ kopeyyāti bhaṇḍahārakassa gamanādiiriyāpathaṃ vicchinditvā	2393	
PA_tika-vin13_t:2393_8	gaṇheyya. Kopaṃ katvā gaṇhātīti hi etasmiṃ atthe “kopī”ti nāmadhātu. Ṭhānā cāveyyāti	2393	
PA_tika-vin13_t:2393_9	ṭhapitaṭṭhānato cāveyya. Saṅketaṃ vītināmayeti parikappitaṭṭhānaṃ vā suṅkaghātaṃ vā atikkāmeyya.	2393	
PA_tika-vin13_t:2394_0	Ettha ca ārāmādiabhiyuñjane, sāmikassa vimatuppādanadhuranikkhepe, bhaṇḍahārakassa	2394	
PA_tika-vin13_t:2394_1	sīsabhārāmasanaphandāpanakhandhoropane, upanikkhitte “dehi me bhaṇḍa”nti codiyamānassa	2394	
PA_tika-vin13_t:2394_2	“nāhaṃ gaṇhāmī”ti bhaṇanavimatuppādanadhuranikkhepe, thalaṭṭhassa theyyacittenāmasanaphandāpanaṭhānācāvane	2394	
PA_tika-vin13_t:2394_3	cāti catūsu paccekaṃ yathākkamaṃ dukkaṭathullaccayapārājikāyo veditabbā. “Sahabhaṇḍahārakaṃ	2394	
PA_tika-vin13_t:2394_4	nessāmī”ti paṭhamadutiyapādasaṅkāmane, parikappitasuṅkaghātaṭṭhānato paṭhamadutiyapādātikkāme	2394	
PA_tika-vin13_t:2394_5	cāti dvīsu paccekaṃ kamena thullaccayapārājikāyo veditabbā. Ayamettha saviññāṇakāviññāṇakamissakattā	2394	
PA_tika-vin13_t:2394_6	nānābhaṇḍavasena yojanā. Ekabhaṇḍavasena pana sassāmikassa dāsassa vā tiracchānagatassa	2394	
PA_tika-vin13_t:2394_7	vā yathāvuttena abhiyogādinā nayena ādiyanaharaṇādivasena yojanā daṭṭhabbā.	2394	
PA_tika-vin13_t:2395_0	Apica imāni cha padāni vaṇṇayantena nānābhaṇḍaekabhaṇḍasāhatthikapubbappayogatheyyāvahārasaṅkhāte	2395	
PA_tika-vin13_t:2395_1	pañcapañcake samodhānetvā pañcavīsati avahārā dassetabbā chappadantogadhattā sabbesampi	2395	
PA_tika-vin13_t:2395_2	avahārānaṃ. Te pana avahārā yena kenaci abhiyogādiākāranānattamattena bhinnāti taṃvasena	2395	
PA_tika-vin13_t:2395_3	pañcapañcakaṃ nāma jātaṃ. Evaṃ saṃvaṇṇitañhi idaṃ adinnādānapārājikaṃ suvaṇṇitaṃ	2395	
PA_tika-vin13_t:2395_4	nāma hotīti daṭṭhabbaṃ. Tattha purimāni dve pañcakāni “ādiyeyyā”tiādīnaṃ pañcannaṃ	2395	
PA_tika-vin13_t:2395_5	padānaṃ vasena labbhanti. Yaṃ panetaṃ “saṅketaṃ vītināmaye”ti chaṭṭhaṃ padaṃ, taṃ	2395	
PA_tika-vin13_t:2395_6	tatiyapañcamesu pañcakesu nissaggiyaparikappāvahāravasena yojetabbaṃ.	2395	
PA_tika-vin13_t:2396_0	Tattha sāhatthika-saddena upacārato taṃsahacaritapañcakaṃ gahetvā “sāhatthikañca	2396	
PA_tika-vin13_t:2396_1	taṃ pañcakañcā”ti vā “sāhatthikādi pañcaka”nti majjhepadalopavasena vā sāhatthikapañcakaṃ.	2396	
PA_tika-vin13_t:2396_2	Evamuparipi. Taṃ pana sāhatthiko āṇattiko nissaggiyo atthasādhako dhuranikkhepo cāti.	2396	
PA_tika-vin13_t:2396_3	Tattha sako hattho sahattho, sahatthena nibbatto sāhatthiko. Evaṃ āṇattiko. Suṅkaghātaparikappitokāsānaṃ	2396	
PA_tika-vin13_t:2396_4	anto ṭhatvā bahi nissajjanaṃ nissaggo, so eva nissaggiyo. Kālaṃ aniyametvā āṇattassa	2396	
PA_tika-vin13_t:2396_5	bhaṇḍaggahaṇato ca parassa telakumbhiyā pādagghanakaṃ telaṃ avassaṃ pivanakānaṃ upāhanādīnaṃ	2396	
PA_tika-vin13_t:2396_6	nikkhittānaṃ telapātanato ca puretarameva pārājikasaṅkhātaṃ atthaṃ sādhetīti atthasādhako.	2396	
PA_tika-vin13_t:2396_7	So pana āṇāpanappayogo, upāhanādīnaṃ nikkhepappayogo ca. Ārāmābhiyoge ca upanikkhittabhaṇḍe	2396	
PA_tika-vin13_t:2396_8	ca tāvakālikabhaṇḍadeyyānamadāne ca dhurassa nikkhepo dhuranikkhepo.	2396	
PA_tika-vin13_t:2397_0	Pubbappayogapañcakaṃ nāma pubbappayogo sahappayogo saṃvidhāvahāro saṅketakammaṃ nimittakammanti.	2397	
PA_tika-vin13_t:2397_1	Tattha āṇāpanaṃ bhaṇḍaggahaṇato pubbattā pubbappayogo nāma. Ṭhānācāvanakhilasaṅkāmanappayogena	2397	
PA_tika-vin13_t:2397_2	saha vattamāno sahappayogo. Saṃvidhāya sammantayitvā gatesu ekenāpi bhaṇḍe ṭhānā	2397	
PA_tika-vin13_t:2397_3	cāvite sabbesaṃ avahāro saṃvidhāvahāro. Saṅketakammanti pubbaṇhādikālaparicchedavasena	2397	
PA_tika-vin13_t:2397_4	sañjānanakaraṇaṃ. Nimittakammaṃ nāma saññuppādanatthaṃ akkhinikhaṇanādikaraṇaṃ.	2397	
PA_tika-vin13_t:2398_0	Theyyāvahārapañcakaṃ pana sayameva dassetuṃ “atha vā”tiādimāha. Nanu ca chappadantogadhattā	2398	
PA_tika-vin13_t:2398_1	“sabbesampi avahārāna”nti vuttaṃ, evaṃ sati “atha vā”ti pakkhantaravasena visuṃ viya	2398	
PA_tika-vin13_t:2398_2	idaṃ pañcakaṃ kasmā vuttanti? Nanu avocumhā “yena kenaci abhiyogādiākāranānattamattena	2398	
PA_tika-vin13_t:2398_3	bhinnā”ti, etādisassa bhedassa sambhavato pakkhantaravasenāpi yujjatīti evaṃ vuttaṃ.	2398	
PA_tika-vin13_t:2398_4	Imassa pañcakassa visuṃ uddharitvā vacanaṃ pana pasiddhivasenāti daṭṭhabbaṃ, kusa-saddena	2398	
PA_tika-vin13_t:2398_5	kusasaṅkāmanamadhippetaṃ abhedopacārena. Theyyañca balañca kuso ca channañca parikappo	2398	
PA_tika-vin13_t:2398_6	ca theyyā…pe… parikappaṃ, dīgho sandhivasena. Tena avahārako pārājiko bhaveti sambandho.	2398	
PA_tika-vin13_t:2398_7	Yo pana paṭicchannena avahārako, so atthato paṭicchannassa avahārako hotīti dvandasamāsantogadhattepicassa	2398	
PA_tika-vin13_t:2398_8	virodhābhāvobhāvasādhano cāyaṃ channa-saddo daṭṭhabbo. Tattha sandhicchedanādīni	2398	
PA_tika-vin13_t:2398_9	katvā vā tulākūṭamānakūṭakahāpaṇakūṭādīhi vañcetvā vā gaṇhanto theyyāvahārako. Balakkārena	2398	
PA_tika-vin13_t:2398_10	parasantakaṃ gaṇhanto balāvahārako. Kusaṃ saṅkāmetvā gaṇhanto kusāvahārako. Tiṇapaṇṇādīhi	23981	
PA_tika-vin13_t:2398_11	yaṃ kiñci paṭicchādetvā pacchā kassa paṭicchannassa avahārako paṭicchannāvahārako.	23981	
PA_tika-vin13_t:2398_12	Sāṭakādibhaṇḍavasena, gabbhadvārādiokāsavasena vā parikappetvā gaṇhanto parikappāvahārako.	23981	
PA_tika-vin13_t:2398_13	Ettha pana parikappitabhaṇḍaggahaṇe parikappitaparicchedātikkame ca pārājikaṃ veditabbaṃ.	23981	
PA_tika-vin13_t:2399_0	Idāni panettha vinicchayaṃ dassetuṃ “bhaṇḍakālagghadesehī”tiādi vuttaṃ. Ettha adinnādāne	2399	
PA_tika-vin13_t:2399_1	bhaṇḍañca kālo ca aggho ca deso ca tehi ca paribhogena ca vinicchayo kātabboti attho.	2399	
PA_tika-vin13_t:2399_2	Tattha avahaṭabhaṇḍassa sassāmikassāmikabhāvaṃ sassāmikepi sāmikānaṃ sālayanirālayabhāvañca	2399	
PA_tika-vin13_t:2399_3	upaparikkhitvā sālayakāle ce avahaṭaṃ, bhaṇḍaṃ agghāpetvā kātabbo vinicchayo bhaṇḍena	2399	
PA_tika-vin13_t:2399_4	vinicchayo. Nirālayakāle ce avahaṭaṃ, pārājikaṃ natthi, sāmikesu puna āharāpentesu	2399	
PA_tika-vin13_t:2399_5	dātabbaṃ. Tadeva hi bhaṇḍaṃ kadāci mahagghaṃ, kadāci appagghaṃ, tasmā yasmiṃ kāle	2399	
PA_tika-vin13_t:2399_6	bhaṇḍaṃ avahaṭaṃ, tasmiṃyeva kāle yo tassa aggho, tena kātabbo vinicchayo kālena	2399	
PA_tika-vin13_t:2399_7	vinicchayo. Navabhaṇḍassa yo aggho, so pacchā parihāyati, tasmā sabbadā pakatiagghavasena	2399	
PA_tika-vin13_t:2399_8	akatvā kātabbo vinicchayo agghena vinicchayo. Bhaṇḍuṭṭhānadese bhaṇḍaṃ appagghaṃ	2399	
PA_tika-vin13_t:2399_9	hoti, aññattha mahagghaṃ, tasmā yasmiṃ dese bhaṇḍaṃ avahaṭaṃ, tasmiṃyeva dese agghena	2399	
PA_tika-vin13_t:2399_10	kātabbo vinicchayo desena vinicchayo. Paribhogena sāṭakādino bhaṇḍassa aggho parihāyati,	23991	
PA_tika-vin13_t:2399_11	tasmā tassa paribhogavasena parihīnāparihīnabhāvaṃ upaparikkhitvā kātabbo vinicchayo	23991	
PA_tika-vin13_t:2399_12	paribhogena vinicchayo.	23991	
PA_tika-vin13_t:2400	Dutiyaṃ.	240	
PA_tika-vin13_t:2401_0	5-7. Idāni tatiyaṃ dassetuṃ “manussaviggaha”ntiādi āraddhaṃ. Tattha manussaviggahaṃ	2401	
PA_tika-vin13_t:2401_1	kalalato paṭṭhāya jīvamānakamanussajātikānaṃ sarīraṃ. Cicca pāṇoti saññāya saddhiṃyeva	2401	
PA_tika-vin13_t:2401_2	“vadhāmi na”nti vadhakacetanāya cetetvā pakappetvā. Jīvitā vā viyojayeti yo bhikkhu	2401	
PA_tika-vin13_t:2401_3	jātiuṇṇaṃsunā samuddhaṭatelabindumattaṃ kalalarūpakāle tāpanādīhi vā tato vā uddhamapi	2401	
PA_tika-vin13_t:2401_4	tadanurūpena upakkamena rūpajīvitindriyopakkame sati tadāyattavuttino arūpajīvitassāpi	2401	
PA_tika-vin13_t:2401_5	voropanasambhavato ubhayajīvitā voropeyya. Vā-saddo vikappe. Maraṇacetanoti maraṇe	2401	
PA_tika-vin13_t:2401_6	cetanā yassa so maraṇādhippāyo. Satthahārakanti jīvitaṃ haratīti hārakaṃ, satthañca	2401	
PA_tika-vin13_t:2401_7	taṃ hārakañcāti satthahārakaṃ, taṃ. Assa manussaviggahassa. Upanikkhipeti samīpe	2401	
PA_tika-vin13_t:2401_8	nikkhipeyya vā. Etena thāvarappayogaṃ dasseti. Gāheyya maraṇūpāyanti “satthaṃ vā	2401	
PA_tika-vin13_t:2401_9	āhara, visaṃ vā khādā”tiādinā nayena maraṇatthāya upāyaṃ gāhāpeyya vā. Etena āṇattippayogo	2401	
PA_tika-vin13_t:2401_10	dassito. Vadeyya maraṇe guṇanti kāyavācādūtalekhāhi “yo evaṃ marati, so dhanaṃ vā	24011	
PA_tika-vin13_t:2401_11	labhatī”tiādinā nayena maraṇe guṇaṃ pakāseyya vā. Ubhayattha adhikāravasena vā-saddo	24011	
PA_tika-vin13_t:2401_12	āharitabbo. So bhikkhu cutoti sambandho, sāsanatoti viññāyati.	24011	
PA_tika-vin13_t:2402_0	Idāni panassa chabbidhe payogedassetuṃ “payogā”tiādimāha. Tattha sāhatthi…pe… iddhivijjāmayā	2402	
PA_tika-vin13_t:2402_1	payogāti ime cha payogāti sambandho. Ka-kāralopena panettha “sāhatthī”ti vuttaṃ.	2402	
PA_tika-vin13_t:2402_2	Atha vā anekatthe anekataddhitasambhavena sahatthassāyaṃ payogo sāhatthīti padasiddhi	2402	
PA_tika-vin13_t:2402_3	veditabbā. Sāhatthi ca nissaggo ca āṇatti ca thāvaro cāti dvando. Iddhi ca vijjā	2402	
PA_tika-vin13_t:2402_4	ca, tāsamimeti iddhivijjāmayā, iddhimayo vijjāmayoti vuttaṃ hoti. Payogāti ime chappayogā	2402	
PA_tika-vin13_t:2402_5	nāma hontīti attho. Tattha sayaṃ mārentassa kāyena vā kāyappaṭibaddhena vā paharaṇaṃ	2402	
PA_tika-vin13_t:2402_6	sāhatthiko payogo. Dūre ṭhitaṃ māretukāmassa kāyādīhi ususattiādīnaṃ nissajjanaṃ	2402	
PA_tika-vin13_t:2402_7	nissaggo. “Asukaṃ nāma mārehī”tiādinā āṇāpentassa āṇāpanaṃ āṇatti, opātakhaṇanaṃ	2402	
PA_tika-vin13_t:2402_8	apassenasaṃvidhānaṃ asiādīnaṃ upanikkhipanādi thāvaro. Māraṇatthaṃ kammavipākajāya	2402	
PA_tika-vin13_t:2402_9	iddhiyā payojanaṃ iddhimayo. Kammavipākajiddhi ca nāmesā rājādīnaṃ rājiddhiādayo.	2402	
PA_tika-vin13_t:2402_10	Tattha piturañño sīhaḷindassa dāṭhākoṭanena cūḷasumanakuṭumbiyamāraṇe rājiddhi daṭṭhabbā,	24021	
PA_tika-vin13_t:2402_11	tadatthameva athabbaṇādivijjāya parijappanaṃ vijjāmayo payogo.	24021	
PA_tika-vin13_t:2403_0	Evaṃ chappayoge dassetvā tesu āṇattippayogassa niyāmake dassetuṃ “kālā”tiādi vuttaṃ.	2403	
PA_tika-vin13_t:2403_1	Tattha yathāvuttaṃ āṇattiṃ niyamenti saṅketavisaṅketatāvasena paricchindantīti āṇattiniyāmakā.	2403	
PA_tika-vin13_t:2403_2	Te pana kālo ca vatthu ca āvudhañca iriyāpatho cāti cattāro, tathā kiriyāviseso okāsoti	2403	
PA_tika-vin13_t:2403_3	gaṇanaparicchedavasena cha hontīti attho. Tattha kālo pubbaṇhādi yobbanādi ca. Vatthu	2403	
PA_tika-vin13_t:2403_4	māretabbo satto. Āvudhaṃ asiādi. Iriyāpatho māretabbassa gamanādi. Kiriyāviseso vijjhanādi.	2403	
PA_tika-vin13_t:2403_5	Okāso gāmādi. Yo hi “ajja, sve”ti aniyametvā “pubbaṇhe mārehī”ti vutto yadā kadāci	2403	
PA_tika-vin13_t:2403_6	pubbaṇhe māreti, natthi visaṅketo. Yo pana “pubbaṇhe”ti vutto majjhanhādīsu māreti,	2403	
PA_tika-vin13_t:2403_7	visaṅketo hoti, āṇāpakassa anāpatti. Evaṃ kālassa saṅketavisaṅketatāvasena niyāmakatā	2403	
PA_tika-vin13_t:2403_8	veditabbā. Imināva nayena vatthuādīsupi vinicchayo veditabboti.	2403	
PA_tika-vin13_t:2404	Tatiyaṃ.	240	
PA_tika-vin13_t:2405_0	8-9. Idāni catutthaṃ dassetuṃ “jhānādibheda”ntiādimāha. Tattha attani nosantaṃ attupanāyikañca	2405	
PA_tika-vin13_t:2405_1	paccuppannabhavassitañca aññāpadesarahitañca jhānādibhedaṃ koṭṭhāsaṃ katvā vā ekekaṃ	2405	
PA_tika-vin13_t:2405_2	katvā vā kāyena vā vācāya vā viññattipathe dīpento nādhimāniko ñāte cuto bhaveti	2405	
PA_tika-vin13_t:2405_3	sambandho. Tattha attani sakasantāne nosantaṃ anuppannattāyeva avijjamānaṃ, ettha	2405	
PA_tika-vin13_t:2405_4	nosantoti atthe tappuriso. Jhānādibhedanti jhānaṃ ādi yassa “vimokkhasamādhi samāpatti	2405	
PA_tika-vin13_t:2405_5	ñāṇadassana maggabhāvanā phalasacchi kiriyākilesappahānavinīvaraṇatācittassa suññāgāre	2405	
PA_tika-vin13_t:2405_6	abhiratī”ti vuttassa so jhānādi, sova bhedo visesoti samāso. Taṃ jhānādibhedaṃ uttarimanussadhammaṃ.	2405	
PA_tika-vin13_t:2405_7	Attupanāyikanti “ayaṃ mayi atthī”ti ārocanavasena attani upanīyati, “ahaṃ vā ettha	2405	
PA_tika-vin13_t:2405_8	sandissāmī”ti attā upanīyati ettha dhammeti vā attupanāyiko, jhānādibhedo, taṃ. Paccuppannabhavassitanti	2405	
PA_tika-vin13_t:2405_9	paccuppannabhavo nāma idāni vattamāno attabhāvo, tannissitoti samāso, so ca jhānādibhedoyeva, taṃ.	2405	
PA_tika-vin13_t:2406_0	Aññāpadesarahitanti “yo te vihāre vasi, so bhikkhu paṭhamaṃ jhānaṃ samāpajjī”tiādinā	2406	
PA_tika-vin13_t:2406_1	nayena aññassa apadeso, tena rahito cattoti tappurisasamāso, so rahito tenāti vā	2406	
PA_tika-vin13_t:2406_2	bahubbīhi, jhānādibhedova, taṃ. Koṭṭhāsaṃ katvā vāti “paṭhamaṃ jhānaṃ dutiyaṃ jhānaṃ	2406	
PA_tika-vin13_t:2406_3	samāpajjiṃ, paṭhamaṃ jhānaṃ tatiyaṃ jhānaṃ samāpajji”ntiādinā nayena koṭṭhāsaṃ katvā	2406	
PA_tika-vin13_t:2406_4	vā. Ekekaṃ katvā vāti “paṭhamaṃ jhānaṃ samāpajjiṃ, dutiyaṃ jhānaṃ samāpajji”ntiādinā	2406	
PA_tika-vin13_t:2406_5	nayena ekekaṃ katvā vā. Ettha ca ekanti ṭhite vicchāyaṃ dvittaṃ. Ettha pana katvāti	2406	
PA_tika-vin13_t:2406_6	karaṇakiriyāya ekekavasena bhinnassa jhānādino atthassa sambandhanicchā vicchāti	2406	
PA_tika-vin13_t:2406_7	veditabbā. Ṭīkāyaṃ pana “koṭṭhāsaṃ vāti ettha ‘jhānalābhī, vimokkhalābhī, samādhilābhī,	2406	
PA_tika-vin13_t:2406_8	samāpattilābhīmhī’ti evamādinā nayena koṭṭhāsato vāti attho”ti ca “ekekaṃ vāti ‘paṭhamassa	2406	
PA_tika-vin13_t:2406_9	jhānassa lābhī, dutiyassa jhānassa lābhīmhī’ti evamādinā nayena ekekaṃ vāti attho”ti	2406	
PA_tika-vin13_t:2406_10	ca vuttaṃ. So pāḷiyaṃ aṭṭhakathāyañca avuttakkamoti veditabbo. Kāyena vāti hatthamuddādivasena	24061	
PA_tika-vin13_t:2406_11	kāyena vā. Vācāti ettha ya-kāro luttaniddiṭṭho “alajjitā”tiādīsu viya. Viññattipatheti	24061	
PA_tika-vin13_t:2406_12	kāyavacīviññattīnaṃ gahaṇayogye padese ṭhatvāti ajjhāharitabbaṃ. Dīpentoti “iminā	24061	
PA_tika-vin13_t:2406_13	ca iminā ca kāraṇena ayaṃ dhammo mayi atthī”ti pakāsento. Nādhimānikoti appatte pattasaññitāsaṅkhāto	24061	
PA_tika-vin13_t:2406_14	adhiko māno, so natthi etassāti nādhimāniko, bhikkhu. Ñāteti viññunā manussajātikena	24061	
PA_tika-vin13_t:2406_15	sikkhāpaccakkhāne vuttanayena viññāte sati cuto bhave sāsanatoti viññāyati. Aññāpadesena	24061	
PA_tika-vin13_t:2406_16	dīpayato pana thullaccayaṃ. Ettha ca –	24061	
PA_tika-vin13_t:2407	Dukkaṭaṃ paṭhamasseva, sāmantamiti vaṇṇitaṃ;	240	
PA_tika-vin13_t:2408	Sesānaṃ pana tiṇṇampi, thullaccayamudīritanti.	240	
PA_tika-vin13_t:2409	Catutthaṃ.	240	
PA_tika-vin13_t:2410_0	10. Idāni catunnampi cetesamasaṃvāsataṃ abhabbatañca dīpetuṃ “pārājikete”tiādi āraddhaṃ.	2410	
PA_tika-vin13_t:2410_1	Ete cattāro pārājikā puggalā yathā pure pubbe gihikāle, anupasampannakāle ca viya	2410	
PA_tika-vin13_t:2410_2	asaṃvāsāti sambandho. Saha vasanti yasmā sabbepi lajjino etesu kammādīsu na ekopi	2410	
PA_tika-vin13_t:2410_3	tato bahiddhā sandissatīti ekakammaṃ ekuddeso samasikkhatāti ime tayo saṃvāsā nāma.	2410	
PA_tika-vin13_t:2410_4	Tattha apalokanādikaṃ catubbidhampi saṅghakammaṃ sīmāparicchinnehi pakatattehi bhikkhūhi	2410	
PA_tika-vin13_t:2410_5	ekato kattabbatā ekakammaṃ nāma. Tathā pañcavidhopi pātimokkhuddeso ekato uddisitabbattā	2410	
PA_tika-vin13_t:2410_6	ekuddeso nāma. Paññattaṃ pana sikkhāpadaṃ sabbehipi lajjīpuggalehi samaṃ sikkhitabbabhāvato	2410	
PA_tika-vin13_t:2410_7	samasikkhatā nāma. Natthi te saṃvāsā etesanti asaṃvāsā. “Abhabbā”tiādīsu bhikkhubhāvāyāti	2410	
PA_tika-vin13_t:2410_8	tumatthe sampadānavacanaṃ, tasmā yathā sīsacchinno jīvituṃ abhabbo, evaṃ cattārome	2410	
PA_tika-vin13_t:2410_9	puggalā bhikkhubhāvāya bhikkhū bhavituṃ abhabbāti attho.	2410	
PA_tika-vin13_t:2411_0	11. Idāni pariyāyāṇattīhi sambhavante dassetuṃ “pariyāyo cā”tiādimāha. Pariyāyo ca	2411	
PA_tika-vin13_t:2411_1	āṇatti ca tatiye manussaviggahe labbhatīti sambandho. Tattha kāyādīhi yathāvuttehi	2411	
PA_tika-vin13_t:2411_2	“yo evaṃ marati, so dhanaṃ vā labhatī”ti evamādiviññāpako byañjanabhūto kāyavacīpayogo	2411	
PA_tika-vin13_t:2411_3	pariyāyo. Iminā idaṃ dīpeti – yathā adinnādāne “ādiyeyyā”ti vuttattā pāriyāyakathāya	2411	
PA_tika-vin13_t:2411_4	muccati, na idha evaṃ. “Saṃvaṇṇeyyā”ti pariyāyakayāyapi na muccatīti. “Dutiye panā”tiādīsu	2411	
PA_tika-vin13_t:2411_5	attho pākaṭoyeva. Evamuparipi pākaṭamupekkhissāma.	2411	
PA_tika-vin13_t:2412_0	12. Idāni methunadhammādīnaṃ aṅgāni dassetuṃ “sevetū”tiādimāha. Sevetukāmatācittanti	2412	
PA_tika-vin13_t:2412_1	methunaṃ sevetuṃ kāmetīti sevetukāmo, tassa bhāvo nāma taṇhā, tāya sevetukāmatāya	2412	
PA_tika-vin13_t:2412_2	sampayuttaṃ cittanti tappuriso. Methunadhammassāti mithunānaṃ itthipurisānaṃ idanti	2412	
PA_tika-vin13_t:2412_3	methunaṃ, tameva dhammoti methunadhammo. Idha pana upacāravasena pārājikāpatti methunadhammo	2412	
PA_tika-vin13_t:2412_4	nāma. Atha vā methunena jāto dhammo pārājikāpatti methunadhammo, tassa methunadhammassa	2412	
PA_tika-vin13_t:2412_5	methunadhammapārājikāpattiyā. Aṅgadvayanti aṅgānaṃ kāraṇānaṃ dvayaṃ. Budhāti vinayadharā viññuno.	2412	
PA_tika-vin13_t:2413_0	13. Manussasanti manussānaṃ saṃ manussasaṃ, tadāyattavatthukā ca. Etena petatiracchānagatāyattaṃ	2413	
PA_tika-vin13_t:2413_1	nivatteti. Tathāsaññīti tathā tādisā saññā tathāsaññā, sā assa atthīti tathāsaññī.	2413	
PA_tika-vin13_t:2413_2	Parāyattasaññitā cāti attho. Bhāvappadhānā ime niddesā, bhāvapaccayalopo vā “buddhe	2413	
PA_tika-vin13_t:2413_3	ratana”ntiādīsu viya. Evamuparipi īdisesu. Theyyacittanti thenabhāvasaṅkhātaṃ cittañca.	2413	
PA_tika-vin13_t:2413_4	Vatthuno garutāti bhaṇḍassa pādaatirekapādārahabhāvena garutā ca. Ūnapañcamāsake	2413	
PA_tika-vin13_t:2413_5	vā atirekamāsake vā thullaccayaṃ. Māsake vā ūnamāsake vā dukkaṭaṃ. Avahāroti pañcavīsatiyā	2413	
PA_tika-vin13_t:2413_6	avahārānaṃ aññatarena avaharaṇañcāti ime pañca adinnādānahetuyo adinnādānapārājikāpattiyā aṅgāni.	2413	
PA_tika-vin13_t:2414_0	14. Pāṇo mānussakoti manussajātisambandho pāṇo ca, pāṇoti hi vohārato satto, paramatthato	2414	
PA_tika-vin13_t:2414_1	pana jīvitindriyaṃ vuccati. Pāṇasaññitāti pāṇoti saññitā ca, ghātanaṃ ghāto, so eva	2414	
PA_tika-vin13_t:2414_2	cetanā ghātacetanā, “vadhāmi na”nti evaṃ pavattā sā ca, taṃsamuṭṭhito sāhatthikādīnaṃ	2414	
PA_tika-vin13_t:2414_3	channamaññataro payogo ca, tena payogena maraṇañcāti ete yathāvuttā pañca vadhahetuyo	2414	
PA_tika-vin13_t:2414_4	pāṇaghātāpajjitabbaāpattiyā aṅgānīti attho.	2414	
PA_tika-vin13_t:2415_0	15. Attani asantatāti uttarimanussadhammassa santāne avijjamānatā ca. Pāpamicchatāyārocanāti	2415	
PA_tika-vin13_t:2415_1	yā sā “idhekacco dussīlo samāno ‘sīlavāti maṃ jano jānātū”tiādinā nayena vuttā pāpaicchatāya	2415	
PA_tika-vin13_t:2415_2	samannāgatā, tāya uttarimanussadhammassa ārocanā ca. Tassāti yassa āroceti, tassa.	2415	
PA_tika-vin13_t:2415_3	Manussajātitāti manussānaṃ jāti yassa, tassa bhāvo manussajātitā, sā ca, naññāpadesoti	2415	
PA_tika-vin13_t:2415_4	na aññāpadeso aññāpadesābhāvo ca, tadeva jānananti taṅkhaṇaṃyeva vijānanañcāti imāni	2415	
PA_tika-vin13_t:2415_5	pañca ettha asantadīpane asmiṃ santāne avijjamānauttarimanussadhammappakāsananimitte	2415	
PA_tika-vin13_t:2415_6	pārājike aṅgāni hetuyoti attho.	2415	
PA_tika-vin13_t:2416_0	16. Evaṃ tesamasaṃvāsatābhabbatādīni dassetvā idāni na te cattārova, atha kho santaññepīti	2416	
PA_tika-vin13_t:2416_1	te sabbepi samodhānetvā dassento “asādhāraṇā”tiādimāha. Tattha asādhāraṇāti pārājikā	2416	
PA_tika-vin13_t:2416_2	dhammā adhippetā. Teneva cettha pulliṅganiddeso. Tasmā bhikkhunīnaṃ bhikkhūhi asādhāraṇā	2416	
PA_tika-vin13_t:2416_3	pārājikā dhammā cattāro cāti evamettha attho daṭṭhabbo. Upacāravasena tu ubbhajāṇumaṇḍalikādikā	2416	
PA_tika-vin13_t:2416_4	pārājikāpannā pariggayhanti. Tāsu yā avassutā avassutassa manussapurisassa akkhakānaṃ	2416	
PA_tika-vin13_t:2416_5	adho jāṇumaṇḍalānaṃ kapparānañca upari kāyasaṃsaggaṃ sādiyati, ayaṃ ubbhajāṇumaṇḍalikā.	2416	
PA_tika-vin13_t:2416_6	Yā pana aññissā bhikkhuniyā pārājikaṃ paṭicchādeti, sā vajjappaṭicchādikā. Yā ukkhittakaṃ	2416	
PA_tika-vin13_t:2416_7	bhikkhuṃ tassā diṭṭhiyā gahaṇavasena anuvattati, sā ukkhittānuvattikā. Kāyasaṃsaggarāgena	2416	
PA_tika-vin13_t:2416_8	tintassa hatthaggahaṇaṃ saṅghāṭikaṇṇaggahaṇaṃ kāyasaṃsaggatthāya purisassa hatthapāse	2416	
PA_tika-vin13_t:2416_9	ṭhānaṃ ṭhatvā sallapanaṃ saṅketagamanaṃ purisassāgamanasādiyanaṃ paṭicchannokāsavavisanaṃ	2416	
PA_tika-vin13_t:2416_10	hatthapāse ṭhatvā kāyopasaṃharaṇanti imāni aṭṭha vatthūni yassā avassutāya, sā aṭṭhavatthukā nāma.	24161	
PA_tika-vin13_t:2417_0	Abhabbakā ekādasa cāti ettha paṇḍako theyyasaṃvāsako titthiyapakkantako tiracchānagato	2417	
PA_tika-vin13_t:2417_1	mātughātako pitughātako arahantaghātako bhikkhunidūsako saṅghabhedako lohituppādako	2417	
PA_tika-vin13_t:2417_2	ubhatobyañjanakoti ime abhabbā ekādasa ca. Tesu paṇḍakoti opakkamikanapuṃsakapaṇḍakā	2417	
PA_tika-vin13_t:2417_3	ca paṇḍakabhāvapakkhe pakkhapaṇḍako ca idha adhippetā. Āsittausūyapaṇḍakānaṃ pana	2417	
PA_tika-vin13_t:2417_4	pabbajjā ca upasampadā ca na vāritā. Theyyasaṃvāsako pana liṅgatthenakādivasena tividho.	2417	
PA_tika-vin13_t:2417_5	Tattha sayaṃ pabbajitattā liṅgamattaṃ thenetīti liṅgatthenako. Bhikkhuvassagaṇanādikaṃ	2417	
PA_tika-vin13_t:2417_6	saṃvāsaṃ thenetīti saṃvāsatthenako. Sikkhaṃ paccakkhāya evaṃ paṭipajjantepi eseva	2417	
PA_tika-vin13_t:2417_7	nayo. Yathāvuttamubhayaṃ thenetīti ubhayatthenako. Ṭhapetvā pana imaṃ tividhaṃ –	2417	
PA_tika-vin13_t:2418	Rājadubbhikkhakantāra-rogaveribhayena vā;	241	
PA_tika-vin13_t:2419	Cīvarāharaṇatthaṃ vā, liṅgaṃ ādiyatīdha yo.	241	
PA_tika-vin13_t:2420	Saṃvāsaṃ nādhivāseti, yāva so suddhamānaso;	242	
PA_tika-vin13_t:2421	Theyyasaṃvāsako nāma, tāva esa na vuccatīti. ;	242	
PA_tika-vin13_t:2422_0	Titthiyapakkantakādayo tu taṃtaṃvacanatthānusārena veditabbā. Tiracchānagato pana	2422	
PA_tika-vin13_t:2422_1	ṭhapetvā manussajātikaṃ avaseso sabbo veditabbo. Ime ekādasa puggalā bhikkhubhāvāya	2422	
PA_tika-vin13_t:2422_2	abhabbattā pārājikāpannasadisatāya “pārājikā”ti vuccanti. Vibbhantā bhikkhunīti gihinivāsananivatthā	2422	
PA_tika-vin13_t:2422_3	bhikkhunī ca. Sā hi ettāvatā pārājikā. Mudukā piṭṭhi yassa, so ca. So hi anabhiratiyā	2422	
PA_tika-vin13_t:2422_4	pīḷito yadā attano aṅgajātaṃ attano vaccamukhamaggesu paveseti, tadā pārājiko hoti.	2422	
PA_tika-vin13_t:2423_0	17-18. Lambamānamaṅgajātametassāti lambī. So yathāvuttesu pavesito pārājiko. Mukhena	2423	
PA_tika-vin13_t:2423_1	gaṇhanto aṅgajātaṃ parassa cāti yo anabhiratiyā pīḷito parassa suttassa vā matassa	2423	
PA_tika-vin13_t:2423_2	vā aṅgajātaṃ mukhena gaṇhāti, so parassa aṅgajātaṃ mukhena gaṇhanto ca. Tatthevābhinisīdantoti	2423	
PA_tika-vin13_t:2423_3	yo anabhiratiyā pīḷito tattheva parassa aṅgajāte vaccamaggena abhinisīdati, so cāti	2423	
PA_tika-vin13_t:2423_4	ete dvayaṃdvayasamāpattiyā abhāvepi magge maggappavesanahetu methunassa anulomikā	2423	
PA_tika-vin13_t:2423_5	cattāro ca. Idhāgatā cattāroti idha khuddasikkhāyaṃ yathāvuttā methunadhammā pārājikādayo	2423	
PA_tika-vin13_t:2423_6	cattāro cāti samodhānā piṇḍīkaraṇavasena catuvīsati pārājikā bhavantīti seso. Ettha	2423	
PA_tika-vin13_t:2423_7	ca gāthābandhavasena rassaṃ katvā “parājikā”ti vuttaṃ. Etthāha – mātughātakādayo	2423	
PA_tika-vin13_t:2423_8	tatiyaṃ pārājikaṃ āpannā, bhikkhunidūsako, mudupiṭṭhikādayo cattāro ca paṭhamapārājikaṃ	2423	
PA_tika-vin13_t:2423_9	āpannā evāti kuto catuvīsatīti? Vuccate – mātughātakādayo hi cattāro idha anupasampannā	2423	
PA_tika-vin13_t:2423_10	eva adhippetā. Mudupiṭṭhikādayo cattāro kiñcāpi paṭhamapārājikena saṅgahitā, yasmā	24231	
PA_tika-vin13_t:2423_11	pana ekena pariyāyena methunadhammaṃ appaṭisevino honti, tasmā visuṃ vuttāti.	24231	
PA_tika-vin13_t:2424	Pārājikaniddesavaṇṇanā niṭṭhitā.	242	
PA_tika-vin13_t:2425	2. Saṅghādisesaniddesavaṇṇanā	242	
PA_tika-vin13_t:2426_0	19. Vuṭṭhānassa garukattā garukāti saṅghādisesā vuccanti. Navāti tesaṃ gaṇanaparicchedo.	2426	
PA_tika-vin13_t:2426_1	Nanu “navā”ti kasmā vuttaṃ, “terasā”ti vattabbanti? Nāyaṃ doso, cirenāpajjitabbe	2426	
PA_tika-vin13_t:2426_2	cattāro yāvatatiyake ṭhapetvā vītikkamakkhaṇeyeva āpajjitabbā paṭhamāpattikā vuccantīti.	2426	
PA_tika-vin13_t:2426_3	Idāni te dassetuṃ “mocetukāmatā”tiādi āraddhaṃ. Tattha sukkassāti āsayadhātunānattato	2426	
PA_tika-vin13_t:2426_4	nīlādivasena dasavidhe sukke yassa kassaci sukkassa. Mocetukāmatāti mocetukāmatāya,	2426	
PA_tika-vin13_t:2426_5	ya-kāro luttaniddiṭṭho. Iminā pana vacanena mocanassāda muccanassāda muttassādamethunassāda	2426	
PA_tika-vin13_t:2426_6	phassassāda kaṇḍuvanassāda dassanassāda nisajjanassāda vācassāda gehasitapema vanabhaṅgiya	2426	
PA_tika-vin13_t:2426_7	saṅkhātesu ekādasassādesu ekaṃyeva mocanassādaṃ dasseti.	2426	
PA_tika-vin13_t:2427_0	Tattha mocanāya assādo sukhavedanā mocanassādo. Muccane attano dhammatāya muccane	2427	
PA_tika-vin13_t:2427_1	assādo muccanassādo. Evaṃ sabbattha sattamītappurisena attho daṭṭhabbo. Imehi pana	2427	
PA_tika-vin13_t:2427_2	navahi padehi sampayuttaassādasīsena rāgo vutto. Gehanissitesu mātādīsu pemaṃ gehe	2427	
PA_tika-vin13_t:2427_3	sitaṃ pemanti gehasitapemaṃ, iminā sarūpeneva rāgo vutto. Santhavakaraṇatthāya itthiyā	2427	
PA_tika-vin13_t:2427_4	pesitapupphādi vanabhaṅgiyaṃ, iminā ca vatthuvasena rāgo vutto. Methunassādopi itthiyā	2427	
PA_tika-vin13_t:2427_5	gahaṇappayogena veditabbo. Sabbattheva ca pana cetanānimittupakkamamocane sati visaṅketābhāvo	2427	
PA_tika-vin13_t:2427_6	veditabbo. Upakkamma hatthādinā nimitte upakkamitvā. Aññatra supinantenāti supinoyeva	2427	
PA_tika-vin13_t:2427_7	supinanto “kammameva kammanto”tiādīsu viya anta-saddassa tabbhāvavuttittā. Taṃ supinantaṃ	2427	
PA_tika-vin13_t:2427_8	vinā vimocayaṃ sukkaṃ vimocento samaṇo yo koci bhikkhu garukaṃ garukāpattisaṅkhātaṃ	2427	
PA_tika-vin13_t:2427_9	saṅghādisesaṃ phuse phuseyya, āpajjeyyāti vuttaṃ hoti. Ettha ca ajjhattarūpabahiddhārūpaubhayarūpaākāsekaṭikampanasaṅkhātesu	2427	
PA_tika-vin13_t:2427_10	catūsu upāyesu sati rāgūpatthambhādīsu ca kālesu yena kenaci aṅgajāte kammaññataṃ	24271	
PA_tika-vin13_t:2427_11	patte “ārogyatthāyā”tiādīsu yena kenaci adhippāyena adhippāyavatthubhūtaṃ yaṃ kiñci	24271	
PA_tika-vin13_t:2427_12	sukkaṃ mocanassādacetanāya eva nimitte upakkamma mocento saṅghādisesaṃ āpajjatīti	24271	
PA_tika-vin13_t:2427_13	sabbathā adhippāyo daṭṭhabbo.	24271	
PA_tika-vin13_t:2428	Paṭhamo.	242	
PA_tika-vin13_t:2429_0	20. Kāyasaṃsaggarāgavāti kāye saṃsaggo, tasmiṃ rāgo, so assa atthīti vantu, kāyasaṃsaggarāgasamaṅgīti	2429	
PA_tika-vin13_t:2429_1	attho. Samaṇo itthisaññīti sambandho. Upakkammāti kāyena vāyamitvā. Manussitthiṃ	2429	
PA_tika-vin13_t:2429_2	samphusantoti antamaso lomenapi parāmasanto garukaṃ phuseti yojanā. Manussabhūtā	2429	
PA_tika-vin13_t:2429_3	amatā itthī manussitthī. Tattha “kāyasaṃsaggarāgavā”ti iminā mātupemādiṃ, itthiyā	2429	
PA_tika-vin13_t:2429_4	gahitamokkhādhippāyañca paṭikkhipati. Itthiyā vematikassa, paṇḍakapurisatiracchānagatasaññissa	2429	
PA_tika-vin13_t:2429_5	ca thullaccayaṃ. Itthiyā pana kāyena kāyappaṭibaddhāmasane, kāyappaṭibaddhena kāyāmasane	2429	
PA_tika-vin13_t:2429_6	ca yakkhīpetīpaṇḍakānaṃ kāyena kāyāmasane ca purisatiracchānagatitthīnaṃ kāyena kāyāmasanepi	2429	
PA_tika-vin13_t:2429_7	dukkaṭaṃ, tathāyakkhīādīnaṃ kāyena kāyappaṭibaddhādīsu ca. Matitthiyā pana thullaccayaṃ.	2429	
PA_tika-vin13_t:2429_8	Itthiyā pana phusiyamāno sevanādhippāyopi sace kāyena na vāyamati, anāpatti.	2429	
PA_tika-vin13_t:2430	Dutiyo.	243	
PA_tika-vin13_t:2431_0	21. Tathāti itthisaññī. Suṇantinti viññattipathe ṭhatvā attano vacanaṃ suṇantiñca.	2431	
PA_tika-vin13_t:2431_1	Viññuñcāti duṭṭhullāduṭṭhullasallakkhaṇasamatthañca manussitthiṃ. Maggaṃ vāti vaccamaggapassāvamaggānaṃ	2431	
PA_tika-vin13_t:2431_2	vasena maggaṃ vā methunaṃ vā ārabbhāti sambandho. Duṭṭhullavācārāgenāti duṭṭhā ca	2431	
PA_tika-vin13_t:2431_3	sā asaddhammappaṭisaṃyuttatāya thūlā ca lāmakajanasādhāraṇatāyāti duṭṭhullā. Sāva	2431	
PA_tika-vin13_t:2431_4	puna vācā duṭṭhullavācā. Tassaṃ assādasampayutto rāgoti samāso, tena. Obhāsitvāti	2431	
PA_tika-vin13_t:2431_5	vaṇṇāvaṇṇayācanādivasena asaddhammavacanaṃ vatvā. Asuṇantiyā pana dūtena vā paṇṇena	2431	
PA_tika-vin13_t:2431_6	vā ārocite anāpatti. Tattha dvinnaṃ maggānaṃ vasena vaṇṇāvaṇṇehi, methunayācanādīhi	2431	
PA_tika-vin13_t:2431_7	vā “sikharaṇīsi, sambhinnāsi, ubhatobyañjanakāsī”ti imesu tīsu aññatarena akkosavacanena	2431	
PA_tika-vin13_t:2431_8	vā obhāsantassa saṅghādiseso, adhakkhakaubbhajāṇumaṇḍalaṃ ādissa vaṇṇādibhaṇane thullaccayaṃ,	2431	
PA_tika-vin13_t:2431_9	tathā yakkhīpetīpaṇḍakānaṃ vaccamaggapassāvamagge ādissa vaṇṇādibhaṇane methunayācanādīsupi.	2431	
PA_tika-vin13_t:2431_10	Tesaṃ pana adhakkhakādike dukkaṭaṃ, tathā manussitthīnaṃ ubbhakkhake adhojāṇumaṇḍale kāyappaṭibaddhe ca.	24311	
PA_tika-vin13_t:2432	Tatiyo.	243	
PA_tika-vin13_t:2433_0	22. Attakāmupaṭṭhānanti methunadhammasaṅkhātena kāmena upaṭṭhānaṃ kāmupaṭṭhānaṃ.	2433	
PA_tika-vin13_t:2433_1	Attano atthāya kāmupaṭṭhānaṃ attakāmupaṭṭhānaṃ. Atha vā kāmīyatīti kāmaṃ, attano	2433	
PA_tika-vin13_t:2433_2	kāmaṃ attakāmaṃ, sayaṃ methunarāgavasena patthitanti attho. Attakāmañca taṃ upaṭṭhānañcāti	2433	
PA_tika-vin13_t:2433_3	attakāmupaṭṭhānaṃ. Tassa vaṇṇo guṇo, taṃ. Vatvāti “yadidaṃ kāmupaṭṭhānaṃ nāma, etadaggaṃ	2433	
PA_tika-vin13_t:2433_4	upaṭṭhānāna”nti kāmupaṭṭhāne vaṇṇaṃ antamaso hatthamuddāyapi itthīti saññī pakāsetvāti	2433	
PA_tika-vin13_t:2433_5	attho. Vācāti vācāya yakāralopavasena. Methunayuttenāti methunayuttāya, liṅgavipallāsavasena	2433	
PA_tika-vin13_t:2433_6	tāya “arahasi tvaṃ mayhaṃ methunaṃ dhammaṃ dātu”ntiādikāya methunadhammappaṭisaṃyuttāya	2433	
PA_tika-vin13_t:2433_7	vācāya methunayācane methunarāginoti sambandho. Methunerāgo, so assa atthīti methunarāgī,	2433	
PA_tika-vin13_t:2433_8	tassa. Garu hotīti garukāpatti hotīti attho. Ma-kāro padasandhikaro. Ettha pana paṇḍake	2433	
PA_tika-vin13_t:2433_9	paṇḍakasaññino thullaccayaṃ, tasmiṃyeva itthisaññino dukkaṭaṃ.	2433	
PA_tika-vin13_t:2434	Catuttho.	243	
PA_tika-vin13_t:2435_0	23. Itthiyā vā purisassa vā sandesaṃ paṭiggahetvāti sambandho. Itthiyā vāti “dasa	2435	
PA_tika-vin13_t:2435_1	itthiyo māturakkhitā piturakkhitā”tiādinā ca “dasa bhariyāyo dhanakkītā chandavāsinī”tiādinā	2435	
PA_tika-vin13_t:2435_2	ca vuttāya vīsatividhāya itthiyā vā purisassa vā taṃsambandhavasena tesaṃ mātādīnaṃ	2435	
PA_tika-vin13_t:2435_3	vā. Sandesanti itthiyā vā purisena vā ubhinnaṃ mātādīhi vā “ehi, bhante, itthannāmaṃ	2435	
PA_tika-vin13_t:2435_4	itthiṃ vā purisaṃ vā evaṃ bhaṇāhī”ti vuttaṃ jāyampatibhāvasannissitaṃ sandesavacanaṃ.	2435	
PA_tika-vin13_t:2435_5	Paṭiggahetvāti “sādhū”ti kāyena vā vācāya vā sampaṭicchitvā. Vīmaṃsitvāti yattha	2435	
PA_tika-vin13_t:2435_6	pesito, tesaṃ adhippāyaṃ upaparikkhitvā vā upaparikkhāpetvā vā. Haraṃ paccāti itthī	2435	
PA_tika-vin13_t:2435_7	vā puriso vā “sādhū”ti sampaṭicchatu vā, mā vā, yehi pesito, tesaṃ paccāharanto vā	2435	
PA_tika-vin13_t:2435_8	harāpento vā, jāyampatibhāvo hotu vā, mā vā, akāraṇametaṃ. Imāya tivaṅgasampattiyā	2435	
PA_tika-vin13_t:2435_9	saṅghādiseso ca, dvīhi aṅgehi paṇḍake ca aṅgattayenāpi thullaccayaṃ, ekena dukkaṭaṃ.	2435	
PA_tika-vin13_t:2435_10	Keci pana “haraṃ pacchā”ti vipāṭhaṃ parikappetvā “pacchā hara”nti yojenti, taṃ na	24351	
PA_tika-vin13_t:2435_11	sundaraṃ paccāti upasaggattā. Padassa upari atthe sajjento pakāsento gacchatīti hi	24351	
PA_tika-vin13_t:2435_12	upasaggo nāma, tasmā “pati ā”ti upasaggānaṃ “hara”ntimassa padassa upari bhavitabbanti.	24351	
PA_tika-vin13_t:2436	Pañcamo.	243	
PA_tika-vin13_t:2437_0	24. Saṃyācitaparikkhāranti saṃ attanā yācito vāsiādiko parikkhāro yassā, taṃ. Adesitavatthukanti	2437	
PA_tika-vin13_t:2437_1	uttidutiyakammena adesitaṃ vatthu kuṭikaraṇappadeso yassāti viggaho, taṃ. Pamāṇātikkantanti	2437	
PA_tika-vin13_t:2437_2	idāni majjhimassa purisassa tisso vidatthiyo sugatavidatthi nāma, tāya “dīghaso dvādasa	2437	
PA_tika-vin13_t:2437_3	vidatthiyo sugatassa vidatthiyā tiriyaṃ sattantarā”ti evaṃ vuttappamāṇaṃ ekatobhāgenāpi	2437	
PA_tika-vin13_t:2437_4	atikkantā pamāṇātikkantāti taṃ tiriyaṃ catuhatthasaṅkhātaheṭṭhimappamāṇe sati dīghato	2437	
PA_tika-vin13_t:2437_5	vuttappamāṇato kesaggamattampi vaḍḍhetuṃ na vaṭṭati. Tato ūnake, dīghato ca vaḍḍhite	2437	
PA_tika-vin13_t:2437_6	ayaṃ kuṭisaṅkhaṃ na gacchatīti. “Mayhaṃ vāsāgāraṃ eta”nti evaṃ attā uddeso etissāti	2437	
PA_tika-vin13_t:2437_7	attuddesā. Kuṭinti ullittādikaṃ kuṭiṃ katvāti sambandho. Tattha ullittā nāma anto	2437	
PA_tika-vin13_t:2437_8	uddhaṃmukhaṃ littā. Avalittā nāma bahi adhomukhaṃ littā. Ubhayathā ullittāvalittā.	2437	
PA_tika-vin13_t:2437_9	Katvāti antobhūtakāritatthavasena kārāpetvā vā.	2437	
PA_tika-vin13_t:2438_0	Tatthāyaṃ vatthudesanakkamo – tena kuṭikārakena bhikkhunā kuṭivatthuṃ sodhetvā saṅghaṃ	2438	
PA_tika-vin13_t:2438_1	upasaṅkamitvā ekaṃsaṃ uttarāsaṅgaṃ karitvā vuḍḍhānaṃ bhikkhūnaṃ pāde vanditvā ukkuṭikaṃ	2438	
PA_tika-vin13_t:2438_2	nisīditvā añjaliṃ paṇāmetvā padabhājane vuttanayena saṅghaṃ tikkhattuṃ yācitvā sabbe	2438	
PA_tika-vin13_t:2438_3	vā saṅghapariyāpannā, saṅghena vā sammatā dve tayo bhikkhū tattha netabbā. Tehi ca	2438	
PA_tika-vin13_t:2438_4	kipillikādīhi soḷasahi upaddavehi virahitattā anārambhaṃ anupaddavaṃ dvīhi catūhi	2438	
PA_tika-vin13_t:2438_5	vā balibaddehi yuttena sakaṭena ekacakkaṃ nibbodakapatanaṭṭhāne ekaṃ bahi katvā āviñchituṃ	2438	
PA_tika-vin13_t:2438_6	sakkuṇeyyatāya “saparikkamana”nti sallakkhetvā sacepi saṅghappahonakā honti, tattheva,	2438	
PA_tika-vin13_t:2438_7	no ce, saṅghamajjhaṃ gantvā tena bhikkhunā yācitehi padabhājane vuttāya ñattidutiyakammavācāya	2438	
PA_tika-vin13_t:2438_8	vatthu desetabbanti. Adesitavatthukaṃ pamāṇātikkantaṃ kuṭiṃ karissāmīti sabbappayoge	2438	
PA_tika-vin13_t:2438_9	dukkaṭaṃ, idāni dvīhi piṇḍehi niṭṭhānaṃ gamissatīti paṭhamapiṇḍadāne thullaccayaṃ,	2438	
PA_tika-vin13_t:2438_10	dutiyadānena lepe saṅghaṭite sace adesitavatthukā eva vā hoti, pamāṇātikkantā eva	24381	
PA_tika-vin13_t:2438_11	vā, eko saṅghādiseso, sārambhaaparikkamanatāya dve ca dukkaṭānīti sace ubhayavipannā,	24381	
PA_tika-vin13_t:2438_12	dve ca saṅghādisesā dve ca dukkaṭānīti sabbaṃ ñeyyaṃ.	24381	
PA_tika-vin13_t:2439	Chaṭṭho.	243	
PA_tika-vin13_t:2440_0	25. Mahallakanti sassāmikabhāvena saṃyācitakuṭito mahantabhāvena, vatthuṃ desāpetvā	2440	
PA_tika-vin13_t:2440_1	pamāṇātikkamenāpi kātabbabhāvena ca mahantatāya mahattaṃ lāti ādadātīti mahallako.	2440	
PA_tika-vin13_t:2440_2	Mahattalaka iti ṭhite ttassa lopo lassa ca dvittaṃ, taṃ. Vasanaṃ attho payojanaṃ	2440	
PA_tika-vin13_t:2440_3	vasanattho, tāya. Ettha pana adesitavatthubhāve eko saṅghādiseso. Sesaṃ anantarasadisameva.	2440	
PA_tika-vin13_t:2440_4	Idha ca tattha ca leṇaguhātiṇakuṭipaṇṇacchadanagehesu aññataraṃ kārentassa ca kuṭimpi	2440	
PA_tika-vin13_t:2440_5	aññassa vāsatthāya vāsāgāraṃ vā ṭhapetvā uposathāgārādīsu aññataratthāya karontassa ca anāpatti.	2440	
PA_tika-vin13_t:2441	Sattamo.	244	
PA_tika-vin13_t:2442_0	26. Amūlakena antimena vatthunāti sambandho. Amūlakenāti dassanasaṅkhātassa, savanasaṅkhātassa,	2442	
PA_tika-vin13_t:2442_1	diṭṭhasutamutavasena pavattaparisaṅkāsaṅkhātassa ca mūlassa abhāvena natthi mūlametassāti	2442	
PA_tika-vin13_t:2442_2	amūlakaṃ, tena. Taṃ pana so āpanno vā hotu, no vā, etaṃ idha appamāṇaṃ. Tattha bhikkhuñca	2442	
PA_tika-vin13_t:2442_3	mātugāmañca tathārūpe ṭhāne disvā parisaṅkati, ayaṃ diṭṭhaparisaṅkā. Andhakāre vā	2442	
PA_tika-vin13_t:2442_4	paṭicchanne vā bhikkhussa ca mātugāmassa ca vacanaṃ sutvā aññassa atthibhāvaṃ ajānanto	2442	
PA_tika-vin13_t:2442_5	parisaṅkati, ayaṃ sutaparisaṅkā. Dhuttānaṃ itthīhi saddhiṃ paccantavihāresu pupphagandhasurādīhi	2442	
PA_tika-vin13_t:2442_6	anubhavitvā gataṭṭhānaṃ disvā “kena nu kho idaṃ kata”nti vīmaṃsanto tattha kenaci	2442	
PA_tika-vin13_t:2442_7	bhikkhunā gandhādīhi pūjā katā hoti, bhesajjatthāya ariṭṭhaṃ vā pītaṃ, so tassa gandhaṃ	2442	
PA_tika-vin13_t:2442_8	ghāyitvā “ayaṃ so bhavissatī”ti parisaṅkati. Ayaṃ mutaparisaṅkā nāma. Antimena cāti	2442	
PA_tika-vin13_t:2442_9	tato paraṃ vajjābhāvena ante bhavattā antimeneva. Vatthunāti bhikkhuno anurūpesu	2442	
PA_tika-vin13_t:2442_10	ekūnavīsatiyā pārājikesu dhammesu aññatarena pārājikena dhammena. Ca-kāro panettha	24421	
PA_tika-vin13_t:2442_11	avadhāraṇe, tena saṅghādisesādiṃ nivatteti. Atha vā ca-kāro aṭṭhānappayutto.	24421	
PA_tika-vin13_t:2443_0	Codento vā codāpentovācāti yojetabbo. Cāvetunti brahmacariyā cāvanatthāya. Etena	2443	
PA_tika-vin13_t:2443_1	ekaṃ cāvanādhippāyaṃ gahetvā avasese akkosādhippāyavuṭṭhāpanādhippāyādike sattādhippāye	2443	
PA_tika-vin13_t:2443_2	paṭikkhipati. Suṇamānanti idaṃ “codento”tiādīnaṃ kammapadaṃ, iminā parammukhā codanaṃ	2443	
PA_tika-vin13_t:2443_3	paṭikkhipati. Parammukhā pana sattahi āpattikkhandhehi vadantassa dukkaṭaṃ. Codentoti	2443	
PA_tika-vin13_t:2443_4	“vatthusandassanā āpattisandassanā saṃvāsappaṭikkhepo sāmīcippaṭikkhepo”ti saṅkhepato	2443	
PA_tika-vin13_t:2443_5	vuttānaṃ catunnaṃ codanānaṃ vasena sayaṃ codento vā. Codāpento vāti parena yena kenaci	2443	
PA_tika-vin13_t:2443_6	codāpento vā. Tasmā yo bhikkhussa samīpe ṭhatvā “tvaṃ methunaṃ dhammaṃ sevi, assamaṇosī”tiādinā	2443	
PA_tika-vin13_t:2443_7	vatthusandassanavasena vā “tvaṃ methunadhammāpattiṃ āpannosī”tiādinā āpattisandassanavasena	2443	
PA_tika-vin13_t:2443_8	vā “assamaṇosi, natthi tayā saddhiṃ uposatho vā pavāraṇā vā saṅghakammaṃ vā, assamaṇosī”tiādinā	2443	
PA_tika-vin13_t:2443_9	saṃvāsappaṭikkhepavasena vā abhivādanādisaṃvāse paṭikkhitte assamaṇoti kasmāti puṭṭhassa	2443	
PA_tika-vin13_t:2443_10	“assamaṇosī”tiādivacanehi sāmīcippaṭikkhepavasena vā antamaso hatthamuddāya eva vāpi	24431	
PA_tika-vin13_t:2443_11	etamatthaṃ dīpayato “karotu me āyasmā okāsaṃ, ahaṃ taṃ vattukāmo”ti evaṃ okāse akārite	24431	
PA_tika-vin13_t:2443_12	vācāya saṅghādiseso ceva dukkaṭañca, okāsaṃ kāretvā codentassa pana saṅghādisesova daṭṭhabbo.	24431	
PA_tika-vin13_t:2444	Aṭṭhamo.	244	
PA_tika-vin13_t:2445_0	27. Aññassāti khattiyādijātikassa parassa. Kiriyanti methunavītikkamasaṅkhātaṃ kiriyaṃ.	2445	
PA_tika-vin13_t:2445_1	Tenāti aññassa vītikkamasaṅkhātassa methunavītikkamasandassanena karaṇabhūtena. Lesenāti	2445	
PA_tika-vin13_t:2445_2	yassa jātiādayo tato aññampi vatthuṃ lissati uddiṭṭhe vitthāraṃ silissati vohāramattenevāti	2445	
PA_tika-vin13_t:2445_3	jātiādayova “lesā”ti vuccanti, tena jātilesanāmalesādinā lesena. Aññanti yo vītikkamanto	2445	
PA_tika-vin13_t:2445_4	diṭṭho, tato aparampi bhikkhuṃ cāvetuṃ antimena vatthunā codayanti sambandho. Kathaṃ?	2445	
PA_tika-vin13_t:2445_5	Koci khattiyajātiyo vītikkamanto diṭṭho, tato aññaṃ attano veriṃ khattiyajātikaṃ	2445	
PA_tika-vin13_t:2445_6	bhikkhuṃ passitvā taṃ khattiyaṃ jātilesaṃ gahetvā “khattiyo mayā diṭṭho vītikkamanto,	2445	
PA_tika-vin13_t:2445_7	tvaṃ khattiyo pārājikaṃ dhammaṃ āpannosī”ti codeti codāpeti vā. Evaṃ nāmalesādayopi	2445	
PA_tika-vin13_t:2445_8	veditabbā. Sesā vinicchayakathā aṭṭhame vuttasadisāyeva.	2445	
PA_tika-vin13_t:2446	Navamo.	244	
PA_tika-vin13_t:2447_0	28. Ettāvatā “garukā navā”ti uddiṭṭhe vitthārato dassetvā idāni tesu āpannesu paṭipajjitabbākāraṃ	2447	
PA_tika-vin13_t:2447_1	dassetuṃ “chādeti jānamāpanna”ntiādi vuttaṃ. Tattha yo bhikkhu attanā āpannaṃ saṅghādisesāpattiṃ	2447	
PA_tika-vin13_t:2447_2	āpattivasena vā vatthuvasena vā jānaṃ jānanto yāvatā yattakāni ahāni chādeti paṭicchādeti,	2447	
PA_tika-vin13_t:2447_3	tāvatā tattakāni ahāni tassa parivāso hotīti evaṃ padasandhivasena attho veditabbo.	2447	
PA_tika-vin13_t:2447_4	Tattha paṭicchannaparivāso suddhantaparivāso samodhānaparivāsoti tividho parivāso.	2447	
PA_tika-vin13_t:2447_5	Tesaṃ pana atisaṅkhepanayena mukhamattepi dassite vitthāravinicchayapavesopāyasambhavo	2447	
PA_tika-vin13_t:2447_6	siyāti mukhamattaṃ dassayissāma.	2447	
PA_tika-vin13_t:2448_0	Tattha paṭicchannaparivāso nāma yathāpaṭicchannāya āpattiyā dātabbo, tasmā paṭicchannadivase	2448	
PA_tika-vin13_t:2448_1	ca āpattiyo ca sallakkhetvā sace ekāhappaṭicchannā hoti, “ahaṃ, bhante, sambahulā	2448	
PA_tika-vin13_t:2448_2	āpattiyo āpajjiṃ ekāhappaṭicchannāyo”tiādinā khandhake āgatanayena yācāpetvā “suṇātu	2448	
PA_tika-vin13_t:2448_3	me bhante saṅgho, ayaṃ itthannāmo bhikkhu sambahulā āpattiyo āpajji ekāhappaṭicchannāyo”tiādinā	2448	
PA_tika-vin13_t:2448_4	khandhake āgatanayeneva kammavācaṃ vatvā parivāso dātabbo. Ekaṃ āpajjitvā “sambahulā”ti	2448	
PA_tika-vin13_t:2448_5	vinayakammaṃ karontassāpi vuṭṭhātīti “sambahulā”ti vuttaṃ. Nānāvatthukāsupi eseva	2448	
PA_tika-vin13_t:2448_6	nayo. Atha dvīhādippaṭicchannā honti, pakkhaatirekapakkhamāsaatirekamāsasaṃvaccharaatirekasaṃvaccharappaṭicchannā	2448	
PA_tika-vin13_t:2448_7	vā, “dvīhappaṭicchannāyo vā”tiādinā vatvā yo yo āpanno hoti, tassa tassa nāmañca	2448	
PA_tika-vin13_t:2448_8	gahetvā yojanā kātabbā.	2448	
PA_tika-vin13_t:2449_0	Kammavācāpariyosāne ca sace appabhikkhuko āvāso hoti, sakkā ratticchedaṃ anāpajjantena	2449	
PA_tika-vin13_t:2449_1	vasituṃ, tattheva “parivāsaṃ samādiyāmi, vattaṃ samādiyāmī’ti vattaṃ samādāya tattheva	2449	
PA_tika-vin13_t:2449_2	saṅghassa “ahaṃ, bhante, sambahulā saṅghādisesā āpattiyo āpajjiṃ ekāhappaṭicchannāyo”tiādinā	2449	
PA_tika-vin13_t:2449_3	ārocetvā puna āgatāgatānaṃ bhikkhūnaṃ ārocentena pakatattena bhikkhunā saddhiṃ ekacchanne	2449	
PA_tika-vin13_t:2449_4	sahavāso, tena ca vināvāso, āgantukādīnaṃ upacāragatānaṃ anārocanāti etesu ekenāpi	2449	
PA_tika-vin13_t:2449_5	ratticchedañca vattabhedañca akatvā parivatthabbaṃ.	2449	
PA_tika-vin13_t:2450_0	Sace na sakkā hoti parivāsaṃ sodhetuṃ, nikkhittavattena vasitukāmo hoti, tattheva	2450	
PA_tika-vin13_t:2450_1	saṅghamajjhe vā ekassa puggalassa vā santike “parivāsaṃ nikkhipāmi, vattaṃ nikkhipāmī”ti	2450	
PA_tika-vin13_t:2450_2	parivāso nikkhipitabbo. Nikkhittakālato paṭṭhāya pakatattaṭṭhāne tiṭṭhati. Athānena	2450	
PA_tika-vin13_t:2450_3	paccūsasamaye ekena bhikkhunā saddhiṃ parikkhittassa vihārassa parikkhepato, aparikkhittassa	2450	
PA_tika-vin13_t:2450_4	parikkhepārahaṭṭhānato dve leḍḍupāte atikkamitvā mahāmaggato okkamma paṭicchannaṭṭhāne	2450	
PA_tika-vin13_t:2450_5	nisīditvā antoaruṇeyeva vattaṃ samādiyitvā ārocetabbaṃ. Sace bahi ṭhitānampi saddaṃ	2450	
PA_tika-vin13_t:2450_6	suṇāti, passati vā, dūraṃ gantvāpi ārocetabbaṃ, anārocente ratticchedo ceva vattabhedadukkaṭañca.	2450	
PA_tika-vin13_t:2450_7	Sace ajānantasseva upacārasīmaṃ pavisitvā gacchanti, ratticchedova hoti, na vattabhedo.	2450	
PA_tika-vin13_t:2450_8	Aruṇe uṭṭhite tassa santike vattaṃ nikkhipitvā vihāraṃ gantabbaṃ. Evaṃ yāva rattiyo	2450	
PA_tika-vin13_t:2450_9	pūrenti, tāva parivatthabbaṃ. Ayaṃ tāva paṭicchannaparivāso.	2450	
PA_tika-vin13_t:2451_0	Suddhanto duvidho cūḷasuddhanto mahāsuddhantoti. Tattha yo “upasampadato paṭṭhāya	2451	
PA_tika-vin13_t:2451_1	yattakaṃ nāma kālaṃ ahaṃ suddho”ti jānāti, tattakaṃ apanetvā tato avasese rattiparicchede	2451	
PA_tika-vin13_t:2451_2	ekato katvā dātabbaparivāso cūḷasuddhanto. Yo pana sabbaso rattipariyantaṃ na jānāti	2451	
PA_tika-vin13_t:2451_3	nassarati, tattha ca vematiko, tassa dātabbo mahāsuddhanto. Āpattipariyantaṃ jānātu	2451	
PA_tika-vin13_t:2451_4	vā, mā vā, akāraṇametaṃ.	2451	
PA_tika-vin13_t:2452_0	Samodhānaparivāso nāma tividho odhānasamodhāno agghasamodhāno missakasamodhānoti.	2452	
PA_tika-vin13_t:2452_1	Tattha yo niṭṭhitaparivāsopi vā niṭṭhitamānattopi vā anikkhittavatto aññaṃ āpattiṃ	2452	
PA_tika-vin13_t:2452_2	āpajjitvā purimāpattiyā samā vā ūnatarā vā rattiyo paṭicchādeti, tassa mūlāya paṭikassanena	2452	
PA_tika-vin13_t:2452_3	te parivutthadivase ca mānattaciṇṇadivase ca odhunitvā makkhetvā purimāya āpattiyā	2452	
PA_tika-vin13_t:2452_4	mūladivasaparicchede pacchā āpannaṃ āpattiṃ samodahitvā puna ādito paṭṭhāya dātabbaparivāso	2452	
PA_tika-vin13_t:2452_5	odhānasamodhāno nāma. Sace kassaci ekāpatti ekāhappaṭicchannā, dvīhappaṭicchannā,	2452	
PA_tika-vin13_t:2452_6	evaṃ yāva dasāhappaṭicchannā, tāsaṃ agghena samodhāya tāsaṃ dasāhappaṭicchannavasena	2452	
PA_tika-vin13_t:2452_7	avasesānaṃ ekāhappaṭicchannādīnampi dātabbaparivāso agghasamodhāno nāma. Yo pana	2452	
PA_tika-vin13_t:2452_8	nānāvatthukā āpattiyo ekato katvā dātabbaparivāso missakasamodhāno nāma. Dānavidhi	2452	
PA_tika-vin13_t:2452_9	pana sabbattha khandhake āgatanayeneva veditabbo.	2452	
PA_tika-vin13_t:2453_0	Evaṃ parivutthaparivāso bhikkhu mānattaṃ bhikkhūnaṃ mānanabhāvaṃ cha rattiyo akhaṇḍaṃ	2453	
PA_tika-vin13_t:2453_1	katvā careyya kareyya, sampādeyyāti vuttaṃ hoti. Tattha saṅghena gaṇena puggalena	2453	
PA_tika-vin13_t:2453_2	kataṃ tena bhikkhunā saṅghamajjhe vattaṃ samādāpetvā “ahaṃ, bhante, sambahulā āpattiyo	2453	
PA_tika-vin13_t:2453_3	āpajji”ntiādinā khandhake vuttanayena yācāpetvā tattheva vuttanayena mānattadānādayopi	2453	
PA_tika-vin13_t:2453_4	veditabbā. Imināpi vattaṃ nikkhipitukāmena ce vattaṃ nikkhipitvā catūhi pañcahi saddhiṃ	2453	
PA_tika-vin13_t:2453_5	parivāse vuttappakāraṃ padesaṃ gantvā purimanayeneva heṭṭhā vuttaṃ sahavāsādiṃ antamaso	2453	
PA_tika-vin13_t:2453_6	catūhi ūnattā ūne gaṇe caraṇadosañca vajjetvā paṭipajjitabbaṃ. Appaṭicchannāpattikassa	2453	
PA_tika-vin13_t:2453_7	pana parivāsaṃ adatvā mānattameva dātabbaṃ. Evaṃ ciṇṇaṃ kataṃ pariniṭṭhāpitaṃ mānattaṃ	2453	
PA_tika-vin13_t:2453_8	yena, taṃ bhikkhuṃ. Vīsati saṅgho gaṇo assāti vīsatīgaṇo dīghaṃ katvā, so saṅgho	2453	
PA_tika-vin13_t:2453_9	abbheyya sampaṭiccheyya, abbhānakammavasena osāreyyāti vuttaṃ hoti, avheyyāti vā	2453	
PA_tika-vin13_t:2453_10	attho. Etthāpi samādānaārocanayācanāni, kammavācā ca khandhake vuttanayena veditabbā.	24531	
PA_tika-vin13_t:2454_0	29. Evaṃ tesu paṭipajjitabbākāraṃ dassetvā idāni chādanassa aṅgāni dassetuṃ “āpattī”tiādimāha.	2454	
PA_tika-vin13_t:2454_1	Tattha na ukkhitto anukkhitto, natthi antarāyo assāti anantarāyo. Sakatthe ttapaccayavasena	2454	
PA_tika-vin13_t:2454_2	vā, pahuno bhāvo pahuttaṃ, taṃ assatthīti saddhādivasena vā pahutto. Anukkhitto ca	2454	
PA_tika-vin13_t:2454_3	anantarāyo ca pahutto cāti dvando, tesaṃ bhāvo anukkhittādiguṇo anukkhitta…pe… pahuttatā.	2454	
PA_tika-vin13_t:2454_4	Āpatti ca anukkhitta…pe… pahuttatā ca āpatti…pe… pahuttatāyo. Ma-kāro padasandhijo.	2454	
PA_tika-vin13_t:2454_5	Tathā tena pakārena āpattiādīsu catūsu āpattādipakārena saññī tathasaññī rassavasena.	2454	
PA_tika-vin13_t:2454_6	Tassa bhāvo tathasaññitā, yathāvuttaāpattādisaññitāti vuttaṃ hoti. Ca-kāro vuttasamuccayattho.	2454	
PA_tika-vin13_t:2454_7	Kamanaṃ patthanaṃ kāmo, chādetuṃ kāmo chādetukāmo. Iti yathāvuttā nava, atha chādanā	2454	
PA_tika-vin13_t:2454_8	cāti evaṃ dasa ca tāni aṅgāni cāti, tehi. Aruṇuggamamhi aruṇasaṅkhātassa paṭhamabālasūriyaraṃsino	2454	
PA_tika-vin13_t:2454_9	uggamane sati channā hoti, āpattīti seso.	2454	
PA_tika-vin13_t:2455_0	Tatthāyamadhippāyo – yo bhikkhu rājacoraaggiudakamanussaamanussavāḷasarīsapajīvitabrahmacariyantarāyānaṃ	2455	
PA_tika-vin13_t:2455_1	dasannamekassāpi natthitāya anantarāyiko samāno anantarāyikasaññī hutvā bhikkhuno	2455	
PA_tika-vin13_t:2455_2	santikaṃ gantuñceva ārocetuñca sakkuṇeyyatāya pahu samāno pahusaññī hutvā tividhaukkhepanīyakammākaraṇena	2455	
PA_tika-vin13_t:2455_3	anukkhitto samāno anukkhittasaññī hutvā garukāpattīti saññī garukaṃyeva āpattiṃ chādetukāmo	2455	
PA_tika-vin13_t:2455_4	hutvā chādeti, tassāyaṃ āpatti ca channā hotīti. Sace panettha anāpattisaññī vā hoti	2455	
PA_tika-vin13_t:2455_5	aññāpattikkhandhasaññī vā vematiko vā, acchannā honti. Ārocentena pana “mama ekāpattiṃ	2455	
PA_tika-vin13_t:2455_6	āpannabhāvaṃ jānāhī”tiādinā nayena ārocetabbaṃ. Sace pana vatthusabhāgāpattikassa	2455	
PA_tika-vin13_t:2455_7	āroceti, tāva tappaccayā dukkaṭaṃ āpajjati.	2455	
PA_tika-vin13_t:2456	Saṅghādisesaniddesavaṇṇanā niṭṭhitā.	245	
PA_tika-vin13_t:2457	3. Cīvaraniddesavaṇṇanā	245	
PA_tika-vin13_t:2458_0	30. “Khomañca koseyyañcā”tiādinā napuṃsakaviggahena dvande kate khoma…pe… bhaṅgāni.	2458	
PA_tika-vin13_t:2458_1	Tattha khomanti gacchajāti. Upacārato pana khomena khomasuttena vāyitanti taddhitena	2458	
PA_tika-vin13_t:2458_2	upacārena vā khomaṃ khomapaṭacīvaraṃ, tathā avasesāni. Sāṇaṃ sāṇavākasuttehi vāyitaṃ	2458	
PA_tika-vin13_t:2458_3	cīvaraṃ. Bhaṅgaṃ khomasuttādīni sabbāni ekaccāni vā vomissetvā vāyitacīvaraṃ. Vākamayameva	2458	
PA_tika-vin13_t:2458_4	vāti keci. Kambalanti manussalomaṃ vāḷalomañca ṭhapetvā sesalomehi vāyitaṃ. Etānīti	2458	
PA_tika-vin13_t:2458_5	khomādīni yathāvuttāni. Saha anulomehīti sānulomāni. Jātito kappiyāni cha cīvarāni bhavanti.	2458	
PA_tika-vin13_t:2459_0	31. Idāni “dukūla”ntiādinā tesaṃ anulomāni dasseti. Tattha dukūlanti dukūlasaṅkhātena	2459	
PA_tika-vin13_t:2459_1	kenaci vākavisesena vāyitaṃ cīvaraṃ. Cevāti samuccaye, so upari ākaḍḍhitabbo. Paṭṭuṇṇanti	2459	
PA_tika-vin13_t:2459_2	paṭṭuṇṇesu jātaṃ paṭṭuṇṇaṃ. Desavācino bahuvacanantāti bahuvacanena viggaho. Tathā	2459	
PA_tika-vin13_t:2459_3	somārā ca cīnā ca, tesu jātaṃ somāracīnajaṃ. Imāni tīṇi pāṇakehi katasuttamayāni.	2459	
PA_tika-vin13_t:2459_4	Ehibhikkhūnaṃ puññiddhiyā jātaṃ iddhijaṃ, taṃ pana khomādīnaṃ aññataraṃ. Devadinnanti	2459	
PA_tika-vin13_t:2459_5	devehi dinnaṃ kapparukkhe nibbattaṃ cīvaraṃ. Tadetaṃ dukūlādi tassa tassa yathāvuttassa	2459	
PA_tika-vin13_t:2459_6	khomādino anulomikaṃ hoti. Tattha lomāni anugataṃ anulomaṃ, yathā sesalomāni anugataṃ	2459	
PA_tika-vin13_t:2459_7	lomaṃ tadanukūlattā “anuloma”nti vuccati, tathā taṃjātiyakaṃ yesaṃ kesañci anukūlaṃ	2459	
PA_tika-vin13_t:2459_8	sabbampi ruḷhīvasena “anuloma”nti vuccati. Tameva anulomikaṃ, anukūlanti attho. Kathaṃ?	2459	
PA_tika-vin13_t:2459_9	Dukūlaṃ sāṇassa anulomaṃ, paṭṭuṇṇādīni tīṇi koseyyassa anulomāni, iddhijaṃ devadinnañca	2459	
PA_tika-vin13_t:2459_10	khomādīnamanulomanti.	24591	
PA_tika-vin13_t:2460_0	32-3. Evaṃ sānulomāni cīvarāni dassetvā idāni adhiṭṭhānādikaṃ dassetuṃ “ticīvara”ntiādimāha.	2460	
PA_tika-vin13_t:2460_1	Tattha avuttepi avassaṃ vattabbatāya sabbattha ca-saddo ajjhāharitabbo, ticīvarañca…pe…	2460	
PA_tika-vin13_t:2460_2	kaṇḍucchādiñca adhiṭṭheyya na vikappeyyāti sambandho. Tattha tiṇṇaṃ cīvarānaṃ samāhāro	2460	
PA_tika-vin13_t:2460_3	ticīvaraṃ. Parikkhārañca taṃ coḷañcāti parikkhāracoḷaṃ. Vassassa yoggā vassikā, sāva	2460	
PA_tika-vin13_t:2460_4	sāṭikā vassikasāṭikā. Puñchati anenāti puñchanaṃ, mukhassa puñchanaṃ mukhapuñchanaṃ.	2460	
PA_tika-vin13_t:2460_5	Nisīdanti etthāti nisīdanaṃ, mukhapuñchanañca nisīdanañca mukhapuñchananisīdanaṃ.	2460	
PA_tika-vin13_t:2460_6	Sayanasukhādiṃ paṭicca attharīyatīti paccattharaṇaṃ, tadeva paccattharaṇakaṃ. Kaṇḍuṃ	2460	
PA_tika-vin13_t:2460_7	chādetīti kaṇḍucchādi. Adhiṭṭhaheti “imaṃ saṅghāṭiṃ adhiṭṭhāmī”tiādinā navannaṃ nāmaṃ	2460	
PA_tika-vin13_t:2460_8	gahetvā adhiṭṭheyya. Na vikappeyyāti tassa tassa nāmaṃ gahetvā na vikappeyya, tassa	2460	
PA_tika-vin13_t:2460_9	tassa pana nāmaṃ aggahetvā “imaṃ cīvaraṃ tuyhaṃ vikappemī”ti vikappeyyāti adhippāyo.	2460	
PA_tika-vin13_t:2460_10	Etthāti imesu navasu cīvaresu. Ticīvaranti ticīvaranāmena adhiṭṭhitaṃ. Tathā hi adhiṭṭhānato	24601	
PA_tika-vin13_t:2460_11	pubbe visuṃ ticīvaraṃ nāma natthi saṅghāṭiādippahonakassa paccattharaṇādivasenāpi	24601	
PA_tika-vin13_t:2460_12	adhiṭṭhātuṃ anuññātattā. Taṃ vinā ekāhaṃ ekadivasampi. Na vaseyyāti aladdhasammutiko	24601	
PA_tika-vin13_t:2460_13	bhikkhu avippavāsasīmato aññattha vāsaṃ na kareyyāti attho. Evaṃ sati ticīvarañca	24601	
PA_tika-vin13_t:2460_14	nissajjitabbaṃ hoti, pācittiyañca āpattiṃ āpajjatīti dīpeti. Nisīdanaṃ vinā cātumāsaṃ	24601	
PA_tika-vin13_t:2460_15	na vaseyyāti sambandho. Catunnaṃ māsānaṃ samāhāro catumāsaṃ, tameva cātumāsaṃ. Taṃ	24601	
PA_tika-vin13_t:2460_16	accantasaṃyogavasena.	24601	
PA_tika-vin13_t:2461_0	34. Idāni “ima”ntiādinā “adhiṭṭheyyā”ti vuttamadhiṭṭhānaṃ dasseti. Saṅghāṭiṃ “imaṃ	2461	
PA_tika-vin13_t:2461_1	saṅghāṭiṃ adhiṭṭhāmī”ti adhiṭṭhaheti sambandho. Tattha adhiṭṭhaheti hatthapāse ṭhitaṃ	2461	
PA_tika-vin13_t:2461_2	evaṃ adhiṭṭheyya. Ahatthapāsanti hatthassa pāso samīpo hatthapāso, aḍḍhateyyahatthabbhantaro.	2461	
PA_tika-vin13_t:2461_3	Dvādasahatthabbhantarotipi vadanti. Natthi hatthapāso etissāti ahatthapāsā, taṃ etanti	2461	
PA_tika-vin13_t:2461_4	adhiṭṭhaheti sambandho. Kiṃ vuttaṃ hoti? Antogabbhe vā uparipāsāde vā tadaheva gantvā	2461	
PA_tika-vin13_t:2461_5	nivattanayogge padese vā ṭhitaṃ cīvaraṃ sallakkhetvā “etaṃ saṅghāṭiṃ adhiṭṭhāmī”ti	2461	
PA_tika-vin13_t:2461_6	adhiṭṭheyyāti vuttaṃ hoti. Tato dūre ṭhitampi adhiṭṭhātabbantipi vadanti. Sesesupīti	2461	
PA_tika-vin13_t:2461_7	uttarāsaṅgādikaṇḍuppaṭicchādipariyantesupi avasesacīvaresu. Ayaṃ nayoti ayameva nayo.	2461	
PA_tika-vin13_t:2461_8	Yathā saṅghāṭiyā, evaṃ “imaṃ uttarāsaṅgaṃ adhiṭṭhāmī”tiādi vuttanayovāti vuttaṃ hoti.	2461	
PA_tika-vin13_t:2461_9	Adhiṭṭhahantena pana hatthena gahetvā kāyavikāraṃ karontena “imaṃ saṅghāṭiṃ adhiṭṭhāmī”ti	2461	
PA_tika-vin13_t:2461_10	cittena ābhogaṃ katvā kāyena vā adhiṭṭhātabbaṃ, vacībhedamattaṃ katvā vācāya vā.	24611	
PA_tika-vin13_t:2461_11	Parikkhāracoḷaṃ nāma pāṭekkaṃ nidhānamukhanti ticīvaraṃ parikkhāracoḷampi adhiṭṭhātuṃ vaṭṭatīti.	24611	
PA_tika-vin13_t:2462_0	35. Idāni evaṃ adhiṭṭhahato aññaṃ laddhā adhiṭṭhātukāmena paccuddharitvā adhiṭṭhātabbanti	2462	
PA_tika-vin13_t:2462_1	dassetuṃ “adhiṭṭhahanto”tiādimāha. Tattha saṅghāṭi pabhuti ādi yassa taṃ saṅghāṭippabhuti.	2462	
PA_tika-vin13_t:2462_2	Etaṃ “adhiṭṭhahanto”ti etthāpi “adhiṭṭheyyā”ti etthāpi kammapadaṃ, “pubbacīvara”nti	2462	
PA_tika-vin13_t:2462_3	ettha pana visesanaṃ hutvā tiṭṭhati. Paccuddharitvāti pariccajitvā. Parikkhāracoḷanāmena	2462	
PA_tika-vin13_t:2462_4	adhiṭṭhahitvā ṭhapitavatthehi saṅghāṭiādīni karoti, niṭṭhite rajane ca kappe ca imaṃ	2462	
PA_tika-vin13_t:2462_5	parikkhāracoḷaṃ paccuddharitvā puna adhiṭṭhātabbāni. Pattādhiṭṭhahaneti pattassa	2462	
PA_tika-vin13_t:2462_6	adhiṭṭhāne. Tathāti ca yathā cīvare, tathā pattepi adhiṭṭhānādikaṃ sabbanti attho.	2462	
PA_tika-vin13_t:2462_7	Ettha pana “imaṃ pattaṃ, etaṃ patta”nti vā viseso.	2462	
PA_tika-vin13_t:2463_0	36. Idāni paccuddhāravidhiṃ dassetuṃ “eta”ntiādimāha. Tattha imaṃ va iti vā-saddo	2463	
PA_tika-vin13_t:2463_1	rassaṃ katvā niddiṭṭho, so iti-saddato paraṃ yojetabbo, tasmā “etaṃ saṅghāṭiṃ paccuddharāmī”ti	2463	
PA_tika-vin13_t:2463_2	vā “imaṃ saṅghāṭiṃ paccuddharāmī”ti vā saṃseti sambandho veditabbo. Saṃseti vadeyya.	2463	
PA_tika-vin13_t:2463_3	Evanti yathā nāmena saṅghāṭi paccuddharitabbā, tathā uttarāsaṅgādīnīti attho. Vidūti	2463	
PA_tika-vin13_t:2463_4	paccuddharetimassa kattupadaṃ, paññavāti attho. Sabbatthāpi dūrāsannatādī vuttanayena veditabbā.	2463	
PA_tika-vin13_t:2464_0	37-8. Idāni saṅghāṭiādīnaṃ channaṃ pamāṇaparicchedaṃ dasseti “saṅghāṭī”tiādinā. Pacchimo	2464	
PA_tika-vin13_t:2464_1	anto pacchimanto, tena, pacchimakoṭiyāti attho. Dīghasoti dīghato. Muṭṭhiyā sahitaṃ	2464	
PA_tika-vin13_t:2464_2	pañcakaṃ yassā sā muṭṭhipañcakā, liṅgavipallāsavasena pana muṭṭhipañcako. Muṭṭhi-saddenettha	2464	
PA_tika-vin13_t:2464_3	upacāravasena katamuṭṭhiko hatthova vutto. Sugatassa cīvarato ūnāti samāso. Apīti	2464	
PA_tika-vin13_t:2464_4	vuttasamuccaye, tena yathāvuttapacchimappamāṇā ca ayañca uttamappamāṇāti attho. “Pacchimantenā”ti	2464	
PA_tika-vin13_t:2464_5	idaṃ muṭṭhittikañca tiriyanti etthāpi anuvattetvā attho veditabbo. Ca-saddo “uttamantena	2464	
PA_tika-vin13_t:2464_6	sugatacīvarūnāpi vaṭṭatī”ti idaṃ samuccinoti. Tattha idāni majjhimassa purisassa	2464	
PA_tika-vin13_t:2464_7	tisso vidatthiyo ekā sugatavidatthi, tāya vidatthiyā nava vidatthiyo dīghato sugatacīvarappamāṇaṃ,	2464	
PA_tika-vin13_t:2464_8	tiriyaṃ cha vidatthiyo, taṃ pana vaḍḍhakihatthena dīghato terasa hatthā ekā ca vidatthi,	2464	
PA_tika-vin13_t:2464_9	tiriyato nava hatthā honti. Taṃvasena ubhayattha ūnatā viññātabbā.	2464	
PA_tika-vin13_t:2465_0	Uttarāsaṅgopi tattakovāti dassetuṃ “tathā ekaṃsikassapī”ti āha. Eko aṃso ekaṃso,	2465	
PA_tika-vin13_t:2465_1	tattha kātabbanti taddhite ekaṃsikaṃ. “Antaravāsako”ccādinā nivāsanaṃ dasseti. Tattha	2465	
PA_tika-vin13_t:2465_2	antaraṃ majjhapadeso, antare majjhe kaṭippadese vāso vatthaṃ antaravāso, soyeva antaravāsako.	2465	
PA_tika-vin13_t:2465_3	Cāpīti samudāyo, eko vā samuccayo. Aḍḍhena tatiyo bhāgo aḍḍhateyyo. Ettha dvinnaṃ	2465	
PA_tika-vin13_t:2465_4	hatthakoṭṭhāsānaṃ sampuṇṇānaṃ tatiyakoṭṭhāsasaṃsijjhane karaṇabhūtā aḍḍha-saddaniddiṭṭhā	2465	
PA_tika-vin13_t:2465_5	yā vidatthi, sāva tatiyoti niddiṭṭhoti upaḍḍhahatthasaṅkhāto tatiyo bhāgo aḍḍhateyyo.	2465	
PA_tika-vin13_t:2465_6	So ca nānantarena dvihatthatatiyatā labbhatīti dve hatthā, ekā ca vidatthi aḍḍhateyyo.	2465	
PA_tika-vin13_t:2465_7	Taṃsanniyogena panettha antaravāsakova aḍḍhateyyoti veditabbo. Dve hatthā yassāti	2465	
PA_tika-vin13_t:2465_8	bāhiratthasamāso. Pārupanenāpi sakkā nābhiṃ paṭicchādetunti “dvihattho”ti vuttaṃ.	2465	
PA_tika-vin13_t:2465_9	Vā-saddo aḍḍhateyyaṃ vikappeti. Tiriyassa antoti chaṭṭhītappuriso, tiriyameva antoti	2465	
PA_tika-vin13_t:2465_10	vā kammadhārayo “gāmanto”tiādīsu viya.	24651	
PA_tika-vin13_t:2466_0	39. “Nisīdanassā”tiādinā nisīdanacīvaraṃ dasseti. Ettha nisīdanaṃ nāma same bhūmibhāge	2466	
PA_tika-vin13_t:2466_1	eḷakalomāni uparūpari santharitvā kañjikādīhi siñcitvā kato dvīsu ṭhānesu phālitattā	2466	
PA_tika-vin13_t:2466_2	tīhi dasāhi yutto parikkhāraviseso. Vidatthī dveti dve vidatthī. Visālato puthulato.	2466	
PA_tika-vin13_t:2467_0	40. “Kaṇḍuppaṭicchādī”tiādinā kaṇḍuppaṭicchādiṃ dasseti. Tattha kaṇḍūti hi na atthato	2467	
PA_tika-vin13_t:2467_1	nānaṃ, taggahaṇena panettha piḷakassāvathullakacchābādhaṃ gayhati. Kaṇḍuṃ yathāvuttaṃ	2467	
PA_tika-vin13_t:2467_2	piḷakādiṃ paṭicchādetīti kaṇḍuppaṭicchādi. Paṭicchadanaṃ vā paṭicchādo, yathāvuttakaṇḍuyā	2467	
PA_tika-vin13_t:2467_3	paṭicchādo kaṇḍuppaṭicchādo, so assa atthīti kaṇḍuppaṭicchādī, tassa. Tiriyanti tiriyato.	2467	
PA_tika-vin13_t:2468	41. “Vassikā”tiādinā vassikasāṭikaṃ dasseti, taṃ suviññeyyaṃ.	246	
PA_tika-vin13_t:2469_0	42. Evaṃ pamāṇavantānaṃ pamāṇaṃ dassetvā vuttappamāṇātikkame dosaṃ, kesañci pamāṇābhāvagaṇanābhāvañca	2469	
PA_tika-vin13_t:2469_1	dassetuṃ “etthā”tiādimāha. Tattha etthāti vuttappamāṇavantesu cīvaresu. Taduttari	2469	
PA_tika-vin13_t:2469_2	tato vuttappamāṇato uttari nipātena uttari-saddena tappuriso. Karontassa sampādentassa.	2469	
PA_tika-vin13_t:2469_3	Chedanapācittīti chedanena sahitā pācitti, atirekaṃ chinditvā pācittiyaṃ desetabbanti	2469	
PA_tika-vin13_t:2469_4	vuttaṃ hoti. Vuttappamāṇato pana atirekañca ūnakañca “parikkhāracoḷa”nti adhiṭṭhātabbaṃ.	2469	
PA_tika-vin13_t:2469_5	Yena mukhaṃ puñchanti, taṃ mukhasambandhīti mukhassa coḷanti samāse dvando. Ākaṅkhitaṃ	2469	
PA_tika-vin13_t:2469_6	icchitaṃ pamāṇanti kammadhārayo. Tametesamatthīti ākaṅkhitappamāṇikā. Ettha ca ticīvarādīsu	2469	
PA_tika-vin13_t:2469_7	avuttepi gaṇanavibhāge paccattharaṇamukhapuñchanaparikkhāracoḷe ṭhapetvā ādito paṭṭhāya	2469	
PA_tika-vin13_t:2469_8	chakkamekekameva vaṭṭati. Mukhapuñchanacoḷāni paccattharaṇāni ca bahūnipīti viññātabbaṃ.	2469	
PA_tika-vin13_t:2470_0	43. Gaṇanāti ettha napuṃsakassa itthivacanena yogābhāvā “na dīpitā”ti liṅgaṃ vipariṇāmetvā	2470	
PA_tika-vin13_t:2470_1	sambandhitabbaṃ, aṭṭhakathāyaṃ na pakāsitāti attho. Tiṇṇaṃ panetesaṃ ukkaṭṭhaparicchedavaseneva	2470	
PA_tika-vin13_t:2470_2	vuttaṃ, vikappanūpagapacchimena pacchimappamāṇaṃ atthiyeva. Idāni yasmā tattha taṃ	2470	
PA_tika-vin13_t:2470_3	sabbaṃ na dīpitaṃ, tasmā vikappanūpagathavikādi sabbaṃ ekaṃ “parikkhāracoḷa”nti,	2470	
PA_tika-vin13_t:2470_4	bahūni ekato katvā “parikkhāracoḷānī”tipi vatvā adhiṭṭhātabbanti dassento “tathā”tiādimāha.	2470	
PA_tika-vin13_t:2470_5	Iminā parikkhāracoḷaṃ nāma pāṭekkaṃ nidhānamukhanti dasseti. Thavikādiṃ thavikā ādi	2470	
PA_tika-vin13_t:2470_6	yassa parissāvanādinoti samāso. Vikappassa upagaṃ vikappiyaṃ, tañca upari vakkhati.	2470	
PA_tika-vin13_t:2471_0	44. Idāni tiṇṇaṃ cīvarānaṃ paṭibhāgaṃ dassetuṃ “ahatā”tiādi āraddhaṃ. Tattha ahatena	2471	
PA_tika-vin13_t:2471_1	navena adhotena kappaṃ sadisaṃ ahatakappaṃ, ekavāradhotaṃ. Ahatañca ahatakappañca	2471	
PA_tika-vin13_t:2471_2	ahatāhatakappāni, vatthāni, tesaṃ. Dve guṇā paṭalāni yassa sāti duguṇā. “Guṇo paṭalarāsīsū”ti	2471	
PA_tika-vin13_t:2471_3	hi abhidhānappadīpikā. Duguṇā dupaṭṭā, uttarasmiṃ dehabhāge āsañjīyatīti ukkarāsaṅgo.	2471	
PA_tika-vin13_t:2471_4	Ekaccaṃ ekapaṭṭaṃ assa atthīti ekaccī, ekapaṭṭoti attho. Nipāto vā ekaccīti. Tathāti	2471	
PA_tika-vin13_t:2471_5	samuccaye, antaravāsako cāti vuttaṃ hoti. Upamāyaṃ vā, yathā uttarāsaṅgo ekacciyo,	2471	
PA_tika-vin13_t:2471_6	evaṃ antaravāsakoti attho.	2471	
PA_tika-vin13_t:2472_0	45. “Utū”ti anekautu gahitāti ututo dīghakālato uddhaṭā utuddhaṭā, tesaṃ pilotikānanti	2472	
PA_tika-vin13_t:2472_1	attho. Sesāti uttarāsaṅgaantaravāsakā. Paṃsu viya kucchitaṃ ulati pavattatīti paṃsukūlaṃ,	2472	
PA_tika-vin13_t:2472_2	rathikāsusānasaṅkārakūṭādīnaṃ yattha katthaci ṭhitaṃ coḷakhaṇḍaṃ, tasmiṃ. Yā yā rucīti	2472	
PA_tika-vin13_t:2472_3	abyayībhāve yathāruci, yāvadatthaṃ satapaṭṭampi vaṭṭatīti adhippāyo.	2472	
PA_tika-vin13_t:2473_0	46. Idāni tīsu chinditvā kātuṃ appahontesu kātabbavidhiṃ dassetuṃ “tīsū”tiādimāha.	2473	
PA_tika-vin13_t:2473_1	Tattha ticīvarasamudāyato ekadesabhūtānaṃ dvinnamekassa ca saṅkhāguṇena niddhāriyamānattā	2473	
PA_tika-vin13_t:2473_2	tīsūti niddhāraṇe bhummaṃ. Ekavacanassa bahvatthena yogābhāvato dvicīvarasaṅkhātabahvatthavasena	2473	
PA_tika-vin13_t:2473_3	vacanaṃ vipariṇāmetvā yāni pahonti, tāni dve vāpi chinditabbāni, yaṃ pahoti, taṃ	2473	
PA_tika-vin13_t:2473_4	ekaṃ vā chinditabbanti yojetabbaṃ. Pahontīti pacchimacīvarappamāṇachinnakāni pahonti.	2473	
PA_tika-vin13_t:2473_5	Apīti sambhāvane, tīsu kā kathāti attho. Anvādhinti āgantukapattaṃ. Anu pacchā ādhīyatīti	2473	
PA_tika-vin13_t:2473_6	anvādhi, yaṃ cīvarassopari saṅghāṭiākārena āropetabbaṃ. Anādiṇṇanti anāropitaṃ anvādhikaṃ.	2473	
PA_tika-vin13_t:2473_7	Na dhāreyyāti iminā yadi dhāreyya, dukkaṭanti dīpeti.	2473	
PA_tika-vin13_t:2474_0	47-8. Idāni “ticīvaraṃ na vaseyya vinekāha”nti vuttānaṃ tiṇṇaṃ avippavāsalakkhaṇaṃ	2474	
PA_tika-vin13_t:2474_1	dassetuṃ “gāme”tiādinā udositasikkhāpade vuttaparihāramāha. Tattha gāme vā…pe… vihāre	2474	
PA_tika-vin13_t:2474_2	vā ticīvaraṃ nikkhipitvāti sambandho. Tattha “paṭo daḍḍho”tiādīsu viya avayavepi	2474	
PA_tika-vin13_t:2474_3	samudāyavohāravasena tīsu ekampi “ticīvara”nti vuttaṃ. Bhikkhusammutiyaññatrāti saṅghena	2474	
PA_tika-vin13_t:2474_4	gilānassa bhikkhuno dīyamānaṃ cīvarena vippavāsasammutiṃ vinā. Vippavatthunti ekūpacāranānūpacāragāmādito	2474	
PA_tika-vin13_t:2474_5	bahi, atha vā nivesanādīnaṃ, tattha ca gabbhovarakānaṃ cīvarassa vā hatthapāsaṃ atikkamma	2474	
PA_tika-vin13_t:2474_6	cīvarena vippayutto hutvā vasituṃ. Ettha ca gāmādīnaṃ ekūpacāranānūpacāratā ekakulanānākulasantakassa	2474	
PA_tika-vin13_t:2474_7	gāmādino parikkhepassa, parikkhepokāsassa ca vasena satthaabbhokāsānaṃ sattabbhantaravasena	2474	
PA_tika-vin13_t:2474_8	ca veditabbā. Tattha eko abbhantaro aṭṭhavīsatihattho hoti. Ettha ca nivesanādīni	2474	
PA_tika-vin13_t:2474_9	gāmato bahi sanniviṭṭhānīti daṭṭhabbaṃ visuṃ gāmassa gahitattā, tathā udositādīhi aññaṃ nivesanaṃ.	2474	
PA_tika-vin13_t:2475_0	Tattha udosito nāma yānādīnaṃ bhaṇḍānaṃ sālā. Pāsādo dīghapāsādo. Hammiyaṃ muṇḍacchadanapāsādo.	2475	
PA_tika-vin13_t:2475_1	Nāvā ca aṭṭo ca māḷo ca ārāmo ca nāvā…pe… ārāmaṃ, tasmiṃ. Aṭṭo nāma paṭirājādīnaṃ	2475	
PA_tika-vin13_t:2475_2	paṭibāhanatthaṃ iṭṭhakāhi kato bahalabhittiko catupañcabhūmiko patissayaviseso. Māḷo	2475	
PA_tika-vin13_t:2475_3	ekakūṭasaṅgahito caturassapāsādo. Ārāmo pupphārāmo vā phalārāmo vā. Sattho ca khettañca	2475	
PA_tika-vin13_t:2475_4	khalañcāti dvando. Sattho nāma jaṅghasattho vā sakaṭasattho vā. Khalaṃ vuccati dhaññakaraṇaṃ.	2475	
PA_tika-vin13_t:2475_5	Dumo nāma dumamūlaṃ chāyāya phuṭṭhokāso upacāravasena. Abbhokāso pana agāmake araññeva adhippeto.	2475	
PA_tika-vin13_t:2476_0	49. Idāni “etaṃ…pe… saṅghāṭi”ntiādinā navannameva paccuddhāro vutto, na pana tesaṃ	2476	
PA_tika-vin13_t:2476_1	kālaparicchedoti taṃ dassetuṃ “rogā”tiādi āraddhaṃ. Tattha devadatto dattoti nāmekadesenāpi	2476	
PA_tika-vin13_t:2476_2	nāmavohārato vassikasāṭikāva “sāṭikā”ti pakaraṇavasena gammamānatthattā vuttā. Kaṇḍuppaṭicchādikā	2476	
PA_tika-vin13_t:2476_3	ca rogavassānapariyantā. Rogā ca vassānā ca māsā rogavassānā, te tadatikkamena paccuddharitabbatāya	2476	
PA_tika-vin13_t:2476_4	pariyantā yāsanti viggaho.	2476	
PA_tika-vin13_t:2477_0	Kiṃ vuttaṃ hoti? Vassikasāṭikā vassānamāsātikkame kattikapuṇṇamāya eva paccuddharitabbā.	2477	
PA_tika-vin13_t:2477_1	Tathā kaṇḍuppaṭicchādikā ābādhesu vūpasantesūti vuttaṃ hoti. “Paccuddharitvā vikappetabbā”ti	2477	
PA_tika-vin13_t:2477_2	hi aṭṭhakathāyaṃ vuttaṃ. Ettha pana keci ācariyā “paccuddharitvāti vassikasāṭikabhāvato	2477	
PA_tika-vin13_t:2477_3	apanetvā”ti vadiṃsu, taṃ na yujjati. Paccuddhāravinayakammavisayeyeva paccuddhāra-saddassa	2477	
PA_tika-vin13_t:2477_4	diṭṭhattā, “cātumāsaṃ adhiṭṭhātuṃ tato paraṃ vikappetu”nti pāḷivacanato ca. “Cātumāsaṃ	2477	
PA_tika-vin13_t:2477_5	adhiṭṭhātu”nti ca catunnaṃ māsānaṃ adhiṭṭhānena saha accantasaṃyogo dassitoti na	2477	
PA_tika-vin13_t:2477_6	tena adhiṭṭhānabhedo viññāyati. Teneva kurundaṭṭhakathāyampi “vassānaṃ cātumāsaṃ	2477	
PA_tika-vin13_t:2477_7	adhiṭṭhātuṃ, tato paraṃ vikappetu”nti vacanato kattikapuṇṇamāya eva paccuddharitvā	2477	
PA_tika-vin13_t:2477_8	hemante vikappetabbāti vuttaṃ. Tasmā “vassikasāṭikā vassānamāsātikkamenāpi kaṇḍuppaṭicchādi	2477	
PA_tika-vin13_t:2477_9	ābādhavūpasamenāpi adhiṭṭhānaṃ vijahatī”ti vuttaṃ. Mātikāṭṭhakathāyampi paccuddhāravasenāpi	2477	
PA_tika-vin13_t:2477_10	adhiṭṭhānaṃ vijahatīti evamattho gahetabbo. Evañhi sati sabbaṭṭhakathāyo samenti,	24771	
PA_tika-vin13_t:2477_11	yutti ca aviruddhā hontīti. Tato paranti paccuddhārato upari. Vikappeyyāti kaṇḍuppaṭicchādiṃ	24771	
PA_tika-vin13_t:2477_12	paccuddharitvā vikappeyya. Vassikasāṭikaṃ kattikapuṇṇamāyaṃ paccuddharitvā hemantassa	24771	
PA_tika-vin13_t:2477_13	paṭhamadivase vikappeyya, evaṃ asati dukkaṭanti adhippāyo. Sesāti apare satta cīvarāni	24771	
PA_tika-vin13_t:2477_14	sesā. Natthi pariyantaṃ vuttasadiso kālaparicchedo etesanti apariyantikā.	24771	
PA_tika-vin13_t:2478_0	50. Idāni paccattharaṇādikaṃ cīvaracatukkaṃ sadasādikaṃ vaṭṭati, nāparanti dassetuṃ	2478	
PA_tika-vin13_t:2478_1	“paccattharaṇā”tiādimāha. Tattha parikkhāro ca mukhapuñchanañcāti dvando. Parikkhāramukhapuñchanameva	2478	
PA_tika-vin13_t:2478_2	coḷakanti kammadhārayo. Dvandasamāsante suyyamānattā pana coḷaka-saddo parikkhāra-saddato	2478	
PA_tika-vin13_t:2478_3	ca paraṃ daṭṭhabbo “parikkhāracoḷaka”nti. Taṃ pana sāmaññajotanāya visesepi avaṭṭhānato	2478	
PA_tika-vin13_t:2478_4	ṭhapetvā pañca cīvarāni parikkhāracoḷanāmenādhiṭṭhitāni avasesaṃ daṭṭhabbaṃ. Paccattharaṇañca	2478	
PA_tika-vin13_t:2478_5	parikkhāramukhapuñchanacoḷakañca paccattharaṇa…pe… coḷakañca nisīdanañcāti etaṃ cīvaracatukkaṃ	2478	
PA_tika-vin13_t:2478_6	sadasampi arattampi anādiṇṇakappampi labbhanti sambandho. Sadasanti saha yāhi kāhici	2478	
PA_tika-vin13_t:2478_7	dasāhīti sadasaṃ. Sadasake labbhamāne adasampi labbhatevāti sadasampi adasampi pupphadasampīti	2478	
PA_tika-vin13_t:2478_8	ettha attho. Pi-saddo vuttāvuttasampiṇḍanattho. Arattanti nīlapītādirajanena arañjitampi.	2478	
PA_tika-vin13_t:2478_9	Pi-saddena rañjitanīlapītādikampi anādiṇṇakappampīti. Ādiṇṇo kappo yassa natthīti	2478	
PA_tika-vin13_t:2478_10	taṃ anādiṇṇakappampi. Pi-saddena ādiṇṇakappampi.	24781	
PA_tika-vin13_t:2479_0	Nanu ca “na bhikkhave sabbanīlakāni cīvarāni dhāretabbānī”tiādinā sabbanīlakasabbapītakasabbalohitakacīvarāni	2479	
PA_tika-vin13_t:2479_1	sāmaññena paṭikkhittānīti kathamidaṃ cīvaracatukkaṃ sadasādikaṃ vaṭṭati, kathañca	2479	
PA_tika-vin13_t:2479_2	anādiṇṇakappampi vaṭṭatīti? Vuccate – “tena kho pana samayena aññataro bhikkhu kusacīraṃ	2479	
PA_tika-vin13_t:2479_3	nivāsetvā”tiādinā uppannavatthūsu “na bhikkhave kusacīraṃ…pe… titthiyaddhajo dhāretabbo.	2479	
PA_tika-vin13_t:2479_4	Yo dhāreyya, āpatti thullaccayassā”tiādinā uppannavatthuvaseneva nivāsanapārupanasaṅkhātadhāraṇassa	2479	
PA_tika-vin13_t:2479_5	paṭikkhittattā ca tattheva aṭṭhakathāyañca “sabbanīlakādīni rajanaṃ dhovitvā puna	2479	
PA_tika-vin13_t:2479_6	rajitvā dhāretabbāni, na sakkā ce honti dhovituṃ, paccattharaṇāni vā kātabbāni, dupaṭṭacīvarassa	2479	
PA_tika-vin13_t:2479_7	vā majjhe dātabbāni, acchinnadasadīghadasāni dasā chinditvā dhāretabbāni, kañcukaṃ	2479	
PA_tika-vin13_t:2479_8	labhitvā phāletvā rajitvā paribhuñjituṃ vaṭṭati, veṭhanepi eseva nayo”ti nivāsanapārupanavaseneva	2479	
PA_tika-vin13_t:2479_9	dhāraṇaparibhogānaṃ vuttattā ca dubbaṇṇakaraṇasikkhāpade “yaṃ nivāsetuṃ vā pārupituṃ	2479	
PA_tika-vin13_t:2479_10	vā sakkā hoti, tadeva cīvaranti veditabba”nti pañcannaṃyeva kappabinduno anuññātattā	24791	
PA_tika-vin13_t:2479_11	ca ticīvarakaṇḍuppaṭicchādivassikasāṭikasaṅkhātāni pañca cīvarāni kāyaparihāriyāneva	24791	
PA_tika-vin13_t:2479_12	adasāni asabbanīlakādīni kappiyarajanarajitāni ādiṇṇakappāniyeva honti, na niyamena	24791	
PA_tika-vin13_t:2479_13	nivattitāni parāni cattārīti cīvaracatukkameva sadasādikaṃ anādiṇṇakappampi vaṭṭatīti.	24791	
PA_tika-vin13_t:2480_0	51. Sesacīvarapañcakaṃ adasaṃyeva rajitaṃyeva ādiṇṇakappaṃva kappatīti yojanā. Rajitanti	2480	
PA_tika-vin13_t:2480_1	kappiyarajanena rajitaṃ. Nisīdanassa yathāvuttenatthena sabbattha adasatthaṃ nisedhetuṃ	2480	
PA_tika-vin13_t:2480_2	“sadasaṃva nisīdana”nti vuttaṃ. Sati hi sambhave byabhicāre ca visesanaṃ sātthakaṃ hoti.	2480	
PA_tika-vin13_t:2481_0	52. Idāni anadhiṭṭhite anissaṭṭhe ca kā pavattīti taṃ dassetuṃ “anadhiṭṭhita”ntiādimāha.	2481	
PA_tika-vin13_t:2481_1	Tattha anadhiṭṭhitanti ticīvarādivasena anadhiṭṭhitaṃ. Anissaṭṭhanti yassa kassaci	2481	
PA_tika-vin13_t:2481_2	dānalakkhaṇena adinnaṃ. Vikappetvā paribhuñjayeti vakkhamānanayena ekabahubhāvaṃ,	2481	
PA_tika-vin13_t:2481_3	sannihitāsannihitabhāvañca sallakkhetvā vikappetvā paccuddharitvā paribhuñjeyya.	2481	
PA_tika-vin13_t:2481_4	Vakkhamānanayena pana viññāyatīti “paccuddharitvā”ti na vuttaṃ.	2481	
PA_tika-vin13_t:2482_0	Idāni “vikappetvā”ti vuttaṃ kīdisaṃ taṃ heṭṭhimantena vikappiyanti āha “hatthā”tiādi.	2482	
PA_tika-vin13_t:2482_1	Tattha hattho dīghena yassa taṃ hatthadīghaṃ. Tatoti tasmā hatthato. Upaḍḍho hatthassa	2482	
PA_tika-vin13_t:2482_2	dutiyo bhāgo vidatthisaṅkhāto vitthārena yassa taṃ upaḍḍhavitthāraṃ.	2482	
PA_tika-vin13_t:2483_0	53. Idāni yathāvuttavidhānaṃ tecīvarikasseva vasena, aparo pana aññathā paṭipajjatīti	2483	
PA_tika-vin13_t:2483_1	taṃ dassetuṃ “ticīvarassā”tiādimāha. Tattha nāmenādhiṭṭhitāni tīṇi cīvarāni etassāti	2483	
PA_tika-vin13_t:2483_2	ticīvaro. Tassa vinayatecīvarikassāti attho, na parikkhāracoḷanāmena adhiṭṭhitacīvarassa.	2483	
PA_tika-vin13_t:2483_3	Vinayatecīvarikassa pana udositasikkhāpade vuttaparihāro natthi. Parikkhāracoḷiyoti	2483	
PA_tika-vin13_t:2483_4	parikkhāracoḷamassa atthīti ṇikena ya-kāro. Sabbanti sakalaṃ navavidhampi cīvaraṃ.	2483	
PA_tika-vin13_t:2483_5	Tathā vatvāti ekabahubhāvaṃ, sannihitāsannihitabhāvañca ñatvā “imaṃ parikkhāracoḷaṃ	2483	
PA_tika-vin13_t:2483_6	adhiṭṭhāmī”tiādinā vatvā. Adhiṭṭhatīti adhiṭṭhāti.	2483	
PA_tika-vin13_t:2484_0	54. Adhiṭṭhitacīvaraṃ pana paribhuñjato kathaṃ adhiṭṭhānaṃ vijahatīti taṃ dassento	2484	
PA_tika-vin13_t:2484_1	“acchedā”tiādimāha. Tattha acchedo ca vissajjanañca gāho ca vibbhamo cāti dvando.	2484	
PA_tika-vin13_t:2484_2	Acchedo nāma corādīhi acchinditvā gahaṇaṃ. Vissajjanaṃ paresaṃ dānaṃ. Gāho vissāsena	2484	
PA_tika-vin13_t:2484_3	gahaṇaṃ. Vibbhamo sikkhaṃ appaccakkhāya gihibhāvūpagamanaṃ. Tadāpi tassa aññassa	2484	
PA_tika-vin13_t:2484_4	dāne viya cīvarassa nirālayabhāvena pana pariccāgoti. Ṭīkāyaṃ pana bhādiso bhikkhuyevāti	2484	
PA_tika-vin13_t:2484_5	adhiṭṭhānaṃ na vijahatīti atthaṃ vikappetvā bhikkhuniyā gihibhāvūpagamanaṃ vuttaṃ,	2484	
PA_tika-vin13_t:2484_6	taṃ na gahetabbaṃ, kāraṇaṃ panettha amhākaṃ garūhiyeva sāratthadīpaniyaṃ “bhikkhuniyā	2484	
PA_tika-vin13_t:2484_7	‘hīnāyāvattanenā’ti visesetvā avuttattā bhikkhuniyā hi gihibhāvūpagamane adhiṭṭhānavijahanaṃ	2484	
PA_tika-vin13_t:2484_8	visuṃ vattabbaṃ natthi tassā vibbhamaneneva assamaṇībhāvato”ti vuttaṃ. Nanu ca bhikkhuno	2484	
PA_tika-vin13_t:2484_9	appaccakkhātasikkhassa gihibhāvūpagamanena adhiṭṭhānavijahanena nirālayabhāvo kāraṇabhāvena	2484	
PA_tika-vin13_t:2484_10	vutto, evaṃ sati parivattaliṅgassa natthi nirālayabhāvoti kathamassa adhiṭṭhānaṃ	24841	
PA_tika-vin13_t:2484_11	vijahatīti? Saccametaṃ, tathāpi buddhamataññūhi aṭṭhakathācariyehi aṭṭhakathāyaṃ	24841	
PA_tika-vin13_t:2484_12	“yaṃ panassa bhikkhubhāve adhiṭṭhitaṃ ticīvarañca patto ca, taṃ adhiṭṭhānaṃ vijahati,	24841	
PA_tika-vin13_t:2484_13	puna adhiṭṭhātabba”nti vuttattā natthettha dosoti.	24841	
PA_tika-vin13_t:2485_0	Māraṇaliṅgasikkhāti uttarapadalopena upacārena vā liṅgaparivattanaṃ sikkhāpaccakkhānañca	2485	
PA_tika-vin13_t:2485_1	“liṅgasikkhā”ti ca vuttaṃ. Iti ete aṭṭha sabbesu navasu cīvaresu adhiṭṭhānassa viyogo	2485	
PA_tika-vin13_t:2485_2	vippavāso, tassa kāraṇā hontīti pāṭhaseso. Ticīvarassa pana na kevalaṃ imeyeva aṭṭha,	2485	
PA_tika-vin13_t:2485_3	vinividdhachiddañca adhiṭṭhānaviyogakāraṇanti liṅgavacanañca parivattetvā yojetabbaṃ.	2485	
PA_tika-vin13_t:2485_4	Tattha abbhantare ekassapi tantuno abhāvena vinividdhaṃ vinivijjhitvā gatachiddaṃkaniṭṭhaṅgulinakhapiṭṭhippamāṇaṃ	2485	
PA_tika-vin13_t:2485_5	vinividdhachiddaṃ. Tattha saṅghāṭiyā ca uttarāsaṅgassa ca dīghantato vidatthippamāṇassa,	2485	
PA_tika-vin13_t:2485_6	tiriyantato aṭṭhaṅgulappamāṇassa, antaravāsakassa pana dīghantato vidatthippamāṇasseva	2485	
PA_tika-vin13_t:2485_7	tiriyantato caturaṅgulappamāṇassa padesassa orato chiddaṃ adhiṭṭhānaṃ bhindati, sūcikammaṃ	2485	
PA_tika-vin13_t:2485_8	katvā puna adhiṭṭhātabbaṃ. Sūcikammaṃ karontena ca chinditvā dubbalaṭṭhānāpanayanena	2485	
PA_tika-vin13_t:2485_9	chiddaṃ adassetvā kātabbaṃ.	2485	
PA_tika-vin13_t:2486_0	55. Idāni akappiyāni dassetuṃ “kusā”tiādi vuttaṃ. Tattha kusā ca vākā ca phalakāni	2486	
PA_tika-vin13_t:2486_1	ca, tesaṃ cīrāni kusa…pe… cīrāni. Tattha kusena ganthetvā kataṃ kusacīraṃ. Tathā	2486	
PA_tika-vin13_t:2486_2	vākena ganthetvā kataṃ vākacīraṃ, tāpasānaṃ vakkalaṃ. Phalakasaṇṭhānāni phalakāni	2486	
PA_tika-vin13_t:2486_3	sibbitvā kataṃ phalakacīraṃ. Kesavālajanti kesehi ca vālehi ca jātaṃ vāyitaṃ kambalanti	2486	
PA_tika-vin13_t:2486_4	sambandho. Ulūkapakkhājinakkhipeti ulūkānaṃ kosiyasakuṇānaṃ pakkhaṃ pakkhena kataṃ	2486	
PA_tika-vin13_t:2486_5	nivāsanañca ajinakkhipaṃ salomaṃ sakhuraṃ ajinamigānaṃ cammañca dhārayato thullaccayanti sambandho.	2486	
PA_tika-vin13_t:2487_0	56. Kadalerakakkadussesūti kadaliyo ca erako ca akko ca, tesaṃ dussāni vatthāni,	2487	
PA_tika-vin13_t:2487_1	tesu ceva makacivākehi kate potthake cāpi dukkaṭaṃ. Nimittatthe cetaṃ bhummaṃ. Kadalidussādisaddena	2487	
PA_tika-vin13_t:2487_2	taṃdhāraṇamadhippetaṃ, tasmā taṃdhāraṇanimittaṃ dukkaṭaṃ hotīti attho. Evaṃ sabbattha.	2487	
PA_tika-vin13_t:2487_3	“Nīlako cā”tiādinā dvando. Sabbā nīlaka…pe… kaṇhakāti kammadhārayo. Nīlādivaṇṇayogena	2487	
PA_tika-vin13_t:2487_4	vatthaṃ nīlādi. Nīlakaṃ umāpupphavaṇṇaṃ. Mañjeṭṭhaṃ mañjeṭṭhikavaṇṇaṃ. Pītaṃ kaṇikārapupphavaṇṇaṃ.	2487	
PA_tika-vin13_t:2487_5	Lohitaṃ jayasumanapupphavaṇṇaṃ. Kaṇhakaṃ addāriṭṭhakavaṇṇaṃ. Sabba-saddo panettha paccekaṃ yojetabbo.	2487	
PA_tika-vin13_t:2488_0	57. Mahā…pe… ratteti mahāraṅgo ca mahānāmaraṅgo ca, tehi ratte. Etthāpi puna suyyamānaṃ	2488	
PA_tika-vin13_t:2488_1	sabbasaddamanuvattiyaṃ, “sabbamahāraṅgaratte”tiādinā attho veditabbo. Iminā ca asabbanīlakādi	2488	
PA_tika-vin13_t:2488_2	kappiyarajanarajitaṃ paribhuñjantassa natthi dosoti dīpeti. Tattha mahāraṅgo satapadipiṭṭhivaṇṇo.	2488	
PA_tika-vin13_t:2488_3	Mahānāmaraṅgo sambhinnavaṇṇo, so pana paṇḍupalāsavaṇṇo hoti, padumavaṇṇotipi vadanti.	2488	
PA_tika-vin13_t:2488_4	Tirīṭaketi taṃ nāmaka rukkhatace. Acchinnadīghadasaketi sabbaso acchinnattā acchinnā	2488	
PA_tika-vin13_t:2488_5	ca majjhe chinnattā dīghā ca sā dasā ca vatthakoṭi yassāti aññapadatthasamāso. Phalapupphadaseti	2488	
PA_tika-vin13_t:2488_6	aññamaññaṃ saṃsibbitvā katā phalasadisā dasā “phalā”ti vuccanti, ketakādi pupphasadisāni	2488	
PA_tika-vin13_t:2488_7	“pupphānī”ti ca, phalā ca pupphā ca dasā yassa, phalasadise dase, pupphasadise dase	2488	
PA_tika-vin13_t:2488_8	cāti attho. Veṭhaneti sīsaveṭhane. Tathāti iminā sabbanīlakādīsu dukkaṭaṃ atidisati.	2488	
PA_tika-vin13_t:2488_9	Sabbanti kusacīrādikaṃ sakalaṃ. Acchinnaṃ cīvaraṃ yassa so labhatīti sambandho.	2488	
PA_tika-vin13_t:2489	Cīvaraniddesavaṇṇanā niṭṭhitā.	248	
PA_tika-vin13_t:2490	4. Rajananiddesavaṇṇanā	249	
PA_tika-vin13_t:2491_0	58. Mūlañca khandho ca taco ca pattañca phalañca pupphañca, tesaṃ pabhedoti chaṭṭhītappuriso.	2491	
PA_tika-vin13_t:2491_1	Atha vā pabheda-saddassa kammasādhanatte tāniyeva pabhedoti kammadhārayo, tato. Rajanti	2491	
PA_tika-vin13_t:2491_2	etehīti rajanāni, mūlādīni. “Anujānāmi, bhikkhave, cha rajanāni mūlarajana”ntiādinā	2491	
PA_tika-vin13_t:2491_3	bhagavatā anuññātattā vuttaṃ “rajanā chappakārāni, anuññātāni satthunā”ti.	2491	
PA_tika-vin13_t:2492_0	59. Mūleti mūlarajane haliddiṃ vivajjiya sabbaṃ labbhanti sambandho. Evaṃ sabbattha.	2492	
PA_tika-vin13_t:2492_1	Mañjeṭṭhi ca tuṅgahārako cāti dvando. Alli-saddena nīli-saddena ca tesaṃ gacchajātīnaṃ	2492	
PA_tika-vin13_t:2492_2	pattāni gahitāni upacārena, tathā lodda-saddena kaṇḍula-saddena ca taco, kusumbha-saddena	2492	
PA_tika-vin13_t:2492_3	kiṃ suka-saddena ca pupphāni. Teneva ca tāni napuṃsakāni. Tuṅgahārako nāma eko kaṇṭakarukkho,	2492	
PA_tika-vin13_t:2492_4	tassa haritālavaṇṇaṃ khandharajanaṃ hoti. Allipattena ekavāraṃ gihiparibhuttaṃ rajituṃ	2492	
PA_tika-vin13_t:2492_5	vaṭṭati. Phalarajane sabbampi vaṭṭati.	2492	
PA_tika-vin13_t:2493	Rajananiddesavaṇṇanā niṭṭhitā.	249	
PA_tika-vin13_t:2494	5. Pattaniddesavaṇṇanā	249	
PA_tika-vin13_t:2495	60. Ayopatto nāma ayasā kāḷalohena nibbatto patto. Jātiyā ukkaṭṭhādīnaṃ sāmaññavasena. Pamāṇatoti paricchedato. Tayo pattāti pāṭhaseso.	249	
PA_tika-vin13_t:2496_0	61. “Magadhesū”ti vattabbe magadheti vacanavipallāsena vā “paccāsā satī”tiādīsu viya	2496	
PA_tika-vin13_t:2496_1	su-saddalopena vā vuttaṃ. Nāḷidvayataṇḍulasādhitanti ettha magadhāpekkhopi nāḷi-saddo	2496	
PA_tika-vin13_t:2496_2	dvaya-saddena samāso hoti gammakattāti nāḷiyā dvayaṃ nāḷidvayaṃ. Tattha magadhanāḷi	2496	
PA_tika-vin13_t:2496_3	nāma aḍḍhaterasapalā hoti. Ettha ca aḍḍhaterasapalāni māsānanti vadanti. Nāḷidvayena	2496	
PA_tika-vin13_t:2496_4	pamitā taṇḍulā sukoṭṭitaparisuddhā anupahatapurāṇasālitaṇḍulā nāḷidvayataṇḍulā, tehi	2496	
PA_tika-vin13_t:2496_5	sādhitaṃ pacitanti attho. Odananti sammā sampāditaṃ avassāvitodanaṃ. Sūpanti odanassa	2496	
PA_tika-vin13_t:2496_6	catutthabhāgappamāṇaṃ nātighanaṃ nātitanukaṃ hatthahāriyaṃ sabbasambhārasaṅkhataṃ	2496	
PA_tika-vin13_t:2496_7	muggasupaṃ. Byañjanañca tadūpiyanti tassa odanassa upiyaṃ anurūpaṃ yāva carimālopappahonakaṃ	2496	
PA_tika-vin13_t:2496_8	macchamaṃsādibyañjanañca ukkaṭṭho gaṇhātīti sambandho.	2496	
PA_tika-vin13_t:2497_0	62. Tassāti yathāvuttaodanādino. Upaḍḍhoti upaḍḍhaṃ nāḷikodanādi assa atthīti upaḍḍho.	2497	
PA_tika-vin13_t:2497_1	Eva-kārena atirekaṃ nivatteti. Tatoti yathāvuttanāḷikodanādito. Ukkaṭṭhato ukkaṭṭho	2497	
PA_tika-vin13_t:2497_2	ca omakomako ca apattoti yojanā. Omakato omako omakomako. Iminā puna pattadvayadassanena	2497	
PA_tika-vin13_t:2497_3	pamāṇato tayopi pattā vibhāgato nava hontīti dīpeti. Tattha yasmiṃ magadhanāḷidvayataṇḍulodanādikaṃ	2497	
PA_tika-vin13_t:2497_4	sabbampi vaḍḍhanapakkhe ṭhitaṃ pakkhittaṃ sace pattassa mukhavaṭṭiyā heṭṭhimarājisamaṃ	2497	
PA_tika-vin13_t:2497_5	tiṭṭhati, suttena vā hīrena vā chindantassa suttassa vā hīrassa vā heṭṭhimantaṃ phusati,	2497	
PA_tika-vin13_t:2497_6	ayaṃ ukkaṭṭho nāma patto. Sace taṃ rājiṃ atikkamma thūpīkataṃ tiṭṭhati, ayaṃ ukkaṭṭhomako	2497	
PA_tika-vin13_t:2497_7	nāma patto. Sace taṃ rājiṃ na sampāpuṇāti antogatameva, ayaṃ ukkaṭṭhukkaṭṭho nāma	2497	
PA_tika-vin13_t:2497_8	patto. “Ekaṃ nāḷikodanādi sabbampi pakkhittaṃ vuttanayeneva heṭṭhimarājisamaṃ tiṭṭhati,	2497	
PA_tika-vin13_t:2497_9	ayaṃ majjhimo nāma patto”tiādinā majjhimamajjhimomakamajjhimukkaṭṭhā ca “yattha upaḍḍhanāḷikodanādi	2497	
PA_tika-vin13_t:2497_10	sabbampi pakkhittaṃ heṭṭhimarājisamaṃ tiṭṭhati, ayaṃ omako nāma patto”tiādinā omakaomakomakaomakukkaṭṭhā	24971	
PA_tika-vin13_t:2497_11	ca pattā ukkaṭṭhe vuttanayeneva veditabbā. Tesu dve apattā bhājanaparibhogena paribhuñjitabbā,	24971	
PA_tika-vin13_t:2497_12	nādhiṭṭhānūpagā, na vikappanūpagā.	24971	
PA_tika-vin13_t:2498_0	63. Kappo sako atirekapatto dasāhaparamaṃ dhāreyyāti yojanā. Tattha kappoti kappiyo.	2498	
PA_tika-vin13_t:2498_1	Sakoti attano santako. Kappiyattā pana attasantakattā ca sattannampi adhiṭṭhānavikappanūpagatā	2498	
PA_tika-vin13_t:2498_2	veditabbā. Tattha ayopatto pañcahi pākehi, mattikāpatto dvīhi pākehi pakko adhiṭṭhānūpago	2498	
PA_tika-vin13_t:2498_3	ca vikappanūpago ca, tathā ubhopi kākaṇikamattassāpi mūlassa anavasesetvā dinne,	2498	
PA_tika-vin13_t:2498_4	sabbaso attasantakatte viññāte ca adhiṭṭhānavikappanūpagāti daṭṭhabbaṃ. Atirekapattoti	2498	
PA_tika-vin13_t:2498_5	anadhiṭṭhitāvikappitatāya atirekapatto. Adhiṭṭhānapaccuddhārā panettha cīvare vuttāva.	2498	
PA_tika-vin13_t:2498_6	Vikappentena pana pattānaṃ ekabahubhāvaṃ, sannihitāsannihitabhāvañca ñatvā “imaṃ	2498	
PA_tika-vin13_t:2498_7	patta”nti vā “ime patte”ti vā “etaṃ patta”nti vā “ete patte”ti vā vatvā “tuyhaṃ vikappemī”ti	2498	
PA_tika-vin13_t:2498_8	vattabbaṃ. Sammukhādibhedo panettha cīvare vakkhamānanayena veditabbo. Dasāhaparamanti	2498	
PA_tika-vin13_t:2498_9	dasa ahāni paramo paricchedo assāti dahāhaparamo, kālo, taṃ. Accantasaṃyoge upayogavacanaṃ.	2498	
PA_tika-vin13_t:2498_10	Dhāreyyoti paribhogavasena dhāretabbo. Tasmiṃkāle atināmite patto nissaggiyo hotīti	24981	
PA_tika-vin13_t:2498_11	yojanā. Atināmiteti atikkāmite nissaggiyo hoti, ekādase aruṇuggamane saṅghassa vā	24981	
PA_tika-vin13_t:2498_12	gaṇassa vā puggalassa vā padabhājanīye vuttanayena patto nissajjitabbo hoti, tathā	24981	
PA_tika-vin13_t:2498_13	sati pācittiyāpatti cassa hotīti adhippāyo.	24981	
PA_tika-vin13_t:2499_0	64. “Acchedā”tiādi cīvare vuttanayattā uttānameva. Ayaṃ pana viseso – maraṇuddhaṭāti	2499	
PA_tika-vin13_t:2499_1	uddharaṇaṃ uddhaḷaṃ, paccuddhāro. Maraṇañca uddhaṭañca maraṇuddhaṭā, tasmā. Chiddenāti	2499	
PA_tika-vin13_t:2499_2	yena kaṅgusitthaṃ nikkhamati ceva pavisati ca, tena mukhavaṭṭito heṭṭhā dvaṅgulachiddena.	2499	
PA_tika-vin13_t:2499_3	Pattādhiṭṭhānamujjhatīti patto adhiṭṭhānaṃ ujjhati vissajjati.	2499	
PA_tika-vin13_t:2500_0	65. Idāni “patta”ntiādinā aññathā pariharaṇe dukkaṭaṃ dasseti. Tattha sodakaṃ pattaṃ	2500	
PA_tika-vin13_t:2500_1	na paṭisāmeyyāti yojanā. Na paṭisāmeyyāti guttaṭṭhāne na nikkhipeyya, “sodakaṃ pattaṃ	2500	
PA_tika-vin13_t:2500_2	uṇhe na ca otape”tiādinā ca yojanīyaṃ. Na ca otapeti neva īsakaṃ tāpeyya. Na nidaheti	2500	
PA_tika-vin13_t:2500_3	nirudakaṃ katvāpi bhusaṃ na nidaheyya, vodakaṃ katvā īsakaṃ tāpeyyātipi byatirekattho.	2500	
PA_tika-vin13_t:2500_4	Bhūmyā na ṭhapeti kharāya bhūmiyā na ṭhapeyya. Yattha pana vaṇṇo na dussati, evarūpāya	2500	
PA_tika-vin13_t:2500_5	mattikāya paribhaṇḍakatāya bhūmiyā vā tathārūpāya eva vālikāya vā nikkujjitvā ukkujjitvā	2500	
PA_tika-vin13_t:2500_6	ṭhapetuṃ vaṭṭati. No ca laggayeti bhittikhilādīsu na olambeyya.	2500	
PA_tika-vin13_t:2501_0	66. “Miḍḍhante vā”tiādinā vatvā pattaṃ ṭhapetuṃ na ca kappatīti yojetabbaṃ. Miḍḍhanteti	2501	
PA_tika-vin13_t:2501_1	āḷindakamiḍḍhikādīnaṃ miḍḍhīnaṃ ante. Sace pana parivattetvā tattheva patiṭṭhāti,	2501	
PA_tika-vin13_t:2501_2	evarūpāya vitthiṇṇāya miḍḍhiyā ṭhapetuṃ vaṭṭati. Paribhaṇḍante vāti bāhirapasse katāya	2501	
PA_tika-vin13_t:2501_3	tanukāya miḍḍhikāya ante vā. Ettha vā-saddo samuccaye, so ca paccekaṃ yojetabbo.	2501	
PA_tika-vin13_t:2501_4	Aṅke pana aṃsabaddhakena aṃsakūṭe laggetvā ṭhapetuñca vaṭṭati. Chattepi bhaṇḍakena	2501	
PA_tika-vin13_t:2501_5	saddhiṃ bandhitvā vā aṭṭaṃ katvā vā ṭhapetuṃ vaṭṭati. Mañcepi aññena saddhiṃ bandhitvā	2501	
PA_tika-vin13_t:2501_6	ṭhapetuṃ, aṭaniyaṃ bandhitvā olambetuṃ vaṭṭati.	2501	
PA_tika-vin13_t:2502_0	67. Pattena ucchiṭṭhodakañca calakaṭṭhikañca na nīhareyyāti sambandho. Ucchiṭṭhodakanti	2502	
PA_tika-vin13_t:2502_1	mukhavikkhālanodakaṃ. Calakāni ca cabbetvā apaviddhāmisāni aṭṭhikāni macchamaṃsaaṭṭhikāni	2502	
PA_tika-vin13_t:2502_2	ca calakaṭṭhikaṃ. Pattaṃ paṭiggahaṃ katvā hatthaṃ dhovitumpi hatthadhotādi udakampi	2502	
PA_tika-vin13_t:2502_3	patte ākiritvā nīharitumpi anucchiṭṭhaṃ suddhapattaṃ ucchiṭṭhahatthena gaṇhitumpi	2502	
PA_tika-vin13_t:2502_4	na vaṭṭati. Macchamaṃsaphalāphalādīni khādanto yaṃ tattha aṭṭhiṃ vā calakaṃ vā chaḍḍetukāmo	2502	
PA_tika-vin13_t:2502_5	hoti, taṃ patte ṭhapetuṃ na labhati. Mukhato nīhaṭaṃ pana yaṃ kiñci puna akhāditukāmo	2502	
PA_tika-vin13_t:2502_6	patte ṭhapetuṃ na labhati. Siṅgiverādīni ḍaṃsitvā puna ṭhapetuṃ labhati. Pattahatthoti	2502	
PA_tika-vin13_t:2502_7	patto hatthe yassāti viggaho. “Pattahattho, kavāṭa”nti ca upalakkhaṇametaṃ. Yattha	2502	
PA_tika-vin13_t:2502_8	katthaci sarīrāvayave pana pattasmiṃ sati yena kenaci sarīrāvayavena kavāṭaṃ paṇāmetuṃ,	2502	
PA_tika-vin13_t:2502_9	ghaṭikaṃ vā ukkhipituṃ, sūciṃ vā kuñcikāya avāpurituṃ na labhati. Aṃsakūṭe pana pattaṃ	2502	
PA_tika-vin13_t:2502_10	laggetvā yathāsukhaṃ avāpurituṃ labhati.	25021	
PA_tika-vin13_t:2503_0	68. Bhūmiyā bhūmisambandhī ādhārako, tasmiṃ dantavallivettādīhi kate valayādhārake	2503	
PA_tika-vin13_t:2503_1	ca ekadārunā kate dāruādhārake ca bahūhi daṇḍehi kate daṇḍādhārake ca yattha ṭhapito	2503	
PA_tika-vin13_t:2503_2	patto yathā parivattitvā na paripatati, tathā suṭṭhu sajjite tasmiṃ pattassupari	2503	
PA_tika-vin13_t:2503_3	pattoti evarūpe duve patte ṭhapeyyāti padatthayojanā. Bhamakoṭisadiso pana dāruādhārako	2503	
PA_tika-vin13_t:2503_4	tīhi daṇḍakehi baddho daṇḍādhārako ca ekassapi pattassa anokāso, tattha ṭhapetvāpi	2503	
PA_tika-vin13_t:2503_5	hatthena gahetvā nisīditabbaṃ. Bhūmiyanti kaṭasārakādinā atthatāya bhūmiyā pana nikkujjitvā	2503	
PA_tika-vin13_t:2503_6	vā paṭikujjitvā vā ekaṃ pattaṃ ṭhapeyyāti yojanā.	2503	
PA_tika-vin13_t:2504_0	69. Idāni akappiyapatte dasseti “dārū”tiādinā. Tattha suvaṇṇameva sovaṇṇaṃ. Dāru	2504	
PA_tika-vin13_t:2504_1	ca rūpiyañca sovaṇṇañca maṇi ca veḷuriyañca dāru…pe… veḷuriyāni, tehi nibbattā dāru…pe…	2504	
PA_tika-vin13_t:2504_2	mayā. Dīgho pana “veḷuriyāmayā”ti gāthābandhasukhatthaṃ kato. Evamuparipi tādisaṃ	2504	
PA_tika-vin13_t:2504_3	viññeyyaṃ. Tattha indanīlādi maṇi nāma. Kaṃso ca kāco ca tipu ca sīsañca phalikā	2504	
PA_tika-vin13_t:2504_4	ca tambaloho cāti dvando, tehi jātā kaṃsa…pe… jā. Tattha kaṃsa-saddena vaṭṭalohopi	2504	
PA_tika-vin13_t:2504_5	saṅgahito. Setaṃ tipu, kaṇhaṃ sīsaṃ.	2504	
PA_tika-vin13_t:2505_0	70. Chavasīsamayoti chavassa matamanussassa sīsaṃ sīsakapālaṃ, tena nibbatto chavasīsamayo.	2505	
PA_tika-vin13_t:2505_1	Ghaṭi ca tumbañca, tesaṃ kaṭāho, tehi jātāti ghaṭitumbakaṭāhajā. Tattha ghaṭīti ghaṭoyeva.	2505	
PA_tika-vin13_t:2505_2	Tumbaṃ alābu. Iti ime sabbe pattā akappiyā vuttā, dukkaṭavatthukā ca vuttāti yojanā.	2505	
PA_tika-vin13_t:2505_3	Tattha rūpiyādīsu catūsu sace gihī bhattaggesu suvaṇṇataṭṭakādīsu byañjanaṃ katvā	2505	
PA_tika-vin13_t:2505_4	upanāmenti, āmasituṃ na vaṭṭati. Kaṃsakācaphalikajāni pana taṭṭakādīni bhājanāni	2505	
PA_tika-vin13_t:2505_5	puggalikaparibhogeneva na vaṭṭanti, saṅghikaparibhogena vā gihivikaṭāni vā vaṭṭanti.	2505	
PA_tika-vin13_t:2505_6	Ghaṭitumbakaṭāhajā pana labhitvā pariharituṃ na vaṭṭanti, tāvakālikaṃ paribhuñjituṃ vaṭṭanti.	2505	
PA_tika-vin13_t:2506	Pattaniddesavaṇṇanā niṭṭhitā.	250	
PA_tika-vin13_t:2507	6. Thālakaniddesavaṇṇanā	250	
PA_tika-vin13_t:2508_0	71-2. Dāru …pe… veḷuriyāmayā akappiyā, phalikākācakaṃsajā thālakā gihisantakā saṅghikā	2508	
PA_tika-vin13_t:2508_1	ca kappiyā, tumbaghaṭijā tāvakālikā kappiyāti sambandho. Kappanti parikappanti avirodhibhāvenevāti	2508	
PA_tika-vin13_t:2508_2	kappā, tathā kappiyā. Na kappā akappā. Saṅghassa ime saṅghikā. Tāva-saddo avadhimhi.	2508	
PA_tika-vin13_t:2508_3	Tāva bhojanāvadhibhūto kālo etāsanti tāvakālikā, bhuñjitvā chaḍḍetabbā, na pariharitabbāti adhippāyo.	2508	
PA_tika-vin13_t:2509	Thālakaniddesavaṇṇanā niṭṭhitā.	250	
PA_tika-vin13_t:2510	7. Pavāraṇāniddesavaṇṇanā	251	
PA_tika-vin13_t:2511_0	73. Yena iriyāpathena upalakkhito pañcannaṃ bhojanānaṃ yaṃ kiñci bhojanaṃ bhuñjamāno	2511	
PA_tika-vin13_t:2511_1	ayaṃ bhikkhu kappiyānaṃ pañcannaṃ bhojanānaṃ hatthapāsopanītānaṃ pavārito, tato iriyāpathato	2511	
PA_tika-vin13_t:2511_2	aññena iriyāpathena anatirittakaṃ yāvakālikaṃ bhuñjeyya ce, imassa pācitti hotīti	2511	
PA_tika-vin13_t:2511_3	padatthayojanā. Bhuñjanatthāya paṭiggahaṇe pana dukkaṭaṃ. Tattha iriyāya kāyikakiriyāya	2511	
PA_tika-vin13_t:2511_4	patho pavattanūpāyo iriyāpatho, ṭhānagamananisajjanasayanāni. Pavāreti paṭikkhipatīti	2511	
PA_tika-vin13_t:2511_5	pavārito, atha vā pavāraṇaṃ paṭikkhipanaṃ pavāritaṃ, tamassa atthīti pavārito, katappavāraṇo	2511	
PA_tika-vin13_t:2511_6	katappaṭikkhepoti attho, atha vā parivesakena vārīyatīti pavārito paṭikkhepito. Anatirittakanti	2511	
PA_tika-vin13_t:2511_7	yaṃ pavāretvā āsanā vuṭṭhahantassa “alametaṃ sabba”nti evaṃ atirittakaraṇādīhi sattahi	2511	
PA_tika-vin13_t:2511_8	vinayakammākārehi kappiyaṃ kataṃ, tañca “ajja vā yadā vā icchati, tadā khādissatī”ti	2511	
PA_tika-vin13_t:2511_9	āhaṭaṃ, gilānātirittañca atirittaṃ adhikanti vuccati, tato aññaṃ anatirittakaṃ anadhikanti	2511	
PA_tika-vin13_t:2511_10	attho. Kusalaṃ cittaṃ pātetīti pācitti, tasmā itthiyaṃ timhi ta-kārassa ca-kāre,	25111	
PA_tika-vin13_t:2511_11	dvitte ca pācitti. Yāmakālikaṃ sattāhakālikaṃ yāvajīvikaṃ āhāratthāya paṭiggaṇhato	25111	
PA_tika-vin13_t:2511_12	āpatti dukkaṭassa, ajjhohāre ajjhohāre āpatti dukkaṭassa.	25111	
PA_tika-vin13_t:2512_0	74. Idāni yāya pavāritā, sā pañcaṅgasampannāyeva pavāraṇā nāma hotīti dassetuṃ “asana”ntiādimāha.	2512	
PA_tika-vin13_t:2512_1	Tattha asananti bhuñjamānassa bhuñjanaṃ. Iminā yaṃ vippakataṃ bhojanaṃ, taṃ dasseti.	2512	
PA_tika-vin13_t:2512_2	Bhojanañcevāti pavāraṇappahonakaṃ bhojanañceva hotīti. Abhihāroti dāyakassa kāyena	2512	
PA_tika-vin13_t:2512_3	pavāraṇappahonakassa abhiharaṇaṃ, na vācāya. Samīpatāti aḍḍhateyyahatthappamāṇasaṅkhātā	2512	
PA_tika-vin13_t:2512_4	samīpatā ca. Ettha pana sace bhikkhu nisinno hoti, āsanassa pacchimantato paṭṭhāya,	2512	
PA_tika-vin13_t:2512_5	sace ṭhito, paṇhiantato paṭṭhāya, sace nipanno, yena passena nipanno, tassa pārimantato	2512	
PA_tika-vin13_t:2512_6	paṭṭhāya dāyakassa ṭhitassa vā nisinnassa vā nipannassa vā ṭhapetvā pasāritahatthaṃ	2512	
PA_tika-vin13_t:2512_7	yaṃ āsannataraṃ aṅgaṃ, tassa orimantena paricchinditvā aḍḍhateyyahatthapāso veditabbo.	2512	
PA_tika-vin13_t:2512_8	Kāyavācāpaṭikkhepoti tassa abhihaṭabhojanassa aṅgulicalanādikāyavikārena vā “ala”ntiādinā	2512	
PA_tika-vin13_t:2512_9	vacīvikārena vā paṭikkhipanaṃ. Iti imehi pañcahaṅgehi pavāraṇā pakārayuttavāraṇā	2512	
PA_tika-vin13_t:2512_10	pañcaaṅgāti sambandho. Pañca aṅgāni yassā sā pañcaaṅgā.	25121	
PA_tika-vin13_t:2513_0	75. Idāni etesu odanādipañcavidhaṃ bhojanaṃ dassetvā tāni ca puna vibhajitvā dassetuṃ	2513	
PA_tika-vin13_t:2513_1	“odano”tiādi āraddhaṃ. Tattha sālīti rattasāliādikā sabbāpi sālijāti. Vīhīti sabbāpi	2513	
PA_tika-vin13_t:2513_2	vīhināmikā vīhijāti. Kaṅgūti setarattakāḷabhedā sabbāpi kaṅgujāti. Kudrūso nāma kāḷakodravo.	2513	
PA_tika-vin13_t:2513_3	Varako nāma setavaṇṇo kodravo. Yavagodhumesu pana bhedo natthi. Evaṃ yathāvuttānaṃ	2513	
PA_tika-vin13_t:2513_4	sānulomānaṃ sattannaṃ dhaññānaṃ bhojjayāgu cāti sambandho. Bhojjayāgu cāti uṇhaṃ	2513	
PA_tika-vin13_t:2513_5	vā sītalaṃ vā bhuñjantānaṃ bhojanakāle gahitaṭṭhāne odhi paññāyati, sā bhojjayāgu.	2513	
PA_tika-vin13_t:2513_6	Ca-saddena odano cāti sambandho, odano nāmāti attho. Sace pana bhatte udakakañjikakhīrādīni	2513	
PA_tika-vin13_t:2513_7	ākiritvā “yāguṃ gaṇhathā”ti denti, kiñcāpi tanukā hoti, pavāraṇaṃ janeti. Sace pana	2513	
PA_tika-vin13_t:2513_8	udakādīsu pakkhipitvā pacitvā denti, yāgusaṅgahameva gacchati. Sace pana tanukāyapi	2513	
PA_tika-vin13_t:2513_9	yāguyā sāsapamattampi macchamaṃsakhaṇḍaṃ vā nhāru vā pakkhittaṃ hoti, pavāraṇaṃ janeti.	2513	
PA_tika-vin13_t:2514_0	76. Sāmākāditiṇaṃ kudrūsake saṅgahaṃ gataṃ, varakacorako varake saṅgahaṃ gato, nīvāro	2514	
PA_tika-vin13_t:2514_1	ceva sāliyaṃ saṅgahaṃ gatoti yojanā. Sāmākāditiṇanti sāmāko ādi yassa, tameva tiṇaṃ	2514	
PA_tika-vin13_t:2514_2	tiṇadhaññanti samāso.	2514	
PA_tika-vin13_t:2515_0	77. Bhaṭṭhadhaññamayoti kharapākabhajjitehi sattavidhehi dhaññehi koṭṭetvā kato,	2515	
PA_tika-vin13_t:2515_1	antamaso cuṇṇampi kuṇḍakampi sattu nāmāti attho. Samapākabhajjitānaṃ pana ātapasukkhānaṃ	2515	
PA_tika-vin13_t:2515_2	vā taṇḍulānaṃ sattu vā kuṇḍakāni eva vā na pavārenti. Yavena sambhavo uppatti assāti	2515	
PA_tika-vin13_t:2515_3	yavasambhavo, kummāso kummāso nāma. Muggādīhi kato pana pavāraṇaṃ na janeti. Kappiyo	2515	
PA_tika-vin13_t:2515_4	cāti kappiyoyeva maṃso “maṃso”ti vuttoti yojanā. Cāti avadhāraṇe. Akappiyo pana paṭikkhipitabbova.	2515	
PA_tika-vin13_t:2515_5	Paṭikkhittopi na pavāreti. Udake sambhavo yassa so maccho nāma. Dvīsu panetesu sace	2515	
PA_tika-vin13_t:2515_6	yāguṃ pivantassa yāgusitthamattesupi macchakhaṇḍesu vā maṃsakhaṇḍesu vā ekaṃ khāditaṃ	2515	
PA_tika-vin13_t:2515_7	ekaṃ hatthe vā patte vā hoti, so ce aññaṃ paṭikkhipati, pavāreti. Dvepi khāditāni	2515	
PA_tika-vin13_t:2515_8	honti, mukhe sāsapamattampi avasiṭṭhaṃ natthi, sacepi aññaṃ paṭikkhipati, na pavāreti.	2515	
PA_tika-vin13_t:2516_0	78. Idāni “kīdisaṃ bhuñjanto kinti vatvā upanītaṃ kiṃ nāma nisedhento pavāreti nāmā”ti	2516	
PA_tika-vin13_t:2516_1	codanaṃ manasi nidhāyāha “bhuñjanto”tiādi. Tattha kappaṃ vā akappaṃ vā pañcasu bhojanesu	2516	
PA_tika-vin13_t:2516_2	yaṃ kiñci bhojanaṃ bhuñjanto bhikkhu tannāmena tesaṃ pavāraṇājanakabhojanānaṃ nāmena	2516	
PA_tika-vin13_t:2516_3	vā “ima”nti sāmaññena vā vatvā abhihaṭaṃ hatthapāsopanītaṃ kappaṃ kappiyaṃ yathāvuttabhojanaṃ	2516	
PA_tika-vin13_t:2516_4	nisedhayaṃ nisedhayanto pavāreyyāti padatthasambandho. Ayamettha adhippāyo – yena	2516	
PA_tika-vin13_t:2516_5	ce akappiyamaṃsañca kuladūsanavejjakammauttarimanussadhammārocanasāditarūpiyādīhi	2516	
PA_tika-vin13_t:2516_6	nibbattaṃ akappiyabhojanañca tathā aññañca kappiyaṃ vā akappiyaṃ vā ekasitthamattampi	2516	
PA_tika-vin13_t:2516_7	ajjhohaṭaṃ hoti, so sace pattamukhahatthesu yattha katthaci bhojane sati sāpekkhova	2516	
PA_tika-vin13_t:2516_8	aññaṃ hatthapāse ṭhitena “odanaṃ gaṇhathā”tiādinā pavāraṇappahonakasseva nāmena vā	2516	
PA_tika-vin13_t:2516_9	“ima”nti sāmaññavaseneva vā kāyeneva abhihaṭaṃ vuttalakkhaṇaṃ kappiyameva bhojanaṃ	2516	
PA_tika-vin13_t:2516_10	kevalaṃ vā missaṃ vā kāyena vā vācāya vā paṭikkhipati pavāretīti. “Ākira ākira, koṭṭetvā	25161	
PA_tika-vin13_t:2516_11	koṭṭetvā pūrehī”ti pana vattuṃ vaṭṭati.	25161	
PA_tika-vin13_t:2517_0	79-80. Idāni ye pavāraṇaṃ na janenti, te dassetuṃ “lājā”tiādimāha. Tattha lājā…pe…	2517	
PA_tika-vin13_t:2517_1	phalādīni pavāraṇaṃ na janentīti sambandho. Lājāti sāliādīhi katā lājā. Taṃsattubhattānīti	2517	
PA_tika-vin13_t:2517_2	tehi lājehi katā sattu ceva bhattāni ca. Gorasoti gunnaṃ raso khīrādi. Suddhakhajjakoti	2517	
PA_tika-vin13_t:2517_3	macchamaṃsehi asammissatāya suddhakhajjako. Sattuyo piṇḍetvā kato apakko sattuguḷo	2517	
PA_tika-vin13_t:2517_4	pana sattumodakasaṅkhāto pavāreti. Taṇḍulāti samapākabhajjitānaṃ sāliādīnaṃ taṇḍulā,	2517	
PA_tika-vin13_t:2517_5	bhajjitataṇḍulā eva vā. Bhaṭṭhapiṭṭhanti suddhaṃ yaṃ kiñci bhajjitaṃ piṭṭhaṃ. Puthukāti	2517	
PA_tika-vin13_t:2517_6	sāliādīnaṃ puthukā. Puthukā hi tantiāgamayuttiyā visumpi gayhati, ekatopi, tasmā	2517	
PA_tika-vin13_t:2517_7	vuttāvasesānaṃ puthukāveḷuādīnaṃ bhattanti ca sambandho. Veḷūti tesaṃ taṇḍulā vuccanti.	2517	
PA_tika-vin13_t:2517_8	Puthukā ca veḷu ca, te ādayo yesanti samāso. Ca-saddo panettha sabbatthāpi yojetabbo.	2517	
PA_tika-vin13_t:2517_9	Ādi-saddena kandamūlaphalānipi gayhanti. Vuttāvasesānanti vuttehi sattavidhehi dhaññehi	2517	
PA_tika-vin13_t:2517_10	avasesānaṃ. Rasayāgūti rasehi pakkamaṃsādīhi sammissā yāgu. Rasopi tādisova. Suddhayāgūti	25171	
PA_tika-vin13_t:2517_11	maṃsādīhi amissā suddhayāgu. Phalādīnīti ādi-saddena kandādīnampi gahaṇaṃ. Api cāti	25171	
PA_tika-vin13_t:2517_12	nipāto, nipātasamudāyo vā samuccaye, so paccekaṃ yojetabbo.	25171	
PA_tika-vin13_t:2518_0	81. Idāni yasmā sattahi vinayakammākārehi yaṃ atirittaṃ akataṃ, tattha pācittiyaṃ	2518	
PA_tika-vin13_t:2518_1	vuttaṃ, byatirekato atirittakate natthi, tasmā atirittaṃ karontena evaṃ kātabbanti	2518	
PA_tika-vin13_t:2518_2	dassento “pavāritenā”tiādimāha. Tattha pavāritena vuṭṭhāya atirittaṃ na kātabbaṃ,	2518	
PA_tika-vin13_t:2518_3	bhojanaṃ abhuttena ca atirittaṃ na kātabbanti sambandho. Bhojananti pavāraṇappahonakabhojanaṃ.	2518	
PA_tika-vin13_t:2518_4	Abhuttenāti ekasitthamattampi abhuttāvinā. Yena yaṃvā pure katanti ettha ca eva-saddo	2518	
PA_tika-vin13_t:2518_5	dīghaṃ katvā niddiṭṭho, so ca ajjhāhaṭena taṃ-saddena sambandhīyati, tasmā yena bhikkhunā	2518	
PA_tika-vin13_t:2518_6	yaṃ bhojanaṃ pure pubbe atirittaṃ kataṃ, teneva tameva atirittaṃ na kātabbanti yojetvā	2518	
PA_tika-vin13_t:2518_7	attho veditabbo. Tasmā kappiyaṃ kāretvā bhuñjantassa aññaṃ āmisaṃ ākiranti, taṃ so	2518	
PA_tika-vin13_t:2518_8	puna kātuṃ na labhati, tasmiṃ bhojane kariyamāne paṭhamakatena saddhiṃ kataṃ hotīti.	2518	
PA_tika-vin13_t:2518_9	Aññasmiṃ pana tena vā aññena vā kātuṃ vaṭṭati.	2518	
PA_tika-vin13_t:2519_0	82. “Kappiya”ntiādīni “karonto”ti etassa kammapadāni. Kappiyañceva gahitañceva uccāritañceva	2519	
PA_tika-vin13_t:2519_1	hatthapāsagañceva yāvakālikaṃ atirittaṃ karonto “alametaṃ sabba”nti evaṃ bhāsatūti	2519	
PA_tika-vin13_t:2519_2	yojanā. Tatthayaṃ phalaṃ vā kandamūlādi vā pañcahi samaṇakappehi kappiyaṃ kataṃ,	2519	
PA_tika-vin13_t:2519_3	yañca kappiyamaṃsaṃ vā kappiyabhojanaṃ vā, etaṃ kappiyaṃ nāma. Gahitanti bhikkhunā	2519	
PA_tika-vin13_t:2519_4	paṭiggahitaṃ. Uccāritanti kappiyaṃ kāretuṃ āgatena bhikkhunā īsakampi ukkhittaṃ vā	2519	
PA_tika-vin13_t:2519_5	apanāmitaṃ vā, taṃ pana atirittakārakena “alametaṃ sabba”nti vuttena kātabbaṃ. Hatthapāsaganti	2519	
PA_tika-vin13_t:2519_6	kappiyaṃ kāretuṃ āgatena hatthapāsaṃ gataṃ. Atirittaṃ karontoti īdisaṃ catubbidhākārasampannaṃ	2519	
PA_tika-vin13_t:2519_7	bhojanaṃ atirittaṃ karonto pavāretvā āsanā avuṭṭhito vā appavāretvāpi sabbathā bhutto	2519	
PA_tika-vin13_t:2519_8	vāti evaṃ duvidhavinayakammākārasampanno bhikkhu. Alametaṃ sabbanti evaṃ bhāsatūti	2519	
PA_tika-vin13_t:2519_9	alametaṃ sabbaṃ iti evaṃ bhāsatu. Evaṃ sattavidhaṃ vinayakammākāraṃ sampādento vacībhedaṃ	2519	
PA_tika-vin13_t:2519_10	katvā sakimpi evaṃ vadeyyāti attho.	25191	
PA_tika-vin13_t:2520_0	83. Kappiyaṃ karontena pana anupasampannassa hatthe ṭhitaṃ na kātabbaṃ. Tenāha “na	2520	
PA_tika-vin13_t:2520_1	kare…pe… hatthaga”nti. Upasampannato añño anupasampanno, tassa hatthe gataṃ anupasampannahatthagaṃ.	2520	
PA_tika-vin13_t:2520_2	Pesayitvāpīti sace tattha añño byatto bhikkhu natthi, yattha atthi, tattha pesayitvāpi.	2520	
PA_tika-vin13_t:2520_3	Taṃ atirittakataṃ akārako atirittakārakato añño sabbo pavāritopi appavāritopi bhuñjituṃ	2520	
PA_tika-vin13_t:2520_4	labbhateti sambandhanīyaṃ. Pavāritena pana mukhañca hatthañca sodhetvā bhuñjitabbaṃ.	2520	
PA_tika-vin13_t:2521	Pavāraṇāniddesavaṇṇanā niṭṭhitā.	252	
PA_tika-vin13_t:2522	8. Kālikaniddesavaṇṇanā	252	
PA_tika-vin13_t:2523_0	84. Kālikāti majjhanhikapacchimayāmasattāhayāvajīvappavattisaṅkhāto kālo etesamatthīti	2523	
PA_tika-vin13_t:2523_1	kālikā, sabbepi khajjabhojjaleyyapeyyasaṅkhātā atthā. Te pana gaṇanaparicchedato	2523	
PA_tika-vin13_t:2523_2	cattāro honti. Kiṃ te appaṭiggahitāpi sabhāveneva kālikavohāraṃ labhanti, udāhu aññathāpīti	2523	
PA_tika-vin13_t:2523_3	āha “paṭiggahitā”ti, paṭiggahitāyeva te yāvakālikādi kālikavohāralābhino, no aññathāti	2523	
PA_tika-vin13_t:2523_4	adhippāyo. Idāni te dasseti “yāvakālika”ntiādinā. Tattha aruṇuggamanato yāva ṭhitamajjhanhiko,	2523	
PA_tika-vin13_t:2523_5	tāva paribhuñjitabbattā yāva majjhanhikasaṅkhāto kālo assāti yāvakālikaṃ, piṭṭhakhādanīyādikaṃ	2523	
PA_tika-vin13_t:2523_6	vatthu, ṭhitamajjhanhikato paṭṭhāya taṃ paribhuñjituṃ na sakkā, kālaparicchedajānanatthaṃ	2523	
PA_tika-vin13_t:2523_7	kālatthambho vā yojetabbo, kālantare vā bhattakiccaṃ kātabbaṃ. Yāva rattiyā pacchimasaṅkhāto	2523	
PA_tika-vin13_t:2523_8	yāmo, tāva paribhuñjitabbato yāmo kālo assāti yāmakālikaṃ. Paṭiggahetvā sattāhaṃ	2523	
PA_tika-vin13_t:2523_9	nidhetabbato sattāho kālo assāti sattāhakālikaṃ. Ṭhapetvā udakaṃ avasesaṃ sabbampi	2523	
PA_tika-vin13_t:2523_10	paṭiggahitaṃ yāvajīvaṃ pariharitvā sati paccaye paribhuñjitabbato jīvassa yattako	25231	
PA_tika-vin13_t:2523_11	paricchedo yāvajīvaṃ, taṃ assa atthīti yāvajīvikaṃ.	25231	
PA_tika-vin13_t:2524_0	Nanu ca aññattha viya “yāvajīvika”nti ettha kālasutiyā abhāve kathaṃ “cattāro kālikā”ti	2524	
PA_tika-vin13_t:2524_1	yujjatīti? Yujjati, sogatānaṃ khandhavinimuttasseva kālassābhāvato jīvasaṅkhātassa	2524	
PA_tika-vin13_t:2524_2	jīvitindriyassa khandhasaṅgahitattā sopi kāloyevāti. Nanu cettha “yāvakālika”ntiādinā	2524	
PA_tika-vin13_t:2524_3	niddiṭṭhāneva “kālikā”ti vuttāni, “kālikānī”ti vattabbaṃ siyāti? Nedamevaṃ viññeyyaṃ,	2524	
PA_tika-vin13_t:2524_4	“kālika”ntiādīni vatthusambandhena vuttāni, “kālikā”ti pana sāmaññantaravasena atthasaddasambandhena	2524	
PA_tika-vin13_t:2524_5	vuttanti natthi virodhoti.	2524	
PA_tika-vin13_t:2525_0	85. Idāni tesu “piṭṭha”ntiādinā yāvakālikaṃ dasseti. Tattha piṭṭhaṃ mūlaṃ phalanti	2525	
PA_tika-vin13_t:2525_1	piṭṭhakhādanīyaṃ mūlakhādanīyaṃ phalakhādanīyañca. Tattha sattannaṃ tāva dhaññānaṃ	2525	
PA_tika-vin13_t:2525_2	dhaññānulomānaṃ aparaṇṇānañca piṭṭhaṃ panasalabujaambāṭakadhotatālapiṭṭhādikañceti	2525	
PA_tika-vin13_t:2525_3	tesu tesu janapadesu pakatiāhāravasena 03 manussānaṃ khādanīyabhojanīyakiccasādhakaṃ	2525	
PA_tika-vin13_t:2525_4	piṭṭhaṃ piṭṭhakhādanīyaṃ. “Adhotaṃ tālapiṭṭhaṃ khīravallipiṭṭha”ntiādinā gaṇiyamānānaṃ	2525	
PA_tika-vin13_t:2525_5	gaṇanāya anto natthi, khādanīyabhojanīyakiccasādhakabhāvoyeva panetesaṃ lakkhaṇaṃ,	2525	
PA_tika-vin13_t:2525_6	subahuṃ vatvāpi imasmiṃyeva lakkhaṇe ṭhātabbanti na vitthārayāma. Evaṃ sabbattha.	2525	
PA_tika-vin13_t:2525_7	Tambakataṇḍuleyyādimūlaṃ mūlakhādanīyaṃ. Panasalabujanāḷikerādiphalaṃ phalakhādanīyaṃ.	2525	
PA_tika-vin13_t:2525_8	Khajjanti sakkhalimodakādipubbaṇṇāparaṇṇamayaṃ khādanīyañca. Gorasoti khīradadhitakkasaṅkhāto	2525	
PA_tika-vin13_t:2525_9	gunnaṃ raso ca. Dhaññabhojananti sānulomānaṃ dhaññānaṃ odanasattukummāsasaṅkhātabhojanañca.	2525	
PA_tika-vin13_t:2525_10	Ṭīkāyaṃ pana “sānulomāni sattadhaññāni ca pañcavidhabhojanañcā”ti vuttaṃ, taṃ na	25251	
PA_tika-vin13_t:2525_11	yuttaṃ, dhaññānaṃ visuṃ gahaṇe payojanābhāvā, payojanasambhave ca phalaggahaṇeneva	25251	
PA_tika-vin13_t:2525_12	tesaṃ gahaṇasambhavato.	25251	
PA_tika-vin13_t:2526_0	Yāgusūpappabhutayoti yāgu ca sūpañca, taṃ pabhuti yesaṃ teti ete yāvakālikā hontīti	2526	
PA_tika-vin13_t:2526_1	sambandho. Ettha ca pabhuti-saddena macchamaṃsasaṅkhātaṃ dhaññabhojanato avasiṭṭhaṃ	2526	
PA_tika-vin13_t:2526_2	bhojanañca piṭṭhamūlaphalakhādanīyato avasiṭṭhaṃ kandakhādanīyaṃ, muḷālakhādanīyādiñca	2526	
PA_tika-vin13_t:2526_3	saṅgaṇhāti. Tesu dīgho ca bhisakandādi vaṭṭo ca uppalakaṇḍādi kandakhādanīyaṃ, padumamūlādi	2526	
PA_tika-vin13_t:2526_4	ca taṃsadisaṃ erakamūlādi ca muḷālakhādanīyaṃ, tālādīnaṃ kaḷīrasaṅkhātā matthakā	2526	
PA_tika-vin13_t:2526_5	matthakakhādanīyaṃ, ucchukkhandhādayo nīluppalādīnaṃ daṇḍakkhandhakādi khandhakhādanīyaṃ,	2526	
PA_tika-vin13_t:2526_6	tambakataṇḍuleyyādīnaṃ paṇṇaṃ pattakhādanīyaṃ, ucchutacova eko saraso tacakhādanīyaṃ,	2526	
PA_tika-vin13_t:2526_7	tambakasiggupupphādi pupphakhādanīyaṃ, labujaṭṭhipanasaṭṭhiādikaṃ aṭṭhikhādanīyaṃ.	2526	
PA_tika-vin13_t:2527_0	86. “Madhū”tiādinā yāmakālikaṃ dasseti. Madhu ca muddikā ca sālūkañca cocañca mocañca	2527	
PA_tika-vin13_t:2527_1	ambañca jambu cāti dvando. Muddikā phalepi itthiyaṃ, phale sesā napuṃsake, “jambu”	2527	
PA_tika-vin13_t:2527_2	iti phalavācī napuṃsakasaddantaraṃ, tato jātaṃ madhupānādi madhu…pe… jambujaṃ, tañca	2527	
PA_tika-vin13_t:2527_3	phārusañca pānakanti yojanā. Tattha madhujaṃ pānaṃ nāma muddikānaṃ jātirasaṃ udakasambhinnaṃ	2527	
PA_tika-vin13_t:2527_4	katvā katapānaṃ. Taṃ attanā kataṃ purebhattameva sāmisaṃ nirāmisampi vaṭṭati. Anupasampannehi	2527	
PA_tika-vin13_t:2527_5	kataṃ labhitvā pana purebhattaṃ paṭiggahitaṃ purebhattaṃ sāmisampi vaṭṭati, pacchābhattaṃ	2527	
PA_tika-vin13_t:2527_6	pana nirāmisameva vaṭṭati. Esa nayo sabbapānesu. Muddikajaṃ pānaṃ nāma muddikānaṃ	2527	
PA_tika-vin13_t:2527_7	udake madditvā katapānaṃ. Tathā sesapānāni yathānurūpaṃ veditabbāni, sālūkaṃ rattuppalādīnaṃ	2527	
PA_tika-vin13_t:2527_8	sālūkaṃ. Cocaṃ aṭṭhikakadaliphalaṃ. Mocaṃ anaṭṭhikaṃ. Imāni aṭṭha pānāni sītānipi	2527	
PA_tika-vin13_t:2527_9	ādiccapākānipi vaṭṭanti, aggipākāni pana na vaṭṭanti. Tenāha “nāggisantatta”nti.	2527	
PA_tika-vin13_t:2528_0	87-8. Avasesāni pana vettatintiṇikamātuluṅgakapitthakaramandādikhuddakaphalapānāni	2528	
PA_tika-vin13_t:2528_1	aṭṭhapānagatikāneva. Tenāha “sānulomāni dhaññāni, ṭhapetvā phalajo raso”ti. Ekassa	2528	
PA_tika-vin13_t:2528_2	pana vakkhamānānañca “puppharaso”tiādīnaṃ “sītodamadditādiccapāko vā yāmakāliko”ti	2528	
PA_tika-vin13_t:2528_3	iminā sambandho veditabbo. Tālanāḷikerapanasalabujaalābukumbhaṇḍapussaphalatipusaeḷālukaphalānīti	2528	
PA_tika-vin13_t:2528_4	nava mahāphalāni, sabbañca aparaṇṇaṃ sattadhaññāni anulomentīti saha anulomehīti	2528	
PA_tika-vin13_t:2528_5	sānulomāni. Sānulomadhaññānaṃ pana raso yāvakāliko. “Sānulomāni dhaññānī”ti phalāni	2528	
PA_tika-vin13_t:2528_6	viññāyanti. Phalasutiyā “sesaphalajo”ti vattabbe gamyamānattā na vuttaṃ. Madhukapupphamaññatrāti	2528	
PA_tika-vin13_t:2528_7	madhukapupphaṃ ṭhapetvā. Pakkaḍākajanti pakkehi yāvakālikehi ḍākehi jātaṃ rasaṃ.	2528	
PA_tika-vin13_t:2528_8	Sītamudakaṃ sītodaṃ, khīrode viya sītode madditoti tappuriso. Ādicca-saddo ātape	2528	
PA_tika-vin13_t:2528_9	vattati upacāratoti ādicce pāko yassāti samāso.	2528	
PA_tika-vin13_t:2529_0	89. Sattāhakālikaṃ dasseti “sappī”tiādinā. Tattha sattāhakālikāti yathāvuttāni sappiādīni	2529	
PA_tika-vin13_t:2529_1	sattāhakālikāni. Idāni sappiādīni vibhajati “sappī”tiādinā. Tattha yesaṃ gomahiṃ	2529	
PA_tika-vin13_t:2529_2	sādīnaṃ maṃsaṃ kappati, tesaṃ sappi sappi nāmāti “sappī”tiādinā sappilakkhaṇamāha.	2529	
PA_tika-vin13_t:2529_3	Akappiyamaṃsasappinopi kappiyasambhave tattha sattāhātikkame dukkaṭassa vakkhamānattā	2529	
PA_tika-vin13_t:2529_4	nissaggiyavatthumeva cettha dassetuṃ “yesaṃ maṃsamavārita”nti vuttaṃ. Khīrādīsu hi	2529	
PA_tika-vin13_t:2529_5	tesamakappiyaṃ nāma natthi. Navanītassa sappisadisatāya navanītalakkhaṇaṃ visuṃ na	2529	
PA_tika-vin13_t:2529_6	vuttaṃ. Upari sappipiṇḍaṃ ṭhapetvā sītalapāyāsaṃ denti, yaṃ pāyāsena asaṃsaṭṭhaṃ,	2529	
PA_tika-vin13_t:2529_7	taṃ sattāhakālikaṃ, missitaṃ pana ādiccapākaṃ katvā parissāvitaṃ, tathā khīraṃ pakkhipitvā	2529	
PA_tika-vin13_t:2529_8	pakkatelampi, tesu navanītaṃ nāma navuddhaṭaṃ. Tena kataṃ pana sappi.	2529	
PA_tika-vin13_t:2530_0	90. Tilā ca vasā ca eraṇḍāni ca madhukāni ca sāsapā cāti dvando. Tehi sambhavo yassāti	2530	
PA_tika-vin13_t:2530_1	bāhirattho, taṃ telaṃ nāmāti attho. Khuddā khuddamadhumakkhikā ca bhamarā ca khuddabhamaraṃ,	2530	
PA_tika-vin13_t:2530_2	khuddajantukattā napuṃsakekavacanaṃ. Madhuṃ karontīti madhukariyo, tā eva makkhikā	2530	
PA_tika-vin13_t:2530_3	madhukarimakkhikā, khuddabhamarameva madhukarimakkhikāti kammadhārayo. Tāhi kataṃ	2530	
PA_tika-vin13_t:2530_4	madhu madhu nāmāti attho. Ṭīkāyaṃ pana visuṃ madhukarī-saddaṃ vikappetvā “daṇḍakesu	2530	
PA_tika-vin13_t:2530_5	madhukarā madhukarimakkhikā nāmā”ti vuttaṃ. Madhupaṭalaṃ vā madhusitthakaṃ vā sace	2530	
PA_tika-vin13_t:2530_6	madhunā makkhitaṃ, madhugatikameva. Tumbalakānaṃ cīrikānañca niyyāsasadisaṃ madhu	2530	
PA_tika-vin13_t:2530_7	pana yāvajīvikaṃ. Raso nikkasaṭo ādi yassā sā rasādi. Ādi-saddena phāṇitādīnaṃ gahaṇaṃ,	2530	
PA_tika-vin13_t:2530_8	sā ucchuvikati. Pakkāti avatthukapakkā vā, phāṇitaṃ phāṇitaṃ nāmāti attho. Sītūdakena	2530	
PA_tika-vin13_t:2530_9	katamadhukapupphaphāṇitaṃ pana phāṇitagatikameva. Ambaphāṇitādīni yāvakālikāni. Etāni	2530	
PA_tika-vin13_t:2530_10	yathāvuttāni sappiādīni purebhattaṃ sāmisaparibhogenāpi, pacchābhattato paṭṭhāya	25301	
PA_tika-vin13_t:2530_11	pana tāni ca pacchābhattaṃ paṭiggahitāni ca sattāhaṃ nidahitvā nirāmisaparibhogena paribhuñjitabbāni.	25301	
PA_tika-vin13_t:2531_0	91. Idāni odissa anuññātavasāya pākato vibhāgaṃ dassetvā tato sappiādīnaṃ dassetuṃ	2531	
PA_tika-vin13_t:2531_1	“savatthū”tiādimāha. Tattha purebhattaṃ sāmaṃ vā attanā eva. Vā-saddena parehi vā.	2531	
PA_tika-vin13_t:2531_2	Amānusā manussavasārahitā. Vasā acchādīnaṃ akappiyānaṃ, sūkarādīnaṃ kappiyānañca	2531	
PA_tika-vin13_t:2531_3	sattānaṃ vasā. Savatthupakkā sattāhakālikā hotīti seso. Savatthupakkāti savatthukaṃ	2531	
PA_tika-vin13_t:2531_4	katvā pakkā. Ayamettha adhippāyo – sace pana vasaṃ purebhattaṃ paṭiggahetvā pacitvā	2531	
PA_tika-vin13_t:2531_5	telaṃ parissāvitaṃ sattāhāni nirāmisaparibhogena paribhuñjitabbaṃ. Atha parehi kataṃ	2531	
PA_tika-vin13_t:2531_6	purebhattaṃ paṭiggahitaṃ, purebhattaṃ sāmisampi vaṭṭati, pacchābhattato paṭṭhāya	2531	
PA_tika-vin13_t:2531_7	nirāmisameva, no ce, dukkaṭaṃ hotīti. Kāriye kāraṇopacārena panettha “vasā”ti telameva	2531	
PA_tika-vin13_t:2531_8	vuttaṃ, vasā pana yāvakālikāva.	2531	
PA_tika-vin13_t:2532_0	Ṭīkāyaṃ pana vasāya “sattāhakālike āgataṭṭhānaṃ natthīti vadantī”ti vatvā “taṃ upaparikkhitabba”nti	2532	
PA_tika-vin13_t:2532_1	vasāya sattāhakālikattamāsaṃkiyaṃ vuttaṃ. Kimettha upaparikkhitabbaṃ? Bhesajjaṃ anujānatā	2532	
PA_tika-vin13_t:2532_2	bhagavatā “yāni kho pana tāni gilānānaṃ bhikkhūnaṃ paṭisāyanīyāni bhesajjāni, seyyathidaṃ	2532	
PA_tika-vin13_t:2532_3	– sappi navanītaṃ telaṃ madhu phāṇitaṃ, tāni paṭiggahetvā sattāhaparamaṃ sannidhikārakaṃ	2532	
PA_tika-vin13_t:2532_4	paribhuñjitabbānī”ti sappiādīnameva sattāhakālikattaṃ vuttaṃ. Bhesajjakkhandhakepi	2532	
PA_tika-vin13_t:2532_5	“anujānāmi, bhikkhave, tāni pañca bhesajjāni paṭiggahetvā kālepi vikālepi paribhuñjitu”nti	2532	
PA_tika-vin13_t:2532_6	tāni pañceva “bhesajjānī”ti vatvā telaṃ niyamato “anujānāmi, bhikkhave, vasāni bhesajjāni	2532	
PA_tika-vin13_t:2532_7	acchavasaṃ macchavasaṃ susukāvasaṃ sūkaravasaṃ gadrabhavasaṃ kāle paṭiggahitaṃ kāle	2532	
PA_tika-vin13_t:2532_8	nippakkaṃ kāle saṃsaṭṭhaṃ telaparibhogena paribhuñjitu”nti vuttaṃ. Bhesajjasikkhāpadaṭṭhakathāyañca	2532	
PA_tika-vin13_t:2532_9	“ṭhapetvā manussavasaṃ aññaṃ yaṃ kiñci vasa”ntiādinā vasātelassa vidhānaṃ dassetvā	2532	
PA_tika-vin13_t:2532_10	“aññesaṃ yāvakālikavatthūnaṃ vatthuṃ pacituṃ na vaṭṭatiyevā”ti vadatā aṭṭhakathācariyena	25321	
PA_tika-vin13_t:2532_11	yāvakālikesu vasaṃ ṭhapetvā aññesaṃ yāvakālikavatthūnaṃ vatthuṃ pacituṃ na vaṭṭatīti	25321	
PA_tika-vin13_t:2532_12	ayamettha attho dīpitoti vasā “yāvakālikāyevā”ti viññāyatīti ko ettha sukhumo nayoti.	25321	
PA_tika-vin13_t:2533_0	Aññesaṃ vasātelato paresaṃ yāvakālikavatthūnaṃ yesaṃ tesaṃ yāvakālikavatthūnaṃ sappiādīnaṃ	2533	
PA_tika-vin13_t:2533_1	vatthuṃ yāvakālikasaṅkhātaṃ khīrādikaṃ na paceti sambandho. Ayamettha adhippāyo –	2533	
PA_tika-vin13_t:2533_2	yathā sattāhaparibhogatthāya vasaṃ kāle paṭiggahetvā kāle pacituṃ vaṭṭati, na evaṃ	2533	
PA_tika-vin13_t:2533_3	sappiādīnaṃ vatthubhūtaṃ khīrādiyāvakālikaṃ, taṃ pana sattāhaparibhogatthāya kālepi	2533	
PA_tika-vin13_t:2533_4	na vaṭṭati. Tāni hi yadi taṃ paṭiggahetvā sayaṃ katāni, pacchābhattato paṭṭhāya na	2533	
PA_tika-vin13_t:2533_5	vaṭṭanti savatthukappaṭiggahitattā, sāmisaṃ na vaṭṭanti sāmaṃpakkattā, purebhattampi	2533	
PA_tika-vin13_t:2533_6	na vaṭṭanti yāvakālikavatthuto vivecitattā. Parehi katāni pana purebhattaṃ sāmisampi	2533	
PA_tika-vin13_t:2533_7	vaṭṭanti attanā apakkattā. Yāvajīvikāni tu sāsapamadhukaeraṇḍaaṭṭhīni telakaraṇatthaṃ	2533	
PA_tika-vin13_t:2533_8	paṭiggahetvā tadaheva kataṃ telaṃ sattāhakālikaṃ, dutiyadivase kataṃ chāhaṃ vaṭṭati,	2533	
PA_tika-vin13_t:2533_9	evaṃ yāva sattamadivase kataṃ tadaheva vaṭṭati, uggate aruṇe nissaggiyaṃ, aṭṭhame	2533	
PA_tika-vin13_t:2533_10	divase anajjhoharaṇīyaṃ, uggahitena yena kenaci vatthunā katasadisaṃ hoti. Telatthāya	25331	
PA_tika-vin13_t:2533_11	paṭiggahitasāsapādīnaṃ sattāhātikkamena dukkaṭaṃ. Nibbattitaṃ sappi vā navanītaṃ	25331	
PA_tika-vin13_t:2533_12	vā kālepi vikālepi paṭiggahetvā pacituṃ vaṭṭati. Taṃ pana tadahu purebhattampi sāmisaṃ	25331	
PA_tika-vin13_t:2533_13	na vaṭṭati, saṃsaggato yāvakālikampi sāmaṃpakkaṃ siyāti nirāmisaṃ pana sattāhampi vaṭṭati.	25331	
PA_tika-vin13_t:2534_0	92. Idāni “haliddi”ntiādinā yāvajīvikaṃ dasseti. Tattha “haliddi nāma nisā”tiādinā	2534	
PA_tika-vin13_t:2534_1	vuccamānepi pariyāyavacane sammoho siyāti na taṃvacanena bhusaṃ sammohayissāma, tasmā	2534	
PA_tika-vin13_t:2534_2	tāni upadesatova veditabbāni. Tattha “haliddi”nti binduāgamena vuttaṃ. Upacārena	2534	
PA_tika-vin13_t:2534_3	tu mūlādīni haliddādisaddena vuttāni. Tā haliddādayo keci itthiliṅgāyeva. Mūlaphale	2534	
PA_tika-vin13_t:2534_4	vacattañca…pe… bhaddamuttañca ativisāti padacchedo. Pañcamūla-saddena cūḷapañcamūlamahāpañcamūlāni	2534	
PA_tika-vin13_t:2534_5	gahitāni. Ādi-saddena vajakalimūle jaraṭṭhanti evamādīnaṃ saṅgaho.	2534	
PA_tika-vin13_t:2535_0	93-5. Goṭṭhaphalanti madanaphalanti vadantīti. Tīṇi phalāni yassaṃ saṅgahitaṃ sā	2535	
PA_tika-vin13_t:2535_1	tiphalā. Eraṇḍakādīnanti ādi-saddena jātirukkhādīnaṃ gahaṇaṃ. Sulasādīnaṃ paṇṇanti	2535	
PA_tika-vin13_t:2535_2	sambandho. Ādi-saddena asokādīnaṃ gahaṇaṃ. Sūpeyyapaṇṇanti tambakataṇḍuleyyādisūpayoggapaṇṇaṃ.	2535	
PA_tika-vin13_t:2535_3	Ucchuniyyāsaṃ ṭhapetvā sabbo niyyāso ca sarasaṃ ucchujaṃ tacañca ṭhapetvā sabbo taco	2535	
PA_tika-vin13_t:2535_4	cāti sambandho. Tattha hiṅgukaṇikāraniyyāsādi sabbo niyyāso nāma. Nirasaucchutacādi	2535	
PA_tika-vin13_t:2535_5	sabbo taco nāma. Loṇaṃ sāmuddādi. Lohaṃ ayatambādi. Silā kāḷasilādi.	2535	
PA_tika-vin13_t:2536_0	96. Suddhasitthanti madhunā amakkhitaṃ. Madhumakkhitaṃ pana sattāhakālikaṃ. Yañca	2536	
PA_tika-vin13_t:2536_1	kiñci sujhāpitanti dujjhāpitaṃ akatvā sujjhāpitaṃ yaṃ kiñci ca. Vikaṭādippabhedanti	2536	
PA_tika-vin13_t:2536_2	vikaṭaṃ gūthamattikāmuttachārikāsaṅkhātaṃ ādi yassa, so pabhedo yassāti bāhirattho,	2536	
PA_tika-vin13_t:2536_3	taṃ. Yaṃ kiñci cāti sambandho. Ettha pana ādi-saddena kandakhādanīye khīrakākolādayo,	2536	
PA_tika-vin13_t:2536_4	muḷālakhādanīye haliddisiṅgiveramūlādayo, matthakakhādanīye haliddisiṅgiverakaḷīrādayo,	2536	
PA_tika-vin13_t:2536_5	khandhakhādanīye uppalapaṇṇadaṇḍādayo, pupphakhādanīye campakapupphādayo, aṭṭhikhādanīye	2536	
PA_tika-vin13_t:2536_6	madhukaṭṭhieraṇḍasāsapādayo, piṭṭhakhādanīye adhotatālapiṭṭhādayo ca saṅgahitāti daṭṭhabbā.	2536	
PA_tika-vin13_t:2537_0	97. Idāni sabbaso yāvajīvikaṃ dassetuṃ asakkuṇeyyattā vuttāni ca avuttāni ca ekato	2537	
PA_tika-vin13_t:2537_1	sampiṇḍetvā tattha lakkhaṇaṃ ṭhapento “mūla”ntiādimāha. Tattha “sāro”ti vattabbe	2537	
PA_tika-vin13_t:2537_2	“sāra”nti liṅgavipallāsenāha. “Sāro bale thiraṃse cā”ti hi nighaṇḍu. Āhāraṭṭhanti	2537	
PA_tika-vin13_t:2537_3	āhārena jāto attho payojanaṃ āhārattho, sova āhāraṭṭho, taṃ āhārakiccanti vuttaṃ hoti.	2537	
PA_tika-vin13_t:2538_0	98. Idāni catūsu kappiyākappiyādivibhāgaṃ dasseti “sabbā”tiādinā. Tattha sabbe kālikā,	2538	
PA_tika-vin13_t:2538_1	tesaṃ sambhogo anubhavoti samāso. Kāleti pubbaṇhakāle. Sabbassāti gilānāgilānassa.	2538	
PA_tika-vin13_t:2538_2	Sati paccayeti tīsu yāmakālikaṃ pipāsādikāraṇe sati, sattāhakālikaṃ yāvajīvikañca	2538	
PA_tika-vin13_t:2538_3	gelaññakāraṇe satīti attho, kālato vigato vikālo, tasmiṃ, yāmakālikaṃ vikāle āhāratthāya	2538	
PA_tika-vin13_t:2538_4	ajjhoharaṇe, sattāhakālikaṃ pana yāvajīvikañca tadatthāya paṭiggahaṇamattepi dukkaṭaṃ.	2538	
PA_tika-vin13_t:2539_0	99. Ubhoti yāvakālikaṃ yāmakālikañca. Tattha yāvakālikaṃ attano kālātikkantaṃ vikālabhojanabhikkhāpadena	2539	
PA_tika-vin13_t:2539_1	pācittiyaṃ janayati, yāmakālikaṃ yāmātikkantaṃ sannidhisikkhāpadena. Ete ubhopi antovutthañca	2539	
PA_tika-vin13_t:2539_2	sannidhiñca janayantīti sambandho. “Antovutthaṃ sannidhi”nti bhāvappadhānoyaṃ niddeso,	2539	
PA_tika-vin13_t:2539_3	antovutthattaṃ sannidhittañcāti attho.	2539	
PA_tika-vin13_t:2540_0	100. Atināmiteti atikkāmite. Pācittīti sattāhātikkantaṃ bhesajjasikkhāpadena nissaggiyapācittiyāpatti	2540	
PA_tika-vin13_t:2540_1	ca hotīti attho. Sace dvinnaṃ santakaṃ ekena paṭiggahitaṃ avibhattaṃ hoti, sattāhātikkame	2540	
PA_tika-vin13_t:2540_2	dvinnampi anāpatti, paribhuñjituṃ pana na vaṭṭati. Pāḷināruḷheti pāḷiyaṃ anāruḷhe	2540	
PA_tika-vin13_t:2540_3	sappiādimhi satta ahāni atināmiteti sambandho. Sappīti manussādīnaṃ sappi. Ādi-saddena	2540	
PA_tika-vin13_t:2540_4	tesaṃyeva navanītaṃ, nāḷikerāditelaṃ, sītodakena kataṃ madhukapupphaphāṇitañca saṅgahitaṃ.	2540	
PA_tika-vin13_t:2541_0	101. Nissaṭṭhaladdhanti nissaṭṭhaṃ vinayakammavasena nissajjitañca taṃ laddhañca	2541	
PA_tika-vin13_t:2541_1	puna tathevāti nissaṭṭhaladdhaṃ. Taṃ gahetvāti seso. Nissajjanavidhānaṃ pana vakkhamānanayena	2541	
PA_tika-vin13_t:2541_2	veditabbaṃ. “Naṅga”ntiādi upalakkhaṇamattaṃ. Tena makkhitāni kāsāvādīni ca pana aparibhogāniyeva.	2541	
PA_tika-vin13_t:2541_3	Aññassa pana kāyikaparibhogo vaṭṭati. Vikappentassa sattāhe sāmaṇerassāti ettha ṭīkāyaṃ	2541	
PA_tika-vin13_t:2541_4	“idaṃ sappiṃ tuyhaṃ vikappemī”tiādinā tesaṃ tesaṃ nāmaṃ gahetvā sammukhāparammukhāvikappanavasena	2541	
PA_tika-vin13_t:2541_5	atthaṃ dassetvā taṃ sādhayantehi avikappite vikappitasaññī nissaggiyaṃ pācittiya”nti	2541	
PA_tika-vin13_t:2541_6	āpattivāre pāḷi āhaṭā. “Sace upasampannassa vikappeti, attano eva santakaṃ hoti,	2541	
PA_tika-vin13_t:2541_7	paṭiggahaṇampi na vijahatī”ti dosaṃ vatvā anupasampannassa vikappane attasantakattābhāvo,	2541	
PA_tika-vin13_t:2541_8	paṭiggahaṇavijahanañca payojanaṃ vuttaṃ. Tattha vadāma – āpattivāre “avikappite”tiādipāḷiyeva	2541	
PA_tika-vin13_t:2541_9	natthi, “anadhiṭṭhite adhiṭṭhitasaññī nissaggiyaṃ pācittiyaṃ, avissajjite vissajjitasaññī	2541	
PA_tika-vin13_t:2541_10	nissaggiyaṃ pācittiya”ntiādinā pāḷiyā āgatattā tadanurūpameva anāpattivāre “adhiṭṭheti,	25411	
PA_tika-vin13_t:2541_11	vissajjetī”tiādināva pāḷi āgatā. Yadi bhaveyya, vaṇṇanīyaṭṭhānatāya aṭṭhakathāya	25411	
PA_tika-vin13_t:2541_12	bhavitabbaṃ, na cettha aṭṭhakathāyaṃ vijjati. Anupasampannassa vikappane ca kathaṃ	25411	
PA_tika-vin13_t:2541_13	paṭiggahaṇaṃ vijahati sikkhāpaccakkhānādīsu chasu paṭiggahaṇavijahanakāraṇesu vikappanassa	25411	
PA_tika-vin13_t:2541_14	anantogadhattā, tasmā nāyamettha atthoti.	25411	
PA_tika-vin13_t:2542_0	Mayamettha evamatthaṃ bhaṇāma – vikappentassāti ettha vikappanaṃ saṃvidahanaṃ “cittasaṅkappo”tiādīsu	2542	
PA_tika-vin13_t:2542_1	viya, ubhayattha pana upasaggehi nānattamattaṃ, tasmā antosattāhe sāmaṇerassa yassa	2542	
PA_tika-vin13_t:2542_2	kassaci vikappentassa saṃvidahantassa pariccāgasaññaṃ pariccāgacetanaṃ pariccāgādhippāyaṃ	2542	
PA_tika-vin13_t:2542_3	uppādentassa anāpattīti attho. Idañca mahāsumattheravādamolubbha vuttaṃ. Vuttañhi	2542	
PA_tika-vin13_t:2542_4	“tena cittenā”tiādīsu pāḷivacanesu adhippāyaṃ dassentena, “idaṃ kasmā vuttaṃ. Evañhi	2542	
PA_tika-vin13_t:2542_5	antosattāhe datvā pacchā paṭilabhitvā paribhuñjantassa anāpattidassanattha”nti. Mahāpadumatthero	2542	
PA_tika-vin13_t:2542_6	panāha “sattāhātikkantassa pana paribhoge anāpattidassanatthamidaṃ vutta”nti. Ayameva	2542	
PA_tika-vin13_t:2542_7	vādo tesu sundarataro. Sattāhe makkhanādiṃ adhiṭṭhato ca aññassa dadatopi ca anāpattīti	2542	
PA_tika-vin13_t:2542_8	sambandho. Ādi-saddena abbhañjanādiṃ saṅgaṇhāti. Ayametthādhippāyo – sappiādiṃ abbhañjanādiṃ	2542	
PA_tika-vin13_t:2542_9	madhuṃ arumakkhanaṃ, phāṇitaṃ gharadhūpanaṃ adhiṭṭhato anāpattīti. Aññassāti upasampannassa	2542	
PA_tika-vin13_t:2542_10	vā anupasampannassa vā.	25421	
PA_tika-vin13_t:2543_0	102. Yāvakālikaādīni attanā saha saṃsaṭṭhāni sabbhāvaṃ gāhāpayantīti sambandho. Sabbhāvanti	2543	
PA_tika-vin13_t:2543_1	sassa attano bhāvo dvitte sabbhāvo, taṃ. Tasmāti yasmā evaṃ, tasmā. Evamudīritanti	2543	
PA_tika-vin13_t:2543_2	evaṃ “vikappentassa sattāhe”tiādinā vuttaṃ. Ayamettha adhippāyo – yasmā attanā saṃsaṭṭhāni	2543	
PA_tika-vin13_t:2543_3	attano bhāvaṃ gāhāpayanti yāvakālikādīni, tasmā sattāhātikkāmitāni sattāhakālikāni	2543	
PA_tika-vin13_t:2543_4	pācittiyajanakāni saṃsaṭṭhāni attasaṃsaṭṭhānipi pācittiyajanakāni karontīti avikappanādimhi	2543	
PA_tika-vin13_t:2543_5	sati byatirekato pācittiyāpattiparidīpakaṃ “vikappentassā”tiādikaṃ vākyattayaṃ vuttanti.	2543	
PA_tika-vin13_t:2543_6	Ṭīkāyaṃ pana “idāni vakkhamānaṃ sandhāya evanti vutta”nti vuttaṃ. Taṃ vakkhamānassa	2543	
PA_tika-vin13_t:2543_7	atītaudīritattāyogato kathaṃ yujjatīti. Evamudīritanti vā pāḷiyaṃ aṭṭhakathāyañca	2543	
PA_tika-vin13_t:2543_8	evameva vuttanti attho. Eva-saddo avadhāraṇe.	2543	
PA_tika-vin13_t:2544_0	103-5. Idāni attasaṃsaṭṭhānaṃ yāvakālikādīnaṃ sabbhāvagāhāpanaṃ sarūpato dassetuṃ	2544	
PA_tika-vin13_t:2544_1	“pure”tiādimāha. Tattha sattāhanti satta ahāni yassa taṃ sattāhaṃ, sattāhakālikaṃ.	2544	
PA_tika-vin13_t:2544_2	Ca-saddo aṭṭhānappayutto, so sattāhañca yāvajīvikañcāti yojetabbo. Sesakālikasammissanti	2544	
PA_tika-vin13_t:2544_3	sesehi tadahu paṭiggahitehi kālikehi yāvakālikayāmakālikasaṅkhātehi sammissaṃ. Pācittīti	2544	
PA_tika-vin13_t:2544_4	sannidhisikkhāpadena pācitti. Tadahu paṭiggahitanti tasmiṃyeva dine purebhattaṃ paṭiggahitaṃ.	2544	
PA_tika-vin13_t:2544_5	Tadahevāti tasmiṃyeva dine purebhattameva. Sesanti sattāhakālikaṃ yāvajīvikañca.	2544	
PA_tika-vin13_t:2544_6	Evanti yāme eva paribhuñjayeti vijānīyanti sambandho. Itaranti sattāhakālikato aññaṃ yāvajīvikaṃ.	2544	
PA_tika-vin13_t:2545	Kālikaniddesavaṇṇanā niṭṭhitā.	254	
PA_tika-vin13_t:2546	9. Paṭiggāhaniddesavaṇṇanā	254	
PA_tika-vin13_t:2547_0	106. Dātuṃ kāmetīti dātukāmo, tassa abhihāro īsakampi oṇamanādinābhiharaṇanti tappuriso,	2547	
PA_tika-vin13_t:2547_1	hatthassa pāso hatthapāso. Ruḷhīvasena tu aḍḍhateyyahattho hatthapāso nāma. So ca	2547	
PA_tika-vin13_t:2547_2	sace bhikkhu nisinno hoti, āsanassa pacchimantato paṭṭhāya, sace ṭhito, paṇhiantato	2547	
PA_tika-vin13_t:2547_3	paṭṭhāya, sace nipanno, yena passena nipanno, tassa pārimantato paṭṭhāya dāyakassa	2547	
PA_tika-vin13_t:2547_4	nisinnassa ṭhitassa vā ṭhapetvā pasāritahatthaṃ yaṃ āsannataraṃ aṅgaṃ, tassa orimantena	2547	
PA_tika-vin13_t:2547_5	paricchinditvā veditabbo. Eraṇakkhamanti thāmamajjhimena purisena eraṇassa ukkhipanassa	2547	
PA_tika-vin13_t:2547_6	khamaṃ yoggaṃ. Vatthusaddāpekkhaṃ napuṃsakattaṃ. Tidhā denteti kāyakāyappaṭibaddhanissaggiyānaṃ	2547	
PA_tika-vin13_t:2547_7	vasena tīhi pakārehi dāyake dadamāne. Tattha yena kenaci sarīrāvayavena antamaso	2547	
PA_tika-vin13_t:2547_8	pādaṅguliyāpi dīyamānaṃ kāyena dinnaṃ nāma hoti, kaṭacchuādīsu yena kenaci dīyamānaṃ	2547	
PA_tika-vin13_t:2547_9	kāyappaṭibaddhena, kāyato pana kāyappaṭibaddhato vā mocetvā hatthapāse ṭhitassa kāyena	2547	
PA_tika-vin13_t:2547_10	vā kāyappaṭibaddhena vā pātiyamānaṃ nissaggiyena payogena dinnaṃ nāma. Dvidhā gāhoti	25471	
PA_tika-vin13_t:2547_11	kāyakāyappaṭibaddhānaṃ vasena dvīhi pakārehi yehi kehici dīyamānassa gahaṇaṃ. Evaṃ	25471	
PA_tika-vin13_t:2547_12	paṭiggaho pañcaṅgoti yojanā. Pañcaṅgoti pañca aṅgāni yassāti bahubbīhi.	25471	
PA_tika-vin13_t:2548_0	107. Idāni aneraṇakkhame ca kismiñci kāyappaṭibaddhe ca paṭiggahaṇārohanaṃ dassetuṃ	2548	
PA_tika-vin13_t:2548_1	“asaṃhāriye”tiādimāha. Tattha asaṃhāriyeti ānetumasakkuṇeyye phalakapāsāṇādimhi.	2548	
PA_tika-vin13_t:2548_2	Tatthajāteti tesuyeva rukkhādīsu jāte kiṃsukapaduminipaṇṇādike. Ciñcaādīnaṃ sukhume	2548	
PA_tika-vin13_t:2548_3	paṇṇeti sambandho. Tāni hi sandhāretuṃ na sakkonti. Tesaṃ pana sākhāsu vaṭṭati. Ādi-saddena	2548	
PA_tika-vin13_t:2548_4	“aṅga”ntiādikaṃ saṅgaṇhāti. Vā-saddo samuccaye. Asayhabhāreti thāmamajjhimapurisena	2548	
PA_tika-vin13_t:2548_5	sahituṃ sandhāretuṃ asakkuṇeyye bhāre. Sabbesaṃ paṭiggaho “na rūhatī”ti iminā sambandho.	2548	
PA_tika-vin13_t:2549_0	108. Idāni paṭiggahaṇavijahanaṃ dasseti “sikkhā”tiādinā. Tattha sikkhāmaraṇaliṅgehīti	2549	
PA_tika-vin13_t:2549_1	sikkhāpaccakkhānena ca maraṇena ca liṅgaparivattanena ca. Anapekkhavisaggatoti natthi	2549	
PA_tika-vin13_t:2549_2	apekkho etassāti anapekkho, sova visaggo, tato ca. Acchedāti corādīhi acchinditvā	2549	
PA_tika-vin13_t:2549_3	gahaṇena. Anupasampannadānāti anupasampannassa dānena. Ca-saddo sabbattha ānetabbo.	2549	
PA_tika-vin13_t:2549_4	Gāhoti paṭiggahaṇaṃ. Upasammatīti vijahati.	2549	
PA_tika-vin13_t:2550_0	109-10. Idāni appaṭiggahitaṃ paribhoge dosaṃ dassetuṃ “appaṭiggahita”ntiādimāha.	2550	
PA_tika-vin13_t:2550_1	Tattha sabbanti catukālikapariyāpannaṃ sakalampi. Idāni appaṭiggahetvā paribhuñjitabbaṃ	2550	
PA_tika-vin13_t:2550_2	dassetuṃ “suddha”ntiādimāha. Tattha suddhaṃ nātibahalaṃ udakañca tathā aṅgalaggaṃ	2550	
PA_tika-vin13_t:2550_3	avicchinnaṃ danta…pe… gūthakañca loṇa…pe… karīsakañca kappateti sambandho. Tattha	2550	
PA_tika-vin13_t:2550_4	suddhanti rajareṇūhi aññarasena ca asammissatāya parisuddhaṃ. Nātibahalanti yaṃ kasitaṭṭhāne	2550	
PA_tika-vin13_t:2550_5	bahalamudakaṃ viya mukhe vā hatthe vā na laggaṃ, taṃ. Avicchinnanti aṅgato vicchinditvā	2550	
PA_tika-vin13_t:2550_6	na gataṃ. Dantāni ca akkhīni ca kaṇṇañca dantakkhikaṇṇaṃ pāṇyaṅgattā, tassa gūthakanti	2550	
PA_tika-vin13_t:2550_7	tappuriso. Loṇaṃ sarīruṭṭhitaṃ. Siṅghāṇīti siṅghāṇikā. Vicchinnaṃ na paṭiggahetabbaṃ.	2550	
PA_tika-vin13_t:2551_0	111. Idāni “gūthā”tiādinā kālodissaṃ dasseti. Tathāvidheti sappadaṭṭhakkhaṇādike	2551	
PA_tika-vin13_t:2551_1	tathāvidhe kāle. Tathā tādiso vidho kālo etassāti bahubbīhi. Seveyyāti sevanaṃ kareyya,	2551	
PA_tika-vin13_t:2551_2	paribhuñjeyyāti vuttaṃ hoti. Asante kappakāraketi ettha dubbacopi asamatthopi kappiyakārako	2551	
PA_tika-vin13_t:2551_3	asantapakkheyeva tiṭṭhatīti veditabbo. Kālodissattā pana chārikāya asati alladāruṃ	2551	
PA_tika-vin13_t:2551_4	rukkhato chinditvā kātuṃ, mattikāya asati bhūmiṃ khaṇitvāpi mattikaṃ gahetuṃ vaṭṭati.	2551	
PA_tika-vin13_t:2552_0	112. Durūpaciṇṇeti duṭṭhuṃ upaciṇṇaṃ āmaṭṭhaṃ durūpaciṇṇaṃ. Sace bhikkhu appaṭiggahitaṃ	2552	
PA_tika-vin13_t:2552_1	sāmisaṃ bhājanaṃ ṭhitaṭṭhānato apanetvā āmasati, pidhānaṃ āmasati, upari ṭhitakacavarādiṃ	2552	
PA_tika-vin13_t:2552_2	chaḍḍeti, tatthajātakaphaliniyā sākhāya vā valliyā vā gahetvā vā cāleti, durūpaciṇṇaṃ	2552	
PA_tika-vin13_t:2552_3	nāma hoti. Tasmiṃ dukkaṭanti sambandho. Phalarukkhaṃ pana apassayituṃ vā tattha kaṇṭakaṃ	2552	
PA_tika-vin13_t:2552_4	vā bandhituṃ vaṭṭati. Araññe patitaambaphalādiṃ “sāmaṇerassa dassāmī”ti āharitvā	2552	
PA_tika-vin13_t:2552_5	dātuṃ vaṭṭati. Rajokiṇṇeti rajasā okiṇṇe, tasmiṃ pattādike yaṃ kiñci paṭiggaṇhato	2552	
PA_tika-vin13_t:2552_6	vinayadukkaṭaṃ hotīti attho. Sace piṇḍāya carantassa patte rajaṃ patati, paṭiggahetvā	2552	
PA_tika-vin13_t:2552_7	bhikkhā gaṇhitabbā. “Paṭiggahetvā dethā”ti vuttepi ākiranti, hatthato amocenteneva	2552	
PA_tika-vin13_t:2552_8	paṭiggāhāpakassa santikaṃ netvā paṭiggahetabbaṃ. Sace mahāvāto tato tato rajaṃ pāteti,	2552	
PA_tika-vin13_t:2552_9	na sakkā hoti bhikkhaṃ gahetuṃ, “anupasampannassa dassāmī”ti suddhacittena ābhogaṃ	2552	
PA_tika-vin13_t:2552_10	katvā gaṇhituṃ vaṭṭati. Taṃ pana tena dinnaṃ vā vissāsena vā paṭiggahetvā paribhuñjituṃ vaṭṭati.	25521	
PA_tika-vin13_t:2553_0	Athāti vakkhamānārambhe. Uggahappaṭiggaheti uggahitthāti uggaho, uggahitaṃ, tassa	2553	
PA_tika-vin13_t:2553_1	paṭiggaho, tasmiṃ. Appaṭiggahitabhāvaṃ jānato attanā eva uggahetvā gahaṇeti adhippāyo.	2553	
PA_tika-vin13_t:2553_2	Mātāpitūnaṃ atthāya pana appaṭiggahetvā telādīni, chāyatthāya sākhādīni vā gahetvā	2553	
PA_tika-vin13_t:2553_3	pacchato bhuñjitukāmatāya paṭiggahetvā paribhuñjituṃ vaṭṭati. Ucchuādīsu phālitesu	2553	
PA_tika-vin13_t:2553_4	malaṃ na paññāyati, mūlabhesajjādīni pisantānaṃ vā koṭṭentānaṃ vā nisadanisadapotakaudukkhalamusalāni	2553	
PA_tika-vin13_t:2553_5	khīyanti, dantantare laggaṃ sukhumaāmisaṃ hoti, raso na paññāyati, abbohārikaṃ. Antovuttheti	2553	
PA_tika-vin13_t:2553_6	akappiyakuṭiyā chadanabbhantare vuttheti attho. Sayaṃpakketi attanā yattha katthaci	2553	
PA_tika-vin13_t:2553_7	pakke. Sace vāsiādiṃ tāpetvā takkādīsu pakkhipati, ettāvatāpi sāmapākato na muccati.	2553	
PA_tika-vin13_t:2553_8	Purimakālikadvaye punapākañhi ṭhapetvā yaṃ kiñci āmisaṃ bhikkhuno pacituṃ na vaṭṭati.	2553	
PA_tika-vin13_t:2553_9	Sacepissa uṇhayāguyā sulasipaṇṇādīni vā siṅgiveraṃ vā pakkhipanti, cāletuṃ na vaṭṭati.	2553	
PA_tika-vin13_t:2553_10	Uttaṇḍulaṃ bhattaṃ labhitvā pidahituṃ na vaṭṭati. Antopakketi akappiyakuṭiyā anto	25531	
PA_tika-vin13_t:2553_11	pakke. Sabbattha dukkaṭanti sambandho.	25531	
PA_tika-vin13_t:2554	Paṭiggāhaniddesavaṇṇanā niṭṭhitā.	255	
PA_tika-vin13_t:2555	10. Akappiyamaṃsaniddesavaṇṇanā	255	
PA_tika-vin13_t:2556_0	113-4. Manussahatthiassānañca …pe… uragassa ca yaṃ maṃsañca, yaṃ uddissakatamaṃsañca,	2556	
PA_tika-vin13_t:2556_1	appaṭivekkhitaṃ yañca maṃsaṃ, tesu maṃsesūti evaṃ yojetvā attho veditabbo. Tattha	2556	
PA_tika-vin13_t:2556_2	sīsagīvātaraṅgena carantā acchavisesāva taracchā. Uragassāti iminā sabbāpi dīghajāti	2556	
PA_tika-vin13_t:2556_3	saṅgahitā. Uddissakatamaṃsanti bhikkhuṃ uddisitvā kataṃ uddissakataṃ, tañca taṃ maṃsañca.	2556	
PA_tika-vin13_t:2556_4	Ettha ca maṃsa-ggahaṇena macchānampi gahaṇaṃ veditabbaṃ upalakkhaṇavasena, ca-saddena	2556	
PA_tika-vin13_t:2556_5	vā. Pañcasupi sahadhammikesu yaṃ kiñci uddissakataṃ sabbesampi na kappati, tampi	2556	
PA_tika-vin13_t:2556_6	adiṭṭhaasutaaparisaṅkitatāya tikoṭiparisuddhaṃ vaṭṭati. Appaṭivekkhitanti anupaparikkhitaṃ,	2556	
PA_tika-vin13_t:2556_7	anāpucchitanti attho. Āpattibhīrukena hi rūpaṃ sallakkhentenāpi pucchitvā paṭiggahetabbaṃ	2556	
PA_tika-vin13_t:2556_8	paribhuñjitabbañca. Manussānaṃ maṃsesu thullaccayanti yojanā. Thūlo accayo etthāti	2556	
PA_tika-vin13_t:2556_9	rasse, dvitte ca thullaccayaṃ. Pārājikasaṅghādisesehi ṭhapetvā ito adhikaṃ vajjaṃ	2556	
PA_tika-vin13_t:2556_10	natthi. Sesesūti avasesesu ekādasasu.	25561	
PA_tika-vin13_t:2557_0	115. Idāni manussādīnaṃ aṭṭhiādīnipi akappiyānīti dassetuṃ “aṭṭhipī”tiādimāha. Pi-saddo	2557	
PA_tika-vin13_t:2557_1	“lohita”ntiādīsupi anuvattetabbo. Esanti manussādīnaṃ dasannaṃ. Vasāsu pana ekā manussavasā	2557	
PA_tika-vin13_t:2557_2	na vaṭṭati. Khīrādīsu akappiyaṃ nāma natthi. Uddissakataṃyeva sacittakanti yojanā.	2557	
PA_tika-vin13_t:2557_3	Sacittakanti uddissakatabhāvajānanacittena saha vattatīti sacittakaṃ. Vatthuvītikkamavijānanacittena	2557	
PA_tika-vin13_t:2557_4	hi sacittakattaṃ. Ettha ca sacittakattaṃ āpattiyā eva, na ca maṃsassa, tathāpi maṃsasīsena	2557	
PA_tika-vin13_t:2557_5	āpatti eva vuttāti viññātabbanti.	2557	
PA_tika-vin13_t:2558	Akappiyamaṃsaniddesavaṇṇanā niṭṭhitā.	255	
PA_tika-vin13_t:2559	11. Nissaggiyaniddesavaṇṇanā	255	
PA_tika-vin13_t:2560_0	116-7. Rūpiyena arūpiyaṃ rūpiyañca itarena rūpiyañca parivatteyyāti sambandho. Tattha	2560	
PA_tika-vin13_t:2560_1	rūpiyenāti rūpiyasaṅkhātena nissaggiyavatthunā. Arūpiyanti arūpiyasaṅkhātaṃ dukkaṭavatthuṃ	2560	
PA_tika-vin13_t:2560_2	kappiyavatthuñca. Itarenāti arūpiyena. Nissaggīti nissajjanaṃ nissaggo, pubbabhāge	2560	
PA_tika-vin13_t:2560_3	kattabbassa vinayakammassetaṃ nāmaṃ. Nissaggo assa atthīti nissaggi, kiṃ taṃ? Pācittiyaṃ.	2560	
PA_tika-vin13_t:2560_4	Rūpiyassa mūlaggahaṇe pana rūpiyappaṭiggahaṇasikkhāpadena nissaggiyaṃ pācittiyaṃ.	2560	
PA_tika-vin13_t:2561_0	Idāni rūpiyādiṃ dassetuṃ “idhā”tiādi āraddhaṃ. Tattha kahā…pe… māsakaṃ idha rūpiyanti	2561	
PA_tika-vin13_t:2561_1	sambandho. Tattha kahāpaṇo nāma suvaṇṇamayo vā rajatamayo vā etarahi pakatikahāpaṇo	2561	
PA_tika-vin13_t:2561_2	vā. Sajjhūti rajataṃ. Siṅgīti suvaṇṇabhedo, tathāpi cettha sāmaññena suvaṇṇamadhippetaṃ.	2561	
PA_tika-vin13_t:2561_3	Vohārūpagamāsakanti vohāraṃ kayavikkayaṃ upagacchatīti vohārūpagaṃ, tañca taṃ māsakañca.	2561	
PA_tika-vin13_t:2561_4	Taṃ pana samuṭṭhāpitarūpañca asamuṭṭhāpitarūpañca lohadāruādimayaṃ vuccati. Idha	2561	
PA_tika-vin13_t:2561_5	rūpiyanti imasmiṃ sikkhāpade rūpiyaṃ nāmāti attho. Vatthamuttādi kappaṃ dukkaṭavatthuñca	2561	
PA_tika-vin13_t:2561_6	itaranti yojanā. Tattha vatthañca muttā ca ādi yassāti samāso. Ādi-saddo paccekaṃ	2561	
PA_tika-vin13_t:2561_7	yojetabbo “vatthādi muttādī”ti. Tattha paṭhamena ādi-saddena kappāsasuttāparaṇṇādikaṃ	2561	
PA_tika-vin13_t:2561_8	yaṃ kiñci kappiyavatthuṃ, dutiyena maṇi saṅkho silā pavāḷaṃ lohitaṅko masāragallaṃ	2561	
PA_tika-vin13_t:2561_9	sattadhaññāni dāsidāsakhettavatthupupphārāmaphalārāmādayoti idaṃ dukkaṭavatthuṃ saṅgaṇhāti.	2561	
PA_tika-vin13_t:2561_10	Vatthādikappiyavatthuṃ, muttādidukkaṭavatthuñca itaraṃ aññaṃ arūpiyaṃ nāmāti attho.	25611	
PA_tika-vin13_t:2562_0	118. Ettāvatā rūpiyasaṃvohāraṃ dassetvā idāni kappiyabhaṇḍe kayavikkayaṃ dassetumāha	2562	
PA_tika-vin13_t:2562_1	“ima”ntiādi. Tattha “imaṃ gahetvā imaṃ dehi, imaṃ kara, imaṃ ānayā”ti vā “imaṃ bhutvā	2562	
PA_tika-vin13_t:2562_2	imaṃ dehi, imaṃ kara, imaṃ ānayā”ti vā “imaṃ demi, imaṃ dehi, imaṃ kara, imaṃ ānayā”ti	2562	
PA_tika-vin13_t:2562_3	vā kayavikkaye samāpanne nissaggīti yojanā. Tattha imanti taṇḍulādiṃ. Bhutvāti odanādiṃ	2562	
PA_tika-vin13_t:2562_4	bhuñjitvā. Imaṃ dehīti etaṃ vatthādikaṃ dehi. Imaṃ karāti etaṃ rajanapacanādiṃ karohi.	2562	
PA_tika-vin13_t:2562_5	Imaṃ ānayāti etaṃ rajanakaṭṭhādiṃ ānehi. Imaṃ demīti etaṃ vatthādikaṃ tava demi.	2562	
PA_tika-vin13_t:2562_6	Samāpanneti kate. Tasmā kappiyaṃ bhaṇḍaṃ parivattentena aññātakehi saddhiṃ “imaṃ	2562	
PA_tika-vin13_t:2562_7	dehī”ti vadato viññatti, “imaṃ gaṇhāhī”ti vadato saddhādeyyavinipātanaṃ, “iminā imaṃ	2562	
PA_tika-vin13_t:2562_8	dehī”ti vadato kayavikkayanti vuttā tisso āpattiyo. Mātāpitūhi pana saddhiṃ kayavikkayamattaṃ	2562	
PA_tika-vin13_t:2562_9	mocentena parivattetabbaṃ. Ayañhi kayavikkayo ṭhapetvā pañcasahadhammike avasesehi	2562	
PA_tika-vin13_t:2562_10	gihipabbajitehi na vaṭṭati. Sace pana navakammāni kāreti, aṭṭhakathāpamāṇena pācittiyamattaṃ desetabbaṃ.	25621	
PA_tika-vin13_t:2563_0	119-120. Idāni pariṇāmanavasena āpattibhedaṃ dassetuṃ “attano”tiādi āraddhaṃ. Tatthāyaṃ	2563	
PA_tika-vin13_t:2563_1	piṇḍattho – saṅghassa nataṃ lābhaṃ attano pariṇāmeyya, nissaggi. Aññato puggalassa	2563	
PA_tika-vin13_t:2563_2	pariṇāmeyya, pācitti. Aññassa saṅghassa vā cetiyassa vā pariṇāmeyya, dukkaṭaṃ. Aññassa	2563	
PA_tika-vin13_t:2563_3	puggalassa vā cetiyassa vā nataṃ lābhaṃ attano vā saṅghassa vā aññapuggalassa vā	2563	
PA_tika-vin13_t:2563_4	aññacetiyassa vā pariṇāmeyya, dukkaṭanti yojanā. Tattha natanti kāyena vā vacasā	2563	
PA_tika-vin13_t:2563_5	vā ninnaṃ kataṃ. Lābhanti labhitabbaṃ cīvarādi. Aññato aññasmiṃ puggale vā cetiye	2563	
PA_tika-vin13_t:2563_6	vā, cetiye pana dukkaṭaṃ. Aññassāti cetiyādino antamaso sunakhassa. Aññato vāti cetiyādimhi	2563	
PA_tika-vin13_t:2563_7	vā. Saṅghassāti pana idaṃ kākakkhigoḷakañāyena “nataṃ pariṇāmeyyā”ti ubhayattha parivattati.	2563	
PA_tika-vin13_t:2563_8	Nissaṭṭhaṃ sakasaññāya na dadeyya vā, dukkaṭanti sambandho. Aññathā aññena pakārena,	2563	
PA_tika-vin13_t:2563_9	theyyasaññāya na dadeyya ceti vuttaṃ hoti. Itaranti vatthuvasena aññaṃ pārājikaṃ	2563	
PA_tika-vin13_t:2563_10	thullaccayaṃ dukkaṭañca hotīti attho.	25631	
PA_tika-vin13_t:2564	Nissaggiyaniddesavaṇṇanā niṭṭhitā.	256	
PA_tika-vin13_t:2565	12. Pācittiyaniddesavaṇṇanā	256	
PA_tika-vin13_t:2566_0	121. Musā …pe… haraṇeti nimittatthe bhummavacanaṃ, tassa “pācitti vuttā”ti iminā	2566	
PA_tika-vin13_t:2566_1	sambandho. Evaṃ sabbattha. Musāvādeti nipātena saddhiṃ tappuriso. Pubbepi jānitvā	2566	
PA_tika-vin13_t:2566_2	vacanakkhaṇepi jānantassa musābhaṇananimittanti attho. Bhaṇanañca nāma idha abhūtassa	2566	
PA_tika-vin13_t:2566_3	vā bhūtataṃ, bhūtassa vā abhūtataṃ katvā kāyena vā vācāya vā viññāpanappayogo. Pārājikasaṅghādisesācāravipattiyo	2566	
PA_tika-vin13_t:2566_4	amūlikāya codentassa yathākkamaṃ saṅghādisesapācittiyadukkaṭāni. Anupadhāretvā sahasā	2566	
PA_tika-vin13_t:2566_5	bhaṇantassa, “aññaṃ bhaṇissāmī”ti aññaṃ bhaṇantassa yassa bhaṇati, so na suṇāti, tassa ca anāpatti.	2566	
PA_tika-vin13_t:2567_0	Omasati amanāpatāya kaṇṇesu vijjhati viya etena, omasati vāti omaso, so cāyaṃ vādoca,	2567	
PA_tika-vin13_t:2567_1	tasmiṃ. Dīgho pana gāthābandhavasena. Evaṃ sabbattha. Hīnukkaṭṭhesu ca jātināmagottavayakammasippaābādhaliṅgakilesaāpattiakkosasaṅkhātesu	2567	
PA_tika-vin13_t:2567_2	dasasu bhūtena vā abhūtena vā “khattiyosi, caṇḍālosī”tiādinā kāyena vā vācāya vā	2567	
PA_tika-vin13_t:2567_3	anaññāpadesena bhikkhuno khuṃsetukāmatāya akkosavacaneti attho. “Santi idhekacce	2567	
PA_tika-vin13_t:2567_4	caṇḍālā”tiādinā aññāpadesena vā “corosi, vikārīsi, mātughātakosī”tiādīhi pāḷimuttapadehi	2567	
PA_tika-vin13_t:2567_5	vā bhikkhussa, yathā vā tathā vā anupasampannaṃ, parammukhā pana sabbampi akkosantassa	2567	
PA_tika-vin13_t:2567_6	dukkaṭaṃ. Kevalaṃ davakamyatāya vadato pana sabbattha dubbhāsitaṃ.	2567	
PA_tika-vin13_t:2568_0	Pesuññaharaṇeti pisuṇassa bhāvo pesuññaṃ. Attano piyakamyatāya vā parassa paresu	2568	
PA_tika-vin13_t:2568_1	bhedādhippāyena vā jātiādīhi omasantassa bhikkhuno vacanaṃ sutvā bhikkhussa tassa	2568	
PA_tika-vin13_t:2568_2	pesuññassa haraṇe. Anupasampannassa haraṇe dukkaṭaṃ. Padaṃ padaṃ padaso, vicchāyaṃ	2568	
PA_tika-vin13_t:2568_3	so, koṭṭhāsena koṭṭhāsenāti attho. Saṅgītittayāruḷho tipiṭakadhammo, anāruḷho ca	2568	
PA_tika-vin13_t:2568_4	rājovādādiko dhammo nāma, tena saha padasoti nipātassa tatiyātappuriso. Padasodhammeti	2568	
PA_tika-vin13_t:2568_5	ekakkharādinā koṭṭhāsena koṭṭhāsena anupasampannena saddhiṃ yathāvuttadhammabhaṇaneti	2568	
PA_tika-vin13_t:2568_6	attho. Padasodhammabhaṇanañhi padasodhamma-saddena upacārena vuttaṃ. Anupasampannena	2568	
PA_tika-vin13_t:2568_7	saddhiṃ ekato uddesaggahaṇe sajjhāyakaraṇe, taṃsantike uddesaggahaṇādike ca tena	2568	
PA_tika-vin13_t:2568_8	saddhiṃ ekato yebhuyyena paguṇaṃ ganthaṃ bhaṇantassa osārentassa khalitaṭṭhāne “evaṃ	2568	
PA_tika-vin13_t:2568_9	bhaṇāhī”ti ekato bhaṇantassapi anāpatti.	2568	
PA_tika-vin13_t:2569_0	Antamaso vatthādinā yena kenaci sabbacchannaṃ chadanaṃ anāhacca diyaḍḍhahatthubbedhenāpi	2569	
PA_tika-vin13_t:2569_1	sabbaparicchinnaṃ yebhuyyenachannaṃ yebhuyyenaparicchinnañca senāsanaṃ agāranti adhippetaṃ.	2569	
PA_tika-vin13_t:2569_2	Tatraṭṭho pana bhikkhuṃ ṭhapetvā antamaso pārājikavatthubhūto tiracchānagatopi antamaso	2569	
PA_tika-vin13_t:2569_3	tadahujātā itthīpi upacārato agāra-saddena vuccati. Saha agārenāti sāgāro, bhikkhu.	2569	
PA_tika-vin13_t:2569_4	Upacāreneva ca pana anupasampannena, mātugāmena ca saha seyyakappanaṃ sāgārabhāvo	2569	
PA_tika-vin13_t:2569_5	nāmāti gahetabbaṃ. Saṅghasammataṃ senāsanapaññāpakādibhedaṃ upasampannaṃ ayasakāmā	2569	
PA_tika-vin13_t:2569_6	hutvā bhikkhūhi yena ca ujjhāpenti avajānāpenti avaññāya olokāpenti, lāmakato vā	2569	
PA_tika-vin13_t:2569_7	cintāpenti, taṃ vacanaṃ ujjhāpanakaṃ. Yena khīyanti sabbattha tassa avaṇṇaṃ pakāsenti, taṃ khīyanaṃ.	2569	
PA_tika-vin13_t:2570_0	122. Talanti hatthatalamadhippetaṃ. Taggahaṇena pana kāyova talaṃ. Sattīti kāyappaṭibaddhā	2570	
PA_tika-vin13_t:2570_1	satti āvudhaviseso, upalakkhaṇattā pana sabbampi kāyappaṭibaddhaṃ satti. Talañca	2570	
PA_tika-vin13_t:2570_2	satti ca talasatti. Idha pana kopena bhikkhussa talasattiuggiraṇaṃ talasatti. Sace	2570	
PA_tika-vin13_t:2570_3	pana viraddho pahāraṃ deti, na paharitukāmatāya dinnattā dukkaṭaṃ, paharitukāmatāya	2570	
PA_tika-vin13_t:2570_4	pācittiyaṃ, anupasampanne dukkaṭaṃ, mokkhādhippāyassa anāpatti.	2570	
PA_tika-vin13_t:2571_0	Paññattena vadato upasampannassa vā tena vuccamānadhammassa vā anādarakaraṇaṃ anādaro.	2571	
PA_tika-vin13_t:2571_1	Anupasampannassa tena vuccamānassa vā upasampannena, parena vā apaññattena vā vuccamānassa anādare dukkaṭaṃ.	2571	
PA_tika-vin13_t:2572	“Ūnavasso tvaṃ maññe”tiādinā bhikkhuno kukkuccassa uppādanaṃ anupasampannassa dukkaṭaṃ.	257	
PA_tika-vin13_t:2573_0	Anāpucchā gāmappavesaneti pakativacanena pucchitumanurūpaṃ antoupacārasīmāya dassanūpacāre	2573	
PA_tika-vin13_t:2573_1	bhikkhuṃ disvā “vikāle gāmappavesanaṃ āpucchāmī”ti anāpucchitvā vikāle gāmappavesane.	2573	
PA_tika-vin13_t:2573_2	Dīgho pana sandhivasena. Āpadāsu anāpatti.	2573	
PA_tika-vin13_t:2574_0	Paramparabhojaneti paro ca paro ca paramparā ma-kāro sandhivasena, tasmā paramparā	2574	
PA_tika-vin13_t:2574_1	uppattavisayaapādānavacanaṃ, parato parato laddhā bhuñjaneti attho. Ayamettha adhippāyo	2574	
PA_tika-vin13_t:2574_2	– pañcahi bhojanehi nāmaṃ gahetvā nimantitassa yena yena paṭhamaṃ nimantito, tassa	2574	
PA_tika-vin13_t:2574_3	tassa bhojanato uppaṭipāṭiyā, “mayhaṃ bhattapaccāsaṃ tuyhaṃ dammī”ti vā “vikappemī”ti	2574	
PA_tika-vin13_t:2574_4	vā ādinā sammukhā vā parammukhā vā avikappetvā vā aññato aññato pañcabhojanādīni	2574	
PA_tika-vin13_t:2574_5	laddhā bhuñjamāneti. Gilānacīvaradānacīvarakārasamaye anāpatti.	2574	
PA_tika-vin13_t:2575_0	123. Seyyaṃ senāsanāni vā anuddharitvā gamaneti sambandho. Vā-saddo samuccaye. Tattha	2575	
PA_tika-vin13_t:2575_1	“bhisi cimilikā uttarattharaṇaṃ bhūmattharaṇaṃ taṭṭikā cammakkhaṇḍo nisīdanaṃ paccattharaṇaṃ	2575	
PA_tika-vin13_t:2575_2	tiṇasanthāro paṇṇasanthāro”ti vuttāsu dasasu seyyāsu ekampi attano vassaggane gahetvā	2575	
PA_tika-vin13_t:2575_3	saṅghike sabbappaṭicchanne gutte senāsane santharitvā vā santharāpetvā vā yathā ṭhapitaṃ	2575	
PA_tika-vin13_t:2575_4	upacikādīhi na khajjati, tathā ṭhapanavasena anuddharitvā parikkhittassa ārāmassa	2575	
PA_tika-vin13_t:2575_5	parikkhepaṃ, aparikkhittassa upacāraṃ atikkamitvā gamane ca, tathā mañcapīṭhatisikocchasaṅkhātāni	2575	
PA_tika-vin13_t:2575_6	senāsanāni vassakāle ajjhokāse santharitvā vā santharāpetvā vā anupasampannena anuddharitvā	2575	
PA_tika-vin13_t:2575_7	thāmamajjhimassa purisassa leḍḍupātaṃ atikkamitvā gamane cāti attho. Yathāvuttato	2575	
PA_tika-vin13_t:2575_8	pana aññattha dukkaṭaṃ.	2575	
PA_tika-vin13_t:2576_0	Itthiyā addhānagamaneti “gacchāma bhagini, gacchāma ayyā”ti aññamaññaṃ saṃvidahitvā	2576	
PA_tika-vin13_t:2576_1	“ajja vā sve vā”tiādinā niyamitakālavisaṅketaṃ akatvāpi dvāravisaṅketaṃ maggavisaṅketaṃ	2576	
PA_tika-vin13_t:2576_2	katvāpi itthiyā saddhiṃ addhānamaggagamaneti attho.	2576	
PA_tika-vin13_t:2577_0	Ekekāya nisīdaneti ekena ekāti ekekā, tassā nisajjāyāti attho. Ekena saha ekissā	2577	
PA_tika-vin13_t:2577_1	nisajjaṃ vinā ekāya saha ekassa nisajjaṃ nāma natthīti ekāya saha ekassa nisajjāyaṃ	2577	
PA_tika-vin13_t:2577_2	sati nisinnassa bhikkhuno pācittiyanti adhippāyo. “Ekāyekanisīdane”ti vā pāṭho.	2577	
PA_tika-vin13_t:2578	124. Rūpādīnaṃ upasaṃhārena, bhayānakakathākathanena vā upasampannassa bhiṃsāpane. Anupasampannassa dukkaṭaṃ.	257	
PA_tika-vin13_t:2579	Ākoṭane upasampannassa antamaso uppalapattenāpi pahāradāne. Anupasampannassa antamaso tiracchānagatassapi dukkaṭaṃ. Mokkhādhippāyassa anāpatti.	257	
PA_tika-vin13_t:2580_0	Saṅghamajjhe vinayadharena anuyuñjiyamānassa pucchitato aññassa vādo aññena aññaṃ	2580	
PA_tika-vin13_t:2580_1	paṭicaraṇaṃ aññavādo. Tatheva pucchiyamānassa akathetukāmatāya vihesanaṃ tuṇhībhāvo	2580	
PA_tika-vin13_t:2580_2	vihesā. Aññavādakassa vihesakassa ca ñattidutiyakammena aññavādakavihesakakamme kate	2580	
PA_tika-vin13_t:2580_3	puna aññavāde vihesāya pācittiyaṃ. Anāropite pana kamme dukkaṭaṃ. Kiñci vītikkamaṃ	2580	
PA_tika-vin13_t:2580_4	disvā “āvuso, idaṃ nāma tayā kata”nti vutte taṃ na kathetukāmo tuṇhībhūto saṅghaṃ	2580	
PA_tika-vin13_t:2580_5	vihesetīti vihesako. Anācāraṃ ācaritvā saṅghamajjhe āpattiyā, vatthunā vā anuyuñjiyamāne	2580	
PA_tika-vin13_t:2580_6	taṃ akathetukāmo “ko āpanno, kismiṃ āpanno”tiādinā nayena aññehi vacanehi taṃ vacanaṃ	2580	
PA_tika-vin13_t:2580_7	paṭicchādento yo aññaṃ vadati, ayaṃ aññavādako nāma.	2580	
PA_tika-vin13_t:2581_0	Duṭṭhullaṃ nāma pārājikasaṅghādisesā, idha pana saṅghādisesova. Pakāso ca chādo ca	2581	
PA_tika-vin13_t:2581_1	pakāsachādo, duṭṭhullassa pakāsachādoti tappuriso. Abhiṇhāpattikassa bhikkhuno āyatiṃ	2581	
PA_tika-vin13_t:2581_2	saṃvaratthāya āpattipariyantaṃ kulapariyantañca katvā vā akatvā vā tikkhattuṃ apaloketvā	2581	
PA_tika-vin13_t:2581_3	kātabbaṃ. Bhikkhusammutiṃ ṭhapetvā anupasampannassa “ayaṃ asuciṃ mocetvā saṅghādisesaṃ	2581	
PA_tika-vin13_t:2581_4	āpanno”tiādinā nayena vatthunā saddhiṃ āpattiṃ ghaṭetvā tassa duṭṭhullassa pakāsane	2581	
PA_tika-vin13_t:2581_5	ārocane ca, tasseva yena kenaci upāyena ñatvā chādane ca, aduṭṭhullārocane chādane	2581	
PA_tika-vin13_t:2581_6	ca, anupasampannassa pana purimapañcamasikkhāpade itarā duṭṭhullepi dukkaṭaṃ.	2581	
PA_tika-vin13_t:2582_0	Hāsodaketi ettha hāse udaketi padavibhāgo veditabbo. Yena kenaci sarīrāvayavena hasādhippāyassa	2582	
PA_tika-vin13_t:2582_1	upakacchakādīsu hāse phusane. Hāsanimittañhi phusanaṃ hāso. Anupasampanne dukkaṭaṃ.	2582	
PA_tika-vin13_t:2582_2	Udake hāseti uparigopphake udake hasādhippāyassa ummujjananimujjanena kīḷāya. Kīḷā	2582	
PA_tika-vin13_t:2582_3	hi idha hāsoti vutto. Nāvāya kīḷato, hatthādinā kaṭṭhādinā vā udakaṃ hanato antamaso	2582	
PA_tika-vin13_t:2582_4	bhājanagatakañjikādīnipi khipanakīḷāya kīḷato dukkaṭaṃ. Ahasādhippāyassa anāpatti.	2582	
PA_tika-vin13_t:2583_0	Nicchubhane vihārāti saṅghikavihārato bhikkhuno nikkaḍḍhananikkaḍḍhāpane. Ettha ca	2583	
PA_tika-vin13_t:2583_1	ekappayoge ekā, nānāpayoge dvāragaṇanāya āpattiyo. Puggalikanikkaḍḍhane, tassa parikkhāranikkaḍḍhane,	2583	
PA_tika-vin13_t:2583_2	anupasampannassa pana tassa parikkhārassa vā nikkaḍḍhane dukkaṭaṃ. Na sammāvattantānaṃ	2583	
PA_tika-vin13_t:2583_3	antevāsikasaddhivihārikānaṃ vā nikkaḍḍhane, attano vissāsikassa vihārā nikkaḍḍhane,	2583	
PA_tika-vin13_t:2583_4	bhaṇḍanakārakassa pana sakalasaṅghārāmato nikkaḍḍhane anāpatti.	2583	
PA_tika-vin13_t:2584_0	Anupakhajja sayaneti “vuḍḍho, gilāno, saṅghena dinno”ti jānitvā mañcapīṭhānaṃ vā	2584	
PA_tika-vin13_t:2584_1	tassa bhikkhuno pavisantassa vā nikkhamantassa vā upacāraṃ anupakhajja anupavisitvā	2584	
PA_tika-vin13_t:2584_2	saṅghike vihāre “yassa sambādho bhavissati, so pakkamissatī”ti adhippāyena nisīdananisajjanavasena	2584	
PA_tika-vin13_t:2584_3	sayane. Puggalike dukkaṭaṃ.	2584	
PA_tika-vin13_t:2585_0	Ettha ca pācittīti uddisitvā kānici pasiddhāni dassitāni. Avuttāni pana tādisāni	2585	
PA_tika-vin13_t:2585_1	imināva sāmaññavacanena saṅgahetvā veditabbāni. Kathaṃ? Acelakādiaññatitthiyānaṃ	2585	
PA_tika-vin13_t:2585_2	yassa kassaci āmisassa sahatthā dāne ca, sappinavanītatelamadhuphāṇitamacchamaṃsakhīradadhisaṅkhātānaṃ	2585	
PA_tika-vin13_t:2585_3	paṇītabhojanānaṃ attano atthāya viññāpetvā bhuñjane, rāgapariyuṭṭhitaitthipurisassa	2585	
PA_tika-vin13_t:2585_4	yogge kule anupavisitvā nisajjanakappane, pañcannaṃ bhojanānaṃ aññatarena nimantito	2585	
PA_tika-vin13_t:2585_5	tasmiṃ bhutte vā abhutte vā santaṃ bhikkhuṃ anāpucchitvā purebhattaṃ pacchābhattaṃ	2585	
PA_tika-vin13_t:2585_6	vā yasmiṃ kule nimantito, tato gilānacīvaradānakārasamayaṃ ṭhapetvā aññasmiṃ aññakulappavesane,	2585	
PA_tika-vin13_t:2585_7	ṭhapetvā ekadivasaṃ aññasmiṃ dine āvasathapiṇḍassa agilānena hutvā bhuñjane, rattiparicchedaṃ	2585	
PA_tika-vin13_t:2585_8	vā bhesajjaparicchedaṃ vā katvā pavāritato uttari aññatra puna pavāraṇāya aññatra	2585	
PA_tika-vin13_t:2585_9	niccappavāraṇāya viññāpane, aññatra tathārūpapaccayā gāmato nikkhantasenādassanāya	2585	
PA_tika-vin13_t:2585_10	gamane, paccayenapi gantvā tirattato uttari senāya vāse, tassa ca vasantassa yuddhaṭṭhānabalagaṇaṭṭhānasenānivesaanīkadassanatthaṃ	25851	
PA_tika-vin13_t:2585_11	gamane, piṭṭhādīhi katamajjasaṅkhātasurāya, pupphādīhi kataāsavasaṅkhātamerayassa	25851	
PA_tika-vin13_t:2585_12	ca pāne, padīpujjalapattapacanādikāraṇaṃ vinā visibbitukāmatāya agilānassa aggino	25851	
PA_tika-vin13_t:2585_13	jālanajālāpane, kappabinduṃ anādāya navacīvaraparibhoge, sāmaṃ cīvaraṃ vikappetvā	25851	
PA_tika-vin13_t:2585_14	apaccuddhāya paribhoge, bhikkhusantakapattādino antamaso hasādhippāyenapi apanidhāne	25851	
PA_tika-vin13_t:2585_15	apanidhāpane, sañcicca tiracchānagatassa jīvitavoropane, sañcicca yathādhammaṃ nihatādhikaraṇassa	25851	
PA_tika-vin13_t:2585_16	punakammāya ukkoṭane, sañcicca theyyasatthena saddhiṃ saṃvidhāya ekaddhānagamane,	25851	
PA_tika-vin13_t:2585_17	bhikkhūhi sikkhāpadehi vuccamānassa aññaṃ avicāretvā “na tattha sikkhissāmī”ti bhaṇane,	25851	
PA_tika-vin13_t:2585_18	sikkhāpadavivaṇṇane, imesaṃ “sutvā oramissāmī”ti adhippāyaṃ vinā vivādāpannānaṃ upassutiṭṭhāne,	25851	
PA_tika-vin13_t:2585_19	dhammikānaṃ kammānaṃ chandaṃ datvā pacchā khīyanadhammāpajjane, saṅghe vinicchaye	25851	
PA_tika-vin13_t:2585_20	vattamāne chandaṃ adatvā pakkamane, samaggena saṅghena cīvaraṃ datvā pacchā khīyanadhammāpajjane,	25852	
PA_tika-vin13_t:2585_21	aññatra ajjhārāmā ajjhāvasathā vā ratanassa vā ratanasammatassa vā uggaṇhanauggahāpane pācittiyanti.	25852	
PA_tika-vin13_t:2586	Pācittiyaniddesavaṇṇanā niṭṭhitā.	258	
PA_tika-vin13_t:2587	13. Samaṇakappaniddesavaṇṇanā	258	
PA_tika-vin13_t:2588_0	125. Samaṇakappāti samaṇavohārā. Bhavanti, ahesunti vā bhūtā, vattamāne, bhūte vā	2588	
PA_tika-vin13_t:2588_1	tappaccayo. Viruḷhamūlādibhāvaṃ āpajjitvā vaḍḍhamānakānaṃ, vaḍḍhitvā mahantabhāvaṃ	2588	
PA_tika-vin13_t:2588_2	pattānañca rukkhalatādisaṅkhātānaṃ bhūtānaṃ gāmo, bhūtā eva vā gāmo samūho bhūtagāmo.	2588	
PA_tika-vin13_t:2588_3	Tassa samārambho chedanaphālanādi, tasmiṃ. Nimittatthe cetaṃ bhummaṃ, taṃhetu pācittiyaṃ	2588	
PA_tika-vin13_t:2588_4	hotīti attho. Katakappiyaṃ samaṇakappiyaṃ bhaveti sambandho. Tattha kataṃ kappiyaṃ	2588	
PA_tika-vin13_t:2588_5	yassāti bahubbīhi. Kenāti āha “nakhenā”tiādi.	2588	
PA_tika-vin13_t:2589_0	126. Idāni yassa samārambho, taṃ bhūtagāmaṃ vibhajitvā dassetuṃ “sa mūlā”tiādi āraddhaṃ.	2589	
PA_tika-vin13_t:2589_1	Soti bhūtagāmo. Bhavituṃ uppajjituṃ payojetīti kāritantā tappaccayo, pabhāvito uppāditoti	2589	
PA_tika-vin13_t:2589_2	attho. Atha vā pabhavanaṃ pabhavo, uppatti, sova pabhavo, pabhāvaṃ karotīti nāmadhātuto	2589	
PA_tika-vin13_t:2589_3	kattari tappaccayo, pabhāvito uppannoti attho. Mūlañca khandho ca bījañca aggañca	2589	
PA_tika-vin13_t:2589_4	phaḷu ca mūla…pe… phaḷūni. Phaḷu nāma pabbaṃ. Tāniyeva bījāni, tehi pabhāvito uppādito,	2589	
PA_tika-vin13_t:2589_5	atha vā tehi avadhibhūtehi, kāraṇabhūtehi vā pabhāvito uppannoti kamena vikappadvaye	2589	
PA_tika-vin13_t:2589_6	samāsadvayaṃ veditabbaṃ. Tattha mūlabījaṃ nāma haliddisiṅgiverādi.	2589	
PA_tika-vin13_t:2590_0	Khandhabījaṃ nāma assatthanigrodhādi. Bījabījaṃ nāma pubbaṇṇāparaṇṇādi. Aggabījaṃ	2590	
PA_tika-vin13_t:2590_1	nāma hiriverādi. Phaḷubījaṃ nāma ucchunaḷādi. Tattha mūlabījādīni pañca bījagāmo.	2590	
PA_tika-vin13_t:2590_2	Tannibbatto rukkhalatādi bhūtagāmo.	2590	
PA_tika-vin13_t:2591_0	Idāni tesu bījagāmasamārambhe dukkaṭaṃ dasseti aparaddhena. Bhūtagāmaviyojitaṃ bījaṃ	2591	
PA_tika-vin13_t:2591_1	ārambhe dukkaṭanti sambandho. Bhūtagāmato viyojitanti tappuriso. Bījanti bhūmiyaṃ	2591	
PA_tika-vin13_t:2591_2	ropitamaropitampi niggatavidatthimattapattavaṭṭipi mūlabījāni. “Ārambhe”ti kitakapaccayassa	2591	
PA_tika-vin13_t:2591_3	yoge avutte kammani chaṭṭhuppattiyaṃ vikappena ubhayattha dutiyā. Ārambheti samārambhe.	2591	
PA_tika-vin13_t:2591_4	Tasmā “imaṃ pupphaṃ phalaṃ vā jāna, imaṃ kappiyaṃ karohī”tiādinā kappiyavacanena	2591	
PA_tika-vin13_t:2591_5	bhūtagāmato viyojitaṃ bījajātaṃ bījagāmaparimocanatthaṃ puna kappiyaṃ kārāpetvā paribhuñjibhabbaṃ.	2591	
PA_tika-vin13_t:2591_6	“Anujānāmi, bhikkhave, pañcahi samaṇakappehi phalaṃ paribhuñjituṃ aggiparijitaṃ satthaparijitaṃ	2591	
PA_tika-vin13_t:2591_7	nakhaparijitaṃ abījaṃ nibbattabījaññeva pañcama”nti vuttesu pañcasu nakhaparijitādīni tīṇi dassitāni.	2591	
PA_tika-vin13_t:2592_0	127. Idāni avasiṭṭhāni dve dassetuṃ “nibbattabīja”ntiādikaṃ paṭhamaddhaṃ āha. Tattha	2592	
PA_tika-vin13_t:2592_1	nibbattabījanti nibbattaniyanti nibbattaṃ, nipubba vatu vattanetimasmā tappaccayo,	2592	
PA_tika-vin13_t:2592_2	nibbattaṃ bījaṃ yassa taṃ nibbattabījaṃ, bījaṃ nibbattetvā visuṃ katvā paribhuñjitabbaṃ	2592	
PA_tika-vin13_t:2592_3	ambapanasādi. Nobījaṃ nāma taruṇambaphalādi. Idāni bījagāmabhūtagāmesu kappiyakaraṇappakārādivisesaṃ	2592	
PA_tika-vin13_t:2592_4	dassento “kaṭāhā”tiādimāha. Tattha kaṭāhena baddhaṃ bījaṃ yesanti bāhirattho.	2592	
PA_tika-vin13_t:2593	128. Bhājane bhūmiyampi vā ekābaddhesu bījesu ekasmiñca kappiye kateti yojanā. Bījesūti bījagāmabhūtagāmesu. Bhūtagāmopi hi idha “bīja”nti ruḷhīvasena vuccati.	259	
PA_tika-vin13_t:2594_0	129. Nikkhitteti ṭhapite. Kappiyaṃ puna kareyyāti jātamūlapaṇṇabhāvato bhūtagāmattā	2594	
PA_tika-vin13_t:2594_1	bhūtagāmato parimocitaṃ bījagāmaparimocanatthaṃ puna kappiyaṃ kāreyyāti attho. Tenāha	2594	
PA_tika-vin13_t:2594_2	“bhūtagāmo hi so tadā”ti. Hi-saddo hetumhi. Tadāti mūle ca paṇṇe ca jātakāle sace	2594	
PA_tika-vin13_t:2594_3	mūlamattaṃ sañjāyati, uparibhāge sace aṅkuro jāyati, heṭṭhābhāge chindituṃ vaṭṭati.	2594	
PA_tika-vin13_t:2594_4	Mūlamattesu vā pana paṇṇamattesu vā niggatesu sacepi ratanappamāṇāpi sākhā nikkhamanti,	2594	
PA_tika-vin13_t:2594_5	bījagāmasaṅgahitā honti.	2594	
PA_tika-vin13_t:2595_0	130. Udakasambhavo sevālo ca cetiyādīsu sevālo ca bhūtagāmovāti sambandho. Ādi-saddena	2595	
PA_tika-vin13_t:2595_1	pākārādiggahaṇaṃ. Yadi dve tīṇi paṇṇāni na jāyanti, aggabījasaṅgahaṃ gacchati. Sukkho	2595	
PA_tika-vin13_t:2595_2	pana sammajjitabbo. Mūlapaṇṇe viniggate bījopi bhūtagāmovāti sambandho. Paṇṇeti iminā	2595	
PA_tika-vin13_t:2595_3	aṅkuramattaṃ paṭikkhipati.	2595	
PA_tika-vin13_t:2596_0	131. Ghaṭādipiṭṭhe sevālo ca ahichattakamakuḷañca dukkaṭasseva vatthūnīti sambandho.	2596	
PA_tika-vin13_t:2596_1	Piṭṭheti iminā anto abbohārikoti dasseti. Phullanti phullitaṃ ahichattakaṃ. Abyavahārikanti	2596	
PA_tika-vin13_t:2596_2	āpattivohārayoggaṃ na hotīti attho.	2596	
PA_tika-vin13_t:2597_0	132. Allarukkhe lākhāniyyāsachattāni vikopiya gaṇhato tattha akkharaṃ chindato vāpi	2597	
PA_tika-vin13_t:2597_1	pācittīti sambandho. Tatthāti allarukkhe. “Vikopaya”nti potthakesu pāṭho dissati,	2597	
PA_tika-vin13_t:2597_2	so apāṭho paṭhamantatāya kāraṇābhāvato. “Vikopiyā”ti pana pāṭho gahetabbo. Vikopiyāti	2597	
PA_tika-vin13_t:2597_3	iminā avikopetvā gahaṇe anāpattīti dīpeti.	2597	
PA_tika-vin13_t:2598_0	133. Dārumakkaṭakādināti āṇiṃ koṭṭetvā dāruyantaṃ katvā tattha kaṇṭakaṃ olambenti,	2598	
PA_tika-vin13_t:2598_1	etaṃ dārumakkaṭakaṃ nāma. Ādi-saddena kaṇṭakabandhanādīnaṃ gahaṇaṃ. Tiṇādiṃ chindituṃ,	2598	
PA_tika-vin13_t:2598_2	gaṇṭhikaṃ kātuñca na kappatīti yojanā. Chinditunti chindanaṃ.	2598	
PA_tika-vin13_t:2599_0	134. Bhūtagāmaṃ vāti bhūtagāmaṃ vā. Bījaṃ vāti bījagāmaṃ vā. “Chinda vā”tiādinā sabbattha	2599	
PA_tika-vin13_t:2599_1	vā-saddo yojetabbo. Paca vāti pacanaṃ karohīti vā. “Paṭa” iti vā pāṭho, tassa uppādehīti	2599	
PA_tika-vin13_t:2599_2	attho. “Imaṃ rukkhaṃ chindāhī”tiādinā pana avatvā “rukkhaṃ chindā”tiādinā aniyametvā vattuṃ vaṭṭati.	2599	
PA_tika-vin13_t:2600	135. Imanti etaṃ rukkhādiṃ. Imaṃ sodhehīti ettha iti-saddaṃ katvā attho vattabboti.	260	
PA_tika-vin13_t:2601	Samaṇakappaniddesavaṇṇanā niṭṭhitā.	260	
PA_tika-vin13_t:2602	14. Bhūminiddesavaṇṇanā	260	
PA_tika-vin13_t:2603_0	136. Yāsu vutthaṃ pakkañca kappati, tā kappiyā bhūmiyo sammuti ca sammutikuṭi ca…pe…	2603	
PA_tika-vin13_t:2603_1	gahapati ca gahapatikuṭi cāti imā catasso hontīti yojetvā attho veditabbo. Tattha	2603	
PA_tika-vin13_t:2603_2	bhesajjakkhandhake vuttāya uttidutiyakammavācāya, apalokanakammavasena vā sāvetvā	2603	
PA_tika-vin13_t:2603_3	sammā uttisampannaṃ karīyatīti sammuti, thambhānaṃ bhittipādānaṃ vā uggamanaṃ uddhaṃ	2603	
PA_tika-vin13_t:2603_4	katvā ṭhapanaṃ, “kappiyakuṭiṃ karomā”ti vācāya sāvanañca antaṃ yassā sā ussāvanantā.	2603	
PA_tika-vin13_t:2603_5	Tathā ca vuttaṃ “thambhappatiṭṭhānañca vacanapariyosānañca samakālaṃ vaṭṭatī”ti.	2603	
PA_tika-vin13_t:2603_6	Nisādanaṃ pavisanaṃ sannivesanaṃ nisādo, gunnaṃ viya nisādo etissāti gonisādi. Bhikkhuṃ	2603	
PA_tika-vin13_t:2603_7	ṭhapetvā sesasahadhammikā sabbe ca devamanussā idha gahapatīti sāmaññena adhippetā.	2603	
PA_tika-vin13_t:2603_8	Ettha pana gahapatisambandhinī kuṭi dīghena gahapatī.	2603	
PA_tika-vin13_t:2604_0	“Yaṃ pana akappiyabhūmiyaṃ sahaseyyappahonake gehe vuttha”nti aṭṭhakathāvacanato	2604	
PA_tika-vin13_t:2604_1	yaṃ saṅgho ākaṅkhati vihāraṃ vā aḍḍhayogaṃ vā pāsādaṃ vā hammiyaṃ vā guhaṃ vā leṇādiṃ	2604	
PA_tika-vin13_t:2604_2	vā, tesampi sāmaññavacanaṃ viññāyatīti taṃtaṃlakkhaṇappattā sahaseyyappahonakā leṇādayo	2604	
PA_tika-vin13_t:2604_3	catūsveva kuṭīsu antogadhāti veditabbaṃ. Imāsu catūsu sahaseyyappahonake padese yaṃ	2604	
PA_tika-vin13_t:2604_4	saṅghikaṃ puggalikaṃ vā bhikkhusantakaṃ ekarattampi antovutthaṃ anupasampannena pakkañca	2604	
PA_tika-vin13_t:2604_5	yāvakālikaṃ yāmakālikañca antovutthaantopakkasaṅkhaṃ na gacchati, ko pana vādo itaradvaye.	2604	
PA_tika-vin13_t:2604_6	Taṃ pana akappiyabhūmiyampi vutthaṃ pakkañca vaṭṭati. Tena vuttaṃ “yāsu vutthaṃ pakkañca kappatī”ti.	2604	
PA_tika-vin13_t:2605_0	137. Vāsatthāya kate saṅghike vā ekasantake vā sahaseyyappahonake gehe kappiyākuṭi	2605	
PA_tika-vin13_t:2605_1	laddhabbāti sambandho. Tattha vāsatthāyāti iminā avāsatthāya kataṃ nivatteti. Ekasantaketi	2605	
PA_tika-vin13_t:2605_2	ekassa bhikkhuno santake. Kappiyākuṭīti bhāvappadhānoyaṃ niddeso, na hi gehe gehaṃ	2605	
PA_tika-vin13_t:2605_3	laddhuṃ yujjatīti kappiyakuṭitāti attho. Dīgho pana gāthāvasena, kappiyā kuṭitāti	2605	
PA_tika-vin13_t:2605_4	vā visesanavasena daṭṭhabbaṃ. Sahaseyyappahonaketi ettha sahaseyyappahonakaṃ vāsāgāralakkhaṇe	2605	
PA_tika-vin13_t:2605_5	vuttalakkhaṇaṃ senāsanaṃ.	2605	
PA_tika-vin13_t:2606_0	138. Idāni tā kuṭiyo kamena dassetvā tattha paṭipajjitabbavidhiṃ, tāsaṃ sabbathāpagamañca	2606	
PA_tika-vin13_t:2606_1	dassetuṃ “gehe”tiādimāha. Tattha “kappiyakuṭiṃ karoma, kappiyakuṭiṃ karomā”ti evamīrayanti	2606	
PA_tika-vin13_t:2606_2	sambandho. Iṭṭhakā ca thambhā ca “iṭṭhakāthambhā”ti vattabbe rasso. Iṭṭhakathambhā	2606	
PA_tika-vin13_t:2606_3	ādi yassa bhittipāsādassāti bahubbīhi. Pacchā paṭhamasaddena kammadhārayo. “Ṭhapeyya	2606	
PA_tika-vin13_t:2606_4	ce, sā ussāvanantikā”ti evaṃ ce-sā-sadde yojetvā attho veditabbo.	2606	
PA_tika-vin13_t:2607	139. Sakalo aparikkhitto ārāmopi vāti sambandho. Senāsanaṃ parikkhittaṃ vā hotu, aparikkhittaṃ vā, na taṃ pamāṇaṃ.	260	
PA_tika-vin13_t:2608	140. Aññehi kappiyakuṭiyā atthāya dinno vā tesaṃ santako vāti yojanā.	260	
PA_tika-vin13_t:2609_0	141. Avirodhabhāvena kappanīyā kappā, kappa sāmatthiyamiccetasmā itthiyaṃ āpaccaye	2609	
PA_tika-vin13_t:2609_1	rūpaṃ, na kappā akappā, akappā ca sā kuṭi ceti akappakuṭi, tāya. Sappiādīti iminā	2609	
PA_tika-vin13_t:2609_2	sattāhakālikaṃ yāvajīvikañca gahitaṃ.	2609	
PA_tika-vin13_t:2610_0	142. Tehevāti akappakuṭiyaṃ vutthasappiādīhi eva saddhiṃ sattāhakālikasaṃsaṭṭhatāya	2610	
PA_tika-vin13_t:2610_1	“sattāhaṃ kappate”ti vuttaṃ. Sāmiseti āmisasaṅkhātena purimadvayena sahite. Sāmapākatāti	2610	
PA_tika-vin13_t:2610_2	sāmaṃ attanā pāko etassāti sāmapākaṃ, sattāhakālikena saha pakkaṃ sāmisaṃ yāvajīvikaṃ,	2610	
PA_tika-vin13_t:2610_3	tassa bhāvo sāmapākatā. Sayaṃ pakkaṃ taṃ attanā saṃsaṭṭhatāya tampi āmisaṃ sāmapākagatikaṃ	2610	
PA_tika-vin13_t:2610_4	karotīti tassa sāmapākatā hotīti adhippāyo.	2610	
PA_tika-vin13_t:2611	143. Adhiṭṭhitāti patiṭṭhitā. Eva-saddo tiṭṭhatisaddassa ante daṭṭhabbo.	261	
PA_tika-vin13_t:2612_0	144. Sabbesūti thambhādīsu sakalesu. Jahitaṃ vatthu kuṭibhūmi yassā jahitavatthukā.	2612	
PA_tika-vin13_t:2612_1	Parikkhitte jahitavatthukāti sambandho. Sesāti itarā dve kuṭiyo. Chadanavibbhamāti	2612	
PA_tika-vin13_t:2612_2	chadanassa vināsā. Etthāpi “jahitavatthukā”ti ānetabbanti.	2612	
PA_tika-vin13_t:2613	Bhūminiddesavaṇṇanā niṭṭhitā.	261	
PA_tika-vin13_t:2614	15. Upajjhācariyavattaniddesavaṇṇanā	261	
PA_tika-vin13_t:2615_0	145. “Idaṃ tayā dukkataṃ, dubbhāsita”ntiādīni vatvā codanato, attano vajjaṃ assarantassa	2615	
PA_tika-vin13_t:2615_1	satuppādavasena sāraṇato, sammā paṭipattiyaṃ sāraṇato pavattāpanato vā vajjāvajjaṃ	2615	
PA_tika-vin13_t:2615_2	upanijjhāyati bhusaṃ cintetīti upajjhā. Upajjhā eva upajjhāyo. “Evaṃ tayā buddhavacanaṃ	2615	
PA_tika-vin13_t:2615_3	sajjhāyitabbaṃ, evaṃ atikkamitabbaṃ, evaṃ paṭikkamitabba”ntiādinā ācārasikkhāpane	2615	
PA_tika-vin13_t:2615_4	ācarati pavattatīti ācariyo. So ca nissayapabbajjāupasampadādhammācariyavasena catubbidho.	2615	
PA_tika-vin13_t:2615_5	Upajjhā ca ācariyo ca upajjhācariyā, te. Nissāya vasamānoti iminā nissayapabbajjāupasampadādhammantevāsikesu	2615	
PA_tika-vin13_t:2615_6	yo nissāya vasati, taṃ dasseti. Catūsu hi tesu nissayantevāsikena yāva ācariyaṃ nissāya	2615	
PA_tika-vin13_t:2615_7	vasati, tāvasabbaṃ ācariyavattaṃ kātabbaṃ, netarehi. Itarehi, nissayamuttakehipi	2615	
PA_tika-vin13_t:2615_8	yāva cīvararajanaṃ, tāva ca arativinodanādikañca vattaṃ kātabbaṃ. Anāpucchitvā pattacīvaradānādimhi	2615	
PA_tika-vin13_t:2615_9	pana etesaṃ anāpatti. Saddhivihārikassa pana upajjhāyānaṃ yāva cīvararajanaṃ, tāva	2615	
PA_tika-vin13_t:2615_10	ca arativinodanādikañca akarontassa nissayamuttakassāpi amuttakassāpi āpattiyeva.	26151	
PA_tika-vin13_t:2615_11	Ekaccassa pattadānādito paṭṭhāya amuttanissayasseva āpatti. Tesu majjhe dve ācariyassa	26151	
PA_tika-vin13_t:2615_12	yāvajīvaṃ bhārā. Itare pana yāva samīpe vasanti, tāvadeva, tasmā ācariyenāpi tesu	26151	
PA_tika-vin13_t:2615_13	sammā vattitabbaṃ, upajjhāyena saddhivihārikesu vattabbameva natthi. Supesaloti piyaṃ	26151	
PA_tika-vin13_t:2615_14	sīlamassāti pesalo, vuddhi, ya-lopena ī-kārassa attakaraṇena, suṭṭhu pesalo supesalo,	26151	
PA_tika-vin13_t:2615_15	sikkhākāmoti attho. “Dantakaṭṭha”ntiādi “dade”timassa kammaṃ. Dadeti sammā ādarena	26151	
PA_tika-vin13_t:2615_16	yathādhippāyaṃ dadeyyāti attho. Kāleti tadanurūpe kāle.	26151	
PA_tika-vin13_t:2616_0	146. Patte ca…pe… cīvare ca vattaṃ careti sambandho. Careti kareyya. Tattha nīcaṃ	2616	
PA_tika-vin13_t:2616_1	katvā sādhukaṃ aparighaṃsantena dhovanaṃ, muhuttaṃ uṇhe otāpanaṃ, ṭhapanaṭṭhānaṃ	2616	
PA_tika-vin13_t:2616_2	upaparikkhitvā cammādinā kenaci antarahitāya nikkhipanaṃ patte vattaṃ. Gāmaṃ pavisantānaṃ	2616	
PA_tika-vin13_t:2616_3	nivāsanakāyabandhanasaṅghāṭidānaṃ, dhovitvā sodakapattassa dānaṃ gāmappavese vattaṃ.	2616	
PA_tika-vin13_t:2616_4	Yadi ākaṅkhanti, parimaṇḍalaṃ nivāsetvā ca pārupitvā ca nātidūranaccāsanne gamanaṃ,	2616	
PA_tika-vin13_t:2616_5	pattapariyāpannaggahaṇañca gamane vattaṃ. Nivattente pana paṭhamataraṃ āgantvā āsanapaññāpanaṃ,	2616	
PA_tika-vin13_t:2616_6	pādodakādiupanikkhipanaṃ, pattacīvarappaṭiggahaṇaṃ āgame āgamane vattaṃ. Bhaṇantānaṃ	2616	
PA_tika-vin13_t:2616_7	antarā kathāanopātanaṃ sabbattha vattaṃ. Āsanapaññāpanaṃ, uṭṭhitesu āsanauddharaṇaṃ,	2616	
PA_tika-vin13_t:2616_8	pādapīṭhakathalānaṃ upanikkhipanaṃ, paṭisāmanañca āsane pādapīṭhe pādakathale ca	2616	
PA_tika-vin13_t:2616_9	vattaṃ. Dhotapādaṭṭhapanakaṃ pādapīṭhaṃ. Aññaṃ kathalaṃ. Upāhanā ca cīvarañcāti dvando,	2616	
PA_tika-vin13_t:2616_10	tasmiṃ. Sukkhaallacoḷehi puñchanaṃ upāhanāya vattaṃ. Sinnacīvarassa muhuttaṃ otāpanaṃ,	26161	
PA_tika-vin13_t:2616_11	caturaṅgulaṃ kaṇṇaṃ ussāretvā cīvarasaṃharaṇañca cīvare vattaṃ.	26161	
PA_tika-vin13_t:2617_0	147. Paribhojanīya…pe… passāvaṭṭhānisu ca vihārasodhane ca puna paññāpane ca vattaṃ	2617	
PA_tika-vin13_t:2617_1	tathāti sambandho. Vaccañca passāvo ca vaccapassāvā. Tiṭṭhati etthāti ṭhānī, kuṭi.	2617	
PA_tika-vin13_t:2617_2	Vaccapassāvānaṃ ṭhānīti tappuriso. Atha vā tiṭṭhati etthāti ṭhānaṃ, soyeva samāso,	2617	
PA_tika-vin13_t:2617_3	vaccapassāvassa ca patanaṭṭhānaṃ, taṃ assa atthīti iṭṭhagehādi. Paribhojanīyañca	2617	
PA_tika-vin13_t:2617_4	pānīyañca vaccapassāvaṭṭhānī ca pari…pe… ṭṭhānī. Tāsu tesu vā. Pādodakauṇhasītanahānodakappaṭiyādāpanaṃ	2617	
PA_tika-vin13_t:2617_5	paribhojanīye vattaṃ. Pātabbapānīyena pucchanaṃ upaṭṭhāpanañca pānīye vattaṃ. Sammajjanapānīyaupaṭṭhāpanaṃ	2617	
PA_tika-vin13_t:2617_6	vaccapassāvaṭṭhānīsu vattaṃ. Paṭhamaṃ pattacīvarādīni harāpetvā ekamante nikkhipanādi,	2617	
PA_tika-vin13_t:2617_7	ullokato paṭṭhāya makkaṭasantānaṃ ohāretvā sammajjanañca vihārasodhane vattaṃ. Otāpetvā	2617	
PA_tika-vin13_t:2617_8	sodhetvā papphoṭetvā atiharitvā yathāṭhāne bhūmattharaṇādipaññāpanaṃ puna paññāpane	2617	
PA_tika-vin13_t:2617_9	vattaṃ. Tathāti iminā “care”ti idaṃ atidisati.	2617	
PA_tika-vin13_t:2618_0	148. Vihāraṃ sodhento bhikkhu paṭivāte vā saṅgaṇe vā pānīyasāmantā vā sayanāsanaṃ	2618	
PA_tika-vin13_t:2618_1	na papphoṭeyyāti sambandho. Pānīya-saddena paribhojanīyañca saṅgahitaṃ. Paṭivāteti	2618	
PA_tika-vin13_t:2618_2	uparivāte. Saṅgaṇeti bahūnaṃ samosaraṇe vivaṭappadese. Sayanāsanaṃ nāma bhūmattharaṇamañcādi.	2618	
PA_tika-vin13_t:2619_0	149. Nhāne vattaṃ care, nhātassa kātabbe careti sambandhassa purisādhīnatāya sambandho	2619	
PA_tika-vin13_t:2619_1	veditabbo. Cīvarappaṭiggahaṇagattaparikammakaraṇaṃ nahāne vattaṃ. Kātabbe careti	2619	
PA_tika-vin13_t:2619_2	gattato udakasammajjananivāsanadānādikicce pavatteyyāti attho. “Vanappagumbe”tiādīsu	2619	
PA_tika-vin13_t:2619_3	viya sissa e-kārādesaṃ rūpaṃ, tasmā kātabbaṃ vattaṃ careyyāti yojetvā veditabbaṃ.	2619	
PA_tika-vin13_t:2619_4	Budhā pana “nhāne nhātassa kātabbe vattaṃ care”ti yojetvā atthaṃ vadanti. Evaṃ sati	2619	
PA_tika-vin13_t:2619_5	kātabba-saddassa kammasādhanattā vattameva kātabbaṃ nāmāti “vatte vattaṃ care”ti	2619	
PA_tika-vin13_t:2619_6	vuttaṃ viya hotīti virujjhati. “Nahātena nahātassā”ti vā pāṭho, udake gattaparikammena	2619	
PA_tika-vin13_t:2619_7	theraṃ paṭhamaṃ nahāpetvā sayampi nahātenāti attho. Pāḷiyampi “nahātena paṭhamataraṃ	2619	
PA_tika-vin13_t:2619_8	uttaritvā”ti atthi. Atha raṅgapāke dhovane sibbane ca vattaṃ careti sambandho, rajanapāke	2619	
PA_tika-vin13_t:2619_9	cīvaradhovane cīvarasibbane cāti attho. Rajanto cīvare theve ṭhite na vajeti sambandho.	2619	
PA_tika-vin13_t:2619_10	Rajantoti cīvaraṃ rajanto. Theveti rajanabindumhi.	26191	
PA_tika-vin13_t:2620_0	150. Ekaccassāti ācariyupajjhāyānaṃ verino puggalassa pattaṃ vā cīvarāni vā kiñcanaṃ	2620	
PA_tika-vin13_t:2620_1	parikkhāraṃ vā na dadeyya na gaṇheyya vāti sambandho. Tattha na dadeyya na gaṇheyyāti	2620	
PA_tika-vin13_t:2620_2	paṭisāmanatthāyapi na dadeyya, na gaṇheyya vāti attho. “Ākiñcana”ntiādīsu viya kiñcana-saddo	2620	
PA_tika-vin13_t:2620_3	daṭṭhabbo, tassa kiñcīti attho. Kiñcinanti vā pāṭho, kiñci naṃ parikkhāranti yojanā.	2620	
PA_tika-vin13_t:2620_4	Padasiddhivasenettha nanti ta-saddappayogo kato.	2620	
PA_tika-vin13_t:2621_0	151-2. Pacchato kātunti pacchāsamaṇaṃ kātuṃ. Tassāti ekaccassa. Pacchatoti pacchāsamaṇo	2621	
PA_tika-vin13_t:2621_1	hutvā. Ninnetunti ekaccassa nīharituṃ. Sabbattha anāpucchā na vaṭṭatīti yojetabbaṃ.	2621	
PA_tika-vin13_t:2621_2	Kiccayaṃ vāti veyyāvaccādi yaṃ kiñci kiccaṃ vā. Kiccameva kiccayaṃ, kassa yo “seniyo”tiādīsu	2621	
PA_tika-vin13_t:2621_3	viya. Parikammaṃ vāti piṭṭhiparikammādiparikammaṃ. Attano kārāpetuṃ vāti ekaccena	2621	
PA_tika-vin13_t:2621_4	attano kārāpetuṃ vā. Kātuṃ vāti tassa attanā kātuṃ vā.	2621	
PA_tika-vin13_t:2622_0	153. Sīmato niggatā bahibhūtā nissīmā, taṃ. Ācariyupajjhāyesu avatvā dūraṃ bhikkhācāraṃ	2622	
PA_tika-vin13_t:2622_1	gatesupi apassantena gāmo pavisitabbo. Diṭṭhaṭṭhānato paṭṭhāya pana āpucchituṃyeva	2622	
PA_tika-vin13_t:2622_2	vaṭṭati. Attano kiccayaṃ vāpīti attano sīmāyapi pattapacanacīvararajanādikaṃ sakaṃ	2622	
PA_tika-vin13_t:2622_3	karaṇīyaṃ vāpi kātuṃ.	2622	
PA_tika-vin13_t:2623_0	154. Aratinti sāsane anabhiratiṃ. Saṅghāyattesu kammesūti parivāsāditajjanīyādīsu	2623	
PA_tika-vin13_t:2623_1	saṅghappaṭibaddhesu kammesu. Ussukkaṃ vāpīti ācariyupajjhāyesu garudhammaṃ ajjhāpannesu,	2623	
PA_tika-vin13_t:2623_2	kammārahesu ca “kinti nu kho saṅgho parivāsaṃ dadeyyā”tiādinā ussāhaṃ vāpi.	2623	
PA_tika-vin13_t:2624_0	155. Gilānesu upaṭṭheyyāti “pañcahi, bhikkhave, aṅgehi samannāgato gilānupaṭṭhāko	2624	
PA_tika-vin13_t:2624_1	alaṃ gilānaṃ upaṭṭhātuṃ, paṭibalo hoti bhesajjaṃ saṃvidhātuṃ, sappāyāsappāyaṃ jānāti,	2624	
PA_tika-vin13_t:2624_2	asappāyaṃ apanāmeti, sappāyaṃ upanāmeti, mettacitto gilānaṃ upaṭṭhāti no āmisantaro,	2624	
PA_tika-vin13_t:2624_3	ajegucchī hoti uccāraṃ vā passāvaṃ vā kheḷaṃ vā vantaṃ vā nīhātuṃ, paṭibalo hoti	2624	
PA_tika-vin13_t:2624_4	gilānaṃ kālena kālaṃ dhammiyā kathāya sandassetuṃ samādapetuṃ samuttejetuṃ sampahaṃsetu”nti	2624	
PA_tika-vin13_t:2624_5	evaṃ vuttapañcaṅgasamannāgatena hutvā gilānesu upaṭṭhaheyyāti attho. Iminā sabbehipi	2624	
PA_tika-vin13_t:2624_6	ācaritabbaṃ gilānavattaṃ upadisati. Vuṭṭhānanti gelaññā vuṭṭhitaṃ. Āgameti āgameyya,	2624	
PA_tika-vin13_t:2624_7	olokeyyāti attho. Upajjhācariyehi ca saddhivihārikaantevāsikesu yadi te gilānā honti,	2624	
PA_tika-vin13_t:2624_8	ādito paṭṭhāya cīvare rajanapariyosānañca arativinodanādikañca vattaṃ, agilānesu	2624	
PA_tika-vin13_t:2624_9	pana uddesaparipucchā ovādānusāsaniyā anuggahopattacīvarādidānañcāti sabbaṃ kātabbaṃ.	2624	
PA_tika-vin13_t:2624_10	Teneva heṭṭhā vuttaṃ “tasmā ācariyenāpi tesu sammā vattitabbaṃ, upajjhāyena saddhivihārikesu	26241	
PA_tika-vin13_t:2624_11	vattabbameva natthī”ti.	26241	
PA_tika-vin13_t:2625	Upajjhācariyavattaniddesavaṇṇanā niṭṭhitā.	262	
PA_tika-vin13_t:2626	16. Vaccapassāvaṭṭhānikaniddesavaṇṇanā	262	
PA_tika-vin13_t:2627_0	156. Vaccapassāvaṭṭhānikanti ṭhānamhi ṭhāne vā bhavaṃ vaccapassāvaṭṭhānikaṃ. Yathāvuḍḍhaṃ	2627	
PA_tika-vin13_t:2627_1	vaccaṃ na kareyyāti sambandho. Ye ye vuḍḍhā yathāvuḍḍhaṃ, āgatappaṭipāṭiṃ hitvā vuḍḍhappaṭipāṭiyāti	2627	
PA_tika-vin13_t:2627_2	attho. Vaccanti upalakkhaṇamattaṃ, passāvañca nahānañca na kareyyāti adhippāyo. Tadeva	2627	
PA_tika-vin13_t:2627_3	samattheti “yātānupubbiyā”tiādinā. Yātānupubbiyāti yātānaṃ gatānaṃ anupubbi anukkamo	2627	
PA_tika-vin13_t:2627_4	yātānupubbi, tāya. Vacca…pe… titthañcāti etaṃ tayaṃ labbhatīti attho, bhikkhunāti viññāyati.	2627	
PA_tika-vin13_t:2628	157. Ubbhajitvā ca sahasā ca no paviseyyāti sambandho. Ubbhajitvāti cīvaraṃ dūratova ukkhipitvā. Sahasāti sīghaṃ. Ukkāsitvā paviseyyāti yojanā.	262	
PA_tika-vin13_t:2629	158. Vaccapassāvadoṇīnaṃ bahīti sambandho. Ubhayanti vaccampi passāvampi.	262	
PA_tika-vin13_t:2630_0	159. Kūpeti vaccāvāṭe. Kaṭṭhanti avalekhanakaṭṭhaṃ. Pharusenāti kharena avalekhanakaṭṭhena.	2630	
PA_tika-vin13_t:2630_1	Uhatañcāpīti attanā vā parena vā uhatañcāpi vaccamakkhitañcāpīti attho. Dhovayeti	2630	
PA_tika-vin13_t:2630_2	sati udake, udake asati kaṭṭhenapi sodheyya.	2630	
PA_tika-vin13_t:2631_0	160. Na nikkhameti na nikkhameyya. Capu capūti anukaraṇaṃ, vicchāyaṃ dvitte capu	2631	
PA_tika-vin13_t:2631_1	capu katvāti kiriyāvisesanaṃ. Nācameyyāti na dhoveyya. Sati pana udake ācamitabbaṃ,	2631	
PA_tika-vin13_t:2631_2	asati yena kenaci puñchitvā gantabbaṃ, sabbasādhāraṇaṭṭhāne ca ācamanakumbhiyā udakaṃ	2631	
PA_tika-vin13_t:2631_3	na sesetabbaṃ. Uklāpanti kacavaraṃ. Visodhayeti vihārasodhane viya vaccapassāvakuṭiyo,	2631	
PA_tika-vin13_t:2631_4	pariveṇakoṭṭhake ca sammajjeyya. Sabbattheva ca pana vattabhede dukkaṭaṃ.	2631	
PA_tika-vin13_t:2632	Vaccapassāvaṭṭhānikaniddesavaṇṇanā niṭṭhitā.	263	
PA_tika-vin13_t:2633	17. Āpucchakaraṇaniddesavaṇṇanā	263	
PA_tika-vin13_t:2634_0	161. Āpucchakaraṇanti āpucchāya karaṇaṃ. Anajjhiṭṭhovāti anāṇattova, ayācito eva	2634	
PA_tika-vin13_t:2634_1	vā. Na ca vissajeti pucchitapañhaṃ na vissajjeyya ca, āpucchitvā vā yācito vā yathāvuttametaṃ	2634	
PA_tika-vin13_t:2634_2	kātuṃ labhatīti adhippāyo.	2634	
PA_tika-vin13_t:2635_0	162. Āpucchitvā kathentassāti attano vuḍḍhaṃ āpucchitvā dhammādikaṃ bhāsantassa.	2635	
PA_tika-vin13_t:2635_1	Puna vuḍḍhatarāgameti puna aññassa vuḍḍhatarassa āgamane satīti attho. Punaāpucchanaṃ	2635	
PA_tika-vin13_t:2635_2	natthīti bhāsitabbaṃ ṭhapetvā puna āpucchanakiccaṃ natthīti attho. Saṅghatthere asati	2635	
PA_tika-vin13_t:2635_3	āraddhampi aṭṭhapetvā kathentassāpi eseva nayo. Bhattagge anumodato ca āpucchanaṃ	2635	
PA_tika-vin13_t:2635_4	natthīti sambandho. Anumodatoti dāyakehi yācitassa taṃtaṃpuññānumodanavasena dhammakathaṃ	2635	
PA_tika-vin13_t:2635_5	karoto ca. Anumodanañca therādheyyaṃ. “Anujānāmi, bhikkhave therena bhikkhunā bhattagge	2635	
PA_tika-vin13_t:2635_6	anumoditu”nti hi vuttaṃ. “Sace manussā attano abhirucikena ekena anumodanaṃ kārenti,	2635	
PA_tika-vin13_t:2635_7	neva tassa anumodato āpatti, na mahātherassa bhāro hoti. Upanisinnakathāyameva hi	2635	
PA_tika-vin13_t:2635_8	manussesu kathāpentesu mahāthero āpucchitabbo”ti aṭṭhakathāyaṃ vuttaṃ.	2635	
PA_tika-vin13_t:2636_0	163. Vuḍḍhena ekavihārake vasanto cāti sambandho. Vuḍḍhenāti vuḍḍhena saddhiṃ. Ekavihāraketi	2636	
PA_tika-vin13_t:2636_1	savanūpacāre khuddakavihāre, na mahāvihāre. Kucchitatthe hi kappaccayo. Na sajjhāyeyyāti	2636	
PA_tika-vin13_t:2636_2	sajjhāyanaṃ na kareyya.	2636	
PA_tika-vin13_t:2637_0	164. “Dhammaṃ na bhāsaye”tiādīsu anāpucchāti sambandhitabbaṃ. Na ca vijjhapeti na	2637	
PA_tika-vin13_t:2637_1	ca nibbāyeyya. Vātapānañca ālokasandhiphalakaṃ kavāṭañca dvāraphalakaṃ vātapānakavāṭaṃ	2637	
PA_tika-vin13_t:2637_2	vā na vivareyya na thakeyya cāti na-kāro sabbattha yojetabbo.	2637	
PA_tika-vin13_t:2638_0	165. Ekacaṅkame vuḍḍhena caṅkamantopi yena vuḍḍho, tena parivattayeti yojanā. Yena	2638	
PA_tika-vin13_t:2638_1	tenāti bhummatthe karaṇavacanaṃ, yattha vuḍḍho, tatthāti attho, vuḍḍhaṃ ohāya aññato	2638	
PA_tika-vin13_t:2638_2	na gantabbanti adhippāyo. Soti navako. Enanti vuḍḍhaṃ. Sabbattha dukkaṭaṃ. Ayañhi	2638	
PA_tika-vin13_t:2638_3	khandhakadhammatā yattha na-kārena paṭisedho, tattha dukkaṭanti.	2638	
PA_tika-vin13_t:2639	Āpucchakaraṇaniddesavaṇṇanā niṭṭhitā.	263	
PA_tika-vin13_t:2640	18. Nagganiddesavaṇṇanā	264	
PA_tika-vin13_t:2641	166. “Vaje”tiādīsu na-saddo sambandhitabbo. Tattha pana yathānurūpabhojanādikaṃ kammavacanaṃ ajjhāharitvā “bhojanaṃ na bhuñje”tiādinā attho veditabbo.	264	
PA_tika-vin13_t:2642_0	167. Na kareti hatthakammādikaṃ parikammaṃ sayampi na kareyyāti attho. Paṭicchādīsūti	2642	
PA_tika-vin13_t:2642_1	niddhāraṇe bhummaṃ, jantāgharudakavatthappaṭicchādīnaṃ majjheti attho. Parikamme	2642	
PA_tika-vin13_t:2642_2	duve kappiyāti sambandho. Parikammeti jantāghare udakepi upajjhāyādīnaṃ kattabbaparikammavisaye,	2642	
PA_tika-vin13_t:2642_3	na abhivādanādīsu. Duveti jantāgharaudakappaṭicchādayo. Chādenti etāyāti chādi, vatthassa	2642	
PA_tika-vin13_t:2642_4	chādi vatthacchādi. Sabbatthāti sabbakammesūti.	2642	
PA_tika-vin13_t:2643	Nagganiddesavaṇṇanā niṭṭhitā.	264	
PA_tika-vin13_t:2644	19. Nhānakappaniddesavaṇṇanā	264	
PA_tika-vin13_t:2645	168. Kappanaṃ kappiyatā kappo, nhāne kappo nhānakappo. Navako therānaṃ purato upari vā na ca nhāyeyyāti sambandho. Na cāti nayeva. Puratoti abhimukhe. Uparīti nadiyā upari.	264	
PA_tika-vin13_t:2646_0	169-171. Kuṭṭatthambhataruṭṭāne kāyaṃ na ghaṃsayeti sambandho. Tattha kuṭṭaṃ nāma	2646	
PA_tika-vin13_t:2646_1	iṭṭhakadārusilābhitti. Thambho nāma nahānatitthe nikhanitvā ṭhapito. Tarūti rukkho.	2646	
PA_tika-vin13_t:2646_2	Aṭṭānaṃ nāma tacchetvā aṭṭhapadākārena rājiyo chinditvā nahānatitthe nikhātaphalakaṃ.	2646	
PA_tika-vin13_t:2646_3	Gandhabbahatthena vā…pe… mallakena vā kāyaṃ sarīrena vā aññamaññaṃ na ghaṃsayeti	2646	
PA_tika-vin13_t:2646_4	sambandho. Gandhabbahatthenāti dārumayahatthena. Kuruvindakasuttiyāti kuruvindakapāsāṇacuṇṇāni	2646	
PA_tika-vin13_t:2646_5	lākhāya bandhitvā kataguḷikāvaliyā suttena āvuṇitasuttiyā. Mallakenāti makaradantake	2646	
PA_tika-vin13_t:2646_6	chinditvā padumakaṇṇikasaṇṭhānena katamallakena. Sarīrenāti attano kāyena. Aññamaññassa	2646	
PA_tika-vin13_t:2646_7	aññamaññaṃ kiriyākaraṇasaṅkhāte kiriyābyabhihāre dvittaṃ. Kapāla…pe… puthupāṇi ca	2646	
PA_tika-vin13_t:2646_8	sabbesaṃ vaṭṭatīti sambandho. Kapālañca iṭṭhakā ca, tāsaṃ khaṇḍāni. Puthupāṇīti puthu	2646	
PA_tika-vin13_t:2646_9	nānā pāṇi puthupāṇi, hatthaparikammaṃ ruḷhīvasena. Sabbesanti gilānāgilānānaṃ. Gilānassa	2646	
PA_tika-vin13_t:2646_10	akatamallakaṃ vaṭṭatīti sambandho. Akatamallakaṃ nāma katamallakaviparītaṃ. Pheṇaṃ	26461	
PA_tika-vin13_t:2646_11	nāma samuddapheṇanti.	26461	
PA_tika-vin13_t:2647	Nhānakappaniddesavaṇṇanā niṭṭhitā.	264	
PA_tika-vin13_t:2648	20. Avandiyaniddesavaṇṇanā	264	
PA_tika-vin13_t:2649_0	172. Ukkhittoti āpattiyā adassane appaṭikamme ca ukkhittako pāpikāya diṭṭhiyā appaṭinissagge	2649	
PA_tika-vin13_t:2649_1	ukkhittakoti tividho ukkhittako. Nānāsaṃvāsako nāma laddhinānāsaṃvāsakopi kammanānāsaṃvāsakopi.	2649	
PA_tika-vin13_t:2649_2	Garukaṭṭho cāti pārivāsiko mūlāyapaṭikassanāraho mānattāraho mānattacārī abbhānāraho	2649	
PA_tika-vin13_t:2649_3	ca idha garukaṭṭhoti adhippeto. Imehi pana aññamaññaṃ vandituṃ vaṭṭatīti.	2649	
PA_tika-vin13_t:2650	Avandiyaniddesavaṇṇanā niṭṭhitā.	265	
PA_tika-vin13_t:2651	21. Cammaniddesavaṇṇanā	265	
PA_tika-vin13_t:2652_0	173. Migā ca ajā ca eḷakā ca, tesaṃ cammānīti samāso. Ajo chagalako. Eḷako meṇḍako.	2652	
PA_tika-vin13_t:2652_1	Mige dasseti “rohite”tiādinā. Rohitā-diggahaṇaṃ upalakkhaṇamattaṃ, vātamigamigamātukādīpi	2652	
PA_tika-vin13_t:2652_2	ettheva saṅgayhanti.	2652	
PA_tika-vin13_t:2653	174. Anuññātattayāti anuññātā yathāvuttacammattayato. Amānusaṃva sabbaṃ cammaṃ thavikopāhane kappatīti sambandho. Thavikā satthakakosakādīti.	265	
PA_tika-vin13_t:2654	Cammaniddesavaṇṇanā niṭṭhitā.	265	
PA_tika-vin13_t:2655	22. Upāhananiddesavaṇṇanā	265	
PA_tika-vin13_t:2656_0	175. Navā guṇaṅguṇūpāhanā majjhadese na kappantīti sambandho. Navāti ekavārampi appaṭimukkā.	2656	
PA_tika-vin13_t:2656_1	Tattha guṇaṅguṇūpāhanā catupaṭalato paṭṭhāya vuccanti. Sambhave byabhicāre ca visesanaṃ	2656	
PA_tika-vin13_t:2656_2	sātthakaṃ bhavatīti “majjhadese”ti visesanaṃ amajjhadesaṃ byabhicaratīti amajjhadese	2656	
PA_tika-vin13_t:2656_3	guṇaṅguṇūpāhanā kappantīti veditabbaṃ. Tathā navāti iminā anavā majjhadesepi. Iminā	2656	
PA_tika-vin13_t:2656_4	pana vākyena majjhadesepi ekavārampi paṭimukkā, aññattha tu sabbāpi guṇaṅguṇūpāhanā	2656	
PA_tika-vin13_t:2656_5	vaṭṭanti, na sesāti āpannaṃ, tathāpi “anujānāmi, bhikkhave, ekapalāsikaṃ upāhana”nti	2656	
PA_tika-vin13_t:2656_6	vuttattā ekapaṭalikāpi vaṭṭatīti veditabbaṃ. Sabbassāti majjhadese paccantimepi gilānāgilānassa	2656	
PA_tika-vin13_t:2656_7	sabbassa. “Anujānāmi, bhikkhave, ajjhārāme upāhanaṃ dhāretu”nti hi sāmaññena anuññātaṃ.	2656	
PA_tika-vin13_t:2656_8	Sabbatthāti gāme vā araññe vā ārāmato aññatra. Akallakassa cāti gilānasseva.	2656	
PA_tika-vin13_t:2657_0	176-9. Sabba…pe… rattā ca upāhanā sabba…pe… vicchikāḷikā ca…pe… dīpīnaṃ cammehi ca	2657	
PA_tika-vin13_t:2657_1	majjāra…pe… cammehi ca parikkhaṭā ca upāhanā saṅkamanīyā pādukā ca koci dhāreyya,	2657	
PA_tika-vin13_t:2657_2	dukkaṭanti yojanā. Odātāya pāḷiyā aṭṭhakathāya ca abhāvepi anulomavasenettha vuttaṃ	2657	
PA_tika-vin13_t:2657_3	viya dissati. Nīlako ca odāto cātiādinā dvando. Sabbeva nīlaka…pe… kaṇhakā yāsanti	2657	
PA_tika-vin13_t:2657_4	samāso. “Mahāraṅgā”tiādīsu appayuttepi sabba-sadde pakaraṇavasena yojetvā attho veditabbo.	2657	
PA_tika-vin13_t:2658	“Atthā pakaraṇā liṅgā, ocityā kāladesato;	265	
PA_tika-vin13_t:2659	Saddatthā vibhajīyanti, na saddāyeva kevalā”ti. –	265	
PA_tika-vin13_t:2660_0	Hi vuttaṃ. Citrāti vicitrā. Nīlapītādī vaddhāyeva yāsanti samāso. Ādi-saddena odātādīnaṃ	2660	
PA_tika-vin13_t:2660_1	gahaṇaṃ. Tittirapattasadiso vicitto vaṇṇo tittirapatta-saddena gahito. Tametesamatthīti	2660	
PA_tika-vin13_t:2660_2	tittirapattikā. Meṇḍassa ca ajassa ca visāṇasadisā vaddhā yāsanti bāhirattho. Tā	2660	
PA_tika-vin13_t:2660_3	pana kaṇṇikaṭṭhāne meṇḍakaajavisāṇasaṇṭhāne vaddhe yojetvā katā. Esa nayo vicchikāḷikādīsu.	2660	
PA_tika-vin13_t:2660_4	Paṇhipidhānatthaṃ tale khallaṃ baddhaṃ yāsanti viggaho. Jaṅghato sabbapādappaṭicchādanakaṃ	2660	
PA_tika-vin13_t:2660_5	puṭaṃ baddhaṃ yāsanti bahubbīhi. Tūlaṃ picu puṇṇaṃ yāsanti aññapadattho. Paliguṇṭhetīti	2660	
PA_tika-vin13_t:2660_6	paliguṇṭho, uparipādatalamattappaṭicchādakabandho, tena yojetvā katā pāliguṇṭhimā,	2660	
PA_tika-vin13_t:2660_7	vicitrā hi taddhitavutti. Vicchikānaṃ aḷasadisaṃ naṅguṭṭhasadisaṃ baddhametāsanti	2660	
PA_tika-vin13_t:2660_8	vicchikāḷikā. Sīhabyagghuddājinadīpīnaṃ cammehi cāti pakaraṇato ajinā nāma migā.	2660	
PA_tika-vin13_t:2660_9	Ulūkā pakkhibiḷārā. Saṅkamanti gacchanti etāhīti saṅkamanīyā. Tā pana tālapaṇṇādīhi katā saṃhāriyā.	2660	
PA_tika-vin13_t:2661	180. Sakalaṃ ekadesaṃ vā puñchitvāvāti yojanā. Khallakādikanti ādi-saddena meṇḍavisāṇavaddhikādikaṃ sabbaṃ saṅgaṇhātīti.	266	
PA_tika-vin13_t:2662	Upāhananiddesavaṇṇanā niṭṭhitā.	266	
PA_tika-vin13_t:2663	23. Anolokiyaniddesavaṇṇanā	266	
PA_tika-vin13_t:2664_0	181. Sārattoti saṃratto, sañjātarāgacittoti attho. Itthiyāti tadahujātāyapi paṭasatanivatthāya	2664	
PA_tika-vin13_t:2664_1	anokāsupanijjhāyane antamaso tiracchānagatānampi dukkaṭameva. Bhikkhādāyiyāti upalakkhaṇamattaṃ,	2664	
PA_tika-vin13_t:2664_2	itthī vā hotu puriso vā, bhikkhādānasamaye asārattenāpi mukhaṃ na ulloketabbaṃ. Ujjhānaṃ	2664	
PA_tika-vin13_t:2664_3	lāmakato saṃcintanaṃ, kopo, tattha saññā assāti ujjhānasaññī. Idha pana gilānopi	2664	
PA_tika-vin13_t:2664_4	na muccati. Ādāse udakapatteti iminā sesesu kaṃsapattādīsu kañjiyādīsu ca mukhanimittaṃ	2664	
PA_tika-vin13_t:2664_5	paññāyati, tesaṃ saṅgaho. “Sañchavi nu kho me vaṇṇo, no, jiṇṇo nu khomhi, no”ti pana	2664	
PA_tika-vin13_t:2664_6	oloketuṃ vaṭṭati. Assāti bhikkhuno.	2664	
PA_tika-vin13_t:2665	Anolokiyaniddesavaṇṇanā niṭṭhitā.	266	
PA_tika-vin13_t:2666	24. Añjanīniddesavaṇṇanā	266	
PA_tika-vin13_t:2667_0	182. Vaṭṭā vā aṭṭhasoḷasaṃsā vā maṭṭhā añjanī vaṭṭatīti yojanā. Aṭṭha ca soḷasa ca	2667	
PA_tika-vin13_t:2667_1	aṃsā koṇā yassā sāti viggaho. Soḷasaṃsapadesavibhattāya aṭṭhaṃsāsutiyā aṭṭhaṃsapadesavibhattā	2667	
PA_tika-vin13_t:2667_2	caturaṃsāpi sāmatthiyā gayhatīti ñātabbaṃ. “Ujukameva pana caturaṃsāvā”ti hi aṭṭhakathāyaṃ	2667	
PA_tika-vin13_t:2667_3	vuttaṃ. Añjanīti añjananāḷi. Mūle tissopi lekhā vaṭṭantīti yojanā. Mūleti bunde,	2667	
PA_tika-vin13_t:2667_4	heṭṭhatoti vuttaṃ hoti. Lekhāti vaṭṭalekhā. Bandhituṃ gīvāyaṃ ekā eva lekhā vaṭṭatīti	2667	
PA_tika-vin13_t:2667_5	sambandho. Bandhitunti pidhānabandhanatthaṃ.	2667	
PA_tika-vin13_t:2668	183. Yaṃ kiñci rūpanti itthirūpādi yaṃ kiñci rūpaṃ. Mālādikammanti mālākammaṃ latākammaṃ. Aḍḍhacandādīti ettha ādi-saddena agghiyādikaṃ gahitaṃ. Etthāti añjaniyaṃ.	266	
PA_tika-vin13_t:2669_0	184. Thavikāti añjanithavikā. Sipāṭīti khurasipāṭikā. Salākāpi acittakā labbhāti	2669	
PA_tika-vin13_t:2669_1	sambandho. Salākāti añjanisalākā. Natthi cittametissāti acittakā. Tādisaṃ pana labhitvā	2669	
PA_tika-vin13_t:2669_2	upāhanāyo viya nāsetvā paribhuñjitabbaṃ.	2669	
PA_tika-vin13_t:2670	185. Aṭṭhi-saddena manussaṭṭhiṃ ṭhapetvā yaṃ kiñci aṭṭhi gahitaṃ.	267	
PA_tika-vin13_t:2671_0	186. Dhūmanettāti dhūmanāḷikā, nissa ā-kārādesavasena vuttaṃ. Satthakadaṇḍānīti satthadaṇḍā.	2671	
PA_tika-vin13_t:2671_1	Natthuṃ denti etāyāti natthudānā. Aniyamena hi nadādito vā ī. Tehi saṅkhanābhiādīhi nibbattā tammayā.	2671	
PA_tika-vin13_t:2672	Añjanīniddesavaṇṇanā niṭṭhitā.	267	
PA_tika-vin13_t:2673	25. Akappiyasayananiddesavaṇṇanā	267	
PA_tika-vin13_t:2674_0	187-9. Akappiyāni sayanānīti uccāsayanamahāsayanāni. Padhānavasena pana “sayanānī”ti	2674	
PA_tika-vin13_t:2674_1	vuttaṃ, pīṭhādayopi ettheva saṅgayhanti añjanī-saddena avasesāni viya. Āsandi ca…pe…	2674	
PA_tika-vin13_t:2674_2	ubhatorattūpadhānakañceti etāni akappiyānīti sambandho. Tattha āsandīti sugataṅgulena	2674	
PA_tika-vin13_t:2674_3	atirekaṭṭhaṅgulapādakāni mañcapīṭhāni. Tattha pīṭhaṃ nāma mañco viya nātidīghaṃ vuccati.	2674	
PA_tika-vin13_t:2674_4	Tividhaṃ tūlametissā atthīti tūlī, pakatitūlikā. “Pallaṅkoti pādesu vāḷarūpāni ṭhapetvā	2674	
PA_tika-vin13_t:2674_5	kato”ti ṭhapanassa aṭṭhakathāyaṃ vuttattā ṭhapanañca yathākathañci hoti, yutti ca	2674	
PA_tika-vin13_t:2674_6	hotīti, “tattheva sīharūpādiṃ dassetvā kato pana vaṭṭatīti vadantī”ti yaṃ ṭīkāyaṃ	2674	
PA_tika-vin13_t:2674_7	vuttaṃ, taṃ “kimiti evaṃ vadantī”ti vatvā paṭikkhipitabbaṃ. “Akappiyarūpakato akappiyamañco	2674	
PA_tika-vin13_t:2674_8	pallaṅko nāmā”ti hi sārasamāsepi. Āsandī pallaṅko uccāsayanaṃ, sesā mahāsayanaṃ.	2674	
PA_tika-vin13_t:2674_9	Paṭikā uṇṇāmayo setattharaṇo. Gono caturaṅgulādhikalomo mahākojavo. Cittakaṃ vānavicitro	2674	
PA_tika-vin13_t:2674_10	uṇṇāmayattharaṇo. Uṇṇā eḷakalomaṃ. Paṭalikā ghanapupphikā. Vikatīti sīhabyagghādirūpavicitto.	26741	
PA_tika-vin13_t:2674_11	Uddalomīti ekato uggatalomo. Ekantalomikāti ubhato uggatalomo.	26741	
PA_tika-vin13_t:2675_0	Kuttaṃ soḷasannaṃ nāṭakitthīnaṃ ṭhatvā naccanayoggo. Koseyyaṃ ratanaparisibbitaṃ	2675	
PA_tika-vin13_t:2675_1	koseyyasuttamayaṃ paccattharaṇaṃ, kaṭṭissaṃ ratanaparisibbitaṃ koseyyakaṭṭissamayaṃ.	2675	
PA_tika-vin13_t:2675_2	Hatthino ca assā ca rathā cāti senaṅgānaṃ bahutte samāhāradvando, hatthiassarathe	2675	
PA_tika-vin13_t:2675_3	tesaṃ piṭṭhīsu attharāti tappuriso. Ajinappaveṇīti ajinānaṃ ajinamigacammānaṃ mañcappamāṇena	2675	
PA_tika-vin13_t:2675_4	dupaṭṭatipaṭṭāni katvā sibbitā paveṇī. Kadalimigānaṃ idaṃ kadalimigaṃ, kiṃ taṃ? Cammaṃ,	2675	
PA_tika-vin13_t:2675_5	pavaro ca so paccattharo cāti pavarapaccattharo, so ca taṃ setavatthassa upari atthatañca,	2675	
PA_tika-vin13_t:2675_6	kadalimigañca taṃ pavarapaccattharañcāti samāso, pavarapaccattharaṇasaṅkhātaṃ setavatthassa	2675	
PA_tika-vin13_t:2675_7	upari pattharitaṃ kadalimigappavarapaccattharaṇanti attho. Taṃ kira evaṃ karonti.	2675	
PA_tika-vin13_t:2675_8	Ṭīkāyaṃ pana yathāvuttadvayena atthataṃ aññameva kiñci vuttaṃ, taṃ na yuttaṃ “ajinappaveṇī	2675	
PA_tika-vin13_t:2675_9	dhāretabbā”tiādinā visuṃ attharaṇānameva vuttattā. Tesu hi vuttesu tadatthataṃ vuttameva	2675	
PA_tika-vin13_t:2675_10	siyā, tathā ca vuttaṃ heṭṭhā visuṃ paṭikādikanti.	26751	
PA_tika-vin13_t:2676_0	Salohitavitānanti etaṃ “ubhatorattūpadhānaka”ntimassa visesanaṃ. Lohitavitānena saha	2676	
PA_tika-vin13_t:2676_1	vattamānanti samāso. Setavitānampi heṭṭhā akappiyapaccattharaṇe sati na vaṭṭati.	2676	
PA_tika-vin13_t:2676_2	Rattaṃ upadhānaṃ sīsūpadhānaṃ pādūpadhānañca rattūpadhānakaṃ, ubhato mañcassa sīsapādanikkhepanaṭṭhāne	2676	
PA_tika-vin13_t:2676_3	rattūpadhānakanti alopasamāso. Yaṃ pana ekameva upadhānaṃ ubhayapassesu rattādivaṇṇaṃ	2676	
PA_tika-vin13_t:2676_4	vicitraṃ, taṃ pamāṇayuttameva vaṭṭati. Tatridaṃ pamāṇaṃ – vitthārato tīsu kaṇṇesu	2676	
PA_tika-vin13_t:2676_5	dvinnaṃ kaṇṇānaṃ antaraṃ vidatthicaturaṅgulaṃ, majjhe muṭṭhiratanaṃ, dīghato pana	2676	
PA_tika-vin13_t:2676_6	diyaḍḍharatanaṃ vā dviratanaṃ vā. Paribhuñjatoti iminā karontassa kārāpentassa katthaci	2676	
PA_tika-vin13_t:2676_7	chedanakaṃ pācittiyanti dīpeti.	2676	
PA_tika-vin13_t:2677_0	190. Dhammāsane ca bhattagge ca ghare cāpi āsandādittayā sese gihisantake gihivikaṭe	2677	
PA_tika-vin13_t:2677_1	sati nisīdituṃ labbhatīti ajjhāhāro padasambandho veditabbo. Gihisantaketi iminā	2677	
PA_tika-vin13_t:2677_2	saṅghikampi upalakkheti. “Anujānāmi, bhikkhave, ṭhapetvā tīṇi āsandiṃ pallaṅkaṃ tūlikaṃ	2677	
PA_tika-vin13_t:2677_3	gihivikaṭa”nti sāmaññena vuttaṃ. Sāmaññajotanāya pana visesepi avaṭṭhānato āsandādittayāti	2677	
PA_tika-vin13_t:2677_4	ettha dhammāsane āsandādittayā seseti yojetvā attho gahetabbo. Aṭṭhakathāyañhi “āsandī	2677	
PA_tika-vin13_t:2677_5	pallaṅko gonako”tiādipāḷikkame āsandādidvayamādito hitvā “gonakādīni saṅghikavihāre	2677	
PA_tika-vin13_t:2677_6	vā puggalikavihāre vā mañcapīṭhakesu attharitvā paribhuñjituṃ na vaṭṭanti, dhammāsane	2677	
PA_tika-vin13_t:2677_7	pana gihivikaṭanīhārena labbhanti, tatrāpi nipajjituṃ na vaṭṭatī”ti vuttaṃ. Bhattaggaṃ	2677	
PA_tika-vin13_t:2677_8	nāma vihāre dānaṭṭhānaṃ. Dhammāsanaṃ pana yattha katthaci. Ghareti antaraghare. Nisīdituṃ	2677	
PA_tika-vin13_t:2677_9	labbhateti iminā nipajjituṃ na vaṭṭatīti dīpeti. Saṃkhipanaṃ antokaraṇaṃ saṅkhepo,	2677	
PA_tika-vin13_t:2677_10	bhūmattharaṇe saṅkhepo assa sayanassāti samāso. Tasmiṃ bhūmattharaṇe antokaraṇabhūmattharato	26771	
PA_tika-vin13_t:2677_11	bhūmattharaṇamevāti daṭṭhabbaṃ. Sayituñcāti attano kappiyapaccattharaṇaṃ attharitvā	26771	
PA_tika-vin13_t:2677_12	sayituñca nisīdituñca. “Paribhaṇḍakataṃ bhūmiṃ vā bhūmattharaṇasenāsanaṃ vā saṅghikamañcapīṭhaṃ	26771	
PA_tika-vin13_t:2677_13	vā attano santakena paccattharaṇena paccattharitvāva nipajjitabba”nti hi aṭṭhakathāyaṃ	26771	
PA_tika-vin13_t:2677_14	vuttaṃ. Idañca āsandādīnampi aññathattakaraṇe paribhoge lakkhaṇavacanaṃ. Vuttañhi	26771	
PA_tika-vin13_t:2677_15	bhagavatā “anujānāmi bhikkhave, āsandiyā pāde chinditvā paribhuñjituṃ, pallaṅkassa	26771	
PA_tika-vin13_t:2677_16	vāḷe bhinditvā paribhuñjituṃ, tūlikaṃ vijaṭetvā bibbohanaṃ kātuṃ, avasesaṃ bhūmattharaṇaṃ kātu”nti.	26771	
PA_tika-vin13_t:2678_0	191. Caturaṃsapīṭhā ca…pe… pañcaṅgā ca uccapādakā kappantīti atthato vacanaṃ vipallāsetvā	2678	
PA_tika-vin13_t:2678_1	sambandhitabbaṃ, “kappiyā”ti iminā vā sambandho veditabbo. Tattha cattāro aṃsā koṇā	2678	
PA_tika-vin13_t:2678_2	yesaṃ, te ca te pīṭhā cāti samāso. Tiṇṇaṃ apassayānaṃ, catunnañca pādānaṃ vasena	2678	
PA_tika-vin13_t:2678_3	satta aṅgāni yesanti samāso. Ekāpassayassa vasena pañcaṅgā. Caturaṃsapīṭhānaṃ visuṃ	2678	
PA_tika-vin13_t:2678_4	kappiyabhāvassa vuttattā sattaṅgādayo pana dīghāti viññāyanti. Pāḷiyaṃ bhattaggassa	2678	
PA_tika-vin13_t:2678_5	ekayoganiddiṭṭhattā ekayoganiddiṭṭhānaṃ saha vā pavatti, saha vā nivattīti ghareti	2678	
PA_tika-vin13_t:2678_6	iminā bhattaggassapi gahaṇaṃ. Eva-saddo aṭṭhānappayutto, tasmā tūlonaddhā mañcapīṭhā	2678	
PA_tika-vin13_t:2678_7	ghare vā bhattagge vā nisīditumeva kappantīti sambandho. Tatrāyaṃ pāḷi “tena kho	2678	
PA_tika-vin13_t:2678_8	pana samayena manussā bhattagge antaraghare tūlonaddhaṃ mañcampi pīṭhampi paññapenti.	2678	
PA_tika-vin13_t:2678_9	Bhikkhū kukkuccāyantā nābhinisīdanti. Bhagavato etamatthaṃ ārocesuṃ. Anujānāmi, bhikkhave,	2678	
PA_tika-vin13_t:2678_10	gihivikaṭaṃ abhinisīdituṃ, na tveva abhinipajjitu”nti. Te pana karontassa vā kārāpentassa	26781	
PA_tika-vin13_t:2678_11	vā uddālanakaṃ pācittiyaṃ.	26781	
PA_tika-vin13_t:2679	192. Sānulomānaṃ channaṃ cīvarānaṃ aññataraṃ cīvaraṃ chavi etāsanti viggaho. Pañca bhisīti coḷāditūlagaṇanāya pañcakā vuttā. Sabbatthāti vihāramañcapīṭhādīsu sabbattha.	267	
PA_tika-vin13_t:2680_0	193. Tūlattayanti simbalirukkhādīnaṃ khīravalliādīnaṃ erakādīnaṃ tiṇānaṃ tūlattayaṃ.	2680	
PA_tika-vin13_t:2680_1	Bhisigabbho coḷādiko pañcavidho bhisigabbho. Migapakkhinaṃ lomānīti etaṃ sabbanti	2680	
PA_tika-vin13_t:2680_2	seso. Miga-saddeneva sabbepi sīhādayo catuppadā, pakkhi-saddena sabbepi haṃsamorādayo	2680	
PA_tika-vin13_t:2680_3	gahitā. Nanu ca bhisigabbhasaddantogadhāya uṇṇāya migapakkhilomānampi gahaṇasabbhāvepi	2680	
PA_tika-vin13_t:2680_4	tesaṃ visuṃ gahaṇe sati punaruttidoso āpajjatīti? Nāpajjati manussalomapariccāgavibhāvanappayojanasabbhāvato.	2680	
PA_tika-vin13_t:2680_5	Nanu ca evampi dosoyeva, “manussalomamuṇṇāya”ntiādinā bhisigabbhānaṃ upari nīyamānattā	2680	
PA_tika-vin13_t:2680_6	gamyate bibbohanepi ayameva bhisigabbhoti? Saccaṃ, tathāpi na doso, gamyamānatthassa	2680	
PA_tika-vin13_t:2680_7	saddassa payogaṃ pati kāmacāroti. Masūrake tūlavajjā anuññātāti vipariṇāmetvā sambandhitabbaṃ.	2680	
PA_tika-vin13_t:2680_8	Masūrakaṃ nāma cammachavikā bhisīti vadanti.	2680	
PA_tika-vin13_t:2681_0	194. Uṇṇāyaṃ manussalomañca paṇṇe suddhaṃ tamālakañca pupphañca appaṭivekkhitaṃ āsanañceva	2681	
PA_tika-vin13_t:2681_1	na labbhanti sambandho. Manussalomanti iminā na kevalaṃ idha eḷakalomameva uṇṇā,	2681	
PA_tika-vin13_t:2681_2	atha kho kappiyākappiyamaṃsajātīnaṃ pakkhicatuppadānaṃ lomampīti dasseti. Pupphanti	2681	
PA_tika-vin13_t:2681_3	piyaṅgubakulapupphādi. Tamālakasaddeneva upacārato pattaṃ gahetvā “tamālaka”nti vuttaṃ.	2681	
PA_tika-vin13_t:2681_4	Appaṭivekkhitanti anupaparikkhitaṃ. Kīdisaṃ pana paṭivekkhitabbaṃ, kīdisaṃ na paṭivekkhitabbanti?	2681	
PA_tika-vin13_t:2681_5	Yaṃ vinicchayato viññātaṃ, taṃ na paṭivekkhitabbaṃ, itaraṃ hatthena parāmasantena paṭivekkhitabbaṃ.	2681	
PA_tika-vin13_t:2682	Akappiyasayananiddesavaṇṇanā niṭṭhitā.	268	
PA_tika-vin13_t:2683	26. Samānāsanikaniddesavaṇṇanā	268	
PA_tika-vin13_t:2684_0	195. Tivassantaramekamāsanaṃ bhikkhūnaṃ anuññātanti sambandho. Tattha ekasmiṃ āsane	2684	
PA_tika-vin13_t:2684_1	mañcādike dvinnaṃ āsanaṃ nisīdanaṃ ekamāsanaṃ. Ma-kāro sandhijo. Kīdisanti āha “tivassantara”nti.	2684	
PA_tika-vin13_t:2684_2	Tiṇṇaṃ vassānamantarametassāti tivassantaro, dvīhi vassehi mahantataro vā daharataro	2684	
PA_tika-vin13_t:2684_3	vā bhikkhu, so assa atthīti tivassantaraṃ, tivassantaravantanti attho. Yo pana ekena	2684	
PA_tika-vin13_t:2684_4	vassena mahantataro vā daharataro vā ekavassoyeva vā, tabbantatāya vattabbameva natthi.	2684	
PA_tika-vin13_t:2684_5	Atha vā tivassantaranti karaṇatthe upayogavacanaṃ, tivassantarena saddhinti attho.	2684	
PA_tika-vin13_t:2684_6	Tameva samattheti “sattavasse”ccādinā.	2684	
PA_tika-vin13_t:2685	196. Muni anuññāsīti sambandho. Sabbehevāti samānāsanikaasamānāsanikehi sabbeheva saddhiṃ.	268	
PA_tika-vin13_t:2686_0	197. Dīghāsanaṃ dasseti “anta”ntiādinā. Yaṃ tiṇṇaṃ nisīdituṃ pahoti, taṃ antaṃ dīghāsananti	2686	
PA_tika-vin13_t:2686_1	sambandho. Antanti pacchimaṃ. Adīghāsane pana samānāsanikā nisīdituṃ labbhantīti	2686	
PA_tika-vin13_t:2686_2	dassento “mañcake”tiādimāha. Sabbattha ayathākaraṇato dukkaṭanti.	2686	
PA_tika-vin13_t:2687	Samānāsanikaniddesavaṇṇanā niṭṭhitā.	268	
PA_tika-vin13_t:2688	27. Asaṃvāsaniddesavaṇṇanā	268	
PA_tika-vin13_t:2689_0	198. Ukkhittoti kammanānāsaṃvāsakasaṅkhāto āpattiyā adassane, appaṭikamme, pāpikāya	2689	
PA_tika-vin13_t:2689_1	diṭṭhiyā appaṭinissagge ukkhittako. Anupasampannoti sikkhamānasāmaṇerasāmaṇerisikkhāpaccakkhātasaṅkhāto	2689	
PA_tika-vin13_t:2689_2	anupasampanno. Chinnamūlakoti antimavatthuajjhāpanno. Ukkhittakesu “dhammavādino	2689	
PA_tika-vin13_t:2689_3	ete”ti uppannāya laddhiyā nānābhūto saṃvāso etassāti nānāsaṃvāso, ukkhittānuvattakasaṅkhāto	2689	
PA_tika-vin13_t:2689_4	laddhinānāsaṃvāsako. Sīmato niggatā nissīmā, sīmantarikā bahisīmā ca, tattha hatthapāse	2689	
PA_tika-vin13_t:2689_5	cepi ṭhito, sīmānānāsaṃvāsako nissīmaṭṭhito. Vehāyase ākāse ṭhito vehāyasaṇṭhito	2689	
PA_tika-vin13_t:2689_6	bindāgamena. Tattha “nānāsaṃvāso cā”tiādinā samāhāradvandepi kvaci napuṃsakaliṅgaṃ	2689	
PA_tika-vin13_t:2689_7	byabhicaratīti napuṃsakattābhāvo yathā “maggāmaggo”ti. Ekakammaṃ ekuddeso samasikkhatāti	2689	
PA_tika-vin13_t:2689_8	ayaṃ tividhopi saṃvāso nāma. So yesaṃ natthi, te asaṃvāsā. Ete hatthapāsato bahikaraṇavasena	2689	
PA_tika-vin13_t:2689_9	vajjetabbā. Etesu hi tividhe ukkhittake sati uposathādikaṃ kammaṃ karontassa pācittiyaṃ, itaresu dukkaṭanti.	2689	
PA_tika-vin13_t:2690	Asaṃvāsaniddesavaṇṇanā niṭṭhitā.	269	
PA_tika-vin13_t:2691	28. Kammaniddesavaṇṇanā	269	
PA_tika-vin13_t:2692_0	199. Vaggena adhammakammañca samaggena adhammakammañca vaggena dhammakammañca samaggena	2692	
PA_tika-vin13_t:2692_1	dhammakammañcāti cattāri kammāni hontīti seso. Tattha vaggena adhammakammanti vaggena	2692	
PA_tika-vin13_t:2692_2	saṅghena karaṇīyaṃ adhammakammaṃ. Esa nayo sabbattha. Vaggoti ca samūho vuccati,	2692	
PA_tika-vin13_t:2692_3	so ca catuvaggādikaraṇīyādīsu yāvatikānaṃ kammappattānaṃ asammukhībhāvena, chandārahānaṃ	2692	
PA_tika-vin13_t:2692_4	chandānāharaṇena, sammukhībhūtānañca paṭikkosanena, tesu ekenāpi vā idha adhippeto.	2692	
PA_tika-vin13_t:2692_5	Adhammakammanti ettha pana dhammo nāma “uttidutiye ce, bhikkhave, kamme ekāya uttiyā	2692	
PA_tika-vin13_t:2692_6	kammaṃ karoti, na ca kammavācaṃ anussāveti, adhammakamma”ntiādinā ekāyeva ñattiyā,	2692	
PA_tika-vin13_t:2692_7	tathā dvīhi ñattīhi ekāyeva vā kammavācāya, tathā dvīhi kammavācāhīti āgatāya ca	2692	
PA_tika-vin13_t:2692_8	tathā hāpanaaññathākaraṇabhāvena ñattikammaṃ ṭhapetvā ñatticatutthe ca kamme āgatāya	2692	
PA_tika-vin13_t:2692_9	ca akammārahassa tajjanīyapabbājanīyapaṭisāraṇīyaniyassatividhaukkhepanīyānaṃ sattannaṃ	2692	
PA_tika-vin13_t:2692_10	kammānaṃ karaṇavasena, kammārahassa ca virādhetvā karaṇavasena āgatāya ca pāḷiyā	26921	
PA_tika-vin13_t:2692_11	viparītā ca pāḷi, upasampadādikammavasena āgatā ca pāḷi, sammukhāvinayasativinayaamūḷhavinayapaṭiññākaraṇayebhuyyasikātassapāpi-	26921	
PA_tika-vin13_t:2692_12	yasikātiṇavatthārakasaṅkhātānaṃ sattannaṃ kammānaṃ yathālābhakaraṇavasena āgatā ca	26921	
PA_tika-vin13_t:2692_13	pāḷi, tena karaṇīyaṃ apalokanañattiñattidutiyañatticatutthasaṅkhātaṃ catubbidhaṃ	26921	
PA_tika-vin13_t:2692_14	kammaṃ dhammakammaṃ, tappaṭipakkhaṃ adhammakammaṃ. Tabbipariyāyena samaggo dhammakammañca	26921	
PA_tika-vin13_t:2692_15	veditabbaṃ. Dhammo yathāvuttā pāḷi assa atthi, dhammena kataṃ vāti dhammikaṃ. Tabbiparītaṃ	26921	
PA_tika-vin13_t:2692_16	adhammikaṃ. Catutthaṃyevāti tesu catūsu kammesu catunnaṃ pūraṇaṃ samaggena dhammikaṃ.	26921	
PA_tika-vin13_t:2692_17	Sesakammānaṃ bhāvena bhikkhunā dukkaṭassa bhavanaṃ lakkhīyatīti sesakammesūti bhāvalakkhaṇe	26921	
PA_tika-vin13_t:2692_18	sattamī. Dukkaṭanti kuppānaṃ adhammakammavaggakammānaṃ katattā dukkaṭaṃ.	26921	
PA_tika-vin13_t:2693_0	200. Idāni yadidaṃ samaggena dhammikaṃ nāma, taṃ yehi saṅghehi kātabbaṃ, tesaṃ pabhedaṃ	2693	
PA_tika-vin13_t:2693_1	dassetuṃ “catuvaggo”tiādimāha. Catvādīnaṃ saṅkhyeyavuttittā catunnaṃ vaggotiādinā	2693	
PA_tika-vin13_t:2693_2	viggaho. Dasavīsativaggikoti dasannaṃ vīsatiyā ca vaggabhedavasena dasavīsatīnaṃ	2693	
PA_tika-vin13_t:2693_3	vaggoti viggaho, ṇiko sakatthe. Vīsatiyā vaggo, atirekena sahito vīsativaggoti viggaho.	2693	
PA_tika-vin13_t:2694_0	201-2. Pañcannaṃ kammānaṃ niyameti “catū”tiādinā. Abbhānaṃ upasampadaṃ pavāraṇaṃ	2694	
PA_tika-vin13_t:2694_1	ṭhapetvā catuvaggo cātiādinā yojetvā sabbakammesu kammappattoti dīpitoti yojetabbaṃ.	2694	
PA_tika-vin13_t:2694_2	Tattha tattha ca-saddo catuvaggādayo kammapattikiriyāyaṃ samuccinoti. Idha pana sabba-saddo	2694	
PA_tika-vin13_t:2694_3	abbhānādīnaṃ kesañci ṭhapitattā padesasabbe gayhati. Kammapattoti kammassa patto	2694	
PA_tika-vin13_t:2694_4	yutto anurūpo. Itaroti vīsativaggo atirekavīsativaggo. Sabbakammesūti ettha pana	2694	
PA_tika-vin13_t:2694_5	sabba-saddo sabbasabbe. Nanu ca vīsativaggassa kammappattabhāvesati atirekavīsativaggassa	2694	
PA_tika-vin13_t:2694_6	pagevāti viññāyati. Tathā sati so kasmā vuttoti? Saccaṃ, tathāpi so catuvaggādinā	2694	
PA_tika-vin13_t:2694_7	saṅghena kattabbakammaṃ ūnakatarena na vaṭṭati, atirekena pana vaṭṭatīti ñāpanatthaṃ vutto.	2694	
PA_tika-vin13_t:2695_0	203. Idāni catuvaggādikena chandāharaṇena pūretabboti dasseti “catū”tiādinā. Pārājikādibhāvamanāpannattā	2695	
PA_tika-vin13_t:2695_1	pakatiyā sabhāveneva ṭhito attā yesaṃ, pakato vā tatoyeva kammesu avigato attā yesaṃ	2695	
PA_tika-vin13_t:2695_2	teti pakatattakā, pārājikaukkhittakaladdhinānāsaṃvāsakehi aññe. Pareti ekasīmaṭṭhā	2695	
PA_tika-vin13_t:2695_3	tādisāyeva aññe. Sesepīti avasese pañcavaggādikaraṇīyepi.	2695	
PA_tika-vin13_t:2696_0	204. Idāni vatthuñattianussāvanasīmādivipattito, kammavipattīsu parisato ca paṭikkosato	2696	
PA_tika-vin13_t:2696_1	ca kammassa kuppākuppabhāvaṃ tattha ca āpattiādiṃ dassetuṃ “catū”tiādi māha. Catuvaggādikattabbaṃ	2696	
PA_tika-vin13_t:2696_2	asaṃvāsagaṇapūraṃ vā kammārahagaṇapūraṃ vā kammañca garukaṭṭhagaṇapūraṃ vā parivāsādikammañcāti	2696	
PA_tika-vin13_t:2696_3	yojanā. Ettha ca kammāraho garukaṭṭhato añño, nikkhittavatto pana garukaṭṭho gaṇapūrako	2696	
PA_tika-vin13_t:2696_4	hotiyeva. Katanti catuvaggādinā kataṃ.	2696	
PA_tika-vin13_t:2697_0	205. Vāreyyāti antarāye asati antamaso ekopi vāreyyāti attho. Antarāyeti pāpehi kariyamāne	2697	
PA_tika-vin13_t:2697_1	jīvitabrahmacariyantarāye sati. Anantarāyikā ce na vārenti, dukkaṭaṃ. Diṭṭhāvinti	2697	
PA_tika-vin13_t:2697_2	attano attano diṭṭhiṃ laddhiṃ “adhammakammaṃ idaṃ, na metaṃ khamatī”ti aññamaññaṃ	2697	
PA_tika-vin13_t:2697_3	āvi kareyyunti seso. Ekodhiṭṭhānanti eko bhikkhu “na metaṃ khamatī”ti adhiṭṭhānaṃ	2697	
PA_tika-vin13_t:2697_4	kareyyāti seso. Tatodhikāti tīhi adhikā. Te pana saṅghattā pahonti attano kammaṃ nittharituṃ.	2697	
PA_tika-vin13_t:2698	206. Khittacitto nāma ummattako. Dukhaṭṭitoti vedanaṭṭo. Na rūhatīti gayhattaṃ na rohatīti attho.	269	
PA_tika-vin13_t:2699_0	207. Antamaso anantarassāpi ārocentassa pakata…pe… bhikkhunoti sambandho. Ekasīmāyaṃ	2699	
PA_tika-vin13_t:2699_1	tiṭṭhatīti ekasīmaṭṭho. Samo saṃvāso assāti samasaṃvāso. Ekasīmaṭṭho ca so samasaṃvāso	2699	
PA_tika-vin13_t:2699_2	ca, pakatatto ca so ekasīmaṭṭhasamasaṃvāso ca, so cāyaṃ bhikkhu cāti sabbattha kammadhārayo,	2699	
PA_tika-vin13_t:2699_3	tassa. Ettha pana avipannasīlo pakatattoti adhippeto. Ārocentassāti attano laddhiṃ	2699	
PA_tika-vin13_t:2699_4	pakāsentassa. Rūhatīti paṭikkhepo ruhati.	2699	
PA_tika-vin13_t:2700_0	208. Dhammikaṃ kammanti dhammena kattabbaṃ apalokanādikammaṃ. Paṭikkoseyyāti nivāreyya.	2700	
PA_tika-vin13_t:2700_1	Tirokkhā kāyasāmaggiṃ vā chandaṃ vāti vā-saddaṃ netvā attho netabbo. Tirokkhāti parammukhā.	2700	
PA_tika-vin13_t:2700_2	So sammukhā-saddo viya nipāto, atha vā akkhā indriyavisayato tiro bahīti atthoti.	2700	
PA_tika-vin13_t:2701	Kammaniddesavaṇṇanā niṭṭhitā.	270	
PA_tika-vin13_t:2702	29. Micchājīvavivajjanāniddesavaṇṇanā	270	
PA_tika-vin13_t:2703_0	209. Āgamma jīvanti etenāti ājīvo, ko so? Paccayapariyesanavāyāmo. Micchāya ājīvo,	2703	
PA_tika-vin13_t:2703_1	tassa vivajjanā micchājīvavivajjanā. Sā panāyaṃ atthato “idha bhikkhu pātimokkhasaṃvarasaṃvuto	2703	
PA_tika-vin13_t:2703_2	viharati ācāragocarasampanno”ti evaṃ pātimokkhasaṃvarasampattiyā paṭipattidassanavasena	2703	
PA_tika-vin13_t:2703_3	āgato ācāro ceva yathākkamena pārājikasaṅghādisesathullaccayapācittiyapāṭidesanīyadubbhāsitadukkaṭānaṃ	2703	
PA_tika-vin13_t:2703_4	kāraṇabhūtassa ājīvahetupaññattānaṃ abhūtārocanasañcarittaaññāpadesabhūtārocanapaṇītabhojanaviññatti	2703	
PA_tika-vin13_t:2703_5	bhikkhunibhojanaviññattisūpodanaviññattisikkhāpadānaṃ vītikkamassa ca kuhanalapananemittikatā	2703	
PA_tika-vin13_t:2703_6	nippesikatā lābhena lābhaṃ nijigīsanatāti evamādīnañca pāpadhammānaṃ vasena pavattaṃ	2703	
PA_tika-vin13_t:2703_7	micchājīvaviratisaṅkhātaṃ ājīvapārisuddhisīlañca. Tassā pana kassaci idha dassanaṃ	2703	
PA_tika-vin13_t:2703_8	yathā dassetumāraddhaṃ pātimokkhasaṃvarasaṅkhātāya adhisīlasikkhāya, caturārakkhavipassanāvasena	2703	
PA_tika-vin13_t:2703_9	āgatānaṃ adhicittaadhipaññāsaṅkhātānaṃ dvinnaṃ sikkhānañca upakārakadhammaparidīpanatthanti	2703	
PA_tika-vin13_t:2703_10	daṭṭhabbaṃ, evamīdisaṃ viññeyyaṃ, taṃ dasseti “dāru”ntiādinā. Tattha “dāru”ntiādīni	27031	
PA_tika-vin13_t:2703_11	“dade”ti etassa pattikammaṃ. Cuṇṇaṃ sirīsacuṇṇādinahāniyacuṇṇaṃ. Nhānamukhodakanti	27031	
PA_tika-vin13_t:2703_12	nhānañca mukhañca, tassa udakanti samāso. Ādi-saddena paṇṇādiṃ saṅgaṇhāti. Kulasaṅgahāti	27031	
PA_tika-vin13_t:2703_13	kulasaṅgahakaraṇena.	27031	
PA_tika-vin13_t:2704_0	210. Paribhaṭati paresaṃ dārake pariharatīti paribhaṭo, paribhaṭassa kammaṃ pāribhaṭako,	2704	
PA_tika-vin13_t:2704_1	sakatthe tameva pāribhaṭakatā. Alaṅkaraṇādinā kuladārakapariharaṇassetaṃ nāmaṃ. Muggassa	2704	
PA_tika-vin13_t:2704_2	sūpo muggasūpo, soyeva muggasuppo. Yathā muggasūpe paccamāne kocideva muggo na paccati,	2704	
PA_tika-vin13_t:2704_3	avasesā paccanti, evaṃ yassa puggalassa vacane kiñcideva saccaṃ hoti, sesaṃ alikaṃ,	2704	
PA_tika-vin13_t:2704_4	ayaṃ puggalo muggasūpasadisatāya upacārena “muggasuppo”ti vuccati, tassa bhāvo muggasuppatā.	2704	
PA_tika-vin13_t:2704_5	Saccālikena jīvitakappanassetaṃ adhivacanaṃ. Gharavatthuādisambandhinī vijjā vatthuvijjā.	2704	
PA_tika-vin13_t:2704_6	Pāribhaṭakatā cātiādinā dvando napuṃsakattābhāve pāri…pe… vijjā, tāya. Rasso pana	2704	
PA_tika-vin13_t:2704_7	gāthābandhavasena, tathā dīgho. Pahiṇānaṃ tasmiṃ tasmiṃ kamme tesaṃ tesaṃ niyuñjanaṃ	2704	
PA_tika-vin13_t:2704_8	paheṇaṃ. Ādarena dūtena kāretabbaṃ yaṃ kiñci kammaṃ dūtakammaṃ. Pisanaṃ pesanaṃ,	2704	
PA_tika-vin13_t:2704_9	jaṅghāya pādena pesanaṃ jaṅghapesanaṃ, tamassa atthīti jaṅghapesaniyaṃ. Tesaṃ tesaṃ	2704	
PA_tika-vin13_t:2704_10	gihīnaṃ gāmantaradesantarādīsu sāsanapaṭisāsanaharaṇassetamadhivacanaṃ.	27041	
PA_tika-vin13_t:2705	211. Lābhāsāya lañjadānaṃ anuppadānaṃ. Sambuddhappaṭikuṭṭhena buddhagarahitena aṅgavijjānakkhattavijjāsupinavijjābhūtavijjādinā aññena vā.	270	
PA_tika-vin13_t:2706_0	212. Aññātakānaṃ appavāritānaṃ viññāpanaṃ viññatti, yācanavasena pavatto kāyavacīpayogo.	2706	
PA_tika-vin13_t:2706_1	Buddhappaṭikuṭṭhena micchājīvena paccayapariyesanā anesanā. Abhūtassa attani avijjamānassa	2706	
PA_tika-vin13_t:2706_2	uttarimanussadhammassa ullapanaṃ kathanaṃ abhūtullapanā. Kuhanādīhīti kuhanālapanādīhi.	2706	
PA_tika-vin13_t:2706_3	Tattha lābhasakkārasilokasannissitassa paccayappaṭisevanasāmantajappanairiyāpathasaṇṭhāpanavasena	2706	
PA_tika-vin13_t:2706_4	janavimhāpanā kuhanā. Vihāraṃ āgate manusse disvā “kimatthāya bhonto āgatā, kiṃ bhikkhū	2706	
PA_tika-vin13_t:2706_5	nimantetu”nti vā “mayi rājā pasanno, asuko ca asuko ca rājamahāmatto pasanno”ti vā	2706	
PA_tika-vin13_t:2706_6	ādinā nayena ālapanā lapanā. Khādanīyaṃ gahetvā gacchante disvā “kiṃ khādanīyaṃ labhitthā”tiādinā	2706	
PA_tika-vin13_t:2706_7	nayena nimittakaraṇādi nemittakatā. “Assaddho appasanno”tiādinā nayena garahaṇāni	2706	
PA_tika-vin13_t:2706_8	ca “etaṃ ettha kathethā”tiādinā nayena vācāya ukkhipanādi ca nippesikatā. Appena	2706	
PA_tika-vin13_t:2706_9	lābhena bahukaṃ vañcetvā gahetuṃ icchanaṃ lābhena lābhaṃ nijigīsanatā. Kuladūsādīti	2706	
PA_tika-vin13_t:2706_10	ettha ādi-saddena rūpiyappaṭiggahaṇarūpiyasaṃvohārā saṅgayhantīti.	27061	
PA_tika-vin13_t:2707	Micchājīvavivajjanāniddesavaṇṇanā niṭṭhitā.	270	
PA_tika-vin13_t:2708	30. Vattaniddesavaṇṇanā	270	
PA_tika-vin13_t:2709_0	213. Saupāhano…pe… cīvaraṃ sīse karitvā vā āgantuko ārāmaṃ na paviseti sambandho.	2709	
PA_tika-vin13_t:2709_1	Sachattoti sīse katachattena sachatto. Oguṇṭhitoti sasīsaṃ pārupito. “Parikkhittassa	2709	
PA_tika-vin13_t:2709_2	vihārassa parikkhepo, aparikkhittassa parikkhepārahaṭṭhāna”nti vuttaṃ upacārasīmāsamīpaṃ	2709	
PA_tika-vin13_t:2709_3	patvā upāhanāomuñcanādisabbaṃ katvā ārāmo pavisitabboti ayamettha byatirekaladdho attho.	2709	
PA_tika-vin13_t:2710_0	214. Pānīyena pāde na dhoveyyāti sambandho. Paṭikkamanaṃ patvā ekamante pattacīvaraṃ	2710	
PA_tika-vin13_t:2710_1	nikkhipitvā patirūpe nisajja pucchitvā pānīyaṃ pātabbaṃ, paribhojanīyena yathāvuttaṃ	2710	
PA_tika-vin13_t:2710_2	pādā dhovitabbāti adhippāyo. Vuḍḍhatare āvāsikepi ca abhivādeyyāti iminā vassaṃ pucchitvā	2710	
PA_tika-vin13_t:2710_3	navakena āvāsikena abhivādāpetabbanti dīpeti. Puccheyya sayanāsananti “katamaṃ senāsanaṃ	2710	
PA_tika-vin13_t:2710_4	pāpuṇāti, ajjhāvutthaṃ anajjhāvutthaṃ vā”ti senāsanaṃ puccheyya. Idañca pucchāya	2710	
PA_tika-vin13_t:2710_5	lakkhaṇavacanaṃ. Tasmā āvāsikavatte vuttamajjhāvutthādikañca pucchitabbaṃ. Sace “anajjhāvuttha”nti	2710	
PA_tika-vin13_t:2710_6	vadanti, kavāṭaṃ ākoṭetvā muhuttaṃ āgametvā ghaṭikaṃ ugghāṭetvā kavāṭaṃ paṇāmetvā	2710	
PA_tika-vin13_t:2710_7	bahi ṭhitena ulloketvā pavisitvā sabbaṃ senāsanavattaṃ kātabbaṃ. Āgantukavattaṃ.	2710	
PA_tika-vin13_t:2711_0	215-6. Gamiko pakkameyyāti sambandho. “Paṭisāmetvā”tiādīnimassa pubbakiriyāpadāni.	2711	
PA_tika-vin13_t:2711_1	Dārumattikabhaṇḍakanti ettha mañcapīṭhādidārubhaṇḍaṃ rajanabhājanādimattikābhaṇḍaṃ.	2711	
PA_tika-vin13_t:2711_2	Paṭisāmetvāti atthi ce anovassake saṇṭhapetvā. Thaketvānāti dvāravātapānehi pidhāya.	2711	
PA_tika-vin13_t:2711_3	Sādhukaṃ saṅgopetvānāti catūsu pāsāṇesu mañcaṃ paññapetvā mañce mañcassa, pīṭhe pīṭhassa	2711	
PA_tika-vin13_t:2711_4	āropanena senāsanassa uparūpari puñjakaraṇena sādhukaṃ saṅgopanaṃ katvā. Na cāti neva. Gamikavattaṃ.	2711	
PA_tika-vin13_t:2712_0	217-8. Āvāsikoti idaṃ “paññapeyyā”tiādīnaṃ kattupadaṃ. Navakammakaraṇādibhāranittharaṇatāya	2712	
PA_tika-vin13_t:2712_1	āvāso vihāro assa atthīti āvāsiko. Yassa pana kevalaṃ vihāre nivāsanamattaṃ atthi,	2712	
PA_tika-vin13_t:2712_2	so nevāsiko. Ubhopi te idha āvāsika-saddena saṅgahitā. Pādodappabhutinti ettha pabhuti-saddena	2712	
PA_tika-vin13_t:2712_3	pādapīṭhapādakathalikānaṃ gahaṇaṃ. Paccuggantvāna pattacīvaraṃ gaṇheyyāti yojanā.	2712	
PA_tika-vin13_t:2712_4	Paññape sayanāsananti “etaṃ tumhākaṃ senāsanaṃ pāpuṇātī”ti evaṃ sayanāsanaṃ paññapeyya,	2712	
PA_tika-vin13_t:2712_5	pakāseyyāti vuttaṃ hoti.	2712	
PA_tika-vin13_t:2713_0	219. Ajjhāvutthanti pubbe bhikkhūhi nivutthaṃ. Gocarāgocaraṃ vadeti “bhikkhācāragāmo	2713	
PA_tika-vin13_t:2713_1	dūro, āsanno”ti vā, “kālasseva piṇḍāya caritabbaṃ, divā vā”ti evaṃ gocarañca, “micchādiṭṭhikānaṃ	2713	
PA_tika-vin13_t:2713_2	vā gāmo, paricchinnabhikkho vā”tiādinā agocarañca vadeyyāti attho. Vaccapassāvaṭṭhānānītiādīnipi	2713	
PA_tika-vin13_t:2713_3	“vade”ti imasseva kammavacanāni. Sekhasammutinti yassa saddhassa kulassa saṅgho sekhasammutiṃ deti, taṃ kulañca.	2713	
PA_tika-vin13_t:2714_0	220. Pavesanikkhame kālanti “kesuci ṭhānesu vāḷamigā vā amanussā vā honti, imaṃ kālaṃ	2714	
PA_tika-vin13_t:2714_1	pavisitabbaṃ nikkhamitabbañcā”ti evaṃ pavesanikkhame ca kālaṃ. Etaṃ pana āsanapaññapanādikaṃ	2714	
PA_tika-vin13_t:2714_2	sabbaṃ vattaṃ vuḍḍhatare āgate cīvarakammādiṃ vā nātigilānassa bhesajjaṃ vā ṭhapetvāpi	2714	
PA_tika-vin13_t:2714_3	kātabbaṃ. Mahāgilānassa pana bhesajjameva kātabbaṃ. Cetiyaṅgaṇavattaṃ karontenāpi	2714	
PA_tika-vin13_t:2714_4	tassa vattaṃ kātuṃ ārabhitabbaṃ. Paṇḍito hi āgantuko “karohi tāva bhesajjaṃ, cetiyaṅgaṇaṃ	2714	
PA_tika-vin13_t:2714_5	sammajjāhī”ti ca vadeyya. Apica bījanena bījitabbo, pādāpissa dhovitabbā, telena	2714	
PA_tika-vin13_t:2714_6	makkhitabbā. Piṭṭhi ce āgilāyati, sambādhetabbā. Navakassa pana āgantukassa “idamāsanaṃ,	2714	
PA_tika-vin13_t:2714_7	ettha nisīdā”tiādinā ācikkhitabbanti dassento “nisinnoyevā”tiādimāha. Nisinnoyevāti	2714	
PA_tika-vin13_t:2714_8	iminā “ṭhitoyevā”tiādiṃ upalakkheti. Samuddiseti ādarena vadeyya. Āvāsikavattaṃ.	2714	
PA_tika-vin13_t:2715_0	“Vatta”nti pana sāmaññena niddiṭṭhattā na there bhikkhū atiallīyitvā nisīditabbaṃ,	2715	
PA_tika-vin13_t:2715_1	mahātherassa nisinnāsanato ekaṃ dve āsanāni ṭhapetvā “nisīdā”ti vutte nisīditabbaṃ,	2715	
PA_tika-vin13_t:2715_2	na navāpi bhikkhū āsanena paṭibāhitabbā, na saṅghāṭiṃ ottharitvā nisīditabbaṃ, saddaṃ	2715	
PA_tika-vin13_t:2715_3	akatvā udakakiccaṃ kātabbaṃ, yathā sūpassa okāso hoti, evamattāya odano gaṇhitabbo,	2715	
PA_tika-vin13_t:2715_4	therena bhikkhunā “ṭhapetvā appakaṃ odanādikaṃ sabbaṃ sabbesaṃ samakaṃ sampādehī”ti	2715	
PA_tika-vin13_t:2715_5	vattabbaṃ, na tāva therena bhuñjitabbaṃ, bhuttāvinā na tāva udakaṃ paṭiggahetabbaṃ,	2715	
PA_tika-vin13_t:2715_6	bhattaggato nivattantehi yathānurūpaṃ nikkhamitvā viraḷāya pāḷiyā gantabbanti evamādikañca	2715	
PA_tika-vin13_t:2715_7	tadanurūpaṃ sekhiyavattañca sampādetabbanti idaṃ bhattaggavattañca sādhukaṃ ataramānena	2715	
PA_tika-vin13_t:2715_8	gāmo pavisitabbo, “iminā pavisissāmi, iminā nikkhamissāmī”ti nivesanaṃ pavisantena	2715	
PA_tika-vin13_t:2715_9	sallakkhetabbaṃ, nātisahasā pavisitabbaṃ, nātisahasā nikkhamitabbaṃ, nātidūre naccāsanne	2715	
PA_tika-vin13_t:2715_10	ṭhātabbaṃ, nāticiraṃ ṭhātabbaṃ, nātilahukaṃ nivattitabbaṃ, dātukāmatākāraṃ ñatvā	27151	
PA_tika-vin13_t:2715_11	ṭhātabbaṃ, yo paṭhamaṃ gāmato paṭikkamati, tena āsanapaññapanādi sabbaṃ kātabbaṃ,	27151	
PA_tika-vin13_t:2715_12	yo pacchā, tena āsanuddharaṇādi sabbaṃ kātabbanti evamādikañca tadanurūpaṃ sekhiyavattañca	27151	
PA_tika-vin13_t:2715_13	sampādetabbanti idaṃ piṇḍacārikavattañca kātabbaṃ.	27151	
PA_tika-vin13_t:2716_0	Senāsanaṭṭhāne sabbaṃ vattañca sampādetvā tato nikkhamitvā sādhukaṃ nivāsetvā pārupitvā	2716	
PA_tika-vin13_t:2716_1	ca ataramānena gāmo pavisitabbotiādi sabbaṃ piṇḍacārikavattaṃ kātabbaṃ. Pānīyaparibhojanīyaaggiaraṇisahitakattaradaṇḍā	2716	
PA_tika-vin13_t:2716_2	upaṭṭhapetabbā, nakkhattapadāni sakalāni vā ekadesāni vā uggahetabbāni, disākusalena	2716	
PA_tika-vin13_t:2716_3	bhavitabbanti idaṃ āraññikavattañca uddiṭṭhaṃyeva hotīti avagantabbanti.	2716	
PA_tika-vin13_t:2717	Vattaniddesavaṇṇanā niṭṭhitā.	271	
PA_tika-vin13_t:2718	31. Vikappanāniddesavaṇṇanā	271	
PA_tika-vin13_t:2719_0	221. Sammukhā parammukhāti sassa mukhaṃ, parassa mukhanti viggaho, sammukhena parammukhenāti	2719	
PA_tika-vin13_t:2719_1	attho. Sammukhāvikappanā parammukhāvikappanāti bhedā duve vikappanā vuttāti yojanā.	2719	
PA_tika-vin13_t:2719_2	Bhedāti visesato. Atha vā sassa mukhaṃ mukhasambandhivacanaṃ assā vikappanāyāti samāso.	2719	
PA_tika-vin13_t:2719_3	Tathā parammukhā. Sammukhā ca parammukhā ca, tassā bhedo, tato. Sammukhāya sammukhavikappanāya.	2719	
PA_tika-vin13_t:2719_4	Byattassāti vikappanavidhānaṃ paccuddhāravidhānañca jānantassa.	2719	
PA_tika-vin13_t:2720	222. Tenāti yassa santike vikappeti, tena bhikkhunā. Paribhogādikanti paribhogaṃ vissajjanaṃ adhiṭṭhānañca.	272	
PA_tika-vin13_t:2721_0	224-5. Aparā sammukhāvekāti ettha vā-saddo pakkhantare, atha vāti attho, api-saddattho	2721	
PA_tika-vin13_t:2721_1	vā vā-saddo, so aparā-saddato paraṃ daṭṭhabbo, aparāpi ekā sammukhāvikappanā atthīti	2721	
PA_tika-vin13_t:2721_2	attho. Kathanti āha “bhikkhussā”tiādi. “Pañcannaṃ sahadhammīna”nti vuttattā “tissassa	2721	
PA_tika-vin13_t:2721_3	bhikkhuno”tiādīsu tissāya bhikkhuniyā tissāya sikkhamānāya tissāya sāmaṇeriyā tissassa	2721	
PA_tika-vin13_t:2721_4	sāmaṇerassātipi viññātabbaṃ.	2721	
PA_tika-vin13_t:2722	226. Parammukhāvikappanāti parammukhena vikappanena, parammukhāvikappanāti vā gahetabbaṃ, parammukhāvikappanā kathanti attho.	272	
PA_tika-vin13_t:2723_0	227. Mittoti daḷhamitto. Sandiṭṭhoti diṭṭhamattamitto. Ettha pana dvinnaṃ vikappanānaṃ	2723	
PA_tika-vin13_t:2723_1	kiṃ nānākaraṇanti? Sammukhāvikappanāya tāva sayaṃ vikappetvā parena paccuddharāpeti,	2723	
PA_tika-vin13_t:2723_2	teneva sā sammukhāvikappanā nāma jātā. Parammukhāvikappanāya pareneva vikappāpetvā	2723	
PA_tika-vin13_t:2723_3	pareneva paccuddharāpeti, teneva sā parammukhāvikappanā nāma jātāti idamettha nānākaraṇanti.	2723	
PA_tika-vin13_t:2724	228. Dūrasantikattekattanti ettha āsannadūrabhāvo adhiṭṭhāne vuttanayeneva veditabbo.	272	
PA_tika-vin13_t:2725_0	229. Dasāhaṃ…pe… paccāsāya sati māsakaṃ nādhiṭṭhitavikappitaṃ nissaggiṃ nuppādayatīti	2725	
PA_tika-vin13_t:2725_1	sambandho. Dasa ahāni samāhaṭāni dasāhaṃ. Sabbattha accantasaṃyoge dutiyā. Tattha	2725	
PA_tika-vin13_t:2725_2	yaṃ divasaṃ cīvaraṃ uppannaṃ, tassa yo aruṇo, so uppannadivasanissito, tasmā cīvaruppādadivasena	2725	
PA_tika-vin13_t:2725_3	saddhiṃ ekādase aruṇuggamane nissaggiyaṃ hotīti āha “dasāha”nti. Māsamekaṃ vāti “anatthate	2725	
PA_tika-vin13_t:2725_4	kathine ekaṃ pacchimakattikamāsa”nti vuttattā kathinatthate pañca māseti labbhati.	2725	
PA_tika-vin13_t:2725_5	Kathinaṃ atthataṃ yasmiṃ vihāreti samāso. Pāripūratthanti pāripūri attho yassāti	2725	
PA_tika-vin13_t:2725_6	viggaho. Kiriyāvisesanaṃ, pāripūrippayojanaṃ katvāti attho. Ūnassāti yattakena kayiramānaṃ	2725	
PA_tika-vin13_t:2725_7	adhiṭṭhānaṃ cīvaraṃ pahoti, tattakatābhāvato ūnassa ekādasamāsasattamāsasaṅkhāte	2725	
PA_tika-vin13_t:2725_8	piṭṭhisamaye uppannassa mūlacīvarassa. Paccāsā satīti “saṅghādito yato kutoci lacchāmī”ti	2725	
PA_tika-vin13_t:2725_9	evaṃ satiyā paccāsāyāti attho. Ubhayampi ya-kāralopena niddiṭṭhaṃ. Satīti vā nipāto,	2725	
PA_tika-vin13_t:2725_10	liṅgavipallāsena vāha. Ettha pana byatirekavasena dasāhātikkamanādīsu nissaggiyaṃ	27251	
PA_tika-vin13_t:2725_11	pācittiyaṃ veditabbanti.	27251	
PA_tika-vin13_t:2726	Vikappanāniddesavaṇṇanā niṭṭhitā.	272	
PA_tika-vin13_t:2727	32. Nissayaniddesavaṇṇanā	272	
PA_tika-vin13_t:2728_0	230. Byattassāti “kāriya”nti kitakayoge kattari chaṭṭhī. Byatto ca nāma “pañcahi,	2728	
PA_tika-vin13_t:2728_1	bhikkhave, aṅgehi samannāgatena bhikkhunā anissitena vatthabbaṃ, āpattiṃ jānāti,	2728	
PA_tika-vin13_t:2728_2	anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, ubhayāni kho panassa	2728	
PA_tika-vin13_t:2728_3	pātimokkhāni vitthārena svāgatāni honti suvibhattāni suppavattīni suvinicchitāni	2728	
PA_tika-vin13_t:2728_4	suttaso anubyañjanaso. Imehi kho, bhikkhave, pañcahi aṅgehi samannāgatena bhikkhunā	2728	
PA_tika-vin13_t:2728_5	anissitena vatthabba”nti evaṃ vuttabyatto ca bahussutabyatto ca veditabbo.	2728	
PA_tika-vin13_t:2729_0	Tattha suvibhattānīti suṭṭhu vibhattāni padapaccābhaṭṭhasaṅkaradosavirahitāni. Suppavattīnīti	2729	
PA_tika-vin13_t:2729_1	paguṇāni vācuggatāni. Suvinicchitāni suttasoti khandhakaparivārato āharitabbasuttavasena	2729	
PA_tika-vin13_t:2729_2	suṭṭhu vinicchitāni. Anubyañjanasoti akkharapadapāripūriyā suvinicchitāni akkhaṇḍāni	2729	
PA_tika-vin13_t:2729_3	aviparītakkharāni. Etena aṭṭhakathā dīpitā. Aṭṭhakathāto hi esa vinicchayo hotīti.	2729	
PA_tika-vin13_t:2729_4	Bahussutabyatto pana yena sabbantimena paricchedena dve mātikā paguṇā vācuggatā,	2729	
PA_tika-vin13_t:2729_5	pakkhadivasesu dhammasavanatthāya suttantato cattāro bhāṇavārā, sampattānaṃ parisānaṃ	2729	
PA_tika-vin13_t:2729_6	parikathanatthāya andhakavindamahārāhulovādaambaṭṭhasadiso eko kathāmaggo, saṅghabhattamaṅgalāmaṅgalesu	2729	
PA_tika-vin13_t:2729_7	anumodanatthāya tisso anumodanā, uposathappavāraṇādijānanatthaṃ kammākammavinicchayo,	2729	
PA_tika-vin13_t:2729_8	samaṇadhammakaraṇatthaṃ samādhivasena vipassanāvasena vā arahattamaggapariyosānamekaṃ	2729	
PA_tika-vin13_t:2729_9	kammaṭṭhānaṃ ettakaṃ uggahitaṃ, svāyaṃ vuccati. Natthi nissāya kāriyanti ācariyādiṃ	2729	
PA_tika-vin13_t:2729_10	nissāya vāsena kattabbaṃ natthi. “Nissayakāriya”nti vā pāṭho, nissayena kāriyanti	27291	
PA_tika-vin13_t:2729_11	samāso. Jīvassa yattako paricchedo yāvajīvaṃ.	27291	
PA_tika-vin13_t:2730_0	231. Tena nissāya vasantena evaṃ nissayo gahetabboti dassetuṃ “ekaṃsa”ntiādi vuttaṃ.	2730	
PA_tika-vin13_t:2730_1	Ekaṃsanti eko aṃso assa cīvarassāti viggaho. Kiriyāvisesanaṃ vā bhummatthe vā upayogavacanaṃ,	2730	
PA_tika-vin13_t:2730_2	ekasmiṃ aṃseti attho. Añjali karapuṭo. Yāvatatiyakaṃ vadeti upasampadāya saṭṭhivassena	2730	
PA_tika-vin13_t:2730_3	sattativassena vāpi byattassa navakassa santike yāvatatiyakaṃ vacanaṃ kareyya. Yāvatatiyo	2730	
PA_tika-vin13_t:2730_4	vāro assāti kiriyāvisesanasamāso. Āyasmatoti āyasmantaṃ. Vacchāmīti vasāmi. Upajjhaṃ	2730	
PA_tika-vin13_t:2730_5	gaṇhantenāpi “upajjhāyo me, bhante, hohī”ti gahetabbaṃ. Taṃ pana “ācariyo”ti ettha	2730	
PA_tika-vin13_t:2730_6	“upajjhāyo”ti vacanaṃ visesoti ettha vācābhedato na visuṃ vuttaṃ. Na kevalamettha	2730	
PA_tika-vin13_t:2730_7	nissayupajjhāyagahaṇe, gāmappavesanādīsupi evameva katvā “ahaṃ āvuso”ti vā “bhante”ti	2730	
PA_tika-vin13_t:2730_8	vā vatvā “gāmappavesanaṃ āpucchāmī”tiādinā vattabbaṃ.	2730	
PA_tika-vin13_t:2731_0	232. Nissayapaṭippassaddhiṃ dasseti “pakkante”tiādinā. Pakkanteti upajjhāye ācariye	2731	
PA_tika-vin13_t:2731_1	saddhivihārike antevāsike ca gāmādīsu yattha katthaci āpucchitvā vā anāpucchitvā	2731	
PA_tika-vin13_t:2731_2	vā gate. Tesu yena kenaci “asukaṃ nāma gāmaṃ gacchāmī”ti vutte tesuyeva yena kenaci	2731	
PA_tika-vin13_t:2731_3	“sādhū”ti sampaṭicchitepi taṃ taṃ niyamaṃ atikkamitvā pakkantepi anāpucchā pana upacārasīmātikkamena	2731	
PA_tika-vin13_t:2731_4	pakkantepi nissayo sammati paṭippassambhati. Pakkhasaṅkanteti titthiyapakkhasaṅkante	2731	
PA_tika-vin13_t:2731_5	cāpi vibbhante cāpi maraṇena ca taṅkhaṇaññeva paṭippassambhati. Āṇatti nāma “paṇāmemi	2731	
PA_tika-vin13_t:2731_6	ta”nti vā “mā idha pavisā”tiādikā nissayappaṇāmanā. Tāya paṇāmitena ācariyupajjhāyā	2731	
PA_tika-vin13_t:2731_7	khamāpetabbā. Akhamantesu daṇḍakammaṃ katvā tasmiṃ vihāre mahāthere gahetvāpi sāmantavihāre	2731	
PA_tika-vin13_t:2731_8	bhikkhū gahetvāpi khamāpetabbā. Na khamanti ce, ācariyupajjhāyānaṃ sabhāgānaṃ santike	2731	
PA_tika-vin13_t:2731_9	vasitabbaṃ. Yena kenaci kāraṇena na sakkā hoti tatra ācariyupajjhāyānaṃ sabhāgānaṃ	2731	
PA_tika-vin13_t:2731_10	santike vasituṃ, taṃyeva vihāraṃ āgantvā aññassa santike nissayaṃ gahetvā vasitabbaṃ.	27311	
PA_tika-vin13_t:2731_11	Tattha “pañcahi, bhikkhave, aṅgehi samannāgataṃ saddhivihārikaṃ appaṇāmento upajjhāyo	27311	
PA_tika-vin13_t:2731_12	sātisāro hoti, paṇāmento anatisāro hoti. Upajjhāyamhi nādhimattaṃ pemaṃ hoti, nādhimatto	27311	
PA_tika-vin13_t:2731_13	pasādo hoti, nādhimattā hirī hoti, nādhimatto gāravo hoti, nādhimattā bhāvanā hoti.	27311	
PA_tika-vin13_t:2731_14	Imehi kho, bhikkhave, pañcahaṅgehi…pe… hoti. Pañcahi, bhikkhave, aṅgehi samannāgataṃ	27311	
PA_tika-vin13_t:2731_15	antevāsikaṃ appaṇāmento ācariyo…pe… hotī”ti vuttattā pana asammāvattante antevāsikasaddhivihārike	27311	
PA_tika-vin13_t:2731_16	appaṇāmentā ācariyupajjhāyā dukkaṭaṃ āpajjantīti veditabbaṃ. Bhāvanāti mettābhāvanā.	27311	
PA_tika-vin13_t:2731_17	Upajjhāyasamodhānaṃ pana tassa dassanasavanavasena veditabbaṃ.	27311	
PA_tika-vin13_t:2732	233. Alajjinti –	273	
PA_tika-vin13_t:2733	“Sañcicca āpattiṃ āpajjati;	273	
PA_tika-vin13_t:2734	Āpattiṃ parigūhati;	273	
PA_tika-vin13_t:2735	Agatigamanañca gacchati;	273	
PA_tika-vin13_t:2736	Ediso vuccati alajjipuggalo”ti. –	273	
PA_tika-vin13_t:2737_0	Evaṃ vuttalakkhaṇaṃ alajjiṃ. Nissayaṃ dentenāpi lajjinoyeva dātabbaṃ. “Na bhikkhave	2737	
PA_tika-vin13_t:2737_1	alajjīnaṃ nissayo dātabbo. Yo dadeyya, āpatti dukkaṭassā”ti hi vuttaṃ. Adiṭṭhapubbassa	2737	
PA_tika-vin13_t:2737_2	katipāhaṃ ācāraṃ upaparikkhitvā dātabbaṃ. Apubbanti ettha sambandhisaddattā pubba-saddena	2737	
PA_tika-vin13_t:2737_3	pubbavāso gahito, natthi pubbo assāti apubbaṃ, navanti vuttaṃ hoti. Cattāri pañca	2737	
PA_tika-vin13_t:2737_4	vā parimāṇametesanti viggaho. Ettha pana parimāṇa-saddasannidhānena saṅkhyeyyavācinopite	2737	
PA_tika-vin13_t:2737_5	saṅkhyāmattavācino hontīti catupañcasaṅkhyāparimāṇameva saṅkhyeyyamāha, tasmā viggahapadatthehi	2737	
PA_tika-vin13_t:2737_6	bhinno aññapadattho sambhavatīti samāso. Vā-saddassa yo vikappattho, tattha cāyaṃ	2737	
PA_tika-vin13_t:2737_7	samāso, cattāri vā pañca vā, catupañca ahāni, tesaṃ ahānaṃ samāhāro catupañcāhaṃ.	2737	
PA_tika-vin13_t:2737_8	Bhikkhusabhāgatanti samāno bhāgo lajjitāsaṅkhāto koṭṭhāso yesaṃ, bhikkhūhi sabhāgā,	2737	
PA_tika-vin13_t:2737_9	tesaṃ bhāvo bhikkhusabhāgatā, taṃ, pesalabhāvanti attho. “Thero lajjī”ti jānantena	2737	
PA_tika-vin13_t:2737_10	pana pakatiyā nissayadānaṭṭhānaṃ gatena ca tadaheva gahetabbo, ekadivasampi parihāro	27371	
PA_tika-vin13_t:2737_11	natthi. Sace “okāse alabhante paccūsasamaye gahessāmī”ti sayati, aruṇaṃ uggatampi	27371	
PA_tika-vin13_t:2737_12	na jānāti, anāpatti. Laddhaparihārenāpi vasituṃ vaṭṭatīti.	27371	
PA_tika-vin13_t:2738_0	234. “Labbhatī”ti kammani nipphannattā avuttakattāti “addhikassā”tiādīsu kattari	2738	
PA_tika-vin13_t:2738_1	sāmivacanaṃ, “addhikenā” tiādi vuttaṃ hoti. “Sallakkhentenā”ti pana sarūpeneva niddiṭṭhaṃ.	2738	
PA_tika-vin13_t:2738_2	Vasitunti vuttakammaṃ. Bhāve hi tuṃ-paccayo, vāsoti attho. Yācitassāti “gilānupaṭṭhākassa	2738	
PA_tika-vin13_t:2738_3	cā”ti ettha visesanaṃ. Sace pana “yācāhi ma”nti vuccamānopi gilāno mānena na yācati,	2738	
PA_tika-vin13_t:2738_4	gantabbaṃ. Araññe vā sallakkhentena phāsukanti yattha vasantassa paṭiladdhataruṇasamathavipassanāvisesabhāgitāvasena	2738	
PA_tika-vin13_t:2738_5	phāsu hoti, tasmiṃ araññe tādisaṃ phāsuvihāraṃ sallakkhentena āraññakena. Dāyake	2738	
PA_tika-vin13_t:2738_6	asanteti padacchedo. Tāvāti avadhimhi, addhikādīhi yāva nissayadāyako labbhati, tāva,	2738	
PA_tika-vin13_t:2738_7	āraññakena pana “paṭirūpe nissayadāyake sati nissāya vasissāmī”ti ābhogaṃ katvā yāva	2738	
PA_tika-vin13_t:2738_8	āsāḷhipuṇṇamā, tāvāti attho. “Sace pana āsāḷhimāse ācariyo nāgacchati, yattha nissayo	2738	
PA_tika-vin13_t:2738_9	labbhati, tattha gantabbaṃ. Antovasse pana nibaddhavāsaṃ vasitabbaṃ, nissayo ca gahetabbo”ti	2738	
PA_tika-vin13_t:2738_10	hi aṭṭhakathāyaṃ vuttaṃ.	27381	
PA_tika-vin13_t:2739_0	Amhākaṃ pana keci antevāsikattherā “na bhikkhave vassaṃ na upagantabbaṃ. Yo na upagaccheyya,	2739	
PA_tika-vin13_t:2739_1	āpatti dukkaṭassā’ti ca ‘na bhikkhave tadahu vassūpanāyikāya vassaṃ anupagantukāmena	2739	
PA_tika-vin13_t:2739_2	sañcicca āvāso atikkamitabbo. Yo atikkameyya, āpatti dukkaṭassā’ti pāḷivacanato kenaci	2739	
PA_tika-vin13_t:2739_3	kāraṇena nissayaṃ alabhamānenapi na sakkā antovasse vassaṃ anupagantuṃ. ‘Antovasse	2739	
PA_tika-vin13_t:2739_4	panā’tiādīsu pana ca-saddo anvācayattho, tasmā tenāpi vassaṃ upagantabbamevā”ti vadiṃsu.	2739	
PA_tika-vin13_t:2740_0	Mayaṃ panettha evamavocumha “bhagavatā anupagamane dukkaṭaṃ anantarāyikasseva vuttaṃ,	2740	
PA_tika-vin13_t:2740_1	teneva ‘kenaci antarāyena purimikaṃ anupagatena pacchimikā upagantabbā’ti aṭṭhakathāyaṃ	2740	
PA_tika-vin13_t:2740_2	vuttaṃ. Antarāyo ca nāma antarā vemajjhe etīti antarāyo, yo koci bādhakappaccayatāya	2740	
PA_tika-vin13_t:2740_3	adhippeto vuccati ‘na labhanti patirūpaṃ upaṭṭhākaṃ, eseva antarāyoti pakkamitabba’ntiādīsu	2740	
PA_tika-vin13_t:2740_4	viya, tasmā bādhakappaccayatā adhippetā. Nissayālābhopi antarāyotveva viññāyati.	2740	
PA_tika-vin13_t:2740_5	Sakkā hi vattuṃ ‘antarāyo vassūpagamo sannissayattā taruṇasamathavipassanālābhīnaṃ	2740	
PA_tika-vin13_t:2740_6	katokāso viyā’ti. Taruṇasamathavipassanālābhīnampi hi katokāsepi ‘sace pana āsāḷhimāse	2740	
PA_tika-vin13_t:2740_7	ācariyo nāgacchati, yattha nissayo labbhati, tattha gantabba’nti daḷhaṃ katvā aṭṭhakathāyaṃ	2740	
PA_tika-vin13_t:2740_8	vuttaṃ. Amhākaṃ garūhi ca sāratthadīpaniyaṃ ‘ācariyaṃ āgamentasseva ce vassūpanāyikadivaso	2740	
PA_tika-vin13_t:2740_9	hoti, hotu, gantabbaṃ tattha, yattha nissayadāyakaṃ labhatī’ti vassūpanāyikadivasepi	2740	
PA_tika-vin13_t:2740_10	nissayatthāya gamanameva vuttaṃ. Atha ca pana mahākāruṇikopi bhagavā ‘anujānāmi,	27401	
PA_tika-vin13_t:2740_11	bhikkhave, gilānupaṭṭhākena bhikkhunā nissayaṃ alabhamānena yāciyamānena anissitakena	27401	
PA_tika-vin13_t:2740_12	vatthu’nti gilānavisayepi nissayaṃ garukaṃ katvā paṭṭhapesi. Yaṃ pana anissayaṃ,	27401	
PA_tika-vin13_t:2740_13	taṃ anantarāyaṃ nissayamuttakassa vassūpagamanaṃ viya. Apica nāvāya gacchantassa	27401	
PA_tika-vin13_t:2740_14	pana vassāne āgatepi nissayaṃ alabhantassa anāpattīti nāvāya gacchatoyeva āveṇikā	27401	
PA_tika-vin13_t:2740_15	anāpattikatā vuttā. Tasmā nissayālābho bādhakappaccayo vassūpagamanassa, na vassūpagamanaṃ	27401	
PA_tika-vin13_t:2740_16	nissayassāti antarāyoyeva nissayālābho. Tatoyeva ṭīkāyaṃ ‘antovasse pana anissitena	27401	
PA_tika-vin13_t:2740_17	vatthuṃ na vaṭṭatī’ti vuttaṃ. Tasmāyeva ca ‘antovasse panā’tiādīsu nissayadāyake	27401	
PA_tika-vin13_t:2740_18	sati nibaddhavāsaṃ vasitabbañca nissayo gahetabbo ca hotīti gamanakiriyāya khīyamānatāvasena	27401	
PA_tika-vin13_t:2740_19	ca-saddo samuccayo gahetabbo”ti.	27401	
PA_tika-vin13_t:2741	Nissayaniddesavaṇṇanā niṭṭhitā.	274	
PA_tika-vin13_t:2742	33. Kāyabandhananiddesavaṇṇanā	274	
PA_tika-vin13_t:2743_0	235. Bandhīyati anenāti bandhanaṃ, kāyassa bandhanaṃ kāyabandhanaṃ, natthi kāyabandhanametassāti	2743	
PA_tika-vin13_t:2743_1	akāyabandhano. Dukkaṭanti sañcicca vā asañcicca vā paviseyya ce, dukkaṭaṃ. Asatiyā	2743	
PA_tika-vin13_t:2743_2	gato yattha sarati, tattheva bandheyyāti sambandho. Gatoti antogāmaṃ gato. Saritvā	2743	
PA_tika-vin13_t:2743_3	yāva na bandhati, na tāva piṇḍāya caritabbaṃ.	2743	
PA_tika-vin13_t:2744_0	236. “Paṭṭikā”tiādinā sabbasaṅgāhakaṃ kāyabandhanaṃ niddisati. Paṭṭikāti pakativītā	2744	
PA_tika-vin13_t:2744_1	vā macchakaṇṭakakhajjūripattavāyimā vā. Sūkarānaṃ antaṃ sūkarantaṃ. Idha pana taṃsadisaṃ	2744	
PA_tika-vin13_t:2744_2	vuccati. Caturassaṃ akatvā sajjitaṃ muddikakāyabandhanampi saṅgahetvā “ekā rajjū”ti	2744	
PA_tika-vin13_t:2744_3	vuttaṃ. Taṃ pana rajjukaṃ bandhantena ekaguṇameva katvā bandhituṃ vaṭṭati, majjhe	2744	
PA_tika-vin13_t:2744_4	bhinditvā diguṇaṃ katvā bandhituṃ na vaṭṭati. Diguṇaṃ pana akatvā satavārampi punappunaṃ	2744	
PA_tika-vin13_t:2744_5	āvijjhitvā bandhituṃ vaṭṭati, pāmaṅgasaṇṭhānaṃ pana ekampi na vaṭṭati. Bahurajjuke	2744	
PA_tika-vin13_t:2744_6	ekato katvā ekena nirantaraṃ veṭhetvā kataṃ “bahurajjuka”nti na vattabbaṃ, taṃ vaṭṭati.	2744	
PA_tika-vin13_t:2744_7	Tadanulomikāti tesaṃ paṭṭikāsūkarantānaṃ dvinnaṃ dve ime yathākkamamanulomikā.	2744	
PA_tika-vin13_t:2745_0	237-8. Paṭṭikā kīdisī vaṭṭatīti āha “macchā”tiādi. Paṭṭikā macchakaṇṭakakhajjūripattā	2745	
PA_tika-vin13_t:2745_1	vā maṭṭhā vā labbhāti sambandho. Kaṇṭaka-saddena patta-saddena ca tadākāro vuccati,	2745	
PA_tika-vin13_t:2745_2	upacārato hi macchānaṃ kaṇṭakākāro ca khajjūrīnaṃ pattākāro ca etissāti samāso. Maṭṭhāti	2745	
PA_tika-vin13_t:2745_3	pakativītā. Ṭīkāyaṃ pana “ete macchakaṇṭakādayo maṭṭhā vikārarahitā paṭṭikā ca tadantogadhāti	2745	
PA_tika-vin13_t:2745_4	adhippāyo”ti vuttaṃ. Kathaṃ tesamantogadhatā? Yato tāniyeva paṭṭikā nāmāti. Tathā	2745	
PA_tika-vin13_t:2745_5	ca vuttaṃ aṭṭhakathāyaṃ “pakativītā vā macchakaṇṭakavāyimā vā paṭṭikā vaṭṭatī”ti.	2745	
PA_tika-vin13_t:2745_6	Ettha pana macchakaṇṭakeyeva khajjūripattaṃ paviṭṭhaṃ. Catassopi dasā labbhāti sambandho.	2745	
PA_tika-vin13_t:2745_7	Catassoti ukkaṭṭhaparicchedena vuttaṃ, tasmā tato ūnāpi vaṭṭanti. Anteti kāyabandhanassa	2745	
PA_tika-vin13_t:2745_8	ubhayante diguṇasuttakaṃ labbhanti sambandho. Guṇo bandhanabhūtaṃ suttakaṃ guṇasuttakaṃ.	2745	
PA_tika-vin13_t:2745_9	“Guṇo paṭalarāsīsu, ānisaṃse ca bandhane”ti hi abhidhānappadīpikā. Dvinnaṃ guṇasuttakānaṃ	2745	
PA_tika-vin13_t:2745_10	samāhāro diguṇasuttakaṃ. Taṃ dasāmukhassa thirabhāvāya koṭṭetuṃ vaṭṭati, na sobhanatthaṃ.	27451	
PA_tika-vin13_t:2745_11	Tenāha “mālādi”ntiādi.	27451	
PA_tika-vin13_t:2746_0	Mālādiṃ kakkaṭacchādiṃ kuñjaracchādiñca dassetvā guṇasuttakakoṭṭitā paṭṭikā na kappatīti	2746	
PA_tika-vin13_t:2746_1	sambandho. “Mālādi”ntiādīsu ādi-saddena tādisaṃ yaṃ kiñci vikārarūpaṃ gayhati. Kakkaṭānaṃ	2746	
PA_tika-vin13_t:2746_2	viya acchīni, tāni ādīni yassāti samāso. Tathā kuñjaracchādinti.	2746	
PA_tika-vin13_t:2747_0	239. Ghaṭakanti ghaṭakākāravaṭṭalekhārūpaṃ. Makaramukhādinti ettha makaramukhaṃ nāma	2747	
PA_tika-vin13_t:2747_1	makaramukhasaṇṭhānaṃ. Bindu pana āgamavasena vutto. Ādi-saddena deḍḍubhasīsādivikārarūpaṃ	2747	
PA_tika-vin13_t:2747_2	yaṃ kiñci saṅgayhati. Dasāmukheti dasānaṃ mukhabhūte ante etāni na kappantīti sambandho.	2747	
PA_tika-vin13_t:2747_3	Vidhe ubhante ghaṭakā lekhā aññaṃ cittakañca na kappantīti sambandho. Ghaṭakāti ghaṭakato.	2747	
PA_tika-vin13_t:2747_4	Lekhāti lekhāya. Pañcamiyā lopo. Vidheti kāyabandhanassa pāsante dasāmūle tassa thirabhāvatthaṃ	2747	
PA_tika-vin13_t:2747_5	kattabbe dantavisāṇādimaye vidhe.	2747	
PA_tika-vin13_t:2748_0	240. Deḍḍubhakanti udakasappasīsasadisaṃ. Murajanti nānāvaṇṇehi suttehi murajavaṭṭisaṇṭhānaṃ	2748	
PA_tika-vin13_t:2748_1	veṭhetvā kataṃ. Ṭīkāyaṃ pana “murajanti bahurajjuke ekato saṅkaḍḍhitvā ekāya rajjuyā	2748	
PA_tika-vin13_t:2748_2	paliveṭhetvā katarajjū”ti vuttaṃ, taṃ “bahurajjuke ekato katvā”tiādinā heṭṭhā vuttaaṭṭhakathāvacanena	2748	
PA_tika-vin13_t:2748_3	virujjhati. Maddavīṇanti pāmaṅgasaṇṭhānaṃ. Kalābukanti bahurajjukaṃ. Tesaṃ “na kappatī”ti	2748	
PA_tika-vin13_t:2748_4	iminā sambandho. Dve majjhimāti majjhe bhavā murajamaddavīṇasaṅkhātā dve.	2748	
PA_tika-vin13_t:2749	241. Gaṇṭhiyo cāpīti cīvarassa gaṇṭhiyo cāpi. Tammayāti tehi veḷuādīhi nibbattā. Pasaṅgena panetaṃ vuttanti.	274	
PA_tika-vin13_t:2750	Kāyabandhananiddesavaṇṇanā niṭṭhitā.	275	
PA_tika-vin13_t:2751	Sumaṅgalappasādaniyā nāma ṭīkāya	275	
PA_tika-vin13_t:2752	Paṭhamabhāṇavāravaṇṇanā niṭṭhitā.	275	
PA_tika-vin13_t:2753	34. Pathavīniddesavaṇṇanā	275	
PA_tika-vin13_t:2754_0	242. Jātājātāti duvidhāti jātā pathavī ajātā pathavīti pathavī duvidhāti attho. Iminā	2754	
PA_tika-vin13_t:2754_1	jātapathaviñca ajātapathaviñca dasseti. Tāsaṃ vibhāgaṃ dasseti “suddhā”tiādinā. Suddhamattikapaṃsukā	2754	
PA_tika-vin13_t:2754_2	ca adaḍḍhā ca bahumattikapaṃsukā ca cātumāsādhikovaṭṭhapaṃsumattikarāsi ca jātā pathavīti	2754	
PA_tika-vin13_t:2754_3	sambandho. Mattikā ca paṃsu cāti dvando. Suddhā appasakkharāditāya mattikā paṃsavo	2754	
PA_tika-vin13_t:2754_4	yassāti bāhirattho. Adaḍḍhāti uddhanapacanādivasena tathā tathā adaḍḍhā. Sā pana	2754	
PA_tika-vin13_t:2754_5	visuṃ natthi, suddhamattikādīsu aññatarāva veditabbā. Cattāro māsā, tehi sahito atireko	2754	
PA_tika-vin13_t:2754_6	kālo, tasmiṃ ovaṭṭhoti samāso. Ovaṭṭhoti yena kenaci udakena ovaṭṭho. Budhā pana	2754	
PA_tika-vin13_t:2754_7	“ākāsato vuṭṭhaudakeneva, na aññattha paharitvā patitabindunā”ti vadanti, “ovaṭṭho”ti	2754	
PA_tika-vin13_t:2754_8	sāmaññena vuttattā ca “pokkharaṇiyā ṭhitatanukaddamo vaṭṭati, bahalo tu na vaṭṭatī”ti	2754	
PA_tika-vin13_t:2754_9	vuttattā ca “vinayavinicchaye sampatte garuke ṭhātabba”nti vinayalakkhaṇato ca na	2754	
PA_tika-vin13_t:2754_10	taṃ yujjatīti amhākaṃ khanti. Paṃsumattikānaṃ rāsi paṃsumattikarāsi. Catu…pe… vaṭṭho	27541	
PA_tika-vin13_t:2754_11	paṃsumattikarāsi yassāti aññapadattho, kammadhārayo vā.	27541	
PA_tika-vin13_t:2755_0	243. Vālukā ca daḍḍhā ca yebhuyyasakkharādimahīpi ca cātumāsomavaṭṭhako vuttarāsi	2755	
PA_tika-vin13_t:2755_1	ca dutiyā bhūmīti sambandho sakkharā ca pāsāṇā ca marumbā ca kathalā ca vālukā cāti	2755	
PA_tika-vin13_t:2755_2	dvando. Suddhā sakkhara…pe… vālukā yassāti viggaho. Hatthamuṭṭhinā gahetabbappamāṇā	2755	
PA_tika-vin13_t:2755_3	sakkharā, tato upari pāsāṇā, kaṭasakkharā marumbā, kapālakhaṇḍāni kathalāti veditabbā.	2755	
PA_tika-vin13_t:2755_4	Dutiyāti ajātā. Vuttarāsīti vutto mattikapaṃsusirā.	2755	
PA_tika-vin13_t:2756	244. Kīdisī yebhuyumattikādīti āha “dve bhāgā”tiādi. Yassa bhūmiyāti yassā bhūmiyā. Sesesupīti yebhuyyapaṃsuyebhuyyasakkharayebhuyyapāsāṇādīsu.	275	
PA_tika-vin13_t:2757_0	245. “Pācittī”tiādinā tattha vinicchayaṃ dasseti. Jāte jātasaññissa khaṇane pācittīti	2757	
PA_tika-vin13_t:2757_1	sambandho. Jāteti jāte bhūmibhāge, liṅgavipallāso vā, jātāyāti vuttaṃ hoti. Jāte	2757	
PA_tika-vin13_t:2757_2	dveḷhassa vimatissa dukkaṭanti sambandho. Jāte ajātasaññissa anāpatti. Tathā āṇāpane	2757	
PA_tika-vin13_t:2757_3	anāpattīti yojanā. Ajātasaññissāti ajātāti saññā ajātasaññā, sā assa atthīti ajātasaññī, tassa.	2757	
PA_tika-vin13_t:2758	246. Ekāyāṇattiyā ekāti sace sakiṃ āṇatto divasampi khaṇati, āṇāpakassa ekā eva āpattīti attho. Vācaso āpattīti sambandho. Vācasoti vicchāyaṃ so, vācāya vācāyāti attho.	275	
PA_tika-vin13_t:2759_0	247. “Imaṃ ṭhānaṃ khaṇa vā”tiādinā yojetabbaṃ. “Ettha aggiṃ jālehi vā”ti yojanā.	2759	
PA_tika-vin13_t:2759_1	“Vattu”nti idaṃ “na vaṭṭatī”ti imassa kattupadavacananti attho. Atha vā “imaṃ ṭhānaṃ	2759	
PA_tika-vin13_t:2759_2	khaṇā”tiādippakāro vacanāya na vaṭṭatīti attho. Niyametvāti iminā “āvāṭaṃ khaṇa,	2759	
PA_tika-vin13_t:2759_3	kandaṃ khaṇā”tiādinā aniyametvā vattuṃ vaṭṭatīti dīpeti.	2759	
PA_tika-vin13_t:2760_0	248. “Imassa thambhassa āvāṭaṃ jāna vā, kappiyaṃ karohi vā”ti ca “mattikaṃ jāna vā,	2760	
PA_tika-vin13_t:2760_1	mattikaṃ āhara vā, mattikaṃ kappiyaṃ karohi vā”ti ca edisaṃ vacanaṃ vaṭṭatīti sambandho.	2760	
PA_tika-vin13_t:2760_2	Etaṃ viya dissatīti edisaṃ, kiṃ taṃ? “Mattikaṃ dehī”tiādikaṃ upameyyaṃ. “Mattikaṃ	2760	
PA_tika-vin13_t:2760_3	jānā”tiādikaṃ pana upamānaṃ, tesaṃ upamānopameyyānaṃ yā kappiyasaṅkhātā samānadhammatā,	2760	
PA_tika-vin13_t:2760_4	sā upamā. Tathā ca vuttaṃ amhehi subodhālaṅkāre “upamānopameyyānaṃ, sadhammattaṃ	2760	
PA_tika-vin13_t:2760_5	siyopamā”ti. Aññathā upamānabhūtaakkharāvaḷisadisīyeva, akkharāvaḷi upameyyaṃ siyā.	2760	
PA_tika-vin13_t:2760_6	Vākye viya-saddoyeva pana upamānaṃ jotetīti veditabbaṃ.	2760	
PA_tika-vin13_t:2761_0	249. Pathaviyā asambaddhaṃ sukkhakaddamaādikañca tanukaṃ ussiñcanīyakaddamañca kopetuṃ	2761	
PA_tika-vin13_t:2761_1	labbhanti sambandho. Kaddamaādikanti ettha ādi-saddena udakena gataṭṭhāne udakapappaṭako	2761	
PA_tika-vin13_t:2761_2	nāma hoti, yaṃ vātappahārena calati, taṃ saṅgaṇhāti. Ussiñcanīyakaddamanti ghaṭehi	2761	
PA_tika-vin13_t:2761_3	ussiñcituṃ sakkuṇeyyakaddamaṃ.	2761	
PA_tika-vin13_t:2762_0	250. “Cātumāsādhikovaṭṭhaṃ gaṇḍuppāda”ntiādinā sambandhitabbaṃ. Gaṇḍaṃ pathaviyā	2762	
PA_tika-vin13_t:2762_1	gaṇḍasadisaṃ mattikarāsiṃ uppādentīti gaṇḍuppādā. Idha pana tehi uṭṭhāpito gūtho	2762	
PA_tika-vin13_t:2762_2	“gaṇḍuppāda”nti niddiṭṭho. Potthakesu pana “gaṇḍuppādo”ti pāṭho dissati. Taṃ “na	2762	
PA_tika-vin13_t:2762_3	kopaye”ti ettha kammena bhavitabbanti na yujjati. Mūsikukkiranti mūsikānaṃ ukkiro	2762	
PA_tika-vin13_t:2762_4	khaṇitvā bahi kataṃ paṃsurāsi mūsikukkiroti. Leḍḍādinti ettha leḍḍunti kasitaṭṭhāne	2762	
PA_tika-vin13_t:2762_5	naṅgalacchinnamattikāpiṇḍaṃ. Ādi-saddena gāvīnaṃ khuracchinnaṃ kaddamaṃ saṅgaṇhāti.	2762	
PA_tika-vin13_t:2763_0	251-2. Udakasantike patite vāpiādīnaṃ kūle ca pāsāṇe lagge raje ca navasoṇḍiyā patite	2763	
PA_tika-vin13_t:2763_1	raje ca abbhokāsuṭṭhite vammike ca mattikākuṭṭe ca tathāti sambandho. Tathāti iminā	2763	
PA_tika-vin13_t:2763_2	kūlādike cātumāsādhikovaṭṭhaṃ vā sabbaṃ na kopayeti idaṃ atidisati. Iṭṭhakakuṭṭako	2763	
PA_tika-vin13_t:2763_3	vaṭṭatīti āha “yebhuyyā”tiādi. Yebhuyyena kathalā etthāti yebhuyyakathalā, bhūmi,	2763	
PA_tika-vin13_t:2763_4	tiṭṭhati etthāti ṭhānaṃ, yebhuyyakathalāya ṭhānaṃ, tasmiṃ. Iṭṭhakakuṭṭako yebhuyyakathalā	2763	
PA_tika-vin13_t:2763_5	viya hotīti adhippāyo. Kuṭṭakaṃ kopentassa anāpattīti adhippāyo. Iṭṭhakāya kato kuṭṭakoti samāso.	2763	
PA_tika-vin13_t:2764_0	253-5. Sañcāletvā bhūmiṃ vikopayaṃ thambhādiṃ gaṇhituṃ vāti sambandho. Tattha vikopayanti	2764	
PA_tika-vin13_t:2764_1	karaṇatthe paccattavacanaṃ, vikopayatāti attho. Aññathā kathamettha paṭhamāpasaṅgo.	2764	
PA_tika-vin13_t:2764_2	Paṭhamā hi “bhava”nti vutte siyā, na ca “gaṇhitu”ntiādīsu tuṃ-paccayehi vutto koci	2764	
PA_tika-vin13_t:2764_3	atthi, yadā bhāve tuṃ-paccayo, tadā na kiñci vuttaṃ hotīti, “na kappatī”ti padhānakiriyāyapi	2764	
PA_tika-vin13_t:2764_4	heṭṭhā vuttanayena kattā aññoyevāti evaṃ sabbattha. Tatiyatthe tu sati ito cito sañcāletvā	2764	
PA_tika-vin13_t:2764_5	bhūmiṃ vikopayatā thambhādiṃ gaṇhituṃ na kappatīti atīva yujjati. Dhārāyāti passāvadhārāya.	2764	
PA_tika-vin13_t:2764_6	Visamaṃ samaṃ kātuṃ sammuñjanīhi ghaṃsituṃ vāti yojanā. Visamanti visamaṭṭhānaṃ.	2764	
PA_tika-vin13_t:2764_7	“Padaṃ dassessāmī”ti bhūmiṃ bhindanto caṅkamituṃ vāti sambandho. Bhindantoti bhindatā.	2764	
PA_tika-vin13_t:2764_8	Kaṇḍurogī vā taṭādīsu aṅgapaccaṅgaṃ ghaṃsitunti yojanā. Kaṇḍurogīti kaṇḍuroginā.	2764	
PA_tika-vin13_t:2764_9	Ca-saddo avadhāraṇe.	2764	
PA_tika-vin13_t:2765	256-7. Suddhacittassāti pathavibhedādhippāyavirahena parisuddhacittassa.	276	
PA_tika-vin13_t:2766_0	258. Aggissa anupādāne kapāle vā anupādānāya iṭṭhakāya vā aggiṃ pātetuṃ vā avase	2766	
PA_tika-vin13_t:2766_1	sati bhūmiyaṃ pātetuṃ vā labbhateti sambandho. Upādānaṃ indhanaṃ, na upādānaṃ anupādānaṃ,	2766	
PA_tika-vin13_t:2766_2	tasmiṃ. Vaso pabhuttaṃ. “Vaso pabhutte āyatte”ti hi nighaṇḍu. Na vaso avaso, tasmiṃ	2766	
PA_tika-vin13_t:2766_3	apabhutteti attho. Patitaṭṭhāneyeva upādānaṃ datvā aggiṃ kātuṃ vaṭṭati. Sukkhakhāṇukasukkharukkhādīsu	2766	
PA_tika-vin13_t:2766_4	ca aggiṃ dātuṃ na vaṭṭati. Sace pana “pathaviṃ appattameva nibbāpetvā gamissāmī”ti	2766	
PA_tika-vin13_t:2766_5	deti, vaṭṭati, pacchā nibbāpetuṃ na sakkoti, avisayattā anāpatti. “Bhūmiyaṃ pātehī”ti	2766	
PA_tika-vin13_t:2766_6	evampi vattuṃ na vaṭṭatīti.	2766	
PA_tika-vin13_t:2767	Pathavīniddesavaṇṇanā niṭṭhitā.	276	
PA_tika-vin13_t:2768	35. Parikkhāraniddesavaṇṇanā	276	
PA_tika-vin13_t:2769_0	259-60. Chatte anto bahi ca pañcavaṇṇehi suttehi sibbituñca paṇṇe girikūṭaaḍḍhacandādiṃ	2769	
PA_tika-vin13_t:2769_1	chindituñca na vaṭṭatīti sambandho. Chatteti tālapaṇṇe chatte. Girikūṭaṃ nāma makaradantakaṃ,	2769	
PA_tika-vin13_t:2769_2	ādi-saddena tādisaṃ aññaṃ vikārarūpaṃ saṅgahitaṃ. Ghaṭakanti gehatthambhesu viya	2769	
PA_tika-vin13_t:2769_3	kayiramānaṃ ghaṭakaṃ. Daṇḍeti chattadaṇḍe. Lekhāti tahiṃ tahiṃ dinnā lekhā. Sādisanti	2769	
PA_tika-vin13_t:2769_4	dīghena niddiṭṭhaṃ. Bundamhi mūle.	2769	
PA_tika-vin13_t:2770_0	261. Thiratthaṃ chatte ekavaṇṇena sibbituṃ vā pañjaraṃ vinandhituṃ vā vaṭṭatīti sambandho.	2770	
PA_tika-vin13_t:2770_1	Sibbitunti anto bahi ca sibbituṃ. Ekavaṇṇenāti nīlādinā ekavaṇṇena. Pañjaranti chattadaṇḍagāhakasalākapañjaraṃ.	2770	
PA_tika-vin13_t:2770_2	Thiratthanti iminā na vaṇṇamaṭṭhatthāyāti dasseti. Bandhituṃ daṇḍe lekhā vaṭṭatīti	2770	
PA_tika-vin13_t:2770_3	sambandho. Bandhitunti vātappahārena acalanatthaṃ chattamaṇḍalikaṃ rajjukehi gahetvā	2770	
PA_tika-vin13_t:2770_4	bandhanatthāya. Lekhāvāti valayamiva ukkiritvā katā lekhā eva. Vaṭṭatīti yadipi na	2770	
PA_tika-vin13_t:2770_5	bandhati, rajjukehi bandhituṃ yuttaṭṭhānattā vaṭṭati.	2770	
PA_tika-vin13_t:2771_0	262. Cīvare ante vāpi paṭṭamukhe vāpi veṇipi vā saṅkhalikāpi vā aññaṃ sūcivikāraṃ	2771	
PA_tika-vin13_t:2771_1	vā pāḷikaṇṇikaādikaṃ kappabinduvikārampi vā na ca kappatīti sambandho. Anteti cīvarapariyante,	2771	
PA_tika-vin13_t:2771_2	anuvāteti vuttaṃ hoti. Paṭṭamukheti paṭṭakoṭiyaṃ, dvinnaṃ paṭṭānaṃ saṅghaṭitaṭṭhānaṃ	2771	
PA_tika-vin13_t:2771_3	sandhāyetaṃ vuttaṃ. Veṇīti varakasīsākārena sibbanaṃ. Saṅkhalikāti biḷālabandhanākārena	2771	
PA_tika-vin13_t:2771_4	sibbanaṃ. Aññaṃ sūcivikāraṃ vāti cīvaramaṇḍanatthāya kayiramānaṃ aññaṃ yaṃ kiñci	2771	
PA_tika-vin13_t:2771_5	sūcikammavikāraṃ vā. Ṭīkāyaṃ pana “satapadisadisaṃ aññaṃ vā sūcivikāraṃ na kappatī”ti	2771	
PA_tika-vin13_t:2771_6	sāmaññena vuttaṃ. “Cīvaramaṇḍanatthāya nānāsuttakehi satapadisadisaṃ sibbantā āgantukapaṭṭaṃ	2771	
PA_tika-vin13_t:2771_7	ṭhapenti, aññampi yaṃ kiñci sūcikammavikāraṃ karonti, sabbaṃ na vaṭṭatī”ti aṭṭhakathāyaṃ	2771	
PA_tika-vin13_t:2771_8	vuttattā pana nānāvaṇṇehi vā hotu, ekavaṇṇena vā hotu, cīvaramaṇḍanatthāya saṃsibbantānaṃ	2771	
PA_tika-vin13_t:2771_9	sūcikammavikāraṃ sandhāya vuttanti cīvaresu phālitaṭṭhānassa thirabhāvatthaṃ satapadisadisampi	2771	
PA_tika-vin13_t:2771_10	sibbituṃ vaṭṭatīti amhākaṃ khanti. Pāḷi-saddena, kaṇṇika-saddena ca kappa-saddalopena	27711	
PA_tika-vin13_t:2771_11	vā upacārena vā pāḷikappādayova gahitā. Pāḷi ca kaṇṇikā ca pāḷikaṇṇikāyo, tā ādi	27711	
PA_tika-vin13_t:2771_12	yassa aññassa tādisassāti viggaho. Tattha nīlāvaḷiādisaṇṭhānāya bindupantiyā yathā	27711	
PA_tika-vin13_t:2771_13	sobhati, tathā kayiramāno pāḷikappo. Tatheva bindusamūhe katthaci dassetvā kayiramāno kaṇṇikakappo.	27711	
PA_tika-vin13_t:2772_0	263. Gaṇṭhipāsakapaṭṭāti gaṇṭhino ca pāsakassa ca patiṭṭhānaṭṭhāne ṭhapetabbā paṭṭā.	2772	
PA_tika-vin13_t:2772_1	Vaṭṭatīti ettha “gaṇṭhipāsakā”ti katvā “catukoṇāva vaṭṭantī”ti atthato vacanaṃ vipallāsetvā	2772	
PA_tika-vin13_t:2772_2	yojetabbaṃ. Agghiyanti cetiyasaṇṭhānena sibbanaṃ. Mūle ca agge ca ekasadisaṃ katvā	2772	
PA_tika-vin13_t:2772_3	muggarākārena sibbanaṃ muggaro. Vikāranti vikāro, liṅgavipallāsena vuttaṃ. Etthāti	2772	
PA_tika-vin13_t:2772_4	gaṇṭhipāsakapaṭṭesu.	2772	
PA_tika-vin13_t:2773_0	264. Koṇasuttāti napuṃsakaniddeso, gaṇṭhipāsakapaṭṭānaṃ koṇehi nīhaṭasuttakoṭiyo.	2773	
PA_tika-vin13_t:2773_1	Pīḷakāti tāniyeva nivattetvā pīḷakākārena katāni. Duviññeyyāvāti tesaṃ antesu ekavāraṃ	2773	
PA_tika-vin13_t:2773_2	gaṇṭhikaraṇena vā puna nivattetvā sibbanena vā duviññeyyā eva. Gandhaṃ telaṃ vāti	2773	
PA_tika-vin13_t:2773_3	gandhaṃ vā telaṃ vā. Kañcikapiṭṭhakhalikaādīnipi vaṭṭanti.	2773	
PA_tika-vin13_t:2774_0	265. Maṇināti masāragallādipāsāṇena. Na ca ghaṭṭeyyāti neva ghaṭṭeyya. Aññena vāti	2774	
PA_tika-vin13_t:2774_1	muggaramusalādinā. Aṃsabaddhakakāyabandhanāni pana tathā kātuṃ vaṭṭati. Doṇiyaṃ katvā	2774	
PA_tika-vin13_t:2774_2	na ca ghaṃseyyāti pakkarajanākiraṇadoṇiyaṃ ṭhapetvā bhūmiyaṃ jaṇṇukāni nihantvā ito	2774	
PA_tika-vin13_t:2774_3	cito ca āvijjhitvā neva ghaṃseyyāti attho.	2774	
PA_tika-vin13_t:2775_0	266-7. Kaṇṇakoṇakasuttānīti cīvararajanakāle lagganatthāya anuvāte catūsu koṇesu	2775	
PA_tika-vin13_t:2775_1	ca pāsakaṃ katvā bandhitāni suttāni, yāni “anujānāmi, bhikkhave, kaṇṇasuttaka”nti	2775	
PA_tika-vin13_t:2775_2	evaṃ anuññātāni. Kaṇṇasaṅkhātā koṇā kaṇṇakoṇakā, tesu suttāni. Gaṇṭhikapāsakapaṭṭesu	2775	
PA_tika-vin13_t:2775_3	pana kaṇṇakoṇakasuttānaṃ duviññeyyānameva kappiyatā heṭṭhā vuttāti cīvare ratteyeva	2775	
PA_tika-vin13_t:2775_4	tesaṃ chinditabbatā natthi, kaṇṇakoṇakasuttānaṃ chinditabbatāya vuttattā anuvātehi	2775	
PA_tika-vin13_t:2775_5	nikkhamitasuttānipi chinditabbānīti veditabbaṃ. Dhammakaraṇe chattavaṭṭiyaṃ lekhaṃ	2775	
PA_tika-vin13_t:2775_6	ṭhapetvā lekhā na vaṭṭatīti yojanā. Chattavaṭṭiyanti chattassa mukhavaṭṭiyaṃ. Lekhāti	2775	
PA_tika-vin13_t:2775_7	upari vā heṭṭhā vā kucchiyaṃ vā aññā lekhā. Kuñcikāya ca pipphale ca maṇikā ca pīḷakā	2775	
PA_tika-vin13_t:2775_8	ca na vaṭṭantīti sambandho. Maṇikāti ekā vaṭṭamaṇi. Pīḷakāti sāsapamattikā muttarājisadisā	2775	
PA_tika-vin13_t:2775_9	bahuvaṭṭalekhā. Daṇḍamhīti pipphaladaṇḍake.	2775	
PA_tika-vin13_t:2776_0	268-9. Araṇiyaṃ mālādi ca pattamaṇḍale bhittikammañca na vaṭṭatīti sambandhitabbaṃ.	2776	
PA_tika-vin13_t:2776_1	Araṇiyanti uttarāraṇi adharāraṇi araṇidhanukañca sāmaññena gahitaṃ. Pattamaṇḍaleti	2776	
PA_tika-vin13_t:2776_2	tipusīsādimaye pattamaṇḍale. Ettha pana makaradaṇḍakaṃ vaṭṭati. Heṭṭhāti kattarayaṭṭhiyā	2776	
PA_tika-vin13_t:2776_3	heṭṭhā. Uddhanti tassāyeva upari.	2776	
PA_tika-vin13_t:2777_0	270-3. Sammuñjanimhīti sammuñjaniyā liṅgavipallāso. Avāritanti itthirūpaṃ pana vāritaṃ.	2777	
PA_tika-vin13_t:2777_1	Sovaṇṇamayampīti suvaṇṇamayampi. Visāṇanāḷi nāma visāṇamayā nāḷi. Ettha pana avuttānipi	2777	
PA_tika-vin13_t:2777_2	yāni kānici ārakaṇḍakadantakaṭṭhachedanapānīyaghaṭapānīyauḷuṅkacuṇṇabhājanādīni vuttānaṃ	2777	
PA_tika-vin13_t:2777_3	anulomānīti veditabbāni. Yo panettha vinayaññū tādisaṃ parikkhāraṃ disvā chindeyya	2777	
PA_tika-vin13_t:2777_4	vā chindāpeyya vā, anupavajjo soti veditabbanti.	2777	
PA_tika-vin13_t:2778	Parikkhāraniddesavaṇṇanā niṭṭhitā.	277	
PA_tika-vin13_t:2779	36. Bhesajjaniddesavaṇṇanā	277	
PA_tika-vin13_t:2780_0	274-5. Janassa bhesajjaṃ kātuṃ dātuṃ vattuñca na labbhatīti sambandhiyaṃ. Labbhatīti	2780	
PA_tika-vin13_t:2780_1	ettha “bhikkhunā”ti kattā “bhesajja”nti vuttakammaṃ. Nanu ca kātunti bhāvasādhanattā	2780	
PA_tika-vin13_t:2780_2	tassa avuttakammenāpi bhavitabbaṃ bhāve vihitakitakappaccayānaṃ payoge kammakārakassāpi	2780	
PA_tika-vin13_t:2780_3	icchitabbattāti? Saccaṃ, tathāpi padhānabhūtakammasattiyā abhidhāne sati appadhānakitakakiriyābhisambandhena	2780	
PA_tika-vin13_t:2780_4	guṇībhūtā kammasatti abhihitā viya viññāyati. Tathā ca vuttaṃ amhehi yogavinicchaye	2780	
PA_tika-vin13_t:2780_5	“padhānānuyāyitāya janavohārāya padhānasatyābhidhāne guṇasatti abhihitā viya pakāsatī”ti.	2780	
PA_tika-vin13_t:2780_6	Janassāti āgatāgatajanassa. Sahadhammīnañca pitūnañca tadupaṭṭhākabhikkhunissitabhaṇḍūnañca	2780	
PA_tika-vin13_t:2780_7	veyyāvaccakarassa ca bhikkhācariyaviññattisakehi bhesajjakaraṇaṃ labbhanti sambandho.	2780	
PA_tika-vin13_t:2780_8	Tattha sahadhamminanti saha caritabbo dhammo sīlasaddhāpaññāsaṅkhāto sahadhammo,	2780	
PA_tika-vin13_t:2780_9	so etesamatthīti sahadhammino, bhikkhu bhikkhunī sikkhamānā sāmaṇero sāmaṇerīti pañca,	2780	
PA_tika-vin13_t:2780_10	tesaṃ. Pitā ca mātā ca pitaro ekasesanayena, ubhinnaṃ sāmaññaniddeso vā, tesaṃ. Bhikkhunissito	27801	
PA_tika-vin13_t:2780_11	nāma yo vihāre sabbakammāni karonto bhikkhuṃ nissāya vasati. Bhaṇḍu nāma yo pabbajjāpekkho	27801	
PA_tika-vin13_t:2780_12	yāva pattacīvaraṃ paṭiyādiyati, tāva vihāre vasati, so paṇḍupalāso. Veyyāvaccakarassāti	27801	
PA_tika-vin13_t:2780_13	attano upaṭṭhākassa. Etesu pana mātāpitaro sace rajjepi ṭhitā paccāsīsanti, akātuṃ	27801	
PA_tika-vin13_t:2780_14	na vaṭṭati. Mātaraṃ anāmasantena sabbaṃ parikammaṃ kātabbaṃ. Pitā pana sahatthena	27801	
PA_tika-vin13_t:2780_15	nahāpanasambāhanādīni katvā upaṭṭhātabbo.	27801	
PA_tika-vin13_t:2781_0	276. Pitā ca mātā ca bhātā ca bhaginī cāti dvando pitā…pe… bhaginiyo. Mahanto ca	2781	
PA_tika-vin13_t:2781_1	cūḷo ca, mahācūḷā ca te pitā…pe… bhaginiyo cāti kammadhārayo. Tā ādi yesanteti aññapadattho.	2781	
PA_tika-vin13_t:2781_2	Mahācūḷa-saddā pitādi-saddehi paccekaṃ yojetabbā “mahāpituno cūḷapituno”tiādinā.	2781	
PA_tika-vin13_t:2781_3	Ādi-saddena panettha pitucchā mātulo, tesaṃ dasannampi yāva sattamā kulaparivaṭṭā	2781	
PA_tika-vin13_t:2781_4	puttaparamparañca saṅgaṇhāti. Tesaṃ sake bhesajjakaraṇaṃ labbhanti yojanā. Tesaṃ	2781	
PA_tika-vin13_t:2781_5	mahāpitādīnaṃ santake sati tena bhesajjakaraṇaṃ labbhatīti attho. Nāti natthi ce.	2781	
PA_tika-vin13_t:2781_6	Attaniyeti bhikkhuno attano santake satīti attho. Dātabbaṃ tāvakālikanti tāvakālikaṃ	2781	
PA_tika-vin13_t:2781_7	katvā dātabbanti attho. Te pana sace paṭidenti, gahetabbaṃ, no ce denti, na codetabbā.	2781	
PA_tika-vin13_t:2781_8	Yāva tassa dānaṃ, tāva kālo assāti tāvakālikaṃ. Ṇiko samāsante.	2781	
PA_tika-vin13_t:2782_0	277. Bhesajjakaraṇādīti ādi-saddena anāmaṭṭhapiṇḍadānādīnaṃ gahaṇaṃ, hi-saddo hetumhi,	2782	
PA_tika-vin13_t:2782_1	hi yasmā etesu kuladūsanādayo na ruhanti, tasmā tesaṃ bhesajjakaraṇaṃ labbhaṃ, attaniye	2782	
PA_tika-vin13_t:2782_2	ca sati dātabbanti evamettha attho daṭṭhabbo. Na rūhatīti na rohati nappavattati	2782	
PA_tika-vin13_t:2782_3	na hoti, āpattiṃ na janetīti adhippāyo. Tesaṃ atthāya ñātisāmaṇerehi vā bhesajjaṃ	2782	
PA_tika-vin13_t:2782_4	āharāpetabbaṃ, attano atthāya vā āharāpetvā dātabbaṃ. Tehipi “upajjhāyādīnaṃ āharissāmā”ti	2782	
PA_tika-vin13_t:2782_5	vattasīsena āharitabbaṃ. Sace aññepi ye gilānā hutvā vihāraṃ pavisanti, tesaṃ sabbesampi	2782	
PA_tika-vin13_t:2782_6	apaccāsīsantena bhesajjaṃ kātabbaṃ. Saddhaṃ kulaṃ hoti bhikkhusaṅghassa mātāpituṭṭhānīyaṃ,	2782	
PA_tika-vin13_t:2782_7	tatra ce koci gilāno hoti, tassatthāya “bhante, itthannāmassa rogassa kiṃ bhesajjaṃ	2782	
PA_tika-vin13_t:2782_8	karontī”ti kappiyaṃ katvā pucchanti, idañcidañca gahetvā karontīti vaṭṭati, bhikkhūhi	2782	
PA_tika-vin13_t:2782_9	aññamaññaṃ vā kathā kātabbā.	2782	
PA_tika-vin13_t:2783_0	278. Channaṃ mātādīnañca dāmarikacorassa issariyassa anāmaṭṭho piṇḍapāto dātuṃ avāritoti	2783	
PA_tika-vin13_t:2783_1	yojetabbaṃ. Channanti mātādīnaṃ channaṃ majjhe. Mātādīnanti bhikkhunissitaṃ ṭhapetvā	2783	
PA_tika-vin13_t:2783_2	avasesānaṃ pañcannaṃ mātādīnaṃ. “Channa”nti pana yojanāya aṭṭhakathāya virujjhati.	2783	
PA_tika-vin13_t:2783_3	Tattha hi “mātāpitūna”ntiādinā bhikkhunissitaṃ ohāya satteva vuttā. Ācariyabuddhadattattherena ca tatheva vuttaṃ –	2783	
PA_tika-vin13_t:2784	“Anāmaṭṭhopi dātabbo, piṇḍapāto vijānatā;	278	
PA_tika-vin13_t:2785	Dvinnaṃ mātāpitūnampi, tadupaṭṭhāyakassa ca.	278	
PA_tika-vin13_t:2786	“Issarassāpi dātabbo, coradāmarikassa ca;	278	
PA_tika-vin13_t:2787	Bhaṇḍukassattano ceva, veyyāvaccakarassapī”ti. (vinaya vi. 493-495);	278	
PA_tika-vin13_t:2788_0	Dāmarikacorassāti rajjaṃ patthayamānassa pākaṭacorassa. Anāmaṭṭhoti apabbajitassa	2788	
PA_tika-vin13_t:2788_1	hatthato laddhā attanā aññena vā pabbajitena aggahitaaggo, ayaṃ anāmaṭṭhapiṇḍapāto.	2788	
PA_tika-vin13_t:2788_2	Paṭisanthāro “vihārappattaṃ āgantukaṃ vā daliddādiṃ vā disvā ‘pānīyaṃ pivā’ti dātabbaṃ,	2788	
PA_tika-vin13_t:2788_3	pādamakkhanatelaṃ dātabbaṃ, kāle āgatassa yāgubhattaṃ, vikāle āgatassa sace taṇḍulā	2788	
PA_tika-vin13_t:2788_4	atthi, taṇḍulā dātabbā, sayanaṭṭhānaṃ dātabbaṃ, corānaṃ pana saṅghikampidātabba”nti	2788	
PA_tika-vin13_t:2788_5	vutto. Avasesapaṭisanthāro pana apaccāsīsantena kātabbo. Tathā dhammapaṭisanthāropi	2788	
PA_tika-vin13_t:2788_6	yassa kassaci dātabbova.	2788	
PA_tika-vin13_t:2789_0	279. Tesanti aññātakādīnaṃ gihīnaṃ. Kayirāti “bhaṇathā”ti vutte kareyya. “Na karomā”ti	2789	
PA_tika-vin13_t:2789_1	vutte sace vippaṭisārino bhavissanti, kātabbaṃ. Nattanoti attano suttodakehi na kayirāti	2789	
PA_tika-vin13_t:2789_2	yojanīyaṃ. Evaṃ sāmaññena paritte paṭipajjanavidhiṃ dassetvā idāni āṭānāṭiyaparitte	2789	
PA_tika-vin13_t:2789_3	paṭipajjitabbavidhiṃ dassetuṃ “bhaṇitabba”ntiādimāha. Bhaṇāpenteti “bhaṇathā”ti ajjhesanapubbakaṃ	2789	
PA_tika-vin13_t:2789_4	payojente. Parittaṃ sāsanogadhanti paṭhamameva āṭānāṭiyasuttaṃ abhaṇitvā sāsanapariyāpannaṃ	2789	
PA_tika-vin13_t:2789_5	mettasuttaṃ dhajaggasuttaṃ ratanasuttanti imāni suttāni sattāhaṃ bhaṇitvā yathāparikammaṃ	2789	
PA_tika-vin13_t:2789_6	parittaṃ āṭānāṭiyaparittaṃ bhaṇitabbanti yojanā.	2789	
PA_tika-vin13_t:2790	280. “Āgantvā sīlaṃ detu, dhammaṃ parittañca bhāsatū”ti kenaci pesito gantvā sīlaṃ vā dātuṃ dhammaṃ parittaṃ vā vattuṃ labbhatīti sambandho.	279	
PA_tika-vin13_t:2791	Bhesajjaniddesavaṇṇanā niṭṭhitā.	279	
PA_tika-vin13_t:2792	37. Uggahaniddesavaṇṇanā	279	
PA_tika-vin13_t:2793_0	281. Puggala-saddamatte payutte attanopi gahaṇasambhavo siyāti byabhicāratthaṃ añña-saddappayogo.	2793	
PA_tika-vin13_t:2793_1	Sati sambhave byabhicāre visesanaṃ sātthakaṃ hotīti. Dasabhedampi ratananti “muttā	2793	
PA_tika-vin13_t:2793_2	maṇi veḷuriyo saṅkho silā pavāḷaṃ rajataṃ jātarūpaṃ lohitaṅko masāragalla”nti evaṃ	2793	
PA_tika-vin13_t:2793_3	vuttaṃ dasabhedampi ratanaṃ. Uggaṇhantassāti gaṇhantassa sampaṭicchantassa.	2793	
PA_tika-vin13_t:2794_0	282-3. Tesu attatthaṃ uggaṇhantassa dvīsu nissaggīti sambandho. Tesūti tesu dasasu	2794	
PA_tika-vin13_t:2794_1	majjhe. Dvīsūti rajatajātarūpasaṅkhātesu dvīsu nissaggiyavatthūsu. Attatthanti iminā	2794	
PA_tika-vin13_t:2794_2	navakammādīnaṃ pañcannaṃ atthāya dukkaṭanti dīpeti. Sesesu dukkaṭanti avasesesu aṭṭhasu	2794	
PA_tika-vin13_t:2794_3	sabbesampi atthāya uggaṇhantassa dukkaṭanti attho. Gaṇañca saṅghañca puggalañca anāmasitvā	2794	
PA_tika-vin13_t:2794_4	“cetyassa navakammassa dammī”ti vutte ca na paṭikkhipeti sambandhanīyaṃ. Na paṭikkhipeti	2794	
PA_tika-vin13_t:2794_5	iminā saṅghādiṃ āmasitvā vutte paṭikkhipanaṃ dīpeti. Paṭikkhitte “kappiyakārakānaṃ	2794	
PA_tika-vin13_t:2794_6	vā hatthe bhavissati, mama purisānaṃ mayhameva vā hatthe bhavissati, kevalaṃ tumhe	2794	
PA_tika-vin13_t:2794_7	paccaye paribhuñjathā”ti vadati, vaṭṭati. Catupaccayatthāya ca dinnaṃ yena yena attho	2794	
PA_tika-vin13_t:2794_8	hoti, tadatthaṃ upanetabbaṃ. Tesaṃ cīvaratthāya dinnaṃ cīvareyeva upanetabbaṃ. Sace	2794	
PA_tika-vin13_t:2794_9	cīvarena tādiso attho natthi, piṇḍapātādīhi saṅgho kilamati, saṅghasuṭṭhutāya apaloketvā	2794	
PA_tika-vin13_t:2794_10	tadatthāyapi upanetabbaṃ. Esa nayo piṇḍapātagilānapaccayatthāya dinnepi. Senāsanatthāya	27941	
PA_tika-vin13_t:2794_11	dinnaṃ pana garubhaṇḍattā tattheva upanetabbaṃ, senāsanesu nassantesu jagganatthaṃ	27941	
PA_tika-vin13_t:2794_12	mūlacchejjaṃ akatvā avissajjetvā yāpanamattaṃ paribhuñjitabbaṃ.	27941	
PA_tika-vin13_t:2795_0	284. Khettādīnaṃ kesañci dukkaṭavatthūnaṃ sampaṭicchanūpāyaṃ dassetuṃ “khetta”ntiādi	2795	
PA_tika-vin13_t:2795_1	vuttaṃ. Tattha khettanti pubbaṇṇaviruhanaṭṭhānaṃ. Vatthunti aparaṇṇaucchuphalādīnaṃ	2795	
PA_tika-vin13_t:2795_2	viruhanaṭṭhānaṃ. Dāsapasvādikanti dāsapasupupphārāmaphalārāmādikaṃ. Paṭikkhipitvā	2795	
PA_tika-vin13_t:2795_3	kappiyena kamena ca gaṇheyyāti sambandho. Kappiyena kamena cāti ettha kama-saddo	2795	
PA_tika-vin13_t:2795_4	vohārappaṭipāṭivacano, tasmā paresaṃ attano ca kappiyavohārakkamenevāti attho.	2795	
PA_tika-vin13_t:2796_0	So ca khettavatthūsu tāva “cattāro paccaye paribhuñjathā”ti vā “kappiyakārakānaṃ	2796	
PA_tika-vin13_t:2796_1	hatthe bhavissatī”ti vā “saṅgho kappiyabhaṇḍaṃ bhuñjatū”ti vā “sīmaṃ demā”ti vā parehi	2796	
PA_tika-vin13_t:2796_2	vutto, “sādhu, upāsaka migapakkhino ettha nibbhayā sukhena jīvissantī”ti attanā vā	2796	
PA_tika-vin13_t:2796_3	taḷāke yathāvutteneva “udakaṃ paribhuñjissanti, bhaṇḍakaṃ dhovissanti, migapakkhino	2796	
PA_tika-vin13_t:2796_4	pivissantī”ti parehi vā “sādhu, upāsaka, saṅgho pānīyaṃ pivissatī”tiādinā attanā	2796	
PA_tika-vin13_t:2796_5	vā dāse “ārāmikaṃ dammi, veyyāvaccakaraṃ dammi, kappiyakārakaṃ dammī”ti vā pasūsu	2796	
PA_tika-vin13_t:2796_6	“pañcagorasaparibhogatthāya dammī”ti ārāme “vanaṃ dammī”ti evamādinā vutto veditabbo.	2796	
PA_tika-vin13_t:2796_7	Sace pana koci abyatto akappiyavohārena khettādiṃ paṭiggaṇhāti vā kāreti vā, taṃ	2796	
PA_tika-vin13_t:2796_8	bhikkhūhi na paribhuñjitabbaṃ, taṃ nissāya laddhaṃ kappiyabhaṇḍampi akappiyameva.	2796	
PA_tika-vin13_t:2796_9	Abyattena pana lajjībhikkhunā kārāpitesu kiñcāpi paṭiggahaṇaṃ kappiyaṃ, bhikkhussa	2796	
PA_tika-vin13_t:2796_10	payogapaccayā uppannena missattā visagatapiṇḍapāto viya, akappiyamaṃsabhojanaṃ viya	27961	
PA_tika-vin13_t:2796_11	ca dubbinibbhogaṃ hoti, sabbesaṃ akappiyameva.	27961	
PA_tika-vin13_t:2797_0	285-6. Nava…pe… kiriyā ca anave mattikuddhāraṇañca bandho ca āḷiyā thirakāro ca anave	2797	
PA_tika-vin13_t:2797_1	kedāre atirekabhāgaggahaṇañca nave ca aparicchinnabhāge sasse “ettake dethā”ti kahāpaṇuṭṭhāpanañcāti	2797	
PA_tika-vin13_t:2797_2	sabbesampi akappiyanti sambandho. Mātikā ca kedāro ca taḷāko cāti dvando mātika…pe…	2797	
PA_tika-vin13_t:2797_3	taḷākā. Tesaṃ kiriyāti samāso. Anaveti catupaccayavasena paṭiggahite purāṇataḷāke.	2797	
PA_tika-vin13_t:2797_4	Udakavasena paṭiggahite pana suddhacittānaṃ vaṭṭati. Bandhoti pāḷiyā bandho. Porāṇakedāre	2797	
PA_tika-vin13_t:2797_5	niyamitapakatibhāgattā āha “anave”ti. Aparicchinnabhāgeti “ettake bhūmibhāge ettako	2797	
PA_tika-vin13_t:2797_6	bhāgo dātabbo”ti evaṃ aparicchinnabhāge.	2797	
PA_tika-vin13_t:2798_0	287-9. “Kasa vappa” iccādiṃ avatvā ca “ettakāya bhūmiyā ettako bhāgo deyyo”ti bhūmiṃ	2798	
PA_tika-vin13_t:2798_1	vā patiṭṭhāpeti, tassevetamakappiyanti sambandho. Ca-saddo avadhāraṇe. Patiṭṭhāpetīti	2798	
PA_tika-vin13_t:2798_2	yo bhikkhu patiṭṭhāpeti. Tassevāti tassa patiṭṭhāpakabhikkhusseva. Etanti patiṭṭhāpitabhūmito	2798	
PA_tika-vin13_t:2798_3	laddhadhaññaṃ “ettake bhūmibhāge sassaṃ kataṃ, ettakaṃ gaṇhathā”ti evaṃ vadante pamāṇagaṇhanatthaṃ	2798	
PA_tika-vin13_t:2798_4	daṇḍarajjubhi minane vā khale ṭhatvā rakkhaṇe vā taṃ nīharāpane vā koṭṭhāgārādipaṭisāmane	2798	
PA_tika-vin13_t:2798_5	vā etaṃ tasseva akappiyanti sambandhanīyaṃ. Patiṭṭhāpeti cāti so bhikkhu patiṭṭhāpeti	2798	
PA_tika-vin13_t:2798_6	ca. Katanti amhehi kataṃ. Vadantevanti evaṃ kassake vadante. Pamāṇanti bhūmippamāṇaṃ.	2798	
PA_tika-vin13_t:2798_7	Nīharāpaneti khalato gehassa nīharāpane. Etanti mitaladdharakkhitādikaṃ. Tassevāti	2798	
PA_tika-vin13_t:2798_8	mānakarakkhakādino eva. Apubbassa anuppāditattā aññesaṃ kappatīti āha “tassevetamakappiya”nti.	2798	
PA_tika-vin13_t:2799_0	290. Paṭisāmanappasaṅgenāha “paṭisāmeyyā”tiādi. Pitusantakampi gihisantakaṃ yaṃ kiñcīti	2799	
PA_tika-vin13_t:2799_1	sambandho. Pitusantakanti pitā ca mātā ca pitaro, tesaṃ santakaṃ. Gihisantakanti	2799	
PA_tika-vin13_t:2799_2	iminā pañcannaṃ sahadhammikānaṃ santakaṃ yaṃ kiñci parikkhāraṃ paṭisāmetuṃ vaṭṭatīti	2799	
PA_tika-vin13_t:2799_3	dīpeti. Yaṃ kiñcīti kappiyaṃ akappiyaṃ vā antamaso mātukaṇṇapiḷandhanatālapaṇṇampi.	2799	
PA_tika-vin13_t:2799_4	Bhaṇḍāgārikasīsenāti sīsaṅgamiva padhānaṃ yaṃ kiñci “sīsa”nti idha upacāravasena	2799	
PA_tika-vin13_t:2799_5	vuccati, tathā bhaṇḍāgārikasaddopi bhāvappadhāno, bhaṇḍāgāriko bhaṇḍāgārikattaṃ sīsaṃ	2799	
PA_tika-vin13_t:2799_6	padhānanti visesanaparapade kammadhārayo, tena, bhaṇḍāgārikattassa padhānakaraṇenāti attho.	2799	
PA_tika-vin13_t:2800	291-2. Avassaṃ paṭisāmiyanti avassaṃ saṅgopetabbaṃ. Vuttepīti mātāpitūhi vuttepi.	280	
PA_tika-vin13_t:2801_0	293-4. Vaḍḍhakiādayo vā rājavallabhā vā “sakaṃ parikkhāraṃ vā sayanabhaṇḍaṃ vā paṭisāmetvā	2801	
PA_tika-vin13_t:2801_1	dehī”ti yadi vadanti, chandatopi bhayāpi na kareyyāti yojanā. Parikkhāranti vāsipharasuādiupakaraṇabhaṇḍaṃ.	2801	
PA_tika-vin13_t:2801_2	Chandatopi bhayāpīti vaḍḍhakiādīsu chandena, rājavallabhesu bhayena.	2801	
PA_tika-vin13_t:2802_0	295-6. Paṭisāmituṃ vaṭṭatīti yojetabbaṃ. Saṅkantīti yādise padese “bhikkhūhi vā sāmaṇerehi	2802	
PA_tika-vin13_t:2802_1	vā gahitaṃ bhavissatī”ti saṅkaṃ uppādenti, tādise vihārāvasathassantoti yojanīyaṃ.	2802	
PA_tika-vin13_t:2802_2	Vihārāvasathassāti vihārassa ca āvasathassa ca. Ratananti dasavidhaṃ ratanaṃ. Ratnasammatanti	2802	
PA_tika-vin13_t:2802_3	vatthādikaṃ. Nikkhipeyyāti sāmike diṭṭhe niyametvā dātuṃ “ettakā kahāpaṇā”tiādinānurūpena	2802	
PA_tika-vin13_t:2802_4	mattikalañchanādinimittena vā saññāṇaṃ katvā nikkhipeyya. Gahetvānāti tādise asati	2802	
PA_tika-vin13_t:2802_5	attanāva gahetvā. Tādiseti ratane vā ratanasammate vā sati. Sāmikānāgamaṃ ñatvāti	2802	
PA_tika-vin13_t:2802_6	yadi attani āsaṅkanti, maggā okkamma nisīdiya pacchā sāmikānaṃ anāgamanaṃ viññāya.	2802	
PA_tika-vin13_t:2802_7	Patirūpanti ratanasammate paṃsukūlaggahaṇaṃ ratane nirussukkagamananti evarūpaṃ bhikkhūnaṃ anurūpanti.	2802	
PA_tika-vin13_t:2803	Uggahaniddesavaṇṇanā niṭṭhitā.	280	
PA_tika-vin13_t:2804	38. Dūsananiddesavaṇṇanā	280	
PA_tika-vin13_t:2805	297. Dadatoti sasantakaṃ parasantakañca dentassa. Kuladūsanadukkaṭanti attano duppaṭipattiyā kulānaṃ dūsanaṃ pasādavināsanaṃ kuladūsanaṃ, tena dukkaṭaṃ kuladūsanadukkaṭaṃ.	280	
PA_tika-vin13_t:2806_0	298. Ettha saṅghikaṃ garubhaṇḍaṃ issarena dentassa thullaccayanti sambandho. Etthāti	2806	
PA_tika-vin13_t:2806_1	etesaṃ pupphādīnaṃ majjhe. Issarenāti taddhitalopena vuttaṃ, issariyena issaravatāyāti	2806	
PA_tika-vin13_t:2806_2	attho. Dentassāti kulasaṅgahatthāya issaravatāya dadato. Thullaccayanti kulasaṅgahatthāya	2806	
PA_tika-vin13_t:2806_3	dadato “kuladūsanadukkaṭa”nti sāmaññavihitadukkaṭena saddhiṃ “pañcimāni, bhikkhave,	2806	
PA_tika-vin13_t:2806_4	avissajjiyāni, na vissajjetabbāni saṅghena vā gaṇena vā puggalena vā, vissajjitānipi	2806	
PA_tika-vin13_t:2806_5	avissajjitāni honti. Yo vissajjeyya, āpatti thullaccayassā”ti evaṃ vuttathullaccayanti	2806	
PA_tika-vin13_t:2806_6	attho. Aññattha thullaccayameva. Senāsanatthāya niyamitepi eseva nayo. Saṅghassa	2806	
PA_tika-vin13_t:2806_7	santakaṃ theyyā dentassa dukkaṭādīnīti sambandhitabbaṃ. Dentassāti vuttanayameva.	2806	
PA_tika-vin13_t:2806_8	Dukkaṭādīnīti kulasaṅgahatthāya dadato kuladūsanadukkaṭena saddhiṃ māsake vā ūnamāsake	2806	
PA_tika-vin13_t:2806_9	vā dukkaṭaṃ, atirekamāsake vā ūnapañcamāsake vā thullaccayaṃ, pañcamāsake vā atirekapañcamāsake	2806	
PA_tika-vin13_t:2806_10	vā pārājikanti evaṃ dukkaṭādīni hontīti attho. Aññattha dukkaṭādīneva.	28061	
PA_tika-vin13_t:2807_0	299-300. Kulasaṅgahatthaṃ phalapupphūpagaṃ rukkhaṃ sabbathā ropetuñca ropāpetuñca	2807	
PA_tika-vin13_t:2807_1	jaggituñca na vaṭṭatīti sambandhanīyaṃ. Ca-saddo ocinituṃ ocināpetuṃ, ganthituṃ ganthāpetunti	2807	
PA_tika-vin13_t:2807_2	ca avuttāni ca samuccinoti. Phalapupphāni sampādanavasena upagacchatīti phalapupphūpagaṃ.	2807	
PA_tika-vin13_t:2807_3	Sabbathāti kappiyavohāraakappiyavohārapariyāyaobhāsanimittakammavasena sabbappakāreneva.	2807	
PA_tika-vin13_t:2807_4	Tattha kappiyavohāro nāma “imaṃ rukkhaṃ jāna, imaṃ āvāṭaṃ jāna, imaṃ mālāvacchaṃ	2807	
PA_tika-vin13_t:2807_5	jāna, ettha udakaṃ jānā”ti vacanaṃ, sukkhamātikāya ujukaraṇañca. Tabbipariyāyena	2807	
PA_tika-vin13_t:2807_6	akappiyavohāro nāma. Pariyāyo nāma “paṇḍitena mālāvacchādayo ropāpetabbā, na cirasseva	2807	
PA_tika-vin13_t:2807_7	upakārāya saṃvattantī”tiādivacanaṃ. Obhāso nāma kuddālakhaṇittādīni ca mālāvacche	2807	
PA_tika-vin13_t:2807_8	ca gahetvā ṭhānaṃ. Nimittakammaṃ nāma kuddālaudakabhājanādīnaṃ āharitvā samīpe ṭhapanaṃ.	2807	
PA_tika-vin13_t:2807_9	Jaggitunti vadanti udakasecanādīni katvā. Ganthanaganthāpanesu pana sabbāpi cha pupphavikatiyo	2807	
PA_tika-vin13_t:2807_10	veditabbā ganthimaṃ gopphimaṃ vedhimaṃ veṭhimaṃ pūrimaṃ vāyimanti. Nāmavaseneva panetesaṃ	28071	
PA_tika-vin13_t:2807_11	viseso veditabbo. Taṃ pana kulasaṅgahato aññatrāpi bhikkhussa kātumpi akappiyavacanena	28071	
PA_tika-vin13_t:2807_12	kārāpetumpi na vaṭṭati. “Evaṃ jāna, evaṃ kate sobheyya, yathā etāni pupphāni na vikiriyanti,	28071	
PA_tika-vin13_t:2807_13	tathā karohī”tiādinā pana kappiyavacanena kārāpetuṃ vinā kulasaṅgahaṃ vaṭṭati. Ropanādīnīti	28071	
PA_tika-vin13_t:2807_14	akappiyapathaviyaṃ ropāpanasiñcāpanādīni, aññattha ropanādīni.	28071	
PA_tika-vin13_t:2808_0	301-2. Idāni pupphadānādīsu aṭṭhasu kulasaṅgahavatthūsu avasesāni dve dassetuṃ “vuttāvā”tiādimāha.	2808	
PA_tika-vin13_t:2808_1	Vuttāva micchājīvavivajjanāyaṃ vuttā eva. Jaṅghapesane vinicchayo vuccatīti pāṭhaseso.	2808	
PA_tika-vin13_t:2808_2	Pitaro bhaṇḍuṃ sakaṃ veyyāvaccakaraṃ ṭhapetvā gihikammesu dūtasāsanaṃ haraṇe padavārena	2808	
PA_tika-vin13_t:2808_3	dukkaṭanti sambandho. Sahadhammikesu vattabbameva natthīti pitādayova vuttā. Gihikammasūti	2808	
PA_tika-vin13_t:2808_4	visayasattamī. Padavārenāti padakkamena, pade padeti adhippāyo. Paṭhamaṃ sāsanaṃ	2808	
PA_tika-vin13_t:2808_5	aggahetvāpi puna vadato dukkaṭanti yojetabbaṃ. Punāti pacchā. “Ayaṃ dāni so gāmo,	2808	
PA_tika-vin13_t:2808_6	handa naṃ sāsanaṃ ārocemī”ti maggā okkamantassa ca pade pade vadato ca dukkaṭanti	2808	
PA_tika-vin13_t:2808_7	adhippāyo. Tassa pana sāsanaṃ paṭikkhipitvā sayameva kāruññe ṭhitena gantvā attano	2808	
PA_tika-vin13_t:2808_8	patirūpaṃ sāsanaṃ ārocetuṃ, “mama vacanena bhagavato pāde vandathā”tiādikaṃ gihīnaṃ	2808	
PA_tika-vin13_t:2808_9	kappiyasāsanaṃ harituñca vaṭṭati.	2808	
PA_tika-vin13_t:2809	303. Abhūtārocanarūpiyasaṃvohāruggahādisāti abhūtārocanāya rūpiyasaṃvohāre ca uggahe uppannapaccaye ādisanti kathenti pakāsentīti abhūtā…pe… hādisā, taṃsadisāti vuttaṃ hoti.	280	
PA_tika-vin13_t:2810_0	304. Pitūnaṃ harāpetvā haritvāpi pupphāni vatthupūjatthaṃ dātuṃ, sesañātīnaṃ pattānaṃ	2810	
PA_tika-vin13_t:2810_1	vatthupūjatthaṃ dātunti yojanīyaṃ. “Harāpetvā haritvā”ti vutte “pakkositvā pakkosāpetvā	2810	
PA_tika-vin13_t:2810_2	vā”ti vuttameva siyāti na vuttaṃ. Pattānanti pakkosakena pattāpi gahitā. Vatthupūjatthanti	2810	
PA_tika-vin13_t:2810_3	ratanattayapūjanatthaṃ. Upāsakānampi pana sampattānaṃ vatthupūjatthaṃ dātuṃ vaṭṭatiyeva.	2810	
PA_tika-vin13_t:2810_4	Liṅgādipūjatthanti sivaliṅgagiṇḍubimbādipūjanatthaṃ.	2810	
PA_tika-vin13_t:2811_0	305. Tathā phalanti iminā pupphe vuttaṃ sabbaṃ apadisati. Paribbayavihīnānanti paribbayaṃ	2811	
PA_tika-vin13_t:2811_1	pātheyyaṃ vihīnaṃ naṭṭhaṃ yesaṃ āgantukānanti samāso. Saparanti attano vissāsikā.	2811	
PA_tika-vin13_t:2811_2	Aṭṭhakathāyaṃ pana “attano santakaṃyevā”ti vacanaṃ thullaccayādivibhāgato mocetvā vuttaṃ.	2811	
PA_tika-vin13_t:2812	306. Sammatena deyyanti yojanā. Deyyanti catutthabhāgaṃ dātabbaṃ. Itarena tu apaloketvā dātabbanti sambandhitabbaṃ. Itarena tu asammatena pana.	281	
PA_tika-vin13_t:2813_0	307. Paricchijjāti “ettakāni phalāni dātabbānī”ti evaṃ phalaparicchedena vā “imehi	2813	
PA_tika-vin13_t:2813_1	rukkhehi dātabbānī”ti evaṃ rukkhaparicchedena vā paricchinditvā. Tatoti paricchinnaphalato	2813	
PA_tika-vin13_t:2813_2	rukkhato vā. Yācamānassa gilānassetarassa vāti sambandhanīyaṃ. Rukkhāva dassiyāti	2813	
PA_tika-vin13_t:2813_3	“idha phalāni sundarāni, ito gaṇhathā”ti avatvā “ito gahetuṃ labbhatī”ti rukkhā vā dassetabbā.	2813	
PA_tika-vin13_t:2814_0	308. Idāni aṭṭhasu pupphādīnaṃ catunnaṃ vinicchayaṃ dassetvā yathāvuttaphalapupphavinicchayaṃ	2814	
PA_tika-vin13_t:2814_1	avasesesu catūsu apadisanto “sirīsā”tiādimāha. Sirīsacuṇṇakasavādicuṇṇeti kasāvaṃ	2814	
PA_tika-vin13_t:2814_2	yaṃ kiñci ādi yassa, tameva cuṇṇaṃ, sirīsacuṇṇañca kasāvādicuṇṇañcāti samāso. “Sirīsacuṇṇaṃ	2814	
PA_tika-vin13_t:2814_3	vā aññaṃ vā kasāva”nti hi aṭṭhakathāyaṃ vuttaṃ. “Kasāvādī”ti vattabbe rassena vuttaṃ.	2814	
PA_tika-vin13_t:2814_4	Sesesūti veḷuādīsu tīsu. Pāḷiyā avuttassāpi aṭṭhakathāyaṃ vuttattā āha “paṇṇampettha	2814	
PA_tika-vin13_t:2814_5	pavesaye”ti. Etthāti pupphādīsūti.	2814	
PA_tika-vin13_t:2815	Dūsananiddesavaṇṇanā niṭṭhitā.	281	
PA_tika-vin13_t:2816	39. Vassūpanāyikaniddesavaṇṇanā	281	
PA_tika-vin13_t:2817_0	309-310. Purimikā pacchimikā iti vassūpanāyikā duveti sambandho. Āsāḷhipuṇṇamāya	2817	
PA_tika-vin13_t:2817_1	anantare pāṭipadadivase upagantabbā pacchimikāya pure bhavāti purimā, sā eva purimikā.	2817	
PA_tika-vin13_t:2817_2	Tato pacchā bhavā aparāya puṇṇamāya anantare pāṭipadadivase upagantabbā pacchimikā.	2817	
PA_tika-vin13_t:2817_3	Upanayanaṃ pāpuṇanaṃ upagamanaṃ upanāyikā, vassanti vuṭṭhi, idha pana vassakālaṃ	2817	
PA_tika-vin13_t:2817_4	“vassa”nti upacārena gahetvā tattha vāso upacāreneva “vassa”nti vuccati, vassassa	2817	
PA_tika-vin13_t:2817_5	vassāvāsassa upanāyikā vacībhedavasena vā ālayakaraṇavasena vā upagamanaṃ vassūpanāyikā.	2817	
PA_tika-vin13_t:2817_6	Tattha ālayapariggāho ca vacībhedo cāti purimikā vassūpanāyikā duve, ālayapariggāho	2817	
PA_tika-vin13_t:2817_7	ca vacībhedo cāti pacchimikā vassūpanāyikā duvebhi sambandhitabbaṃ. Tatthāti tāsu	2817	
PA_tika-vin13_t:2817_8	dvīsu. Tadubhayaṃ dassetuṃ “ediso”tiādi vuttaṃ. So ālayapariggāho ca vacībhedo ca	2817	
PA_tika-vin13_t:2817_9	“imasmiṃ vihāre imaṃ temāsaṃ vassaṃ upemi, idha vassaṃ upemī”ti ediso, etādisoti	2817	
PA_tika-vin13_t:2817_10	attho. Ettha ca kamuppattianādarā vacībhedo paṭhamaṃ vutto. Ubhayathā vassaṃ upagantuṃ	28171	
PA_tika-vin13_t:2817_11	vaṭṭati. Teneva aṭṭhakathāyaṃ “sacepi ‘idha vassaṃ vasissāmī’ti ālayo atthi, asatiyā	28171	
PA_tika-vin13_t:2817_12	pana vassaṃ na upeti, gahitasenāsanaṃ suggahitaṃ, chinnavasso na hoti, pavāretuṃ	28171	
PA_tika-vin13_t:2817_13	labhatiyeva, vināpi hi vacībhedaṃ ālayakaraṇamattenapi vassaṃ upagatameva hotī”ti	28171	
PA_tika-vin13_t:2817_14	vuttaṃ. Nāvāsatthavajesu pana pariyesitvā senāsanaṃ alabhantena ālayakaraṇamatteneva	28171	
PA_tika-vin13_t:2817_15	upagantabbaṃ. Upagacchantena ca vihāraṃ paṭijaggitvā pānīyaṃ paribhojanīyaṃ upaṭṭhāpetvā	28171	
PA_tika-vin13_t:2817_16	sabbaṃ cetiyavandanādisāmīcikammaṃ niṭṭhāpetvā upagantabbaṃ. Ālayapariggahe ālayaṃ	28171	
PA_tika-vin13_t:2817_17	dassetuṃ “cittuppādettha ālayo”ti āha. Etthāti dvīsu.	28171	
PA_tika-vin13_t:2818	311. Tadahūti tasmiṃ vassūpanāyikadivase. Jānanti “ajja vassūpanāyikā”ti jānanto, anupagacchatotimassa visesanaṃ.	281	
PA_tika-vin13_t:2819_0	312. Dutiyanti pacchimikaṃ. Anupagatoti kenaci antarāyena purimikaṃ anupagato. Temāsanti	2819	
PA_tika-vin13_t:2819_1	purimaṃ vā temāsaṃ pacchimaṃ vā temāsaṃ. Vassaṃ upagantvā pana aruṇaṃ anuṭṭhāpetvāpi	2819	
PA_tika-vin13_t:2819_2	tadaheva sattāhakaraṇīyena pakkamantassāpi antosattāhe nivattentassāpi anāpatti.	2819	
PA_tika-vin13_t:2820_0	313-5. Mātāpitūnaṃ pañcannaṃ sahadhammikānañca atthāya gilānatadupaṭṭhākabhattaṃ	2820	
PA_tika-vin13_t:2820_1	osadhañca esissaṃ vā pucchissāmi vā upaṭṭhissaṃ vā gantvā ahaṃ nābhirataṃ vūpakāsessaṃ	2820	
PA_tika-vin13_t:2820_2	vā kukkuccaṃ vinodanañca diṭṭhiṃ vivecanañca garukādikaṃ vuṭṭhānaṃ vāpi ussukkaṃ	2820	
PA_tika-vin13_t:2820_3	vāpi karissaṃ vāpi kāressaṃ vāpīti evamādinā sattāhakiccena pahitepi vā apahitepi	2820	
PA_tika-vin13_t:2820_4	vā gantuṃ labbhanti yojanā.	2820	
PA_tika-vin13_t:2821_0	Ettha pana labbhamānakavasena yojetvā vakkhamānanayena attho veditabbo. Mātādisutiyā	2821	
PA_tika-vin13_t:2821_1	teyeva gilāna-saddena gayhanti, tesaṃ upaṭṭhākā tadupaṭṭhākā, gilānā ca tadupaṭṭhākā	2821	
PA_tika-vin13_t:2821_2	ca, tesaṃ bhattanti samāso. Osadhanti tesaṃyeva gilānānaṃ bhesajjaṃ. Esissanti pariyesissāmi.	2821	
PA_tika-vin13_t:2821_3	Pucchissāmīti teyeva sattajane gilāne pucchissaṃ. Upaṭṭhissanti teyeva gilāne upaṭṭhahissāmi.	2821	
PA_tika-vin13_t:2821_4	Abhiramatīti abhirato, visabhāgarūpādidassanena sāsane na abhirato nābhirato. Abhiramaṇaṃ	2821	
PA_tika-vin13_t:2821_5	vā abhirataṃ, natthi abhiratamassāti nābhirato, taṃ. Sahadhammikesu yo nābhirato,	2821	
PA_tika-vin13_t:2821_6	taṃ vūpakāsessaṃ vikkhepaharaṇatthaṃ aññattha nayissāmi. Kukkuccanti pañcannaṃyeva	2821	
PA_tika-vin13_t:2821_7	uppannaṃ vinayakukkuccaṃ. Kitakayoge vikappena dutiyā. Diṭṭhinti tesaṃyeva micchādiṭṭhiyā.	2821	
PA_tika-vin13_t:2821_8	Garukamādikanti garukaṃ ādi yassāti viggaho. Ādi-saddena sāmaṇerānaṃ vassapucchanaṃ,	2821	
PA_tika-vin13_t:2821_9	sikkhāsamādayitukāmatā, tajjanīyādikammakaraṇaṃ saṅgahitaṃ. Vuṭṭhānanti bhikkhuno	2821	
PA_tika-vin13_t:2821_10	garukāpattiyā parivāsamānattadānādīhi vuṭṭhānaṃ. Ussukkanti vassapucchanādiussukkaṃ.	28211	
PA_tika-vin13_t:2821_11	Evamādināti ettha ādi-saddena diṭṭhigatādīnaṃ dhammakathākaraṇādiṃ saṅgaṇhāti. Gantuṃ	28211	
PA_tika-vin13_t:2821_12	labbhanti ettha gacchantena antoupacārasīmāyaṃ ṭhiteneva “antosattāhe āgacchissāmī”ti	28211	
PA_tika-vin13_t:2821_13	ābhogaṃ katvā gantabbaṃ. Sace ābhogaṃ akatvā upacārasīmaṃ atikkamati, chinnavasso	28211	
PA_tika-vin13_t:2821_14	hotīti vadanti. Sattāhakiccenāti sattāhassa labbhamānakaṃ vuttaṃ vakkhamānañca saṅghakammādi	28211	
PA_tika-vin13_t:2821_15	kiccaṃ sattāhakiccaṃ. Sattamaaruṇamattasseva vihāre uṭṭhāpanīyattā sattāhassa sākallena gahaṇaṃ.	28211	
PA_tika-vin13_t:2822_0	316. Saṅghakamme vajeti saṅghassa kicce uposathāgārādīsu senāsanesu vā cetiyachattavedikādīsu	2822	
PA_tika-vin13_t:2822_1	vā antamaso puggalikasenāsanesu vāpi kattabbanimitte vajeyyāti attho. Dhammasavanatthaṃ	2822	
PA_tika-vin13_t:2822_2	nimantito vāpi vaje, garūhi pesito vāpi vaje, garūnaṃ passituṃ vāpi vajeti yojetabbaṃ.	2822	
PA_tika-vin13_t:2822_3	Nimantitoti ettha sace paṭhamaṃyeva katikā katā hoti, “asukadivasaṃ nāma sannipatitabba”nti	2822	
PA_tika-vin13_t:2822_4	nimantitoyeva nāma hoti. Garūhīti ācariyupajjhāyehi. Pahitoti bhaṇḍadhovanādiatthāya	2822	
PA_tika-vin13_t:2822_5	pesito. Passitunti agilānepi.	2822	
PA_tika-vin13_t:2823_0	317. Bhaṇḍa…pe… dassane na vajeti yojanīyaṃ. Etthāpi nimittatthe sattamī. Bhaṇḍaṃ	2823	
PA_tika-vin13_t:2823_1	nāma cīvaraṃ. Ñātī mātāpitūhi aññe. Upaṭṭhākā upāsakā. “Ajjeva āgamissa”nti adūrago	2823	
PA_tika-vin13_t:2823_2	na pāpuṇeyya, labbhanti sambandho. Labbhanti imassa apāpuṇanaṃ vuttakammaṃ. Ajjevāgamissanti	2823	
PA_tika-vin13_t:2823_3	sāmantavihāraṃ gantvā puna āgacchantassa antarāmagge sace aruṇuggamanaṃ hoti, vassacchedopi	2823	
PA_tika-vin13_t:2823_4	na hoti, ratticchedadukkaṭañca natthīti vadanti.	2823	
PA_tika-vin13_t:2824	318. Sesañātīhīti mātāpitūhi avasesañātīhi. Niddisitvāvāti dānadhammasavanādīni. “Pahite pesite”ti cettha “labbha”nti anuvattanīyaṃ.	282	
PA_tika-vin13_t:2825_0	319. Attano antarāye satīti corasarīsapavāḷajīvitabrahmacariyantarāye, antamaso bhesajjālābhapatirūpaupaṭṭhākālābhepi.	2825	
PA_tika-vin13_t:2825_1	“Vassacchedakāraṇampi sattāhakaraṇīyaṃ siyā”ti keci porāṇā vadanti, taṃ yuttaṃ viya	2825	
PA_tika-vin13_t:2825_2	dissati, sabbathā vassacchedena bahi vāsāya anuññātakāraṇaṃ sattāhamattaṃ bahi vītināmetvā	2825	
PA_tika-vin13_t:2825_3	antovihāreyeva vāsena vassacchedākāraṇaṃ kathaṃ nāma na siyāti. Chinnavasso no pavārayeti sambandho.	2825	
PA_tika-vin13_t:2826_0	320. “Asenāsanikenā”ti imināva viññāyamānatthattepi “ajjhokāse cā”ti vacanaṃ “ahaṃ	2826	
PA_tika-vin13_t:2826_1	abbhokāsiko, kiṃ me senāsanenā”ti vāsānivattanatthaṃ vuttaṃ. Rukkhassa susireti suddhe	2826	
PA_tika-vin13_t:2826_2	rukkhasusire. Mahantassa pana susirassa anto padaracchadanakuṭikaṃ katvā pavisanadvāraṃ	2826	
PA_tika-vin13_t:2826_3	yojetvā upagantuṃ vaṭṭati. “Viṭapepi aṭṭakaṃ bandhitvā”tiādi vuttanayameva. Tathā	2826	
PA_tika-vin13_t:2826_4	chattacāṭīsupi tadanurūpena veditabbaṃ. Chavakuṭi nāma ṭaṅkitamañcādibhedā kuṭi.	2826	
PA_tika-vin13_t:2826_5	Tattha ṭaṅkitamañco nāma dīghe mañcapāde majjhe vijjhitvā aṭaniyo pavesetvā kato,	2826	
PA_tika-vin13_t:2826_6	catunnaṃ pāsāṇānaṃ upari pāsāṇaṃ attharitvā katampi ṭaṅkitamañco.	2826	
PA_tika-vin13_t:2827_0	321. Asenāsanikenāti yassa tiṇapaṇṇaiṭṭhakasilāsudhāsaṅkhātānaṃ pañcannaṃ chadanānaṃ	2827	
PA_tika-vin13_t:2827_1	aññatarena channaṃ yojitadvārabandhanaṃ senāsanaṃ natthi, tena. Idaṃ pana vacībhedaṃ	2827	
PA_tika-vin13_t:2827_2	katvā adhiṭṭhānaṃ sandhāya vuttanti vadanti, tadayuttaṃ, tathā ca sati nāvādīsu viya	2827	
PA_tika-vin13_t:2827_3	visuṃ vidhānena bhavitabbanti. Nāvāsatthavajūpagoti iminā asenāsanikena nāvādīsu	2827	
PA_tika-vin13_t:2827_4	vassaṃ upagantuṃ vaṭṭatīti dīpeti. Tattha ca kuṭikaṃ pariyesitvā labhantena tattha	2827	
PA_tika-vin13_t:2827_5	pavisitvā vihārābhāvato “vihāre”ti avatvā “idha vassaṃ upemī”ti tikkhattuṃ vattabbaṃ,	2827	
PA_tika-vin13_t:2827_6	alabhantena ālayo kātabbo. Pavāretuñcāti ca-saddena vassacchedanimittāya āpattiyā	2827	
PA_tika-vin13_t:2827_7	abhāvaṃ sampiṇḍeti. “Vaje satthe nāvāyanti tīsu ṭhānesu natthi vassacchede āpatti,	2827	
PA_tika-vin13_t:2827_8	pavāretuñca labbhatī”ti aṭṭhakathāyaṃ vuttaṃ. Vassacchedeti ca “anujānāmi, bhikkhave,	2827	
PA_tika-vin13_t:2827_9	yena vajo tena gantu”nti vuttattā, satthassa nāvāya ca gamanasabhāveneva ṭhitattā	2827	
PA_tika-vin13_t:2827_10	ca vassūpagataṭṭhāne avasitvā aññattha gamanamattaṃ sandhāya vuttanti veditabbaṃ.	28271	
PA_tika-vin13_t:2828	Vassūpanāyikaniddesavaṇṇanā niṭṭhitā.	282	
PA_tika-vin13_t:2829	40. Avebhaṅgiyaniddesavaṇṇanā	282	
PA_tika-vin13_t:2830_0	322-5. Ārāmā…pe… mattikabhaṇḍānīti ete pañca avibhājiyāti sambandhitabbaṃ. Pañcāti	2830	
PA_tika-vin13_t:2830_1	“ārāmārāmavatthūni eka”ntiādinā rāsivasena pañca, sarūpavasena panetāni paṇṇaṃ tiṇe	2830	
PA_tika-vin13_t:2830_2	pakkhipitvā pañcavīsatividhāni honti. Tathā cāha –	2830	
PA_tika-vin13_t:2831	“Dvisaṅgahāni dve honti, tatiyaṃ catusaṅgahaṃ;	283	
PA_tika-vin13_t:2832	Catutthaṃ navakoṭṭhāsaṃ, pañcamaṃ aṭṭhabhedanaṃ.	283	
PA_tika-vin13_t:2833	“Iti pañcahi rāsīhi, pañcanimmalalocano;	283	
PA_tika-vin13_t:2834	Pañcavīsavidhaṃ nātho, garubhaṇḍaṃ pakāsayī”ti. ;	283	
PA_tika-vin13_t:2835_0	Tattha ārāmo nāma pupphārāmo vā phalārāmo vā. Ārāmavatthu nāma tesaṃyeva patiṭṭhānokāso,	2835	
PA_tika-vin13_t:2835_1	vinaṭṭhesu vā tesu porāṇakabhūmibhāgo. Vihāro nāma pāsādādi yaṃ kiñci senāsanaṃ.	2835	
PA_tika-vin13_t:2835_2	Lohakumbhī nāma kāḷalohena vā tambalohena vā katakumbhī. Kaṭāhādīsupi eseva nayo.	2835	
PA_tika-vin13_t:2835_3	Ettha bhāṇakanti arañjaro vuccati. Vārakoti ghaṭo. Rāsiṃ apekkhitvā eteti pulliṅganiddeso.	2835	
PA_tika-vin13_t:2835_4	Avibhājiyāti mūlacchejjavasena avebhaṅgiyā. Parivattanavasena pana paribhuñjantassa	2835	
PA_tika-vin13_t:2835_5	vissajjentassa ca anāpatti. Avissajjiyāni cāti ca-saddena avebhaṅgiyāni cāti avuttaṃ sampiṇḍeti.	2835	
PA_tika-vin13_t:2836_0	326-8. Ekantagarubhaṇḍattā ādito tayo rāsī ṭhapetvā catuttharāsito paṭṭhāya garubhaṇḍāgarubhaṇḍe	2836	
PA_tika-vin13_t:2836_1	vibhajituṃ “vallī”tiādi āraddhaṃ. Aḍḍhabāhumattāpi valli ca aṭṭhaṅgulāyato veḷu ca	2836	
PA_tika-vin13_t:2836_2	muṭṭhimattampi tiṇādi ca ekampi paṇṇañca pākatā vā pañcavaṇṇā vā tālapakkappamāṇāpi	2836	
PA_tika-vin13_t:2836_3	mattikā ca tālapakkappamāṇāpi sudhā ca tālapakkappamāṇāpi kaṅguṭṭhaādikā ca dinnā	2836	
PA_tika-vin13_t:2836_4	vā tatthajātakā vā saṅghikā rakkhitā abhājiyā, rajjuyottādi ca dinnā saṅghikā abhājiyāti	2836	
PA_tika-vin13_t:2836_5	yojanā. Veḷu pariṇāhato paṇṇasūcidaṇḍamatto gahetabbo. Tiṇaṃ muñjaṃ pabbajañca ādisaddasaṅgahitaṃ	2836	
PA_tika-vin13_t:2836_6	ṭhapetvā avasesaṃ yaṃ kiñci tiṇaṃ. Paṇṇo aṭṭhaṅgulappamāṇo rittapotthako garubhaṇḍameva.	2836	
PA_tika-vin13_t:2836_7	Pākatāti pakatiyā jātā. Pañcavaṇṇāti rattasetādipañcavaṇṇā. Sudhākaṅguṭṭhādayo mattikaggahaṇena	2836	
PA_tika-vin13_t:2836_8	gahitā. Kaṅguṭṭhaādikāti ādi-saddena sajjurasajātihiṅgulakādīnaṃ gahaṇaṃ. Dinnāti	2836	
PA_tika-vin13_t:2836_9	saṅghassa dinnā. Tatthajātāti saṅghikabhūmiyaṃ jātā. Rajjuyottādīti suttamakacivākanāḷikerahīracammamayā	2836	
PA_tika-vin13_t:2836_10	rajju ca yottādi ca. Ādi-saddena makacivākādike vaṭṭetvā katā ekavaṭṭā gahitā. Byatirekavasena	28361	
PA_tika-vin13_t:2836_11	panettha catuttharāsimhi itare bhājiyāti veditabbā. Saṅghike kamme, cetiyassa vā	28361	
PA_tika-vin13_t:2836_12	kamme niṭṭhite bhājiyāti yojanīyaṃ.	28361	
PA_tika-vin13_t:2837_0	329. Lohabhaṇḍesu bhikkhusāruppaṃ pattādi vā tathā vippakatākataṃ lohabhaṇḍaṃ tathā	2837	
PA_tika-vin13_t:2837_1	pādagaṇhakaṃ vārakaṃ bhājiyanti yojanā. Pattādīti ayopatto ayathālakaṃ tambalohathālakaṃ	2837	
PA_tika-vin13_t:2837_2	añjanisalākā kaṇṇamalaharaṇī sūci paṇṇasūci khuddako pipphalako khuddakaṃ ārakaṇḍakaṃ	2837	
PA_tika-vin13_t:2837_3	kuñcikā tāḷādi. Vippakatanti apariniṭṭhitaṃ. Akatanti sabbaso akataṃ. Pādagaṇhakanti	2837	
PA_tika-vin13_t:2837_4	sīhaḷadīpe pādagaṇhanakaṃ. Pādo nāma catutthaṃso, magadhanāḷiyā pañcanāḷimattā. Magadhanāḷi	2837	
PA_tika-vin13_t:2837_5	ca nāmesā ūnapañcapasatā veditabbā. Tathā ghaṭako telabhājanañca. Yāya vāsiyā ṭhapetvā	2837	
PA_tika-vin13_t:2837_6	dantakaṭṭhacchedanaṃ vā ucchutacchanaṃ vā aññaṃ mahākammaṃ kātuṃ na sakkā, ayaṃ bhājiyā.	2837	
PA_tika-vin13_t:2837_7	Sammuñjanidaṇḍakhaṇanakaṃ pana adaṇḍakaṃ phalamattameva, yaṃ sakkā sipāṭikāya pakkhipitvā	2837	
PA_tika-vin13_t:2837_8	pariharituṃ, ayaṃ bhājanīyā. Tipukoṭṭakaupakaraṇesu tipucchedanakasatthakaṃ suvaṇṇakārūpakaraṇesu	2837	
PA_tika-vin13_t:2837_9	suvaṇṇacchedanakasatthakaṃ cammakāraupakaraṇesu cammachindanakaṃ khuddakasatthaṃ	2837	
PA_tika-vin13_t:2837_10	nahāpitatuṇṇakāraupakaraṇesu ṭhapetvā mahākattariṃ mahāsaṇḍāsañca mahāpipphalakañca	28371	
PA_tika-vin13_t:2837_11	sabbāni bhājanīyabhaṇḍāni. Tathā kuñcikā. Vuttavipallāsena pana lohabhaṇḍe abhājiyāti veditabbā.	28371	
PA_tika-vin13_t:2838_0	330. “Veḷumhī”tiādinā dārubhaṇḍāni dasseti. Dārubhaṇḍena pana saṅgahetvā sabbāpi	2838	
PA_tika-vin13_t:2838_1	dāruveḷucammupāhanādivikati veditabbā. Chattadaṇḍo ca salākā cāti dvando. Upāhanāya	2838	
PA_tika-vin13_t:2838_2	daṇḍako upāhanadaṇḍako.	2838	
PA_tika-vin13_t:2839_0	331. Anuññātavāsidaṇḍoti anuññātavāsiyā daṇḍo. Araṇañjanisiṅgādīti ādi-saddena añjanisalākā	2839	
PA_tika-vin13_t:2839_1	chattaṃ muṭṭhipaṇṇaṃ upāhanā dhammakaraṇo pādagaṇhanakato anatirittaṃ āmalakatumbaṃ	2839	
PA_tika-vin13_t:2839_2	āmalakaghaṭo lābukatumbaṃ lābukaghaṭo visāṇatumbanti idaṃ saṅgaṇhāti.	2839	
PA_tika-vin13_t:2840_0	332. Yathāvuttato aññaṃ dārubhaṇḍesu garubhaṇḍaṃ. Mattikāmayo pādaghaṭako bhājiyoti	2840	
PA_tika-vin13_t:2840_1	yojanā. Pādaghaṭakoti pādassa pahonako ghaṭako. Iminā mattikābhaṇḍaṃ upalakkheti,	2840	
PA_tika-vin13_t:2840_2	tasmā patto thālakaṃ kuṇḍikāti imāni bhājanīyāni, vuttāvasesā abhājiyā.	2840	
PA_tika-vin13_t:2841_0	333-4. Garunā garubhaṇḍañca thāvarañca parivatteyya, thāvarena ca thāvarampi parivatteyyāti	2841	
PA_tika-vin13_t:2841_1	yojetabbaṃ. Garunā mañcapīṭhādinā. Thāvaranti ārāmādi paṭhamarāsidvayaṃ. Tathā katvā	2841	
PA_tika-vin13_t:2841_2	ca bhuñjitunti evañca parivattetvā tato ābhataṃ kappiyabhaṇḍaṃ paribhuñjeyyāti attho,	2841	
PA_tika-vin13_t:2841_3	vidhimhi ayaṃ tuṃpaccayo. Phātikammena vallādiṃ gaṇheti sambandhanīyaṃ. Phātikammaṃ	2841	
PA_tika-vin13_t:2841_4	nāma samakaṃ vā atirekaṃ vā tadagghanakaṃ vā vaḍḍhikammaṃ. Sesanti paṭhamarāsittikanti.	2841	
PA_tika-vin13_t:2842	Avebhaṅgiyaniddesavaṇṇanā niṭṭhitā.	284	
PA_tika-vin13_t:2843	41. Pakiṇṇakaniddesavaṇṇanā	284	
PA_tika-vin13_t:2844_0	335. Sadvārabandhane sodukkhalakapāsake ṭhāne divā sayantena parivattakaṃ dvāraṃ	2844	
PA_tika-vin13_t:2844_1	bandheyyāti sambandho. Dvārañca dvārabandhanañca dvārabandhanāni majjhepadalopavasena,	2844	
PA_tika-vin13_t:2844_2	bandhana-saddeneva vā dvārabāhā vuccanti, saha dvārabandhanehīti sadvārabandhanaṃ,	2844	
PA_tika-vin13_t:2844_3	ṭhānaṃ. Heṭṭhā udukkhalakañca upari pāsako ca, saha udukkhalapāsakehīti samāso. Tādise	2844	
PA_tika-vin13_t:2844_4	ṭhāne pākārādiparikkhepena bhavitabbanti parikkhitteti viññāyati. So ca uccato sahaseyyappahonake	2844	
PA_tika-vin13_t:2844_5	vuttanayoti vadanti. Sayantenāti pāde bhūmito mocetvā nipajjantena. Parivattakanti	2844	
PA_tika-vin13_t:2844_6	saṃvaraṇavivaraṇavasena ito cito ca parivattanayoggaṃ. Dvāranti antamaso dussasāṇidvārampi.	2844	
PA_tika-vin13_t:2844_7	Bandheyyāti sabbantimena vidhinā yāvatā sīsaṃ na pavisati, tāvatāpi bandheyya, saṃvareyyāti vuttaṃ hoti.	2844	
PA_tika-vin13_t:2845_0	336. Ābhogo cāpīti “esa jaggissatī”ti ābhogo cāpi. Ca-saddena “dvāraṃ jaggāhī”ti	2845	
PA_tika-vin13_t:2845_1	vacanampi samuccinoti. Savase taṃ ākāraṃ vināti sassa attano vase āyatte ṭhāne, yattha	2845	
PA_tika-vin13_t:2845_2	pana bahūnaṃ sañcaraṇattā dvāraṃ saṃvutampi saṃvutaṭṭhāne na tiṭṭhati, dvāraṃ alabhantā	2845	
PA_tika-vin13_t:2845_3	pākāraṃ abhiruhitvāpi vicaranti, tādise pariveṇe saṃvaraṇakiccaṃ natthi. Atha vā	2845	
PA_tika-vin13_t:2845_4	sassa vaso āyatto, na yakkhādīnaṃ tehi gahitakattassa, bandhitvā nipajjāpitattassa	2845	
PA_tika-vin13_t:2845_5	ca abhāvenāti savaso. Tasmiṃ sati pubbe vuttadvāraṃ saṃvaraṇaābhogakaraṇavacanasaṅkhātaṃ ākāranti attho.	2845	
PA_tika-vin13_t:2846_0	337. Ratanānīti muttādīni dasavidhāni. Tattha pana jātiphalikaṃ upādāya sabbopi maṇi	2846	
PA_tika-vin13_t:2846_1	veḷuriyopi lohitaṅko masāragallo ca dhotāpi adhotaviddhāpi anāmāsā, kācamaṇi ca pānīyasaṅkho	2846	
PA_tika-vin13_t:2846_2	dhoto adhotopi āmāsā, silā dhotaviddhā suvaṇṇena saddhiṃ pacitā muggavaṇṇā ca anāmāsā.	2846	
PA_tika-vin13_t:2846_3	Cetiyagharagopakānaṃ suvaṇṇacetiye kacavarameva harituṃ vaṭṭati. Ārakūṭalohampi jātarūpagatikameva.	2846	
PA_tika-vin13_t:2846_4	Itthirūpānīti antamaso piṭṭhamayaitthirūpānipi. Dhaññanti antamaso tatthajātakampi	2846	
PA_tika-vin13_t:2846_5	magge pasāritampi sattavidhaṃ dhaññaṃ. Kīḷāvasena aparaṇṇāni tālaphalādīnipi anāmāsāni,	2846	
PA_tika-vin13_t:2846_6	pasāritampi na maddantena gantabbaṃ, asati magge maggaṃ adhiṭṭhāya gantabbaṃ. Itthipasādhananti	2846	
PA_tika-vin13_t:2846_7	antamaso piḷandhanatthāya ṭhapitaṃ nivāsanatālapaṇṇamuddikampi.	2846	
PA_tika-vin13_t:2847_0	338. Sitthatelodatelehīti madhusitthakaniyyāsādīsu yena kenaci telamissakasilesena	2847	
PA_tika-vin13_t:2847_1	ca udakamissakatelena ca. Phaṇahatthaphaṇehīti phaṇamiva phaṇaṃ, aṅgulīhi phaṇakiccakaraṇena	2847	
PA_tika-vin13_t:2847_2	hatthoyeva phaṇaṃ hatthaphaṇaṃ, dantamayādi yaṃ kiñci phaṇañceva hatthaphaṇañcāti	2847	
PA_tika-vin13_t:2847_3	dvando. Osaṇṭheyyāti olikhitvā sannisīdāpeyya.	2847	
PA_tika-vin13_t:2848_0	339. Ekapāvuraṇā vā ekattharaṇā vā na tuvaṭṭayuṃ, ekamañce na tuvaṭṭayunti yojanā.	2848	
PA_tika-vin13_t:2848_1	Ekaṃ pāvuraṇaṃ ekaṃ attharaṇaṃ etesanti viggaho. Na tuvaṭṭayunti na nipajjeyyuṃ.	2848	
PA_tika-vin13_t:2848_2	Ekasmiṃ bhājane vāpi na bhuñjeyyunti yojetabbaṃ.	2848	
PA_tika-vin13_t:2849_0	340. Manussānaṃ pamāṇaṅgulena aṭṭha aṅgulāni yassa, adhikena sahitaṃ aṭṭhaṅgulanti	2849	
PA_tika-vin13_t:2849_1	samāso. Lasuṇaṃ magadhesu jātaṃ āmalakabhaṇḍikaṃ lasuṇaṃ na khādeyyāti sambandho.	2849	
PA_tika-vin13_t:2849_2	Na akallakoti agilāno.	2849	
PA_tika-vin13_t:2850_0	341. Hīnukkaṭṭhehi jātiādīhi ukkaṭṭhaṃ vā hīnaṃ vā ujuṃ vā aññāpadesena vā davā vade,	2850	
PA_tika-vin13_t:2850_1	dubbhāsitanti sambandho. Jātiādīhīti jātināmagottakammasippaābādhaliṅgakilesaāpattiakkosehi.	2850	
PA_tika-vin13_t:2850_2	Ukkaṭṭhanti jātyādīhiyeva ukkaṭṭhaṃ upasampannaṃ anupasampannaṃ vā. Davāti keḷihasādhippāyatāya.	2850	
PA_tika-vin13_t:2850_3	Ujuṃ vāti “caṇḍālosī”tiādinā nayena. Aññāpadesena vāti “santi idhekacce caṇḍālā”tiādinā nayena.	2850	
PA_tika-vin13_t:2851_0	342. Dīghe nakheti maṃsappamāṇato. Dīghe keseti dvaṅgulato. Sacepi na dīghā, dumāsato	2851	
PA_tika-vin13_t:2851_1	ekadivasampi atikkāmetuṃ na labhati. Dīghe nāsalometi nāsato bahi nikkhante. Vīsatimaṭṭhanti	2851	
PA_tika-vin13_t:2851_2	vīsatiyā nakhānaṃ maṭṭhañca. Sambādheti ubhosu upakacchakesu, muttakaraṇe ca lomahāraṇañca	2851	
PA_tika-vin13_t:2851_3	na labbhāti sambandhanīyaṃ. Na labbhāti ete maṭṭhādayo na labbhantīti attho, nipāto	2851	
PA_tika-vin13_t:2851_4	vā labbhāti. Ābādhappaccayā pana sambādhe lomaṃ saṃharituṃ vaṭṭati.	2851	
PA_tika-vin13_t:2852_0	343. Saṅghuddiṭṭhaṃ vā saṅghikaṃ vā sayanāsanaṃ yathāvuḍḍhaṃ na bādheyyāti yojanā.	2852	
PA_tika-vin13_t:2852_1	Saṅghassa uddiṭṭhaṃ saṅghuddiṭṭhaṃ, saṅghaṃ uddissa katanti adhippāyo. Yo yo vuḍḍho	2852	
PA_tika-vin13_t:2852_2	yathāvuḍḍhaṃ, vuḍḍhappaṭipāṭiyāti attho. Na bādheyyāti na paṭibāheyya. Allapādā nāma	2852	
PA_tika-vin13_t:2852_3	yehi akkantaṭṭhāne udakaṃ paññāyati. Sayanāsananti mañcapīṭhādi, iminā paribhaṇḍakatā	2852	
PA_tika-vin13_t:2852_4	bhūmītipi upalakkhitā. Sudhotapādakaṃ vāpi saupāhano tathevāti sambandho. Sudhotapādakanti	2852	
PA_tika-vin13_t:2852_5	dhotapādeheva akkamitabbaṭṭhānaṃ. Dhotā pādā yassa akkamanassāti kiriyāvisesanasamāso.	2852	
PA_tika-vin13_t:2852_6	Yadi pana tattha nevāsikā adhotapādehipi vaḷañjenti, tatheva vaḷañjetuṃ vaṭṭati.	2852	
PA_tika-vin13_t:2852_7	Tathevāti paribhaṇḍakataṃ bhūmiṃ senāsanaṃ vā nakkameti attho.	2852	
PA_tika-vin13_t:2853_0	344. Saṅghāṭiyāti adhiṭṭhitasaṅghāṭiyā. Pāde pariggahetvā āsanaṃ pallattho, pallatthaṃ	2853	
PA_tika-vin13_t:2853_1	karotīti pallatthātidhātussa pallattheti rūpaṃ. Vihārepi antaragharepi pallatthikāya	2853	
PA_tika-vin13_t:2853_2	na nisīdeyyāti adhippāyo, parikammakataṃ bhittādinti yojanā. Parikammakatanti setavaṇṇena	2853	
PA_tika-vin13_t:2853_3	vā cittakammena vā kataparikammaṃ. Ādi-saddo dvāravātapānādiṃ saṅgaṇhāti. Na apassayeti	2853	
PA_tika-vin13_t:2853_4	cīvarādinā appaṭicchādetvā apassayanaṃ na kareyya. No na ācameti neva na ācame, ācameyyāti	2853	
PA_tika-vin13_t:2853_5	attho. Dve paṭisedhā pakatiyatthaṃ gamentīti. Santeti iminā udake asante anāpattīti dīpeti.	2853	
PA_tika-vin13_t:2854_0	345. Akappiyasamādāneti bhikkhūnaṃ sāmaṇerānaṃ akappiye samādāne. Davāti nipāto,	2854	
PA_tika-vin13_t:2854_1	kīḷādhippāyenāti attho. Silāpavijjhaneti antamaso hatthayantenapi sakkharikāyapi	2854	
PA_tika-vin13_t:2854_2	khipane. Sabhāgāya desanāya āvikamme ca dukkaṭanti yojetabbaṃ. Sabhāgāyāti vatthuvasena	2854	
PA_tika-vin13_t:2854_3	samāno bhāgo etissā āpattiyāti viggaho. Ca-saddo tādisiyā paṭiggahaṇamattaṃ samuccinoti.	2854	
PA_tika-vin13_t:2855_0	346. Paṭissavo nāma “ubhopi mayaṃ idha vassaṃ vasissāma, ekato uddisāpemā”tiādipaṭijānanaṃ,	2855	
PA_tika-vin13_t:2855_1	tassa visaṃvādo pacchā akaraṇaṃ paṭissavavisaṃvādo, tasmiṃ, nimittatthe bhummaṃ.	2855	
PA_tika-vin13_t:2855_2	Suddhacittassāti kathanasamaye “karissāmī”ti evaṃ pavattacittassa. Itarassāti aññassa asuddhacittassa.	2855	
PA_tika-vin13_t:2856	347. Kicceti sukkhakaṭṭhādiggahaṇakicce sati eva porisaṃ purisappamāṇaṃ abhiruheyyāti sambandho. Āpadāsūti vāḷamigadassanādīsu.	285	
PA_tika-vin13_t:2857_0	348. Parissāvanaṃ vināti sambandho. Addhānanti heṭṭhimantena addhayojanasaṅkhātaṃ	2857	
PA_tika-vin13_t:2857_1	addhānaṃ. Sace na hoti parissāvanaṃ vā dhammakaraṇo vā, saṅghāṭikaṇṇopi adhiṭṭhātabbo.	2857	
PA_tika-vin13_t:2857_2	Yācamānassāti parissāvanaṃ yācantassa.	2857	
PA_tika-vin13_t:2858	349. Ābādhappaccayā aññatra sesaṅge ca attaghātane ca dukkaṭanti yojanā. Sesaṅgeti aṅgajātato kaṇṇanāsādiavasese avayavacchedane. Attaghātaneti āhārupacchedādinā attano māraṇe.	285	
PA_tika-vin13_t:2859_0	350. Tūlikāya kayiramānaṃ itthipurisādikaṃ cittañca potthakañca kaṭṭhādīsu kayiramānaṃ	2859	
PA_tika-vin13_t:2859_1	cittapotthakāni, tāniyeva rūpānīti samāso. Jātakādīni pana parehi kārāpetuṃ labbhanti.	2859	
PA_tika-vin13_t:2859_2	Mālākammādīni sayampi kātuṃ labbhanti. Ārāmāraññagehesu bhuñjantaṃ na uṭṭhāpeyyāti	2859	
PA_tika-vin13_t:2859_3	yojetabbaṃ. Vihārasaṅkhāto ārāmo ca araññañca antaragharasaṅkhātaṃ gehañcāti dvando.	2859	
PA_tika-vin13_t:2859_4	“Ārāma…pe… gehesū”ti vattabbe e-kārassa a-kārakaraṇena gāthābandhavasena vuttaṃ.	2859	
PA_tika-vin13_t:2859_5	Okāse kate pana “pavisathā”ti vutte ca pavisitabbaṃ upanisīditabbañca.	2859	
PA_tika-vin13_t:2860_0	351. Pumayuttāni yānāni ca sivikañca hatthavaṭṭakañca pāṭaṅkiñca abhiruhituṃ gilānassa	2860	
PA_tika-vin13_t:2860_1	kappateti sambandho. Pumayuttānīti assagavādipurisayuttāni, na dhenuyuttāni, sārathi	2860	
PA_tika-vin13_t:2860_2	pana itthī vā hotu puriso vā, vaṭṭati. Hatthavaṭṭakepi eseva nayo, yānānīti rathasakaṭādīni,	2860	
PA_tika-vin13_t:2860_3	sivikanti pīṭhakasivikaṃ, pīṭhakayānanti attho. Pāṭaṅkīti andolikā. Gilānassāti ettha	2860	
PA_tika-vin13_t:2860_4	gilāno nāma na appakenapi sīsābādhādimattena veditabbo, yo pana na sakkoti vinā yānena	2860	
PA_tika-vin13_t:2860_5	gantuṃ, evarūpo veditabbo. Tathā hi yānaṃ anujānantena bhagavatā kosalesu janapadesu	2860	
PA_tika-vin13_t:2860_6	bhagavantaṃ dassanāya sāvatthiṃ gacchantaṃ aññataraṃ gilānaṃ bhikkhuṃ gantumasakkuṇeyyatāya	2860	
PA_tika-vin13_t:2860_7	aññatarasmiṃ rukkhamūle nisinnaṃ disvā manussehi taṃ pavattiṃ ñatvā “ehi, bhante,	2860	
PA_tika-vin13_t:2860_8	gamissāmā”ti vutte “nāhaṃ, āvuso, gamissāmi, gilānomhī”ti vuttavatthusmiṃ anuññātaṃ,	2860	
PA_tika-vin13_t:2860_9	tathā vadanto ca so bhikkhu gamanupacchedasādhakameva gelaññaṃ sandhāyāhāti viññāyati	2860	
PA_tika-vin13_t:2860_10	adhippetatthanipphattiyā upacchinnattā, apica yānena ekaparicchedāya upāhanāya paricchedaṃ	28601	
PA_tika-vin13_t:2860_11	ṭhapentena aṭṭhakathācariyena “gilānena bhikkhunā saupāhanenāti ettha gilāno nāma	28601	
PA_tika-vin13_t:2860_12	yo na sakkoti anupāhanena gāmaṃ pavisitu”nti aṭṭhakathāyaṃ vuttaṃ, tasmā yathāvuttagilānova	28601	
PA_tika-vin13_t:2860_13	gilānoti niṭṭhamettha gantabbaṃ.	28601	
PA_tika-vin13_t:2861	352. Davaṃ karaṇeti keḷiyā karaṇe. Aññassāti antamaso dussīlassāpi. Upalāḷaneti “pattaṃ dassāmi, cīvaraṃ dassāmī”tiādinā.	286	
PA_tika-vin13_t:2862	353. Vivaritvā na dassayeti sambandhanīyaṃ. Tā bhikkhuniyo.	286	
PA_tika-vin13_t:2863_0	354. Ovādanti bhikkhunīhi terasiyaṃ vā cātuddasiyaṃ vā āgantvā uposathaṃ pucchitvā	2863	
PA_tika-vin13_t:2863_1	“cātuddaso”tiādinā bhikkhunā ācikkhite puna tāhi uposathadivase samāgantvā ovādūpasaṅkamanayācanaṃ,	2863	
PA_tika-vin13_t:2863_2	taṃ pātimokkhuddesakassa ārocetvā tena katasanniṭṭhānaṃ gahetvā pāṭipade paccāharitabbanti	2863	
PA_tika-vin13_t:2863_3	ajānanakaṃ bālañca tathā kātuṃ asamatthaṃ gilānañca pāṭipade gantukāmaṃ gamiyañca	2863	
PA_tika-vin13_t:2863_4	vajjetvā aññassa gahaṇapaccāharaṇāni akātuṃ na vaṭṭati. Tena vuttaṃ “na gaṇhato”tiādi.	2863	
PA_tika-vin13_t:2864_0	355. Lokāyatanti niratthakakāraṇappaṭisaṃyuttaṃ titthiyasatthaṃ. Tiracchānavijjā	2864	
PA_tika-vin13_t:2864_1	ca imināva upalakkhitā. Na vāceyyāti paresaṃ na vāceyya. Imināva attano pariyāpuṇanampi	2864	
PA_tika-vin13_t:2864_2	paṭikkhittaṃ lokāyatatiracchānavijjāti ca rāgadosamohavaḍḍhāni buddhādigarahitā saggamokkhānaṃ	2864	
PA_tika-vin13_t:2864_3	tiro tiriyato añcitā gatā pavattā kabbanāṭakādikā sabbāpi vijjā anulomavasena vā	2864	
PA_tika-vin13_t:2864_4	vinayapariyāyaṃ patvā garuke ṭhātabbanti vinayayuttitopi saṅgahitāti veditabbā. Evañca	2864	
PA_tika-vin13_t:2864_5	no garūnamupadeso. Peḷāyapīti yattha pātiṃ ṭhapetvā sukhino bhuñjanti, tambalohena	2864	
PA_tika-vin13_t:2864_6	rajatena vā katāya tāya āsittakūpadhānasaṅkhātāya peḷāya ṭhapetvā.	2864	
PA_tika-vin13_t:2865_0	356. Pārutañca nivāsanañca, gihīnaṃ hatthisoṇḍādivasena pārutanivāsanaṃ yassa pārupanassa	2865	
PA_tika-vin13_t:2865_1	nivāsanassāti kiriyāvisesanasamāso. Gihipārutanivāsanaṃ na pārupe na nivāseyyāti	2865	
PA_tika-vin13_t:2865_2	sambandho. Saṃvelliyaṃ na nivāseyyāti mallakammakarādayo viya kacchaṃ katvā na nivāseyya.	2865	
PA_tika-vin13_t:2865_3	Evaṃ nivāsetuṃ gilānassāpi maggappaṭipannassāpi na vaṭṭati. Yampi maggaṃ gacchantā	2865	
PA_tika-vin13_t:2865_4	ekaṃ vā dve vā koṇe ukkhipitvā antaravāsakassa upari lagganti, na vaṭṭati. Evaṃ apārupitvā	2865	
PA_tika-vin13_t:2865_5	anivāsetvā ca nibbikāraṃ parimaṇḍalaṃ pārupitabbaṃ timaṇḍalaṃ paṭicchādentena parimaṇḍalaṃ	2865	
PA_tika-vin13_t:2865_6	nivāsetabbañca, tathā apārupitvā anivāsetvā ca ārāme vā antaraghare vā anādarena	2865	
PA_tika-vin13_t:2865_7	yaṃ kiñci vikāraṃ karontassa dukkaṭaṃ. Dāyanti vanaṃ. Nālimpayeyyāti “sabbūpakārāni	2865	
PA_tika-vin13_t:2865_8	vinassantū”ti vā khiḍḍādhippāyena vā nālimpayeyya.	2865	
PA_tika-vin13_t:2866	357. Vaḍḍhiṃ no payojaye aññātakappavārite no yāceti yojanā. Aññassāti sahadhammikassāpi. Katipāhaṃ bhutvā vāti yojanīyaṃ. Punoti nipāto.	286	
PA_tika-vin13_t:2867_0	358. Daṇḍinaṃ ñatvā vā añatvā vā uddissa rakkhaṃ yācane daṇḍite daṇḍo assa gīvāti	2867	
PA_tika-vin13_t:2867_1	yojanā. Daṇḍaṃ gaṇhatīti paccayantassa daṇḍinaṃ daṇḍaggahaṇanti attho. Uddissāti	2867	
PA_tika-vin13_t:2867_2	“amhākaṃ vihāre asukena ca asukena ca idaṃ nāma kata”nti, “karissa”nti vā evaṃ atītaṃ	2867	
PA_tika-vin13_t:2867_3	vā anāgataṃ vā ārabbha. Yācaneti vohārikesu yācane sati. Daṇḍiteti tehi daṇḍe gahite	2867	
PA_tika-vin13_t:2867_4	so daṇḍo assa yācakassa bhikkhuno gīvā, iṇaṃ hotīti attho. Vohārikehi pana “kenā”ti	2867	
PA_tika-vin13_t:2867_5	vutte “asukenāti vattuṃ amhākaṃ na vaṭṭati, tumheyeva jānissatha, kevalañhi mayaṃ	2867	
PA_tika-vin13_t:2867_6	rakkhaṃ yācāma, taṃ no detha, avahaṭabhaṇḍañca maṃ āharāpethā”ti vattabbaṃ. Evaṃ	2867	
PA_tika-vin13_t:2867_7	anodissa ācikkhaṇā hoti, sā vaṭṭati. Pārājikādikāti pārājikathullaccayadukkaṭāni.	2867	
PA_tika-vin13_t:2869	“Harantesu parikkhāraṃ,	286	
PA_tika-vin13_t:2870	Coro coroti bhāsite;	287	
PA_tika-vin13_t:2871	Anatthāyesaṃ gaṇhante”ti. –	287	
PA_tika-vin13_t:2872_0	Pāṭhehi bhavitabbaṃ. Evañhi sati “harantesū”ti bahuvacanena saha ghaṭate. Parikkhāraṃ	2872	
PA_tika-vin13_t:2872_1	harantesu esaṃ anatthāya “coro coro”ti bhāsite daṇḍaṃ gaṇhante tattakaṃ assa gīvāti	2872	
PA_tika-vin13_t:2872_2	yojetabbaṃ. Harantesūti coresu gahetvā gacchantesu. Esanti corānaṃ. Gaṇhanteti vohārikajane	2872	
PA_tika-vin13_t:2872_3	gaṇhante. Yattakaṃ gahitaṃ, tattakaṃ assa bhikkhuno gīvā, bhaṇḍadeyyaṃ hotīti attho.	2872	
PA_tika-vin13_t:2873_0	360. Pākārakuṭṭānaṃ bahi vaḷañje vāpi vīhādināḷikerādiropime harite vāpi vighāsuccārasaṅkāramuttaṃ	2873	
PA_tika-vin13_t:2873_1	nāvalokiya chaḍḍeyya, dukkaṭanti sambandho. Vaḷañje nāvalokiyāti ca iminā oloketvā	2873	
PA_tika-vin13_t:2873_2	vā avaḷañje vā vighāsādīni chaḍḍentassa anāpattīti dīpeti. Vīhi ādi yesaṃ sāliādīnaṃ	2873	
PA_tika-vin13_t:2873_3	te vīhādayo, nāḷikero ādi yesaṃ ambapanasādīnaṃ te nāḷikerādayo, vīhādayo ca nāḷikerādayo	2873	
PA_tika-vin13_t:2873_4	cāti dvando, tesaṃ ropo, tena nibbattaṃ vīhādi…pe… ropimaṃ. Hariteti haritaṭṭhāne.	2873	
PA_tika-vin13_t:2873_5	Vighāso nāma ucchiṭṭhodakacalakādi.	2873	
PA_tika-vin13_t:2874_0	361. Dhammayuttampi naccañca gītañca vāditañca yojāpetuñca payojetuñca payuttāni	2874	
PA_tika-vin13_t:2874_1	passituñca “upahāraṃ karomā”ti vutte sampaṭicchituṃ vā na labbhanti sambandho. Dhammayuttampīti	2874	
PA_tika-vin13_t:2874_2	ratanattayaguṇūpasaṃhitatāya antamaso dhammena puññena saṃyuttampi. Naccanti antamaso	2874	
PA_tika-vin13_t:2874_3	morasukamakkaṭādīnaṃ naccampi. Gītanti antamaso gītassa pubbabhāge kayiramānaṃ dantagītampi.	2874	
PA_tika-vin13_t:2874_4	Vāditanti antamaso udakabherivāditampi. Yojāpetunti aññehi kārāpetuṃ. Payojetunti	2874	
PA_tika-vin13_t:2874_5	attanā kātuṃ. Āyatakena gītassarena dhammampi bhāsituṃ na vaṭṭati. Payuttānīti parehi	2874	
PA_tika-vin13_t:2874_6	yehi kehici katāni. Passitunti iminā anolocanadassanampi gahitanti sotuntipi attho	2874	
PA_tika-vin13_t:2874_7	viññāyati. Antarārāme ṭhitassa passato anāpatti. Vīthiyaṃ ṭhatvā gīvaṃ parivattetvā	2874	
PA_tika-vin13_t:2874_8	passatopi āpattiyeva. Yena kenaci karaṇīyena gataṭṭhāne passati, suṇāti vā, anāpatti.	2874	
PA_tika-vin13_t:2874_9	Sampaṭicchitunti “sādhū”ti sampaṭicchituṃ. “Upahārakaraṇaṃ nāma sundara”nti vattuṃ	2874	
PA_tika-vin13_t:2874_10	vaṭṭati. Vā-saddo samuccaye.	28741	
PA_tika-vin13_t:2875	362. “Kīḷatthaṃ kataṃ rājāgāra”ntiādinā sambandhitabbaṃ. Cittena vicittakaṃ āgāraṃ cittāgārakaṃ.	287	
PA_tika-vin13_t:2876_0	363. Āsanena nave na paṭibāheyyāti yojanā. Āsanenāti āsanato. Na paṭibāheyyāti na	2876	
PA_tika-vin13_t:2876_1	uṭṭhāpeyya. Uṇhe cīvaraṃ na nidaheyyāti yojanīyaṃ. Na nidaheyyāti adhikaṃ na nidaheyya.	2876	
PA_tika-vin13_t:2876_2	Garunāti ācariyupajjhāyena. Paṇāmitoti “mā idha pavisā”tiādinā nikkaḍḍhito.	2876	
PA_tika-vin13_t:2877_0	364. Sattahi āpattīhi ca bhikkhuṃ vāpi aññeneva ca upāsakaṃ vāpi parammukhā akkosane	2877	
PA_tika-vin13_t:2877_1	dukkaṭanti yojetabbaṃ. Āpattīhi cāti ca-saddo avadhāraṇe. Aññeneva cāti ettha eva	2877	
PA_tika-vin13_t:2877_2	cāti nipātasamudāyo, eko eva vā avadhāraṇe, vuttato aññeneva “asaddho”tiādināti attho.	2877	
PA_tika-vin13_t:2877_3	Parammukhāti nipāto, tassa asammukheti attho. Sammukhā vadantassa pācittiyaṃ. Pāpagarahaṇavasena	2877	
PA_tika-vin13_t:2877_4	pana vadato anāpatti.	2877	
PA_tika-vin13_t:2878	365. Saddhādeyyaṃ saddhāya dātabbaṃ cīvarañca ca-saddena avasesampi vinipātetuṃ nāsetuṃ na labbhaṃ, pitūnaṃ labbhanti sambandho. Ñātīnampīti pi-saddo sambhāvane.	287	
PA_tika-vin13_t:2879_0	366. Aññatra vassaṃvuttho aññato bhāgaṃ gaṇheyya, dukkaṭanti sambandho. Aññatrāti	2879	
PA_tika-vin13_t:2879_1	aññasmiṃ vihāre. Aññatoti aññavihārato. Paṭideyyāti gahitaṭṭhāne dadeyya. Gahite	2879	
PA_tika-vin13_t:2879_2	tasmiṃ vatthusmiṃ naṭṭhe vā jiṇṇe vā tassa gīvāho tīti sambandho. Codito no dadeyya,	2879	
PA_tika-vin13_t:2879_3	tesaṃ dhuranikkhepato bhaṇḍagghakāriyo hotīti yojanā. Coditoti vatthusāmikehi “dehī”ti	2879	
PA_tika-vin13_t:2879_4	vutto. Tesanti tasmiṃ vihāre lābhīnaṃ bhikkhūnaṃ.	2879	
PA_tika-vin13_t:2880_0	367. Santaruttaro vā kallo saupāhano vā gāmaṃ na paviseyya, cāmarīmakasabījaniṃ na	2880	
PA_tika-vin13_t:2880_1	dhāreyyāti yojanīyaṃ. Antarañca uttarañca, saha antaruttarena santaruttaro. Aggaḷagutte	2880	
PA_tika-vin13_t:2880_2	vihāre saṅghāṭiṃ nikkhipitvā gantuṃ vaṭṭati. Āraññakena pana bhaṇḍukkhalikāya pakkhipitvā	2880	
PA_tika-vin13_t:2880_3	pāsāṇarukkhasusirādīsu paṭicchannesu ṭhapetvā gantabbaṃ. Antaruttarānaṃ nikkhepe	2880	
PA_tika-vin13_t:2880_4	ayameva nayo. Kalloti agilāno. Makasānaṃ bījanī makasabījanī, camarīnaṃ vāḷehi katā	2880	
PA_tika-vin13_t:2880_5	makasabījanīti samāso.	2880	
PA_tika-vin13_t:2881_0	368. Ārāmato bahīti sambandhanīyaṃ. Ārāmatoti ārāmūpacārato. Na dhāreyyāti agilāno	2881	
PA_tika-vin13_t:2881_1	na dhāreyya. Yassa pana kāyadāho vā pittakopo vā hoti, cakkhu vā dubbalaṃ, añño vā	2881	
PA_tika-vin13_t:2881_2	koci ābādho vinā chattena uppajjati, tassa gāme vā araññe vā chattaṃ vaṭṭati. Guttiyā	2881	
PA_tika-vin13_t:2881_3	labbhatīti vasse cīvaraguttatthaṃ, vāḷamigacorabhayesu attaguttatthampi labbhatīti	2881	
PA_tika-vin13_t:2881_4	attho. Ekapaṇṇachattaṃ pana sabbattheva vaṭṭati.	2881	
PA_tika-vin13_t:2882_0	369. Ubhatokājaṃ na gāheyyāti sambandho. Ubhato daṇḍassa ubhayakoṭiyaṃ bhārabandhakājaṃ	2882	
PA_tika-vin13_t:2882_1	ubhatokājaṃ, alopatappuriso. Ekantarikakājakanti antarameva antarikaṃ, ekañca antarikañcāti	2882	
PA_tika-vin13_t:2882_2	dvando, ekantarike bhārabandhakājanti tappuriso ekatokājakaṃ, antarikakājakanti vuttaṃ	2882	
PA_tika-vin13_t:2882_3	hoti. Hatthe olambo assa bhārassāti samāso.	2882	
PA_tika-vin13_t:2883_0	370. Anokāsakatanti “karotu me āyasmā okāsaṃ, ahaṃ taṃ vattukāmo”ti evaṃ codakena	2883	
PA_tika-vin13_t:2883_1	okāse kārāpite natthi okāso kato anena cuditakenāti bahubbīhi. Codeyyāti cāvanaakkosakammavuṭṭhānādhippāyena	2883	
PA_tika-vin13_t:2883_2	codeyya. Uposathappavāraṇaṭṭhapanaanuvijjadhammakathādhippāyesu okāsakammaṃ natthi.	2883	
PA_tika-vin13_t:2883_3	Suddhassāti anāpattikatāya suddhassa. Avatthusminti akāraṇe. Tathāti dukkaṭaṃ atidisati.	2883	
PA_tika-vin13_t:2883_4	Karontenāpi “bhūtameva nu kho āpattiṃ vadati, abhūta”nti evaṃ upaparikkhitvā kātabbā.	2883	
PA_tika-vin13_t:2883_5	“Anujānāmi, bhikkhave, puggalaṃ tulayitvā okāsaṃ kātu”nti hi vuttaṃ.	2883	
PA_tika-vin13_t:2884_0	371. Sattānaṃ pakataṅgulena aṭṭhaṅgulādhikaṃ mañcappaṭipādaṃ vā uccapādakaṃ mañcaṃ	2884	
PA_tika-vin13_t:2884_1	vā na dhārayeti yojanā. Pakatiyā aṅgulaṃ pakataṅgulaṃ. Tañca vaḍḍhakiaṅgulaṃ veditabbaṃ.	2884	
PA_tika-vin13_t:2884_2	Aṭṭha ca tāni aṅgulāni ca, tehi tamadhikaṃ yassāti samāso. Mañcānaṃ paṭipādo, yattha	2884	
PA_tika-vin13_t:2884_3	mañcapāde nikkhipanti. Aṭṭhaṅgulato uccā pādā yassāti bahubbīhi.	2884	
PA_tika-vin13_t:2885_0	372. Mūgabbatādinti mūgānamiva tuṇhībhāvasaṅkhātaṃ vataṃ ādi yassa govatādino titthiyavatassāti	2885	
PA_tika-vin13_t:2885_1	samāso. Khurameva bhaṇḍaṃ khurabhaṇḍaṃ. Pubbe nhāpito nhāpitapubbako, visesanassa paranipāto.	2885	
PA_tika-vin13_t:2886_0	373. Hatthakammanti hatthena kātabbaṃ vaḍḍhakiādīnaṃ kammaṃ. Anussaraṇaṃ “kappiyattaṃ	2886	
PA_tika-vin13_t:2886_1	me yena yācitaṃ, amhehi imassa dātabba”nti evaṃ cittappavattianusāro, tassā yācanāya	2886	
PA_tika-vin13_t:2886_2	anusāro tadanusāro, tato laddhaṃ yaṃ kiñci gahetunti yojanā. Kammato niggato nikkammo,	2886	
PA_tika-vin13_t:2886_3	vighāsādādi. Taṃ ayācitvāpi kāretunti sambandho. Āharāpetunti araññato ānetuṃ. Aparasantakanti	2886	
PA_tika-vin13_t:2886_4	dārutiṇapalālādikaṃ aparapariggahitaṃ.	2886	
PA_tika-vin13_t:2887_0	374. Gihīnaṃ yattakaṃ deti, gopake dente gahetuṃ labbhaṃ, saṅghacetiyasantake yathāparicchedaṃ	2887	
PA_tika-vin13_t:2887_1	gahetuṃ labbhanti yojanā. Detīti gopako bhikkhūnaṃ deti. Gahetunti tattakaṃ gahetuṃ.	2887	
PA_tika-vin13_t:2887_2	Saṅghacetiyasantaketi vetanagopakehi dīyamāne saṅghassa cetiyassa ca santake. Yathāparicchedanti	2887	
PA_tika-vin13_t:2887_3	yaṃ tesaṃ saṅghena anuññātaṃ hoti “divase divase ettakaṃ nāma khādathā”ti, taṃ paricchedaṃ	2887	
PA_tika-vin13_t:2887_4	anatikkamma. Saṅghike ca cetiyasantake ca keṇiyā gahetvā ārakkhantasseva hi dāne paricchedo natthi.	2887	
PA_tika-vin13_t:2888_0	375. “Kāyavācāhi dvīhi āpattiṃ āpajjeyyā”ti yebhuyyavasena vuttaṃ, methunadhamme	2888	
PA_tika-vin13_t:2888_1	parūpakkame sati sādiyantassa akiriyasamuṭṭhānabhāvasambhavato. Chahi vāti āpattuppattikāraṇasaṅkhātehi	2888	
PA_tika-vin13_t:2888_2	chahi samuṭṭhānehi vā āpattiṃ āpajjeyyāti sambandho. Sabbāpattīnañhi kāyo vācā kāyavācā	2888	
PA_tika-vin13_t:2888_3	kāyacittaṃ vācācittaṃ kāyavācācittanti cha samuṭṭhānāni. Tattha purimāni tīṇi acittakāni,	2888	
PA_tika-vin13_t:2888_4	pacchimāni sacittakāni.	2888	
PA_tika-vin13_t:2889	Tidhā ekasamuṭṭhānā, pañcadhā dvisamuṭṭhitā;	288	
PA_tika-vin13_t:2890	Dvidhā ticaturo ṭhānā, ekadhā chasamuṭṭhitā.	289	
PA_tika-vin13_t:2891_0	Tattha catutthena pañcamena chaṭṭhena ca samuṭṭhānato ekasamuṭṭhānā tidhā. Paṭhamacatutthehi	2891	
PA_tika-vin13_t:2891_1	ca dutiyapañcamehi ca tatiyachaṭṭhehi ca catutthachaṭṭhehi ca pañcamachaṭṭhehi ca	2891	
PA_tika-vin13_t:2891_2	samuṭṭhānato dvisamuṭṭhitā pañcadhā. Paṭhamehi ca tīhi pacchimehi ca tīhi samuṭṭhānato	2891	
PA_tika-vin13_t:2891_3	tisamuṭṭhānā dvidhā. Paṭhamatatiyacatutthachaṭṭhehi ca dutiyatatiyapañcamachaṭṭhehi	2891	
PA_tika-vin13_t:2891_4	ca samuṭṭhānato catusamuṭṭhānā dvidhā. Chahipi samuṭṭhito chasamuṭṭhānā ekadhā. Alajji…pe…	2891	
PA_tika-vin13_t:2891_5	saññitāya cāti imehi chahi vā āpattiṃ āpajjeyyāti sambandho. Yo sañcicca āpattiṃ	2891	
PA_tika-vin13_t:2891_6	āpajjati, āpattiṃ parigūhati, agatigamanañca gacchati, ediso vuccati alajjī puggalo.	2891	
PA_tika-vin13_t:2891_7	Alajjī ca aññāṇo ca kukkuccapakato ca kukkuccena abhibhūtoti dvando. Bhāve ttappaccayo.	2891	
PA_tika-vin13_t:2892_0	Tattha yo akappiyabhāvaṃ jānantoyeva madditvā vītikkamaṃ karoti, ayaṃ alajjitā āpajjati.	2892	
PA_tika-vin13_t:2892_1	Mando momūho kattabbākattabbaṃ ajānanto akattabbaṃ karoti, kattabbaṃ virādheti, ayaṃ	2892	
PA_tika-vin13_t:2892_2	aññāṇattā āpajjati. Kappiyākappiyaṃ nissāya kukkucce uppanne vinayadharaṃ apucchitvā	2892	
PA_tika-vin13_t:2892_3	madditvā vītikkamati, ayaṃ kukkuccapakatattā āpajjati. Satiyā plavo sammoho satiplavo,	2892	
PA_tika-vin13_t:2892_4	sahaseyyaticīvaravippavāsādīni satiplavā āpajjati. Kappañca akappiyañca kappākappiyaṃ,	2892	
PA_tika-vin13_t:2892_5	kappākappiye saññā, sā assa atthīti kappā…pe… saññī, tassa bhāvoti tā-paccayo. Ya-lopena	2892	
PA_tika-vin13_t:2892_6	pana “saññitā”ti vuttaṃ, karaṇatthe vā paccattavacanaṃ. Te ca “akappiye”tiādīnaṃ	2892	
PA_tika-vin13_t:2892_7	yathākkamena yujjanti. Tattha yo acchamaṃsaṃ “sūkaramaṃsa”nti khādati, vikāle kālasaññitāya	2892	
PA_tika-vin13_t:2892_8	bhuñjati, ayaṃ akappiye kappiyasaññitāya āpajjati. Yo pana sūkaramaṃsaṃ “acchamaṃsa”nti	2892	
PA_tika-vin13_t:2892_9	khādati, kāle vikālasaññāya bhuñjati, ayaṃ kappiye akappiyasaññitāya āpajjati.	2892	
PA_tika-vin13_t:2893	376. Alajjiaññāṇatāya kāyavācāhi āpattiṃ chādayeti yojanā. Liṅgeti liṅgaparivattananimittaṃ. Liṅge saṅghe ca gaṇe ca ekasmiṃ cāti āpattivuṭṭhiti catudhā hotīti seso.	289	
PA_tika-vin13_t:2894_0	377. Paccayadvayeti cīvare piṇḍapāte ca. Parikathobhāsaviññattīti abhilāpamattametaṃ.	2894	
PA_tika-vin13_t:2894_1	Sahacaritassa pana nimittakammassāpi ettheva saṅgaho veditabbo. Tattha pariyāyena	2894	
PA_tika-vin13_t:2894_2	kathanaṃ parikathā. Ujukameva avatvā yathā adhippāyo vibhūto hoti, evaṃ obhāsanaṃ	2894	
PA_tika-vin13_t:2894_3	obhāso. Paccaye uddissa yathā adhippāyo ñāyati, evaṃ viññāpanaṃ viññatti. Nimittakaraṇaṃ	2894	
PA_tika-vin13_t:2894_4	nimittakammaṃ. Tatiyeti senāsane. Seseti gilānapaccaye.	2894	
PA_tika-vin13_t:2895_0	378. Pañcannaṃ sahadhammikānaṃ accaye dānaṃ na rūhatīti sambandho. Accaye dānanti	2895	
PA_tika-vin13_t:2895_1	“mamaccayena mayhaṃ santakaṃ upajjhāyassa hotū”tiādinā evaṃ attano apagame dānaṃ.	2895	
PA_tika-vin13_t:2895_2	Tanti accayena dinnaṃ cīvarādikaṃ saṅghasseva ca hoti, na bhikkhunoti adhippāyo.	2895	
PA_tika-vin13_t:2895_3	Gihīnaṃ panāti gihīnaṃ accaye dānaṃ pana. Idamettha dānaggahaṇalakkhaṇaṃ – “idaṃ	2895	
PA_tika-vin13_t:2895_4	tuyhaṃ dammī”tiādinā sammukhā vā “itthannāmassa demī”tiādinā parammukhāpi dinnaṃyeva	2895	
PA_tika-vin13_t:2895_5	hoti. “Tuyhaṃ gaṇhāhī”ti vutte “mayhaṃ gaṇhāmī”ti vadati, sudinnaṃ suggahitañca.	2895	
PA_tika-vin13_t:2895_6	“Tava santakaṃ karohi, tava santakaṃ hotu, tava santakaṃ kārāpehī”ti vutte “mama	2895	
PA_tika-vin13_t:2895_7	santakaṃ karomi, mama santakaṃ hotu, mama santakaṃ karissāmī”ti vadati. Duddinnaṃ	2895	
PA_tika-vin13_t:2895_8	duggahitañca. Sace pana “tava santakaṃ karohī”ti vutte “sādhu, bhante, mayhaṃ gaṇhāmī”ti	2895	
PA_tika-vin13_t:2895_9	gaṇhāti, suggahitanti.	2895	
PA_tika-vin13_t:2896_0	379. Bhikkhu vā sāmaṇero vā upassaye bhikkhunīnaṃ vihāre kālaṃ kayirātha yadi kālaṅkareyya,	2896	
PA_tika-vin13_t:2896_1	tattha tasmiṃ ubhinnaṃ santake bhikkhusaṅgho eva dāyajjo sāmī hotīti seso. Sesepīti	2896	
PA_tika-vin13_t:2896_2	avasese bhikkhunisikkhamānasāmaṇerisantakepi. Ayaṃ nayoti yadi te bhikkhūnaṃ vihāre	2896	
PA_tika-vin13_t:2896_3	kālaṃ kareyyuṃ, tesaṃ santake bhikkhunisaṅgho eva dāyajjoti ayameva nayoti attho.	2896	
PA_tika-vin13_t:2897_0	380. “Imaṃ netvā asukassa dehī”ti dinnaṃ yāva parassa hatthaṃ na pāpuṇāti, tāva purimasseva,	2897	
PA_tika-vin13_t:2897_1	yo pahiṇati, tassevāti attho. Dammīti “itthannāmassa demī”ti dinnaṃ pana pacchimasseva,	2897	
PA_tika-vin13_t:2897_2	yassa pahiṇati, tasseva santakanti attho. Imaṃ vidhiṃ “vuttanayena ime sāmino hontī”ti	2897	
PA_tika-vin13_t:2897_3	etaṃ pakāraṃ ñatvā vissāsaggāhaṃ vā gaṇhe, matakacīvaraṃ vā adhiṭṭheti yojanā. Vissāsagāhanti	2897	
PA_tika-vin13_t:2897_4	sāmīsu jīvantesu vissāsena gāhaṃ gahetvā. Matakacīvaraṃ adhiṭṭheti tesu matesu aññe	2897	
PA_tika-vin13_t:2897_5	ce bhikkhū na santi, “mayhaṃ taṃ pāpuṇātī”ti matakacīvaraṃ adhiṭṭheyya. Aññesaṃ adatvā	2897	
PA_tika-vin13_t:2897_6	dūre ṭhapitamatakaparikkhārā pana tattha tattha saṅghasseva honti. Bhikkhumhi kālakate	2897	
PA_tika-vin13_t:2897_7	saṅgho sāmī pattacīvare, apica gilānupaṭṭhākā bahūpakārā, saṅghena ticīvarañca pattañca	2897	
PA_tika-vin13_t:2897_8	gilānupaṭṭhākānaṃ dātabbaṃ. Yaṃ tattha lahubhaṇḍaṃ lahuparikkhāraṃ, taṃ sammukhībhūtena	2897	
PA_tika-vin13_t:2897_9	saṅghena bhājetabbaṃ. Yaṃ tattha garubhaṇḍaṃ garuparikkhāraṃ, taṃ āgatānāgatassa	2897	
PA_tika-vin13_t:2897_10	cātuddisassa saṅghassa avissajjiyaṃ avebhaṅgiyaṃ. Gilānupaṭṭhāko nāma gihī vā hotu	28971	
PA_tika-vin13_t:2897_11	pabbajito vā, antamaso mātugāmopi, sabbe bhāgaṃ labhanti. Bahū ce sabbe samaggā hutvā	28971	
PA_tika-vin13_t:2897_12	upaṭṭhahanti, sabbesaṃ samabhāgo dātabbo. Yo panettha visesena upaṭṭhahati, tassa viseso kātabbo.	28971	
PA_tika-vin13_t:2898_0	381. “Lohabhaṇḍe paharaṇiṃ ṭhapetvā sabbaṃ kappatī”tiādinā yojetabbaṃ. Paharaṇinti	2898	
PA_tika-vin13_t:2898_1	āvudhaṃ. Pādukā ca saṅkamanīyo pallaṅko cāti dvando. Mattikāmaye katakaṃ kumbhakārikañca	2898	
PA_tika-vin13_t:2898_2	ṭhapetvā sabbaṃ kappatīti yojanīyaṃ, dhaniyasseva sabbamattikāmayakuṭi kumbhakārikāti.	2898	
PA_tika-vin13_t:2899	Pakiṇṇakaniddesavaṇṇanā niṭṭhitā.	289	
PA_tika-vin13_t:2900	42. Desanāniddesavaṇṇanā	290	
PA_tika-vin13_t:2901_0	382. Idāni desanānidassanabyāsena heṭṭhā avuttāni kānici sikkhāpadāni upadisituṃ	2901	
PA_tika-vin13_t:2901_1	“cāgo”tiādimāha. Bhikkhubhāvassa yo cāgo, sā pārājikadesanāti sambandho. Bhavati	2901	
PA_tika-vin13_t:2901_2	anenāti bhāvo, saddappavattinimittaṃ, bhikkhuno bhāvo bhikkhu-saddassa pavattinimittaṃ	2901	
PA_tika-vin13_t:2901_3	bhikkhukiccaṃ bhikkhubhāvo, tassa. Disī uccāraṇe, uccāraṇā pakāsanā desanā. “Channamativassati,	2901	
PA_tika-vin13_t:2901_4	vivaṭṭaṃ nātivassatī”ti hi vuttaṃ. Idha pana bhikkhubhāvapariccāgoyeva pārājikāya	2901	
PA_tika-vin13_t:2901_5	pakāsanā nāma pārājikāya desanā. “Yo”ti vuttattā “so”ti vattuṃ yuttaṃ, tathāpi sabbādīhi	2901	
PA_tika-vin13_t:2901_6	vuttassa vā liṅgamādiyyate vakkhamānassa vāti vakkhamānadesanāpekkhāya “so”ti vuttaṃ.	2901	
PA_tika-vin13_t:2901_7	Yathā yena pakārena “chādeti jānamāpanna”ntiādinā vuttaṃ yathāvuttaṃ, tena. Vuttamanatikkammāti	2901	
PA_tika-vin13_t:2901_8	abyayībhāvavasena vā attho veditabbo. Idhāpi garukāpattiyā vuṭṭhānānatikkameneva	2901	
PA_tika-vin13_t:2901_9	pakāsanā desanā siyāti “vuṭṭhānaṃ garukāpattidesanā”ti vuccati.	2901	
PA_tika-vin13_t:2902	383. Idāni vattabbaṃ sandhāya “eva”nti vuttaṃ. Ekassāti ekassa bhikkhuno.	290	
PA_tika-vin13_t:2903	384. Tumhamūleti tumhākaṃ mūle samīpe. Paṭidesemīti pakāsemi. Saṃvareyyāsīti saṃyameyyāsi, saṃvare patiṭṭheyyāsīti attho.	290	
PA_tika-vin13_t:2904_0	385. Nissajjitvānāti ekabahubhāvaṃ sannihitāsannihitabhāvaṃ ñatvā “idaṃ me, bhante,	2904	
PA_tika-vin13_t:2904_1	cīvara”ntiādinā nissajjitvā. Tenāti yassa cīvaraṃ nissaṭṭhaṃ, tena. “Imaṃ…pe… dammī”ti	2904	
PA_tika-vin13_t:2904_2	nissaṭṭhacīvaraṃ deyyanti sambandhitabbaṃ. “Imaṃ cīvaraṃ dasāhātikkanta”ntiādinā yojetabbaṃ.	2904	
PA_tika-vin13_t:2905	386. (Ka) cīvaranti ticīvarādhiṭṭhānanayena adhiṭṭhitesu saṅghāṭiādīsu yaṃ kiñci cīvaraṃ. Vippavutthanti vippayuttena vutthaṃ.	290	
PA_tika-vin13_t:2906_0	(Kha) akālacīvaranti anatthate kathine vassānassa pacchimamāsaṃ ṭhapetvā sese ekādasamāse,	2906	
PA_tika-vin13_t:2906_1	atthate kathine tañca māsaṃ hemantike cattāro māse ca ṭhapetvā sese sattamāse uppannaṃ,	2906	
PA_tika-vin13_t:2906_2	kālepi saṅghassa vā “idaṃ akālacīvara”nti ekapuggalassa vā “idaṃ tuyhaṃ dammī”ti	2906	
PA_tika-vin13_t:2906_3	uddisitvā dinnaṃ. Itaraṃ pana kālacīvaraṃ. Māsātikkantanti akālacīvare uppanne ūnassa	2906	
PA_tika-vin13_t:2906_4	pāripūriyā saṅghagaṇādito satiyā paccāsāya māsamekaṃ parihāro labbhati, taṃ māsaṃ atikkantaṃ.	2906	
PA_tika-vin13_t:2907	(Ga) purāṇacīvaranti yaṃ antamaso ussīsakaṃ katvā nipanno. Cīvaraṃ nāma channaṃ aññataraṃ vikappanūpagaṃ. Eseva nayo sabbesu vakkhamānacīvarappaṭisaṃyuttasikkhāpadesu.	290	
PA_tika-vin13_t:2908	(Gha) aññatra pārivattakāti antamaso harītakīkhaṇḍenapi pārivattakaṃ vinā.	290	
PA_tika-vin13_t:2909_0	(Ṅa) gahapatikanti bhikkhūsu apabbajitakaṃ. Aññatra samayāti acchinnacīvaranaṭṭhacīvarasamayaṃ	2909	
PA_tika-vin13_t:2909_1	vinā, acchinnacīvarehi pana sākhāpalāsaṃ attanā bhañjitvāpi vākādīni gaṇhitvāpi nivāsetuṃ	2909	
PA_tika-vin13_t:2909_2	vaṭṭati, pageva viññatti. Cīvaraṃ viññāpitanti sambandho. Kanti āha “aññātaka”ntiādi.	2909	
PA_tika-vin13_t:2910_0	(Ca) taduttarīti tato vuttappamāṇato uttari, acchinnacīvarena bhikkhunā kāyena vā	2910	
PA_tika-vin13_t:2910_1	vācāya vā abhiharitvā pavāritacīvarato tīsu naṭṭhesu dve sāditabbāni, dvīsu naṭṭhesu	2910	
PA_tika-vin13_t:2910_2	ekaṃ sāditabbaṃ. Pakatiyā santaruttarena carantena dvīsu naṭṭhesu dveyeva sāditabbāni,	2910	
PA_tika-vin13_t:2910_3	ekasmiṃ naṭṭhe ekaṃyeva sāditabbaṃ. Yassa ekaṃyeva hoti, tasmiṃ naṭṭhe dve sāditabbāni.	2910	
PA_tika-vin13_t:2911	(Cha) appavāritoti gahapatinā vā gahapatāniyā vā. Vikappanti paṭhamaadhippetato mūlaṃ vaḍḍhāpento sundarakāmatāya “āyataṃ vā”tiādinā visiṭṭhakappaṃ adhikavidhānaṃ.	291	
PA_tika-vin13_t:2912	(Ja) aññātake gahapatiketi bahūnaṃ vasena vuttamattameva purimato viseso.	291	
PA_tika-vin13_t:2913_0	(Jha) codanāyāti “attho me, āvuso, cīvarenā”ti codanāya. Ṭhānenāti kāyacodanamāha.	2913	
PA_tika-vin13_t:2913_1	Rājādīhi pesitena hi dūtena veyyāvaccakarassa hatthe cīvaracetāpanne nikkhitte tisso	2913	
PA_tika-vin13_t:2913_2	codanā anuññātā, codanāya diguṇaṃ ṭhānaṃ, tasmā sace codetiyeva, na tiṭṭhati, cha	2913	
PA_tika-vin13_t:2913_3	codanā labbhanti. Sace tiṭṭhatiyeva, na codeti, dvādasa ṭhānāni labbhanti. Sace ubhayaṃ	2913	
PA_tika-vin13_t:2913_4	karoti, ekāya codanāya dve ṭhānāni hāpetabbāni.	2913	
PA_tika-vin13_t:2914	(Ṭa) suddhāni ca tāni kāḷakāni ca jātiyā rajanena vā.	291	
PA_tika-vin13_t:2915_0	(Ṭha) tulanti catūhi tulāhi kāretukāmataṃ sandhāya vuttaṃ. Atthato pana yattakehi	2915	
PA_tika-vin13_t:2915_1	eḷakalomehi kātukāmo hoti, tesu dve koṭṭhāsā kāḷakānaṃ, eko odātānaṃ, eko gocariyānaṃ	2915	
PA_tika-vin13_t:2915_2	gahetabbo. Tulā nāma palasataṃ. Gocariyā nāma kapilavaṇṇā. Idaṃ me santhataṃ kārāpitanti yojanā.	2915	
PA_tika-vin13_t:2916_0	(Ṇa) tiyojanaparamanti gahitaṭṭhānato tīṇi yojanāni paramo assa atikkamanassāti bhāvanapuṃsakavasena	2916	
PA_tika-vin13_t:2916_1	attho veditabbo. Atikkāmitānīti antamaso suttakenapi bhaṇḍakatabhaṇḍaharaṇaṃ vinā	2916	
PA_tika-vin13_t:2916_2	antamaso vātābādhappaṭikāratthaṃ kaṇṇacchidde pakkhittāni atikkāmitāni.	2916	
PA_tika-vin13_t:2917_0	387-9. Nissajjitvānāti vuttanayena vatthūni nissajjitvā. Athāti desitānantaraṃ. “Imaṃ	2917	
PA_tika-vin13_t:2917_1	jānāhī”ti gihiṃ vadeti yojanā. Soti ārāmikādiko gihī. “Iminā kiṃ āharāmī”ti vadeyyāti	2917	
PA_tika-vin13_t:2917_2	sambandho. Vadeyyāti yadi vadati. Imanti avatvāti “imaṃ āharā”ti avatvā bhikkhūnaṃ	2917	
PA_tika-vin13_t:2917_3	kappiyaṃ telādinti vadeti sambandho. Ādinti sandhivasena niggahitaṃ. Tena parivattetvāna	2917	
PA_tika-vin13_t:2917_4	so yaṃ kappiyaṃ āharatīti yojanā. Tenāti nissaggiyavatthunā. Dvepete ṭhapetvāti ete	2917	
PA_tika-vin13_t:2917_5	rūpiyappaṭiggāhakarūpiyasaṃvohārake dve ṭhapetvā sesehi paribhuñjituṃ labbhanti sambandho.	2917	
PA_tika-vin13_t:2917_6	Paribhuñjitunti taṃ bhuñjituṃ. Tatoti parivattitakappiyato. Aññenāti antamaso ārāmikenāpi.	2917	
PA_tika-vin13_t:2917_7	Tesanti vuttānaṃ dvinnaṃ.	2917	
PA_tika-vin13_t:2918_0	390. Antamaso tannibbattā rukkhacchāyāpīti sambandho. Tannibbattāti nissaṭṭhavatthunā	2918	
PA_tika-vin13_t:2918_1	kiṇitvā gahitaārāme rukkhacchāyā tannibbattā hotīti tato nibbattāti samāso. Ādito	2918	
PA_tika-vin13_t:2918_2	santhatattayanti ādimhi kosiyasuddhakāḷakadvebhāgasanthatattayaṃ.	2918	
PA_tika-vin13_t:2919_0	391. Evaṃ ce no labhethāti evaṃ parivattetvā kappiyakārako no ce labheyya, so gihī	2919	
PA_tika-vin13_t:2919_1	“imaṃ chaḍḍehī”ti saṃsiyo vattabbo, evaṃ rūpiyachaḍḍako gihī no ce labheyya, sammato	2919	
PA_tika-vin13_t:2919_2	bhikkhu chaḍḍeyyāti sambandho. Sammatoti “yo chandāgatiṃ na gaccheyyā”tiādinā vuttapañcaṅgasamannāgato	2919	
PA_tika-vin13_t:2919_3	rūpiyachaḍḍakasammutiyā sammato bhikkhu.	2919	
PA_tika-vin13_t:2920_0	392. Etānīti paṭiggahitarūpiyāni. Dutiyaṃ pattanti ūnapañcabandhane sati viññāpitapattaṃ	2920	
PA_tika-vin13_t:2920_1	saṅghe vattuṃ labbhareti padasambandho. Vattunti “ahaṃ bhante rūpiyaṃ paṭiggahesi”ntiādinā	2920	
PA_tika-vin13_t:2920_2	vattuṃ. Sesāni avasesanissaggiyavatthūni saṅghe ekasmiṃ gaṇe ca vattuṃ labbhareti	2920	
PA_tika-vin13_t:2920_3	yojanā. Bhāsantarenapi vattuṃ labbhanti na kevalaṃ pāḷibhāsāyameva, sīhaḷādibhāsāyapi	2920	
PA_tika-vin13_t:2920_4	nissajjituṃ labbhatīti attho.	2920	
PA_tika-vin13_t:2921	393. (Ka) nānappakāranti cīvarādīnaṃ kappiyabhaṇḍānaṃ vasena anekavidhaṃ. Kayo gahaṇaṃ, vikkayo dānaṃ. Kayo ca vikkayo ca kayavikkayaṃ.	292	
PA_tika-vin13_t:2922_0	(Ga) ūnapañcabandhanenāti ūnāni pañca bandhanāni yassa, tena, itthambhūtalakkhaṇe	2922	
PA_tika-vin13_t:2922_1	karaṇavacanaṃ. Yathākathañci pana pañcabandhano patto, pañcabandhanokāso vā, so apatto,	2922	
PA_tika-vin13_t:2922_2	aññaṃ viññāpetuṃ vaṭṭati.	2922	
PA_tika-vin13_t:2923_0	394. Sammannitvānāti padabhājanīye vuttañattidutiyakammena sammannitvā. Saṅghassa	2923	
PA_tika-vin13_t:2923_1	pattantanti anta-saddena pattānaṃ ante bhavo lāmako pattoyeva gahito, nissaṭṭhapattassa	2923	
PA_tika-vin13_t:2923_2	vijjamānaguṇaṃ vatvā theraṃ, therassa pattaṃ dutiyattheraṃ gāhāpetvā eteneva upāyena	2923	
PA_tika-vin13_t:2923_3	yāvasaṅghanavakaṃ gāhāpetvā yo tattha sannipatitasaṅghassa pattesu pariyanto patto,	2923	
PA_tika-vin13_t:2923_4	taṃ pattanti. Tassāti katanissajjanassa bhikkhuno. Dāpayeti sammatena pattagāhāpakena dāpeyya.	2923	
PA_tika-vin13_t:2924	395. (Ka) bhesajjanti bhesajjakiccaṃ karotu vā, mā vā, evaṃ laddhavohāraṃ sappiādikaṃ sattāhakālikaṃ.	292	
PA_tika-vin13_t:2925_0	(Kha) gimhānassa pacchimamāse purimo addhamāso pariyesanakaraṇānaṃ khettaṃ, pacchimaddhamāso	2925	
PA_tika-vin13_t:2925_1	pariyesanakaraṇanivāsanānaṃ khettaṃ, vassikamāsā cattāropi adhiṭṭhānena saha catunnampi	2925	
PA_tika-vin13_t:2925_2	khettaṃ, imeyeva pañcamāsā kucchisamayo, itarasattamāsā piṭṭhisamayo. Piṭṭhisamaye	2925	
PA_tika-vin13_t:2925_3	pariyesantassa nissaggiyaṃ pācittiyaṃ, kucchisamaye ca atirekaddhamāse katvā paridahato	2925	
PA_tika-vin13_t:2925_4	nissaggiyaṃ pācittiyaṃ. Tena vuttaṃ “atirekamāse sese”ti.	2925	
PA_tika-vin13_t:2926_0	(Ga) sāmaṃ datvāti veyyāvaccādīni paccāsīsamāno sayameva datvā. Acchinnanti taṃ akarontaṃ	2926	
PA_tika-vin13_t:2926_1	disvā sakasaññāya acchinnaṃ. Bhikkhunopi cīvaraṃ ṭhapetvā aññaṃ parikkhāraṃ, anupasampannassa	2926	
PA_tika-vin13_t:2926_2	ca yaṃ kiñci parikkhāraṃ acchindato dukkaṭaṃ. Pariccajitvā dinnaṃ sakasaññaṃ vinā	2926	
PA_tika-vin13_t:2926_3	acchindanto bhaṇḍagghena kāretabbo.	2926	
PA_tika-vin13_t:2927	(Ṅa) vikappanti “āyatañca karohi vitthatañcā”tiādikaṃ adhikavidhānaṃ.	292	
PA_tika-vin13_t:2928_0	(Ca) accekacīvaranti gamikagilānagabbhiniabhinavuppannasaddhānaṃ aññatarena pavāraṇamāsassa	2928	
PA_tika-vin13_t:2928_1	juṇhapakkhapañcamito paṭṭhāya “vassāvāsikaṃ dassāmī”ti dinnaṃ accāyikacīvaraṃ. Accekacīvarassa	2928	
PA_tika-vin13_t:2928_2	anatthate kathine ekādasadivasādhiko māso, atthate kathine ekādasadivasādhikā pañca	2928	
PA_tika-vin13_t:2928_3	māsā cīvarakālasamayo, taṃ atikkāmentassa nissaggiyaṃ pācittiyaṃ. Tena vuttaṃ “cīvarakālasamayaṃ	2928	
PA_tika-vin13_t:2928_4	atikkāmita”nti. Kālo ca so samayo ca cīvarassa kālasamayo, taṃ.	2928	
PA_tika-vin13_t:2929_0	(Cha) sappaṭibhaye āraññakasenāsane vassaṃ upagantvā viharantena bhikkhunā tiṇṇaṃ	2929	
PA_tika-vin13_t:2929_1	cīvarānaṃ aññataraṃ cīvaraṃ purimikāya upagantvā mahāpavāraṇāya pavāritatā, kattikamāsatā,	2929	
PA_tika-vin13_t:2929_2	pañcadhanusatikapacchi mappamāṇayuttasenāsanatā, sāsaṅkasappaṭibhayatāti evaṃ vuttacaturaṅgasampattiyāantaraghare	2929	
PA_tika-vin13_t:2929_3	nikkhipitvā sati paccaye chārattaparamaṃ tena cīvarena vippavasitabbaṃ. Tato ce uttari	2929	
PA_tika-vin13_t:2929_4	vippavaseyya, nissaggiyaṃ pācittiyaṃ. Tena vuttaṃ “atirekachāratta”ntiādi.	2929	
PA_tika-vin13_t:2930	(Ja) jānanti jānanto.	293	
PA_tika-vin13_t:2931	396. Ādimhi viyāti paṭhamanissaggiye viya.	293	
PA_tika-vin13_t:2932_0	397. (Kha) antaragharaṃ paviṭṭhāya bhikkhuniyā hatthato khādanīyādippaṭiggahaṇe ca	2932	
PA_tika-vin13_t:2932_1	bhikkhūsu kulesu bhuñjantesu “idha pūvaṃ, sūpaṃ dethā”tiādinā nayena vosāsamānāya	2932	
PA_tika-vin13_t:2932_2	bhikkhuniyā anapasādanena ca sekhasammatesu kulesu pubbe animantitassa khādanīyādīnaṃ	2932	
PA_tika-vin13_t:2932_3	paṭiggahaṇe ca sappaṭibhaye āraññakasenāsane viharantassa pubbe appaṭisaṃviditakhādanīyādippaṭiggahaṇe	2932	
PA_tika-vin13_t:2932_4	ca pāṭidesanīyaṃ nāma āpattinikāyo vutto. Tena vuttaṃ “gārayha”ntiādi.	2932	
PA_tika-vin13_t:2933_0	398. “Adesanāgāminiya”ntiādi “na desaye”ti ettha kammaṃ. Pārājikā saṅghādisesā ca	2933	
PA_tika-vin13_t:2933_1	adesanāgāminiyo nāma. Na āpatti anāpatti, taṃ. Katadesanaṃ desitaṃ. Nānāsaṃvāsanissīmaṭṭhitānaṃ	2933	
PA_tika-vin13_t:2933_2	na desayeti sambandho. Evaṃ catupañcahi na desaye, manasā na desaye, apakatattānaṃ	2933	
PA_tika-vin13_t:2933_3	na desaye, nānā “ekā”ti na desayeti. Manasāti kevalaṃ citteneva. Nānāti sambahulā	2933	
PA_tika-vin13_t:2933_4	āpattiyo “ekā”ti vatvā. Ekaṃ pana āpattiṃ “sambahulā”ti desetuṃ vaṭṭatīti.	2933	
PA_tika-vin13_t:2934	Desanāniddesavaṇṇanā niṭṭhitā.	293	
PA_tika-vin13_t:2935	43. Chandadānaniddesavaṇṇanā	293	
PA_tika-vin13_t:2936	399. Kammappatteti uposathādino kammassa patte yutte anurūpe. Saṅghe samāgateti catuvaggādike saṅghe ekattha sannipatite. Ettha ca chandahārakenāpi saddhiṃ catuvaggādiko veditabbo.	293	
PA_tika-vin13_t:2937_0	400. Chandadānādividhiṃ dassetuṃ “eka”ntiādimāha. Upāgammāti santiṃ āpattiṃ pakāsetvā	2937	
PA_tika-vin13_t:2937_1	tato pacchā upagantvā. Chandaṃ dadeti vakkhamānesu tīsu ekenapi bahi uposathaṃ katvā	2937	
PA_tika-vin13_t:2937_2	āgato chandaṃ dadeyya, kenaci karaṇīyena sannipātaṭṭhānaṃ gantvā kāyasāmaggiṃ adento	2937	
PA_tika-vin13_t:2937_3	pana pārisuddhiṃ dento chandaṃ dadeyya.	2937	
PA_tika-vin13_t:2938_0	402. Ubhinnaṃ dāne kiṃpayojananti āha “pārisuddhī”tiādi. Pārisuddhippadānena saṅghassa	2938	
PA_tika-vin13_t:2938_1	attano cāpi uposathaṃ sampādetīti sambandho. Parisuddhi eva pārisuddhi, tassa padānaṃ,	2938	
PA_tika-vin13_t:2938_2	tena. Nanu ca pārisuddhitāpadānamattameva uposathakammaṃ nāmāti pārisuddhippadānaṃ	2938	
PA_tika-vin13_t:2938_3	attano uposathaṃ sampādetu, kathaṃ saṅghassāti? Vuccate – pārisuddhidānassa dhammakammatāsampādanena	2938	
PA_tika-vin13_t:2938_4	saṅghassāpi uposathaṃ sampādetīti.	2938	
PA_tika-vin13_t:2939_0	Ettha pana catūsu ekassa chandapārisuddhiṃ āharitvā tayo pārisuddhiuposathaṃ karonti,	2939	
PA_tika-vin13_t:2939_1	tīsu vā ekassa chandapārisuddhiṃ āharitvā dve pātimokkhaṃ uddisanti, adhammena vaggaṃ	2939	
PA_tika-vin13_t:2939_2	uposathakammaṃ. Cattāro pārisuddhiuposathaṃ karonti, tayo vā dve vā pātimokkhaṃ uddisanti,	2939	
PA_tika-vin13_t:2939_3	adhammena samaggaṃ. Catūsu ekassa āharitvā tayo pātimokkhaṃ uddisanti, tīsu vā ekassa	2939	
PA_tika-vin13_t:2939_4	āharitvā dve pārisuddhiuposathaṃ karonti, dhammena vaggaṃ. Sace pana cattāro sannipatitvā	2939	
PA_tika-vin13_t:2939_5	pātimokkhaṃ uddisanti, tayo pārisuddhiuposathaṃ, dve aññamaññaṃ pārisuddhiuposathaṃ	2939	
PA_tika-vin13_t:2939_6	karonti, dhammena samaggaṃ. Pavāraṇakammesupi pañcasu ekassa pavāraṇaṃ āharitvā cattāro	2939	
PA_tika-vin13_t:2939_7	gaṇañattiṃ ṭhapetvā pavārenti, catūsu tīsu vā ekassa āharitvā tayo dve vā saṅghañattiṃ	2939	
PA_tika-vin13_t:2939_8	ṭhapetvā pavārenti, adhammena vaggaṃ pavāraṇakammantiādi vuttanayameva. Sesakammaṃ	2939	
PA_tika-vin13_t:2939_9	vibādhatīti avasesasaṅghakiccaṃ vibādheti aladdhādhippāyattāti adhippāyo.	2939	
PA_tika-vin13_t:2940	403. Dvayanti uposathakaraṇañceva avasesakiccañca. Attano na sādhetīti sambandhanīyaṃ.	294	
PA_tika-vin13_t:2941_0	404. Hareyyāti pubbe vuttaṃ suddhikachandaṃ vā imaṃ vā chandapārisuddhiṃ hareyya.	2941	
PA_tika-vin13_t:2941_1	Paramparā na hārayeti paramparā na āhareyya. Kasmāti āha “paramparāhaṭā”tiādi. Tenāti	2941	
PA_tika-vin13_t:2941_2	paṭhamato gahitachandapārisuddhikena. Paramparāhaṭāti yathā biḷālasaṅkhalikāya paṭhamaṃ	2941	
PA_tika-vin13_t:2941_3	valayaṃ dutiyaṃ pāpuṇāti, tatiyaṃ na pāpuṇāti, evaṃ dutiyassa āgacchati, tatiyassa	2941	
PA_tika-vin13_t:2941_4	na āgacchati. “Parimparāhaṭā chanda-pārisuddhi na gacchatī”ti vā pāṭho.	2941	
PA_tika-vin13_t:2942	405. Sabbūpacāranti “ekaṃsaṃ cīvaraṃ katvā” tiādi sabbaṃ upacāraṃ.	294	
PA_tika-vin13_t:2943	406. So āgato ārocetvā saṅghaṃ pavāreyyāti yojanā. Athāti anantaratthe. Āgatoti pavāraṇaṃ gahetvā āgato bhikkhu. Ārocetvāti bhikkhusaṅghassa ārocetvā. Evanti vakkhamānakkamena.	294	
PA_tika-vin13_t:2944	407-8. Gahetvā hārakoti sambandho. Nāhaṭāti āhaṭāva na hotīti attho. Hārako saṅghaṃ patvā tathā heyya, āhaṭā hotīti yojanā. Tathā heyyāti vibbhantādiko bhaveyya.	294	
PA_tika-vin13_t:2945	409. Saṅghaṃ patto pamatto vā sutto vā nārocayeyya anāpatti cāti sambandho. Ca-saddo chandapārisuddhiharaṇaṃ sampiṇḍetīti.	294	
PA_tika-vin13_t:2946	Chandadānaniddesavaṇṇanā niṭṭhitā.	294	
PA_tika-vin13_t:2947	44. Uposathaniddesavaṇṇanā	294	
PA_tika-vin13_t:2948_0	410. Duve uposathāti sulabhappavattivasena vuttaṃ. Tayo pana divasavaseneva uposathā	2948	
PA_tika-vin13_t:2948_1	cātuddasiko pannarasiko sāmaggikoti. Tattha hemantagimhavassānānaṃ tiṇṇaṃ utūnaṃ	2948	
PA_tika-vin13_t:2948_2	tatiyasattamapakkhesu dve dve katvā cha cātuddasikā, sesā pannarasikāti evaṃ ekasaṃvacchare	2948	
PA_tika-vin13_t:2948_3	catuvīsatiuposathā. Idaṃ tāva lokassa pakaticārittaṃ. “Āgantukehi āvāsikānaṃ anuvattitabba”ntiādivacanato	2948	
PA_tika-vin13_t:2948_4	pana tathārūpapaccaye sati aññasmimpi cātuddase uposathaṃ kātuṃ vaṭṭati.	2948	
PA_tika-vin13_t:2949_0	411. Suttuddeso saṅghassevāti yojanā. Adhiṭṭhānañca taṃ uposatho cāti kammadhārayo.	2949	
PA_tika-vin13_t:2949_1	Sesānanti dvinnaṃ tiṇṇaṃ vā. “Duve”tiādinā ca cātuddaso pannaraso sāmaggīti divasavasena,	2949	
PA_tika-vin13_t:2949_2	suttuddeso adhiṭṭhānaṃ pārisuddhīti karaṇappakārena, saṅghuposatho gaṇuposatho puggaluposathoti	2949	
PA_tika-vin13_t:2949_3	puggalavasena cāti nava uposathā dīpitā honti.	2949	
PA_tika-vin13_t:2950	412. Pubbakicceti –	295	
PA_tika-vin13_t:2951	“Chandapārisuddhiutukkhānaṃ, bhikkhugaṇanā ca ovādo;	295	
PA_tika-vin13_t:2952	Uposathassa etāni, pubbakiccanti vuccatī”ti. –	295	
PA_tika-vin13_t:2953	Evaṃ aṭṭhakathācariyehi vutte pubbakaraṇānantaraṃ kattabbe pubbakicce.	295	
PA_tika-vin13_t:2954	Pubbakaraṇeti –	295	
PA_tika-vin13_t:2955	“Sammajjanī padīpo ca, udakaṃ āsanena ca;	295	
PA_tika-vin13_t:2956	Uposathassa etāni, pubbakaraṇanti vuccatī”ti. –	295	
PA_tika-vin13_t:2957_0	Evaṃ aṭṭhakathācariyeheva vutte sabbapaṭhamaṃ kattabbe pubbakaraṇe. Pattakalleti	2957	
PA_tika-vin13_t:2957_1	uposathādīnaṃ catunnaṃ aṅgānaṃ sambhavena patto kālo imassāti pattakālaṃ, pattakālameva	2957	
PA_tika-vin13_t:2957_2	pattakallaṃ. Kiṃ taṃ? Uposathādikammaṃ. Taṃ pana catūhi aṅgehi saṅgahitaṃ. Yathāhu aṭṭhakathācariyā –	2957	
PA_tika-vin13_t:2958	“Uposatho yāvatikā ca bhikkhū kammappattā,	295	
PA_tika-vin13_t:2959	Sabhāgāpattiyo ca na vijjanti;	295	
PA_tika-vin13_t:2960	Vajjanīyā ca puggalā tasmiṃ na honti,	296	
PA_tika-vin13_t:2961	Pattakallanti vuccatī”ti. ;	296	
PA_tika-vin13_t:2962	Samāniteti sammā ānīte pavattiteti attho. Soti suttuddeso. Pañcadhāti nidānuddeso pārājikuddeso saṅghādisesuddeso aniyatuddeso vitthāruddesoti evaṃ pañcadhā.	296	
PA_tika-vin13_t:2963_0	413. Vināntarāyanti rājantarāyo corantarāyo agyantarāyo udakantarāyo manussantarāyo	2963	
PA_tika-vin13_t:2963_1	amanussantarāyo vāḷantarāyo sarīsapantarāyo jīvitantarāyo brahmacariyantarāyoti vuttesu	2963	
PA_tika-vin13_t:2963_2	dasasu yaṃ kiñci antarāyaṃ vinā. Saṅkhepenāti vinā vitthāraṃ. “Ettha dvīsu tīsu vā	2963	
PA_tika-vin13_t:2963_3	uddesesu visadesu therova issaro”ti vuttattā avattantepi vaṭṭatīti yojanā. Etthāti	2963	
PA_tika-vin13_t:2963_4	pañcasu uddesesu. Avattanteti therassa vitthārena avattamāne appaguṇe. Vaṭṭatīti	2963	
PA_tika-vin13_t:2963_5	saṃkhittena uddisitumpi vaṭṭati. Imināva yassa kassaci uddesakassa avattantepi vaṭṭatīti	2963	
PA_tika-vin13_t:2963_6	viññāyati. Dvīsu vattamānesu issaratte adhike vattabbameva natthīti dassanatthaṃ	2963	
PA_tika-vin13_t:2963_7	“tīsū”ti vuttaṃ. “Therova issaro”tiādinā idaṃ paridīpeti – dve akhaṇḍā suvisadā vācuggatā,	2963	
PA_tika-vin13_t:2963_8	therādheyyaṃ pātimokkhaṃ, sace pana ettakampi visadaṃ kātuṃ na sakkoti, byattassa	2963	
PA_tika-vin13_t:2963_9	bhikkhuno āyattaṃ hoti, tasmā sayaṃ uddisitabbaṃ, aññā vā ajjhesitabboti.	2963	
PA_tika-vin13_t:2964_0	414. Uddisante samā vā atha thokikā vā yadi āgaccheyyunti sambandhanīyaṃ. Uddisante	2964	
PA_tika-vin13_t:2964_1	āvāsikehi pātimokkhe uddissamāne. Samā vā thokikā vāti āvāsikehi samā vā thokikā	2964	
PA_tika-vin13_t:2964_2	vā āgantukā bhikkhū. Avasesakaṃ sotabbanti iminā ettāvatāpi uposatho katoyeva nāmāti dīpeti.	2964	
PA_tika-vin13_t:2965_0	415. Uddiṭṭhamatteti uddiṭṭhaṃyeva uddiṭṭhamattaṃ. Matta-saddo avadhāraṇe. Sakalāya	2965	
PA_tika-vin13_t:2965_1	ekaccāya vā uṭṭhitāya samā vā thokikā vā yadi āgaccheyyunti yojanā. Sakalāyāti sabbāya	2965	
PA_tika-vin13_t:2965_2	parisāya. Esaṃ santike pārisuddhiṃ kareyyunti esaṃ āvāsikānaṃ samīpe te āgantukā	2965	
PA_tika-vin13_t:2965_3	bhikkhū pārisuddhiuposathaṃ kareyyunti attho. Atha bahukā ce, sabbavikappesu pubbakiccaṃ	2965	
PA_tika-vin13_t:2965_4	katvāti yojanīyaṃ. Vikappīyanti parikappīyantīti vikappā, avasesasavanapārisuddhiuposathavidhānā	2965	
PA_tika-vin13_t:2965_5	sabbe ca te vikappā ceti sabbavikappā. Tesu. Punuddiseti puna pātimokkhaṃ uddiseyya.	2965	
PA_tika-vin13_t:2966_0	416. Itarānanti āgantukānaṃ. Itaroti cātuddaso. Ettha pana yesaṃ pannaraso, te atītaṃ	2966	
PA_tika-vin13_t:2966_1	uposathaṃ cātuddasikaṃ akaṃsūti veditabbā. Ayametthādhippāyo – tādise paccaye sati	2966	
PA_tika-vin13_t:2966_2	cātuddasikassa katattā tesaṃ yathāvuttatatiyasattamapakkhasaṅkhātacātuddasike sampatte	2966	
PA_tika-vin13_t:2966_3	terasīcātuddasīkattabbattā anuposathattā pana tattha uposatho na katoti cātuddasoyeva	2966	
PA_tika-vin13_t:2966_4	pannaraso jāto. Samānetareti samā ūnā itareti padacchedo. Itareti āgantukā. Purimānaṃ	2966	
PA_tika-vin13_t:2966_5	anuvattantūti āvāsikehi “ajjuposatho pannaraso”ti pubbakicce kayiramāne purimānaṃ	2966	
PA_tika-vin13_t:2966_6	āvāsikānaṃ anuvattantūti attho. Sacedhikāti yadi āgantukā bahukā honti. Purimāti	2966	
PA_tika-vin13_t:2966_7	āvāsikā. Tesaṃ anuvattantūti tesaṃ āgantukānaṃ “ajjuposatho cātuddaso”ti pubbakicce	2966	
PA_tika-vin13_t:2966_8	kayiramāne anuvattantu. Sesepīti āgantukānaṃ pannarasavārepi. Ayaṃ nayoti “āgantukānaṃ	2966	
PA_tika-vin13_t:2966_9	pannaraso itarānaṃ sacetaro”tiādiko ayameva nayo. Ettha pana yesaṃ pannaraso, te	2966	
PA_tika-vin13_t:2966_10	tiroraṭṭhato vā āgatā atītaṃ vā uposathaṃ cātuddasikaṃ akaṃsūti veditabbo.	29661	
PA_tika-vin13_t:2967_0	417. Atītuposathassa cātuddasiyaṃ katattā cātuddasiyaṃ pannarasuposatho katoti pannarasī	2967	
PA_tika-vin13_t:2967_1	āvāsikānaṃ pāṭipado jātoti āha “āvāsikānaṃ pāṭipado”ti. Itarānanti āgantukānaṃ. Uposathoti	2967	
PA_tika-vin13_t:2967_2	pannaraso uposatho. Samathokānanti attanā samānaṃ vā thokānaṃ vā āgantukānaṃ. Mūlaṭṭhāti	2967	
PA_tika-vin13_t:2967_3	āvāsikā. Kāmato dentūti attano icchāya dentu.	2967	
PA_tika-vin13_t:2968_0	418. No ce dentīti yadi āvāsikā kāyasāmaggiṃ na denti, tesaṃ pana āvāsikānaṃ hiyyo	2968	
PA_tika-vin13_t:2968_1	uposathassa katattā ajja uposathakaraṇaṃ natthi. Bahūsu anicchāya kāyasāmaggiṃ dadeyyāti	2968	
PA_tika-vin13_t:2968_2	yojanā. Bahūsūti āgantukesu bahukesu. Bahi vā vajeti āvāsikabhikkhuparisā nissīmaṃ vā vajeyyāti attho.	2968	
PA_tika-vin13_t:2969	419. Sāveyya suttanti pātimokkhasaṅkhātaṃ suttaṃ vāyamitvā sāveyya.	296	
PA_tika-vin13_t:2970_0	420. Sammajjituṃ …pe… udakāsanaṃ paññapetuñca mahātherena pesito kallo na kareyya	2970	
PA_tika-vin13_t:2970_1	tathāti sambandho. Kalloti agilāno. Tathāti dukkaṭaṃ atidisati. Āsanesu asati antamaso	2970	
PA_tika-vin13_t:2970_2	sākhābhaṅgampi kappiyaṃ kārāpetvā paññapetabbaṃ. Tele asati kapalle aggipi jāletabbo.	2970	
PA_tika-vin13_t:2971_0	421-3. Paṭṭhapetvā dakāsananti paribhojanīyapānīyodakañca āsanañca sannihitaṃ katvā.	2971	
PA_tika-vin13_t:2971_1	Gaṇañattinti idāni vakkhamānaṃ gaṇena ṭhapetabbaṃ ñattiṃ. Teti aññe duve bhikkhū.	2971	
PA_tika-vin13_t:2971_2	Samattapubbārambhenāti samatto niṭṭhito pubbesu uttarāsaṅgaekaṃsakaraṇādīsu ārambho	2971	
PA_tika-vin13_t:2971_3	yassāti tipadabahubbīhi. Navena te evamīriyāti sambandho. Teti itare dve.	2971	
PA_tika-vin13_t:2972	424. Kattabbaṃ katvā pubbakiccādikaṃ sampādetvā navo evaṃ īriyoti yojanā.	297	
PA_tika-vin13_t:2973_0	427. Yatthāti yasmiṃ vihāre ekekassa pārisuddhiṃ haritvānāti sambandho. Ekekassāti	2973	
PA_tika-vin13_t:2973_1	ettha vicchāyaṃ dvittaṃ. Kiriyāya guṇena dabbena vā bhinne atthe byāpituṃ icchā vicchā.	2973	
PA_tika-vin13_t:2973_2	Ettha pana chandapārisuddhiharaṇasaṅkhātāya kiriyāya catūsu ca tīsu ca dvīsu ca bhinnamekekaṃ	2973	
PA_tika-vin13_t:2973_3	byāpituṃ sambandhituṃ icchāti vicchā. Itarītareti etthāpi karaṇakiriyāvasena veditabbaṃ.	2973	
PA_tika-vin13_t:2973_4	Tayo dve eko vā taṃ taṃ saṅghuposathaṃ gaṇuposathaṃ puggaluposathaṃ vāti vuttaṃ hoti.	2973	
PA_tika-vin13_t:2973_5	Ayametthādhippāyo – catūsu ekassa āharitvā tayo pārisuddhiuposathaṃ karonti, tīsu	2973	
PA_tika-vin13_t:2973_6	vā ekassa āharitvā dve saṅghuposathaṃ karonti, adhammena vaggaṃ uposathakammaṃ. Atha	2973	
PA_tika-vin13_t:2973_7	pana ekassa āharitvā tayo saṅghuposathaṃ karonti, ekassa āharitvā dve pārisuddhiuposathaṃ	2973	
PA_tika-vin13_t:2973_8	karonti, adhammena vaggaṃ nāma hoti. Yadi pana cattāropi sannipatitvā pārisuddhiuposathaṃ	2973	
PA_tika-vin13_t:2973_9	karonti, tayo vā dve vā saṅghuposathaṃ karonti, adhammena samaggaṃ nāma hotīti. Tabbipariyāyena	2973	
PA_tika-vin13_t:2973_10	dhammena samaggaṃ veditabbaṃ.	29731	
PA_tika-vin13_t:2974_0	428. Vagge samagge vā “vaggo”ti saññino vimatissa vā karoto dukkaṭanti sambandho.	2974	
PA_tika-vin13_t:2974_1	Vaggeti vaggasaṅghe. Vimatissāti “vaggo nu kho, samaggo”ti evaṃ vematikassa. Imināva	2974	
PA_tika-vin13_t:2974_2	kukkuccapakatavāropi upalakkhito. Karototi uposathaṃ karontassa. Bhedādhippāyena	2974	
PA_tika-vin13_t:2974_3	karototi yojanā. Ettha pana pāpassa balavatāya thullaccayaṃ vuttaṃ. Saññinoti saññāsīsena	2974	
PA_tika-vin13_t:2974_4	cittaṃ vuttaṃ, cittavatoti attho.	2974	
PA_tika-vin13_t:2975_0	429-30. “Ukkhittassā”tiādinā vajjanīyapuggale dasseti. Ukkhittassāti kattuatthe sāmivacanaṃ.	2975	
PA_tika-vin13_t:2975_1	Nisinnasaddassa kammasādhanattā ukkhittādīhi kattūhi bhavitabbanti. “Sesāna”nti visesanassa	2975	
PA_tika-vin13_t:2975_2	bhikkhūnaṃ byabhicārena sātthakatā. Abhabbassa paṇḍakādiekādasavidhassa abhabbassa.	2975	
PA_tika-vin13_t:2975_3	Nisinnaparisāyañca pātimokkhaṃ na uddiseti sambandho. Sabhāgāpattiko tathā na uddiseti	2975	
PA_tika-vin13_t:2975_4	yojetabbaṃ. Vikālabhojanādivatthuto samāno bhāgo koṭṭhāso etissāti sabhāgā, sā āpatti assāti bahubbīhi.	2975	
PA_tika-vin13_t:2976_0	Chandena parivutthenāti ettha catubbidhaṃ pārivāsiyaṃ parisapārivāsiyaṃ rattipārivāsiyaṃ	2976	
PA_tika-vin13_t:2976_1	chandapārivāsiyaṃ ajjhāsayapārivāsiyanti. Tattha bhikkhū kenacideva karaṇīyena sannipatitā	2976	
PA_tika-vin13_t:2976_2	honti, atha meghuṭṭhānādinā kenacideva karaṇīyena anokāso, atha “aññattha gacchāmā”ti	2976	
PA_tika-vin13_t:2976_3	chandaṃ avissajjitvāva uṭṭhahanti, idaṃ parisapārivāsiyaṃ nāma kiñcāpi parisapārivāsiyaṃ,	2976	
PA_tika-vin13_t:2976_4	chandassa pana avissaṭṭhattā kammaṃ kātuṃ vaṭṭati.	2976	
PA_tika-vin13_t:2977_0	“Yāva pana sabbe sannipatanti, tāva dhammaṃ suṇissāmā”ti ekaṃ ajjhesanti, tasmiṃ	2977	
PA_tika-vin13_t:2977_1	dhammakathaṃ kathenteyeva aruṇo uggacchati, sace cātuddasikaṃ kātuṃ nisinnā, pannarasoti	2977	
PA_tika-vin13_t:2977_2	kātuṃ vaṭṭati, sace pannarasikaṃ kātuṃ nisinnā, pāṭipade anuposathe uposathaṃ kātuṃ	2977	
PA_tika-vin13_t:2977_3	na vaṭṭati, aññaṃ pana saṅghakiccaṃ kātuṃ vaṭṭati, idaṃ rattipārivāsiyaṃ nāma.	2977	
PA_tika-vin13_t:2978_0	Evaṃ pana nisinne koci nakkhattapāṭhako bhikkhu “ajja nakkhattaṃ dāruṇaṃ, imaṃ kammaṃ	2978	
PA_tika-vin13_t:2978_1	mā karothā”ti vadati, te tassa vacanena chandaṃ vissajjetvā tattheva nisinnā honti,	2978	
PA_tika-vin13_t:2978_2	athañño āgantvā “nakkhattaṃ paṭimānentaṃ, attho bālaṃ upaccagā”ti vatvā “kiṃ nakkhattena,	2978	
PA_tika-vin13_t:2978_3	karothā”ti vadati, idaṃ chandapārivāsiyañceva ajjhāsayapārivāsiyañca. Ekasmiṃ pārivāsiye	2978	
PA_tika-vin13_t:2978_4	puna chandapārisuddhiṃ ānetvā kammaṃ kātuṃ vaṭṭati.	2978	
PA_tika-vin13_t:2979	431. Āpannañca vematikañca adesayitvā vā nāvikatvā vā uposathaṃ kātuṃ na ca kappatīti sambandho. Nāvikatvāti garukāpattiṃ anāvikatvā. Na cāti neva.	297	
PA_tika-vin13_t:2980_0	432. Aṭṭhitoposathāti aṭṭhito avissaṭṭho uposatho yasminti bahubbīhi. Tadahūti tasmiṃ	2980	
PA_tika-vin13_t:2980_1	uposathadivase. Antarāyaṃ vā saṅghaṃ vā vinā adhiṭṭhātuṃ sīmameva vā na vajeti yojanā.	2980	
PA_tika-vin13_t:2980_2	Adhiṭṭhātunti iminā gaṇuposathampi upalakkheti. Sīmanti iminā nadimpi.	2980	
PA_tika-vin13_t:2981	Uposathaniddesavaṇṇanā niṭṭhitā.	298	
PA_tika-vin13_t:2982	45. Pavāraṇāniddesavaṇṇanā	298	
PA_tika-vin13_t:2983_0	433. “Aññamaññappavāraṇā”tyādīnaṃ aññamaññehi kātabbā pavāraṇā. Tattha tiṇṇaṃ catunnañca	2983	
PA_tika-vin13_t:2983_1	gaṇañattiṃ ṭhapetvā aññamaññappavāraṇā, dvinnaṃ pana aṭṭhapetvāva. Adhiṭṭhānanti	2983	
PA_tika-vin13_t:2983_2	adhiṭṭhānappavāraṇā, yupaccayantānaṃ bhāve niyatanapuṃsakattā “adhiṭṭhāna”nti vuttaṃ.	2983	
PA_tika-vin13_t:2983_3	Sesā pañcādīhi kātabbā avasesā saṅghappavāraṇā saṅghavasena ñattiṃ ṭhapetvā kātabbā.	2983	
PA_tika-vin13_t:2983_4	Etena navasu saṅghappavāraṇādayo tisso dassitā. Nava hi pavāraṇā cātuddasī pannarasī	2983	
PA_tika-vin13_t:2983_5	sāmaggīti divasavasena, tevācī dvevācī ekavācīti kattabbākāravasena, saṅghe pavāraṇā,	2983	
PA_tika-vin13_t:2983_6	gaṇe pavāraṇā, puggale pavāraṇāti kārakavasena ca. Tattha purimavassaṃvutthānaṃ pubbakattikapuṇṇamā	2983	
PA_tika-vin13_t:2983_7	vā tesaṃyeva sace bhaṇḍanakārakehi upaddutā pavāraṇaṃ paccukkaḍḍhanti, atha kattikamāsassa	2983	
PA_tika-vin13_t:2983_8	kāḷapakkhacātuddaso vā pacchimakattikapuṇṇamā vā pacchimavassaṃvutthānañca pacchimakattikapuṇṇamā	2983	
PA_tika-vin13_t:2983_9	eva vā pavāraṇādivasā honti. Idaṃ pana pakaticārittaṃ. Tathārūpappaccaye sati dvinnaṃ	2983	
PA_tika-vin13_t:2983_10	kattikapuṇṇamānaṃ purimesu cātuddasesupi pavāraṇaṃ kātuṃ vaṭṭati. Bhinnassa pana	29831	
PA_tika-vin13_t:2983_11	saṅghassa sāmaggiyaṃ yo koci divaso pavāraṇādivaso hoti. Imā divasavasena tisso pavāraṇā.	29831	
PA_tika-vin13_t:2983_12	Kattabbākāravasena pana vakkhamānanayena viññātabbā.	29831	
PA_tika-vin13_t:2984	434. “Pubbakicce”tiādīsu –	298	
PA_tika-vin13_t:2985	“Sammajjanī padīpo ca, udakaṃ āsanena ca;	298	
PA_tika-vin13_t:2986	Pavāraṇāya etāni, pubbakaraṇanti vuccati.	298	
PA_tika-vin13_t:2987	“Chandappavāraṇā utukkhānaṃ, bhikkhugaṇanā ca ovādo;	298	
PA_tika-vin13_t:2988	Pavāraṇāya etāni, pubbakiccanti vuccati.	298	
PA_tika-vin13_t:2989	“Pavāraṇā yāvatikā ca bhikkhū kammappattā,	298	
PA_tika-vin13_t:2990	Sabhāgāpattiyo ca na vijjanti;	299	
PA_tika-vin13_t:2991	Vajjanīyā ca puggalā tasmiṃ na honti,	299	
PA_tika-vin13_t:2992	Pattakallanti vuccatī”ti. –	299	
PA_tika-vin13_t:2993_0	Evaṃ aṭṭhakathāyaṃ vuttā pubbakiccādayo veditabbā. Ñattinti idāni vakkhamānaṃ sāmaññaṃ	2993	
PA_tika-vin13_t:2993_1	saṅghañattiṃ. Evaṃ pana ñattiyā ṭhapitāya kāraṇe sati tevācikadvevācikaekavācikasamānavassikavasenapi	2993	
PA_tika-vin13_t:2993_2	pavāretuṃ vaṭṭati. Ayameva pana ñatti “saṅgho pavāreyyā”ti ettha “saṅgho tevācikaṃ	2993	
PA_tika-vin13_t:2993_3	pavāreyya, saṅgho dvevācikaṃ pavāreyya, saṅgho ekavācikaṃ pavāreyya, saṅgho samānavassikaṃ	2993	
PA_tika-vin13_t:2993_4	pavāreyyā”tipi ṭhapetuṃ vaṭṭati. Cātuddasiyaṃ pana sāmaggiyañca “cātuddasī sāmaggī”ti vattabbaṃ.	2993	
PA_tika-vin13_t:2994	437. Theresu ukkuṭikaṃ nisajja pavārentesu navo yāva sayaṃ pavāreti, tāva ukkuṭiko eva acchatūti yojanā. Acchatūti nisīdeyya.	299	
PA_tika-vin13_t:2995_0	440-2. Dhammasākacchā ca kalaho cāti dvando. Rattiyā khepitabhāvato tevācikāya okāse	2995	
PA_tika-vin13_t:2995_1	asati dasavidhe vā antarāye sati “suṇātu me…pe… samānavassikaṃ pavāreyyā”ti anurūpato	2995	
PA_tika-vin13_t:2995_2	ñattiṃ vatvā yathāṭhapitañattiyā anurūpena pavāreyyāti sambandho veditabbo. Anurūpatoti	2995	
PA_tika-vin13_t:2995_3	“suṇātu me…pe… dānaṃ dentehi ratti khepitā, sace…pe… ratti vibhāyissati, yadi saṅghassa	2995	
PA_tika-vin13_t:2995_4	pattakalla”ntiādinā tena khepitarattiyā anurūpena. “Suṇātu me bhante saṅgho, ayaṃ	2995	
PA_tika-vin13_t:2995_5	rājantarāyo, sace saṅgho tevācikaṃ…pe… saṅgho bhavissati, athāyaṃ rājantarāyo bhavissati,	2995	
PA_tika-vin13_t:2995_6	yadi saṅghassa pattakalla”ntiādinā rājantarāyādīnaṃ anurūpena vāti attho. “Athāyaṃ	2995	
PA_tika-vin13_t:2995_7	brahmacariyantarāyo bhavissatī”ti pana peyyālavasena ante vuttaṃ brahmacariyantarāyaṃ	2995	
PA_tika-vin13_t:2995_8	gahetvā vuttaṃ. “Dvevācika”ntiādikaṃ pana visuṃ visuṃ vattabbampi laṅghanakkamena	2995	
PA_tika-vin13_t:2995_9	sampiṇḍetvā vuttaṃ. Vacanasamaye pana “dvevācikaṃ pavāreyya”iccādinā vattabbaṃ. Āgaccheyyuṃ	2995	
PA_tika-vin13_t:2995_10	yadi samāādikā cāti “āgaccheyyuṃ yadi samā”iccādayo uposathe vuttā gāthāyo ca. Etthāti	29951	
PA_tika-vin13_t:2995_11	etissaṃ pavāraṇāyaṃ. Ayameva ca āharaṇakkamo –	29951	
PA_tika-vin13_t:2996	Āgaccheyyuṃ yadi samā, pavārenteva thokikā;	299	
PA_tika-vin13_t:2997	Pavāritā te suppavāritā, aññehi ca pavāriyaṃ;	299	
PA_tika-vin13_t:2998	Pavāritesu sakalā-yekaccāyuṭṭhitāya vā.	299	
PA_tika-vin13_t:2999	Pavāreyyuñca te tesaṃ, santike bahukā sace;	299	
PA_tika-vin13_t:3000	Katvā sabbavikappesu, pubbakiccaṃ punuddiseti.	300	
PA_tika-vin13_t:3001	“Āvāsikānaṃ pannaraso”tiādikā gāthāyo pana etthāpi samānā.	300	
PA_tika-vin13_t:3002	443. Ñattiṃ vatvāti vakkhamānagaṇañattiṃ vatvā.	300	
PA_tika-vin13_t:3003	444. Samudīriyāti aññe dve tayo vā vakkhamānakkamena vattabbā.	300	
PA_tika-vin13_t:3004	446-8. Kattabbaṃ katvāti yojetabbaṃ. Kattabbanti pubbakiccādikaṃ. Navenapi “ahaṃ bhante…pe… paṭikarissāmī”ti thero īriyoti yojetabbaṃ. Evanti idāni vakkhamānaṃ parāmasati.	300	
PA_tika-vin13_t:3005	449. “Yasmi”ntiādi vuttanayattā uttānameva.	300	
PA_tika-vin13_t:3006_0	450. Gāthāyoti “vagge samagge vaggoti, saññino”tiādikā heṭṭhā vuttagāthāyo vā. Ayaṃ	3006	
PA_tika-vin13_t:3006_1	panettha viseso – karototi ettha pavāraṇaṃ karototi attho gahetabbo. Tatiya gāthāya	3006	
PA_tika-vin13_t:3006_2	“pātimokkhaṃ na uddise”ti apanetvā “no kareyya pavāraṇa”nti padaṃ pakkhipitabbaṃ.	3006	
PA_tika-vin13_t:3006_3	Catutthagāthāya “anuposathe”tiādigāthābandhaṃ apanetvā “neva pavāraṇe kātuṃ, sā kappati	3006	
PA_tika-vin13_t:3006_4	pavāraṇā”ti pakkhipitabbaṃ. Pañcamagāthāya “aṭṭhitoposathāvāsā”ti apanetvā “pavāraṇāṭhitāvāsā”ti pakkhipitabbaṃ.	3006	
PA_tika-vin13_t:3007_0	451. Saṅghamhi pavāritevāti purimavassūpagate saṅghamhi pavārite eva. Pārisuddhiuposathaṃ	3007	
PA_tika-vin13_t:3007_1	kareyyāti na ekasmiṃ uposathagge dve ñattiyo ṭhapetabbāti adhippāyo. Pacchimikāya	3007	
PA_tika-vin13_t:3007_2	upagantvā apariniṭṭhitavasso avuttho. Anupāgatoti vassaṃ anupāgato. Ayametthādhippāyo	3007	
PA_tika-vin13_t:3007_3	– purimikāya vassaṃ upagatā pañca vā atirekā vā pacchimikāya upagatā tehi samā vā	3007	
PA_tika-vin13_t:3007_4	ūnatarā vā purimikāya vā upagatehi pacchimikāya upagatā thokatarā ceva honti, saṅghappavāraṇāya	3007	
PA_tika-vin13_t:3007_5	gaṇaṃ pūrenti saṅghappavāraṇāvasena ñattiṃ ṭhapetvā, atha ca ubhopi ekato hutvā saṅghaṃ	3007	
PA_tika-vin13_t:3007_6	na pūrenti, gaṇaṃ pana pūrenti, gaṇañattiṃ ṭhapetvā pavāretabbaṃ, pacchā tesaṃ santike	3007	
PA_tika-vin13_t:3007_7	pārisuddhiuposatho kātabbo. Yadi pana purimikāya eko, pacchimikāya eko, ekena ekassa	3007	
PA_tika-vin13_t:3007_8	santike pavāretabbaṃ, ekena pārisuddhiuposatho kātabbo. Sace purimehi vassūpagatehi	3007	
PA_tika-vin13_t:3007_9	pacchā vassūpagatā ekenapi adhikā saṅghaṃ pūrenti, paṭhamaṃ pātimokkhaṃ uddisitvā	3007	
PA_tika-vin13_t:3007_10	pacchā tesaṃ santike pavāretabbanti. Gaṇepi eseva nayo. Evamuparipi yathāyogaṃ cintanīyaṃ.	30071	
PA_tika-vin13_t:3008_0	452. Cātumāsiniyāti aparakattikapuṇṇamāyaṃ. Saṅghenāti paṭhamaṃ vassūpagatena saṅghena.	3008	
PA_tika-vin13_t:3008_1	Vutthā vassā yehi te vutthavassā, pacchimavassūpagatā. Sace appatarā siyunti iminā	3008	
PA_tika-vin13_t:3008_2	yadi adhikatarā vā samasamā vā honti, pavāraṇāñattiṃ ṭhapetvā pacchimavassūpagatehi	3008	
PA_tika-vin13_t:3008_3	paṭhamaṃ pavārite pacchā itarehi pārisuddhiuposatho kātabboti dīpetīti.	3008	
PA_tika-vin13_t:3009	Pavāraṇāniddesavaṇṇanā niṭṭhitā.	300	
PA_tika-vin13_t:3010	46. Saṃvaraniddesavaṇṇanā	301	
PA_tika-vin13_t:3011_0	453. Saṃvaraṇaṃ cakkhudvārādīnaṃ satikavāṭena pidahanaṃ saṃvaro. Tattha kiñcāpi cakkhundriye	3011	
PA_tika-vin13_t:3011_1	saṃvaro natthi, na hi cakkhupasādaṃ nissāya sati uppajjati, neva bhavaṅgasamaye āvajjanādīnaṃ	3011	
PA_tika-vin13_t:3011_2	aññatarasamaye, javanakkhaṇe pana uppajjatīti tadā saṃvaro hoti, evaṃ honte pana	3011	
PA_tika-vin13_t:3011_3	so cakkhudvārādīnaṃ saṃvaroti vuccati. Cakkhusotādibhedehīti cakkhu ca sotañca, tāni	3011	
PA_tika-vin13_t:3011_4	ādi yesaṃ, teva bhedā cāti samāso, tehi dvārehi. Abhijjhādippavattiyā accantopakārakattā	3011	
PA_tika-vin13_t:3011_5	karaṇatthe cettha tatiyā. Etena cakkhusotaghānajivhākāyamanasaṅkhātāni dvārāni vuttāni.	3011	
PA_tika-vin13_t:3011_6	Rūpasaddādigocareti rūpasaddagandharasaphoṭṭhabbadhammasaṅkhāte visaye. Abhijjhādomanassādippavattinti	3011	
PA_tika-vin13_t:3011_7	ettha parasampattiṃ abhimukhaṃ jhāyatīti abhijjhā, balavataṇhā. Ādi-saddena micchādiṭṭhiādayo	3011	
PA_tika-vin13_t:3011_8	aneke akusalā dhammā saṅgahitā.	3011	
PA_tika-vin13_t:3012_0	454. Sakaṃ cittaṃ kiṭṭhādiṃ duppasuṃ viya niggaṇheyyāti sambandho. Kiṭṭhanti kiṭṭhaṭṭhāne	3012	
PA_tika-vin13_t:3012_1	uppannaṃ sassaṃ gahitaṃ. Kiṭṭhaṃ adatīti kiṭṭhādi, taṃ. Sampajānoti sātthakasappāyagocaraasammohasaṅkhātena	3012	
PA_tika-vin13_t:3012_2	catusampajaññena sammā pajāno. Iminā indriyasaṃvarasīlaṃ kathitaṃ.	3012	
PA_tika-vin13_t:3013	Saṃvaraniddesavaṇṇanā niṭṭhitā.	301	
PA_tika-vin13_t:3014	47. Suddhiniddesavaṇṇanā	301	
PA_tika-vin13_t:3015_0	455. Desanā saṃvaro eṭṭhi paccavekkhaṇanti bhedato suddhi catubbidhāti sambandho.	3015	
PA_tika-vin13_t:3015_1	“Paccavekkhaṇaṃ bhedato”ti vattabbe niggahitalopo daṭṭhabbo, desanāsuddhi saṃvarasuddhi	3015	
PA_tika-vin13_t:3015_2	pariyeṭṭhisuddhi paccavekkhaṇasuddhīti catubbidhāti vuttaṃ hoti. Tattha sujjhatīti	3015	
PA_tika-vin13_t:3015_3	suddhi, yathādhammaṃ desanāya suddhi desanāsuddhi. Vuṭṭhānassāpi cettha desanāya	3015	
PA_tika-vin13_t:3015_4	eva saṅgaho daṭṭhabbo. Mūlāpattīnaṃ pana abhikkhutāpaṭiññāva desanāti heṭṭhā vuttā,	3015	
PA_tika-vin13_t:3015_5	sāvassa pārājikāpannassa visuddhi nāma hoti. Ayañhi yasmā pārājikaṃ āpanno, tasmā	3015	
PA_tika-vin13_t:3015_6	bhikkhubhāve ṭhatvā abhabbo jhānādīni adhigantuṃ. Bhikkhubhāvo hissa saggantarāyo	3015	
PA_tika-vin13_t:3015_7	ceva hoti, maggantarāyo ca. Vuttañhetaṃ –	3015	
PA_tika-vin13_t:3016	“Sāmaññaṃ dupparāmaṭṭhaṃ, nirayāyūpakaḍḍhatī”ti. ;	301	
PA_tika-vin13_t:3017	Aparampi vuttaṃ –	301	
PA_tika-vin13_t:3018	“Sithilo hi paribbajo, bhiyyo ākirate raja”nti. ;	301	
PA_tika-vin13_t:3019_0	Iccassa bhikkhubhāvo visuddhi nāma na hoti. Yasmā pana gihiādiko hutvā dānasaraṇasīlasaṃvarādīhi	3019	
PA_tika-vin13_t:3019_1	saggamaggaṃ vā jhānavimokkhamaggaṃ vā ārādhetuṃ bhabbo hoti, tasmāssa gihiādibhāvo	3019	
PA_tika-vin13_t:3019_2	visuddhi nāma hoti. Adhiṭṭhānavisiṭṭhena saṃvarena visuddhi saṃvaravisuddhi. Dhammena	3019	
PA_tika-vin13_t:3019_3	samena paccayānaṃ eṭṭhiyā suddhi eṭṭhisuddhi. Catūsu paccayesu paccavekkhaṇena suddhi	3019	
PA_tika-vin13_t:3019_4	paccavekkhaṇasuddhi. “Catubbidhā pātī”tiādīsu pātimokkhasaṃvarasammatanti “pātimokkhasaṃvaro”ti sammataṃ sīlaṃ.	3019	
PA_tika-vin13_t:3020	456. Cittādhiṭṭhānasaṃvarā sujjhatīti indriyasaṃvaro saṃvarasuddhīti vuttoti yojanā.	302	
PA_tika-vin13_t:3021	457. Anesanaṃ pahāya dhammena uppādentassa eṭṭhiyā suddhattā ājīvanissitaṃ eṭṭhisuddhīti vuttanti sambandho. Uppādentassāti paccaye uppādentassa.	302	
PA_tika-vin13_t:3022	458. Paccavekkhaṇasujjhanāti hetumhi pañcamīti.	302	
PA_tika-vin13_t:3023	Suddhiniddesavaṇṇanā niṭṭhitā.	302	
PA_tika-vin13_t:3024	48. Santosaniddesavaṇṇanā	302	
PA_tika-vin13_t:3025_0	459. Paṃsukūlaṃ piṇḍiyālopo rukkhamūlaṃ pūtimuttabhesajjanti ime cattāro paccayā	3025	
PA_tika-vin13_t:3025_1	appagghanakatāya appā ceva kassacipi ālayābhāvena anavajjā ca gatagataṭṭhāne labbhamānatāya	3025	
PA_tika-vin13_t:3025_2	sulabhā cāti vuccanti, tenāha “appenā”tiādi. Mattaññūti pariyesanappaṭiggahaṇaparibhogavissajjanesu	3025	
PA_tika-vin13_t:3025_3	catūsu mattaññutāvasena pamāṇaññū.	3025	
PA_tika-vin13_t:3026	460. Kathaṃ santuṭṭhoti āha “atīta”ntiādi. Paccuppannena yāpentoti yathālābhayathābalayathāsāruppavasena paccuppannena yathāvuttacatubbidhapaccayena yāpentoti.	302	
PA_tika-vin13_t:3027	Santosaniddesavaṇṇanā niṭṭhitā.	302	
PA_tika-vin13_t:3028	49. Caturārakkhaniddesavaṇṇanā	302	
PA_tika-vin13_t:3029_0	461-2. Buddhānussati …pe… maraṇassatīti imā caturārakkhā nāmāti seso. Ārakattādināti	3029	
PA_tika-vin13_t:3029_1	ārakabhāvo ārakattaṃ, taṃ ādi yassa “arīnaṃ hatattā”tiādikassa taṃ ārakattādi. Tena	3029	
PA_tika-vin13_t:3029_2	tena maggena savāsanānaṃ arānaṃ hatattā ārakā sabbakilesehi suvidūravidūre ṭhitoti	3029	
PA_tika-vin13_t:3029_3	ā-kārassa rassattaṃ, ka-kārassa ha-kāraṃ sānunāsikaṃ katvā “araha”nti padasiddhi	3029	
PA_tika-vin13_t:3029_4	veditabbā. “Ārakā”ti ca vutte sāmaññajotanāya visese avaṭṭhānato, visesatthinā ca	3029	
PA_tika-vin13_t:3029_5	visesassa anuppayojitabbattā “kilesehī”ti labbhati.	3029	
PA_tika-vin13_t:3030_0	Sammāti aviparītaṃ. Sāmanti sayameva, aparaneyyo hutvāti attho. “Sambuddho”ti hi	3030	
PA_tika-vin13_t:3030_1	ettha saṃ-saddo “saya”nti etassa atthassa bodhako daṭṭhabbo. Buddhatoti bhāvappadhānoyaṃ	3030	
PA_tika-vin13_t:3030_2	niddeso, buddhattāti attho. “Arahaṃ” iti vā “sammāsambuddho” iti vā bhagavato navabhede	3030	
PA_tika-vin13_t:3030_3	guṇe yā punappunaṃ anussati, sā buddhānussatīti yojanā. “Sammāsambuddho itī”ti vattabbe	3030	
PA_tika-vin13_t:3030_4	a-kāro sandhivasena āgato. Iti-saddo panettha ādiattho, iccādīti attho. Navabhedeti	3030	
PA_tika-vin13_t:3030_5	“anuttaro purisadammasārathī”ti ekato gahetvā. Ettha pana upacāro uppajjati, na appanā,	3030	
PA_tika-vin13_t:3030_6	tathā maraṇassatiyaṃ. Itaresu pana ubhayampi uppajjatīti veditabbaṃ. Buddhānussati.	3030	
PA_tika-vin13_t:3031_0	463-4. “Sīmaṭṭhā”tiādinā mettābhāvanaṃ dasseti. Sīmaṭṭhasaṅgheti sīmāyaṃ tiṭṭhatīti	3031	
PA_tika-vin13_t:3031_1	sīmaṭṭho, sova saṅgho. Gocaragāmamhi issare janeti sambandho. Tattha mānuse upādāya	3031	
PA_tika-vin13_t:3031_2	sabbasattesūti yojetabbaṃ. Tatthāti tasmiṃ gāme. Sukhitā hontu averāti padacchedo.	3031	
PA_tika-vin13_t:3031_3	Ādināti “abyāpajjā hontu, anīghā hontu, sukhī attānaṃ pariharantū”ti iminā. Paricchijja	3031	
PA_tika-vin13_t:3031_4	paricchijjāti “imasmiṃ vihāre sabbe bhikkhū”tiādinā evampi paricchinditvā paricchinditvā. Mettābhāvanā.	3031	
PA_tika-vin13_t:3032_0	465-6. Idāni asubhaṃ niddisanto sabbapaṭhamaṃ sādhetabbaṃ sattavidhamuggahakosallaṃ	3032	
PA_tika-vin13_t:3032_1	“vaṇṇe”ccādinā dasseti. Sattavidhañhi taṃ nayato āgataṃ vācāsajjhāyamanasāsajjhāyehi	3032	
PA_tika-vin13_t:3032_2	saddhiṃ. Tattha paṭhamaṃ vācāya sajjhāyantena cattāri tacapañcakādīni paricchinditvā	3032	
PA_tika-vin13_t:3032_3	anulomappaṭilomavasena kātabbaṃ. Yathā pana vacasā, tatheva manasāpi sajjhāyo kātabbo.	3032	
PA_tika-vin13_t:3032_4	Vacasā sajjhāyo hi manasā sajjhāyassa paccayo. So pana lakkhaṇappaṭivedhassa paccayo.	3032	
PA_tika-vin13_t:3032_5	Tattha vaṇṇo nāma kesādīnaṃ vaṇṇo. Saṇṭhānaṃ tesaṃyeva saṇṭhānaṃ. Okāso tesaṃyeva	3032	
PA_tika-vin13_t:3032_6	patiṭṭhokāso. Disā nābhito uddhaṃ uparimadisā, adho heṭṭhimā. Paricchedo nāma “ayaṃ	3032	
PA_tika-vin13_t:3032_7	koṭṭhāso heṭṭhā ca upari ca tiriyañca iminā nāma paricchinno”ti evaṃ sabhāgaparicchedo	3032	
PA_tika-vin13_t:3032_8	ceva “kesā na lomā, lomā na kesā”ti evaṃ amissakatāvasena visabhāgaparicchedo ca.	3032	
PA_tika-vin13_t:3032_9	Kesādikoṭṭhāse vavatthapetvāti sambandho. Vavatthapetvāti vuttanayena vavatthapetvā.	3032	
PA_tika-vin13_t:3033_0	Evaṃ vavatthapentena yathāvuttaṃ sattavidhaṃ uggahakosallaṃ sampādetvā aṭṭhārasavidhaṃ	3033	
PA_tika-vin13_t:3033_1	manasikārakosallaṃ sampādetabbanti dassetuṃ “anupubbato”tiādimāha. Tattha appanāto	3033	
PA_tika-vin13_t:3033_2	tayo ca suttantāti ime cattāropi nayatovāgate nātisīghādīsu pakkhipitvā dasavidhatā	3033	
PA_tika-vin13_t:3033_3	veditabbā. Anupubbatoti sajjhāyakaraṇato paṭṭhāya anupaṭipāṭiyā. Nātisīghaṃ nātisaṇikaṃ	3033	
PA_tika-vin13_t:3033_4	katvāti kiriyāvisesanaṃ. Vikkhepaṃ paṭibāhayanti kammaṭṭhānaṃ vissajjetvā bahiddhā	3033	
PA_tika-vin13_t:3033_5	puthuttārammaṇe cetaso vikkhepaṃ paṭibāhanto. Paṇṇattiṃ samatikkammāti yāyaṃ “kesā	3033	
PA_tika-vin13_t:3033_6	lomā”ti paṇṇatti, taṃ atikkamitvā, “paṭikkūla”nti cittaṃ ṭhapetvāti adhippāyo. Anupubbato	3033	
PA_tika-vin13_t:3033_7	muñcantassāti yo yo koṭṭhāso na upaṭṭhāti, taṃ taṃ anukkamena muñcato, tassa “bhāvanā”ti	3033	
PA_tika-vin13_t:3033_8	iminā sambandho veditabbo.	3033	
PA_tika-vin13_t:3034_0	467. Evaṃ ubhayakosallaṃ sampādetvā sabbakoṭṭhāse vaṇṇādivasena vavatthapetvā vaṇṇādivaseneva	3034	
PA_tika-vin13_t:3034_1	pañcadhā paṭikkūlatā vavatthapetabbāti dassetuṃ “vaṇṇā”tiādimāha. Vaṇṇa…pe… okāsehi	3034	
PA_tika-vin13_t:3034_2	koṭṭhāse paṭikkūlāti bhāvanā asubhanti yojanā. Tatra kesā tāva pakativaṇṇena kāḷakā	3034	
PA_tika-vin13_t:3034_3	addāriṭṭhakavaṇṇā, saṇṭhānato dīghavaṭṭatulādaṇḍasaṇṭhānā, disato uparimadisāya jātā,	3034	
PA_tika-vin13_t:3034_4	okāsato ubhosu passesu kaṇṇacūḷikāhi, purato naḷāṭantena, pacchato gaḷavāṭakena paricchinnā,	3034	
PA_tika-vin13_t:3034_5	sīsakaṭāhaveṭhanaallacammaṃ kesānaṃ okāso. Paricchedato kesā sīsaveṭhanacamme vīhaggamattaṃ	3034	
PA_tika-vin13_t:3034_6	pavisitvā patiṭṭhitena heṭṭhā attano mūlatalena, upari ākāsena, tiriyaṃ aññamaññena	3034	
PA_tika-vin13_t:3034_7	paricchinnā. Dve kesā ekato natthīti ayaṃ sabhāgaparicchedo. “Kesā na lomā, lomā	3034	
PA_tika-vin13_t:3034_8	na kesā”ti evaṃ avasesaekatiṃ sakoṭṭhāsehi amissīkatā kesā nāma pāṭiyekko eko koṭṭhāsoti	3034	
PA_tika-vin13_t:3034_9	ayaṃ visabhāgaparicchedo. Idaṃ kesānaṃ vaṇṇādito nicchayanaṃ. Idaṃ pana nesaṃ vaṇṇādivasena	3034	
PA_tika-vin13_t:3034_10	pañcadhā paṭikkūlato nicchayanaṃ – kesā nāmete vaṇṇatopi paṭikkūlā āsayatopi saṇṭhānatopi	30341	
PA_tika-vin13_t:3034_11	gandhatopi okāsatopi paṭikkūlāti evaṃ sesakoṭṭhāsānampi yathāyogaṃ veditabbaṃ.	30341	
PA_tika-vin13_t:3035_0	Uddhumātādivatthūsūti uddhumātakavinīlakavipubbakavicchiddakavikkhāyitakavikkhittakahatavi-	3035	
PA_tika-vin13_t:3035_1	kkhittakalohitakapuḷavakaaṭṭhikasaṅkhātesu dasesu aviññāṇakaasubhavatthūsu asubhākāraṃ	3035	
PA_tika-vin13_t:3035_2	gahetvā pavattā bhāvanā vā asubhanti sambandho. Asubhabhāvanā.	3035	
PA_tika-vin13_t:3036_0	468. “Maraṇaṃ me bhavissatī”ti vā “jīvitaṃ me uparujjhatī”ti vā “maraṇaṃ maraṇa”nti	3036	
PA_tika-vin13_t:3036_1	vā yoniso bhāvayitvānāti yojanā. Jīvitanti rūpajīvitindriyañca arūpajīvitindriyañca.	3036	
PA_tika-vin13_t:3036_2	Yonisoti upāyena. Evaṃ pavattayatoyeva hi ekaccassa nīvaraṇāni vikkhambhanti, maraṇārammaṇā	3036	
PA_tika-vin13_t:3036_3	sati saṇṭhāti, upacārappattameva kammaṭṭhānaṃ hoti.	3036	
PA_tika-vin13_t:3037_0	469-470. Yassa pana ettāvatā na hoti, tena vadhakapaccūpaṭṭhānādīhi aṭṭhahākārehi	3037	
PA_tika-vin13_t:3037_1	maraṇaṃ anussaritabbanti dassetuṃ “vadhakassevā”tiādimāha. Vadhakassa iva upaṭṭhānāti	3037	
PA_tika-vin13_t:3037_2	“imassa sīsaṃ chindissāmī”ti asiṃ gahetvā gīvāya sañcārayamānassa vadhakassa viya	3037	
PA_tika-vin13_t:3037_3	maraṇassa upaṭṭhānato. Sampattīnaṃ vipattitoti bhogasampattiyā jīvitasampattiyā ca	3037	
PA_tika-vin13_t:3037_4	vināsamaraṇasaṅkhātavipattito. Upasaṃharatoti yasamahattato puññamahattato thāmamahattato	3037	
PA_tika-vin13_t:3037_5	iddhimahattato paññāmahattato paccekabuddhato sammāsambuddhatoti imehi sattahākārehi	3037	
PA_tika-vin13_t:3037_6	attano upasaṃharaṇato. Kāyabahusādhāraṇāti asītiyā kimikulānaṃ, anekasatānaṃ rogānaṃ,	3037	
PA_tika-vin13_t:3037_7	bāhirānañca ahivicchikādīnaṃ maraṇassa paccayānaṃ sādhāraṇato. Āyudubbalatoti assāsapassāsūpanibaddhattairiyāpathūpanibaddhattādinā	3037	
PA_tika-vin13_t:3037_8	āyuno dubbalato. Kālavavatthānassa abhāvatoti “imasmiṃyeva kāle maritabbaṃ, na aññasmi”nti	3037	
PA_tika-vin13_t:3037_9	evaṃ kālavavatthānassa abhāvato. Addhānassa paricchedāti “manussānaṃ jīvitassa paricchedo	3037	
PA_tika-vin13_t:3037_10	nāma etarahi paritto, addhā yo ciraṃ jīvati, so vassasataṃ jīvatī”ti evaṃ addhānassa	30371	
PA_tika-vin13_t:3037_11	kālassa paricchedato.	30371	
PA_tika-vin13_t:3038_0	Ettha pana kammaṭṭhānaṃ bhāvetvā vipassanāya saha paṭisambhidāhi arahattaṃ pattukāmena	3038	
PA_tika-vin13_t:3038_1	buddhaputtena yaṃ kātabbaṃ, taṃ ādikammikassa kulaputtassa vasena ādito paṭṭhāya	3038	
PA_tika-vin13_t:3038_2	saṅkhepenopadissāma. Catubbidhaṃ tāva sīlaṃ sodhetabbaṃ. Tattha tividhā visujjhanā	3038	
PA_tika-vin13_t:3038_3	anāpajjanaṃ, āpannavuṭṭhānaṃ, kilesehi ca appaṭipīḷanaṃ. Evaṃ visuddhasīlassa hi	3038	
PA_tika-vin13_t:3038_4	bhāvanā sampajjati. Yampidaṃ cetiyaṅgaṇavattādīnaṃ vasena ābhisamācārikasīlaṃ vuccati,	3038	
PA_tika-vin13_t:3038_5	tampi sādhukaṃ paripūretabbaṃ. Tato –	3038	
PA_tika-vin13_t:3039	“Āvāso ca kulaṃ lābho, gaṇo kammañca pañcamaṃ;	303	
PA_tika-vin13_t:3040	Addhānaṃ ñāti ābādho, gantho iddhīti te dasā”ti. –	304	
PA_tika-vin13_t:3041	Evaṃ vuttesu dasasu palibodhesu yo palibodho, yo upacchinditabbo. Evaṃ upacchinnapalibodhena –	304	
PA_tika-vin13_t:3042	“Piyo garu bhāvanīyo, vattā ca vacanakkhamo;	304	
PA_tika-vin13_t:3043	Gambhīrañca kathaṃ kattā, no cāṭṭhāne niyojako”ti. –	304	
PA_tika-vin13_t:3044_0	Evaṃ vuttalakkhaṇaṃ ācariyaṃ upasaṅkamitvā kammaṭṭhānaṃ uggahetabbaṃ. Taṃ duvidhaṃ	3044	
PA_tika-vin13_t:3044_1	hoti sabbatthakakammaṭṭhānañca pārihāriyakammaṭṭhānañca. Tattha sabbatthakakammaṭṭhānaṃ	3044	
PA_tika-vin13_t:3044_2	nāma bhikkhusaṅghādīsu mettā, maraṇassati ca, “asubhasaññā”tipi eke. Etaṃ pana tayaṃ	3044	
PA_tika-vin13_t:3044_3	sabbattha atthayitabbaṃ icchitabbanti katvā, adhippetassa ca yogānuyogakammassa padaṭṭhānattā	3044	
PA_tika-vin13_t:3044_4	“sabbatthakakammaṭṭhāna”nti vuccati. Aṭṭhatiṃsārammaṇesu pana yaṃ yassa caritānukūlaṃ,	3044	
PA_tika-vin13_t:3044_5	taṃ tassa niccaṃ pariharitabbattā yathāvutteneva nayena “pārihāriyakammaṭṭhāna”nti vuccati, tato –	3044	
PA_tika-vin13_t:3045	“Mahāvāsaṃ navāvāsaṃ, jarāvāsañca panthaniṃ;	304	
PA_tika-vin13_t:3046	Soṇḍiṃ paṇṇañca pupphañca, phalaṃ patthitameva ca.	304	
PA_tika-vin13_t:3047	“Nagaraṃ dārunā khettaṃ, visabhāgena paṭṭanaṃ;	304	
PA_tika-vin13_t:3048	Paccantasīmāsappāyaṃ, yattha mitto na labbhati.	304	
PA_tika-vin13_t:3049	“Aṭṭhārasetāni ṭhānāni, iti viññāya paṇḍito;	304	
PA_tika-vin13_t:3050	Ārakā parivajjeyya, maggaṃ sappaṭibhayaṃ yathā”ti. –	305	
PA_tika-vin13_t:3051_0	Vuttaaṭṭhārasasenāsanadosavajjitaṃ “idha, bhikkhave, senāsanaṃ nātidūraṃ hoti naccāsannaṃ	3051	
PA_tika-vin13_t:3051_1	gamanāgamanasampannaṃ divā appākiṇṇaṃ rattiṃ appasaddaṃ appanigghosaṃ appaḍaṃsamakasavātātapasarīsapasamphassaṃ.	3051	
PA_tika-vin13_t:3051_2	Tasmiṃ kho pana senāsane viharantassa appakasireneva uppajjanti cīvarapiṇḍapātasenāsanagilānapaccayabhesajjaparikkhārā.	3051	
PA_tika-vin13_t:3051_3	Tasmiṃ kho pana senāsane therā bhikkhū viharanti bahussutā āgatāgamā dhammavinayadharā	3051	
PA_tika-vin13_t:3051_4	mātikādharā. Te kālena kālaṃ upasaṅkamitvā paripucchati paripañhati ‘idaṃ bhante	3051	
PA_tika-vin13_t:3051_5	kathaṃ, imassa ko attho’ti. Tassa te āyasmanto avivaṭañceva vivaranti, anuttānīkatañca	3051	
PA_tika-vin13_t:3051_6	uttāniṃ karonti, anekavihitesu ca kaṅkhāṭhānīyesu dhammesu kaṅkhaṃ paṭivinodenti.	3051	
PA_tika-vin13_t:3051_7	Evaṃ kho, bhikkhave, senāsanaṃ pañcaṅgasamannāgataṃ hotī”ti vuttapañcaṅgasamannāgataṃ	3051	
PA_tika-vin13_t:3051_8	senāsanaṃ upagamma tattha vasantena “dīghāni kesalomanakhāni chinditabbāni, jiṇṇacīvaresu	3051	
PA_tika-vin13_t:3051_9	aggaḷaanuvātaparibhaṇḍadānādinā daḷhīkammaṃ vā tantacchedādīsu tunnakammaṃ vā kātabbaṃ,	3051	
PA_tika-vin13_t:3051_10	kiliṭṭhāni rajitabbāni, sace patte malaṃ hoti, patto pacitabbo, mañcapīṭhādīni sodhetabbānī”ti	30511	
PA_tika-vin13_t:3051_11	evaṃ vuttaupacchinnakhuddakapalibodhena katabhattakiccena bhattasammadaṃ vinodetvā	30511	
PA_tika-vin13_t:3051_12	ratanattayaguṇānussaraṇena cittaṃ sampahaṃsetvā ācariyuggahato ekapadampi asammuyhantena manasi kātabbanti.	30511	
PA_tika-vin13_t:3052	Caturārakkhaniddesavaṇṇanā niṭṭhitā.	305	
PA_tika-vin13_t:3053	50. Vipassanāniddesavaṇṇanā	305	
PA_tika-vin13_t:3054_0	471-2. Nāmarūpanti cittacetasikasaṅkhātaṃ nāmañca aṭṭhavīsatividhaṃ rūpañca. “Namanalakkhaṇaṃ	3054	
PA_tika-vin13_t:3054_1	nāmaṃ, ruppanalakkhaṇaṃ rūpaṃ, nāmarūpato na añño attādiko koci atthī”ti evaṃ jhānalābhī	3054	
PA_tika-vin13_t:3054_2	ce, jhānato vuṭṭhāya jhānagataṃ vā vipassanāyāniko ce, pakiṇṇakabhūtaṃ nāmarūpaṃ	3054	
PA_tika-vin13_t:3054_3	pariggahetvā. Pātimokkhasaṃvarādi sīlavisuddhi, caturārakkhavasena dīpitā sopacārasamādhisaṅkhātā	3054	
PA_tika-vin13_t:3054_4	cittavisuddhi ca vuttāva nāmāti iminā diṭṭhivisuddhi kathitā. Tato tassa paccayañca	3054	
PA_tika-vin13_t:3054_5	pariggahetvāti sambandho. Tassa paccayanti “paṭisandhikkhaṇe nāmarūpadvayameva avijjātaṇhāupādānakammehi	3054	
PA_tika-vin13_t:3054_6	uppajjati, na issarādikāraṇenā”tiādinā tassa kāraṇaṃ, iminā kaṅkhāvitaraṇavisuddhi dassitā.	3054	
PA_tika-vin13_t:3055_0	Hutvā abhāvato aniccāti sabbepi nāmarūpasaṅkhārā uppajjitvā abhāvāpajjanato aniccā.	3055	
PA_tika-vin13_t:3055_1	Udayabbayapīḷanā dukkhāti uppādanirodhavasena pīḷanato dukkhā. Avasavattittā anattāti	3055	
PA_tika-vin13_t:3055_2	attano vase avattanato anattāti evaṃ saṅkhārehi saddhiṃ tilakkhaṇaṃ āropetvā. Punappunaṃ	3055	
PA_tika-vin13_t:3055_3	sammasantoti yathāvuttanayena sammasanto samathayāniko vipassanāyāniko ca yogāvacaro.	3055	
PA_tika-vin13_t:3055_4	Iminā maggāmaggañāṇadassanavisuddhi, paṭipadāñāṇadassanavisuddhi ca dassitā. Saṅkhārānameva	3055	
PA_tika-vin13_t:3055_5	hi udayabbayādinānupassanato udayabbayabhaṅgabhayaādīnavanibbidāmuñcitukamyatāpaṭisaṅkhānupassanāsa-	3055	
PA_tika-vin13_t:3055_6	ṅkhārupekkhāñāṇasaṅkhātassa aṭṭhavidhassa ñāṇassa vasena sikhāppattaṃ vipassanāñāṇaṃ	3055	
PA_tika-vin13_t:3055_7	paṭipadāñāṇadassanavisuddhi nāma. Anupubbena sabbasaṃyojanakkhayaṃ pāpuṇeyyāti iminā	3055	
PA_tika-vin13_t:3055_8	ñāṇadassanavisuddhi dassitā. Sabbasaṃyojanakkhayanti orambhāgiyānaṃ pañcannaṃ saṃyojanānaṃ	3055	
PA_tika-vin13_t:3055_9	heṭṭhā maggattayena khepitattā, itaresaṃ uddhambhāgiyānaṃ saṃyojanānaṃ khepitattā	3055	
PA_tika-vin13_t:3055_10	ca sabbesaṃ saṃyojanānaṃ khayante jātaṃ arahattamaggaṃ.	30551	
PA_tika-vin13_t:3056	Nigamanakathāvaṇṇanā	305	
PA_tika-vin13_t:3057	473. Yasmā kāraṇā yā sikkhanā, ayaṃ bhikkhukiccaṃ, ato tasmā kāraṇāti attho.	305	
PA_tika-vin13_t:3058	474. Niccaso lokavicārinoti niccaṃ loke vicarato. Mālutasseva parissamo na sambhotīti yojanā. Mālutassevāti vātassa iva. Na sambhotīti na hoti.	305	
PA_tika-vin13_t:3059_0	475-6. Tambapaṇṇi eva tambapaṇṇiyo, ketu viya ketu, tambapaṇṇiye ketūti tappuriso.	3059	
PA_tika-vin13_t:3059_1	Tena racitā dhammavinayaññupasaṃsitā ayaṃ khuddasikkhā parimāṇato gāthānaṃ pañcamattehi	3059	
PA_tika-vin13_t:3059_2	satehi ettāvatā niṭṭhānamupāgatāti sambandho.	3059	
PA_tika-vin13_t:3060	Nigamanakathāvaṇṇanā niṭṭhitā.	306	
PA_tika-vin13_t:3061	Nigamanakathā	306	
PA_tika-vin13_t:3062	Kārāpitetirucire pavare vihāre;	306	
PA_tika-vin13_t:3063	Mānādhikāripurinā garunā guṇena;	306	
PA_tika-vin13_t:3064	Vassaṃ vasaṃ damiḷaso vidhahaṃ akāsiṃ;	306	
PA_tika-vin13_t:3065	Ākaṅkhaṭīka jinasāsanasampavuddhiṃ.	306	
PA_tika-vin13_t:3066	Puññena sattharacanājanitena tena;	306	
PA_tika-vin13_t:3067	Sambuddhasāsanavarodayakāraṇena;	306	
PA_tika-vin13_t:3068	Lokāmisesu pana me samayaṃ alaggo;	306	
PA_tika-vin13_t:3069	Sambuddhasāsanavarodayamācareyyaṃ.	306	
PA_tika-vin13_t:3070	Atthesu akkharapadesu vinicchayesu;	307	
PA_tika-vin13_t:3071	Pubbāparesu likhitaṃ khalitaṃ yadatthi;	307	
PA_tika-vin13_t:3072	Ohāya khantumarahanti vadantu santā;	307	
PA_tika-vin13_t:3073	Diṭṭhāparādhamatha vā kimulālanena.	307	
PA_tika-vin13_t:3074	Yenantatantaratanākaramanthanena;	307	
PA_tika-vin13_t:3075	Manthācalollasitañāṇavarena laddhā;	307	
PA_tika-vin13_t:3076	Sārāmatātisukhitā sukhayanti caññe;	307	
PA_tika-vin13_t:3077	Te me jayanti garavo garavo guṇehi.	307	
PA_tika-vin13_t:3078	Paratthasampādanato, puññenādhigatenahaṃ;	307	
PA_tika-vin13_t:3079	Paratthasampādanako, bhaveyyaṃ jātijātiyaṃ.	307	
PA_tika-vin13_t:3080	Sisso āha –	308	
PA_tika-vin13_t:3081	Paramappicchatānekasantosopasamesinaṃ;	308	
PA_tika-vin13_t:3082	Sucisallekhavuttīnaṃ, sadāraññanivāsinaṃ.	308	
PA_tika-vin13_t:3083	Sāsanujjotakārīnaṃ, ācerattamupāgataṃ;	308	
PA_tika-vin13_t:3084	Udumbaragirikhyātayatīnaṃ yatipuṅgavaṃ.	308	
PA_tika-vin13_t:3085	Medhaṅkara iti khyātanāmadheyyaṃ tapodhanaṃ;	308	
PA_tika-vin13_t:3086	Theraṃ thiradayāmedhānidhānaṃ sādhupūjitaṃ.	308	
PA_tika-vin13_t:3087	Sissaṃ sahāyamāgamma, kalyāṇamittamattano;	308	
PA_tika-vin13_t:3088	Sodhetuṃ sāsanaṃ satthu, parakkamamakāsi yo.	308	
PA_tika-vin13_t:3089	Susaddasiddhiṃ yo yoganicchayaṃ sabbhi vaṇṇitaṃ;	308	
PA_tika-vin13_t:3090	Akā subodhālaṅkāraṃ, vuttodayamanākulaṃ.	309	
PA_tika-vin13_t:3091	Saṅgharakkhitanāmena, mahātherena dhīmatā;	309	
PA_tika-vin13_t:3092	Nivāsabhūtenānekaguṇānappicchatādinaṃ.	309	
PA_tika-vin13_t:3093	Teneva racitā sādhu, sāsanodayakārinā;	309	
PA_tika-vin13_t:3094	Khuddasikkhāya ṭīkāpi, sumaṅgalappasādanī.	309	
PA_tika-vin13_t:3095	Nigamanakathā niṭṭhitā.	309	
PA_tika-vin13_t:3096	Iti sumaṅgalappasādanī nāma	309	
PA_tika-vin13_t:3097	Khuddasikkhā-abhinavaṭīkā samattā.	309	
PA_tika-vin13_t:3098	Namo tassa bhagavato arahato sammāsambuddhassa	309	
PA_tika-vin13_t:3099	Mūlasikkhā	309	
PA_tika-vin13_t:3100	Ganthārambhakathā	310	
PA_tika-vin13_t:3101	Natvā nāthaṃ pavakkhāmi, mūlasikkhaṃ samāsato;	310	
PA_tika-vin13_t:3102	Bhikkhunā navakenādo, mūlabhāsāya sikkhituṃ.	310	
PA_tika-vin13_t:3103	1. Pārājikaniddeso	310	
PA_tika-vin13_t:3105	Saṃ nimittaṃ pavesanto, bhikkhu maggattaye cuto;	310	
PA_tika-vin13_t:3106	Pavesanaṭṭhituddhāra-paviṭṭhe cepi sādiyaṃ.	310	
PA_tika-vin13_t:3108	Adinnaṃ mānusaṃ bhaṇḍaṃ, theyyāyekena ādiyaṃ;	310	
PA_tika-vin13_t:3109	Pañcavīsāvahāresu, garukaṃ ce cuto bhave.	310	
PA_tika-vin13_t:3111	Ādiyanto harantova-harantopiriyāpathaṃ;	311	
PA_tika-vin13_t:3112	Vikopento tathā ṭhānā, cāventopi parājiko.	311	
PA_tika-vin13_t:3114	Tattha nānekabhaṇḍānaṃ, pañcakānaṃ vasā pana;	311	
PA_tika-vin13_t:3115	Avahārā dasañceti, viññātabbā vibhāvinā.	311	
PA_tika-vin13_t:3117	Sāhatthāṇattiko ceva, nissaggo cātthasādhako;	311	
PA_tika-vin13_t:3118	Dhuranikkhepanañceva, idaṃ sāhatthapañcakaṃ.	311	
PA_tika-vin13_t:3120	Pubbasahappayogo ca, saṃvidhāharaṇampi ca;	312	
PA_tika-vin13_t:3121	Saṅketakammaṃ nimittaṃ, pubbappayogapañcakaṃ.	312	
PA_tika-vin13_t:3123	Theyyāpasayhaparikappa-ppaṭicchannakusādikā;	312	
PA_tika-vin13_t:3124	Avahārā ime pañca, viññātabbā vibhāvinā.	312	
PA_tika-vin13_t:3126	Manussapāṇaṃ pāṇoti, jānaṃ vadhakacetasā;	312	
PA_tika-vin13_t:3127	Jīvitā yo viyojeti, sāsanā so parājito.	312	
PA_tika-vin13_t:3129	Jhānādibhedaṃ hadaye asantaṃ,	312	
PA_tika-vin13_t:3130	Aññapadesañca vinādhimānaṃ;	313	
PA_tika-vin13_t:3131	Manussajātissa vadeyya bhikkhu,	313	
PA_tika-vin13_t:3132	Ñātakkhaṇe tena parājiko bhaveti.	313	
PA_tika-vin13_t:3133	2. Garukāpattiniddeso	313	
PA_tika-vin13_t:3135	Mocetukāmacittena, upakkamma vimocayaṃ;	313	
PA_tika-vin13_t:3136	Sukkamaññatra supinā, samaṇo garukaṃ phuse.	313	
PA_tika-vin13_t:3138	Kāyasaṃsaggarāgena, manussitthiṃ parāmasaṃ;	313	
PA_tika-vin13_t:3139	Itthisaññī upakkamma, samaṇo garukaṃ phuse.	313	
PA_tika-vin13_t:3141	Duṭṭhullavācassādena, maggaṃ vārabbha methunaṃ;	314	
PA_tika-vin13_t:3142	Obhāsanto manussitthiṃ, suṇamānaṃ garuṃ phuse.	314	
PA_tika-vin13_t:3144	Vaṇṇaṃ vatvāttanokāma-pāricariyāya methunaṃ;	314	
PA_tika-vin13_t:3145	Itthiṃ methunarāgena, yācamāno garuṃ phuse.	314	
PA_tika-vin13_t:3147	Sandesaṃ paṭiggaṇhitvā, purisassitthiyāpi vā;	314	
PA_tika-vin13_t:3148	Vīmaṃsitvā haraṃpaccā, samaṇo garukaṃ phuse.	314	
PA_tika-vin13_t:3150	Cāvetukāmo codento, amūlantimavatthunā;	315	
PA_tika-vin13_t:3151	Codāpayaṃ vā samaṇo, suṇamānaṃ garuṃ phuse.	315	
PA_tika-vin13_t:3153	Lesamattaṃ upādāya, amūlantimavatthunā;	315	
PA_tika-vin13_t:3154	Cāvetukāmo codento, suṇamānaṃ garuṃ phuseti.	315	
PA_tika-vin13_t:3155	3. Nissaggiyaniddeso	315	
PA_tika-vin13_t:3157	Vikappanamadhiṭṭhāna-makatvā kālacīvaraṃ;	315	
PA_tika-vin13_t:3158	Dasāhamatimāpeti, tassa nissaggiyaṃ siyā.	315	
PA_tika-vin13_t:3160	Bhikkhusammutiyāññatra, ticīvaramadhiṭṭhitaṃ;	316	
PA_tika-vin13_t:3161	Ekāhamatimāpeti, nissaggi samayaṃ vinā.	316	
PA_tika-vin13_t:3163	Aññātikā bhikkhuniyā, purāṇacīvaraṃ pana;	316	
PA_tika-vin13_t:3164	Dhovāpeti rajāpeti, ākoṭāpeti taṃ siyā.	316	
PA_tika-vin13_t:3166	Aññātikā bhikkhuniyā, hatthato kiñci mūlakaṃ;	316	
PA_tika-vin13_t:3167	Adatvā cīvarādāne, nissaggiyamudīritaṃ.	316	
PA_tika-vin13_t:3169	Appavāritamaññātiṃ, viññāpentassa cīvaraṃ;	316	
PA_tika-vin13_t:3170	Aññatra samayā tassa, nissaggiyamudīritaṃ.	317	
PA_tika-vin13_t:3172	Rajataṃ jātarūpaṃ vā, māsakaṃ vā kahāpaṇaṃ;	317	
PA_tika-vin13_t:3173	Gaṇheyya vā gaṇhāpeyya, nissaggi sādiyeyya vā.	317	
PA_tika-vin13_t:3175	Parivatteyya nissaggi, rajatādi catubbidhaṃ;	317	
PA_tika-vin13_t:3176	Kappiyaṃ kappiyenāpi, ṭhapetvā sahadhammike.	317	
PA_tika-vin13_t:3178	Vikappanamadhiṭṭhāna-makatvāna pamāṇikaṃ;	317	
PA_tika-vin13_t:3179	Dasāhamatimāpeti, pattaṃ nissaggiyaṃ siyā.	317	
PA_tika-vin13_t:3181	Pañcabandhanato ūna-patte sati paraṃ pana;	318	
PA_tika-vin13_t:3182	Viññāpeti navaṃ pattaṃ, tassa nissaggiyaṃ siyā.	318	
PA_tika-vin13_t:3184	Paṭiggahetvā bhuñjanto, sappitelādikaṃ pana;	318	
PA_tika-vin13_t:3185	Sattāhamatimāpeti, tassa nissaggiyaṃ siyā.	318	
PA_tika-vin13_t:3187	Bhikkhussa cīvaraṃ datvā, acchindantassa taṃ puna;	318	
PA_tika-vin13_t:3188	Sakasaññāya nissaggi, acchindāpayatopi vā.	318	
PA_tika-vin13_t:3190	Appavāritamaññātiṃ, suttaṃ yāciya cīvaraṃ;	319	
PA_tika-vin13_t:3191	Vāyāpentassa nissaggi, vinā ñātippavārite.	319	
PA_tika-vin13_t:3193	Jānanto bhikkhu saṅghassa, lābhaṃ pariṇataṃ pana;	319	
PA_tika-vin13_t:3194	Attano pariṇāmeti, tassa nissaggiyaṃ siyāti.	319	
PA_tika-vin13_t:3195	4. Pācittiyaniddeso	319	
PA_tika-vin13_t:3197	Sampajānamusāvāde, pācittiyamudīritaṃ;	319	
PA_tika-vin13_t:3198	Bhikkhuñca omasantassa, pesuññaharaṇepi ca.	319	
PA_tika-vin13_t:3200	Ṭhapetvā bhikkhuniṃ bhikkhuṃ, aññena piṭakattayaṃ;	320	
PA_tika-vin13_t:3201	Padasodhammaṃ bhaṇantassa, pācittiyamudīritaṃ.	320	
PA_tika-vin13_t:3203	Anupasampanneneva, sayitvāna tirattiyaṃ;	320	
PA_tika-vin13_t:3204	Pācitti sahaseyyāya, catutthatthaṅgate puna.	320	
PA_tika-vin13_t:3206	Itthiyā ekarattampi, seyyaṃ kappayatopi vā;	320	
PA_tika-vin13_t:3207	Desentassa vinā viññuṃ, dhammañca chappaduttariṃ.	320	
PA_tika-vin13_t:3209	Duṭṭhullaṃ bhikkhuno vajjaṃ, bhikkhusammutiyā vinā;	320	
PA_tika-vin13_t:3210	Abhikkhuno vadantassa, pācittiyamudīritaṃ.	321	
PA_tika-vin13_t:3212	Khaṇeyya vā khaṇāpeyya, pathaviñca akappiyaṃ;	321	
PA_tika-vin13_t:3213	Bhūtagāmaṃ vikopeyya, tassa pācittiyaṃ siyā.	321	
PA_tika-vin13_t:3215	Ajjhokāse tu mañcādiṃ, katvā santharaṇādikaṃ;	321	
PA_tika-vin13_t:3216	Saṅghikaṃ yāti pācitti, akatvāpucchanādikaṃ.	321	
PA_tika-vin13_t:3218	Saṅghikāvasathe seyyaṃ, katvā santharaṇādikaṃ;	321	
PA_tika-vin13_t:3219	Akatvāpucchanādiṃ yo, yāti pācitti tassapi.	321	
PA_tika-vin13_t:3221	Jānaṃ sappāṇakaṃ toyaṃ, pācitti paribhuñjato;	322	
PA_tika-vin13_t:3222	Aññātikā bhikkhuniyā, ṭhapetvā pārivattakaṃ.	322	
PA_tika-vin13_t:3224	Cīvaraṃ deti pācitti, cīvaraṃ sibbatopi ca;	322	
PA_tika-vin13_t:3225	Atirittaṃ akāretvā, pavāretvāna bhuñjato.	322	
PA_tika-vin13_t:3227	Bhikkhuṃ āsādanāpekkho, pavāreti pavāritaṃ;	322	
PA_tika-vin13_t:3228	Anatirittena bhutte tu, pācittiyamudīritaṃ.	322	
PA_tika-vin13_t:3230	Sannidhibhojanaṃ bhuñje, vikāle yāvakālikaṃ;	323	
PA_tika-vin13_t:3231	Bhuñjato vāpi pācitti, agilāno paṇītakaṃ.	323	
PA_tika-vin13_t:3233	Viññāpetvāna bhuñjeyya, sappibhattādikampi ca;	323	
PA_tika-vin13_t:3234	Appaṭiggahitaṃ bhuñje, dantakaṭṭhodakaṃ vinā.	323	
PA_tika-vin13_t:3236	Titthiyassa dade kiñci, bhuñjitabbaṃ sahatthato;	323	
PA_tika-vin13_t:3237	Nisajjaṃ vāraho kappe, mātugāmena cekato.	323	
PA_tika-vin13_t:3239	Surāmerayapānepi, pācittiyamudīritaṃ;	323	
PA_tika-vin13_t:3240	Aṅgulipatodake cāpi, hasadhammepi codake.	324	
PA_tika-vin13_t:3242	Anādarepi pācitti, bhikkhuṃ bhīsayatopi vā;	324	
PA_tika-vin13_t:3243	Bhayānakaṃ kathaṃ katvā, dassetvā vā bhayānakaṃ.	324	
PA_tika-vin13_t:3245	Ṭhapetvā paccayaṃ kiñci, agilāno jaleyya vā;	324	
PA_tika-vin13_t:3246	Jotiṃ jalāpayeyyāpi, tassa pācittiyaṃ siyā.	324	
PA_tika-vin13_t:3248	Kappabindumanādāya, navacīvarabhogino;	324	
PA_tika-vin13_t:3249	Hasāpekkhassa pācitti, bhikkhuno cīvarādikaṃ.	324	
PA_tika-vin13_t:3251	Apanetvā nidhentassa, nidhāpentassa vā pana;	325	
PA_tika-vin13_t:3252	Jānaṃ pāṇaṃ mārentassa, tiracchānagatampi ca.	325	
PA_tika-vin13_t:3254	Chādetukāmo chādeti, duṭṭhullaṃ bhikkhunopi ca;	325	
PA_tika-vin13_t:3255	Gāmantaragatassāpi, saṃvidhāyitthiyā saha.	325	
PA_tika-vin13_t:3257	Bhikkhuṃ paharato vāpi, talasattikamuggire;	325	
PA_tika-vin13_t:3258	Codeti vā codāpeti, garukāmūlakenapi.	325	
PA_tika-vin13_t:3260	Kukkuccuppādane cāpi, bhaṇḍanatthāyupassutiṃ;	326	
PA_tika-vin13_t:3261	Sotuṃ bhaṇḍanajātānaṃ, yāti pācittiyaṃ siyā.	326	
PA_tika-vin13_t:3263	Saṅghassa lābhaṃ pariṇāmitaṃ tu,	326	
PA_tika-vin13_t:3264	Nāmeti yo taṃ parapuggalassa;	326	
PA_tika-vin13_t:3265	Pucchaṃ akatvāpi ca santabhikkhuṃ,	326	
PA_tika-vin13_t:3266	Pācitti gāmassa gate vikāleti.	326	
PA_tika-vin13_t:3267	5. Pakiṇṇakaniddeso	326	
PA_tika-vin13_t:3269	Saṅghikaṃ garubhaṇḍaṃ yo, deti aññassa issaro;	326	
PA_tika-vin13_t:3270	Thullaccayaṃ yathāvatthuṃ, theyyā pārājikādipi.	327	
PA_tika-vin13_t:3272	Kusādimayacīrāni, kambalaṃ kesavālajaṃ;	327	
PA_tika-vin13_t:3273	Samayaṃ vinā dhārayato, lūkapakkhājinakkhipaṃ.	327	
PA_tika-vin13_t:3275	Satthakamme vatthikamme, saṃ nimittañca chindato;	327	
PA_tika-vin13_t:3276	Thullaccayaṃ manussānaṃ, maṃsādibhojanepi vā.	327	
PA_tika-vin13_t:3278	Kadalerakakkadussāni, potthakaṃ sabbanīlakaṃ;	327	
PA_tika-vin13_t:3279	Sabbapītādikañcāpi, dhārayantassa dukkaṭaṃ.	327	
PA_tika-vin13_t:3281	Hatthissuragasoṇānaṃ, sīhabyagghacchadīpinaṃ;	328	
PA_tika-vin13_t:3282	Taracchassa ca maṃsādiṃ, uddissakatakampi ca.	328	
PA_tika-vin13_t:3284	Anāpucchitamaṃsañca, bhuñjato dukkaṭaṃ siyā;	328	
PA_tika-vin13_t:3285	Yātānupubbaṃ hitvāna, dakatitthādikaṃ vaje.	328	
PA_tika-vin13_t:3287	Sahasā vubbhajitvāna, pavise nikkhameyya vā;	328	
PA_tika-vin13_t:3288	Vaccapassāvakuṭikaṃ, vinā ukkāsikaṃ vise.	328	
PA_tika-vin13_t:3290	Nitthunanto kare vaccaṃ, dantakaṭṭhañca khādayaṃ;	329	
PA_tika-vin13_t:3291	Vaccapassāvadoṇīnaṃ, bahi vaccādikaṃ kare.	329	
PA_tika-vin13_t:3293	Kharena cāvalekheyya, kaṭṭhaṃ pāteyya kūpake;	329	
PA_tika-vin13_t:3294	Ūhatañca na dhoveyya, uklāpañca na sodhaye.	329	
PA_tika-vin13_t:3296	Dakakiccaṃ karontassa, katvā “capucapū”ti ca;	329	
PA_tika-vin13_t:3297	Anajjhiṭṭhova therena, pātimokkhampi uddise.	329	
PA_tika-vin13_t:3299	Anāpucchāya pañhassa, kathane vissajjanepi ca;	329	
PA_tika-vin13_t:3300	Sajjhāyakaraṇe dīpa-jālane vijjhāpanepi ca.	330	
PA_tika-vin13_t:3302	Vātapānakavāṭāni, vivareyya thakeyya vā;	330	
PA_tika-vin13_t:3303	Vandanādiṃ kare naggo, gamanaṃ bhojanādikaṃ.	330	
PA_tika-vin13_t:3305	Parikammaṃ kare kāre, tipaṭicchannakaṃ vinā;	330	
PA_tika-vin13_t:3306	Kāyaṃ nahāyaṃ ghaṃseyya, kuṭṭe thambhe tarumhi vā.	330	
PA_tika-vin13_t:3308	Kuruvindakasuttena, aññamaññassa kāyato;	330	
PA_tika-vin13_t:3309	Agilāno bahārāme, careyya saupāhano.	330	
PA_tika-vin13_t:3311	Upāhanaṃ yo dhāreti, sabbanīlādikampi ca;	331	
PA_tika-vin13_t:3312	Nimittaṃ itthiyā ratto, mukhaṃ vā bhikkhadāyiyā.	331	
PA_tika-vin13_t:3314	Ujjhānasaññī aññassa, pattaṃ vā attano mukhaṃ;	331	
PA_tika-vin13_t:3315	Ādāsādimhi passeyya, uccāsanamahāsane.	331	
PA_tika-vin13_t:3317	Nisajjādiṃ karontassa, dukkaṭaṃ vandanepi ca;	331	
PA_tika-vin13_t:3318	Ukkhittānupasampanna-nānāsaṃvāsakādinaṃ.	331	
PA_tika-vin13_t:3320	Ekato paṇḍakitthīhi, ubhatobyañjanena vā;	332	
PA_tika-vin13_t:3321	Dīghāsane nisīdeyya, adīghe āsane pana.	332	
PA_tika-vin13_t:3323	Asamānāsanikena, mañcapīṭhe sayeyya vā;	332	
PA_tika-vin13_t:3324	Kulasaṅgahatthaṃ dadato, phalapupphādikampi ca.	332	
PA_tika-vin13_t:3326	Ganthimādiṃ kare kāre, jinavāritapaccaye;	332	
PA_tika-vin13_t:3327	Paribhuñjeyya abyatto, anissāya vaseyya vā.	332	
PA_tika-vin13_t:3329	Anuññātehi aññassa, bhesajjaṃ vā kare vade;	332	
PA_tika-vin13_t:3330	Kare sāpattiko bhikkhu, uposathappavāraṇaṃ.	333	
PA_tika-vin13_t:3332	Dvārabandhādike ṭhāne, parivattakavāṭakaṃ;	333	
PA_tika-vin13_t:3333	Apidhāya vinābhogaṃ, niyogaṃ vā saye divā.	333	
PA_tika-vin13_t:3335	Dhaññitthirūparatanaṃ, āvudhitthipasādhanaṃ;	333	
PA_tika-vin13_t:3336	Tūriyabhaṇḍaṃ phalaṃ rukkhe, pubbaṇṇādiñca āmase.	333	
PA_tika-vin13_t:3338	Sasitthodakatelehi, phaṇahatthaphaṇehi vā;	333	
PA_tika-vin13_t:3339	Kesamosaṇṭhanekasmiṃ, bhājane bhojanepi ca.	333	
PA_tika-vin13_t:3341	Ekattharaṇapāvuraṇā, sayeyyuṃ dvekamañcake;	334	
PA_tika-vin13_t:3342	Dantakaṭṭhañca khādeyya, adhikūnaṃ pamāṇato.	334	
PA_tika-vin13_t:3344	Yojeti vā yojāpeti, naccaṃ gītañca vāditaṃ;	334	
PA_tika-vin13_t:3345	Dassanaṃ savanaṃ tesaṃ, karontassa ca dukkaṭaṃ.	334	
PA_tika-vin13_t:3347	Vīhādiropime cāpi, bahipākārakuṭṭake;	334	
PA_tika-vin13_t:3348	Vaccādichaḍḍanādimhi, dīghakesādidhāraṇe.	334	
PA_tika-vin13_t:3350	Nakhamaṭṭhakaraṇādimhi, sambādhe lomahāraṇe;	335	
PA_tika-vin13_t:3351	Parikammakataṃ bhūmiṃ, akkame saupāhano.	335	
PA_tika-vin13_t:3353	Adhotaallapādehi, saṅghikaṃ mañcapīṭhakaṃ;	335	
PA_tika-vin13_t:3354	Parikammakataṃ bhittiṃ, āmasantassa dukkaṭaṃ.	335	
PA_tika-vin13_t:3356	Saṅghāṭiyāpi pallatthe, dupparibhuñjeyya cīvaraṃ;	335	
PA_tika-vin13_t:3357	Akāyabandhano gāmaṃ, vaje katvāna vaccakaṃ.	335	
PA_tika-vin13_t:3359	Nācameyya dake sante, samādeyya akappiye;	335	
PA_tika-vin13_t:3360	Desanārocanādimhi, sabhāgāpattiyāpi ca.	336	
PA_tika-vin13_t:3362	Na vase vassaṃ visaṃvāde, suddhacitte paṭissavaṃ;	336	
PA_tika-vin13_t:3363	Vassaṃ vasitvā gamane, ananuññātakiccato.	336	
PA_tika-vin13_t:3365	Vināpadaṃ tarussuddhaṃ, porisamhābhirūhaṇe;	336	
PA_tika-vin13_t:3366	Aparissāvanoddhānaṃ, vaje taṃ yācato na de.	336	
PA_tika-vin13_t:3368	Attano ghātane itthi-rūpādiṃ kārayeyya vā;	336	
PA_tika-vin13_t:3369	Hitvā mālādikaṃ cittaṃ, jātakādiṃ sayaṃ kare.	336	
PA_tika-vin13_t:3371	Bhuñjantamuṭṭhape tassa, sālādīsu nisīdato;	337	
PA_tika-vin13_t:3372	Vuḍḍhānaṃ pana okāsaṃ, adatvā vāpi dukkaṭaṃ.	337	
PA_tika-vin13_t:3374	Yānādimabhirūheyya, kallako ratanattayaṃ;	337	
PA_tika-vin13_t:3375	Ārabbha vade davañña-parisāyopalālane.	337	
PA_tika-vin13_t:3377	Kāyādiṃ vivaritvāna, bhikkhunīnaṃ na dassaye;	337	
PA_tika-vin13_t:3378	Vāce lokāyataṃ palitaṃ, gaṇheyya gaṇhāpeyya vā.	337	
PA_tika-vin13_t:3380	Yattha katthaci peḷāyaṃ, bhuñjato pattahatthako;	338	
PA_tika-vin13_t:3381	Vātapānakavāṭaṃ vā, paṇāme sodakampi ca.	338	
PA_tika-vin13_t:3383	Uṇheyya paṭisāmeyya, atiuṇheyya vodakaṃ;	338	
PA_tika-vin13_t:3384	Ṭhapeyya bhūmiyaṃ pattaṃ, aṅke vā mañcapīṭhake.	338	
PA_tika-vin13_t:3386	Miḍḍhante paribhaṇḍante, pāde chatte ṭhapeti vā;	338	
PA_tika-vin13_t:3387	Calakādiṃ ṭhape pattaṃ, patte vā hatthadhovane.	338	
PA_tika-vin13_t:3389	Pattena nīharantassa, ucchiṭṭhamudakampi ca;	338	
PA_tika-vin13_t:3390	Akappiyampi pattaṃ vā, paribhuñjeyya dukkaṭaṃ.	339	
PA_tika-vin13_t:3392	Vade “jīvā”ti khipite, na sikkhati anādaro;	339	
PA_tika-vin13_t:3393	Parimaṇḍalakādimhi, sekhiye dukkaṭaṃ siyā.	339	
PA_tika-vin13_t:3395	Yo bhaṇḍagāre payutova bhaṇḍakaṃ,	339	
PA_tika-vin13_t:3396	Mātūna pācittiyamassa gopaye;	339	
PA_tika-vin13_t:3397	Davāya hīnenapi jātiādinā,	339	
PA_tika-vin13_t:3398	Vadeyya dubbhāsitamuttamampi yoti.	339	
PA_tika-vin13_t:3399	6. Vattādikaṇḍaniddeso	339	
PA_tika-vin13_t:3401	Upajjhācariyavattañca, gamikāgantukampi ca;	340	
PA_tika-vin13_t:3402	Senāsanādivattañca, kātabbaṃ piyasīlinā.	340	
PA_tika-vin13_t:3404	Hatthapāse ṭhito kiñci, gahitabbaṃ dade tidhā;	340	
PA_tika-vin13_t:3405	Gahetukāmo gaṇheyya, dvidhāyaṃ sampaṭiggaho.	340	
PA_tika-vin13_t:3407	Saṅghāṭimuttarāsaṅgaṃ, tathā antaravāsakaṃ;	340	
PA_tika-vin13_t:3408	“Etaṃ imaṃ adhiṭṭhāmi”, tathā “paccuddharāmi”ti.	340	
PA_tika-vin13_t:3410	“Imaṃ imāni etāni, etampi cīvara”nti vā;	341	
PA_tika-vin13_t:3411	“Parikkhāracoḷānī”ti, tathā “paccuddharāmi”ti.	341	
PA_tika-vin13_t:3413	“Etaṃ imaṃ adhiṭṭhāmi, pattaṃ paccuddharāmi”ti;	341	
PA_tika-vin13_t:3414	Evaṃ paccuddharedhiṭṭhe, cīvarādiṃ yathāvidhi.	341	
PA_tika-vin13_t:3416	Sañcarittaṃ vinā sesā, sacittā garukantimā;	341	
PA_tika-vin13_t:3417	Acchinnaṃ pariṇataṃ hitvā, nissaggiyamacittakaṃ.	341	
PA_tika-vin13_t:3419	Padasodhammaṃ duve seyyā, itthiyā dhammadesanā;	341	
PA_tika-vin13_t:3420	Duve senāsanānīpi, sibbanaṃ cīvarassapi.	342	
PA_tika-vin13_t:3422	Pavāritaṃ surāpānaṃ, pañcasannidhiādikaṃ;	342	
PA_tika-vin13_t:3423	Jotinujjālanañceva, kappabindumanādikaṃ;	342	
PA_tika-vin13_t:3424	Gāmappavesanantete, pācittīsu acittakā.	342	
PA_tika-vin13_t:3426	Pakiṇṇakesu uddissa-kataṃ hitvāññamaṃsakaṃ;	342	
PA_tika-vin13_t:3427	Ekattharaṇapāvuraṇaṃ, ekamañce tuvaṭṭanaṃ;	342	
PA_tika-vin13_t:3428	Ekato bhuñjanañcāpi, naccagītādisattapi.	342	
PA_tika-vin13_t:3430	Akāyabandhanañcāpi, pattahatthakavāṭakaṃ;	343	
PA_tika-vin13_t:3431	Acittakamidaṃ sabbaṃ, sesamettha sacittakaṃ.	343	
PA_tika-vin13_t:3433	Vītikkamanacittena, sacittakamacittakaṃ;	343	
PA_tika-vin13_t:3434	Paññattijānanenāpi, vadantācariyā tathā.	343	
PA_tika-vin13_t:3436	Pubbakaraṇādikaṃ katvā, uposathappavāraṇaṃ;	343	
PA_tika-vin13_t:3437	Navadhā dīpitaṃ sabbaṃ, kātabbaṃ piyasīlinā.	343	
PA_tika-vin13_t:3439	Sammajjanī padīpo ca, udakaṃ āsanena ca;	343	
PA_tika-vin13_t:3440	Uposathassa etāni, pubbakaraṇanti vuccati.	344	
PA_tika-vin13_t:3442	Chandapārisuddhiutukkhānaṃ, bhikkhugaṇanā ca ovādo;	344	
PA_tika-vin13_t:3443	Uposathassa etāni, pubbakiccanti vuccati.	344	
PA_tika-vin13_t:3445	Uposatho yāvatikā ca bhikkhū kammappattā,	344	
PA_tika-vin13_t:3446	Sabhāgāpattiyo ca na vijjanti;	344	
PA_tika-vin13_t:3447	Vajjanīyā ca puggalā tasmiṃ na honti,	344	
PA_tika-vin13_t:3448	Pattakallanti vuccati.	344	
PA_tika-vin13_t:3449	111. Pubbakaraṇapubbakiccāni samāpetvā desitāpattikassa samaggassa bhikkhusaṅghassa anumatiyā pātimokkhaṃ uddisituṃ ārādhanaṃ karoma.	344	
PA_tika-vin13_t:3451	Pārisuddhiadhiṭṭhāna-suttuddesavasā tidhā;	345	
PA_tika-vin13_t:3452	Gaṇapuggalasaṅghā ca, taṃ kareyyuṃ yathākkamaṃ.	345	
PA_tika-vin13_t:3454	Cātuddaso pannaraso, sāmaggī dinato tidhā;	345	
PA_tika-vin13_t:3455	Dinapuggalakattabbā-kārato te naveritā.	345	
PA_tika-vin13_t:3457	Tayo tayoti katvāna, dinapuggalabhedato;	345	
PA_tika-vin13_t:3458	Tevācīdvekavācīti, nava vuttā pavāraṇā.	345	
PA_tika-vin13_t:3460	Kattikantimapakkhamhā, hemaṃ phaggunapuṇṇamā;	346	
PA_tika-vin13_t:3461	Tassa antimapakkhamhā, gimhaṃ āsāḷhipuṇṇamā;	346	
PA_tika-vin13_t:3462	Vassakālaṃ tato sesaṃ, catuvīsatuposathā.	346	
PA_tika-vin13_t:3464	Cātuddasā cha etesu, pakkhā tatiyasattamā;	346	
PA_tika-vin13_t:3465	Ñeyyā pannarasā sesā, aṭṭhārasa uposathā.	346	
PA_tika-vin13_t:3466	117. “Chandaṃ dammi, chandaṃ me hara, chandaṃ me ārocehī”ti chandaṃ dātabbaṃ.	346	
PA_tika-vin13_t:3467	118. “Pārisuddhiṃ dammi, pārisuddhiṃ me hara, pārisuddhiṃ me ārocehī”ti pārisuddhi dātabbā.	346	
PA_tika-vin13_t:3468	119. “Pavāraṇaṃ dammi, pavāraṇaṃ me hara, pavāraṇaṃ me ārocehi, mamatthāya pavārehī”ti pavāraṇā dātabbā.	346	
PA_tika-vin13_t:3469_0	120. Āpattidesakena “ahaṃ, bhante, sambahulā nānāvatthukā āpattiyo āpajjiṃ, tā tumhamūle	3469	
PA_tika-vin13_t:3469_1	paṭidesemī”ti vatvā paṭiggaṇhantena “passasi, āvuso, tā āpattiyo”ti vutte “āma, bhante,	3469	
PA_tika-vin13_t:3469_2	passāmī”ti vatvā puna paṭiggaṇhantena “āyatiṃ, āvuso, saṃvareyyāsī”ti vutte “sādhu,	3469	
PA_tika-vin13_t:3469_3	suṭṭhu, bhante saṃvarissāmī”ti tikkhattuṃ vatvā desetabbaṃ.	3469	
PA_tika-vin13_t:3470	121. Vematiṃ ārocentena “ahaṃ, bhante, sambahulāsu nānāvatthukāsu āpattīsu vematiko, yadā nibbematiko bhavissāmi, tadā tā āpattiyo paṭikarissāmī”ti tikkhattuṃ vatvā ārocetabbaṃ.	347	
PA_tika-vin13_t:3471	122. “Ajja me uposatho ‘pannaraso, cātuddaso’ti vā adhiṭṭhāmī”ti tikkhattuṃ vatvā puggalena adhiṭṭhānuposatho kātabbo.	347	
PA_tika-vin13_t:3472	123. Dvīsu pana therena “parisuddho ahaṃ āvuso, ‘parisuddho’ti maṃ dhārehī”ti tikkhattuṃ vattabbaṃ. Navakenapi tatheva vattabbaṃ. “Bhante, dhārethā”ti vacanaṃ viseso.	347	
PA_tika-vin13_t:3473_0	124. Tīsu pana “suṇantu me āyasmantā, ajjuposatho pannaraso, yadāyasmantānaṃ pattakallaṃ,	3473	
PA_tika-vin13_t:3473_1	mayaṃ aññamaññaṃ pārisuddhiuposathaṃ kareyyāmā”ti ñattiṃ ṭhapetvā paṭipāṭiyā vuttanayena	3473	
PA_tika-vin13_t:3473_2	pārisuddhiuposatho kātabbo.	3473	
PA_tika-vin13_t:3474	125. “Ajja me pavāraṇā ‘cātuddasī, pannarasī’ti vā adhiṭṭhāmī”ti tikkhattuṃ vatvā ekena pavāretabbaṃ.	347	
PA_tika-vin13_t:3475_0	126. Dvīsu pana therena “ahaṃ, āvuso, āyasmantaṃ pavāremi diṭṭhena vā sutena vā parisaṅkāya	3475	
PA_tika-vin13_t:3475_1	vā, vadatu maṃ āyasmā anukampaṃ upādāya, passanto paṭikarissāmī”ti tikkhattuṃ vatvā	3475	
PA_tika-vin13_t:3475_2	pavāretabbaṃ. Navakenāpi tatheva vattabbaṃ. “Bhante”ti vacanaṃ viseso.	3475	
PA_tika-vin13_t:3476_0	127. Tīsu vā catūsu vā pana “suṇantu me āyasmantā, ajja pavāraṇā pannarasī, yadāyasmantānaṃ	3476	
PA_tika-vin13_t:3476_1	pattakallaṃ, mayaṃ aññamaññaṃ pavāreyyāmā”ti ñattiṃ ṭhapetvā therena “ahaṃ, āvuso,	3476	
PA_tika-vin13_t:3476_2	āyasmante pavāremi diṭṭhena vā sutena vā parisaṅkāya vā, vadantu maṃ āyasmantā anukampaṃ	3476	
PA_tika-vin13_t:3476_3	upādāya, passanto paṭikarissāmī”ti tikkhattuṃ vatvā pavāretabbaṃ. Navakehipi tatheva	3476	
PA_tika-vin13_t:3476_4	paṭipāṭiyā pavāretabbaṃ. “Bhante”tivacanaṃ viseso.	3476	
PA_tika-vin13_t:3477_0	128. Catūhi adhikesu pana “suṇātu me āvuso saṅgho, ajja pavāraṇā pannarasī, yadi	3477	
PA_tika-vin13_t:3477_1	saṅghassa pattakallaṃ, saṅgho pavāreyyā”ti ñattiṃ ṭhapetvā vuḍḍhatarena “saṅghaṃ,	3477	
PA_tika-vin13_t:3477_2	āvuso, pavāremi diṭṭhena vā sutena vā parisaṅkāya vā, vadantu maṃ āyasmanto anukampaṃ	3477	
PA_tika-vin13_t:3477_3	upādāya, passanto paṭikarissāmī”ti tikkhattuṃ vatvā pavāretabbaṃ. Navakehipi tatheva	3477	
PA_tika-vin13_t:3477_4	paṭipāṭiyā “saṅghaṃ, bhante, pavāremi diṭṭhena vā sutena vā parisaṅkāya vā, vadantu	3477	
PA_tika-vin13_t:3477_5	maṃ āyasmanto anukampaṃ upādāya, passanto paṭikarissāmī”ti tikkhattuṃ vatvā pavāretabbaṃ.	3477	
PA_tika-vin13_t:3478	Mūlasikkhā niṭṭhitā.	347	
PA_tika-vin13_t:3479	Namo tassa bhagavato arahato sammāsambuddhassa	347	
PA_tika-vin13_t:3480	Mūlasikkhā-ṭīkā	348	
PA_tika-vin13_t:3481	Ganthārambhakathā	348	
PA_tika-vin13_t:3482	Sabbakāmadadaṃ sabbaratane ratanattayaṃ;	348	
PA_tika-vin13_t:3483	Uttamaṃ uttamataraṃ, vanditvā vandanārahaṃ.	348	
PA_tika-vin13_t:3484	Caraṇe brahmacārīnaṃ, ācariyānaṃ siraṃ mama;	348	
PA_tika-vin13_t:3485	Ṭhapetvāna karissāmi, mūlasikkhatthavaṇṇanaṃ.	348	
PA_tika-vin13_t:3486	Ganthārambhakathāvaṇṇanā	348	
PA_tika-vin13_t:3487_0	Tatthādo tāva sabbasakkatassa sabbasattuttamassa satthuno paṇāmaṃ dassento āha “natvā	3487	
PA_tika-vin13_t:3487_1	nātha”ntyādi. Nāthaṃ catūhi nāthaṅgehi samannāgataṃ bhagavantaṃ natvā vanditvā ādo	3487	
PA_tika-vin13_t:3487_2	ādimhi upasampannato paṭṭhāya navakena bhikkhunā adhunā pabbajitena upasampannena	3487	
PA_tika-vin13_t:3487_3	mūlabhāsāya māgadhabhāsāya sikkhituṃ samāsato saṅkhepena mūlasikkhaṃ ahaṃ pavakkhāmīti piṇḍattho.	3487	
PA_tika-vin13_t:3488_0	Ayaṃ pana avayavattho – natvāti tanninnatappoṇatappabbhāro hutvā kāyavacīmanodvārehi	3488	
PA_tika-vin13_t:3488_1	vanditvāti attho. Nāthatīti nātho, veneyyānaṃ hitasukhaṃ mettāyanavasena āsīsati	3488	
PA_tika-vin13_t:3488_2	patthetīti attho, atha vā nāthati veneyyagate kilese upatāpetīti attho, nāthati vā	3488	
PA_tika-vin13_t:3488_3	yācatīti attho. Bhagavā hi “sādhu, bhikkhave, bhikkhu kālena kālaṃ attasampattiṃ	3488	
PA_tika-vin13_t:3488_4	paccavekkheyyā”tiādinā sattānaṃ taṃ taṃ hitappaṭipattiṃ yācitvāpi karuṇāya samussāhito	3488	
PA_tika-vin13_t:3488_5	te tattha niyojeti. Paramena vā cittissariyena samannāgato sabbasatte īsati abhibhavatīti	3488	
PA_tika-vin13_t:3488_6	paramissaro bhagavā “nātho”ti vuccati. Sabbo cāyamattho saddasatthānusārato veditabbo.	3488	
PA_tika-vin13_t:3488_7	Pavakkhāmīti pakārena kathessāmi. Mūlasikkhāti adhisīlaadhicittaadhipaññāvasena tissopi	3488	
PA_tika-vin13_t:3488_8	sikkhā, upasampannassa suppatiṭṭhitabhāvasādhanaṭṭhena mūlā ca sā sikkhitabbato sikkhā	3488	
PA_tika-vin13_t:3488_9	cāti mūlasikkhā. Ganthavasenettha saṅkhipitvā vuttattā taddīpano gantho “mūlasikkhā”ti vuccati.	3488	
PA_tika-vin13_t:3489_0	Tattha katamaṃ sīlaṃ, katamaṃ adhisīlaṃ, katamaṃ cittaṃ, katamaṃ adhicittaṃ, katamā	3489	
PA_tika-vin13_t:3489_1	paññā, katamā adhipaññāti? Vuccate – pañcaṅgaaṭṭhaṅgadasaṅgasīlaṃ tāva sīlameva.	3489	
PA_tika-vin13_t:3489_2	Pātimokkhasaṃvarasīlaṃ pana “adhisīla”nti vuccati. Tañhi sūriyo viya pajjotānaṃ,	3489	
PA_tika-vin13_t:3489_3	sineru viya pabbatānaṃ sabbalokiyasīlānaṃ adhikañceva uttamañca. Pātimokkhasaṃvaratopi	3489	
PA_tika-vin13_t:3489_4	ca maggaphalasampayuttameva sīlaṃ adhisīlaṃ, taṃ pana idha nādhippetaṃ. Na hi taṃ	3489	
PA_tika-vin13_t:3489_5	sikkhanto methunaṃ dhammaṃ paṭisevati. Kāmāvacarāni pana aṭṭha kusalacittāni, lokiyaaṭṭhasamāpatticittāni	3489	
PA_tika-vin13_t:3489_6	ca ekajjhaṃ katvā cittameva. Vipassanāpādakaṃ aṭṭhasamāpatticittaṃ pana “adhicitta”nti	3489	
PA_tika-vin13_t:3489_7	vuccati. Tañhi sabbalokiyacittānaṃ adhikañceva uttamañca. Tatopi ca maggaphalacittameva	3489	
PA_tika-vin13_t:3489_8	adhicittaṃ, taṃ pana idha nādhippetaṃ. Na hi taṃ sikkhanto methunaṃ dhammaṃ paṭisevati.	3489	
PA_tika-vin13_t:3489_9	“Atthi dinnaṃ, atthi yiṭṭha”ntiādinayappavattaṃ kammassakatāñāṇaṃ paññā, tilakkhaṇākāraparicchedakaṃ	3489	
PA_tika-vin13_t:3489_10	pana vipassanāñāṇaṃ “adhipaññā”ti vuccati. Sā hi sabbalokiyapaññānaṃ adhikā ceva	34891	
PA_tika-vin13_t:3489_11	uttamā ca. Tatopi ca maggaphalapaññāva adhipaññā, sā pana idha nādhippetā. Na hi	34891	
PA_tika-vin13_t:3489_12	taṃ sikkhanto methunaṃ dhammaṃ paṭisevati.	34891	
PA_tika-vin13_t:3490_0	Tāsu tīsu adhisīlasikkhā cārittavārittavasena duvidhampi sīlaṃ yathānusiṭṭhaṃ paṭipajjamānena,	3490	
PA_tika-vin13_t:3490_1	tappaṭipakkhe kilese tadaṅgappahānavasena pajahantena sikkhitabbā. Adhicittasikkhā	3490	
PA_tika-vin13_t:3490_2	yathāvuttesu ārammaṇesu abhiyogavasena jhānappaṭipakkhānaṃ nīvaraṇagaṇānaṃ vikkhambhanappahānaṃ	3490	
PA_tika-vin13_t:3490_3	kurumānena sikkhitabbā. Adhipaññāsikkhā pana yathānurūpaṃ tadaṅgappahānasamucchedavasena	3490	
PA_tika-vin13_t:3490_4	sānusaye kilese samucchindantena sikkhitabbā. Tasmā suppatiṭṭhitabhāvasādhanaṭṭhena	3490	
PA_tika-vin13_t:3490_5	mūlā ca sā sikkhitabbato sikkhā cāti mūlasikkhā, kammavacanicchāyaṃ “mūlasikkha”nti vuttaṃ.	3490	
PA_tika-vin13_t:3491_0	Samāsīyate saṅkhipīyateti samāso, tato samāsato. Samaggena saṅghena ñatticatutthena	3491	
PA_tika-vin13_t:3491_1	kammena akuppena ṭhānārahena upasampannoti bhikkhu. Tattha sabbantimena pariyāyena	3491	
PA_tika-vin13_t:3491_2	pañcavaggakaraṇīye kamme yāvatikā bhikkhū kammappattā, tesaṃ āgatattā, chandārahānaṃ	3491	
PA_tika-vin13_t:3491_3	chandassa āhaṭattā, sammukhībhūtānañca appaṭikkosanato ekasmiṃ kamme samaggabhāvaṃ	3491	
PA_tika-vin13_t:3491_4	upagatena saṅghena tīhi anussāvanāhi ekāya ñattiyā kātabbakammasaṅkhātena ñatticatutthena	3491	
PA_tika-vin13_t:3491_5	dhammikena vinayakammena vatthuñattianussāvanasīmāparisāsampattisampannattā akopetabbataṃ,	3491	
PA_tika-vin13_t:3491_6	appaṭikkositabbataṃ upagatena ṭhānārahena kāraṇārahena satthusāsanārahena upasampanno	3491	
PA_tika-vin13_t:3491_7	nāma, uparibhāvaṃ samāpanno pattoti attho. Bhikkhubhāvo hi uparibhāvo. Tañcesa yathāvuttena	3491	
PA_tika-vin13_t:3491_8	kammena samāpannattā “upasampanno”ti vuccati, tena bhikkhunā. Ūnapañcavassatāya navako,	3491	
PA_tika-vin13_t:3491_9	tena navakena adhunā pabbajitena, acirapabbajitenāti vuttaṃ hoti. Ādoti ādimhiyevāti	3491	
PA_tika-vin13_t:3491_10	attho, ādito paṭṭhāyāti vā. Api ca thero “ādo”ti vacanena saddhāpabbajitānaṃ kulaputtānaṃ	34911	
PA_tika-vin13_t:3491_11	ālasiyadosena, appaṭipajjantānaṃ aññāṇadosena ca aññathā paṭipajjantānaṃ saṃvegaṃ	34911	
PA_tika-vin13_t:3491_12	janeti. Kathaṃ? Atidullabhaṃ khaṇaṃ samavāyaṃ paṭilabhitvā taṅkhaṇaṃ na kusītena	34911	
PA_tika-vin13_t:3491_13	vā niratthakakathāpasutena vā vītināmetabbaṃ, kiṃ kātabbaṃ? Ādito paṭṭhāya nirantarameva	34911	
PA_tika-vin13_t:3491_14	tīsu sikkhāsu ādaro janetabboti.	34911	
PA_tika-vin13_t:3492	“Sā māgadhī mūlabhāsā, narā yāyādikappikā;	349	
PA_tika-vin13_t:3493	Brahmāno cassutālāpā, sambuddhā cāpi bhāsare”ti. –	349	
PA_tika-vin13_t:3494	Vacanato mūlabhāsāyāti māgadhamūlāya bhāsāya, sabhāvaniruttiyā bhāsāyāti vuttaṃ hoti. Sikkhitunti uggaṇhituṃ.	349	
PA_tika-vin13_t:3495	1. Pārājikaniddesavaṇṇanā	349	
PA_tika-vin13_t:3496_0	1. Idāni sabbasikkhānaṃ pana mūlabhūtattā adhisīlasikkhāva paṭhamaṃ vuttā, tatrāpi	3496	
PA_tika-vin13_t:3496_1	mahāsāvajjattā, mūlacchejjavasena pavattanato ca sabbapaṭhamaṃ pārājikaṃ jānitabbanti	3496	
PA_tika-vin13_t:3496_2	dassento “saṃ nimitta”ntyādimāha. Tattha maggattaye saṃ nimittaṃ pavesanto bhikkhu	3496	
PA_tika-vin13_t:3496_3	cutoti attho. Saṃ nimittanti attano aṅgajātaṃ, sabbantimena paricchedena ekatilabījamattampi	3496	
PA_tika-vin13_t:3496_4	attano aṅgajātanti vuttaṃ hoti. Bhikkhūti anikkhittasikkho. Maggattayeti ettha manussāmanussatiracchānagatānaṃ	3496	
PA_tika-vin13_t:3496_5	vasena tisso itthiyo, tayo ubhatobyañjanakā, tayo paṇḍakā, tayo purisāti pārājikavatthubhūtānaṃ	3496	
PA_tika-vin13_t:3496_6	nimittānaṃ nissayā dvādasa sattā honti. Tesaṃ vaccapassāvamukhamaggavasena tayo maggā.	3496	
PA_tika-vin13_t:3496_7	Tattha manussitthiyā tayo, amanussitthiyā tayo, tiracchānagatitthiyā tayoti nava,	3496	
PA_tika-vin13_t:3496_8	tathā manussubhatobyañjanakādīnaṃ. Manussapaṇḍakādīnaṃ pana vaccamukhamaggavasena	3496	
PA_tika-vin13_t:3496_9	dve dveti cha, tathā manussapurisādīnanti sabbesaṃ vasena tiṃsa maggā honti. Te sabbe	3496	
PA_tika-vin13_t:3496_10	pariggahetvā idha “maggattaye”ti vuttaṃ, tasmiṃ maggattaye, dvādasannaṃ sattānaṃ	34961	
PA_tika-vin13_t:3496_11	tīsu maggesu yattha katthaci maggeti attho. Cutoti sakkattā vā brahmattā vā cutasatto	34961	
PA_tika-vin13_t:3496_12	viya sāsanato cuto hoti, pārājiko hotīti attho.	34961	
PA_tika-vin13_t:3497_0	Idāni pavesanaṃ nāma na kevalaṃ attupakkameneva hoti, parūpakkamenāpi hoti, tatthāpi	3497	
PA_tika-vin13_t:3497_1	sevanacitte sati pārājiko hotīti dassanatthaṃ “pavesanā”tyādi vuttaṃ. Tassattho –	3497	
PA_tika-vin13_t:3497_2	yo bhikkhu pavesanaṭṭhitauddharaṇapaviṭṭhakkhaṇesu aññataraṃ khaṇaṃ cepi sādiyaṃ	3497	
PA_tika-vin13_t:3497_3	sādiyanto sacepi tasmiṃ khaṇe sevanacittaṃ upaṭṭhāpento, cuto pārājiko hoti. Yo pana	3497	
PA_tika-vin13_t:3497_4	sabbaso asādiyanto āsīvisamukhaṃ aṅgārakāsuṃ paviṭṭhaṃ viya ca maññati, so nipparādho	3497	
PA_tika-vin13_t:3497_5	hoti. Ettha pana ṭhitaṃ nāma sukkavissaṭṭhisamayappattaṃ. Paṭhamapārājikaṃ.	3497	
PA_tika-vin13_t:3498_0	2-7. Idāni dutiyaṃ dassetuṃ “adinnaṃ mānusaṃ bhaṇḍa”ntyādimāha. Tattha yo bhikkhu	3498	
PA_tika-vin13_t:3498_1	adinnaṃ mānusaṃ garukaṃ bhaṇḍaṃ pañcavīsāvahāresu yena kenaci avahārena ādiyanto	3498	
PA_tika-vin13_t:3498_2	cuto bhaveti sambandho. Adinnanti yaṃ kiñci parapariggahitaṃ sassāmikaṃ bhaṇḍaṃ,	3498	
PA_tika-vin13_t:3498_3	taṃ tehi sāmikehi kāyena vā vācāya vā na dinnanti adinnaṃ, anissaṭṭhaṃ apariccattaṃ	3498	
PA_tika-vin13_t:3498_4	rakkhitaṃ gopitaṃ mamāyitaṃ parapariggahitaṃ. Manussassa idanti mānusaṃ, manussasantakaṃ,	3498	
PA_tika-vin13_t:3498_5	“bhaṇḍa”ntiminā tulyādhikaraṇaṃ. Theyyāyekenāti theyyāya ekena, ekena avahārenāti	3498	
PA_tika-vin13_t:3498_6	attho. Liṅgabhedaṃ katvā vuttaṃ. “Theyyā kenacī”ti vā pāṭho. Tattha thenoti coro,	3498	
PA_tika-vin13_t:3498_7	thenassa bhāvo theyyā, karaṇatthe cetaṃ paccattavacanaṃ, tasmā kenaci theyyena avahārenāti	3498	
PA_tika-vin13_t:3498_8	attho. Ādiyanti ādiyanto gaṇhanto. Pañcavīsāvahāresūti pañcapañcake samodhānetvā	3498	
PA_tika-vin13_t:3498_9	pañcavīsati avahārā. Tattha pañcapañcakāni nāma nānābhaṇḍapañcakaṃ ekabhaṇḍapañcakaṃ	3498	
PA_tika-vin13_t:3498_10	sāhatthikapañcakaṃ pubbappayogapañcakaṃ theyyāvahārapañcakanti.	34981	
PA_tika-vin13_t:3499_0	Tattha saviññāṇakāviññāṇakamissakabhaṇḍavasena nānābhaṇḍapañcakaṃ, saviññāṇakabhaṇḍavasena	3499	
PA_tika-vin13_t:3499_1	ekabhaṇḍapañcakaṃ. Tattha nānābhaṇḍavasena tāva evaṃ veditabbo – yo ārāmaṃ abhiyuñjati,	3499	
PA_tika-vin13_t:3499_2	āpatti dukkaṭassa. Sāmikassa vimatiṃ uppādeti, āpatti thullaccayassa. Sāmiko “na	3499	
PA_tika-vin13_t:3499_3	mayhaṃ bhavissatī”ti dhuraṃ nikkhipati, āpatti pārājikassa. Aññassa bhaṇḍaṃ haranto	3499	
PA_tika-vin13_t:3499_4	sīse bhāraṃ theyyacitto āmasati, āpatti dukkaṭassa. Phandāpeti, āpatti thullaccayassa.	3499	
PA_tika-vin13_t:3499_5	Khandhaṃ oropeti, āpatti pārājikassa. Upanikkhittaṃ bhaṇḍaṃ “dehi me bhaṇḍa”nti vuccamāno	3499	
PA_tika-vin13_t:3499_6	“nāhaṃ gaṇhāmī”ti bhaṇati, āpatti dukkaṭassa. Sāmikassa vimatiṃ uppādeti, āpatti	3499	
PA_tika-vin13_t:3499_7	thullaccayassa. Sāmiko “na mayhaṃ dassatī”ti dhuraṃ nikkhipati, āpatti pārājikassa.	3499	
PA_tika-vin13_t:3499_8	“Sahabhaṇḍahārakaṃ nessāmī”ti paṭhamaṃ pādaṃ saṅkāmeti, āpatti thullaccayassa. Dutiyaṃ	3499	
PA_tika-vin13_t:3499_9	pādaṃ saṅkāmeti, āpatti pārājikassa. Thalaṭṭhaṃ bhaṇḍaṃ theyyacitto āmasati, āpatti	3499	
PA_tika-vin13_t:3499_10	dukkaṭassa. Phandāpeti, āpatti thullaccayassa. Ṭhānā cāveti, āpatti pārājikassa.	34991	
PA_tika-vin13_t:3499_11	Ayamettha nānābhaṇḍavasena yojanā. Ekabhaṇḍavasena pana sassāmikaṃ dāsaṃ vā tiracchānaṃ	34991	
PA_tika-vin13_t:3499_12	vā yathāvuttena abhiyogādinā nayena ādiyati vā harati vā avaharati vā iriyāpathaṃ	34991	
PA_tika-vin13_t:3499_13	kopeti vā ṭhānā cāveti vāti. Ayamettha ekabhaṇḍavasena yojanā.	34991	
PA_tika-vin13_t:3500_0	Pañca avahārā sāhatthiko āṇattiko nissaggiyo atthasādhako dhuranikkhepoti. Tattha	3500	
PA_tika-vin13_t:3500_1	sāhatthiko nāma parassa bhaṇḍaṃ sahatthā avaharati. Āṇattiko nāma “asukassa bhaṇḍaṃ	3500	
PA_tika-vin13_t:3500_2	avaharā”ti aññaṃ āṇāpeti. Nissaggiyo nāma antosuṅkaghāte ṭhito bahisuṅkaghātaṃ pāteti,	3500	
PA_tika-vin13_t:3500_3	āpatti pārājikassa. Atthasādhako nāma “asukaṃ bhaṇḍaṃ yadā sakkosi, tadā avaharā”ti	3500	
PA_tika-vin13_t:3500_4	āṇāpeti. Tattha sace paro anantarāyiko hutvā taṃ avaharati, āṇāpako āṇattikkhaṇeyeva	3500	
PA_tika-vin13_t:3500_5	pārājiko hoti, avahārako pana avahaṭakāle, ayaṃ atthasādhako. Dhuranikkhepo pana	3500	
PA_tika-vin13_t:3500_6	upanikkhittabhaṇḍavasena veditabboti idaṃ sāhatthikapañcakaṃ.	3500	
PA_tika-vin13_t:3501_0	Aparepi pañca avahārā pubbappayogo sahappayogo saṃvidhāvahāro saṅketakammaṃ nimittakammanti.	3501	
PA_tika-vin13_t:3501_1	Tattha āṇattivasena pubbappayogo veditabbo, ṭhānācāvanavasena sahappayogo. Saṃvidhāvahāro	3501	
PA_tika-vin13_t:3501_2	nāma sambahulā bhikkhū “amukaṃ nāma gehaṃ gantvā, chadanaṃ vā bhinditvā, sandhiṃ	3501	
PA_tika-vin13_t:3501_3	vā chinditvā bhaṇḍaṃ harissāmā”ti saṃvidahitvā gacchanti, tesu eko bhaṇḍaṃ avaharati,	3501	
PA_tika-vin13_t:3501_4	tassuddhāre sabbesaṃ pārājikaṃ. Saṅketakammaṃ nāma sañjānanakammaṃ kālaparicchedavasena	3501	
PA_tika-vin13_t:3501_5	saññākaraṇaṃ. Ettha ca “purebhattaṃ avaharā”ti vutte ajja vā purebhattaṃ avaharatu,	3501	
PA_tika-vin13_t:3501_6	sve vā anāgate saṃvacchare vā, natthi visaṅketo, saṅketakārakassa āṇattikkhaṇe, itarassa	3501	
PA_tika-vin13_t:3501_7	ṭhānā cāvaneti evaṃ āpatti ubhinnaṃ pārājikassa. Nimittakammaṃ nāma saññuppādanatthaṃ	3501	
PA_tika-vin13_t:3501_8	kassaci nimittassa karaṇaṃ akkhinikhaṇanahatthālaṅghanapāṇippahāraaṅguliphoṭanagīvunnāmanaukkāsanādinā	3501	
PA_tika-vin13_t:3501_9	anekappakāraṃ. Avahārako āṇāpakena yaṃ nimittasaññaṃ katvā vuttaṃ, taṃ “eta”nti maññamāno	3501	
PA_tika-vin13_t:3501_10	tameva avaharati, ubhinnaṃ pārājikaṃ. Yaṃ “avaharā”ti vuttaṃ, taṃ “eta”nti maññamāno	35011	
PA_tika-vin13_t:3501_11	aññaṃ tasmiṃyeva ṭhāne ṭhapitaṃ avaharati, mūlaṭṭhassa anāpatti. Idaṃ pubbappayogapañcakaṃ.	35011	
PA_tika-vin13_t:3502_0	Aparepi pañca avahārā theyyāvahāro pasayhāvahāro parikappāvahāro paṭicchannāvahāro	3502	
PA_tika-vin13_t:3502_1	kusāvahāroti. Tattha yo kūṭamānakūṭakahāpaṇādīhi vañcetvā gaṇhāti, tassevaṃ gaṇhato	3502	
PA_tika-vin13_t:3502_2	avahāro theyyāvahāro. Yo santajjetvā sayaṃ dassetvā tesaṃ santakaṃ gaṇhāti, yo vā	3502	
PA_tika-vin13_t:3502_3	attano pattabalito ca adhikaṃ balakkārena gaṇhāti rājarājamahāmattādayo viya, tassevaṃ	3502	
PA_tika-vin13_t:3502_4	gaṇhato avahāro pasayhāvahāro. Parikappetvā gaṇhato panāvahāro parikappāvahāro. So	3502	
PA_tika-vin13_t:3502_5	duvidho bhaṇḍokāsaparikappavasena. Tatra yo “sāṭako ce, gaṇhissāmi, suttaṃ ce, na	3502	
PA_tika-vin13_t:3502_6	gaṇhissāmī”ti parikappetvā andhakāre pasibbakaṃ gaṇhāti, tatra sāṭako ce, uddhāreyeva	3502	
PA_tika-vin13_t:3502_7	pārājikaṃ, suttaṃ ce hoti, rakkhati. Ayaṃ bhaṇḍaparikappo nāma. Yo ṭhānaṃ parikappetvā	3502	
PA_tika-vin13_t:3502_8	bhaṇḍaṃ gaṇhāti, tassa taṃ parikappitaparicchedaṃ atikkantamatte pārājikaṃ. Ayaṃ	3502	
PA_tika-vin13_t:3502_9	okāsaparikappo nāma. Evamimesaṃ dvinnaṃ parikappānaṃ vasena parikappetvā gaṇhato	3502	
PA_tika-vin13_t:3502_10	avahāro parikappāvahāro. Paṭicchādetvā parassa bhaṇḍaṃ gaṇhato avahāro paṭicchannāvahāro	35021	
PA_tika-vin13_t:3502_11	nāma. Kusaṃ saṅkāmetvā avaharaṇaṃ kusāvahāro. Yo kusaṃ pātetvā cīvare bhājiyamāne	35021	
PA_tika-vin13_t:3502_12	attano koṭṭhāsassa samīpe ṭhitaṃ appagghataraṃ vā mahagghataraṃ vā samasamaṃ vā parassa	35021	
PA_tika-vin13_t:3502_13	koṭṭhāsaṃ disvā sace paṭhamataraṃ parakoṭṭhāsato kusadaṇḍakaṃ uddharati, attano koṭṭhāse	35021	
PA_tika-vin13_t:3502_14	pātetukāmatāya uddhāre rakkhati, pātanepi rakkhati, attano koṭṭhāsato pana kusadaṇḍaṃ	35021	
PA_tika-vin13_t:3502_15	uddharati, uddhāre rakkhati, taṃ uddharitvā parakoṭṭhāse pātentassa hatthato muttamatte	35021	
PA_tika-vin13_t:3502_16	pārājikaṃ. Ayaṃ kusāvahāro nāmāti imesu pañcavīsāvahāresu yena kenaci avahārena gaṇhanto	35021	
PA_tika-vin13_t:3502_17	pārājiko bhaveti attho.	35021	
PA_tika-vin13_t:3503_0	Garukanti pañcamāsakaṃ. Vīsatimāsako hi kahāpaṇo, kahāpaṇassa catuttho bhāgo pādo	3503	
PA_tika-vin13_t:3503_1	nāma, tasmā pañcamāsakaṃ vā pādaṃ vā garukanti veditabbaṃ. Tattha “cattāro vīhayo	3503	
PA_tika-vin13_t:3503_2	guñjā, dve guñjā māsako bhave”ti vacanato vīhivasena cattālīsa vīhayo dasa guñjā	3503	
PA_tika-vin13_t:3503_3	pañcamāsakoti veditabbo. Yaṃ pana sāmaṇerasikkhāyaṃ “vīsativīhī”ti vuttaṃ, taṃ neva	3503	
PA_tika-vin13_t:3503_4	pāḷiyaṃ, na aṭṭhakathāyaṃ atthi, vīmaṃsitabbametaṃ. Dutiyapārājikaṃ.	3503	
PA_tika-vin13_t:3504_0	8. Idāni tatiyaṃ dassetuṃ “manussapāṇaṃ pāṇo”tyādi vuttaṃ. Tattha yo bhikkhu “manussapāṇo”	3504	
PA_tika-vin13_t:3504_1	iti jānanto vadhakacittena manussapāṇaṃ jīvitā viyojeti, so bhikkhu sāsanā pārājiko	3504	
PA_tika-vin13_t:3504_2	hotīti samudāyattho.	3504	
PA_tika-vin13_t:3505_0	Manussapāṇanti mātukucchismiṃ paṭisandhicittena sahuppannaṃ atiparittaṃ kalalarūpaṃ	3505	
PA_tika-vin13_t:3505_1	ādiṃ katvā pakatiyā vīsavassasatāyukassa sattassa yāva maraṇakālā etthantare anupubbena	3505	
PA_tika-vin13_t:3505_2	vuddhippatto attabhāvo, eso manussapāṇo nāma, evarūpaṃ manussapāṇanti attho. Pāṇoti	3505	
PA_tika-vin13_t:3505_3	jānanti “pāṇo” iti jānanto “taṃ jīvitā voropemī”ti jānanto. Vadhakacetasāti vadhakacittena,	3505	
PA_tika-vin13_t:3505_4	itthambhūte karaṇavacanaṃ, vadhakacitto hutvā maraṇādhippāyo hutvāti vuttaṃ hoti.	3505	
PA_tika-vin13_t:3505_5	Jīvitāti jīvitindriyato. Yoti aniyamavacanaṃ. Soti etena niyamanaṃ veditabbaṃ. Viyojetīti	3505	
PA_tika-vin13_t:3505_6	vuttappakāraṃ manussaviggahaṃ kalalakālepi tāpanamaddanehi vā bhesajjasampadānena	3505	
PA_tika-vin13_t:3505_7	vā tato vā uddhampi tadanurūpena upakkamena jīvitā viyojetīti attho. Sāsanāti parāpubbajidhātuppayoge	3505	
PA_tika-vin13_t:3505_8	nissakkavacanaṃ, tena satthusāsanatoti attho. Parājitoti parājayamāpanno. Hotīti	3505	
PA_tika-vin13_t:3505_9	pāṭhaseso. Tatiyapārājikaṃ.	3505	
PA_tika-vin13_t:3506_0	9. Idāni catutthaṃ dassetuṃ “jhānādibheda”ntyādi vuttaṃ. Tattha yo bhikkhu aññāpadesañca	3506	
PA_tika-vin13_t:3506_1	adhimānañca vajjetvā hadaye asantaṃ jhānādibhedaṃ dhammaṃ manussajātikassa sattassa	3506	
PA_tika-vin13_t:3506_2	vadeyya, tasmiṃ khaṇe ñāte so tato sāsanā pārājiko eva hotīti attho.	3506	
PA_tika-vin13_t:3507_0	Jhānādibhedanti “jhānaṃ vimokkho samādhi samāpatti ñāṇadassanaṃ maggabhāvanā phalasacchikiriyā	3507	
PA_tika-vin13_t:3507_1	kilesappahānaṃ vinīvaraṇatā cittassa suññāgāre abhiratī”ti evaṃ vuttaṃ jhānādibhedaṃ	3507	
PA_tika-vin13_t:3507_2	uttarimanussadhammaṃ. Hadayeti citte. Asantanti asaṃvijjamānaṃ. Aññāpadesanti “yo	3507	
PA_tika-vin13_t:3507_3	te vihāre vasi, so bhikkhu paṭhamassa jhānassa lābhī”tiādinā nayena aññāpadesaṃ vajjetvāti	3507	
PA_tika-vin13_t:3507_4	attho. Vināti vajjanatthe nipāto, tassa vajjetvāti attho. Adhimānanti “adhigatā mayā”ti	3507	
PA_tika-vin13_t:3507_5	evaṃ uppannaṃ mānanti attho. Adhigato mānoti viggaho, taṃ adhimānaṃ vajjetvāti attho.	3507	
PA_tika-vin13_t:3507_6	Manussajātissāti manussajātikassa, na devabrahmādīsu aññatarassāti attho. Vadeyyāti	3507	
PA_tika-vin13_t:3507_7	āroceyya. Ñātakkhaṇeti ñāte khaṇeti chedo, tasmiṃ tenārocitakkhaṇe manussajātikena	3507	
PA_tika-vin13_t:3507_8	ñāteti attho. Tenāti nissakke karaṇavacanaṃ, tato sāsanato pārājikoti attho. Catutthapārājikaṃ.	3507	
PA_tika-vin13_t:3508	Pārājikaniddesavaṇṇanā niṭṭhitā.	350	
PA_tika-vin13_t:3509	2. Garukāpattiniddesavaṇṇanā	350	
PA_tika-vin13_t:3510_0	10. Idāni saṅghādisesaṃ pakāsetuṃ “mocetukāmacittenā”tiādimāraddhaṃ. Tattha mocetuṃ	3510	
PA_tika-vin13_t:3510_1	kāmetīti mocetukāmaṃ, mocetukāmañca taṃ cittañcāti mocetukāmacittaṃ, tena, mocanassādacittenāti	3510	
PA_tika-vin13_t:3510_2	attho. Ekādasannañhi rāgānaṃ ekena mocanassādena āpatti hotīti vuttaṃ hoti.	3510	
PA_tika-vin13_t:3511_0	Tatrime ekādasa assādā mocanassādo muccanassādo muttassādo methunassādo phassassādo	3511	
PA_tika-vin13_t:3511_1	kaṇḍūvanassādo dassanassādo nisajjassādo vācassādo gehasitapemaṃ vanabhaṅgiyanti.	3511	
PA_tika-vin13_t:3511_2	Tattha mocanassādacetanāya cetento ceva assādento ca upakkamati, muccati, saṅghādiseso,	3511	
PA_tika-vin13_t:3511_3	na muccati ce, thullaccayaṃ. Sace pana sayanakāle rāgapariyuṭṭhito hutvā ūrunā vā	3511	
PA_tika-vin13_t:3511_4	muṭṭhinā vā aṅgajātaṃ gāḷhaṃ pīḷetvā mocanatthāya saussāho supati, supantassa cassa	3511	
PA_tika-vin13_t:3511_5	asuci muccati, saṅghādiseso. Muccanassāde attano dhammatāya muccamānaṃ assādeti,	3511	
PA_tika-vin13_t:3511_6	na upakkamati, muccati, anāpatti. Muttassāde attano dhammatāya mutte ṭhānā cute asucimhi	3511	
PA_tika-vin13_t:3511_7	pacchā assādentassa vinā upakkamena muccati, anāpatti. Methunassāde methunarāgena	3511	
PA_tika-vin13_t:3511_8	mātugāmaṃ gaṇhāti, tena asuci muccati, anāpatti, dukkaṭaṃ pana āpajjati. Phassassādo	3511	
PA_tika-vin13_t:3511_9	duvidho ajjhattiko bāhiro cāti. Tattha attano nimittaṃ “thaddhaṃ, mudukanti jānissāmī”ti	3511	
PA_tika-vin13_t:3511_10	vā lolabhāvena vā kīḷāpayato asuci muccati, anāpatti. Bāhiraphassassāde pana kāyasaṃsaggarāgena	35111	
PA_tika-vin13_t:3511_11	itthiṃ phusato, āliṅgato ca asuci muccati, anāpatti, kāyasaṃsaggasaṅghādisesaṃ pana āpajjati.	35111	
PA_tika-vin13_t:3512_0	Kaṇḍūvanassāde daddukacchupiḷakapāṇakādīnaṃ aññatarena khajjamānaṃ nimittaṃ kaṇḍūvanassādena	3512	
PA_tika-vin13_t:3512_1	kaṇḍūvato asuci muccati, anāpatti. Dassanassāde itthiyā anokāsaṃ upanijjhāyato asuci	3512	
PA_tika-vin13_t:3512_2	muccati, anāpatti, dukkaṭaṃ pana hoti. Nisajjassāde mātugāmena saddhiṃ raho nisinnassa	3512	
PA_tika-vin13_t:3512_3	muttepi anāpatti, rahonisajjāpatti pana hoti. Vācassāde mātugāmaṃ methunappaṭisaṃyuttāhi	3512	
PA_tika-vin13_t:3512_4	vācāhi obhāsantassa muttepi anāpatti, duṭṭhullavācāsaṅghādisesaṃ pana āpajjati. Gehasitapeme	3512	
PA_tika-vin13_t:3512_5	mātādīnaṃ mātādipemena āliṅganādiṃ karontassa muttepi anāpatti. Vanabhaṅgaṃ santhavakaraṇatthāya	3512	
PA_tika-vin13_t:3512_6	itthiyā pesitapupphādivanabhaṅgasaññitaṃ paṇṇākāraṃ “itthannāmāya imaṃ pesita”nti	3512	
PA_tika-vin13_t:3512_7	assādena āmasantassa muttepi anāpattīti. Evametesu mocanassādena āpatti hotīti dassetuṃ	3512	
PA_tika-vin13_t:3512_8	“mocetu…pe… nā”ti vuttaṃ. Atha vā mocetukāmaṃ cittaṃ yassa soyaṃ mocetukāmacitto,	3512	
PA_tika-vin13_t:3512_9	tena, itthambhūte karaṇavacanaṃ, mocetukāmacitto hutvāti attho.	3512	
PA_tika-vin13_t:3513_0	Upakkammāti hatthādīsu yena kenaci nimitte upakkamitvāti attho. Vimocayanti yaṃ antamaso	3513	
PA_tika-vin13_t:3513_1	ekā khuddakamakkhikā piveyya, tattakampi vimocentoti attho. Sukkanti nīlapītalohitodātatakkateladakakhīradadhisappivaṇṇasaṅkhātesu	3513	
PA_tika-vin13_t:3513_2	dasavidhesu sukkesu yaṃ kiñci sukkaṃ. Aññatra supināti yā supinante sukkavissaṭṭhi	3513	
PA_tika-vin13_t:3513_3	hoti, taṃ ṭhapetvāti attho. Samaṇoti yo koci upasampanno. Garukanti saṅghādisesaṃ.	3513	
PA_tika-vin13_t:3513_4	Phuseti āpajjeyyāti attho. Cetanā upakkamo muccananti imānettha tīṇi aṅgānīti. Sukkavissaṭṭhisikkhāpadaṃ.	3513	
PA_tika-vin13_t:3514_0	11. Idāni kāyasaṃsaggaṃ dassetuṃ “kāyasaṃsaggarāgenā”tiādimāraddhaṃ. Bhikkhu manussitthiyā	3514	
PA_tika-vin13_t:3514_1	manussitthisaññī hutvā kāyasaṃsaggarāgena upakkamitvā manussitthiṃ parāmasanto saṅghādisesaṃ	3514	
PA_tika-vin13_t:3514_2	āpajjeyyāti yojanā. Tattha kāyasaṃsaggarāgenāti hatthaggahaṇādikāyasamphassena rāgena	3514	
PA_tika-vin13_t:3514_3	kāyamissarāgena. Manussitthinti tadahujātampi jīvamānakamanussitthiṃ. Parāmasanti	3514	
PA_tika-vin13_t:3514_4	parāmasanto, itthīti saññā itthisaññā, sā assa atthīti itthisaññī, itthisaññī hutvāti	3514	
PA_tika-vin13_t:3514_5	attho. Manussitthī, itthisaññitā, kāyasaṃsaggarāgo, tena rāgena vāyāmo, hatthaggāhādisamāpajjananti	3514	
PA_tika-vin13_t:3514_6	imānettha pañca aṅgāni. Kāyasaṃsaggasikkhāpadaṃ.	3514	
PA_tika-vin13_t:3515_0	12. Idāni duṭṭhullaṃ dassetuṃ “duṭṭhullavācassādenā”tiādi āraddhaṃ. Tattha duṭṭhullavācassādenāti	3515	
PA_tika-vin13_t:3515_1	vaccamaggapassāvamaggamethunadhammappaṭisaṃyuttavācassādarāgena. Maggaṃ vārabbha	3515	
PA_tika-vin13_t:3515_2	methunanti vaccamaggapassāvamaggānaṃ aññataraṃ maggaṃ vā methunaṃ vā ārabbhāti attho.	3515	
PA_tika-vin13_t:3515_3	Obhāsantoti avabhāsanto. Manussitthinti viññuṃ paṭibalaṃ subhāsitadubbhāsitaṃ duṭṭhullāduṭṭhullaṃ	3515	
PA_tika-vin13_t:3515_4	sallakkhaṇasamatthaṃ manussitthiṃ. Suṇamānanti suṇantiṃ. Iminā paṭibalāyapi itthiyā	3515	
PA_tika-vin13_t:3515_5	aviññattipathe ṭhitāya dūtena vā paṇṇena vā ārocentassa duṭṭhullavācāpatti na hotīti	3515	
PA_tika-vin13_t:3515_6	dīpitaṃ hoti. Manussitthī, itthisaññitā, duṭṭhullavācassādarāgo, tena rāgena obhāsanaṃ,	3515	
PA_tika-vin13_t:3515_7	taṅkhaṇavijānananti imānettha pañca aṅgāni. Duṭṭhullavācassādasikkhāpadaṃ.	3515	
PA_tika-vin13_t:3516_0	13. Idāni attakāmapāricariyaṃ dassetuṃ “vaṇṇa”ntyādi vuttaṃ. Tattha yo bhikkhu attano	3516	
PA_tika-vin13_t:3516_1	kāmapāricariyāya vaṇṇaṃ vatvā methunarāgena itthiṃ methunaṃ yācamāno garuṃ phuseti	3516	
PA_tika-vin13_t:3516_2	sambandho. Vaṇṇaṃ vatvāti guṇaṃ ānisaṃsaṃ pakāsetvā. Attanokāmapāricariyāyāti methunadhammasaṅkhātena	3516	
PA_tika-vin13_t:3516_3	kāmena pāricariyā kāmapāricariyā, attano atthāya kāmapāricariyā attanokāmapāricariyā,	3516	
PA_tika-vin13_t:3516_4	aluttasamāsoyaṃ. Atha vā attanoti katvatthe sāmivacanaṃ, attano kāmitā icchitāti	3516	
PA_tika-vin13_t:3516_5	attanokāmā, sayaṃ methunarāgavasena patthitāti attho, attanokāmā ca sā pāricariyā	3516	
PA_tika-vin13_t:3516_6	cāti attanokāmapāricariyā, tāya attanokāmapāricariyāya, “etadaggaṃ, bhagini, pāricariyānaṃ,	3516	
PA_tika-vin13_t:3516_7	yā mādisaṃ sīlavantaṃ kalyāṇadhammaṃ brahmacāriṃ etena dhammena paricareyyā”ti evaṃ	3516	
PA_tika-vin13_t:3516_8	vaṇṇaṃ vatvāti attho. Yācadhātuno dvikammikattā “itthiṃ methunaṃ yācamāno”ti vuttaṃ.	3516	
PA_tika-vin13_t:3516_9	Tattha itthinti duṭṭhullobhāsane vuttappakāraṃ itthiṃ. Manussitthī, itthisaññitā,	3516	
PA_tika-vin13_t:3516_10	attakāmapāricariyāya rāgo, tena rāgena vaṇṇabhaṇanaṃ, taṅkhaṇavijānananti imānettha	35161	
PA_tika-vin13_t:3516_11	pañca aṅgāni. Attakāmapāricariyasikkhāpadaṃ.	35161	
PA_tika-vin13_t:3517_0	14. Idāni sañcarittaṃ dassetuṃ “sandesa”ntyādimāraddhaṃ. Tattha bhikkhu purisassa	3517	
PA_tika-vin13_t:3517_1	vā sandesaṃ, itthiyā vā sandesaṃ paṭiggahetvā vīmaṃsitvā paccāharanto garukaṃ phuseti	3517	
PA_tika-vin13_t:3517_2	sambandho. Tattha sandesanti “gaccha, bhante, itthannāmaṃ māturakkhitaṃ brūhi ‘hohi	3517	
PA_tika-vin13_t:3517_3	kira itthannāmassa bhariyā dhanakkītā”ti evaṃ vuttaṃ purisassa sāsanaṃ, “gaccha,	3517	
PA_tika-vin13_t:3517_4	bhante, itthannāmaṃ purisaṃ brūhi ‘ahaṃ tassa bhariyā bhavissāmī”ti evaṃ vuttaṃ itthiyā	3517	
PA_tika-vin13_t:3517_5	sāsanaṃ. Paṭiggaṇhitvāti “sādhu upāsakā”ti vā “hotū”ti vā “ārocessāmī”ti vā yena	3517	
PA_tika-vin13_t:3517_6	kenaci ākārena vacībhedaṃ katvā vā sīsakampanādīhi vā paṭiggaṇhitvā sampaṭicchitvāti	3517	
PA_tika-vin13_t:3517_7	attho. Vīmaṃsitvāti vuttappakārena sāsanaṃ gahetvā purisassa vā itthiyā vā tesaṃ	3517	
PA_tika-vin13_t:3517_8	avassārocanakānaṃ mātāpitābhātābhaginiādīnaṃ vā ārocetvāti attho. Haraṃpaccāti ettha	3517	
PA_tika-vin13_t:3517_9	“paccāhara”nti vattabbe chandahānibhayā hara-saddaṃ pubbanipātaṃ katvā vuttanti daṭṭhabbaṃ.	3517	
PA_tika-vin13_t:3517_10	Yattha pahitena tattha gantvā tena ārocitā sā itthī “sādhū”ti sampaṭicchatu vā paṭikkhipatu	35171	
PA_tika-vin13_t:3517_11	vā lajjāya vā tuṇhī hotu, puna āgantvā tassa purisassa haranto ettāvatā imāya paṭiggahaṇārocanappaccāharaṇasaṅkhātāya	35171	
PA_tika-vin13_t:3517_12	tivaṅgasampattiyā so bhikkhu saṅghādisesaṃ āpajjeyyāti attho. Tesaṃ manussajātikatā,	35171	
PA_tika-vin13_t:3517_13	alaṃvacanīyatā, paṭiggaṇhanavīmaṃsanappaccāharaṇānīti imānettha pañca aṅgāni. Sañcarittasikkhāpadaṃ.	35171	
PA_tika-vin13_t:3518_0	15. Idāni amūlakaṃ pakāsetuṃ “cāvetukāmo”tiādimāraddhaṃ. Cāvetukāmo bhikkhu amūlantimavatthunā	3518	
PA_tika-vin13_t:3518_1	aññaṃ suṇamānaṃ bhikkhuṃ codento vā codāpento vā garuṃ phuseti sambandho. Tattha	3518	
PA_tika-vin13_t:3518_2	cāvetukāmoti brahmacariyā cāvetukāmo. Codentoti “tvaṃ pārājikaṃ dhammaṃ āpannosi,	3518	
PA_tika-vin13_t:3518_3	assamaṇosi, asakyaputtiyosī”tiādīhi vacanehi sayaṃ codentoti attho. Evaṃ codentassa	3518	
PA_tika-vin13_t:3518_4	vācāya vācāya saṅghādiseso. Amūlantimavatthunāti yaṃ codakena cuditakamhi puggale	3518	
PA_tika-vin13_t:3518_5	adiṭṭhaṃ asutaṃ aparisaṅkitaṃ, idaṃ etesaṃ dassanasavanaparisaṅkitasaṅkhātānaṃ mūlānaṃ	3518	
PA_tika-vin13_t:3518_6	abhāvato nāssa mūlanti amūlaṃ, antimaṃ vatthu yassa pārājikassa tadidaṃ antimavatthu,	3518	
PA_tika-vin13_t:3518_7	amūlañca taṃ antimavatthu ceti amūlantimavatthu, tena amūlantimavatthunā, bhikkhuno	3518	
PA_tika-vin13_t:3518_8	anurūpesu ekūnavīsatiyā pārājikesu aññatarenāti attho. Codāpayanti codāpayanto, tassa	3518	
PA_tika-vin13_t:3518_9	samīpe ṭhatvā aññaṃ bhikkhuṃ āṇāpetvā codāpento tassa āṇattassa vācāya vācāya garuṃ	3518	
PA_tika-vin13_t:3518_10	phuseti attho. Suṇamānanti iminā parammukhā dūtena vā paṇṇena vā codentassa na ruhatīti	35181	
PA_tika-vin13_t:3518_11	dīpitaṃ hoti. Parammukhā pana sattahi āpattikkhandhehi vadantassa dukkaṭaṃ. Yaṃ codeti,	35181	
PA_tika-vin13_t:3518_12	tassa upasampannoti saṅkhyūpagamanaṃ, tasmiṃ suddhasaññitā, yena pārājikena codeti,	35181	
PA_tika-vin13_t:3518_13	tassa diṭṭhādivasena amūlakatā, cāvanādhippāyena sammukhā codanā, tassa taṅkhaṇavijānananti	35181	
PA_tika-vin13_t:3518_14	imānettha pañca aṅgāni. Amūlakasikkhāpadaṃ.	35181	
PA_tika-vin13_t:3519_0	16. Idāni aññabhāgiyaṃ dassetuṃ “lesamatta”ntiādimāha. Tattha lesamattamupādāyāti	3519	
PA_tika-vin13_t:3519_1	jātināmagottaliṅgāpattipattacīvarūpajjhāyācariyasenāsanalesasaṅkhātesu dasasu lesesu	3519	
PA_tika-vin13_t:3519_2	yo tasmiṃ puggale dissati, taṃ lesamattaṃ upādāya nissāya bhikkhuṃ brahmacariyā cāvetukāmo	3519	
PA_tika-vin13_t:3519_3	amūlantimavatthunā suṇamānaṃ bhikkhuṃ codento garuṃ phuseti attho. Kathaṃ? Añño khattiyajātiko	3519	
PA_tika-vin13_t:3519_4	iminā codakena pārājikaṃ dhammaṃ ajjhāpajjanto diṭṭho hoti, so aññaṃ attano veriṃ	3519	
PA_tika-vin13_t:3519_5	khattiyajātikaṃ bhikkhuṃ passitvā taṃ khattiyajātilesaṃ gahetvā evaṃ “khattiyo mayā	3519	
PA_tika-vin13_t:3519_6	diṭṭho pārājikaṃ dhammaṃ ajjhāpajjanto, tvaṃ khattiyo pārājikaṃ dhammaṃ āpannosī”ti	3519	
PA_tika-vin13_t:3519_7	vā “tvaṃ so khattiyo, nāñño, pārājikaṃ dhammaṃ ajjhāpannosī”ti vā codeti, evaṃ nāmalesādayopi	3519	
PA_tika-vin13_t:3519_8	veditabbā. Aṅgāni panettha anantarasadisāni. Aññabhāgiyasikkhāpadaṃ.	3519	
PA_tika-vin13_t:3520	Garukāpattiniddesavaṇṇanā niṭṭhitā.	352	
PA_tika-vin13_t:3521	3. Nissaggiyaniddesavaṇṇanā	352	
PA_tika-vin13_t:3522_0	17. Idāni cīvaravidhiṃ dassetuṃ “vikappana”ntyādimuddhaṭaṃ. Yo bhikkhu akālacīvaraṃ	3522	
PA_tika-vin13_t:3522_1	vikappanañca adhiṭṭhānañca akatvā dasāhaṃ atikkāmeti, tassa bhikkhuno nissaggiyaṃ	3522	
PA_tika-vin13_t:3522_2	siyāti piṇḍattho. Tattha akālacīvaranti akāle cīvaraṃ, khomaṃ kappāsikaṃ koseyyaṃ	3522	
PA_tika-vin13_t:3522_3	kambalaṃ sāṇaṃ bhaṅganti jātito cha cīvarāni, dukūlaṃ paṭṭuṇṇaṃ somārapaṭṭaṃ cīnapaṭṭaṃ	3522	
PA_tika-vin13_t:3522_4	iddhijaṃ devadinnanti imāni pana cha anulomacīvarāni. Tesu dukūlaṃ sāṇassa anulomaṃ	3522	
PA_tika-vin13_t:3522_5	vākamayattā. Paṭṭuṇṇādīni tīṇi koseyyassa anulomāni pāṇakehi katasuttamayattā. Iddhijādīni	3522	
PA_tika-vin13_t:3522_6	dvayāni khomādīnaṃ anulomāni tesamaññatarabhāvato. Imesaṃ channaṃ cīvarānaṃ aññataraṃ akālacīvaraṃ.	3522	
PA_tika-vin13_t:3523_0	Vikappanamadhiṭṭhānanti ettha pana vikappanūpagaṃ adhiṭṭhānūpagañca evaṃ veditabbaṃ.	3523	
PA_tika-vin13_t:3523_1	Tatrāyaṃ pāḷi – “anujānāmi, bhikkhave, āyāmena aṭṭhaṅgulaṃ sugataṅgulena caturaṅgulavitthataṃ	3523	
PA_tika-vin13_t:3523_2	pacchimacīvaraṃ vikappetu”nti. Majjhimassa purisassa dīghaso dve vidatthiyo, tiriyaṃ	3523	
PA_tika-vin13_t:3523_3	vidatthi. Dve vikappanā sammukhāvikappanā ca parammukhāvikappanā ca. Kathaṃ? “Imaṃ	3523	
PA_tika-vin13_t:3523_4	cīvaraṃ tuyhaṃ vikappemī”ti vattabbaṃ, ayaṃ sammukhāvikappanā. “Mayhaṃ santakaṃ paribhuñja	3523	
PA_tika-vin13_t:3523_5	vā vissajjehi vā yathāpaccayaṃ vā karohī”ti, ekassa santike “imaṃ cīvaraṃ tissassa	3523	
PA_tika-vin13_t:3523_6	bhikkhuno vikappemī”ti vattabbaṃ, ayaṃ aparāpi sammukhāvikappanā. Tena bhikkhunā	3523	
PA_tika-vin13_t:3523_7	“tissassa bhikkhuno santakaṃ paribhuñja vā vissajjehi vā yathāpaccayaṃ vā karohī”ti,	3523	
PA_tika-vin13_t:3523_8	“imaṃ cīvaraṃ tuyhaṃ vikappanatthāya dammī”ti vattabbaṃ, tena vattabbo “ko te mitto	3523	
PA_tika-vin13_t:3523_9	vā sandiṭṭho vā sambhatto vā”ti, tato itarena “tisso bhikkhū”ti vattabbaṃ, puna tena	3523	
PA_tika-vin13_t:3523_10	“ahaṃ tissassa bhikkhuno dammī”ti vattabbaṃ, ayaṃ parammukhāvikappanā. “Tissassa	35231	
PA_tika-vin13_t:3523_11	bhikkhuno santakaṃ paribhuñja vā vissajjehi vā yathāpaccayaṃ vā karohī”ti vutte paccuddhāro	35231	
PA_tika-vin13_t:3523_12	nāma hoti. Bahuke “imānī”ti, ahatthapāse “etaṃ, etānī”ti vā. Evaṃ vikappanañca akatvāti attho.	35231	
PA_tika-vin13_t:3524_0	Ticīvarassa pana pamāṇaṃ ukkaṭṭhaparicchedena sugatacīvarato ūnakaṃ vaṭṭati, lāmakaparicchedena	3524	
PA_tika-vin13_t:3524_1	saṅghāṭiyā, uttarāsaṅgassa ca dīghato muṭṭhipañcakaṃ, tiriyaṃ muṭṭhittikaṃ, antaravāsako	3524	
PA_tika-vin13_t:3524_2	dīghato muṭṭhipañcako, tiriyaṃ dvihatthopi aḍḍhateyyo vā vaṭṭati. Vuttappamāṇato	3524	
PA_tika-vin13_t:3524_3	adhikañca ūnakañca “parikkhāracoḷa”nti adhiṭṭhātabbaṃ. Dve cīvarassa adhiṭṭhānā kāyena	3524	
PA_tika-vin13_t:3524_4	vā adhiṭṭheti, vācāya vā adhiṭṭheti. Ticīvaraṃ adhiṭṭhahantena rajitvā kappabinduṃ	3524	
PA_tika-vin13_t:3524_5	datvā purāṇasaṅghāṭiṃ “imaṃ saṅghāṭiṃ paccuddharāmī”ti paccuddharitvā navaṃ saṅghāṭiṃ	3524	
PA_tika-vin13_t:3524_6	hatthena gahetvā “imaṃ saṅghāṭiṃ adhiṭṭhāmī”ti cittena ābhogaṃ katvā kāyavikāraṃ	3524	
PA_tika-vin13_t:3524_7	karontena kāyena adhiṭṭhātabbā, idaṃ kāyena adhiṭṭhānaṃ. Taṃ yena kenaci sarīrāvayavena	3524	
PA_tika-vin13_t:3524_8	aphusantassa na vaṭṭati. Vācāya adhiṭṭhānaṃ pana vacībhedaṃ katvā vācāya adhiṭṭhātabbaṃ,	3524	
PA_tika-vin13_t:3524_9	sace hatthapāse “imaṃ saṅghāṭiṃ adhiṭṭhāmī”ti, sace ahatthapāse ṭhapitaṭṭhānaṃ sallakkhetvā	3524	
PA_tika-vin13_t:3524_10	“etaṃ saṅghāṭiṃ adhiṭṭhāmī”ti vācā bhinditabbā. Esa nayo uttarāsaṅge, antaravāsake	35241	
PA_tika-vin13_t:3524_11	ca. Ticīvarādīni sabbāni ekato katvā “imāni cīvarāni parikkhāracoḷāni adhiṭṭhāmī”ti	35241	
PA_tika-vin13_t:3524_12	adhiṭṭhātumpi vaṭṭatīti. Evaṃ adhiṭṭhānañca akatvāti attho.	35241	
PA_tika-vin13_t:3525_0	Dasa ahāni dasāhaṃ. Atimāpetīti atikkāmeti. Tassāti tassa bhikkhuno. Nissaggiyanti	3525	
PA_tika-vin13_t:3525_1	nissajjanaṃ nissaggiyaṃ, pubbabhāge kattabbassa vinayakammassetaṃ nāmaṃ, nissaggiyamassa	3525	
PA_tika-vin13_t:3525_2	atthīti nissaggiyaṃ, kiṃ taṃ? Pācittiyaṃ, taṃ atikkāmayato sahanissaggiyavinayakammaṃ	3525	
PA_tika-vin13_t:3525_3	pācittiyaṃ siyā, ayamettha attho. Taṃ panetaṃ cīvaraṃ yaṃ divasaṃ uppannaṃ, tassa	3525	
PA_tika-vin13_t:3525_4	yo aruṇo, so uppannadivasanissito, tasmā cīvaruppādadivasena saddhiṃ ekādase aruṇuggamane	3525	
PA_tika-vin13_t:3525_5	dasāhātikkamitaṃ hotīti. Cīvarassa attano santakatā, jātippamāṇayuttatā, chinnapalibodhabhāvo,	3525	
PA_tika-vin13_t:3525_6	atirekacīvaratā, dasāhātikkamoti imānettha pañca aṅgāni. Paṭhamakathinasikkhāpadaṃ.	3525	
PA_tika-vin13_t:3526_0	18. Idāni dutiyaṃ dassetuṃ “bhikkhusammutiyā”tyādimāraddhaṃ. Yo bhikkhusammutiṃ vajjetvā	3526	
PA_tika-vin13_t:3526_1	kālañca vinā adhiṭṭhitaṃ ticīvaraṃ ekāhaṃ atikkamāpeti, tassa nissaggiyaṃ siyāti	3526	
PA_tika-vin13_t:3526_2	sambandho. Tattha bhikkhusammutiyāññatrāti yaṃ saṅgho gilānassa bhikkhuno ticīvarena	3526	
PA_tika-vin13_t:3526_3	vippavāsasammutiṃ deti, taṃ ṭhapetvā. Ticīvaramadhiṭṭhitanti karaṇatthe upayogavacanaṃ,	3526	
PA_tika-vin13_t:3526_4	tena ticīvarādhiṭṭhānanayena adhiṭṭhitesu saṅghāṭiādīsu yena kenaci cīvarena. Ekāhanti	3526	
PA_tika-vin13_t:3526_5	ekarattaṃ. Atimāpetīti vippavasati, viyutto vasatīti attho. Tassa aladdhasammutikassa	3526	
PA_tika-vin13_t:3526_6	bhikkhuno ekarattampi cīvarena vippavāsato nissaggiyaṃ pācittiyaṃ siyāti attho. Samayaṃ	3526	
PA_tika-vin13_t:3526_7	vināti cīvarakālaṃ vajjetvā. Adhiṭṭhitacīvaratā, anatthatakathinatā, aladdhasammutitā,	3526	
PA_tika-vin13_t:3526_8	rattivippavāsoti imānettha cattāri aṅgāni. Dutiyakathinasikkhāpadaṃ.	3526	
PA_tika-vin13_t:3527_0	19. Idāni purāṇacīvaraṃ dassetuṃ “aññātikā”tyādi āraddhaṃ. Tattha aññātikāti aññātikāya	3527	
PA_tika-vin13_t:3527_1	“paṭisaṅkhā yoniso”tiādīsu viya, aññātikāya neva mātusambandhena na pitusambandhena	3527	
PA_tika-vin13_t:3527_2	sambaddhāyāti vuttaṃ hoti. Bhikkhuniyāti aṭṭhavācikakammena upasampannāya. Ākoṭāpetīti	3527	
PA_tika-vin13_t:3527_3	paharāpeti. Tanti nissaggiyaṃ pācittiyaṃ bhaveyyāti attho. Purāṇacīvaratā, upacāre	3527	
PA_tika-vin13_t:3527_4	ṭhatvā aññātikāya bhikkhuniyā āṇāpanaṃ, tassā dhovanādīni cāti imānettha tīṇi aṅgāni.	3527	
PA_tika-vin13_t:3527_5	Purāṇacīvarasikkhāpadaṃ.	3527	
PA_tika-vin13_t:3528_0	20. Kiñci mūlakanti kiñci pābhataṃ. Cīvarādāneti cīvarassa ādāne cīvarappaṭiggahaṇe.	3528	
PA_tika-vin13_t:3528_1	Vikappanūpagacīvaratā, pārivattakābhāvo, aññātikāya hatthato gahaṇanti imānettha	3528	
PA_tika-vin13_t:3528_2	tīṇi aṅgāni. Cīvarappaṭiggahaṇasikkhāpadaṃ.	3528	
PA_tika-vin13_t:3529_0	21. Appavāritanti “vadeyyātha, bhante, yena attho”ti icchāpitaṃ icchaṃ ruciṃ uppāditaṃ,	3529	
PA_tika-vin13_t:3529_1	na pavāritanti appavāritaṃ. Viññāpentassāti yācantassa. Aññatra samayāti naṭṭhacīvarakālaṃ	3529	
PA_tika-vin13_t:3529_2	ṭhapetvā. Vikappanūpagacīvaratā, samayābhāvo, aññātakaviññatti, tāya ca paṭilābhoti	3529	
PA_tika-vin13_t:3529_3	imānettha cattāri aṅgāni. Aññātakaviññattisikkhāpadaṃ.	3529	
PA_tika-vin13_t:3530_0	22. Rajatanti rūpiyaṃ. Jātarūpanti suvaṇṇaṃ. Māsakanti tayo māsakā lohamāsako dārumāsako	3530	
PA_tika-vin13_t:3530_1	jatumāsakoti. Tattha lohamāsakoti tambalohādīhi katamāsako. Dārumāsakoti sāradārunā	3530	
PA_tika-vin13_t:3530_2	vā veḷupesikāya vā antamaso tālapaṇṇenapi rūpaṃ chinditvā katamāsako. Jatumāsakoti	3530	
PA_tika-vin13_t:3530_3	lākhāya vā niyyāsena vā rūpaṃ samuṭṭhāpetvā katamāsako. Kahāpaṇanti suvaṇṇamayaṃ	3530	
PA_tika-vin13_t:3530_4	vā rūpiyamayaṃ vā pākatikaṃ vā. Gaṇheyyāti attano atthāya dīyamānaṃ vā katthaci ṭhitaṃ	3530	
PA_tika-vin13_t:3530_5	vā nippariggahaṃ disvā sayaṃ gaṇheyya. Gaṇhāpeyyāti tadeva aññena gāhāpeyya. Nissaggīti	3530	
PA_tika-vin13_t:3530_6	gahaṇādīsu yaṃ kiñci karontassa aghanabaddhesu vatthugaṇanāya nissaggi siyāti attho.	3530	
PA_tika-vin13_t:3530_7	Sādiyeyya vāti kāyavācāhi appaṭikkhipitvā cittena adhivāseyya. Jātarūparajatabhāvo,	3530	
PA_tika-vin13_t:3530_8	attuddesikatā, gahaṇādīsu aññatarabhāvoti imānettha tīṇi aṅgāni. Rūpiyappaṭiggahaṇasikkhāpadaṃ.	3530	
PA_tika-vin13_t:3531_0	23. Rajatādicatubbidhaṃ akappiyaṃ kappiyenāpi parivatteyya sahadhammike ṭhapetvā,	3531	
PA_tika-vin13_t:3531_1	nissaggiyaṃ siyāti sambandho. Tattha akappiyanti akappiyavatthuṃ. Kappiyenāti kappiyavatthunā.	3531	
PA_tika-vin13_t:3531_2	Sahadhammiketi bhikkhubhikkhunisāmaṇerasāmaṇerisikkhamānasaṅkhāte pañca sahadhammike.	3531	
PA_tika-vin13_t:3531_3	Rūpiyabhāvo, parivattanañcāti imānettha dve aṅgāni. Rūpiyaparivattanasikkhāpadaṃ.	3531	
PA_tika-vin13_t:3532_0	24. “Imaṃ pattaṃ tuyhaṃ vikappemī”tiādinā vikappanañca “imaṃ pattaṃ adhiṭṭhāmī”tiādinā	3532	
PA_tika-vin13_t:3532_1	adhiṭṭhānañca akatvāti attho. Pamāṇikanti etthāyaṃ vinicchayo – anupahatapurāṇasālitaṇḍulānaṃ	3532	
PA_tika-vin13_t:3532_2	sukoṭṭitaparisuddhānaṃ dve magadhanāḷiyo gahetvā tehi taṇḍulehi anuttaṇḍulamakilinnamapiṇḍitaṃ	3532	
PA_tika-vin13_t:3532_3	suvisadaṃ kundamakuḷarāsisadisaṃ avassāvitodanaṃ pacitvā niravasesaṃ patte pakkhipitvā	3532	
PA_tika-vin13_t:3532_4	tassa odanassa catutthabhāgappamāṇo nātighano nātitanuko hatthahāriyo sabbasambhārasaṅkhato	3532	
PA_tika-vin13_t:3532_5	muggasūpo pakkhipitabbo, tato ālopassa anurūpaṃ yāvacarimālopappahonakaṃ macchamaṃsādibyañjanaṃ	3532	
PA_tika-vin13_t:3532_6	pakkhipitabbaṃ. Sappitelatakkarasakañjikādīni pana agaṇanūpagāni honti. Tāni hi odanagatikāni	3532	
PA_tika-vin13_t:3532_7	neva hāpetuṃ, na vaḍḍhetuṃ sakkonti. Evametaṃ sabbampi pakkhittaṃ sace pana pattassa	3532	
PA_tika-vin13_t:3532_8	mukhavaṭṭiyā heṭṭhimarājisamaṃ tiṭṭhati, suttena vā hīrena vā chindantassa suttassa	3532	
PA_tika-vin13_t:3532_9	vā hīrassa vā heṭṭhimantaṃ phusati, ayaṃ ukkaṭṭho nāma patto. Sace taṃ rājiṃ atikkamma	3532	
PA_tika-vin13_t:3532_10	thūpīkataṃ tiṭṭhati, ayaṃ ukkaṭṭhomako nāma patto. Sace taṃ rājiṃ na sampāpuṇāti,	35321	
PA_tika-vin13_t:3532_11	antogatameva hoti, ayaṃ ukkaṭṭhukkaṭṭho nāma. Ukkaṭṭhato upaḍḍhappamāṇo majjhimo.	35321	
PA_tika-vin13_t:3532_12	Majjhimato upaḍḍhappamāṇo omako. Tesampi vuttanayeneva pabhedo veditabbo. Iccetesu	35321	
PA_tika-vin13_t:3532_13	ukkaṭṭhukkaṭṭho ca omakomako cāti dve apattā, sesā satta pattā pamāṇayuttā nāmāti	35321	
PA_tika-vin13_t:3532_14	evaṃ pamāṇena yutto pamāṇiko, taṃ pamāṇikaṃ. Pattanti sattasu pattesu aññataraṃ pattaṃ.	35321	
PA_tika-vin13_t:3532_15	Pattassa attano santakatā, pamāṇayuttatā, adhiṭṭhānūpagatā, atirekapattatā, dasāhātikkamoti	35321	
PA_tika-vin13_t:3532_16	imānettha pañca aṅgāni. Paṭhamapattasikkhāpadaṃ.	35321	
PA_tika-vin13_t:3533_0	25. Yo bhikkhu pañcabandhanato ūnapatte sati paraṃ pana navaṃ pattaṃ viññāpeti, tassapi	3533	
PA_tika-vin13_t:3533_1	bhikkhuno nissaggiyaṃ siyāti sambandho. Tattha paranti aññaṃ, “navaṃ patta”ntiminā	3533	
PA_tika-vin13_t:3533_2	tulyādhikaraṇaṃ. Adhiṭṭhānūpagapattassa ūnapañcabandhanatā, attuddesikatā, kataviññatti,	3533	
PA_tika-vin13_t:3533_3	tāya ca paṭilābhoti imānettha cattāri aṅgāni. Ūnapañcabandhanasikkhāpadaṃ.	3533	
PA_tika-vin13_t:3534_0	26. Yo sappitelādikaṃ pana bhesajjaṃ paṭiggahetvā sattāhaparamaṃ sannidhikārakaṃ	3534	
PA_tika-vin13_t:3534_1	bhuñjanto sattāhaṃ atikkāmeti, tassa nissaggiyaṃ siyāti attho. Tattha sappitelādikanti	3534	
PA_tika-vin13_t:3534_2	ettha ādi-saddo navanītamadhuphāṇitaṃ saṅgaṇhāti. Tattha sappi nāma gavādīnaṃ sappi,	3534	
PA_tika-vin13_t:3534_3	yesaṃ maṃsaṃ kappati, tesaṃ sappi, tathā navanītaṃ. Telaṃ nāma tilasāsapamadhukaeraṇḍavasādīhi	3534	
PA_tika-vin13_t:3534_4	nibbattaṃ. Madhu nāma makkhikāmadhumeva. Ucchurasaṃ upādāya pana apakkā vā avatthukapakkā	3534	
PA_tika-vin13_t:3534_5	vā sabbāpi ucchuvikati phāṇitanti veditabbaṃ. Bhesajjavidhānasikkhāpadaṃ.	3534	
PA_tika-vin13_t:3535_0	27. Bhikkhussa cīvaraṃ datvā puna taṃ cīvaraṃ sakasaññāya acchindantassa vā acchindāpayatopi	3535	
PA_tika-vin13_t:3535_1	vā nissaggiyaṃ siyāti yojanā. Tattha datvāti veyyāvaccādīni paccāsīsamāno datvā.	3535	
PA_tika-vin13_t:3535_2	Acchindantassāti veyyāvaccādīni akarontaṃ disvā balakkārena gaṇhantassa, tathā acchindāpayatoti.	3535	
PA_tika-vin13_t:3535_3	Vikappanūpagacīvaratā, sāmaṃdinnatā, sakasaññitā, upasampannatā, kodhavasena acchindanaṃ	3535	
PA_tika-vin13_t:3535_4	vā acchindāpanaṃ vāti imānettha pañca aṅgāni. Acchindanasikkhāpadaṃ.	3535	
PA_tika-vin13_t:3536_0	28. Appavāritaṃ aññātiṃ gahapatiṃ suttaṃ yācitvā ñātippavārite vajjetvā tantavāyehi	3536	
PA_tika-vin13_t:3536_1	cīvaraṃ vāyāpentassa nissaggiyaṃ siyāti piṇḍattho. Tattha suttanti chabbidhaṃ khomasuttādikaṃ	3536	
PA_tika-vin13_t:3536_2	vā tesaṃ anulomaṃ vā. Yāciyāti cīvaratthāya yācitvā. Cīvaratthāya viññāpitasuttaṃ,	3536	
PA_tika-vin13_t:3536_3	attuddesikatā, akappiyatantavāyena akappiyaviññattiyā vāyāpananti imānettha tīṇi	3536	
PA_tika-vin13_t:3536_4	aṅgāni. Suttaviññattisikkhāpadaṃ.	3536	
PA_tika-vin13_t:3537_0	29. Yo bhikkhu saṅghassa pariṇataṃ lābhaṃ jānanto attano pariṇāmeti, tassa nissaggiyaṃ	3537	
PA_tika-vin13_t:3537_1	siyāti attho. Tattha jānanti jānanto. Lābhanti labhitabbaṃ cīvarādivatthuṃ. Pariṇatanti	3537	
PA_tika-vin13_t:3537_2	saṅghassa ninnaṃ saṅghassa poṇaṃ saṅghassa pabbhāraṃ hutvā ṭhitaṃ. Attano pariṇāmetīti	3537	
PA_tika-vin13_t:3537_3	“mayhaṃ dethā”tiādīni vadanto attani ninnaṃ karoti. Saṅghe pariṇatabhāvo, taṃ ñatvā	3537	
PA_tika-vin13_t:3537_4	attano pariṇāmanaṃ, paṭilābhoti imānettha tīṇi aṅgāni. Pariṇāmanasikkhāpadaṃ.	3537	
PA_tika-vin13_t:3538	Nissaggiyaniddesavaṇṇanā niṭṭhitā.	353	
PA_tika-vin13_t:3539	4. Pācittiyaniddesavaṇṇanā	353	
PA_tika-vin13_t:3540_0	30. Idāni pācittiyaṃ dassetuṃ “sampajānamusāvāde”tyādi āraddhaṃ. Tattha sampajānamusāvādeti	3540	
PA_tika-vin13_t:3540_1	nimittatthe bhummavacanaṃ, tasmā yo bhikkhu sampajānanto musā vadati, tassa tannimittaṃ	3540	
PA_tika-vin13_t:3540_2	taṃhetu tappaccayā pācittiyaṃ udīritanti attho. Bhikkhuñca omasantassāti jātināmagottakammasippavayaābādhaliṅgakilesāpattiakkosesu	3540	
PA_tika-vin13_t:3540_3	bhūtena vā abhūtena vā yena kenaci mukhasattinā bhikkhuṃ ovijjhantassa bhikkhuno	3540	
PA_tika-vin13_t:3540_4	pācittiyaṃ udīritanti attho. Pesuññaharaṇepi cāti bhikkhussa pesuññaharaṇe, jātiādīhi	3540	
PA_tika-vin13_t:3540_5	akkosavatthūhi bhikkhuṃ akkosantassa bhikkhuno sutvā bhikkhuno piyakamyatāya vā bhedādhippāyena	3540	
PA_tika-vin13_t:3540_6	vā yo akkuddho, tassa bhikkhussa kāyena vā vācāya vā pesuññaharaṇavacane pācittiyaṃ udīritanti attho.	3540	
PA_tika-vin13_t:3541_0	31. Saṅgītittayamāruḷhaṃ piṭakattayaṃ dhammaṃ bhikkhuñca bhikkhuniñca ṭhapetvā aññena	3541	
PA_tika-vin13_t:3541_1	puggalena saddhiṃ ekato padaṃ padaṃ bhaṇantassa bhikkhuno padagaṇanāya pācittiyaṃ	3541	
PA_tika-vin13_t:3541_2	udīritanti samudāyattho.	3541	
PA_tika-vin13_t:3542_0	32. Anupasampannenevāti bhikkhuṃ ṭhapetvā antamaso pārājikavatthubhūtena tiracchānagatenāpi	3542	
PA_tika-vin13_t:3542_1	saha tirattiyaṃ sayitvā catutthadivase atthaṅgate sūriye puna sahaseyyāya pācitti	3542	
PA_tika-vin13_t:3542_2	siyāti sambandho. Tattha sahaseyyāyāti sabbacchannaparicchinne, yebhuyyenacchannaparicchinne	3542	
PA_tika-vin13_t:3542_3	vā senāsane pubbāpariyena vā ekakkhaṇe vā ekato nisajjanāya. Tattha chadanaṃ anāhacca	3542	
PA_tika-vin13_t:3542_4	diyaḍḍhahatthubbedhena pākārādinā paricchinnampi sabbaparicchinnamicceva veditabbaṃ.	3542	
PA_tika-vin13_t:3543_0	33. Ekarattampi itthiyā saddhiṃ seyyaṃ kappayato tassa bhikkhunopi pācitti siyāti	3543	
PA_tika-vin13_t:3543_1	attho. Tattha itthiyāti antamaso tadahujātāyapi manussitthiyā. Desentassa vinā viññuṃ,	3543	
PA_tika-vin13_t:3543_2	dhammañca chappaduttarinti viññuṃ purisaṃ vinā itthiyā chappadato uttariṃ dhammaṃ	3543	
PA_tika-vin13_t:3543_3	desentassa bhikkhuno pācitti siyāti attho. Tattha “chappaduttari”nti ettha eko gāthāpādo	3543	
PA_tika-vin13_t:3543_4	ekaṃ padanti evaṃ sabbattha padappamāṇaṃ veditabbaṃ. Cha padāni chappadaṃ, chappadato	3543	
PA_tika-vin13_t:3543_5	uttariṃ chappaduttariṃ.	3543	
PA_tika-vin13_t:3544_0	34. Bhikkhusammutiṃ ṭhapetvā bhikkhuno duṭṭhullaṃ vajjaṃ abhikkhuno vadantassa pācittiyaṃ	3544	
PA_tika-vin13_t:3544_1	udīritanti attho. Tattha duṭṭhullanti idha saṅghādisesaṃ adhippetaṃ. Bhikkhusammutiyāti	3544	
PA_tika-vin13_t:3544_2	yaṃ saṅgho abhiṇhāpattikassa bhikkhuno āyatiṃ saṃvaratthāya āpattīnañca kulānañca	3544	
PA_tika-vin13_t:3544_3	pariyantaṃ katvā vā akatvā vā tikkhattuṃ apaloketvā katikaṃ karoti, taṃ ṭhapetvā.	3544	
PA_tika-vin13_t:3544_4	Abhikkhunoti anupasampannassa. Vadantassāti ārocentassa.	3544	
PA_tika-vin13_t:3545_0	35. Yo akappiyaṃ pathaviṃ khaṇeyya vā khaṇāpeyya vā, tassa pācittiyaṃ siyā. Tattha	3545	
PA_tika-vin13_t:3545_1	akappiyanti uddhanapacanādivasena vā tathā tathā adaḍḍhā vā jātapathavī vuccati.	3545	
PA_tika-vin13_t:3545_2	Sā tividhā suddhamissapuñjavasena. Tattha suddhapathavī nāma pakatiyā suddhapaṃsu	3545	
PA_tika-vin13_t:3545_3	vā suddhamattikā vā. Missapathavī nāma yattha paṃsuto vā mattikato vā pāsāṇasakkharakathalamarumbavālukāsu	3545	
PA_tika-vin13_t:3545_4	aññatarassa tatiyabhāgo hoti. Puñjapathavī nāma atirekacātumāsaṃ ovaṭṭho paṃsupuñjo	3545	
PA_tika-vin13_t:3545_5	vā mattikāpuñjo vā hoti. Vuttalakkhaṇena pana missakapuñjopi piṭṭhipāsāṇe ṭhitasukhumarajampi	3545	
PA_tika-vin13_t:3545_6	ca deve phusayante sakiṃ ce tintaṃ, cātumāsaccayena tintokāso puñjapathavīsaṅkhameva	3545	
PA_tika-vin13_t:3545_7	gacchati. Yo bhikkhu bhūtagāmaṃ vikopeyya, tassa pācittiyaṃ siyāti sambandho. Tattha	3545	
PA_tika-vin13_t:3545_8	bhūtagāmanti bhavanti, abhavuṃ cāti bhūtā, jāyanti vaḍḍhanti jātā vaḍḍhitā cāti attho,	3545	
PA_tika-vin13_t:3545_9	gāmoti rāsi, bhūtānaṃ gāmo, bhūtā eva vā gāmoti bhūtagāmo, patiṭṭhitaharitatiṇarukkhādīnametaṃ	3545	
PA_tika-vin13_t:3545_10	adhivacanaṃ. Taṃ bhūtagāmaṃ. Vikopeyyāti chedanabhedanādīni kareyya.	35451	
PA_tika-vin13_t:3546_0	36. Yo bhikkhu saṅghikaṃ mañcādiṃ ajjhokāse santharaṇādikaṃ katvā āpucchanādikaṃ	3546	
PA_tika-vin13_t:3546_1	akatvā yāti, tassa pācitti siyāti attho. Tattha saṅghikanti saṅghassa santakaṃ. Mañcādinti	3546	
PA_tika-vin13_t:3546_2	ettha ādi-saddena pīṭhabhisikocchādiṃ saṅgaṇhāti. Santharaṇādikanti santharaṇādiṃ	3546	
PA_tika-vin13_t:3546_3	katvā vā kārāpetvā vā. Āpucchanādikanti āpucchanaṃ vā uddharaṇaṃ vā uddharāpanaṃ	3546	
PA_tika-vin13_t:3546_4	vāti attho. Yātīti gacchati.	3546	
PA_tika-vin13_t:3547_0	37. Yo bhikkhu saṅghikāvasathe seyyaṃ santharaṇādikaṃ katvā āpucchanādikaṃ akatvā	3547	
PA_tika-vin13_t:3547_1	yāti, tassa bhikkhuno pācitti siyāti attho. Tattha saṅghikāvasatheti saṅghassa santake	3547	
PA_tika-vin13_t:3547_2	āvasathe vihāre gabbhe vā aññasmiṃ vā sabbaparicchinne guttasenāsane. Seyyanti bhisi	3547	
PA_tika-vin13_t:3547_3	cimilikā pāvuraṇaṃ uttarattharaṇaṃ bhūmattharaṇaṃ taṭṭikā cammakkhaṇḍaṃ nisīdanaṃ	3547	
PA_tika-vin13_t:3547_4	paccattharaṇaṃ tiṇasanthāro paṇṇasanthāroti evamādikaṃ. Santharaṇādikanti tesu yena	3547	
PA_tika-vin13_t:3547_5	kenaci attharaṇādikaṃ katvā vā kārāpetvā vā.	3547	
PA_tika-vin13_t:3548_0	38-9. Yo pana bhikkhu jānaṃ sappāṇakaṃ toyaṃ paribhuñjaye, tassa bhikkhuno pācitti	3548	
PA_tika-vin13_t:3548_1	siyāti yojanā. Tattha jānaṃ sappāṇakanti “sappāṇakamida”nti disvā vā sutvā vā yena	3548	
PA_tika-vin13_t:3548_2	kenaci ākārena jānanto. Toyanti udakaṃ. Paribhuñjayeti paribhuñjeyya. Yo bhikkhu	3548	
PA_tika-vin13_t:3548_3	pārivattakaṃ ṭhapetvā aññātikāya bhikkhuniyā cīvaraṃ deti, tassa bhikkhuno pācitti	3548	
PA_tika-vin13_t:3548_4	siyā. Cīvarappaṭiggahaṇasikkhāpade bhikkhu paṭiggāhako idha bhikkhunī, ayaṃ viseso.	3548	
PA_tika-vin13_t:3548_5	Aññātikāya bhikkhuniyā cīvaraṃ sibbatopi tassa bhikkhuno pācitti siyāti attho. Cīvaranti	3548	
PA_tika-vin13_t:3548_6	nivāsanapārupanūpagaṃ. Sibbatoti sayaṃ sibbantassa sūciṃ pavesetvā nīharaṇe payogagaṇanāya	3548	
PA_tika-vin13_t:3548_7	pācitti. Sibbāpentassa pana “sibbā”ti vutto sacepi sabbaṃ sūcikammaṃ niṭṭhāpesi,	3548	
PA_tika-vin13_t:3548_8	ekameva pācitti, āṇattassa payogagaṇanāya pācitti hoti. Pavāretvāna atirittaṃ akāretvā	3548	
PA_tika-vin13_t:3548_9	bhuñjato pācitti siyāti attho. Tatrāyaṃ vinicchayo – odano sattu kummāso maccho maṃsanti	3548	
PA_tika-vin13_t:3548_10	pañcannaṃ bhojanānaṃ aññataraṃ sāsapamattampi ajjhoharitvā bhojanaṃ paṭikkhepaṃ katvā	35481	
PA_tika-vin13_t:3548_11	aññena iriyāpathena “alametaṃ sabba”nti atirittaṃ akāretvā paribhuñjato pācitti hotīti.	35481	
PA_tika-vin13_t:3549_0	40. Yo bhikkhu āsādanāpekkho bhuttāviṃ pavāritaṃ bhikkhuṃ “handa, bhikkhu, khāda	3549	
PA_tika-vin13_t:3549_1	vā bhuñja vā”ti anatirittena pavāreti, bhojane bhutte tassa pācittiyaṃ udīritanti	3549	
PA_tika-vin13_t:3549_2	attho. Tattha āsādanāpekkhoti āsādanaṃ codanaṃ maṅkukaraṇabhāvaṃ apekkhamāno.	3549	
PA_tika-vin13_t:3550_0	41-2. Yo bhikkhu sannidhibhojanaṃ bhuñjeyya, tassa bhikkhuno pācitti siyāti attho.	3550	
PA_tika-vin13_t:3550_1	Tattha sannidhibhojananti paṭiggahetvā ekarattaṃ vītināmitabhojanaṃ. Vikāle yāvakālikaṃ	3550	
PA_tika-vin13_t:3550_2	bhuñjato vāpi pācitti siyāti yojanā. Tattha vikāleti vigatakāle, majjhanhikātikkamato	3550	
PA_tika-vin13_t:3550_3	paṭṭhāya yāva aruṇuggamanāti attho. Yāvakālikanti vanamūlaphalādikaṃ āmisabhojanaṃ.	3550	
PA_tika-vin13_t:3550_4	Agilāno bhikkhu paṇītakaṃ sappibhattādikampi viññāpetvāna bhuñjeyya, tassa bhikkhuno	3550	
PA_tika-vin13_t:3550_5	pācitti siyāti yojanā. Tattha agilānoti kallako. Paṇītakanti sappitelamadhuphāṇitamacchamaṃsakhīradadhisaṅkhātehi	3550	
PA_tika-vin13_t:3550_6	saṃsaṭṭhaṃ sattadhaññanibbattaṃ paṇītabhojanaṃ. Yo bhikkhu dantakaṭṭhodakaṃ vajjetvā	3550	
PA_tika-vin13_t:3550_7	appaṭiggahitakaṃ bhuñjeyya, pācitti siyāti attho. Tattha appaṭiggahitanti kāyena	3550	
PA_tika-vin13_t:3550_8	vā kāyappaṭibaddhena vā gaṇhantassa hatthapāse ṭhatvā kāyakāyappaṭibaddhanissaggiyānaṃ	3550	
PA_tika-vin13_t:3550_9	aññatarena na dinnaṃ appaṭiggahitaṃ nāma.	3550	
PA_tika-vin13_t:3551_0	43. Yo bhikkhu titthiyassa sahatthato kiñci bhuñjitabbaṃ dadeyya, tassa pācitti siyāti	3551	
PA_tika-vin13_t:3551_1	sambandho. Tattha titthiyassāti aññatitthiyassa. Kiñci bhuñjitabbanti yaṃ kiñci bhojanīyaṃ.	3551	
PA_tika-vin13_t:3551_2	Sahatthatoti sahatthā. Yo bhikkhu mātugāmena ekato raho nisajjaṃ kappeyya, tassa	3551	
PA_tika-vin13_t:3551_3	pācitti siyāti sambandho. Tattha rahoti paṭicchanne. Kappeti kappeyya. Ekatoti saddhiṃ.	3551	
PA_tika-vin13_t:3552_0	44. Surāmerayapānepīti ettha piṭṭhādīhi kataṃ majjaṃ surā. Pupphādīhi kato āsavo	3552	
PA_tika-vin13_t:3552_1	merayaṃ. Yo bhikkhu tadubhayampi bījato paṭṭhāya kusaggenāpi pivati, tassa tappānapaccayā	3552	
PA_tika-vin13_t:3552_2	pācittiyaṃ udīritanti attho. Aṅgulipatodake cāpīti aṅgulīhi upakacchakādīnaṃ ghaṭṭanapaccayā	3552	
PA_tika-vin13_t:3552_3	pācitti siyāti attho. Hasadhammepi codaketi uparigopphake udake hasadhamme kīḷānimittaṃ	3552	
PA_tika-vin13_t:3552_4	tassa pācitti siyāti attho.	3552	
PA_tika-vin13_t:3553_0	45. Anādarepi pācittīti puggalassa vā dhammassa vā anādarakaraṇepi pācitti siyāti	3553	
PA_tika-vin13_t:3553_1	attho. Yo bhikkhu upasampannena paññattena vuccamāno tassa vā vacanaṃ akattukāmatāya,	3553	
PA_tika-vin13_t:3553_2	taṃ vā dhammaṃ asikkhitukāmatāya anādariyaṃ karoti, tassa tasmiṃ anādariye pācitti	3553	
PA_tika-vin13_t:3553_3	siyāti attho. Bhayānakaṃ kathaṃ katvā vā bhayānakaṃ rūpaṃ dassetvā vā bhikkhuṃ bhīsayatopi	3553	
PA_tika-vin13_t:3553_4	pācitti siyāti attho.	3553	
PA_tika-vin13_t:3554_0	46. Yo bhikkhu agilāno kiñci paccayaṃ ṭhapetvā jotiṃ jaleyya vā jalāpeyya vā, tassa	3554	
PA_tika-vin13_t:3554_1	pācittiyaṃ siyāti sambandho. Tattha kiñci paccayanti padīpujjalanaṃ vā pattapacanādīsu	3554	
PA_tika-vin13_t:3554_2	jotikaraṇaṃ vāti evarūpaṃ paccayaṃ ṭhapetvā. Jotinti aggiṃ.	3554	
PA_tika-vin13_t:3555_0	47-8. Kappabinduṃ anādāya navacīvarabhogino navaṃ cīvaraṃ bhuñjantassa pācitti siyāti	3555	
PA_tika-vin13_t:3555_1	attho. Kappabindunti morakkhimaṇḍalamaṅgulapiṭṭhīnaṃ aññatarappamāṇaṃ kappabinduṃ.	3555	
PA_tika-vin13_t:3555_2	Anādāyāti anādiyitvā. Bhikkhuno cīvarādikaṃ parikkhāraṃ apanetvā nidhentassa vā nidhāpentassa	3555	
PA_tika-vin13_t:3555_3	vā hasāpekkhassa bhikkhuno pācitti siyāti attho. Cīvarādikanti ādi-saddena pattanisīdanasūcigharakāyabandhanādiṃ	3555	
PA_tika-vin13_t:3555_4	saṅgaṇhāti. Nidhentassāti nidahantassa. Hasāpekkhassāti hasādhippāyassa. Jānaṃ pāṇaṃ	3555	
PA_tika-vin13_t:3555_5	hane bhikkhu, tiracchānagatampi cāti yo bhikkhu “pāṇo”ti jānanto tiracchānagataṃ	3555	
PA_tika-vin13_t:3555_6	pāṇaṃ khuddakampi mahantampi haneyya, tassa pācittiyaṃ siyāti attho.	3555	
PA_tika-vin13_t:3556_0	49. Chādetukāmo chādeti, duṭṭhullaṃ bhikkhunopi cāti yo bhikkhu bhikkhuno duṭṭhullasaṅkhātaṃ	3556	
PA_tika-vin13_t:3556_1	saṅghādisesaṃ chādetukāmo hutvā chādeti, tassa pācittiyaṃ siyāti attho. Itthiyā saha	3556	
PA_tika-vin13_t:3556_2	saṃvidhāya gāmantaragatassa bhikkhuno pācittiyaṃ siyāti yojanā.	3556	
PA_tika-vin13_t:3557_0	50. Bhikkhuṃ vā pahareyyāthāti yo bhikkhu bhikkhuṃ pahareyya, tassa pācittiyaṃ siyāti	3557	
PA_tika-vin13_t:3557_1	yojanā. Talasattikamuggireti yo bhikkhu paharaṇākāraṃ dassento kāyaṃ vā kāyappaṭibaddhaṃ	3557	
PA_tika-vin13_t:3557_2	vā uggireyya, tassa pācittiyaṃ siyāti attho. Codeyya vā codāpeyya, bhikkhuṃ amūlakena	3557	
PA_tika-vin13_t:3557_3	cāti yo bhikkhu bhikkhuṃ amūlakena saṅghādisesena codeyya vā codāpeyya vā, tassa	3557	
PA_tika-vin13_t:3557_4	pācittiyaṃ siyāti attho. Tattha amūlakenāti diṭṭhādimūlavirahitena.	3557	
PA_tika-vin13_t:3558_0	51. Kukkuccuppādane cāpīti “ūnavīsativasso tvaṃ maññe”tiādīni bhaṇanto kukkuccaṃ	3558	
PA_tika-vin13_t:3558_1	uppādeyya, tassa kukkuccuppādanapaccayā pācittiyaṃ hoti. Yo bhikkhu bhaṇḍanatthāya	3558	
PA_tika-vin13_t:3558_2	bhaṇḍanajātānaṃ vacanaṃ sotuṃ upassutiṃ yāti, tassa pācittiyaṃ siyāti sambandho.	3558	
PA_tika-vin13_t:3558_3	Tattha bhaṇḍanatthāyāti kalahatthāya. Bhaṇḍanajātānanti kalahajātānaṃ. Upassutinti sutisamīpaṃ.	3558	
PA_tika-vin13_t:3559_0	52. Yo bhikkhu saṅghassa pariṇāmitaṃ yaṃ lābhaṃ, taṃ parapuggalassa nāmeti, tassa	3559	
PA_tika-vin13_t:3559_1	pācittiyaṃ siyāti sambandho. Tattha nāmetīti pariṇāmeti. Pucchaṃ akatvāti “vikāle	3559	
PA_tika-vin13_t:3559_2	gāmappavesanaṃ āpucchāmī”ti vā “gāmaṃ pavisissāmī”ti vā anāpucchitvā. Santabhikkhunti	3559	
PA_tika-vin13_t:3559_3	antoupacārasīmāya dassanūpacāre bhikkhuṃ disvā yaṃ sakkā hoti pakativacanena āpucchituṃ,	3559	
PA_tika-vin13_t:3559_4	tādisaṃ vijjamānaṃ bhikkhuṃ. Gāmassāti gāmaṃ, kammatthe sāmivacanaṃ. Gateti sampadānatthe	3559	
PA_tika-vin13_t:3559_5	bhummavacanaṃ, gatassāti attho. Santaṃ bhikkhuṃ anāpucchitvā vikāle gāmaṃ gatassa	3559	
PA_tika-vin13_t:3559_6	bhikkhuno pācittiyaṃ siyāti attho. Sesaṃ uttānamevāti.	3559	
PA_tika-vin13_t:3560	Pācittiyaniddesavaṇṇanā niṭṭhitā.	356	
PA_tika-vin13_t:3561	5. Pakiṇṇakaniddesavaṇṇanā	356	
PA_tika-vin13_t:3562_0	53. Idāni pakiṇṇakaṃ dassetuṃ “saṅghika”ntyādi āraddhaṃ. Tattha yo bhikkhu issaro	3562	
PA_tika-vin13_t:3562_1	hutvā saṅghikaṃ garubhaṇḍaṃ aññassa deti, tassa thullaccayaṃ siyā. Theyyāya aññassa	3562	
PA_tika-vin13_t:3562_2	deti, yathāvatthu pārājikādi siyā, dukkaṭavatthu dukkaṭaṃ, thullaccayavatthu thullaccayaṃ,	3562	
PA_tika-vin13_t:3562_3	pārājikavatthu pārājikaṃ siyāti vuttaṃ hoti.	3562	
PA_tika-vin13_t:3563_0	54. Kusādimayacīrānīti ettha ādi-saddo vākaphalakaṃ saṅgaṇhāti, kusamayacīraṃ vākamayacīraṃ	3563	
PA_tika-vin13_t:3563_1	phalakamayacīranti. Tattha kuse ganthetvā katacīraṃ kusamayacīraṃ. Vākamayacīraṃ	3563	
PA_tika-vin13_t:3563_2	nāma tāpasānaṃ vakkalaṃ. Phalakamayacīraṃ nāma phalakasaṇṭhānāni phalakāni sibbetvā	3563	
PA_tika-vin13_t:3563_3	katacīraṃ. Kambalaṃ kesavālajanti kesajaṃ kambalaṃ vālajaṃ kambalaṃ, kesakambalaṃ	3563	
PA_tika-vin13_t:3563_4	vālakambalanti attho. Kesehi tante vāyitvā katakambalaṃ kesakambalaṃ. Camarivālehi	3563	
PA_tika-vin13_t:3563_5	vāyitvā katakambalaṃ vālakambalaṃ. Samayaṃ vināti naṭṭhacīvarakālaṃ ṭhapetvā. Dhārayato	3563	
PA_tika-vin13_t:3563_6	dhārayantassa. Lūkapakkhājinakkhipanti ulūkapakkhiajinakkhipaṃ. Tattha ulūkapakkhīti	3563	
PA_tika-vin13_t:3563_7	ulūkasakuṇapakkhehi katanivāsanaṃ. Ajinakkhipanti salomaṃ sakhuraṃ ajinamigacammaṃ.	3563	
PA_tika-vin13_t:3563_8	Naṭṭhacīvarakālaṃ ṭhapetvā imesu sattasu vatthūsu yaṃ kiñci dhārayato thullaccayaṃ siyāti attho.	3563	
PA_tika-vin13_t:3564_0	55. Satthakena kattabbaṃ kammaṃ satthakammaṃ, tasmiṃ satthakamme. Vatthimhi kattabbaṃ	3564	
PA_tika-vin13_t:3564_1	kammaṃ vatthikammaṃ, tasmiṃ vatthikamme. Saṃ nimittanti attano aṅgajātaṃ. Taṃ chindato	3564	
PA_tika-vin13_t:3564_2	thullaccayaṃ siyāti sambandho. Maṃsādibhojaneti ettha ādi-saddo aṭṭhilohitacammalomāni	3564	
PA_tika-vin13_t:3564_3	saṅgaṇhāti. Tasmā manussānaṃ maṃsaaṭṭhilohitacammalomabhojanapaccayā thullaccayaṃ siyāti attho.	3564	
PA_tika-vin13_t:3565_0	56. Kadalerakakkadussānīti ettha kadalierakaakkavākehi katāni vatthāni dhārayantassa	3565	
PA_tika-vin13_t:3565_1	dukkaṭaṃ. Potthakanti makacivākehi kataṃ potthakadussaṃ. Sabbapītādikanti ettha ādi-saddena	3565	
PA_tika-vin13_t:3565_2	sabbalohitakasabbakaṇhakasabbamañjeṭṭhikaṃ saṅgaṇhāti. Tattha sabbameva nīlakaṃ sabbanīlakaṃ.	3565	
PA_tika-vin13_t:3565_3	Evaṃ sesesupi. Nīlaṃ ummārapupphavaṇṇaṃ. Pītaṃ kaṇikārapupphavaṇṇaṃ. Lohitaṃ jayasumanapupphavaṇṇaṃ.	3565	
PA_tika-vin13_t:3565_4	Kaṇhakaṃ addāriṭṭhakavaṇṇaṃ. Mañjeṭṭhikaṃ lākhārasavaṇṇaṃ. Imesu aṭṭhasu vatthūsu	3565	
PA_tika-vin13_t:3565_5	yaṃ kiñci dhārayantassa dukkaṭaṃ siyāti attho.	3565	
PA_tika-vin13_t:3566_0	57-8. Hatthissuragasoṇānanti hatthiassauragasoṇānaṃ maṃsaṃ aṭṭhirudhiracammalomāni.	3566	
PA_tika-vin13_t:3566_1	Sīhabyagghacchadīpinanti sīhabyagghaacchadīpīnaṃ maṃsādīni. Taracchassa ca maṃsādiṃ	3566	
PA_tika-vin13_t:3566_2	uddissakatamaṃsañca anāpucchitamaṃsañca bhuñjato dukkaṭaṃ siyā. Dakatitthādikanti	3566	
PA_tika-vin13_t:3566_3	ettha ādi-saddo vaccapassāvakuṭiyo saṅgaṇhāti. Tena yātānupubbaṃ āgatappaṭipāṭiṃ	3566	
PA_tika-vin13_t:3566_4	hitvāna vajjetvā nahānatitthañca vaccakuṭiñca passāvakuṭiñca vaje vajeyya gaccheyya,	3566	
PA_tika-vin13_t:3566_5	dukkaṭaṃ tassa siyāti attho.	3566	
PA_tika-vin13_t:3567_0	59. Sahasāti vegasā vegena. Vubbhajitvānāti antaravāsakaṃ dūratova ukkhipitvā, va-kāro	3567	
PA_tika-vin13_t:3567_1	sandhivasenāgato. Paviseti paviseyya. Vaccapassāvakuṭikanti vaccakuṭikaṃ passāvakuṭikaṃ.	3567	
PA_tika-vin13_t:3567_2	Viseti paviseyya. Yo bhikkhu vaccapassāvakuṭikaṃ sahasā paviseyya vā nikkhameyya	3567	
PA_tika-vin13_t:3567_3	vā, ubbhajitvā vā paviseyya vā nikkhameyya vā, ukkāsikaṃ vajjetvā taṃ paviseyya,	3567	
PA_tika-vin13_t:3567_4	tassa dukkaṭaṃ siyāti yojanā.	3567	
PA_tika-vin13_t:3568	60. Nitthunanto vaccaṃ kareyya dantakaṭṭhañca khādanto, tassa dukkaṭaṃ siyāti attho. Vaccapassāvadoṇīnaṃ bahi vaccādikaṃ vaccapassāvaṃ kareyya, tassa dukkaṭaṃ siyā.	356	
PA_tika-vin13_t:3569_0	61. Kharena cāvalekheyyāti phālitakaṭṭhena vā pharusena vā gaṇṭhikena vā pūtikaṭṭhena	3569	
PA_tika-vin13_t:3569_1	vā susirena vā avalekheyyāti attho. Kaṭṭhanti avalekhanakaṭṭhaṃ. Kūpaketi vaccakūpake.	3569	
PA_tika-vin13_t:3569_2	Ūhatañcāti gūthamakkhitañca. Na dhoveyyāti attanā vā na dhoveyya parena vā na dhovāpeyya.	3569	
PA_tika-vin13_t:3569_3	Uklāpañcāti kacavarañca. Na sodhayena sammajjeyya.	3569	
PA_tika-vin13_t:3570_0	62. Capucapūti saddaṃ katvā udakakiccaṃ karontassa ācamantassa dukkaṭaṃ siyāti attho.	3570	
PA_tika-vin13_t:3570_1	Anajjhiṭṭhovāti anāṇattoyeva. Therenāti saṅghattherena. Pātimokkhanti pātimokkhuddesaṃ.	3570	
PA_tika-vin13_t:3570_2	Uddise uddiseyya, dukkaṭaṃ siyā.	3570	
PA_tika-vin13_t:3571_0	63. Anāpucchāya pañhassa kathane, anāpucchāya pañhassa vissajjane, anāpucchāya sajjhāyakaraṇe,	3571	
PA_tika-vin13_t:3571_1	anāpucchāya padīpajālane, anāpucchāya padīpavijjhāpaneti imesu catūsu paccayesu tassa dukkaṭaṃ siyā.	3571	
PA_tika-vin13_t:3572_0	64. Anāpucchā vātapānakavāṭāni vivareyya vā thakeyya vā, tassa dukkaṭaṃ siyāti sambandho.	3572	
PA_tika-vin13_t:3572_1	Vandanādinti ettha ādi-saddo vandāpanaṃ saṅgaṇhāti. Yo bhikkhu naggo vandanaṃ kareyya,	3572	
PA_tika-vin13_t:3572_2	vandāpanaṃ kareyya, gamanaṃ kareyya, bhojanaṃ kareyya, pivanaṃ kareyya, khādanaṃ	3572	
PA_tika-vin13_t:3572_3	kareyya, gahaṇaṃ kareyya, dānaṃ kareyya, tassa sabbattha dukkaṭanti sambandho.	3572	
PA_tika-vin13_t:3573_0	65. Tipaṭicchannakaṃ vināti “anujānāmi, bhikkhave, tisso paṭicchādiyo jantāgharappaṭicchādiṃ	3573	
PA_tika-vin13_t:3573_1	udakappaṭicchādiṃ vatthappaṭicchādi”nti evaṃ vuttā tisso paṭicchādiyo samāhaṭāti	3573	
PA_tika-vin13_t:3573_2	“tipaṭicchādī”ti vuttaṃ. Tipaṭicchannakaṃ ṭhapetvā parikammaṃ sayaṃ kareyya, paraṃ	3573	
PA_tika-vin13_t:3573_3	kārāpeyya, tassa dukkaṭaṃ siyāti attho. Yo bhikkhu nahāyaṃ nahāyanto kuṭṭe vā thambhe	3573	
PA_tika-vin13_t:3573_4	vā tarumhi vā kāyaṃ upaghaṃseyya, tassa dukkaṭaṃ siyā.	3573	
PA_tika-vin13_t:3574_0	66. Yo bhikkhu nahāyanto kuruvindakasuttena kāyaṃ ghaṃseyya, kāyato kāyena aññamaññaṃ	3574	
PA_tika-vin13_t:3574_1	ghaṃseyya, tassa dukkaṭaṃ siyāti sambandho. Yo agilāno saupāhano bahārāme bahiārāme	3574	
PA_tika-vin13_t:3574_2	careyya, tassa dukkaṭaṃ siyāti sambandho.	3574	
PA_tika-vin13_t:3575_0	67. Sabbanīlādikampi cāti ettha ādi-saddo lohitodātapītakaṇhamañjeṭṭhamahāraṅgamahānāmaraṅgarattādayo	3575	
PA_tika-vin13_t:3575_1	upāhanāyo saṅgaṇhāti. Yo bhikkhu sabbanīlasabbalohitādikaṃ upāhanaṃ dhāreti, tassa	3575	
PA_tika-vin13_t:3575_2	dukkaṭaṃ siyāti sambandho. Yo bhikkhu ratto rattacitto tadahujātāyapi itthiyā nimittaṃ	3575	
PA_tika-vin13_t:3575_3	passeyya, tassa dukkaṭaṃ siyā. Yo bhikkhu bhikkhadāyiyā bhikkhadāyikāya itthiyā mukhaṃ	3575	
PA_tika-vin13_t:3575_4	passeyya, tassa dukkaṭaṃ siyā.	3575	
PA_tika-vin13_t:3576_0	68-9. Yo bhikkhu ujjhānasaññī hutvā aññassa bhikkhuno pattaṃ vā passeyya, tassa dukkaṭaṃ	3576	
PA_tika-vin13_t:3576_1	siyā. Ādāsādimhi udakapatte attano mukhaṃ passeyya, tassa dukkaṭaṃ siyā. Uccāsanamahāsane	3576	
PA_tika-vin13_t:3576_2	nisajjādiṃ nisīdanasayanādiṃ karontassa bhikkhuno dukkaṭaṃ siyā. Ukkhittānupasampannanānāsaṃvāsakādīnaṃ	3576	
PA_tika-vin13_t:3576_3	vandanepi dukkaṭaṃ siyāti sambandho. Tattha ukkhittoti āpattiyā adassane ukkhittako,	3576	
PA_tika-vin13_t:3576_4	āpattiyā appaṭikamme ukkhittako, pāpikāya diṭṭhiyā appaṭinissagge ukkhittakoti tividhopi	3576	
PA_tika-vin13_t:3576_5	idhādhippeto. Anupasampannoti iminā bhikkhunisāmaṇerasāmaṇerisikkhamānapaṇḍakaitthisikkhāpaccakkhātakā	3576	
PA_tika-vin13_t:3576_6	gahitā. Nānāsaṃvāsakāti laddhinānāsaṃvāsakā gahitā. Ādi-saddena chinnamūlakā gahitā.	3576	
PA_tika-vin13_t:3577_0	70-71. Yo dīghāsane paṇḍakitthīhi paṇḍakena vā itthiyā vā ubhatobyañjanena vā ekato	3577	
PA_tika-vin13_t:3577_1	nisīdeyya, tassa dukkaṭaṃ siyā. Adīghe āsaneti rasse āsane. Yo bhikkhu rassāsane	3577	
PA_tika-vin13_t:3577_2	mañce vā pīṭhe vā asamānāsanikena ekato sayeyya, tassa dukkaṭaṃ siyāti attho. Phalapupphādikanti	3577	
PA_tika-vin13_t:3577_3	ettha ādi-saddena veḷucuṇṇadantakaṭṭhamattikādayo saṅgahitā. Kulasaṅgahatthāya phalapupphādikaṃ	3577	
PA_tika-vin13_t:3577_4	dadato dukkaṭaṃ siyāti sambandho.	3577	
PA_tika-vin13_t:3578_0	72-3. Yo bhikkhu ganthimādiṃ sayaṃ kareyya, paraṃ kārāpeyya, tassa dukkaṭaṃ siyā.	3578	
PA_tika-vin13_t:3578_1	Yo bhikkhu jinena vāritapaccaye paribhuñjeyya, tassa dukkaṭaṃ siyā. Abyatto bālo	3578	
PA_tika-vin13_t:3578_2	yo bhikkhu ācariyupajjhāye anissāya nissayaṃ aggahetvā vaseyya, tassa dukkaṭaṃ siyā.	3578	
PA_tika-vin13_t:3578_3	Yo bhikkhu anuññātehi mātāpituādīhi puggalehi aññassa puggalassa bhesajjaṃ kareyya	3578	
PA_tika-vin13_t:3578_4	vā vadeyya vā, tassa dukkaṭaṃ siyā. Sāpattiko yo bhikkhu uposathappavāraṇaṃ kareyya,	3578	
PA_tika-vin13_t:3578_5	tassa dukkaṭaṃ siyāti sambandho. Tattha jinena bhagavatā vāritā jinavāritā, jinavāritā	3578	
PA_tika-vin13_t:3578_6	ca te paccayā ceti jinavāritapaccayā, te jinavāritapaccaye. Dvemātikāappaguṇatāya abyatto.	3578	
PA_tika-vin13_t:3579_0	74. Yo bhikkhu ābhogaṃ vā niyogaṃ vā vajjetvā dvārabandhādike ṭhāne parivattakavāṭakaṃ	3579	
PA_tika-vin13_t:3579_1	apidhāya divā sayeyya, tassa dukkaṭaṃ siyāti sambandho. Dvārabandhādiketi yena kenaci	3579	
PA_tika-vin13_t:3579_2	parikkhitte abbhokāsepi rukkhamūlepi antamaso iminā lakkhaṇena yuttaākāsaṅgaṇepi.	3579	
PA_tika-vin13_t:3579_3	Apidhāyāti apidahitvā. Vinābhoganti “esa dvāraṃ jaggissatī”ti ābhogaṃ ṭhapetvāti	3579	
PA_tika-vin13_t:3579_4	attho. Niyoganti avasaṭṭhānaṃ, attano avasaṃ bahusādhāraṇaṭṭhānaṃ ṭhapetvā. “Savaso”ti	3579	
PA_tika-vin13_t:3579_5	vā pāṭho, savaso hutvāti attho. Divāti divākāle.	3579	
PA_tika-vin13_t:3580_0	75. Dhaññanti sāli vīhi yavo godhumo kaṅgu varako kudrūsakoti sattavidhaṃ dhaññaṃ.	3580	
PA_tika-vin13_t:3580_1	Itthirūpanti dārulohamayādiitthirūpaṃ. Ratananti muttādidasavidhaṃ ratanaṃ. Āvudhanti	3580	
PA_tika-vin13_t:3580_2	sattitomarādisabbāvudhabhaṇḍaṃ. Itthipasādhananti itthiyā sīsādialaṅkāraṃ. Tūriyabhaṇḍanti	3580	
PA_tika-vin13_t:3580_3	dhamanasaṅkhādisabbaṃ tūriyabhaṇḍaṃ. Phalarukkheti phalitarukkhe. Pubbaṇṇādikanti	3580	
PA_tika-vin13_t:3580_4	muggamāsādikaṃ. Ādi-saddena vākurakuminādayo gahitā. Etesu yaṃ kiñci āmaseyya, tassa	3580	
PA_tika-vin13_t:3580_5	dukkaṭaṃ siyāti attho.	3580	
PA_tika-vin13_t:3581_0	76. Sasitthodakatelehīti yo pana madhusitthakatelena vā udakamissakatelena vā yena	3581	
PA_tika-vin13_t:3581_1	kenaci cikkhallena vā. Phaṇahatthaphaṇehi vāti dantamayādiphaṇena vā phaṇakiccasādhakehi	3581	
PA_tika-vin13_t:3581_2	hatthaṅgulīhi vā kocchena vā kesamosaṇṭhane dukkaṭaṃ siyāti attho. Ekasmiṃ bhājane	3581	
PA_tika-vin13_t:3581_3	bhojananimitte dukkaṭaṃ siyāti attho.	3581	
PA_tika-vin13_t:3582_0	77. Dve bhikkhū ekattharaṇā sayeyyūṃ, dve bhikkhū ekapāvuraṇā sayeyyuṃ, dve bhikkhū	3582	
PA_tika-vin13_t:3582_1	ekamañcake sayeyyuṃ, tesaṃ dukkaṭāni hontīti sambandho. Pamāṇato adhikaṃ vā ūnaṃ	3582	
PA_tika-vin13_t:3582_2	vā dantakaṭṭhaṃ khādeyya, tassa dukkaṭaṃ siyāti yojanā. Tattha adhikanti aṭṭhaṅgulato	3582	
PA_tika-vin13_t:3582_3	adhikaṃ. Ūnanti caturaṅgulato ūnaṃ.	3582	
PA_tika-vin13_t:3583_0	78. Yo bhikkhu naccañca gītañca vāditañca yojeti vā yojāpeti vā, tassa dukkaṭaṃ siyā.	3583	
PA_tika-vin13_t:3583_1	Tesaṃ naccānaṃ dassanaṃ, tesaṃ gītānaṃ savanaṃ, tesaṃ vāditānaṃ savanañca karontassa	3583	
PA_tika-vin13_t:3583_2	dukkaṭaṃ siyāti attho.	3583	
PA_tika-vin13_t:3584_0	79. Vīhādiropimeti vīhiādīnaṃ ruhanaṭṭhāne. Bahipākārakuṭṭaketi pākārakuṭṭānaṃ bahi.	3584	
PA_tika-vin13_t:3584_1	Vaccādichaḍḍanādimhīti vaccapassāvasaṅkāracalakādīnaṃ chaḍḍanavissajjanapaccayā dukkaṭaṃ	3584	
PA_tika-vin13_t:3584_2	siyāti attho. Dīghakesādidhāraṇeti dīghakesadhāraṇe dīghanakhadhāraṇe dukkaṭaṃ siyāti attho.	3584	
PA_tika-vin13_t:3585_0	80. Nakhamaṭṭhakaraṇādimhīti ettha ādi-saddena rajanakaraṇaṃ gahitaṃ. Sambādhe lomahāraṇeti	3585	
PA_tika-vin13_t:3585_1	sambādhe upakacchakamuttakaraṇaṭṭhāne lomuddharaṇe. Saupāhano bhikkhu parikammakataṃ	3585	
PA_tika-vin13_t:3585_2	bhūmiṃ akkameyyāti sambandho.	3585	
PA_tika-vin13_t:3586	81. Adhotaallapādehīti yo bhikkhu adhotapādehi vā allapādehi vā saṅghikaṃ mañcaṃ vā pīṭhaṃ vā akkameyya, parikammakataṃ bhittiṃ vā kāyato āmasantassa dukkaṭaṃ siyāti attho.	358	
PA_tika-vin13_t:3587_0	82-3. Saṅghāṭiyāpi pallattheti adhiṭṭhitacīvarena vihāre vā antaraghare vā pallatthikaṃ	3587	
PA_tika-vin13_t:3587_1	kareyya, tassa dukkaṭaṃ. Dupparibhuñjeyya cīvaranti tiṇṇaṃ cīvarānaṃ aññataraṃ cīvaraṃ	3587	
PA_tika-vin13_t:3587_2	dupparibhogena paribhuñjeyya. Akāyabandhanoti kāyabandhanavirahito bhikkhu gāmaṃ	3587	
PA_tika-vin13_t:3587_3	vajeyya gaccheyya. Yo bhikkhu vaccakaṃ uccāraṃ katvāna udake sante nācameyya udakasuddhiṃ	3587	
PA_tika-vin13_t:3587_4	na kareyya, tassa dukkaṭaṃ siyāti attho. Samādeyya akappiyeti bhikkhuṃ vā sāmaṇerādike	3587	
PA_tika-vin13_t:3587_5	sesasahadhammike vā akappiye niyojeyya, tassa dukkaṭaṃ siyāti attho. Sabhāgāpattiyā	3587	
PA_tika-vin13_t:3587_6	desanārocanapaccayā dukkaṭaṃ siyāti attho. Sabhāgāti ettha vatthusabhāgatāva idhādhippetā, na āpattisabhāgatā.	3587	
PA_tika-vin13_t:3588_0	84. Na vase vassanti yo bhikkhu vassaṃ na vaseyya na upagaccheyya, tassa dukkaṭaṃ	3588	
PA_tika-vin13_t:3588_1	siyā. Visaṃvāde suddhacitteti ettha sampadānatthe bhummavacanaṃ, paṭissavaṃ visaṃvādentassa	3588	
PA_tika-vin13_t:3588_2	suddhacittassa dukkaṭaṃ siyāti attho. Vassaṃ vasitvā ananuññātakiccato ananuññātakiccena	3588	
PA_tika-vin13_t:3588_3	bhikkhuno gamane dukkaṭaṃ siyāti yojanā.	3588	
PA_tika-vin13_t:3589_0	85. Āpadaṃ vajjetvā tarussa uddhaṃ porisamhā abhiruhaṇe dukkaṭaṃ siyāti sambandho.	3589	
PA_tika-vin13_t:3589_1	Āpadanti antarāyaṃ. Tarussāti rukkhassa. Porisamhāti ekaporisappamāṇā majjhimassa	3589	
PA_tika-vin13_t:3589_2	purisassa pañcahatthā. Aparissāvano yo bhikkhu addhānaṃ gaccheyya, yo ca bhikkhu	3589	
PA_tika-vin13_t:3589_3	taṃ parissāvanaṃ yācato na dadeyya, tassa dukkaṭaṃ siyāti yojanā. Addhānanti addhayojanameva antimamaddhānaṃ.	3589	
PA_tika-vin13_t:3590_0	86. Attano ghātane dukkaṭaṃ siyāti sambandho. Yo bhikkhu itthirūpādirūpaṃ kareyya	3590	
PA_tika-vin13_t:3590_1	vā kārāpeyya vā, tassa dukkaṭaṃ siyā. Mālādikaṃ vicittaṃ ṭhapetvā jātakādivatthuṃ	3590	
PA_tika-vin13_t:3590_2	sayaṃ kareyya, dukkaṭaṃ siyāti sambandho.	3590	
PA_tika-vin13_t:3591	87. Bhuñjantamuṭṭhapeti yo bhikkhu bhuñjantaṃ uṭṭhāpeyya, tassa dukkaṭaṃ siyā. Bhattasālādīsu vuḍḍhānaṃ okāsaṃ adatvā nisīdato dukkaṭaṃ siyāti yojanā.	359	
PA_tika-vin13_t:3592_0	88. Yānānīti vayhaṃ ratho sakaṭaṃ sandamānikādīni. Kallakoti agilāno. Agilāno yo	3592	
PA_tika-vin13_t:3592_1	bhikkhu yānāni abhiruheyya, tassa dukkaṭaṃ siyāti attho. Vade davanti keḷiṃ vadeyya,	3592	
PA_tika-vin13_t:3592_2	ratanattayaṃ ārabbha keḷiṃ vadeyya, tassa dukkaṭaṃ siyāti attho. Aññaparisāya upalālane dukkaṭaṃ hoti.	3592	
PA_tika-vin13_t:3593_0	89. Kāyādinti ettha ādi-saddo ūrunimittaṃ saṅgaṇhāti. Kāyaṃ vā ūruṃ vā nimittaṃ vā	3593	
PA_tika-vin13_t:3593_1	vivaritvā bhikkhunīnaṃ na dassaye na dasseyyāti attho. Lokāyataṃ tiracchānādivijjaṃ	3593	
PA_tika-vin13_t:3593_2	na ca sayaṃ vāceyya, parañca na vācāpeyya. Palitaṃ gaṇheyya vā gaṇhāpeyya vā, tassa	3593	
PA_tika-vin13_t:3593_3	dukkaṭaṃ siyāti yojanā.	3593	
PA_tika-vin13_t:3594_0	90-92. Yattha katthaci peḷāyaṃ pakkhipitvā bhattaṃ bhuñjantassa dukkaṭaṃ siyāti sambandho.	3594	
PA_tika-vin13_t:3594_1	Pattahatthako yo bhikkhu vātapānaṃ vā kavāṭaṃ vā paṇāme paṇāmeyya, sodakaṃ pattaṃ	3594	
PA_tika-vin13_t:3594_2	uṇheyya uṇhe otāpeyya vā paṭisāmeyya vā, vodakaṃ pattaṃ atiuṇheyya atiṭhapeyya, tassa	3594	
PA_tika-vin13_t:3594_3	dukkaṭaṃ siyāti attho. Yo bhikkhu pattaṃ bhūmiyaṃ vā aṅke vā mañce vā pīṭhe vā miḍḍhante	3594	
PA_tika-vin13_t:3594_4	vā paribhaṇḍante vā pāde vā chatte vā ṭhapeyya, tassa dukkaṭaṃ siyāti sambandho.	3594	
PA_tika-vin13_t:3594_5	Bhūmiyanti yena kenaci anatthatāya paṃsusakkharamissāya. Aṅketi dvinnaṃ ūrūnaṃ majjhe.	3594	
PA_tika-vin13_t:3594_6	Miḍḍhanteti miḍḍhapariyante. Paribhaṇḍanteti bāhirapasse katāya tanukamiḍḍhiyā ante.	3594	
PA_tika-vin13_t:3594_7	Yo bhikkhu calakādiṃ vā patte ṭhapeyya, patte vā hatthadhovane hatthassa dhovanappaccayā	3594	
PA_tika-vin13_t:3594_8	tassa dukkaṭaṃ siyāti sambandho.	3594	
PA_tika-vin13_t:3595_0	93. Ucchiṭṭhaṃ mukhadhovanaṃ udakampi pattena nīharantassa bhikkhuno dukkaṭaṃ siyā.	3595	
PA_tika-vin13_t:3595_1	Yo bhikkhu akappiyaṃ pattaṃ paribhuñjeyya, tassa dukkaṭaṃ siyāti attho. Tattha akappiyaṃ	3595	
PA_tika-vin13_t:3595_2	pattanti dārumayapattādiṃ.	3595	
PA_tika-vin13_t:3596_0	94. Yo bhikkhu khipite “jīvā”ti vade vadeyya, tassa dukkaṭaṃ siyāti attho. Yo bhikkhu	3596	
PA_tika-vin13_t:3596_1	parimaṇḍalakādimhi pañcasattati sekhiye anādaro hutvā na sikkhati, tassa dukkaṭaṃ siyāti sambandho.	3596	
PA_tika-vin13_t:3597_0	95. Yo bhikkhu bhaṇḍāgāre payuto mātuyā pituno ca bhaṇḍakaṃ gopeyya, assa bhikkhuno	3597	
PA_tika-vin13_t:3597_1	pācittiyaṃ siyāti sambandho. Tattha payutoti bhaṇḍāgāre byāpāravasena yuttappayutto.	3597	
PA_tika-vin13_t:3597_2	Gopayeti gopeyya. Yo bhikkhu davāya hīnena jātiādinā uttamampi vadeyya, dubbhāsitaṃ	3597	
PA_tika-vin13_t:3597_3	siyāti sambandho. Tattha hīnehi vā ukkaṭṭhehi vā jātiādīhi evaṃ ukkaṭṭhaṃ vā hīnaṃ	3597	
PA_tika-vin13_t:3597_4	vā “caṇḍālosī”tiādinā nayena ujuṃ vā “santi idhekacce caṇḍālavenanesādā”tiādinā nayena	3597	
PA_tika-vin13_t:3597_5	aññāpadesena vā upasampannaṃ vā anupasampannaṃ vā akkosādhippāyaṃ vinā kevalaṃ kīḷādhippāyena	3597	
PA_tika-vin13_t:3597_6	vadeyya, dubbhāsitaṃ siyāti.	3597	
PA_tika-vin13_t:3598	Pakiṇṇakaniddesavaṇṇanā niṭṭhitā.	359	
PA_tika-vin13_t:3599	6. Vattādikaṇḍaniddesavaṇṇanā	359	
PA_tika-vin13_t:3600_0	96. Idāni vattaṃ dassetuṃ “upajjhācariyavatta”nti vuttaṃ. Tattha upajjhāyavattañca	3600	
PA_tika-vin13_t:3600_1	ācariyavattañca gamikavattañca āgantukavattañca senāsanādivattañca piyasīlena bhikkhunā	3600	
PA_tika-vin13_t:3600_2	kātabbanti sambandho. Gamikāgantukanti gamikaṃ āgantukanti chedo, gamikavattaṃ āgantukavattañcāti attho.	3600	
PA_tika-vin13_t:3601_0	97. Dātukāmo hatthapāse ṭhito kiñci gahitabbaṃ ekena purisena gahitabbaṃ ukkhipanakkhamaṃ	3601	
PA_tika-vin13_t:3601_1	vatthuṃ tidhā tīsu pakāresu ekenākārena dadeyya, gahetukāmo bhikkhu dvidhā dvīsu	3601	
PA_tika-vin13_t:3601_2	ekena gaṇheyya, ayaṃ pañcaṅgo paṭiggahoti attho.	3601	
PA_tika-vin13_t:3602_0	98-100. Dūre ṭhitaṃ cīvaraṃ ṭhapitokāsaṃ sallakkhetvā “eta”nti vattabbaṃ. Hatthapāse	3602	
PA_tika-vin13_t:3602_1	ṭhitaṃ hatthena āmasitvā “ima”nti vattabbaṃ. “Etaṃ adhiṭṭhāmi, imaṃ adhiṭṭhāmī”ti	3602	
PA_tika-vin13_t:3602_2	imesaṃ padānaṃ majjhe saṅghāṭiādīsu paccekaṃ yojetvā ticīvaraṃ adhiṭṭheyya. Kathaṃ?	3602	
PA_tika-vin13_t:3602_3	“Etaṃ saṅghāṭiṃ adhiṭṭhāmi, imaṃ saṅghāṭiṃ adhiṭṭhāmī”ti adhiṭṭheyya. Evaṃ sesesu	3602	
PA_tika-vin13_t:3602_4	ca cīvaresu. Yathā cīvarādiṃ vidhānaṃ evaṃ pattepi adhiṭṭheyya paccuddhareyyāti attho.	3602	
PA_tika-vin13_t:3603_0	101. Sañcarittaṃ ṭhapetvā sesā garukā ca pārājikā ca sacittakāti sambandho. Antimāti	3603	
PA_tika-vin13_t:3603_1	pārājikā. Acchinnasikkhāpadaṃ, pariṇatasikkhāpadañcāti imaṃ dvayaṃ ṭhapetvā sesaṃ	3603	
PA_tika-vin13_t:3603_2	nissaggiyaṃ acittakanti attho.	3603	
PA_tika-vin13_t:3604	102-3. Gāmappavesananteteti gāmappavesanaṃ iti ete. Pācittīsu ete padasodhammādayo gāmappavesanantā sattarasa sikkhāpadā acittakā.	360	
PA_tika-vin13_t:3605_0	104-5. Pakiṇṇakesu uddissakataṃ ṭhapetvā aññamaṃsakaṃ sesamaṃsaṃ acittakanti attho.	3605	
PA_tika-vin13_t:3605_1	Ettha pakiṇṇakesu aññamaṃsādikaṃ pattahattho kavāṭakantaṃ terasavidhaṃ idaṃ sikkhāpadaṃ	3605	
PA_tika-vin13_t:3605_2	acittakaṃ, sesaṃ sabbaṃ sacittakanti attho.	3605	
PA_tika-vin13_t:3606_0	106. Ācariyā vītikkamanacittena sacittakaṃ acittakanti vadanti, paññattijānanena	3606	
PA_tika-vin13_t:3606_1	cittena tathā sacittakaṃ acittakanti ācariyā vadantīti attho. Tathā-saddena “sacittakaṃ	3606	
PA_tika-vin13_t:3606_2	acittaka”nti idaṃ gahitaṃ.	3606	
PA_tika-vin13_t:3607	107-9. Pubbakaraṇādikanti ettha ādi-saddo pubbakiccaṃ saṅgaṇhāti. Tattha –	360	
PA_tika-vin13_t:3608	“Sammajjanī padīpo ca, udakaṃ āsanena ca;	360	
PA_tika-vin13_t:3609	Uposathassa etāni, pubbakaraṇanti vuccati.	360	
PA_tika-vin13_t:3610	“Chandapārisuddhiutukkhānaṃ, bhikkhugaṇanā ca ovādo;	361	
PA_tika-vin13_t:3611	Uposathassa etāni, pubbakiccanti vuccatī”ti. –	361	
PA_tika-vin13_t:3612	Evaṃ pubbakaraṇādikaṃ navadhā dīpitaṃ sabbaṃ uposathappavāraṇaṃ piyasīlinā kātabbanti attho.	361	
PA_tika-vin13_t:3613	112. Yathākkamanti etthāyamadhippāyo – gaṇo pārisuddhiuposathaṃ kareyya, puggalo adhiṭṭhānauposathaṃ kareyya, saṅgho suttuddesauposathaṃ kareyyāti.	361	
PA_tika-vin13_t:3614_0	113. Cātuddaso pannaraso, sāmaggī dinato tidhāti cātuddaso uposatho, pannaraso uposatho,	3614	
PA_tika-vin13_t:3614_1	sāmaggīuposathoti dinato tidhā honti. Dinato puggalato kattabbākārato te uposathā	3614	
PA_tika-vin13_t:3614_2	nava iti īritāti attho.	3614	
PA_tika-vin13_t:3615	114. Tevācī dvekavācīti tevācikā pavāraṇā, dvevācikā pavāraṇā, ekavācikā pavāraṇā iti nava pavāraṇā vuttā.	361	
PA_tika-vin13_t:3616	115. Tassāti phaggunamāsassa. Tato sesanti āsāḷhiantimapakkhamhā yāva kattikapuṇṇamā vassakālanti attho. Ettha hi ekasmiṃ saṃvacchare catuvīsatiuposathā honti.	361	
PA_tika-vin13_t:3617	116. Etesūti etesu tīsu catūsu ekekasmiṃ utumhi tatiyapakkhā sattamapakkhā. Cātuddasāti cha cātuddasāti attho. Sesāni uttānatthānevāti.	361	
PA_tika-vin13_t:3618	Vattādikaṇḍaniddesavaṇṇanā niṭṭhitā.	361	
PA_tika-vin13_t:3619	Nigamanakathā	361	
PA_tika-vin13_t:3620	Ettāvatā samāraddhā, mūlasikkhatthavaṇṇanā;	362	
PA_tika-vin13_t:3621	Niṭṭhitā yā samāsena, aḍḍhamāsassa accaye.	362	
PA_tika-vin13_t:3622	Adhunūpasampannānaṃ, hitatthāya samāsato;	362	
PA_tika-vin13_t:3623	Imaṃ atthaṃ vaṇṇayatā, yaṃ puññaṃdhigataṃ mayā.	362	
PA_tika-vin13_t:3624	Tena puññenayaṃ loko, sukhāya paṭipattiyā;	362	
PA_tika-vin13_t:3625	Pāpuṇātu visuddhāya, nibbānaṃ ajaraṃ padaṃ.	362	
PA_tika-vin13_t:3626	Nānātarugaṇākiṇṇe, nānākusalakāmino;	362	
PA_tika-vin13_t:3627	Ramme yuddhānapatino, vihāre vasatā satā.	362	
PA_tika-vin13_t:3628	Sāsane siddhipattassa, siddhinā ñāṇasiddhinā;	362	
PA_tika-vin13_t:3629	Paṇḍitena katā esā, mūlasikkhatthavaṇṇanā.	362	
PA_tika-vin13_t:3630	Mūlasikkhā-ṭīkā samattā.	363	
