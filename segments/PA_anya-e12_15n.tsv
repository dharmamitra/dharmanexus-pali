segmentnr	original	folio	analyzed
PA_anya-e12_15n:0	Samantakūṭavaṇṇanā	0	
PA_anya-e12_15n:1	Namo tassa bhagavato arahato sammāsambuddhassa	0	
PA_anya-e12_15n:3	Satatavitata kittiṃ dhastakandappadappaṃ	0	
PA_anya-e12_15n:4	Tibhavahitavidhānaṃ sabbalokekaketuṃ,	0	
PA_anya-e12_15n:5	Amitamatimanagghaṃ santidaṃ merusāraṃ	0	
PA_anya-e12_15n:6	Sugatamahamudāraṃ rūpasāraṃ namāmi;	0	
PA_anya-e12_15n:8	Hataduritatusāraṃ mohapaṅkopatāpaṃ	0	
PA_anya-e12_15n:9	Manakamalavikāsaṃ jantunaṃ sesakānaṃ,	0	
PA_anya-e12_15n:10	Kumatikumudanāsaṃ buddhapubbācalaggā	1	
PA_anya-e12_15n:11	Uditamahamudāraṃ dhammabhānuṃ namāmi;	1	
PA_anya-e12_15n:13	Sakalavimalasīlaṃ dhutapāpārijālaṃ	1	
PA_anya-e12_15n:14	Suranaramahanīyaṃ pāhuneyyāhuneyyaṃ,	1	
PA_anya-e12_15n:15	Ujupathapaṭipannaṃ puññakhettaṃ janānaṃ	1	
PA_anya-e12_15n:16	Gaṇamahamabhivande sāradaṃ sādarena;	1	
PA_anya-e12_15n:18	Iti kaḷita paṇāmā hantva sabbopasagge	1	
PA_anya-e12_15n:19	Sugatavimala pādambhojasampāta pūtaṃ,	1	
PA_anya-e12_15n:20	Sumanasikharirājaṃ vaṇṇayissaṃ surānaṃ	2	
PA_anya-e12_15n:21	Vasati matulametaṃ sādhujantu suṇantu;	2	
PA_anya-e12_15n:23	Savaṇā lapanā ceva satiyā cāpi vandanā,	2	
PA_anya-e12_15n:24	Yassa sammā sukhī hotī nibbāṇañcādhigacchati;	2	
PA_anya-e12_15n:26	Tasmā sappurisehe’daṃ patthentehi tisampadaṃ,	2	
PA_anya-e12_15n:27	Savaṇīyañhi sādhūhi acikkhittena cetasā;	2	
PA_anya-e12_15n:29	Yo lokatilako nātho pūretvā dasa pāramī,	2	
PA_anya-e12_15n:30	Jātosi tusite kāye santusito’ti vissuto;	3	
PA_anya-e12_15n:32	Ārādhito surādīhi kālo mārisa te ayaṃ,	3	
PA_anya-e12_15n:33	Tiṇṇo tārayimaṃ lokaṃ bahū apparajakkhakā;	3	
PA_anya-e12_15n:35	Etadatthāya te vīra pūritā dasa pāramī,	3	
PA_anya-e12_15n:36	Bāhuṃ pitussa putto’va loko ālambate tuvaṃ;	3	
PA_anya-e12_15n:38	Tesaṃ taṃ vacanaṃ sutvā mahāsatto mahāmatī,	3	
PA_anya-e12_15n:39	Vilokane viloketvā pañcāmala vilocano;	3	
PA_anya-e12_15n:41	Jambudīpaggakamale kaṇṇikā’va manoramā,	4	
PA_anya-e12_15n:42	Purī kapiḷavatthū’si visāṇā’va sudhāsinaṃ;	4	
PA_anya-e12_15n:44	Siṅgīnikkhamayābhāsa tuṅgasiṅgasamaṅgitā,	4	
PA_anya-e12_15n:45	Maṇisīhapañjarākiṇṇa pāsādā yattha bhāsare;	4	
PA_anya-e12_15n:47	Saghane gagane niccaṃ sateratasatāni’va,	4	
PA_anya-e12_15n:48	Anileritapajjota soṇṇaketu ahū yahiṃ;	4	
PA_anya-e12_15n:50	Janānaṃ nīlanettehi vadanehi tu yā purī,	5	
PA_anya-e12_15n:51	Madhupālisamonaddha kañjinī sirimāvahe;	5	
PA_anya-e12_15n:53	Raṅgatuṅgaturaṅgehi gajjitehi ca yā purī,	5	
PA_anya-e12_15n:54	Saghosuttuṅgakallola lolasāgarasantibhā;	5	
PA_anya-e12_15n:56	Avhamānā’va devānaṃ puralakhyā bhujā iva,	5	
PA_anya-e12_15n:57	Mandānileritā tuṅga nānārāgaddhajā yahiṃ;	5	
PA_anya-e12_15n:59	Nānāvesadharā yasmiṃ nānābhūsaṇa bhūsitā,	5	
PA_anya-e12_15n:60	Nānāsampattisaṃyuttā nānāvijjāsu pāragā;	6	
PA_anya-e12_15n:62	Navayobbana uddāmā rūpena ca manoharā,	6	
PA_anya-e12_15n:63	Saccesu niratā niccaṃ anakkuṭṭhakulā siyuṃ;	6	
PA_anya-e12_15n:65	Niccaṃ kīḷā vidaddhāhi naranārīhi sevitā,	6	
PA_anya-e12_15n:66	Yā purī sādhurūpā’si madhurālāpinīhi ca;	6	
PA_anya-e12_15n:68	Tasmiṃ saddhādayopeta okkākakulaketuko,	6	
PA_anya-e12_15n:69	Suddhodanavhayo āsī vissuto bhuvanattaye;	6	
PA_anya-e12_15n:71	Yassaṅghikamale sabba bhubhujānaṃ mahītale,	7	
PA_anya-e12_15n:72	Kirīṭamaṇihiṅgāli kīḷantī’va nirantaraṃ;	7	
PA_anya-e12_15n:74	Yassa patthaṭatejena puranetāpi divākaro,	7	
PA_anya-e12_15n:75	Vahanīca’mbare līlaṃ osadhīpatino divā;	7	
PA_anya-e12_15n:77	Yassa dānappavāho tu nānāyācaka jantunaṃ,	7	
PA_anya-e12_15n:78	Manodadhīsu velantetikkamantova sattataṃ;	7	
PA_anya-e12_15n:80	Matiyā suramantīva dhanena dhanado viya,	8	
PA_anya-e12_15n:81	Rūpena kusumesu’va yo jumhati mahītale;	8	
PA_anya-e12_15n:83	Tassābhisittā rajjena mahāmāyāti vissutā,	8	
PA_anya-e12_15n:84	Candikā viya candassa girirājā’va kapālito;	8	
PA_anya-e12_15n:86	Lakkhī’va vāsudevassa sītā’va rāmarājino,	8	
PA_anya-e12_15n:87	Mahesīsi varārohā sundarī sundarādharā;	8	
PA_anya-e12_15n:89	Tassā kucchikaraṇḍamhi anaggharatanaṃ viya,	8	
PA_anya-e12_15n:90	Khattiṃsāhi nimittehi vimhāpento sadevakaṃ;	9	
PA_anya-e12_15n:92	Sitambujakaro santo sitebhacchāpako viya,	9	
PA_anya-e12_15n:93	Katvā padakkhiṇaṃ mātu paṭisandhimagaṇhi so;	9	
PA_anya-e12_15n:95	Dasekādasamāsena tassevaṃ āsi cetanā,	9	
PA_anya-e12_15n:96	Passituṃ sakañātīnaṃ gantvāna nagaraṃ tadā;	9	
PA_anya-e12_15n:98	Nivedetvā tamatthaṃ sā rañño tena susajjite,	9	
PA_anya-e12_15n:99	Saparicchadā tadā magge gacchanti antarāpathe;	9	
PA_anya-e12_15n:101	Devatānaṃ manonandakara nandana sannibhaṃ,	10	
PA_anya-e12_15n:102	Disvāna lumbiniṃ nāma uyyānaṃ mananandanaṃ;	10	
PA_anya-e12_15n:104	Tasmiṃ kīḷitumussāhā pavisitvāna taṃ vanaṃ,	10	
PA_anya-e12_15n:105	Kīḷanti upagantvāna maṅgalaṃ sālapādapaṃ;	10	
PA_anya-e12_15n:107	Vilola pallavākiṇṇaṃ suphullakusumonataṃ,	10	
PA_anya-e12_15n:108	Gahetvā sālasākhaṃ sā surattakara pallavā;	10	
PA_anya-e12_15n:110	Devehi gahitā’rakkhā mahamāne sadevake,	11	
PA_anya-e12_15n:111	Janesi tanayaṃ māyā tatraṭṭhā lokalocanaṃ;	11	
PA_anya-e12_15n:113	Brahmāno lokapālā ca manussā kamato tadā,	11	
PA_anya-e12_15n:114	Soṇṇajālājinādīhi gaṇhiṃsu jananandanaṃ;	11	
PA_anya-e12_15n:116	Mahiṃ patiṭṭhito dhīro passitvāna tato disā,	11	
PA_anya-e12_15n:117	Uttarābhimukho sattapadaṃ gaṇtvā’mbuje ṭhito;	11	
PA_anya-e12_15n:119	Disantamavaloketvā suphullambujalocano,	11	
PA_anya-e12_15n:120	Nicchāresāsabhiṃ vācaṃ aggo seṭṭho’tiādinā;	12	
PA_anya-e12_15n:122	Brahmāmaranarādīhi pūjito ca namassito,	12	
PA_anya-e12_15n:123	Kamena abhivaḍḍhanto juṇhapakkhe sasī yathā;	12	
PA_anya-e12_15n:125	Brahmūnaṃ chattachāyāya mandārakusumantare,	12	
PA_anya-e12_15n:126	Sānandāmandadevehi dhutacāmaramajjhago;	12	
PA_anya-e12_15n:128	Dibbehi rūpasaddehi gandhehi ca rasehi ca,	12	
PA_anya-e12_15n:129	Phoṭṭhabbehi ca dibbehi modamāno anekadhā;	12	
PA_anya-e12_15n:131	Dibbehi ramaṇīyehi naccehi vāditehi ca,	13	
PA_anya-e12_15n:132	Padānekasahassehi thūyamānaguṇākaro;	13	
PA_anya-e12_15n:134	Patvā soḷasamaṃ vassaṃ ñātisaṅghassa majjhago,	13	
PA_anya-e12_15n:135	Dassetvā’sesasippaṃ taṃ loke vijjati yaṃ tadā;	13	
PA_anya-e12_15n:137	Ñātisaṅghaṃ pamodento deve ca manuje’pi ca,	13	
PA_anya-e12_15n:138	Laddhā yasodharaṃ deviṃ’nukūlaṃ jātijātiyaṃ;	13	
PA_anya-e12_15n:140	Soṇṇadappaṇasaṅkāsa sommānana vibhusitaṃ,	14	
PA_anya-e12_15n:141	Nīlanīrajasaṅkāsa visālāyata locanaṃ;	14	
PA_anya-e12_15n:143	Siṅgāramandiradvāre dhajopamabhamudvayaṃ,	14	
PA_anya-e12_15n:144	Hemakāhalasaṅkāsa nāsikaṃ rūpalakkhiyā	14	
PA_anya-e12_15n:146	Nīlavellitadhammilla jimutobhaya koṭiyaṃ,	14	
PA_anya-e12_15n:147	Niccavijjullatācakka manuññakaṇṇapāsakaṃ;	14	
PA_anya-e12_15n:149	Sātakumbhanibhābhāsa payodharaghaṭadvaṃ,	14	
PA_anya-e12_15n:150	Suvaṇṇadditaṭāyāta nijjharākārahārakaṃ	15	
PA_anya-e12_15n:152	Dehadevaddumālamba pārohābhabhujadvayaṃ,	15	
PA_anya-e12_15n:153	Aṅgulīpallavantambu binducāru nakhāvaliṃ;	15	
PA_anya-e12_15n:155	Dehamālālimālābha romarājivirājitaṃ,	15	
PA_anya-e12_15n:156	Rūpaṇṇavataraṅgāha valittaya vicittakaṃ;	15	
PA_anya-e12_15n:158	Soṇṇarambhāsamāvaṭṭa piṇorudvaya sundaraṃ,	15	
PA_anya-e12_15n:159	Sannirakalikākāra cārujaṅghā vibhūsitaṃ;	15	
PA_anya-e12_15n:161	Paccakkharūpalakkhiñca līlānicaya sannibhaṃ,	16	
PA_anya-e12_15n:162	Guṇānamākaraṃ sādhu velaṃva ratisāgare;	16	
PA_anya-e12_15n:164	Kanto vasantarājā’va kandappo’va surūpavā,	16	
PA_anya-e12_15n:165	Sasī’va dassanīyo ca sūriyo viya tejavā;	16	
PA_anya-e12_15n:167	Acalattena merūva gambhīrenaṇṇavo viya,	16	
PA_anya-e12_15n:168	Brahmassaro piyaṃvādī pañgñāya ca anūpamo;	16	
PA_anya-e12_15n:170	Vasanto so mahāvīro purasmiṃ kapilavhaye,	17	
PA_anya-e12_15n:171	Disvā nimitte caturo uyyāna gamanañjase;	17	
PA_anya-e12_15n:173	Pabbajjābhirato nātho gantvā uyyānabhūmiyaṃ,	17	
PA_anya-e12_15n:174	Suphullacampakāsoka nāgādā’gehi maṇḍitaṃ;	17	
PA_anya-e12_15n:176	Phullapaṅkaja kaḷhāra jalājalaya satākulaṃ,	17	
PA_anya-e12_15n:177	Mandamandānilāyāta nānāmodehi vāsitaṃ;	17	
PA_anya-e12_15n:179	Sarā saraṃ samāyāta madhubbata nisevitaṃ,	17	
PA_anya-e12_15n:180	Phalapuppharasuddāma dvija saṅgha nikūjitaṃ;	18	
PA_anya-e12_15n:182	Naccanta mattamorānaṃ niccaṃ maṇḍapasantibhaṃ,	18	
PA_anya-e12_15n:183	Dibbanta migasagghānaṃ kīḷāmaṇḍapa sannibhaṃ;	18	
PA_anya-e12_15n:185	Samīra sisirodāra dhārāsīkara vārihi,	18	
PA_anya-e12_15n:186	Dhārāmaṇḍapa pantīhi janānandakaraṃ varaṃ;	18	
PA_anya-e12_15n:188	Uyyānavanamāgamma devarājāva nandanaṃ,	18	
PA_anya-e12_15n:189	Kīḷanto nijaputtassa sutvāna jātasāsanaṃ;	18	
PA_anya-e12_15n:191	Nivatto vissakammena sahassakkhova bhūsito,	19	
PA_anya-e12_15n:192	Puraṃ pavisamānova kisā gotami bhāsitaṃ;	19	
PA_anya-e12_15n:194	Sutvāna nibbutapadaṃ tadā cittānukūlakaṃ,	19	
PA_anya-e12_15n:195	Santuṭṭho sānurāgo ca lakkhagghaṃ tārabhāsuraṃ;	19	
PA_anya-e12_15n:197	Hāraṃ tissāya pesetvā gantvāna sakamandiraṃ,	19	
PA_anya-e12_15n:198	Devarājavilāsena nisīdi pavarāsane;	19	
PA_anya-e12_15n:200	Athāgamma tadā nekanāṭikā parivārayuṃ,	20	
PA_anya-e12_15n:201	Vajjanti bheriyo tāsu paggayha kāci nāriyo;	20	
PA_anya-e12_15n:203	Nānālayasamākiṇṇaṃ gītaṃ gāyanti kāci’pi,	20	
PA_anya-e12_15n:204	Dhamanti susiraṃ kāci kāci vādenti tantiyo;	20	
PA_anya-e12_15n:206	Cāru bimbādharāramma payodharabharā subhā,	20	
PA_anya-e12_15n:207	Visālāyata nīlakkhā somasommānanā tadā;	20	
PA_anya-e12_15n:209	Naccanti purato tassa bherimaṇḍala majjhagā,	20	
PA_anya-e12_15n:210	Devakaññāva raṅgamhī rasabhāvanirantaraṃ;	21	
PA_anya-e12_15n:212	Disvāna so tamacchariyaṃ viratto visaye tadā,	21	
PA_anya-e12_15n:213	Urattāḷañca addakkhi sabbantaṃ bheritāḷanaṃ;	21	
PA_anya-e12_15n:215	Paridevaṃ’cupaṭṭhāsi gītaṃ saṃsārasāgare,	21	
PA_anya-e12_15n:216	Vāyuvega vikāraṃ’va naccaṃ cintesi nāyako;	21	
PA_anya-e12_15n:218	’Kadāhaṃ gharamossajja pabbajjāsiri mubbahe?’	21	
PA_anya-e12_15n:219	Iccevaṃ cintayanto so supantova sayī tahiṃ;	21	
PA_anya-e12_15n:221	’Yaṃ nissāya mayaṃ ettha naccagītesu vyāvaṭā,	22	
PA_anya-e12_15n:222	So’yaṃ’dāni supī’ amhe kassadāni karoma taṃ?;	22	
PA_anya-e12_15n:224	Iti cintiya te tattha turiyesu sake sake,	22	
PA_anya-e12_15n:225	Ālambā sayitā kaññā susaññāññamanissitā;	22	
PA_anya-e12_15n:227	Khādanti kāci dantāni kāci lālā vahantiyo,	22	
PA_anya-e12_15n:228	Kāci rudantiyo tattha vilapanti athā’parā;	22	
PA_anya-e12_15n:230	Kākacchanti’pi semhampi gilanti ca camanti ca,	23	
PA_anya-e12_15n:231	Karonti nādaṃ nāsāya gharū’ti ca khipanti ca;	23	
PA_anya-e12_15n:233	Muttayanti tadā kāci rahassaṃ vicaranti ca,	23	
PA_anya-e12_15n:234	Duggandhaṃ vāti taṃ ṭhānaṃ susānaṃ āmakaṃ yathā;	23	
PA_anya-e12_15n:236	Pabuddho aḍḍharattamhi gate tattha nisīdiya,	23	
PA_anya-e12_15n:237	Addakkhi tāsaṃ nekāni vikārāni tahiṃ tadā;	23	
PA_anya-e12_15n:239	Tassevaṃ pekkhamānassa bhave saṃviggacetaso,	23	
PA_anya-e12_15n:240	Ādittaṃva upaṭṭhāsi mane khalu bhavattayaṃ;	24	
PA_anya-e12_15n:242	Dāvānala samāditta mahāraññāyathā gajo,	24	
PA_anya-e12_15n:243	Tathevāsi narindassa gehato gamane matī;	24	
PA_anya-e12_15n:245	Tato vuṭṭhāya sayanā karonto abhinikkhamaṃ,	24	
PA_anya-e12_15n:246	Vitakkesi mahārājā passituṃ sakamatrajaṃ;	24	
PA_anya-e12_15n:248	Pavisitvā tato gabbhaṃ sanikaṃ santamānaso,	24	
PA_anya-e12_15n:249	Passitvā saha puttena niddāyantiṃ yasodharaṃ;	24	
PA_anya-e12_15n:251	Cirāgataṃ mahāpemaṃ dhārayaṃ sakamānase,	25	
PA_anya-e12_15n:252	Buddho hutvāpi’maṃ sakkā passituṃ iti cintiya;	25	
PA_anya-e12_15n:254	Gato nātho tato ṭhānā bodhiyā baddhamānaso	25	
PA_anya-e12_15n:255	Tadahevāsi buddhoti kāmuko ko na cintaye;	25	
PA_anya-e12_15n:257	Sineru muddharantova pāduddhariya nikkhamaṃ,	25	
PA_anya-e12_15n:258	Channamāhūya ānītaṃ kanthakaṃ turagādhipaṃ;	25	
PA_anya-e12_15n:260	Assarājaṃ tamāruyha saha channena rattiyaṃ,	26	
PA_anya-e12_15n:261	Devehi vivaṭadvarā paṭipajji mahāpathaṃ;	26	
PA_anya-e12_15n:263	Cakkavāḷesu nekesu devatā susamāgatā,	26	
PA_anya-e12_15n:264	Dīpadhūpaddhajehe ca gandhamālehi pūjayuṃ;	26	
PA_anya-e12_15n:266	Purato saṭṭhīsahassāni daṇḍadīpāni dhārayuṃ,	26	
PA_anya-e12_15n:267	Tathā dakkhiṇapassamhi vāmapasse ca pacchato;	26	
PA_anya-e12_15n:269	Gaganā pupphavassāni vassāpesuṃ cha devatā,	26	
PA_anya-e12_15n:270	Mandāravaṃ kokanadaṃ sugandhaṃ cittapāṭa liṃ;	27	
PA_anya-e12_15n:272	Campakā soka punnāga nāgapūgāga sambhavaṃ,	27	
PA_anya-e12_15n:273	Mālatīvassikīyādī nānāvallīhi sambhavaṃ;	27	
PA_anya-e12_15n:275	Padumuppala kalahāra kumudādyāmbu sambhavaṃ,	27	
PA_anya-e12_15n:276	Sugandhamadhu mattāhi chappadālīhi kūjitaṃ;	27	
PA_anya-e12_15n:278	Pupphavassaṃ pavassittha tiṃsayojanamañjase,	27	
PA_anya-e12_15n:279	Pasatto tattha turago dukkhato agamī tadā;	27	
PA_anya-e12_15n:281	Evaṃ pūjāvidhānehi gantvā’nomaṃ mahānadiṃ,	28	
PA_anya-e12_15n:282	Sitasekata saṅkiṇṇaṃ bahumīnakulākulaṃ;	28	
PA_anya-e12_15n:284	Tīraṭṭho passi so dhīro gaṅgānāriṃ rasāvahaṃ,	28	
PA_anya-e12_15n:285	Karontiṃ vīcibābhāti eṇepupphopahārakaṃ;	28	
PA_anya-e12_15n:287	Assena taṃ mahānomaṃ laṅghāpetvā mahāmatī,	28	
PA_anya-e12_15n:288	Paratīre patiṭṭhāsi vimale vālukā tale;	28	
PA_anya-e12_15n:290	Pabbajituṃ mayettheva yuttaṃ no me papañcituṃ,	29	
PA_anya-e12_15n:291	Iti cintiya obhāya dhāritābharaṇāni so;	29	
PA_anya-e12_15n:293	Channassa paṭiyādetvā kanthakañca hayādhipaṃ,	29	
PA_anya-e12_15n:294	Nisitaṃ khaggamuggayha samoliṃ chindi kuntalaṃ;	29	
PA_anya-e12_15n:296	Evamāvajjayaṃ nātho sace’haṃ sugato bhave,	29	
PA_anya-e12_15n:297	Tiṭṭhatu gagane gantvā iti ukkhipi ca’mbaraṃ;	29	
PA_anya-e12_15n:299	Tato sakko mahagghena maṇicaṅgoṭakena taṃ,	29	
PA_anya-e12_15n:300	Paṭiggahetvā sirasaṃ netvā devapuraṃ caraṃ;	30	
PA_anya-e12_15n:302	Kāretvā maṇithūpaṃ so nīdhetvā taṃ siroruhaṃ,	30	
PA_anya-e12_15n:303	Atthāhaṃ patimāneti sahadevehi nekadhā;	30	
PA_anya-e12_15n:305	Mahābrahmopanītaṭṭhaparikkhāraṃ mahāmatī,	30	
PA_anya-e12_15n:306	Paṭiggahetvā kāsāvaṃ nivattho pāruto tadā;	30	
PA_anya-e12_15n:308	Pubbe viyambaraṃ gayha ambare khipi nāyako,	30	
PA_anya-e12_15n:309	Paṭiggahetvā taṃ brahmā netvā brahmapuraṃ caraṃ;	30	
PA_anya-e12_15n:311	Dvādasayojanubbedhaṃ katvā thūpavaraṃ subhaṃ,	31	
PA_anya-e12_15n:312	Tattha taṃ nidahitvāna paṇipāteti sabbadā;	31	
PA_anya-e12_15n:314	Sampuṇṇa manasaṅkappo pabbajjāsiri mubbahaṃ,	31	
PA_anya-e12_15n:315	Chādento kāmaleneva maruṃ caṅakkami nāyako;	31	
PA_anya-e12_15n:317	Tato ambavanaṃ gantvā vindanto pītijaṃ sukhaṃ,	31	
PA_anya-e12_15n:318	Vītināmayi sattāhaṃ ramme pādapamaṇḍape;	31	
PA_anya-e12_15n:320	Tato rājagahaṃ gantvā pārupitvā cīvaraṃ,	32	
PA_anya-e12_15n:321	Gahetvā maṇivaṇṇaṃ so pattaṃ karatalambujā;	32	
PA_anya-e12_15n:323	Battiṃsa lakkhaṇūpeto anubyañjana maṇḍito,	32	
PA_anya-e12_15n:324	Brahmujjugatto bhagavā puraseṭṭhamupāgami;	32	
PA_anya-e12_15n:326	Visikhantarena gacchantaṃ lokekanayanaṃ janā,	32	
PA_anya-e12_15n:327	Disvā evaṃ vicintesuṃ nāyaṃ yo so janādhipo;	32	
PA_anya-e12_15n:329	Kāmaṃ puravadhusomma vattasambandhakāraṇā,	32	
PA_anya-e12_15n:330	Cando’yamāgato ajja sakavesena no mati;	33	
PA_anya-e12_15n:332	Sutvāna taṃ tadā keci hasantā vacanantaraṃ,	33	
PA_anya-e12_15n:333	Nāyaṃ sasī sasaṅekā so bhānumeso’ti no mati;	33	
PA_anya-e12_15n:335	Bodhetumāgato kāmaṃ porīnaṃ vadanambuje,	33	
PA_anya-e12_15n:336	Sakīyeneva rūpena vimhayaṃ porimānuse;	33	
PA_anya-e12_15n:338	Kiṃ bho ummattakā attha evaṃ mā vadathā’dhunā,	33	
PA_anya-e12_15n:339	Sataraṃsī uṇharaṃsī na so eso aviggaho;	33	
PA_anya-e12_15n:341	Kāmenālasajantuhi kīḷituṃ puramāgato,	34	
PA_anya-e12_15n:342	Sarūpena na no atthi saṃsayo balu mānase;	34	
PA_anya-e12_15n:344	Tesaṃ taṃ vacanaṃ sutvā hasantā keci jantuno,	34	
PA_anya-e12_15n:345	Tumhe khalū na jānātha sabāṇe sadhanū hi so;	34	
PA_anya-e12_15n:347	Issaro kantarūpena tuṅgamandiratā puraṃ,	34	
PA_anya-e12_15n:348	Kelāso iti sampatto jahātha vimatiṃ idha;	34	
PA_anya-e12_15n:350	Tesampi vacanaṃ sutvā hasanteke janā tadā,	35	
PA_anya-e12_15n:351	Nāyaṃ haro tinetto so kesaveso idhāgato;	35	
PA_anya-e12_15n:353	Viciṇanto siriṃ ajja puraseṭṭhamupāgataṃ,	35	
PA_anya-e12_15n:354	Vesenaññena maññāma ettha no natthi saṃsayo;	35	
PA_anya-e12_15n:356	Paharitvā karaṃ keci sutvā taṃ vacanaṃ narā,	35	
PA_anya-e12_15n:357	Hasantevaṃ tadāvocuṃ vāsudevo na ve ayaṃ;	35	
PA_anya-e12_15n:359	Kāmaṃ sarojanābho so vāmano kaṇhaviggaho,	35	
PA_anya-e12_15n:360	Ayamaññataracaṇṇena āgato pākasāsano;	36	
PA_anya-e12_15n:362	Puraṃ devapurantetaṃ maññamāno mahājutiṃ,	36	
PA_anya-e12_15n:363	Passitunti paṭiññāto mā bhonto vilapantu ve;	36	
PA_anya-e12_15n:365	Sutvā tesaṃ giraṃ keci keḷiṃ katvāna nekadhā,	36	
PA_anya-e12_15n:366	Tumhe sakkaṃ na jānātha so hi bho vajirāyudho;	36	
PA_anya-e12_15n:368	Eso hi bho mahābrahmā brahmalokā idhāgato,	36	
PA_anya-e12_15n:369	Pamattā kinnu vedamhī brahmabandhu pure idha;	36	
PA_anya-e12_15n:371	Athesaṃ vacanaṃ sutvā keci paṇḍitajātikā,	37	
PA_anya-e12_15n:372	Nete candādayo kāmaṃ mā mohaṃ bho pakāsatha;	37	
PA_anya-e12_15n:374	Caturānano mahābrahmā somasommānano ayaṃ,	37	
PA_anya-e12_15n:375	Samantapotthako brahmā pattahattho’yamabbhuto;	37	
PA_anya-e12_15n:377	Kāmaṃ pāramitāpuṇṇa pasattho puriso ayaṃ,	37	
PA_anya-e12_15n:378	Niccaṃ vandatha pūjetha thomethetaṃ mahājutiṃ;	37	
PA_anya-e12_15n:380	Evaṃ vadantā sabbe te nāgarā purisuttamaṃ,	38	
PA_anya-e12_15n:381	Gandhapupphehi pujentā namassantā tamanvaguṃ;	38	
PA_anya-e12_15n:383	Nettārittehi pājentā munino rūpasāgare,	38	
PA_anya-e12_15n:384	Jantavo mananāvāyo pāraṃ passiṃsu no tadā;	38	
PA_anya-e12_15n:386	Tadā lokekanayano sapadānena vīthiyaṃ,	38	
PA_anya-e12_15n:387	Caraṃ yāpanamattaṃva laddhāgamma purā bahi;	38	
PA_anya-e12_15n:389	Paṇḍavaṃ girimāsajja tassacchāyāya so muni;	38	
PA_anya-e12_15n:390	Saṅghāṭiṃ paññapetvāna nisajja purisāsabho;	39	
PA_anya-e12_15n:392	Adiṭṭhapubbaṃ disvāna patte missakabhojanaṃ,	39	
PA_anya-e12_15n:393	Sañjātapaṭikūlo taṃ nuditvā paccavekkhaṇā;	39	
PA_anya-e12_15n:395	Amataṃ viya taṃ bhutvā vikkhāletvā mukhaṃ dakā,	39	
PA_anya-e12_15n:396	Patte vattaṃ caritvāna muhuttaṃ tattha vissami;	39	
PA_anya-e12_15n:398	Pavattiṃ taṃ nisāmetvā bimbisāro narissaro,	39	
PA_anya-e12_15n:399	Sīghaṃ tamupagantvāna katānuñño nisīdiya;	39	
PA_anya-e12_15n:401	Nimantayitvā rajjena anicchante yatissare,	40	
PA_anya-e12_15n:402	Anuggahāya me yuttaṃ buddhabhūtenidhāgamaṃ;	40	
PA_anya-e12_15n:404	Evaṃ nimantito tenādhivāsetvā mahāmatī,	40	
PA_anya-e12_15n:405	Agamāsuruvelāya matuloru parakkamo;	40	
PA_anya-e12_15n:407	Padhānaṃ padahitvāna chabbassamatidukkaraṃ,	40	
PA_anya-e12_15n:408	Pakāsetvāna lokassa mokkhaṃ natthiti tena so;	40	
PA_anya-e12_15n:410	Tatoppabhuti vattanto majjhimappaṭi pattiyaṃ,	41	
PA_anya-e12_15n:411	Kāyassānuggahaṃ katvā tato sampiṇiti’ndriyo;	41	
PA_anya-e12_15n:413	Mūle’japālanigrodhapādapassa mahāmuni,	41	
PA_anya-e12_15n:414	Nisīdi nijasobhāhi obhāsento disodisaṃ;	41	
PA_anya-e12_15n:416	Tadā senāni nigame sujātā khīra dāyikā,	41	
PA_anya-e12_15n:417	Sampuṇṇamanasaṅkappā yācitvā vaṭadevataṃ;	41	
PA_anya-e12_15n:419	Dhīraṃ devoti maññanti tuṭṭhahaṭṭhā pamoditā,	41	
PA_anya-e12_15n:420	Hemapātiṃ sapāyāsaṃ datvāna idama’bruvi;	42	
PA_anya-e12_15n:422	Yathā mayhaṃ mahādeva iddhā patthita patthanā,	42	
PA_anya-e12_15n:423	Tatheva tava saṅkappo khippameva samijjhatu;	42	
PA_anya-e12_15n:425	Iti vatvāna vanditvā katvā ca naṃ padakkhiṇaṃ,	42	
PA_anya-e12_15n:426	Pakkantāya sujātāya dhīro pātiṃ samādiya;	42	
PA_anya-e12_15n:428	Upagantvānātirammaṃ nadiṃ so nīlavāhiniṃ,	42	
PA_anya-e12_15n:429	Suppatiṭṭhitanāmamhi nadītitthe nisīdiya;	42	
PA_anya-e12_15n:431	Bhuñjitvā ūnapaṇṇāsa piṇḍaṃ katvāna bhojanaṃ,	43	
PA_anya-e12_15n:432	Vissajjetvā tato pātiṃ paṭisotaṃ narāsabho;	43	
PA_anya-e12_15n:434	Tato sālavanuyyāne vissamanto divādine,	43	
PA_anya-e12_15n:435	Disvāna supine pañca atthaṃ tesaṃ vicintiya;	43	
PA_anya-e12_15n:437	Ābodhimūlato magge devehi samalaṅkate,	43	
PA_anya-e12_15n:438	Maṇitoraṇapālīhi puṇṇakumbhaddhājādihi;	43	
PA_anya-e12_15n:440	Sāyaṇhasamaye nātho gacchanto bodhi santikaṃ,	44	
PA_anya-e12_15n:441	Disvāna sotthiyaṃ nāma thūyamānaṃ dijuttamaṃ;	44	
PA_anya-e12_15n:443	Tena dinnaṭṭha muṭṭhintu gahetvā nīlasaddalaṃ,	44	
PA_anya-e12_15n:444	Bodhimūlamupāgamma katvāna taṃ padakkhiṇaṃ;	44	
PA_anya-e12_15n:446	Akāsi tīṇasanthāraṃ pācīnābhimukhaṃ tadā,	44	
PA_anya-e12_15n:447	Tato mahiṃ dvidhā katvā samuṭṭhāsi mahāsanaṃ;	44	
PA_anya-e12_15n:449	Uccaṃ cuddasahatthena nānā citta vicittitaṃ,	44	
PA_anya-e12_15n:450	Abhaṭṭhanahittha tatraṭṭho iccevaṃ daḷhamānaso;	45	
PA_anya-e12_15n:452	Kāmaṃ taco nahārū ca aṭṭhi ca avasissatu,	45	
PA_anya-e12_15n:453	Upasussatu me gatte sabbantaṃ maṃsalohitaṃ;	45	
PA_anya-e12_15n:455	Na uṭṭhahāmabujjhitvā na jahe vīriyaṃ mama,	45	
PA_anya-e12_15n:456	Adhiṭṭhahitvā evaṃ so nisīdi vajirāsane;	45	
PA_anya-e12_15n:458	Anatikkamaṃ ṭhapetvāna caraṇaṃ caraṇupari,	45	
PA_anya-e12_15n:459	Kamalaṃ kamaleneva maṇibandhaṃ vidhāya so;	45	
PA_anya-e12_15n:461	Bālāsokadalāsatta paraṃ vā’sokapallavaṃ,	46	
PA_anya-e12_15n:462	Nidhāya nayanānatda pāṇiṃ pāṇitale jino;	46	
PA_anya-e12_15n:464	Yathā sañjhāghanālīḍha tuṅgakañcana pabbato,	46	
PA_anya-e12_15n:465	Surattacīvaracchanna cārigatta virājito;	46	
PA_anya-e12_15n:467	Udayāvalakoṭimhi dippantova divākaro	46	
PA_anya-e12_15n:468	Kandharopari dippanta mukhamaṇḍalamaṇḍito;	46	
PA_anya-e12_15n:470	Yathā cāmikarabyamhe sunīlaṃ sīhapañjaraṃ,	47	
PA_anya-e12_15n:471	Asampakampapamhehi pihitaddhasulocano;	47	
PA_anya-e12_15n:473	Nīluppalakalāpaṃca jananettālipātanaṃ,	47	
PA_anya-e12_15n:474	Sajjhudaṇḍasamābaddha bodhikkhandhamaphassi so;	47	
PA_anya-e12_15n:476	Nisinno bodhito chejja pavāḷataruṇaṅkurā,	47	
PA_anya-e12_15n:477	Patamānā samantāsuṃ tejaṃ viya kubuddhīnaṃ;	47	
PA_anya-e12_15n:479	Devā tattha samāgañjuṃ khippaṃ dasasahassiyaṃ,	47	
PA_anya-e12_15n:480	Kamalāsanoragā ceva siddhavijjādharādayo	48	
PA_anya-e12_15n:482	Sahampati mahābrahmā brahmasenāpurakkhato,	48	
PA_anya-e12_15n:483	Sitātapattaṃ dhārento ṭhīto sambuddha santike;	48	
PA_anya-e12_15n:485	Vīsaṃ ratana satāyāmaṃ vijayuttara nāmakaṃ,	48	
PA_anya-e12_15n:486	Saṅkhaṃ dhamento aṭṭhāsi sādaro pākasāsano;	48	
PA_anya-e12_15n:488	Suyāmo saha senāya thomayanto narādhipaṃ,	48	
PA_anya-e12_15n:489	Maṇitālavaṇṭaṃ paggayha mandamandena vījati;	48	
PA_anya-e12_15n:491	Jitakitti lataggamhi sassa pupphaṃca pupphītaṃ,	49	
PA_anya-e12_15n:492	Vāḷavijanimuggayha aṭṭhā santusito tahiṃ;	49	
PA_anya-e12_15n:494	Beluvaṃ vīṇamādāya gītaṃ nānālayānugaṃ,	49	
PA_anya-e12_15n:495	Pañcasikho ṭhito tattha gāyamāno anekadhā;	49	
PA_anya-e12_15n:497	Mahākālo’pi nāgindo nāgasaṅghapurakkhato,	49	
PA_anya-e12_15n:498	Thomento tattha aṭṭhāsi navārahaguṇādihi;	49	
PA_anya-e12_15n:500	Raṅgabhumiṃ māpayitvā gahetvāna varaṅganā,	50	
PA_anya-e12_15n:501	Upahāraṃ karontaṭṭhā timbarū sūriyavaccasā;	50	
PA_anya-e12_15n:503	Āgantvā saha senāya sitaṅgo sitabhusano,	50	
PA_anya-e12_15n:504	Dhataraṭṭho ṭhito pubbe ārakkhaṃ kurumānako;	50	
PA_anya-e12_15n:506	Pūrento sakasenāya dakkhiṇassaṃ virūḷhako,	50	
PA_anya-e12_15n:507	Ārakkhaṃ kurumānaṭṭhā nīlaṅgo nīlabhusano;	50	
PA_anya-e12_15n:509	Virūpakkho’pi aṭṭhāsi pālayaṃ pacchimaṃ disaṃ,	50	
PA_anya-e12_15n:510	Rattaṅgābharaṇo vammī nijasenāpurakkhato;	51	
PA_anya-e12_15n:512	Uttarassaṃ sasenāya ārakkhaṃ kurumānako,	51	
PA_anya-e12_15n:513	Soṇṇavaṇṇaṅgābharaṇo aṭṭhāsi naravāhano;	51	
PA_anya-e12_15n:515	Kimettha bahulāpena jātikkhettamhi devatā,	51	
PA_anya-e12_15n:516	Nāgatā neva vāhesuṃ sabbe etthe’va osaṭā;	51	
PA_anya-e12_15n:518	Gaganātotiṇṇaketu pādehi pathavītale,	51	
PA_anya-e12_15n:519	Nāgādayo na dhutāsuṃ ketunaṃ bahu kā kathā;	51	
PA_anya-e12_15n:521	Na dhūtā dhajapādehi vāyutuddāmavuttihi,	52	
PA_anya-e12_15n:522	Tārakā gagane brūmo kinnu tattha dhajālutā;	52	
PA_anya-e12_15n:524	Pubbadisā cakkavāḷa silāyuggataketunaṃ,	52	
PA_anya-e12_15n:525	Pādāni parabhāgādi cakkavāḷasilanvaguṃ;	52	
PA_anya-e12_15n:527	Cakkavāḷa mahāmeru yugandhara nagādayo,	52	
PA_anya-e12_15n:528	Pupphāvataṃsakā’vāsuṃ nānāvaṇṇehi saṅkhatā;	52	
PA_anya-e12_15n:530	Vāmāmandamakaranda bindusandoha sundaraṃ,	53	
PA_anya-e12_15n:531	Ullola padumākiṇṇa vitānaṃ vāsi ambaraṃ;	53	
PA_anya-e12_15n:533	Khittasogandhacuṇṇāni devabrahmādinā tahiṃ,	53	
PA_anya-e12_15n:534	Vitānaṃ viya khāyanti cakkavāḷaggamaṇḍape;	53	
PA_anya-e12_15n:536	Kappūrāgarudhūpehī tattha tatthuggatehi mā,	53	
PA_anya-e12_15n:537	Kālabbhakūṭacchannova āsi maññaṃ kathemu kiṃ;	53	
PA_anya-e12_15n:539	Jātikkhettesu devehi katagghikusumādinā,	53	
PA_anya-e12_15n:540	Nosīnā dharaṇī bhārā disebhānaṃ balaṃ aho;	54	
PA_anya-e12_15n:542	Ambarālambamānānī pupphadāmāni bhūtalaṃ,	54	
PA_anya-e12_15n:543	Ākaḍḍhanāya devehi baddharajjuva bhāsare	54	
PA_anya-e12_15n:545	Aññoññakaramuggayha gagane surasutdarī,	54	
PA_anya-e12_15n:546	Paribbhamantā gāyanti tattha tattha manoramaṃ;	54	
PA_anya-e12_15n:548	Ubho bhuje vikāsetvā maṇḍitaṃ surasutdarī,	54	
PA_anya-e12_15n:549	Bhamanti bhantabheṇḍuva tattha tatthambare yugā;	54	
PA_anya-e12_15n:551	Nīluppalakalāpādī gahetvāna suraṅganā,	55	
PA_anya-e12_15n:552	Ṭhītāsuṃ parivāretvā pūjamānā narissaraṃ;	55	
PA_anya-e12_15n:554	Ratnapallavakalahāra kamaluppala saṅgate,	55	
PA_anya-e12_15n:555	Sannīrakusumākiṇṇe puṇṇesogandhavārihī;	55	
PA_anya-e12_15n:557	Kañcanādighaṭe gayha ambare surasundarī,	55	
PA_anya-e12_15n:558	Katvāna sugataṃ majjhe pūjayiṃsu samantato	55	
PA_anya-e12_15n:560	Kañcanādāsahatthā ca kācī kaññā tathā ṭhitā,	56	
PA_anya-e12_15n:561	Tālavaṇṭe gahetvāna ṭhītāsuṃ kāci devatā;	56	
PA_anya-e12_15n:563	Kāci maṅgala saṃyutta vacanā tava patthanā,	56	
PA_anya-e12_15n:564	Samijjhatuti ghosentī parivāretvā ṭhitā jinaṃ;	56	
PA_anya-e12_15n:566	Sirivacchādi paggayha aṭṭhamaṅgalamuttamaṃ,	56	
PA_anya-e12_15n:567	Ṭhitāsuṃ gagane nārī parivāretvā munissaraṃ;	56	
PA_anya-e12_15n:569	Naccanti keci kīḷanti selenti ca lalanti ca,	56	
PA_anya-e12_15n:570	Vādenti keci gāyanti velukkhepaṃ karonti ca;	57	
PA_anya-e12_15n:572	Nekapupphagghipantī ca tathā dīpagghipanti ca,	57	
PA_anya-e12_15n:573	Maṇicāmīkarāsajjhu agghikā pantiyo tathā;	57	
PA_anya-e12_15n:575	Ābrahmabhavanuggamma cakkavāḷasamantato,	57	
PA_anya-e12_15n:576	Tiṭṭhanti jalamānāyo buddhassa maṅgalussave;	57	
PA_anya-e12_15n:578	Sattaratanasambhutā nānā toraṇapantīyo,	57	
PA_anya-e12_15n:579	Hemarambhāmayā cāpi tathā dussamayā siyuṃ;	57	
PA_anya-e12_15n:581	Nānāvaṇṇehi nekehi chattehi ca nirantaraṃ,	58	
PA_anya-e12_15n:582	Cakkavāḷodaraṃ āsi saraṃca kamalākulaṃ;	58	
PA_anya-e12_15n:584	Tattha tatthujjalāneka yantadīpāvalī mahī,	58	
PA_anya-e12_15n:585	Tārakājālakākiṇṇa gaganaṅganasantibhā;	58	
PA_anya-e12_15n:587	Dhajantarita chattā’suṃ cakkavāḷagirūpari,	58	
PA_anya-e12_15n:588	Nirantarā’suṃ tattheva ghaṭadīpā ca toraṇa;	58	
PA_anya-e12_15n:590	Nānāturiyanādehi nānāsaṅgītitāhi ca,	59	
PA_anya-e12_15n:591	Sādhuvādehi nekehi cakkavāḷo phuṭo ahū;	59	
PA_anya-e12_15n:593	Aho mahantatā tassa buddhassa katamaṅgale,	59	
PA_anya-e12_15n:594	Pūjāvisesaṃ taṃ ko hi mukhenekena bhāsatī;	59	
PA_anya-e12_15n:596	Catummukho sahassakkho dvisahassanayano phaṇī,	59	
PA_anya-e12_15n:597	Dasakaṇṭho’pi taṃ sabbaṃ neva sakkonti bhāsituṃ;	59	
PA_anya-e12_15n:599	Evaṃ surāsurabrahma venateyyoragādihi,	59	
PA_anya-e12_15n:600	Nirantaraṃ katāneka mahāmaha samākule;	60	
PA_anya-e12_15n:602	Tasmintu vāsare māro passitvā bhuvanaṃ idaṃ,	60	
PA_anya-e12_15n:603	Āmantetvā sānuvare āhevaṃ sakutūhalo;	60	
PA_anya-e12_15n:605	Sabbe dibbavimānā bho suññā dissanti chaḍḍitā,	60	
PA_anya-e12_15n:606	Purapālampahāpetvā kva gatā’suṃ sadevakā;	60	
PA_anya-e12_15n:608	Kimbho māra na jānāsi matto sutto’si ajja kiṃ,	60	
PA_anya-e12_15n:609	Suddhodaniya siddhattho māyāya tanayo ayaṃ;	60	
PA_anya-e12_15n:611	Puretvā pāramī sabbā katvāna abhinikkhamaṃ,	61	
PA_anya-e12_15n:612	Bodhimule nisinno si ajja buddho bhavāmīti;	61	
PA_anya-e12_15n:614	Tassa pūjāvidhānatthaṃ dasasahassīsu devatā,	61	
PA_anya-e12_15n:615	Samāgatā haṭṭhatuṭṭhā karontajja mahāmahaṃ;	61	
PA_anya-e12_15n:617	Kinnu te badhiraṃ sotaṃ kinnu parihāyi locanaṃ,	61	
PA_anya-e12_15n:618	Dhajaggā te na dissanti ullolaṃ te na sūyati;	61	
PA_anya-e12_15n:620	Tesaṃ taṃ vacanaṃ sutvā antako khalu pāpimā,	62	
PA_anya-e12_15n:621	Dukkhito dummano tesaṃ socanto idambruvi;	62	
PA_anya-e12_15n:623	Aho vatā’tiparihāni saṃsārassa mahā ayaṃ,	62	
PA_anya-e12_15n:624	Asāro khalu saṃsāro siddhatthe vibhavaṃ gate;	62	
PA_anya-e12_15n:626	Aho vatā’ti naṭṭhamhā tivaṭṭaṃ paripuritaṃ,	62	
PA_anya-e12_15n:627	Hoti bho dahanā daḍḍhavanaṃvāti alakkhikaṃ;	62	
PA_anya-e12_15n:629	Nirālokaṃ tilokaṃ bho asuraṃ vāsaraṃ yathā,	62	
PA_anya-e12_15n:630	Parimosaratanaṃ hoti rajjaṃ vedaṃ jagattayaṃ;	63	
PA_anya-e12_15n:632	Mamesa visayaṃ hitvā yāti siddhatthadārako,	63	
PA_anya-e12_15n:633	Tena yātena maggena nikkhamanti bahujjanā;	63	
PA_anya-e12_15n:635	Bhavantaṃ na karoteso yāva suddhodanatrajo,	63	
PA_anya-e12_15n:636	Etha gacchāma siddhatthamasiddhatthaṃ karoma bho;	63	
PA_anya-e12_15n:638	Māpetha bheravaṃ vaṇṇaṃ bībhacchaṃ duddasaṃ kharaṃ,	63	
PA_anya-e12_15n:639	Saddeneva palāpetha tūlabhaṭṭaṃva vāyunā;	63	
PA_anya-e12_15n:641	Tassa taṃ vacanaṃ sutvā mārasenā samāgamuṃ,	64	
PA_anya-e12_15n:642	Nānāvesadharā hutvā nānāyudha samaṅgino;	64	
PA_anya-e12_15n:644	Yojanānaṃ tadā māro diyaḍḍhasatamuccato,	64	
PA_anya-e12_15n:645	Girimekhalamāruyha senāya sahasā’gamī;	64	
PA_anya-e12_15n:647	Disvāna durato ettaṃ devā māraṃ savāhiniṃ,	64	
PA_anya-e12_15n:648	Bhayaṭṭāpagamuṃ khippaṃ dhāvamānā disodisaṃ;	64	
PA_anya-e12_15n:650	Saṃkhippa khippaṃ sacchattaṃ brahmā dhāvi parammukho,	65	
PA_anya-e12_15n:651	Katvāna piṭṭhiyaṃ saṅkhaṃ sakko dhāvi visaṅkito;	65	
PA_anya-e12_15n:653	Mahākālo’pi nāgindo nimujja mahiyaṃ tadā,	65	
PA_anya-e12_15n:654	Vattadattakaro bhīru sake nipati mañcake;	65	
PA_anya-e12_15n:656	Saṃ saṃ pūjāvidhānantu chaḍḍetvāna sadevakā,	65	
PA_anya-e12_15n:657	Gatāsuṃ suññakaṃ āsi cakkavāḷamidaṃ tadā;	65	
PA_anya-e12_15n:659	Nissirīkaṃ padesaṃ taṃ asobhaṃ asamañjasaṃ,	65	
PA_anya-e12_15n:660	Ahosi patitāneka pūjābhaṇḍasamākulaṃ;	66	
PA_anya-e12_15n:662	Ekova tattha sugato nisīdi vajirāsane,	66	
PA_anya-e12_15n:663	Pajjalaṃ nijasiriyā sūriyova yugandhare;	66	
PA_anya-e12_15n:665	Akampo ca asantrāsī lomahaṃsa vivajjito,	66	
PA_anya-e12_15n:666	Abhīto sīharājāva migacchāpānamaggato;	66	
PA_anya-e12_15n:668	Tato dhammissarassagge dunnimittāni jāyaruṃ,	66	
PA_anya-e12_15n:669	Andhakāraṃ disā āsuṃ dhūmaketu ca ambare;	66	
PA_anya-e12_15n:671	Dinaṃ duddinakaṃ āsi hataraṃsi divākaro,	67	
PA_anya-e12_15n:672	Ukkāpato’pi paññāyi disāḍāhopapajjatha;	67	
PA_anya-e12_15n:674	Aghane gagane āsuṃ indacāpavirajjutī,	67	
PA_anya-e12_15n:675	Analāsaniyo’dittā tattha tattha patantī ca	67	
PA_anya-e12_15n:677	Kākolasaṅghā vassiṃsu uṇṇa sakuṇakosiyā,	67	
PA_anya-e12_15n:678	Cariṃsu ambare’petā kabandhā ca bhayāvahā;	67	
PA_anya-e12_15n:680	Senaṃ saṃvidahitvāna tato māro abhiddavi,	68	
PA_anya-e12_15n:681	Āgantvā cakkavāḷamhi ṭhito jinamudikkhiya;	68	
PA_anya-e12_15n:683	Ekakassa manussassa santikopagamaṃ mama,	68	
PA_anya-e12_15n:684	Na yuttañhi gajo yāti gajaṃ no yāti kotthukaṃ;	68	
PA_anya-e12_15n:686	Netaṃ garu palāpetuṃ kālo iti vicintiya,	68	
PA_anya-e12_15n:687	Māpesi kupito khippaṃ kappanila samānilaṃ;	68	
PA_anya-e12_15n:689	Khipanto gagane khippaṃ uddharitvā vanaspatī,	68	
PA_anya-e12_15n:690	Katvāna vanamummūlaṃ viddhaṃsento asesakaṃ;	69	
PA_anya-e12_15n:692	Cāletvā tālasālādiṃ luñcitvā gagane khipaṃ,	69	
PA_anya-e12_15n:693	Pātento cakkavāḷante vājisīha gajādayo;	69	
PA_anya-e12_15n:695	Paharitvā vivattetvā girikūṭāni ukkhipaṃ,	69	
PA_anya-e12_15n:696	Bhamayanto nabhomajjhe dhāvateva tato tato;	69	
PA_anya-e12_15n:698	Silāhi silāsaṅghaṭṭa mahānādaṃ pavattayaṃ,	69	
PA_anya-e12_15n:699	Pātento dahanañcāpi dhūmamambara mukkhipaṃ;	69	
PA_anya-e12_15n:701	Bhamayanto gahetvāna ambare chadaniṭṭhikā,	70	
PA_anya-e12_15n:702	Pāsāde parivattetvā paharanto nagādisu;	70	
PA_anya-e12_15n:704	Khananto pathaviṃ paṃsuṃ gahetvāmbaramaṇḍale,	70	
PA_anya-e12_15n:705	Bandhantova paraṃ bhumiṃ bhindanto tuṅgapabbate;	70	
PA_anya-e12_15n:707	Bhayānakena saddena upagamma mahāmuniṃ,	70	
PA_anya-e12_15n:708	Cāletuṃ neva so sakkhi aṃsumattampi cīvare;	70	
PA_anya-e12_15n:710	Tadāsi vijayo tassa sambuddhassa sirīmato,	71	
PA_anya-e12_15n:711	Paṭhame mārayuddhamhi mārassāsi parājayo;	71	
PA_anya-e12_15n:713	Evaṃ mahānubhāvoti mantvāna narasārathiṃ,	71	
PA_anya-e12_15n:714	Niccaṃ vandatha pūjetha so hi vo saraṇaṃ sadā;	71	
PA_anya-e12_15n:715	Iti paṭhamo vijayo.	71	
PA_anya-e12_15n:717	Disvā namuci dhīrassa mālutenānupaddavaṃ,	71	
PA_anya-e12_15n:718	Dukkhī ca dummano āsi kodhenāturamānaso;	71	
PA_anya-e12_15n:720	Hotu dāni mahoghena pavāhemi imaṃ yatiṃ,	72	
PA_anya-e12_15n:721	Māpetvāna mahāmeghaṃ socanāya alaṃ mama;	72	
PA_anya-e12_15n:723	Iti cintiya so māro mahāmeghamamāpayi,	72	
PA_anya-e12_15n:724	Disāsumpihitā sabbā andhakāro avatthari;	72	
PA_anya-e12_15n:726	Uparūpari guṇā hutvā sahassāni satāni’pi,	72	
PA_anya-e12_15n:727	Dhārādharā mahādhārā vattayiṃsu samantato;	72	
PA_anya-e12_15n:729	Sodāminīsahassehi vinaddhaṃva nabhaṃ ahū,	72	
PA_anya-e12_15n:730	Tattha tattha disābhāge indacāpā avattatha;	73	
PA_anya-e12_15n:732	Mahārajatarajjūhi sibbitāva nabhāvanī,	73	
PA_anya-e12_15n:733	Dharādharorudhārāhi nirantarapavattihi;	73	
PA_anya-e12_15n:735	Tattha tattha patantāni ghorāsanisatā ahuṃ,	73	
PA_anya-e12_15n:736	Mahābhīma nabho bherissanā āsuṃ tahiṃ tahiṃ;	73	
PA_anya-e12_15n:738	Uddharanto mahāsele mahogho ca tadubbhave,	73	
PA_anya-e12_15n:739	Kelāsa sikharākāra eṇepuñje samubbahaṃ;	73	
PA_anya-e12_15n:741	Mahāthūpappamāṇādi mahābubbulamubbahaṃ,	74	
PA_anya-e12_15n:742	Gambhīro puthulo caṇḍo upagamma jinantikaṃ;	74	
PA_anya-e12_15n:744	Sarīre lomamattampi temetumasamatthako,	74	
PA_anya-e12_15n:745	Gato mahogho buddhassa’bho’nubhāvamahantatā;	74	
PA_anya-e12_15n:747	Tadāsi vijayo tassa sambuddhassa sirīmato,	74	
PA_anya-e12_15n:748	Dutiye mārayuddhamhi mārassāsī parājayo;	74	
PA_anya-e12_15n:750	Evaṃ mahānubhāvoti mantvāna nara sārathiṃ,	75	
PA_anya-e12_15n:751	Niccaṃ vandatha pūjetha so hi vo saraṇaṃ sadā;	75	
PA_anya-e12_15n:752	Dutiyo vijayo.	75	
PA_anya-e12_15n:754	Tato māro asakkonto vassoghena upaddavaṃ,	75	
PA_anya-e12_15n:755	Kātuṃ tassa usūyādi kopākulamano tadā;	75	
PA_anya-e12_15n:757	Bhavatajja kimetena māraṇe tassa kiṃ garu,	75	
PA_anya-e12_15n:758	Idānaṅgāravuṭṭhīhi jhāpemi sahasā imaṃ;	75	
PA_anya-e12_15n:760	Iti cintiya so māro māpetvāṅgāra vuṭṭhiyo,	76	
PA_anya-e12_15n:761	Pesesi nabhasā tassa sambuddhassa upantikaṃ;	76	
PA_anya-e12_15n:763	Mahāpabbatasaṅkāsa jalitaṅgāra rāsayo,	76	
PA_anya-e12_15n:764	Dhāviṃsu nahasā tattha accimanto mahabbhayā;	76	
PA_anya-e12_15n:766	Cicciṭāyana saddehi pūrayanto disantaraṃ,	76	
PA_anya-e12_15n:767	Dhūpāyanto phuliṅgehi mārassāpi bhayāvahā;	76	
PA_anya-e12_15n:769	Ujjālentā mahārukkhe pabbate’pi ca sammukhe,	76	
PA_anya-e12_15n:770	Narakodaruggatā aggī rāsīvāti bhayāvahā;	77	
PA_anya-e12_15n:772	Upagantvā muhuttena nisinnaṃ munipuṅgavaṃ,	77	
PA_anya-e12_15n:773	Madhumattālijhaṅkāra nādākuladisāmukhā;	77	
PA_anya-e12_15n:775	Pātenti satatāmanda makarandaja bindavo,	77	
PA_anya-e12_15n:776	Mālāvataṃsakā hutvā pādamule patiṃsu tā;	77	
PA_anya-e12_15n:778	Tadāsi vijayo tassa sambuddhassa sirīmato,	77	
PA_anya-e12_15n:779	Tatiye māra yuddhamhi mārassāsi parājayo;	77	
PA_anya-e12_15n:781	Evaṃ mahānubhāvoti mantvāna narasārathiṃ,	78	
PA_anya-e12_15n:782	Niccaṃ vandatha pūjetha so hi vo saraṇaṃ sadā;	78	
PA_anya-e12_15n:783	Tatiyo vijayo.	78	
PA_anya-e12_15n:785	Tenānupaddutaṃ buddhaṃ passitvāna pajāpati,	78	
PA_anya-e12_15n:786	Dukkhito dummano hutvā evaṃ cintesi dummati;	78	
PA_anya-e12_15n:788	Pāsāṇavassaṃ māpetvā cuṇṇetvā panimaṃ yatiṃ,	78	
PA_anya-e12_15n:789	Viddhaṃsemīti cintetvā māpesūpalavassakaṃ;	78	
PA_anya-e12_15n:791	Tasmiṃ vasse’ti bībhacchā dhūmāyantā sajotikā,	79	
PA_anya-e12_15n:792	Jalitaṅgārasaṅkāsā pāsāṇuccāvacā bahū;	79	
PA_anya-e12_15n:794	Karānaññoññasaṅghaṭṭā mahantaṃ bheravaṃ ravaṃ,	79	
PA_anya-e12_15n:795	Duddinaṃ dhūmajālāhi kurumānā samantato;	79	
PA_anya-e12_15n:797	Satthūpagantvābhimukhaṃ santamālāgulā viya,	79	
PA_anya-e12_15n:798	Patiṃsu siripāde te amandāmodavāhino;	79	
PA_anya-e12_15n:800	Tadāsi vijayo tassa sambuddhassa sirīmato,	80	
PA_anya-e12_15n:801	Catutthe mārayuddhamhi mārassāsi parājayo;	80	
PA_anya-e12_15n:803	Evaṃ mahānubhāvoti mantvāna narasārathiṃ,	80	
PA_anya-e12_15n:804	Niccaṃ vandatha pūjetha so hi vo saraṇaṃ sadā;	80	
PA_anya-e12_15n:805	Catuttho vijayo.	80	
PA_anya-e12_15n:807	Disvānattamano māro ditto kodhagginā tadā,	80	
PA_anya-e12_15n:808	Māpetvā’yudhavassaṃ so pesesi tadupantikaṃ;	80	
PA_anya-e12_15n:810	Nettiṃsacchūrikā satti heṇḍivāla gadādayo,	81	
PA_anya-e12_15n:811	Tiṇgadhārā pajjalitā acirajjuti sannibhā;	81	
PA_anya-e12_15n:813	Yathā pupphopahāropagantvāna gaganaṅganā,	81	
PA_anya-e12_15n:814	Evaṃ sambuddhapādesu patiṃsu parivattitā;	81	
PA_anya-e12_15n:816	Tadāsi vijayo tassa sambuddhassa sirīmato,	81	
PA_anya-e12_15n:817	Pañcame mārayuddhamhi mārassāsi parājayo;	81	
PA_anya-e12_15n:819	Evaṃ mahānubhāvoti mantvāna narasārathiṃ,	81	
PA_anya-e12_15n:820	Niccaṃ vandatha pūjetha so hi vo saraṇaṃ sadā;	82	
PA_anya-e12_15n:821	Pañcamo vijayo.	82	
PA_anya-e12_15n:823	Taṃ disvā pāpimā kuddho yaṃ yaṃ tassa karoma’haṃ,	82	
PA_anya-e12_15n:824	Taṃ taṃ’dānī na sakkoti kiñci kākumu’pakkamaṃ;	82	
PA_anya-e12_15n:826	Māpesi kukkulaṃ vassaṃ māramīta’dhunā muniṃ,	82	
PA_anya-e12_15n:827	So’gā’kāsā sampaditto dhūmāyantova pajjalaṃ;	82	
PA_anya-e12_15n:829	Jinassābhimukhaṃ gantvā kukkulo parivattiya,	82	
PA_anya-e12_15n:830	Candanassa sitabbhassa dhūlī hutvāna pagghari;	83	
PA_anya-e12_15n:832	Tadāsi vijayo tassa sambuddhassa sirīmato,	83	
PA_anya-e12_15n:833	Chaṭṭhe namuci yuddhamhi mārassāsī parājayo;	83	
PA_anya-e12_15n:835	Evaṃ mahānubhāvoti mantvāna narasārathiṃ,	83	
PA_anya-e12_15n:836	Niccaṃ vandatha pūjetha so hi vo saraṇaṃ sadā;	83	
PA_anya-e12_15n:837	Chaṭṭho vijayo.	83	
PA_anya-e12_15n:839	Tato disvāna taṃ kaṇho kaṇhasenā purakkhato,	83	
PA_anya-e12_15n:840	Saṅkuddho pesayi tattha vassaṃ so sikatāmayaṃ;	84	
PA_anya-e12_15n:842	Khadīraṅgāra saṅkāsā vālukā gaganāgatā,	84	
PA_anya-e12_15n:843	Bhassantā jinapādante vāsacuṇṇattamāgatā;	84	
PA_anya-e12_15n:845	Tadāsi vijayo tassa sambuddhassa sirīmato,	84	
PA_anya-e12_15n:846	Sattame mārayuddhamhi mārassāsi parājayo;	84	
PA_anya-e12_15n:848	Evaṃ mahānubhāvoti mantvāna nara sārathiṃ,	84	
PA_anya-e12_15n:849	Niccaṃ vandatha pūjetha so hi vo saraṇaṃ sadā;	84	
PA_anya-e12_15n:850	Sattamo vijayo.	85	
PA_anya-e12_15n:852	Tampi disvā asajjanto ahirī kopaketuko,	85	
PA_anya-e12_15n:853	Māpetvā palipandāni tattha osīdayāmi taṃ;	85	
PA_anya-e12_15n:855	Iti cintiya māpetvā pesesi palipaṃ ghanaṃ,	85	
PA_anya-e12_15n:856	Dhūpāyanto pajjalanto gantvā so nabhasā lahuṃ;	85	
PA_anya-e12_15n:858	Sambuddhasiripādamhi sampatto nibbuto tato,	85	
PA_anya-e12_15n:859	Nānāsugandhasambhuta gandhakaddamataṃ gato;	85	
PA_anya-e12_15n:861	Tadāsi vijayo tassa sambuddhassa sirīmato,	86	
PA_anya-e12_15n:862	Aṭṭhame mārayuddhamhi mārassāsi parājayo;	86	
PA_anya-e12_15n:864	Evaṃ mahānubhāvoti mantvāna narasārathiṃ,	86	
PA_anya-e12_15n:865	Niccaṃ vandatha pūjetha so hi vo saraṇaṃ sadā;	86	
PA_anya-e12_15n:867	Olokento tato māro mārāriṃ siriyujjalaṃ,	86	
PA_anya-e12_15n:868	Disvā cittampasādetumasakkonto’ti kopavā;	86	
PA_anya-e12_15n:870	Ajjetamandhakārasmiṃ pakkhipitvā pamohituṃ,	87	
PA_anya-e12_15n:871	Mayhaṃ bhāroti cintetvā māpesi timiraṃ ghanaṃ;	87	
PA_anya-e12_15n:873	Lokantaresu sambhuta timiso’va bhayāvaho,	87	
PA_anya-e12_15n:874	Gantvāna gaganā so hi patvāna munisantikaṃ;	87	
PA_anya-e12_15n:876	Yathā timiramāyāti vināsaṃ suriyuggate,	87	
PA_anya-e12_15n:877	Evamāsi jinaggamhi andhakāro tathāvidho;	87	
PA_anya-e12_15n:879	Tadāsi vijayo tassa sambuddhassa sirīmato,	87	
PA_anya-e12_15n:880	Navame mārayuddhamhi mārassāsi parājayo;	88	
PA_anya-e12_15n:882	Evaṃ mahānubhāvoti mantvāna narasārathiṃ,	88	
PA_anya-e12_15n:883	Niccaṃ vandatha pūjetha so hi vo saraṇaṃ sadā;	88	
PA_anya-e12_15n:884	Navamo vijayo.	88	
PA_anya-e12_15n:886	Evaṃ navahi vuṭṭhihi katvā māro mahā bhavaṃ,	88	
PA_anya-e12_15n:887	Na tassopaddavaṃ disvā dittakopānalākulo;	88	
PA_anya-e12_15n:889	Gahetvāna tato khippaṃ ṭhapitaṃ attaguttiyā,	88	
PA_anya-e12_15n:890	Cakkāyudhaṃ mahātejaṃ kupito khipi vegasā;	89	
PA_anya-e12_15n:892	Dhārādharaṃ tamuggayha kuddho paharate yadī,	89	
PA_anya-e12_15n:893	Kalīraṃva asajjanto vikhaṇḍeti pajāpati;	89	
PA_anya-e12_15n:895	Tatheva so mahiṃ kuddho māro khipati vegavā,	89	
PA_anya-e12_15n:896	Na bhavantosadhā pāṇā visussanti sarādayo;	89	
PA_anya-e12_15n:898	Tatheva kupito tena khipate so mahambudhiṃ,	89	
PA_anya-e12_15n:899	Vilayaṃ jalajā yanti sussate so mahaṇṇavo;	89	
PA_anya-e12_15n:901	Evaṃ mahānubhāvo so gacchanto jalambare,	90	
PA_anya-e12_15n:902	Patvāna patito nāthaṃ hutvāna pupphacumbaṭaṃ;	90	
PA_anya-e12_15n:904	Tadāsi vijayo tassa sambuddhassa sirīmato,	90	
PA_anya-e12_15n:905	Dasame mārayuddhamhi mārassāsi parājayo;	90	
PA_anya-e12_15n:907	Evaṃ mahānubhāvoti mantvāna narasārathiṃ,	90	
PA_anya-e12_15n:908	Niccaṃ vandatha pūjetha so hi vo saraṇaṃ sadā;	90	
PA_anya-e12_15n:909	Dasamo vijayo.	90	
PA_anya-e12_15n:911	Iti kopagginā dittamanaṃ māraṃ tadā jino,	91	
PA_anya-e12_15n:912	Karuṇājalasekena nibbāpento nisīdi so;	91	
PA_anya-e12_15n:914	Evaṃ katvāpi so kuddho aladdhavijayo tadā,	91	
PA_anya-e12_15n:915	Āmantesi sakaṃ senaṃ palayānalabheravaṃ;	91	
PA_anya-e12_15n:917	Ethāsu vata’re mayhaṃ assavā mārakiṅkarā,	91	
PA_anya-e12_15n:918	Nānāvesadharā hotha dhāretha vividhāyudhe;	91	
PA_anya-e12_15n:920	Saddehetaṃ palāpetha yātha gaṇhatha bandhatha,	92	
PA_anya-e12_15n:921	Pāde gahetvā khipatha cakkavāḷantaraṃ ito;	92	
PA_anya-e12_15n:923	Athagā saha vācāhi bhiṃsā sā māravāhinī,	92	
PA_anya-e12_15n:924	Turaṅga vyaggha mātaṅga sīhādirūpa bhiṃsanā;	92	
PA_anya-e12_15n:926	Sā mārassubhato passe catuvīsatiyojane,	92	
PA_anya-e12_15n:927	Ṭhitā pacchimabhāgamhī cakkavāḷasilāvadhiṃ;	92	
PA_anya-e12_15n:929	Bahalattena sā āsi sampuṇṇa navayojanā,	92	
PA_anya-e12_15n:930	Yakkha peta pisācādi vesehi bhayavāhinī;	93	
PA_anya-e12_15n:932	Saṃvaṭṭa vātasampāta khubhītambudhino viya,	93	
PA_anya-e12_15n:933	Ullola bhimaghoso tu gato brahmapurāvadhiṃ;	93	
PA_anya-e12_15n:935	Danta saṅghaṭṭa sañjāta jālāmālā samākulā,	93	
PA_anya-e12_15n:936	Tesaṃgārā’va dittāsuṃ kodhummīlita locanā	93	
PA_anya-e12_15n:938	Vahanti dhūmakkhandhāni mukhakoṭara koṭihī,	93	
PA_anya-e12_15n:939	Nīhaṭā nīhaṭā jivhā subhīmoragataṃ gatā;	93	
PA_anya-e12_15n:941	Uddharitvāna tālādi karitvāna sarāsane,	94	
PA_anya-e12_15n:942	Bhujaṅge ca guṇe keci gāḷhamākaḍḍhayanti ca;	94	
PA_anya-e12_15n:944	Puṇḍarīkaccha sīhādī khipantābhimukhe tadā,	94	
PA_anya-e12_15n:945	Dhāvanteke samuggayha purato dittapabbate;	94	
PA_anya-e12_15n:947	Bhayānakāti nekāni sīsāneka kalebare,	94	
PA_anya-e12_15n:948	Māpayitvāna purato dhāvanti keci kiṅkarā;	94	
PA_anya-e12_15n:950	Sīsena sīhasaṅkāsā gattena manujopamā,	95	
PA_anya-e12_15n:951	Buddhassābhimukhaṃ keci dhāvanti māra kiṅkarā;	95	
PA_anya-e12_15n:953	Kaṇṭhīravākāradehā mukhena khalu rakkhasā,	95	
PA_anya-e12_15n:954	Hutvāna abhidhāvanti kecimārassa kiṅkarā;	95	
PA_anya-e12_15n:956	Daṇḍamānavakā sīsabhāgenā’tibhayāvahā,	95	
PA_anya-e12_15n:957	Gattena rakkhasā hutvā keci dhāvanti kiṅakarā;	95	
PA_anya-e12_15n:959	Dīpacchebha turaṅgānaṃ vyaggha khaggavisāṇinaṃ,	95	
PA_anya-e12_15n:960	Varāha mahisādīnaṃ kaṇṇapāvura bhoginaṃ;	96	
PA_anya-e12_15n:962	Sīsākāra mahāsīse tabbiruddhe kalebare,	96	
PA_anya-e12_15n:963	Māpetvā abhidhāvanti keci mārassa kiṅkarā;	96	
PA_anya-e12_15n:965	Ākaḍḍhentā kapolānaṃ karasākhāhi sammukhe,	96	
PA_anya-e12_15n:966	Dassayantā mahādāṭhaṃ kecenti mārakiṅkarā;	96	
PA_anya-e12_15n:968	Tikhiṇagganakhā keci phālayantā sakodare,	96	
PA_anya-e12_15n:969	Ante gale pilandhitvā dhāvanti kiṅkarāpare;	96	
PA_anya-e12_15n:971	Gilantā keci phaṇino uggirantā tatheva ca,	97	
PA_anya-e12_15n:972	Sīsa kandhara kaṇṇanta bāhu aṅguli ādisu;	97	
PA_anya-e12_15n:974	Sakalesu sarīresu visadhūmaggi saṅkule,	97	
PA_anya-e12_15n:975	Dhārentā’sivise keci dhāvantyagge bhayāvahā;	97	
PA_anya-e12_15n:977	Padittāyogule gayha khipanteke anekadhā,	97	
PA_anya-e12_15n:978	Dittapabbatamuddhacca keci aggikapālake,	97	
PA_anya-e12_15n:979	Khipannā abhidhāvanti daṭṭhoṭṭhā bhīmalocanā;	97	
PA_anya-e12_15n:981	Lālayantā sakā jivhā khandhe katvāna muggare,	98	
PA_anya-e12_15n:982	Mattabhujaṅga vesena dhāvanti apare bhaṭā;	98	
PA_anya-e12_15n:984	Pibantā lohitāneke khādantā pisite pare,	98	
PA_anya-e12_15n:985	Pisācāva’caruṃ keci munirājassa aggato;	98	
PA_anya-e12_15n:987	Ullaṅghantā ca selentā dhāvantā jalitāyudhā,	98	
PA_anya-e12_15n:988	Bhimavesadharā yakkhā kecenti bhakuṭīmukhā;	98	
PA_anya-e12_15n:990	Paṇuṇṇa saravassehi kuntatomara vuṭṭhihi,	99	
PA_anya-e12_15n:991	Bheṇḍivālā’sicakkehi nibbharāsi digantaraṃ;	99	
PA_anya-e12_15n:993	Yaṃ diṭṭha suta mattena maraṇaṃ citta vibbhamaṃ,	99	
PA_anya-e12_15n:994	Yāti loko kathaṃ ko taṃ nissesaṃ bhāsate naro;	99	
PA_anya-e12_15n:996	Nekadantasahassehi nikkhantaggisikhāyutaṃ,	99	
PA_anya-e12_15n:997	Dānanijjharasampātaṃ bhīmagajjanagajjitaṃ;	99	
PA_anya-e12_15n:999	Nekasata karaggehi dhatāyolaguḷādikaṃ,	99	
PA_anya-e12_15n:1000	Sannaddhaṃ kavacādīhi giriṃca girimekhalaṃ;	100	
PA_anya-e12_15n:1002	Ārūḷho pāpimā tattha ussāpetvā jayaddhajaṃ,	100	
PA_anya-e12_15n:1003	Visālāvatta dāṭhaggo cipiṭagga bhagga nāsiko;	100	
PA_anya-e12_15n:1005	Daṭṭhoṭṭha bhīmavadano bhakuṭī vali lalāṭako,	100	
PA_anya-e12_15n:1006	Kodhānalehi sandiddha mahakkho tambadāṭhīko;	100	
PA_anya-e12_15n:1008	Nīlapabbata saṅakkāsa visamaṅgo mahodaro,	100	
PA_anya-e12_15n:1009	Gonasoraga sappādi aṅgīkata subhiṃsano;	100	
PA_anya-e12_15n:1011	Sahassabāhuṃ māpetvā chūrikā yaṭṭhi satti ca,	101	
PA_anya-e12_15n:1012	Kodaṇḍacaṇḍabāṇe ca cakka kuntagadādi ca;	101	
PA_anya-e12_15n:1014	Saṅku vetālikā pharasu pāsamuggara aṅkuse,	101	
PA_anya-e12_15n:1015	Gahetvā kaṇayañcātha tisūla vajirāyudhe;	101	
PA_anya-e12_15n:1017	Parivattesi ākāse tesamaññoñña ghaṭṭanā,	101	
PA_anya-e12_15n:1018	Uggatehi phuliṅgehi dhāvantehi samantato;	101	
PA_anya-e12_15n:1020	Aggi cakkaparītaṃca kurumāno nijaṃ tanuṃ,	102	
PA_anya-e12_15n:1021	Āvahanto bhayaṃ brahma sura siddhādīnaṃ tadā,	102	
PA_anya-e12_15n:1022	Sa māraseno so māro bhagavantamupāgami;	102	
PA_anya-e12_15n:1024	Udayāvalakūṭamhi bhāsantova pabhākaro,	102	
PA_anya-e12_15n:1025	Suppatiṭṭhitamerū’va tikūṭācala muddhani;	102	
PA_anya-e12_15n:1027	Katvāna piṭṭhito bodhiṃ bhūruhaṃ vajirāsane,	102	
PA_anya-e12_15n:1028	Nisinno bhagavā’tīva niccalo atirocati;	102	
PA_anya-e12_15n:1030	Akampo so munī evamagge’kāsi nijaṃ balaṃ,	103	
PA_anya-e12_15n:1031	Sammappadhānasaṃyutto dayāmetto mahesiko;	103	
PA_anya-e12_15n:1033	Catubuddhabhumisaṅkhāta jayabhumimudikkhiya,	103	
PA_anya-e12_15n:1034	Catussaṅgahavatthūnaṃ yojetvā dvārakoṭṭhake;	103	
PA_anya-e12_15n:1036	Yojetvāna thiraṃ tattha saddhādibalakoṭṭhake,	103	
PA_anya-e12_15n:1037	Satipaṭṭhānapākāre abhejjindriya gopure;	103	
PA_anya-e12_15n:1039	Thirañāṇayudhākiṇṇe mettā sannāha vammito,	103	
PA_anya-e12_15n:1040	Abhīta bhāratī bhuri bherisaṅkha purakkhato;	104	
PA_anya-e12_15n:1042	Caturaṅgaviriyuttuṅga mātaṅgakkhandhasaṅgato,	104	
PA_anya-e12_15n:1043	Puññasambhārabhārena kampayaṃ vasudhātalaṃ;	104	
PA_anya-e12_15n:1045	Cariyattaya saṅkhāta’mussāpita jayaddhajo,	104	
PA_anya-e12_15n:1046	Evaṃ vidhāya mārāri mārasaṅgāma maṇḍalaṃ;	104	
PA_anya-e12_15n:1048	Dānādayo mahāyodhe āhūya sahajātake,	104	
PA_anya-e12_15n:1049	Suṇātha bho giraṃ mayhaṃ bhavatajja mahā bhavo;	104	
PA_anya-e12_15n:1051	Etha yātha samaggattha na ossakkatha sujjhatha,	105	
PA_anya-e12_15n:1052	Vijetuṃ mārayuddhamhī na sakkā’sesajantuhi;	105	
PA_anya-e12_15n:1054	Ajja gacchati niṭṭhānaṃ so bho pāramitābhaṭā,	105	
PA_anya-e12_15n:1055	Sahussāhā mamaggamhi dassetha vīriyaṃ sakaṃ;	105	
PA_anya-e12_15n:1057	Atha dānabhaṭo āha apphoṭaṃ diguṇaṃ bhujaṃ,	105	
PA_anya-e12_15n:1058	Passadāni mahāvīra balaṃ me māradhaṃsane;	105	
PA_anya-e12_15n:1060	Paramatthapārami yodhaṃ tathe’va upapāramiṃ,	106	
PA_anya-e12_15n:1061	Ubho passe karitvāna saseno dhāvi dappavā;	106	
PA_anya-e12_15n:1063	Tatheva sīlanāmavho pāramībhaṭa’muttamo,	106	
PA_anya-e12_15n:1064	Nikkhamma saha senāya mārasenamabhiddavī;	106	
PA_anya-e12_15n:1066	Tathānekkhammanāmopi sannaddho’sabhaṭo bhaṭo,	106	
PA_anya-e12_15n:1067	Mārasenāmige hantuṃ dhāvi dīpī’va sāhaso;	106	
PA_anya-e12_15n:1069	Paññāyodho’pi gacchanto sāṭopo dhāvi dappavā,	106	
PA_anya-e12_15n:1070	Māramerumahā ajja sasenummūlayāmiti;	107	
PA_anya-e12_15n:1072	Vīriyapāramitā yodho daṭṭhoṭṭho bhīmagajjano,	107	
PA_anya-e12_15n:1073	Sosemi mama tejena vadaṃ’gā māra sāgaraṃ;	107	
PA_anya-e12_15n:1075	Khantisaccavhayā ceva tato’dhiṭṭhānako bhaṭo,	107	
PA_anya-e12_15n:1076	Āsu dhāviṃsu pātetuṃ mārassa makaraddhajaṃ;	107	
PA_anya-e12_15n:1078	Mettānāmo mahāyodho māro mayhamalanti’gā,	107	
PA_anya-e12_15n:1079	Upekkhako’pī so yodho mārasenaṃ padālituṃ;	107	
PA_anya-e12_15n:1081	Pesetvevaṃ jino senaṃ’sarīraṃ daḷhavikkamaṃ,	108	
PA_anya-e12_15n:1082	Nisidi tassa tejena nirussāhāsi sā camū;	108	
PA_anya-e12_15n:1084	Aho bho vimhayaṃ dāni suṇātha munino mama,	108	
PA_anya-e12_15n:1085	Jeti eko nisinnova samāraṃ māravāhiniṃ;	108	
PA_anya-e12_15n:1087	Kopānalena sandittaṃ duṭṭha ruṭṭhaṃ pajāpatiṃ,	108	
PA_anya-e12_15n:1088	Aduṭṭho jeti sambuddho ānubhāvo hi tādiso;	108	
PA_anya-e12_15n:1090	Dittāyudhe khipante’pi vijjhante vasavattinī,	109	
PA_anya-e12_15n:1091	Nirāyudho’va taṃ jeti ānubhāvo hi tādiso;	109	
PA_anya-e12_15n:1093	Sahāṭopaṃ sahaṅakāraṃ māraṃ sāḍambaraṃ tadā,	109	
PA_anya-e12_15n:1094	Niccalo jeti sambuddho ānubhāvo hi tādiso;	109	
PA_anya-e12_15n:1096	Hatthassa rathapattīhi dhāvantaṃ tamitocito,	109	
PA_anya-e12_15n:1097	Nisinnova jino jeti ānubhāvo hi tādiso;	109	
PA_anya-e12_15n:1099	Bhāsantaṃ nekadhā kaṇṇa kaṭhora giramantakaṃ,	109	
PA_anya-e12_15n:1100	Nissaddo jeti sambuddho ānubhāvo hi tādiso;	110	
PA_anya-e12_15n:1102	Māropāgamma aṭṭhāsi laṅghituṃ asamatthako,	110	
PA_anya-e12_15n:1103	Buddhatejaggi pākāraṃ dittamabbhuggataṃ thiraṃ;	110	
PA_anya-e12_15n:1105	Tadāha namuci kuddho bhujamukkhippa’mīdisaṃ,	110	
PA_anya-e12_15n:1106	Khippaṃ siddhattha he gaccha santakedaṃ mamāsanaṃ;	110	
PA_anya-e12_15n:1108	No ce gacchasi te hadayaṃ phālemi nakhasattihi,	110	
PA_anya-e12_15n:1109	Vicuṇṇemi tuvaṃ pāde gahetvā pathavītale;	110	
PA_anya-e12_15n:1111	Passa me mahatiṃ senaṃ passa āyudhasañcayaṃ,	111	
PA_anya-e12_15n:1112	Tena taṃ abhimaddāmi tuvaṭaṃ gacchidaṃ mama;	111	
PA_anya-e12_15n:1114	Athassa vacanaṃ sutvā jino’ha madhuraṅgiro,	111	
PA_anya-e12_15n:1115	Kadā te pūritā māra pallaṅkatthāya pāramī;	111	
PA_anya-e12_15n:1117	Kadā adāsi sīsādī dānaṃ sīlaṃ kathaṃ tava,	111	
PA_anya-e12_15n:1118	Tadatthāya kathāpehi ke te paccakkhakārakā;	111	
PA_anya-e12_15n:1120	Athā’ha pharuso māro netaṃ garu mune mama,	112	
PA_anya-e12_15n:1121	Ayaṃ sā parisā sabbā tassa paccakkhakārakaṃ;	112	
PA_anya-e12_15n:1123	Ugghosesi mahāsenā pakkhī’hanti visuṃ visuṃ,	112	
PA_anya-e12_15n:1124	Bhumudriyana mattova tato kolāhalo ahu;	112	
PA_anya-e12_15n:1126	Athāha māro samaṇa ahaṃ sakkhi kathāpayiṃ,	112	
PA_anya-e12_15n:1127	Tava ko sakkhi yajjatthi kathāpehi lahuṃ mama;	112	
PA_anya-e12_15n:1129	Athāha bhagavā tassa gambhīraṃ madhuraṃ giraṃ,	112	
PA_anya-e12_15n:1130	Nicchārentā mayūrassa sunādaṃ phaṇino yathā;	113	
PA_anya-e12_15n:1132	Taveva me na santīdha paccakkhatthaṃ sacetanā,	113	
PA_anya-e12_15n:1133	Acetanāva medāni santi paccakkhavādino;	113	
PA_anya-e12_15n:1135	Iti vatvāna mārāri sañtdhā jimūta gabbhato,	113	
PA_anya-e12_15n:1136	Nikkhanta vijjusaṅkāsaṃ karaṃ cāmīkarajjutiṃ;	113	
PA_anya-e12_15n:1138	Ratta cīvaragabbhamhā nīharitvā jino tadā,	113	
PA_anya-e12_15n:1139	Dharaṇyabhimukhaṃ’kāsi uddissa bhumikāminiṃ;	113	
PA_anya-e12_15n:1141	Dānamānādikamme me kampantī jātijātiyaṃ,	114	
PA_anya-e12_15n:1142	Kimajja nissaṇāsī’ti jino vācamudāharī;	114	
PA_anya-e12_15n:1144	Sakkhi’hanti vadantīva tato bhumivaraṅganā,	114	
PA_anya-e12_15n:1145	Saḷilāvanipariyantā gajjanti nacci tāvade;	114	
PA_anya-e12_15n:1147	Mahī sāgara ūmī’va uṭṭhāpenti mahūmiyo,	114	
PA_anya-e12_15n:1148	Chaddhā kampi kulālassa cakkaṃvāti paribbhami;	114	
PA_anya-e12_15n:1150	Himavā girirājā ca yugandhara nagādayo,	115	
PA_anya-e12_15n:1151	Kūṭabāgā samukkhippa nacciṃsu naṭakā viya;	115	
PA_anya-e12_15n:1153	Disvā sutvā tamaccheraṃ gayenubbigga mānasā,	115	
PA_anya-e12_15n:1154	Mārasenā pabhinnāsi bhinnavelova sāgaro;	115	
PA_anya-e12_15n:1156	Bhayenaṭṭassarā bhantā patantaññoñña ghaṭṭanā,	115	
PA_anya-e12_15n:1157	Vikiritvā kace piṭṭhe dhāviṃsu mārakiṅkarā;	115	
PA_anya-e12_15n:1159	Gahitāyudhāni chaḍḍentā pidahantānanaṃ karā,	115	
PA_anya-e12_15n:1160	Nivatthavatthamatte’pi dhāviṃsu anapekkhakā;	116	
PA_anya-e12_15n:1162	Aṅguliyo mukhe keci pakkhipanti rudanti ca,	116	
PA_anya-e12_15n:1163	Keci vandanti yāvanti abhayaṃ sāmi dehi no;	116	
PA_anya-e12_15n:1165	Siddhattho’yaṃ jito kinnu nissāsā ruddhabhāsanā,	116	
PA_anya-e12_15n:1166	Piṭṭhipassamudikkhanti dhāviṃsu cakitā pare;	116	
PA_anya-e12_15n:1168	Girimekhalo’pi nāgindo jannukena patī tadā,	116	
PA_anya-e12_15n:1169	Māro’pi patito khippaṃ dhāvitvā’dassanaṃ gato;	116	
PA_anya-e12_15n:1171	Taṅkaṇe uggato āsi satthu kitti jayaddhajo,	117	
PA_anya-e12_15n:1172	Avahentova surādīnaṃ brahmalokāvadhiṃ gato;	117	
PA_anya-e12_15n:1174	Tadāsi vijayo tassa sambuddhassa sirīmato,	117	
PA_anya-e12_15n:1175	Carime mārayuddhamhi mārassāsi parājayo;	117	
PA_anya-e12_15n:1177	Evaṃ mahānubhāvoti mantvāna narasārathiṃ,	117	
PA_anya-e12_15n:1178	Niccaṃ vandatha pūjetha so hi vo saraṇaṃ sadā;	117	
PA_anya-e12_15n:1179	Ekādasamo vijayo.	117	
PA_anya-e12_15n:1181	Laddhābhivijaye buddhe nisinne vajirāsane,	118	
PA_anya-e12_15n:1182	Parivārayuṃ gatāgamma pure viya surādayo;	118	
PA_anya-e12_15n:1184	Devā te nikhilā netvā nānāpūjāvidhiṃ tato,	118	
PA_anya-e12_15n:1185	Santuṭṭhā munino’kāsuṃ mahantaṃ jayamaṅgalaṃ;	118	
PA_anya-e12_15n:1187	Sampattātha nisākantā mānetuṃca munissaraṃ,	118	
PA_anya-e12_15n:1188	Pubbāparambare lagga sasīṇakkaṇṇa bhusaṇa;	118	
PA_anya-e12_15n:1190	Sunīlākāsa dhammille dhatta tārālimālikā,	119	
PA_anya-e12_15n:1191	Vījentīva disā bāhā phullacūtaka cāmare;	119	
PA_anya-e12_15n:1193	Mallikā mukulāsatta sammattāligaṇā tadā,	119	
PA_anya-e12_15n:1194	Dhamentā viya saṅkhāni kūjenti madhuraṃ giraṃ;	119	
PA_anya-e12_15n:1196	Sāmoda makarandehi mandamandānilāgatā,	119	
PA_anya-e12_15n:1197	Sajuṇhā jinabimbamhi utuṃ gāhenti sītalaṃ;	119	
PA_anya-e12_15n:1199	Avijjādi mahāmūlaṃ tivaṭṭatthira khandhakaṃ,	119	
PA_anya-e12_15n:1200	Saṃsāra visarukkhaṃ so āraddhummulituṃ tadā;	120	
PA_anya-e12_15n:1202	Bhāvento purime yāme saranto khandhasantatiṃ,	120	
PA_anya-e12_15n:1203	Pubbenivāsānussati ñāṇaṃ laddhā narissaro;	120	
PA_anya-e12_15n:1205	Tathā majjhima yāmamhi dibbacakkhu visodhanā,	120	
PA_anya-e12_15n:1206	Cutupapāta ñāṇañca adhigaṃtvāna sabbaso;	120	
PA_anya-e12_15n:1208	Rattiyā pacchime yāme cintayanto jarādayo,	120	
PA_anya-e12_15n:1209	Vipassitvā nāmarūpe āropetvā tilakkhaṇaṃ;	120	
PA_anya-e12_15n:1211	Sammasanto kilesehi vivecetvā sakaṃ manaṃ,	121	
PA_anya-e12_15n:1212	Āsavānaṃ khaye ñāṇā laddhā aggaphalaṃ tadā;	121	
PA_anya-e12_15n:1214	Patto nibbāṇanagaraṃ bojjhaṅga ratanissaro,	121	
PA_anya-e12_15n:1215	Saddhammarājā hutvāna pītivācamudāharī;	121	
PA_anya-e12_15n:1217	Anekajāti saṃsāraṃ sandhāvissaṃ anibbisaṃ,	121	
PA_anya-e12_15n:1218	Gahakārakaṃ gavesanto dukkhā jāti punappunaṃ;	121	
PA_anya-e12_15n:1220	Gahakāraka diṭṭhosi puna gehaṃ na kāhasi,	122	
PA_anya-e12_15n:1221	Sabbā te phāsukā bhaggā gahakūṭaṃ visaṅkhitaṃ,	122	
PA_anya-e12_15n:1222	Visaṅkhāragataṃ cittaṃ taṇhānaṃ khayamajjhagā;	122	
PA_anya-e12_15n:1224	Icceva maggamatadānavidhippavīṇa,	122	
PA_anya-e12_15n:1225	Kāruññapuññahadayena mahodayena,	122	
PA_anya-e12_15n:1226	Patvā bhavaṇṇavamapāramanantadukkhaṃ,	122	
PA_anya-e12_15n:1227	Yenocitā paramapāramitā jinena;	122	
PA_anya-e12_15n:1229	Yoceva sabbavibhavaṃ paṇuditva rajjaṃ	122	
PA_anya-e12_15n:1230	Nikkhamma patva calapattamahīruhassa,	123	
PA_anya-e12_15n:1231	Mūle nisajja sabalaṃ pabalañca māraṃ,	123	
PA_anya-e12_15n:1232	Pāpārayo ca vijito sa dadātu santiṃ;	123	
PA_anya-e12_15n:1233	Abhisambodhi kathā.	123	
PA_anya-e12_15n:1235	Tilokanātho sugato tato tadā	123	
PA_anya-e12_15n:1236	Udānavācaṃ samudāharitvā,	123	
PA_anya-e12_15n:1237	Pallaṅkamābhujja dumindamūle	123	
PA_anya-e12_15n:1238	Cintesi evaṃ vajirāsanasmiṃ;	123	
PA_anya-e12_15n:1240	Dānādayo pāramitā cinitvā	124	
PA_anya-e12_15n:1241	Asaṅkhakappāni ca khepayitvā,	124	
PA_anya-e12_15n:1242	Asseva pallaṅkavarassa hetu	124	
PA_anya-e12_15n:1243	Sandhāvitaṃ taṃ bhajitaṃ vayajja;	124	
PA_anya-e12_15n:1245	Yāvassu puṇṇa mama cetanāyo	124	
PA_anya-e12_15n:1246	Tāvettha acchāmi na vuṭṭhahāmi,	124	
PA_anya-e12_15n:1247	Maṃtvāna so nekasahassasaṅkhā	124	
PA_anya-e12_15n:1248	Jino samāpatti valañji tattha;	124	
PA_anya-e12_15n:1250	Devātidevo tibhavekanātho	125	
PA_anya-e12_15n:1251	Hatāvakāso jitapañcamāro,	125	
PA_anya-e12_15n:1252	Pitāmahādīhi mahīyamāno	125	
PA_anya-e12_15n:1253	Khepesi satthā divasāni satta;	125	
PA_anya-e12_15n:1254	Iti paṭhama sattāhaṃ.	125	
PA_anya-e12_15n:1256	Yasmāsanaṃ neva jahāti tasmā	125	
PA_anya-e12_15n:1257	Tisandhiyuttena nisīditeva,	125	
PA_anya-e12_15n:1258	Ajjāpi kattabbamanena atthi	125	
PA_anya-e12_15n:1259	Devānamicchāsi manamhi kaṅkhā;	125	
PA_anya-e12_15n:1261	Tesaṃ manaṃ so manasā viditvā	126	
PA_anya-e12_15n:1262	Vinodanatthaṃ vimatintu tesaṃ,	126	
PA_anya-e12_15n:1263	Uṭṭhāya tamhā nabhamuppatitvā	126	
PA_anya-e12_15n:1264	Dassesi tesaṃ munipāṭiheraṃ;	126	
PA_anya-e12_15n:1266	Vinodayitvā sugato tadevaṃ	126	
PA_anya-e12_15n:1267	Sudhāsinaṃ cetasi kaṅkharāsiṃ,	126	
PA_anya-e12_15n:1268	Pallaṅkato uttarapubbakaṇṇaṃ	126	
PA_anya-e12_15n:1269	Ākāsatoruyha jalaṃ ravīva;	126	
PA_anya-e12_15n:1271	Jino dumindassa ca āsanassa	127	
PA_anya-e12_15n:1272	Bahūpakārattamanussaranto,	127	
PA_anya-e12_15n:1273	Ṭhito padaṃ kiñci akopayanto	127	
PA_anya-e12_15n:1274	Ito cito loka na mujjahanto;	127	
PA_anya-e12_15n:1276	Nīlāyatakkhāmalakantitoya	127	
PA_anya-e12_15n:1277	Dhārānipātena dumindarājaṃ,	127	
PA_anya-e12_15n:1278	Nisiñcamāno divasāni satta	127	
PA_anya-e12_15n:1279	Pūjesi taṃ’nimisalocanehi;	127	
PA_anya-e12_15n:1281	Ajjāpi tasmiṃ dharaṇippadese	128	
PA_anya-e12_15n:1282	Katassa thūpassa tadeva nāmaṃ,	128	
PA_anya-e12_15n:1283	Ahosi devā ca naro’ragā ca	128	
PA_anya-e12_15n:1284	Mahenti te tena divaṃ payanti;	128	
PA_anya-e12_15n:1285	Iti dutiya sattāhaṃ.	128	
PA_anya-e12_15n:1287	Devā tato devavarassa tassa	128	
PA_anya-e12_15n:1288	Sucaṅkamaṃ’kaṃsu maṇīhi nānā,	128	
PA_anya-e12_15n:1289	Pallaṅkato ṭhānavarassa majjhe	128	
PA_anya-e12_15n:1290	Pubbāparāsāyanamantarāle;	129	
PA_anya-e12_15n:1292	Narinda nāginda surinda pūjito	129	
PA_anya-e12_15n:1293	Chabbaṇṇaraṃsīhi samujjalanto,	129	
PA_anya-e12_15n:1294	Nīlambare tārakito sasī’va	129	
PA_anya-e12_15n:1295	So caṅkamī satta ahāni tattha;	129	
PA_anya-e12_15n:1297	Ajjāpi tasmiṃ dharaṇippadese	129	
PA_anya-e12_15n:1298	Katassa thūpassa tadeva nāmaṃ,	129	
PA_anya-e12_15n:1299	Ahosi devā ca naroragā ca	129	
PA_anya-e12_15n:1300	Mahenti te tena divaṃ payanti;	130	
PA_anya-e12_15n:1301	Iti tatiya sattāhaṃ.	130	
PA_anya-e12_15n:1303	Tato dumindassa surāsurindā	130	
PA_anya-e12_15n:1304	Mahītale pacchimottarāyaṃ,	130	
PA_anya-e12_15n:1305	Māpiṃsu nānāratanālayaggaṃ	130	
PA_anya-e12_15n:1306	Nisajja pallaṅkavare tahiṃ so;	130	
PA_anya-e12_15n:1308	Sududdasāgādhamapārapāraṃ	130	
PA_anya-e12_15n:1309	Samantapaṭṭhānataraṅgabhaṅgiṃ,	130	
PA_anya-e12_15n:1310	Dhammodadhiṃ ñāṇasumerumatthā	131	
PA_anya-e12_15n:1311	Sālolayaṃ khepayahāni satta;	131	
PA_anya-e12_15n:1313	Ajjāpi tasmiṃ dharaṇippadese	131	
PA_anya-e12_15n:1314	Katassa thūpassa tadeva nāmaṃ,	131	
PA_anya-e12_15n:1315	Ahosi devā ca naroragā ca	131	
PA_anya-e12_15n:1316	Mahenti te tena divaṃ payanti;	131	
PA_anya-e12_15n:1317	Iti catuttha sattāhaṃ.	131	
PA_anya-e12_15n:1319	Tato jino gantva’japālamūle	131	
PA_anya-e12_15n:1320	Vimuttijaṃ sāduphalaṃ’nubhonto,	132	
PA_anya-e12_15n:1321	Sattāhamattaṃ ativattayī so	132	
PA_anya-e12_15n:1322	Devātidevo karuṇāguṇaggo;	132	
PA_anya-e12_15n:1324	Tadāgatā māravadhū munitdaṃ	132	
PA_anya-e12_15n:1325	Palobhituṃ yā pituno sakāsā,	132	
PA_anya-e12_15n:1326	Tāsaṃ payogampidha bindumattaṃ	132	
PA_anya-e12_15n:1327	Kathīyate taṃ samupāgatattā;	132	
PA_anya-e12_15n:1329	Tadā sa māro samare jinena	132	
PA_anya-e12_15n:1330	Parājito socanako’pagaṃtvā,	133	
PA_anya-e12_15n:1331	Pajjhāyamāno’tha adhomukho’ca	133	
PA_anya-e12_15n:1332	Nisīdi tuṇhī vilikhaṃ chamāyaṃ;	133	
PA_anya-e12_15n:1334	Parājayaṃ mayha mameva doso	133	
PA_anya-e12_15n:1335	Na tassa kasmāhamayaṃ’ca nāsiṃ,	133	
PA_anya-e12_15n:1336	Sīsakkhimaṃsādi ca puttadāre	133	
PA_anya-e12_15n:1337	Nādanti evaṃ manasī karonto;	133	
PA_anya-e12_15n:1339	Pavattimetaṃ makaraddhajassa	133	
PA_anya-e12_15n:1340	Sutvāna taṇhā aratī ragā ca,	134	
PA_anya-e12_15n:1341	Yatthacchi māro parisocayanto	134	
PA_anya-e12_15n:1342	Tatthāgamuṃ tā cakitā khaṇena;	134	
PA_anya-e12_15n:1344	Disvāna taṃ tattha tathā nisinnaṃ	134	
PA_anya-e12_15n:1345	Nissāsaruddhaṃ giramuggirantī,	134	
PA_anya-e12_15n:1346	Tusāra bindunivahehi’sāra	134	
PA_anya-e12_15n:1347	Paṅkeruhākāra visālanettā;	134	
PA_anya-e12_15n:1349	Hā tāta hā tāta kimāsi tedaṃ	134	
PA_anya-e12_15n:1350	Naṭṭhannu te kiṃ vada patthasī kiṃ,	135	
PA_anya-e12_15n:1351	Ko te diso kena parājito’si	135	
PA_anya-e12_15n:1352	Kimānayissāma hanāma kaṃ no;	135	
PA_anya-e12_15n:1354	Kimhotiyodāni na passathetaṃ	135	
PA_anya-e12_15n:1355	Suddhodanīyaṃ tatakittighosaṃ,	135	
PA_anya-e12_15n:1356	Mukhamhi mayhaṃ masimakkhayantaṃ	135	
PA_anya-e12_15n:1357	Aticca yantaṃ visayaṃ pasayha;	135	
PA_anya-e12_15n:1359	Na bhāriyā tāta manussabhūtaṃ	135	
PA_anya-e12_15n:1360	Kattuṃ vasaṃ ko vasameti nāmhaṃ,	136	
PA_anya-e12_15n:1361	Taṃ rāgapāsena gajaṃ’va mattaṃ	136	
PA_anya-e12_15n:1362	Subandhakaṃ bandhiya ānayema;	136	
PA_anya-e12_15n:1364	Na rāgapāsena hi ānanīyo	136	
PA_anya-e12_15n:1365	Mārassa dheyyaṃ samatikkamīva,	136	
PA_anya-e12_15n:1366	Apetarāgo arahā akampo	136	
PA_anya-e12_15n:1367	Sovāma tasmā subhagā tanujā;	136	
PA_anya-e12_15n:1369	Sacetano so hi manussabhuto	136	
PA_anya-e12_15n:1370	Acetanañce samupāgamāma,	137	
PA_anya-e12_15n:1371	Karoma taṃ no vasagaṃ kimettha	137	
PA_anya-e12_15n:1372	Cittaṃ balaṃ passatha no khaṇena;	137	
PA_anya-e12_15n:1374	Rūpena nettaṃ sumanoharena	137	
PA_anya-e12_15n:1375	Gandhena ghāṇaṃ savaṇaṃ sarena,	137	
PA_anya-e12_15n:1376	Phassena gattaṃ rasasā rasaññaṃ	137	
PA_anya-e12_15n:1377	Manañca pāsena ca kāmajena	137	
PA_anya-e12_15n:1379	Subāhupāsena ca tassa gīvaṃ	137	
PA_anya-e12_15n:1380	Bāhudvayaṃ dhāritamāladāmā,	138	
PA_anya-e12_15n:1381	Bandhitvadāneva tamā’nayāma	138	
PA_anya-e12_15n:1382	Balañhi no passatha tāta’dāni;	138	
PA_anya-e12_15n:1384	Vatvāna evaṃ vacanaṃ pitussa	138	
PA_anya-e12_15n:1385	Paṇamma pādāni pagabbhitantā,	138	
PA_anya-e12_15n:1386	Yatthacchi mārāri virocamāno	138	
PA_anya-e12_15n:1387	Tatthā’gamuṃ khippamudaggacittā;	138	
PA_anya-e12_15n:1389	Sāmodamālākulakesabhāra	138	
PA_anya-e12_15n:1390	Payodharā kuṅakkumahārihārā,	139	
PA_anya-e12_15n:1391	Bimbādharā cārusabhā pabhāsā	139	
PA_anya-e12_15n:1392	Ummādayantī janamānasāni;	139	
PA_anya-e12_15n:1394	Muddhena missaṃ madhure nimuggaṃ	139	
PA_anya-e12_15n:1395	Snehena tintaṃ rasato’nuviddhaṃ,	139	
PA_anya-e12_15n:1396	Bhāsiṃsu vācaṃ hadayaṅgamantā	139	
PA_anya-e12_15n:1397	Vilokaneneva dhitiṃ harantī;	139	
PA_anya-e12_15n:1399	Vasantakanto navayobbano’si	139	
PA_anya-e12_15n:1400	Suvaṇṇavaṇṇo hadayaṅgamo’si	140	
PA_anya-e12_15n:1401	Eko nisinno’si vaṭassa mūle	140	
PA_anya-e12_15n:1402	Simantinī sāmi kuhinnu tuyhaṃ;	140	
PA_anya-e12_15n:1404	Taraṅgahīno’pi taraṅgamālī	140	
PA_anya-e12_15n:1405	Sasaṅkahīnā rajanī ca sāmī,	140	
PA_anya-e12_15n:1406	Haṃsā’lihīnā sarasī suphullā	140	
PA_anya-e12_15n:1407	Nābhāti kantā virato dhavo’pi;	140	
PA_anya-e12_15n:1409	Vasantakālo ca vanaṃ suphullaṃ	140	
PA_anya-e12_15n:1410	Nisākarābhā bhamarāligītaṃ,	141	
PA_anya-e12_15n:1411	Sugandhamandopagatā samīrā	141	
PA_anya-e12_15n:1412	Virocasi tvampi ca yobbanena;	141	
PA_anya-e12_15n:1414	Mayampi cettheva samāgatamha	141	
PA_anya-e12_15n:1415	Mano’nukūlā ca manuññarūpā,	141	
PA_anya-e12_15n:1416	Karoti kiṃtva’jja sakāmadāho	141	
PA_anya-e12_15n:1417	Kāmākaro’dāni samāgato no;	141	
PA_anya-e12_15n:1419	Mā tedisaṃ yobbanarūpasāraṃ	141	
PA_anya-e12_15n:1420	Suviggahaṃ chādaya cīvarena,	142	
PA_anya-e12_15n:1421	Teneva no nettamanamhi sāmi	142	
PA_anya-e12_15n:1422	Mā dehi dāhaṃ tava dāsibhute;	142	
PA_anya-e12_15n:1424	Nakhaṃsu sutte’ruṇapānipāde	142	
PA_anya-e12_15n:1425	Nettindanīlāni’va āvuṇanto,	142	
PA_anya-e12_15n:1426	Tvamacchi no sāmi mukhambujesu	142	
PA_anya-e12_15n:1427	Na enti kinte nayanālimālā;	142	
PA_anya-e12_15n:1429	Sudhāsilāgīñjaka lohadāru	142	
PA_anya-e12_15n:1430	Jātehi tvaṃ dhīra na nimmito’si,	143	
PA_anya-e12_15n:1431	Rūpī’si sommo’si tathāpi sāmi	143	
PA_anya-e12_15n:1432	Kiṃ kāmarāgaṃ manasā nudesi;	143	
PA_anya-e12_15n:1434	Ayañca bālā caturā ratīsu	143	
PA_anya-e12_15n:1435	Bāleti kaṅkhaṃ jaha mānasamhi,	143	
PA_anya-e12_15n:1436	Kiṃ mañjarī bhijjati sampaphullā	143	
PA_anya-e12_15n:1437	Mattālirāje paricumbamāne;	143	
PA_anya-e12_15n:1439	Ayañca rāmā ramaṇīyarūpā	143	
PA_anya-e12_15n:1440	Pīṇorugaṇḍā kuvamaṇḍalā ca,	144	
PA_anya-e12_15n:1441	Taṃ kāminiṃ kāmaya phullakañje	144	
PA_anya-e12_15n:1442	Haṃso yathā kesara sampagiddho;	144	
PA_anya-e12_15n:1444	Cintāmaṇiṃ bhaddaghaṭañca kappa	144	
PA_anya-e12_15n:1445	Taruṃ samāpajja daḷiddabhāvā,	144	
PA_anya-e12_15n:1446	Nāpenti sattā khalu dubbhagattā	144	
PA_anya-e12_15n:1447	Tatheva no’sī tava pādasevā;	144	
PA_anya-e12_15n:1449	Evañhi tā rañjanamañjubhāsā	144	
PA_anya-e12_15n:1450	Sahassamekañca satāni aṭṭha,	145	
PA_anya-e12_15n:1451	Vesāni sammā abhinimmiṇitvā	145	
PA_anya-e12_15n:1452	Palobhayuntaṃ bahūdhā munindaṃ;	145	
PA_anya-e12_15n:1453	Tato taṇhā?.	145	
PA_anya-e12_15n:1455	Yakkhosi mattosi silāmayosi	145	
PA_anya-e12_15n:1456	Acetanosā’tha ayomayosi,	145	
PA_anya-e12_15n:1457	Avītarāgañhi sacetanañce	145	
PA_anya-e12_15n:1458	Anenupāyenu’pasaṅkamāma;	145	
PA_anya-e12_15n:1460	Phaleyya khīppaṃ hadayañhi tassa	146	
PA_anya-e12_15n:1461	Uṇhaṃva rattaṃ mukhatu’ggameyya,	146	
PA_anya-e12_15n:1462	Siyāva khippaṃ api cittakhepaṃ	146	
PA_anya-e12_15n:1463	Ummādabhāvaṃca sa pāpuṇeyya;	146	
PA_anya-e12_15n:1465	Yathā palutto haritopalamhi	146	
PA_anya-e12_15n:1466	Khitto naḷo sussati ātapena,	146	
PA_anya-e12_15n:1467	Evaṃ visusseti visādameti	146	
PA_anya-e12_15n:1468	So mucchati muyhati dukkhameti;	146	
PA_anya-e12_15n:1470	Sokāvakiṇṇe nu vanamhi jhāyasi	147	
PA_anya-e12_15n:1471	Vittannu jito uda patthayāno,	147	
PA_anya-e12_15n:1472	Āgunnū gāmasmiṃ akāsi kiñci	147	
PA_anya-e12_15n:1473	Janena kasmā na karosi sakkhiṃ;	147	
PA_anya-e12_15n:1474	Satthā?.	147	
PA_anya-e12_15n:1476	Atthassa pattiṃ hadayassa santiṃ	147	
PA_anya-e12_15n:1477	Chetvāna senaṃ piyasātarūpaṃ	147	
PA_anya-e12_15n:1478	Eko’haṃ jhāyaṃ sukhamanubodhiṃ	147	
PA_anya-e12_15n:1479	Janena tasmā na karoma sakkhiṃ;	147	
PA_anya-e12_15n:1480	Imā dve pāliyaṃ?.	148	
PA_anya-e12_15n:1482	Paluṭṭhagattaṃ dahanena makkaṭiṃ	148	
PA_anya-e12_15n:1483	Susānapetiñca jigucchanīyaṃ,	148	
PA_anya-e12_15n:1484	Jegucchiyaṃ jaṅgama mīḷharāsiṃ	148	
PA_anya-e12_15n:1485	Disvāna ko taṃ varaye sapañño;	148	
PA_anya-e12_15n:1486	Atha arati?.	148	
PA_anya-e12_15n:1488	Kathaṃ vihārī bahulo ca bhikkhu	148	
PA_anya-e12_15n:1489	Pañcoghatiṇṇe atarīdha chaṭṭhaṃ,	148	
PA_anya-e12_15n:1490	Kathaṃ jhāyiṃ bahulaṃ kāmasaññā	149	
PA_anya-e12_15n:1491	Paribāhirā honti aladdha yo taṃ;	149	
PA_anya-e12_15n:1492	Satthā?.	149	
PA_anya-e12_15n:1494	Passaddhakāyo suvimuttacitto	149	
PA_anya-e12_15n:1495	Asaṅkharāno satimā anoko,	149	
PA_anya-e12_15n:1496	Aññāya dhammaṃ avitakka jhāyī	149	
PA_anya-e12_15n:1497	Na kuppatī nassaratī na thīno;	149	
PA_anya-e12_15n:1499	Evaṃ vihārī bahulo ca bhikkhu	149	
PA_anya-e12_15n:1500	Pañcoghatiṇṇe atarīdha chaṭṭhaṃ,	150	
PA_anya-e12_15n:1501	Evaṃ jhāyiṃ bahulaṃ kāmasaññā	150	
PA_anya-e12_15n:1502	Paribāhirā honti aladdha yo taṃ;	150	
PA_anya-e12_15n:1503	Atha ragā?.	150	
PA_anya-e12_15n:1505	Acchecchi taṇhaṃ gaṇasaṅghacārī	150	
PA_anya-e12_15n:1506	Addhā tarissantī bahū ca saddhā,	150	
PA_anya-e12_15n:1507	Bahuṃ vatāyaṃ janata’manoko	150	
PA_anya-e12_15n:1508	Acchijja nessati maccurājassa pāraṃ;	150	
PA_anya-e12_15n:1509	Satthā?.	150	
PA_anya-e12_15n:1511	Nayanti ve mahāvīrā saddhammena tathāgatā,	151	
PA_anya-e12_15n:1512	Dhammena nayamānānaṃ kā usūyā vijānataṃ;	151	
PA_anya-e12_15n:1513	Imā pañca pāliyaṃ?.	151	
PA_anya-e12_15n:1515	Sutvāna taṃ dhammavaraṃ jinassa	151	
PA_anya-e12_15n:1516	Pamattabandhussa ragādirāmā,	151	
PA_anya-e12_15n:1517	Palobhituṃ ne’va samatthakā taṃ	151	
PA_anya-e12_15n:1518	Agaṃsu khippaṃ pituno sakāsaṃ;	151	
PA_anya-e12_15n:1520	Māro tadārā’va samekkhamāno	152	
PA_anya-e12_15n:1521	Disvāgatā kevalameva tāyo,	152	
PA_anya-e12_15n:1522	Mā kattha kāmaṃ mama bhāsitāni	152	
PA_anya-e12_15n:1523	Kāmattha pātuṃ migataṇhikāpaṃ;	152	
PA_anya-e12_15n:1525	Bālā kumudanāḷehi pabbataṃ abhimanthatha,	152	
PA_anya-e12_15n:1526	Giriṃ nakhena khaṇatha ayo dantehi khādatha;	152	
PA_anya-e12_15n:1528	Selaṃva sirasi ūhacca pātāle gādhamesatha,	152	
PA_anya-e12_15n:1529	Khānuṃva urasā’sajja nibbijjāpetha gotamā;	152	
PA_anya-e12_15n:1530	Imā dve pāliyaṃ?.	153	
PA_anya-e12_15n:1532	Vatvāna evaṃ vimano sa māro	153	
PA_anya-e12_15n:1533	Saṭītuko sambhavanaṃ payāsi,	153	
PA_anya-e12_15n:1534	Satthātha rāgā parimuttacitto	153	
PA_anya-e12_15n:1535	Jahāsi tasmiṃ divasāni satta;	153	
PA_anya-e12_15n:1537	Ajjāpi taṃ sākhivarampitena	153	
PA_anya-e12_15n:1538	’Nubhutamattena mahenti sabbe,	153	
PA_anya-e12_15n:1539	Teneva te saggagatā vimāne	153	
PA_anya-e12_15n:1540	Modanti kāmehi anūpamehi;	154	
PA_anya-e12_15n:1541	Iti pañcama sattāhaṃ.	154	
PA_anya-e12_15n:1543	Tato munindo mucalindamūle	154	
PA_anya-e12_15n:1544	Nisīdi gantvā pavarāsanamhi,	154	
PA_anya-e12_15n:1545	Yugandhare bālaravī’va raṃsi	154	
PA_anya-e12_15n:1546	Jālāhi lokaṃ paripūrayanto;	154	
PA_anya-e12_15n:1548	Athāna megho jaladā satehi	154	
PA_anya-e12_15n:1549	Papūrayaṃ khaṃ thanayaṃ savijju,	154	
PA_anya-e12_15n:1550	Sasītavāto kiramambudhāraṃ	155	
PA_anya-e12_15n:1551	Virocamāno visakaṇṭhikāhi;	155	
PA_anya-e12_15n:1553	Amandanaṇdo mucalindabhogī	155	
PA_anya-e12_15n:1554	Disvā munindaṃ mucalindamūle,	155	
PA_anya-e12_15n:1555	Parikkhipitvāna visālabhogā	155	
PA_anya-e12_15n:1556	Chādetva sammā saphaṇo phaṇena;	155	
PA_anya-e12_15n:1558	Ajjhesi so tassa anuggahāya	155	
PA_anya-e12_15n:1559	Nisīdi gantvā bhujagā’sanamhi,	155	
PA_anya-e12_15n:1560	Satthā tadā rūpiyamandireva	156	
PA_anya-e12_15n:1561	Sattāmahattaṃ suvimuttacitto;	156	
PA_anya-e12_15n:1563	Ajjāpi taṃ sākhivarampi tena	156	
PA_anya-e12_15n:1564	’Nubhutamattena mahenti sabbe,	156	
PA_anya-e12_15n:1565	Teneva te saggagatā vimāne	156	
PA_anya-e12_15n:1566	Modanti kāmehi anūpamehi;	156	
PA_anya-e12_15n:1567	Iti chaṭṭhama sattāhaṃ.	156	
PA_anya-e12_15n:1569	Tato’pagantvā yatirāja rājā	156	
PA_anya-e12_15n:1570	Nisīdi rājāyatanassa mūle,	157	
PA_anya-e12_15n:1571	Vimuttijaṃ pītisukhaṃ’nubhonto	157	
PA_anya-e12_15n:1572	Sattāhamattaṃ karuṇāguṇaggo;	157	
PA_anya-e12_15n:1574	Ajjāpi taṃ sākhivarampi tena	157	
PA_anya-e12_15n:1575	’Nubhutamattena mahentī sabbe,	157	
PA_anya-e12_15n:1576	Teneva te saggagatā vimāne	157	
PA_anya-e12_15n:1577	Modanti kāmehi anūpamehi;	157	
PA_anya-e12_15n:1578	Iti sattama sattāhaṃ.	157	
PA_anya-e12_15n:1580	Āhāra kiccādi vivajjitassa	158	
PA_anya-e12_15n:1581	Sukhānubhontassa vimuttijāni,	158	
PA_anya-e12_15n:1582	Sampīṇitaṅgassa jinassa tassa	158	
PA_anya-e12_15n:1583	Iccaccaguṃ sattadināni satta;	158	
PA_anya-e12_15n:1585	Devānamindena tato’panīta	158	
PA_anya-e12_15n:1586	Mukhodakādimparibhuñjiyāna,	158	
PA_anya-e12_15n:1587	Nisinnamatte yatirāja rāje	158	
PA_anya-e12_15n:1588	Tatthā’gamuṃ dve vāṇijā khaṇena;	158	
PA_anya-e12_15n:1590	Ussāhitā devavarena sammā	159	
PA_anya-e12_15n:1591	Sālohitā tassa tapussa-bhallikā,	159	
PA_anya-e12_15n:1592	Manthañca sāduṃ madhupiṇḍikañca	159	
PA_anya-e12_15n:1593	Ādāya nāthaṃ idamabruvunte;	159	
PA_anya-e12_15n:1595	Idañhi no dhīra anuggahāya	159	
PA_anya-e12_15n:1596	Paṭiggahetva paribhuñja dānaṃ,	159	
PA_anya-e12_15n:1597	Hitāya taṃ hoti sukhāya ceva	159	
PA_anya-e12_15n:1598	Anappakappesu anāgatesu;	159	
PA_anya-e12_15n:1600	Paṭiggahetvā muni devadinna	160	
PA_anya-e12_15n:1601	Pattena paccagghasilāmayena,	160	
PA_anya-e12_15n:1602	Bhutvāna tesaṃ anumodanatthaṃ	160	
PA_anya-e12_15n:1603	Desesi dhammaṃ varadaṃ pasatthaṃ;	160	
PA_anya-e12_15n:1605	Dve bhātikā vāṇījakā jinassa	160	
PA_anya-e12_15n:1606	Dhammaṃ suṇitvāna pasannacittā,	160	
PA_anya-e12_15n:1607	Dve vācikopāsakataṃ gatāsuṃ	160	
PA_anya-e12_15n:1608	Yāciṃsu te taṃ puna pūjanīyaṃ;	160	
PA_anya-e12_15n:1610	Parāmasitvāna siraṃ tato so	161	
PA_anya-e12_15n:1611	Adā jino kuntala dhātumuṭṭhiṃ,	161	
PA_anya-e12_15n:1612	Te tena tuṭṭhā sumanā patītā	161	
PA_anya-e12_15n:1613	Mahiṃsu netvā vibhavānurūpaṃ;	161	
PA_anya-e12_15n:1615	Satthā’tha gantvā ajapālamūle	161	
PA_anya-e12_15n:1616	Sahassa raṃsīva yugandharamhi,	161	
PA_anya-e12_15n:1617	Nisajja lokaṃ anulokayanto	161	
PA_anya-e12_15n:1618	Vitakki evaṃ manasā vitakkaṃ;	161	
PA_anya-e12_15n:1620	Mayajjhapanno varadhammasāro	162	
PA_anya-e12_15n:1621	Sasassa sindhū’va agādhapāro,	162	
PA_anya-e12_15n:1622	Abuddhasattehi tamajja kassa	162	
PA_anya-e12_15n:1623	Pakāsayissañhi jaḷo hi loko;	162	
PA_anya-e12_15n:1625	Desemi ce dhammavaraṃ paṇītaṃ	162	
PA_anya-e12_15n:1626	Kilantabhāvova mamassa asmā,	162	
PA_anya-e12_15n:1627	Kimattadukkhe niti cintayanto	162	
PA_anya-e12_15n:1628	Nuyyāmamākā muni desanamhi;	162	
PA_anya-e12_15n:1630	Sahampatī nāma tato vidhātā	163	
PA_anya-e12_15n:1631	Sacetasā tassa manaṃ viditvā,	163	
PA_anya-e12_15n:1632	Vinassatīdaṃ khalu sabbalokaṃ	163	
PA_anya-e12_15n:1633	Adesite teni’ti kampamāno;	163	
PA_anya-e12_15n:1635	Sakāsamāgamma jinassa tassa	163	
PA_anya-e12_15n:1636	Sagāravo brahmagaṇena tattha,	163	
PA_anya-e12_15n:1637	Nihacca jānuṃ pathavītalamhi	163	
PA_anya-e12_15n:1638	Namassamāno idamabrūvī so;	163	
PA_anya-e12_15n:1640	Tvaṃ devadevo sa sumedhakāle	164	
PA_anya-e12_15n:1641	Palokitaṃ lokamudikkhamāno,	164	
PA_anya-e12_15n:1642	Vihāya dīpaṅkarapādamūle	164	
PA_anya-e12_15n:1643	Laddhā’mataṃ taṃ karuṇāguṇena;	164	
PA_anya-e12_15n:1645	Pavissa saṃsāravanaṃ viduggaṃ	164	
PA_anya-e12_15n:1646	Maṃsakkhisīsādima’dāsi dānaṃ,	164	
PA_anya-e12_15n:1647	Vedesi dukkhaṃ amitaṃ asayhaṃ	164	
PA_anya-e12_15n:1648	Taṃ te paratthaṃ’va na attahetuṃ;	164	
PA_anya-e12_15n:1650	Santīdha sattā khalu mandarāgā	165	
PA_anya-e12_15n:1651	Ñātuṃ samatthā sugatassa dhammaṃ,	165	
PA_anya-e12_15n:1652	Ārādhito me karuṇāguṇaggo	165	
PA_anya-e12_15n:1653	Desehi dhammaṃ anukampamāno;	165	
PA_anya-e12_15n:1655	Kāle vikāsanti kharaṃsu missā	165	
PA_anya-e12_15n:1656	Thalambujātā kusumāni nānā,	165	
PA_anya-e12_15n:1657	Tathe’va te dhammakarābhiphuṭṭhā	165	
PA_anya-e12_15n:1658	Vikāsamāyantī janā anekā	165	
PA_anya-e12_15n:1660	Sampanna vijjācaraṇo satīmā	166	
PA_anya-e12_15n:1661	Jutindharo antimadehadhārī,	166	
PA_anya-e12_15n:1662	Paṭiggahetvāssa nimantaṇaṃ so	166	
PA_anya-e12_15n:1663	Janesi satte karuṇā manasmiṃ;	166	
PA_anya-e12_15n:1665	Apārutā tesaṃ amatassa dvārā	166	
PA_anya-e12_15n:1666	Ye sotavanto pamuñcantu saddhaṃ,	166	
PA_anya-e12_15n:1667	Vihiṃsasaññī paguṇaṃ na bhāsiṃ	166	
PA_anya-e12_15n:1668	Dhammaṃ paṇītaṃ manujesu brahme;	166	
PA_anya-e12_15n:1670	Paṭiggahesīti udaggacitto	167	
PA_anya-e12_15n:1671	Ajjhesanaṃ me caturāṇano so,	167	
PA_anya-e12_15n:1672	Natvāna nāthaṃ sahapārisajjo	167	
PA_anya-e12_15n:1673	Pakkāmi tamhā bhavanaṃ khaṇena;	167	
PA_anya-e12_15n:1675	Tato jino tena gahitanuñño	167	
PA_anya-e12_15n:1676	Desemi kasseti udikkhamāno,	167	
PA_anya-e12_15n:1677	Āḷāra-udde samudikkha dhīro,	167	
PA_anya-e12_15n:1678	Mantvāna tesaṃ aciraccutittaṃ;	167	
PA_anya-e12_15n:1680	Kahannukho’haṃ varadhammacakkaṃ	168	
PA_anya-e12_15n:1681	Aññena kenāpi avattanīyaṃ,	168	
PA_anya-e12_15n:1682	Lokassa cintāmaṇisantibhaggaṃ	168	
PA_anya-e12_15n:1683	Pavattayissantī vicintayanto;	168	
PA_anya-e12_15n:1685	Disvāna bhikkhū muni pañcavagge	168	
PA_anya-e12_15n:1686	Ādāya pattañca ticīvarañca,	168	
PA_anya-e12_15n:1687	Bārāṇasīyaṃ migadāyamento	168	
PA_anya-e12_15n:1688	Addhānamaggaṃ paṭipajji satthā;	168	
PA_anya-e12_15n:1690	Tatthāmarabrahmagaṇehi pūta	169	
PA_anya-e12_15n:1691	Pathe phaṇī pakkhi catuppadā ca,	169	
PA_anya-e12_15n:1692	Āraññadevā tarupabbatā ca	169	
PA_anya-e12_15n:1693	Mahiṃsu nekehi suvimhayehi;	169	
PA_anya-e12_15n:1695	Tatopagā so migadāyamagge	169	
PA_anya-e12_15n:1696	Disvā yatīsaṃ yatayo’pagantvā,	169	
PA_anya-e12_15n:1697	Akaṃsu vattaṃ paṭipattisārā	169	
PA_anya-e12_15n:1698	Pavattayī tattha sa dhammacakkaṃ;	169	
PA_anya-e12_15n:1700	Aññādikoṇḍaññavasippadhānā	170	
PA_anya-e12_15n:1701	Koṭīnamaṭṭhārasa kañjayonī,	170	
PA_anya-e12_15n:1702	Asītikoṭī’pi sudhāsi saṅghā	170	
PA_anya-e12_15n:1703	Aññāsumaggaṃ kamato tadā te;	170	
PA_anya-e12_15n:1705	Aticcayātamhi nidāghakāle	170	
PA_anya-e12_15n:1706	Vassānakāle samupāgatasmiṃ,	170	
PA_anya-e12_15n:1707	Tattheva vassaṃ upagamma dhīro	170	
PA_anya-e12_15n:1708	Temāsamattaṃ avasī vasīso;	170	
PA_anya-e12_15n:1710	Tato yasaṃ tassa sahāyakepi	171	
PA_anya-e12_15n:1711	Patiṭṭhapetvā arahattamagge,	171	
PA_anya-e12_15n:1712	Bhutiṃ janānaṃ anubrūhayanto	171	
PA_anya-e12_15n:1713	Vassassa antaṃ akarī tahiṃ so;	171	
PA_anya-e12_15n:1715	Vassaccaye lokavidū munindo	171	
PA_anya-e12_15n:1716	Āmantayī te yatayo saputte,	171	
PA_anya-e12_15n:1717	Te’thāgamuṃ nibbaṇathā katañjalī	171	
PA_anya-e12_15n:1718	’Damabruvi tesama’nanta pañño;	171	
PA_anya-e12_15n:1720	Ugghosayantā mama dhammaghosaṃ	172	
PA_anya-e12_15n:1721	Samāhanantā mama dhammabheriṃ,	172	
PA_anya-e12_15n:1722	Sādhuṃ dhamentā mama dhammasaṅkhaṃ	172	
PA_anya-e12_15n:1723	Carātha tumhe sanarāmarānaṃ;	172	
PA_anya-e12_15n:1725	Jayaddhajaṃ me bhuvanukkhipantā	172	
PA_anya-e12_15n:1726	Ussāpayantā mama dhammaketuṃ,	172	
PA_anya-e12_15n:1727	Athukkhipantā mama dhammakuntaṃ	172	
PA_anya-e12_15n:1728	Carātha lokesu sadevakesu;	172	
PA_anya-e12_15n:1730	Susajjitattaṃ amatassa maggaṃ	173	
PA_anya-e12_15n:1731	Sakaṇṭakattaṃ narakāyanassa,	173	
PA_anya-e12_15n:1732	Mārānanasmiṃ masimakkhitattaṃ	173	
PA_anya-e12_15n:1733	Kathetha lokassa sadevakassa;	173	
PA_anya-e12_15n:1735	Buddhantaraṃ suppihitaṃ acāraṃ	173	
PA_anya-e12_15n:1736	Purassa mokkhassa visāladvāraṃ,	173	
PA_anya-e12_15n:1737	Avāpurī no bhagavā’dhunā bho	173	
PA_anya-e12_15n:1738	Yathajja sabbetī nivedayavho;	173	
PA_anya-e12_15n:1740	Uppannabhāvaṃ bhuvane mamajja	174	
PA_anya-e12_15n:1741	Tatheva dhammassa ca pātubhāvaṃ,	174	
PA_anya-e12_15n:1742	Uppannabhāvañca mamorasānaṃ	174	
PA_anya-e12_15n:1743	Pakāsayantā jagatiṃ carātha;	174	
PA_anya-e12_15n:1745	Vanamhi pante girigabbharāyaṃ	174	
PA_anya-e12_15n:1746	Rukkhassa mūle’pi ca suññā’gāre,	174	
PA_anya-e12_15n:1747	Vasaṃ yatattā mama dhammamaggaṃ	174	
PA_anya-e12_15n:1748	Desetha loke sanarāmarānaṃ;	174	
PA_anya-e12_15n:1750	Vatvāna evaṃ yatayo disāsu	175	
PA_anya-e12_15n:1751	Pesetva nātho uruvelagāmī,	175	
PA_anya-e12_15n:1752	Paṭipajji maggaṃ atha antarāle	175	
PA_anya-e12_15n:1753	Kappāsikavhaṃ vipinaṃ pavissa;	175	
PA_anya-e12_15n:1755	Tasmiṃ ramante samatiṃsamatte	175	
PA_anya-e12_15n:1756	Rājorase so pavaro vinetvā,	175	
PA_anya-e12_15n:1757	Datvā’mataṃ dhammamathuddisitvā	175	
PA_anya-e12_15n:1758	Agoruvelaṃ gajarājagāmī;	175	
PA_anya-e12_15n:1760	Tatthoruvelādhikakassapoti	176	
PA_anya-e12_15n:1761	Pasiddhanāmassa sasissakassa,	176	
PA_anya-e12_15n:1762	Aggaṃ phalaṃ so paripāvayanto	176	
PA_anya-e12_15n:1763	Vasī vasante vasīnaṃ variṭṭho;	176	
PA_anya-e12_15n:1765	Tadāharuṃ negama nāgarā ca	176	
PA_anya-e12_15n:1766	Yaññaṃ mahākassapa tāpasassa,	176	
PA_anya-e12_15n:1767	Jino viditvāssa manaṃ manena	176	
PA_anya-e12_15n:1768	Vasī visuṃ tassa pasāda hetu;	176	
PA_anya-e12_15n:1769	Kathaṃ?	176	
PA_anya-e12_15n:1771	Gantvāna uttarakuruṃ bhagavā tadāni	177	
PA_anya-e12_15n:1772	Piṇḍañcaritva ramaṇīya himālayaddiṃ,	177	
PA_anya-e12_15n:1773	Āgamma sādurasa nīra bharābhirāme	177	
PA_anya-e12_15n:1774	’Notattake munivaro paribhuñjiyāna;	177	
PA_anya-e12_15n:1776	Cintesi evamahamappataraṃva kālaṃ	177	
PA_anya-e12_15n:1777	Ṭhassāmi sāsana mamañhi anāgatesu,	177	
PA_anya-e12_15n:1778	Laṅkātale bhavati tattha idāni yakkha	177	
PA_anya-e12_15n:1779	Sambādhamatthi mama tattha gatesu’dāni;	177	
PA_anya-e12_15n:1781	Sabbā’manussaja bhayaṃ pavinassatī’ti	178	
PA_anya-e12_15n:1782	Mantvā tato yativaro karuṇāya satte,	178	
PA_anya-e12_15n:1783	Sañjhāghanehi parinaddha ravīva ratta	178	
PA_anya-e12_15n:1784	Nigrodhapakka sadisaṃ carapaṃsukūlaṃ;	178	
PA_anya-e12_15n:1786	Dhāretva selamaya sundara pattahattho	178	
PA_anya-e12_15n:1787	Chabbaṇṇaraṃsi nivahaṃ disi pūrayanto,	178	
PA_anya-e12_15n:1788	Sambodhito navama phussaja puṇṇamāyaṃ	178	
PA_anya-e12_15n:1789	Laṅkātalaṃ vijayituṃ nabhasā’gamāsi;	178	
PA_anya-e12_15n:1791	Brahmāsurāmara phaṇi garuḷā ca siddha	179	
PA_anya-e12_15n:1792	Vijjādharādi janatā sahapārisajjā,	179	
PA_anya-e12_15n:1793	Ketā’tapatta ghaṭa dīpuru toraṇehi	179	
PA_anya-e12_15n:1794	Pūjaṃ akaṃsu mahatiṃ gaganāyanamhi;	179	
PA_anya-e12_15n:1796	Laṅkaṅganā urasi bhāsura tāra hāra	179	
PA_anya-e12_15n:1797	Saṅkāsa sītala manohara nīra pūrā,	179	
PA_anya-e12_15n:1798	Tasmiṃ mahādipada vāluka nāma gaṅgā	179	
PA_anya-e12_15n:1799	Bhumajjhagāsi jana netta harābhirāmā;	179	
PA_anya-e12_15n:1801	Tassāvidūra suci rammatare padese	180	
PA_anya-e12_15n:1802	Āyāmato mitatiyojana vitthatena,	180	
PA_anya-e12_15n:1803	Cattāri gāvutamitaṃ nayanābhirāmaṃ	180	
PA_anya-e12_15n:1804	Āsāra sītajala nijjhara bhurighosaṃ;	180	
PA_anya-e12_15n:1806	Mattālipāli khaga gītija missarāgaṃ	180	
PA_anya-e12_15n:1807	Sammatta citta migasaṅgha nisevitaṃ taṃ,	180	
PA_anya-e12_15n:1808	Naccanta nekasikhi saṅgata pādapiṇḍaṃ	180	
PA_anya-e12_15n:1809	Uyyānamāsi urunāgavanābhidhānaṃ;	180	
PA_anya-e12_15n:1811	Ramme tadā ratanadīpavaramhi laṅkā	181	
PA_anya-e12_15n:1812	Lokābhidhāna harikaṇḍaka yakkhadāse,	181	
PA_anya-e12_15n:1813	Odumbare sumanakūṭaka taṇḍuleyye	181	
PA_anya-e12_15n:1814	Selesu māragiri missakariṭṭhanāme;	181	
PA_anya-e12_15n:1816	Ye’ññepi santi girayo vanarāmaṇeyyā	181	
PA_anya-e12_15n:1817	Gaṅgā nadī giriguhā sikatātalā ca,	181	
PA_anya-e12_15n:1818	Tatthāvasanti rahasā pharusāniruddā	181	
PA_anya-e12_15n:1819	Pāṇātipāta niratā saṭhakūṭa yakkhā;	181	
PA_anya-e12_15n:1821	Saṅgamma te mahati nāgavanamhi tamhi	182	
PA_anya-e12_15n:1822	Sammantayiṃsu sabhaṭā saha pārisajjā,	182	
PA_anya-e12_15n:1823	Tvaṃ ko’si re! Iti paro aparaṃ kharena	182	
PA_anya-e12_15n:1824	Tikkhena vādakaṇayena aruntudantā;	182	
PA_anya-e12_15n:1826	Kujjhiṃsu te athitarītara kāraṇena	182	
PA_anya-e12_15n:1827	Vākyena yuddha pariraddha pagabbhitattā,	182	
PA_anya-e12_15n:1828	Saṅkhābhitāpaga patīva’navaṭṭhacittā	182	
PA_anya-e12_15n:1829	Sārambhagabbitamanā parirāvayanti;	182	
PA_anya-e12_15n:1831	Tasmiṃ khaṇe’bhimatado sugato nabhamhi	183	
PA_anya-e12_15n:1832	Āgamma tesa’manukampita mānasena,	183	
PA_anya-e12_15n:1833	Gopānasī sama manohara raṃsimāli	183	
PA_anya-e12_15n:1834	Tatthacchi khe guṇamaṇī maṇikaṇṇikāva;	183	
PA_anya-e12_15n:1836	Tesaṃ jino kalahavūpasamāya hetu	183	
PA_anya-e12_15n:1837	Māpesi vuṭṭhi timirā’nilasītabhītiṃ,	183	
PA_anya-e12_15n:1838	Tatthāsi gajjitaghano suracāpakhitta	183	
PA_anya-e12_15n:1839	Dhārāsarehi vitudaṃ nisivāra saṅghaṃ;	183	
PA_anya-e12_15n:1841	Andhāva te ghanatare timire nimuggā	184	
PA_anya-e12_15n:1842	Muḷhā disañca vidisaṃ na vidiṃsu bhītā,	184	
PA_anya-e12_15n:1843	Caṇḍāniluddhaṭa mahā girikūṭarukkha	184	
PA_anya-e12_15n:1844	Sampāta bhīta ruditā gatimesayanti;	184	
PA_anya-e12_15n:1846	Sītena te atha dije parikoṭayantā	184	
PA_anya-e12_15n:1847	Aññoññagattamavalamba parodayiṃsu,	184	
PA_anya-e12_15n:1848	Rūpāni nekabhayadāni ca ghosaṇāni	184	
PA_anya-e12_15n:1849	Vattiṃsu tena vividhaṃ bhayamāsi tesaṃ;	184	
PA_anya-e12_15n:1851	Buddhāpi dukkhitamanā paradukkhakena	185	
PA_anya-e12_15n:1852	Kasmā karonti anayaṃ’ti na cintanīyaṃ,	185	
PA_anya-e12_15n:1853	Loko hanāti viṭapi phaladāna hetu	185	
PA_anya-e12_15n:1854	Satthena soma ripugāhaka vāsaramhi;	185	
PA_anya-e12_15n:1856	Satthā tato tamanudo sabhaye sasoke	185	
PA_anya-e12_15n:1857	Disvāna guyhaka jane karuṇāyitatto,	185	
PA_anya-e12_15n:1858	Vuṭṭhiṃ tamañca pavanaṃ paṇuditva sabbaṃ	185	
PA_anya-e12_15n:1859	Dassesi attamakhilaṃ dumaṇīva khamhi;	185	
PA_anya-e12_15n:1861	Disvāna te munivara’ñjali paṅkajehi	186	
PA_anya-e12_15n:1862	Sajjetva sīsa sarasī idama’bruviṃsu,	186	
PA_anya-e12_15n:1863	Yācāma no’bhayapadaṃ bhavato sakāsā	186	
PA_anya-e12_15n:1864	Dāsesu dhīra karuṇaṃ karaṇīyameva;	186	
PA_anya-e12_15n:1866	Evaṃ tadā’vaca jino madhurassarena	186	
PA_anya-e12_15n:1867	Āmanta te nisicare’vanate samekkha,	186	
PA_anya-e12_15n:1868	Tumhe dadātha yadi ṭhānamamekadesaṃ	186	
PA_anya-e12_15n:1869	Sabbe apentī ghanavātaja sītadukkhā;	186	
PA_anya-e12_15n:1871	Yajjevamītima’payāti karoma bho taṃ	187	
PA_anya-e12_15n:1872	Gaṇhāhi dhīra yadi icchasi sabbadīpaṃ,	187	
PA_anya-e12_15n:1873	Vatvāna tehi paridinna chamāya maggo	187	
PA_anya-e12_15n:1874	Ogamma tattha puthu patthari camma kaṇḍaṃ;	187	
PA_anya-e12_15n:1876	Tasmiṃ nisajja kasiṇaṃ samāpajja tejo	187	
PA_anya-e12_15n:1877	Jālākulaṃ jalita maggīmamāpayī so,	187	
PA_anya-e12_15n:1878	So dhūmaketu gaganuggata tuṅgasiṅgo	187	
PA_anya-e12_15n:1879	Sandaḍḍhayaṃ girivanānu’rughosayanto;	187	
PA_anya-e12_15n:1881	Rukkhehi rukkhavana pabbata laṅghanena	188	
PA_anya-e12_15n:1882	Sākhāmige ca vihage anubandhayaṃ’va,	188	
PA_anya-e12_15n:1883	Vessānaro vanamarū migasūkare’pi	188	
PA_anya-e12_15n:1884	Sandhāvi guyhaka jane iti cintayanto;	188	
PA_anya-e12_15n:1886	Disvāna tattha pacurātana vipphuliṅga	188	
PA_anya-e12_15n:1887	Sammissa jāla dahanaṃ guhakā samecca,	188	
PA_anya-e12_15n:1888	Dhāvuṃ vikiṇṇakaca bappajala’ddanettā	188	
PA_anya-e12_15n:1889	Dārattajehi sahitā gatimesamānā;	188	
PA_anya-e12_15n:1891	Sambuddhateja paridaḍḍha sarīracittā	189	
PA_anya-e12_15n:1892	Āhacca sāgarataṭaṃ paridhāvamānā,	189	
PA_anya-e12_15n:1893	Tasmimpi te pavisituṃ saraṇaṃ na laddhā	189	
PA_anya-e12_15n:1894	Chamhi tato sapadi sannipatiṃsu sabbe;	189	
PA_anya-e12_15n:1896	Disvāna te munivaro sahaye sasoke	189	
PA_anya-e12_15n:1897	Rammaṃ tadā jaladhimajjhagataṃ mahantaṃ,	189	
PA_anya-e12_15n:1898	Iddhīhi sehi giridīpami’dhānayitvā	189	
PA_anya-e12_15n:1899	Āropayitva nikhile puna tattha’kāsi;	189	
PA_anya-e12_15n:1901	Katvevame’samasamo’pasamanta’mītiṃ	190	
PA_anya-e12_15n:1902	Tattheva bhāsurataro bhagavā nisīdi,	190	
PA_anya-e12_15n:1903	Brahmāmarā’suraphaṇī garuḷādi siddhā	190	
PA_anya-e12_15n:1904	Saṅgamma’kaṃsu mahatiṃ mahama’ggarūpaṃ;	190	
PA_anya-e12_15n:1906	Desesi saṃsadi jino sutisādhu dhammaṃ	190	
PA_anya-e12_15n:1907	Tasmiṃ sadāsavanudaṃ sivadaṃ janānaṃ,	190	
PA_anya-e12_15n:1908	Sutvāna nekasatakoṭi pamāṇa pāṇā	190	
PA_anya-e12_15n:1909	Laddhā tadā samabhavuṃ caradhammacakkhuṃ;	190	
PA_anya-e12_15n:1911	Tasmiṃ dine sumanakūṭa varādhivāso	191	
PA_anya-e12_15n:1912	Tejiddhibuddhivibhavo sumanābhidhāno,	191	
PA_anya-e12_15n:1913	Devo pasannahadayo ratanattayamhi	191	
PA_anya-e12_15n:1914	Sampāpuṇittha paṭhamaṃ phalamuttamaṃ so;	191	
PA_anya-e12_15n:1916	Uṭṭhāya tuṭṭhavadano katapañjalīko	191	
PA_anya-e12_15n:1917	Muggo jinagga nakharaṃsi payodadhimhi	191	
PA_anya-e12_15n:1918	Vanditva evamavacā’tula vīra dhīra	191	
PA_anya-e12_15n:1919	Lokagga puggala varaṃ dada sāmi dhīsa;	191	
PA_anya-e12_15n:1921	Dāsosmi te caraṇa paṅkaja pūjakohaṃ	192	
PA_anya-e12_15n:1922	Saddhādayādi vibhavo tanayo’hamasmi,	192	
PA_anya-e12_15n:1923	Tumhe vinā khaṇalavaṃ vasituṃ na icche	192	
PA_anya-e12_15n:1924	Tasmā dadātu bhagavā mama pūjanīyaṃ;	192	
PA_anya-e12_15n:1926	Sutvāna taṃ dhitimatī parimajja sīsaṃ	192	
PA_anya-e12_15n:1927	Saṃsatta chappada saroruha sannibhena,	192	
PA_anya-e12_15n:1928	Hatthena nīla saka kuntala dhātumuṭṭhiṃ	192	
PA_anya-e12_15n:1929	Dajjātha so maṇimayena karaṇḍakena;	192	
PA_anya-e12_15n:1931	Paggayha bāhuyugalena ṭhīto namitvā	193	
PA_anya-e12_15n:1932	Muddhā dadhāsi makuṭaṃ viya pīṇitatto,	193	
PA_anya-e12_15n:1933	Katvā’tha so vara mahaṃ tidivehi saddhi	193	
PA_anya-e12_15n:1934	’Mappetva dhīra pharibhutta vasundharāyaṃ;	193	
PA_anya-e12_15n:1936	So’kāsi nīlaratanehi mahārahehi	193	
PA_anya-e12_15n:1937	Ubbedhato ratana satta pamāṇa thūpaṃ,	193	
PA_anya-e12_15n:1938	Nāthe dharantasamayeva patiṭṭhahī so	193	
PA_anya-e12_15n:1939	Thūpo tilokasukhado maṇi kāmado’va;	193	
PA_anya-e12_15n:1941	Pacchā tilokasaraṇe parinibbutamhi	194	
PA_anya-e12_15n:1942	Khīṇā savo samahimo sarabhu yatindo,	194	
PA_anya-e12_15n:1943	Ādāya taṃ citakato jinagīvadhātuṃ	194	
PA_anya-e12_15n:1944	Tasmiṃ nidhāya’kari bārasa hatthathūpaṃ;	194	
PA_anya-e12_15n:1946	Cūḷābhayahvavanipo samaye’parasmiṃ	194	
PA_anya-e12_15n:1947	Battiṃsa hatthama’kariyattha varoruthūpaṃ,	194	
PA_anya-e12_15n:1948	Duṭṭhādigāmaṇi nupo damiḷe hananto	194	
PA_anya-e12_15n:1949	Kāresi kañcukamatho catusaṭṭhihatthaṃ;	194	
PA_anya-e12_15n:1951	Evaṃ sa sīhalamahāsaramajajharūḷhaṃ	195	
PA_anya-e12_15n:1952	Setambujaṃ’va madhupāvali sevanīyaṃ,	195	
PA_anya-e12_15n:1953	Bhumaṅganā karatale sitavitthalīlo	195	
PA_anya-e12_15n:1954	Thūpo dadātu masamopasamaṃ janānaṃ;	195	
PA_anya-e12_15n:1956	Laṅkopasaggama’vadhūya vidhāya khemaṃ	195	
PA_anya-e12_15n:1957	Laṅkaṃ nijāya varakuntala dhātuyā taṃ,	195	
PA_anya-e12_15n:1958	Katvāna bhāsurataraṃ muni maṅgalāya	195	
PA_anya-e12_15n:1959	Pāyāsi tāraka pathe’nuruvelameva;	195	
PA_anya-e12_15n:1961	Tasmiṃ vidhāya bahuvimhita pāṭiheraṃ	196	
PA_anya-e12_15n:1962	Bhetvā sasissaki’sino puna diṭṭhijālaṃ,	196	
PA_anya-e12_15n:1963	Datvāna nibbutipadaṃ sahasissakassa	196	
PA_anya-e12_15n:1964	Nibbāṇa sundara puraṃ paripūrayittha;	196	
PA_anya-e12_15n:1966	Tamhā vikāsita kusesaya kānanābha	196	
PA_anya-e12_15n:1967	Vītāsavehi nivuto sugatebhagāmī,	196	
PA_anya-e12_15n:1968	Pāyāsi rājagaha gāmī’mudāramaggaṃ	196	
PA_anya-e12_15n:1969	Veneyya jantu kamalākara bhānurūpo;	196	
PA_anya-e12_15n:1971	Tasmiṃ gate jinavare vara bimbisāro	197	
PA_anya-e12_15n:1972	Pūjaṃ akāsi mahatiṃ saha devatāhi,	197	
PA_anya-e12_15n:1973	Tasmiñhi saṃsadi labhiṃsu anappapāṇā	197	
PA_anya-e12_15n:1974	Magge phale ca saraṇe ca patiṭṭhahiṃsu	197	
PA_anya-e12_15n:1976	Rājā tato vipula veluvanābhirāmaṃ	197	
PA_anya-e12_15n:1977	Sālaṅkataṃ vividha pādapa maṇḍapehi,	197	
PA_anya-e12_15n:1978	Pādāsi dakkhiṇakare jalapātanena	197	
PA_anya-e12_15n:1979	Katvā dharādharadharaṃ himavañca kampaṃ;	197	
PA_anya-e12_15n:1981	Tasmiṃ samantanayano nayanābhirāmo	198	
PA_anya-e12_15n:1982	Bhutiṃ janassa satataṃ abhivaḍḍhayanto,	198	
PA_anya-e12_15n:1983	Dhammambu vuṭṭhi nikaraṃ parivassayanto	198	
PA_anya-e12_15n:1984	Vassaṃ vasī adutiyo dutiyamhi vasse;	198	
PA_anya-e12_15n:1986	Devinda moli samalaṅkata pādapiṭṭho	198	
PA_anya-e12_15n:1987	Lokassa atthacaraṇe satatābhiyutto,	198	
PA_anya-e12_15n:1988	Tattheva so hi tatiye’pi catutthavasse	198	
PA_anya-e12_15n:1989	Vāsaṃ akāsi sugato sirisantivāso;	198	
PA_anya-e12_15n:1991	Lokassa dhamma ma’malaṃ satataṃ vahanto	199	
PA_anya-e12_15n:1992	Sāvatthiyaṃ rucira jetavane’bhirāme,	199	
PA_anya-e12_15n:1993	Vāsaṃ akāsi sukhado munipañcamasmiṃ	199	
PA_anya-e12_15n:1994	Veneyya sattasamayaṃ samudikkhamāno;	199	
PA_anya-e12_15n:1995	Iti laṅkāya paṭhamā’gamanaṃ.	199	
PA_anya-e12_15n:1997	Atha bhagavati tasmiṃ jetanāme vanasmiṃ	199	
PA_anya-e12_15n:1998	Nivasati satilaṅkā maṅgalā’vāsarūpā,	199	
PA_anya-e12_15n:1999	Upavanamiva nāke nandanaṃ devatānaṃ	199	
PA_anya-e12_15n:2000	Amara uragavāsā rammarūpā babhūva;	200	
PA_anya-e12_15n:2002	Tahimati rucirasmiṃ vaḍḍhamānādi sele	200	
PA_anya-e12_15n:2003	Madhura salilavāhe rammakalyāṇikādo,	200	
PA_anya-e12_15n:2004	Udadhi bhujagavāse nāgadīpantike ca	200	
PA_anya-e12_15n:2005	Mahati mahima yuttā nāgasaṅghā vasanti;	200	
PA_anya-e12_15n:2007	Pacura mahima yutto vaḍḍhamānācalasmiṃ	200	
PA_anya-e12_15n:2008	Adhipati bhujagānaṃ āsi cūlodaravho,	200	
PA_anya-e12_15n:2009	Mahudara iti nāmo nāgadīpodadhimhi	200	
PA_anya-e12_15n:2010	Nivasati atha tesaṃ pabbateyyo’ragindo;	201	
PA_anya-e12_15n:2012	Itara bhujaga rañño dhītaraṃ nāgakaññaṃ	201	
PA_anya-e12_15n:2013	Piyatarama’bhirūpaṃ’kāsi dāraṃ tadā hi,	201	
PA_anya-e12_15n:2014	Atha ca duhituyā so dīyamānaṃ dadanto	201	
PA_anya-e12_15n:2015	Rucira maṇīmayagghaṃ āsanañcāpadāsi;	201	
PA_anya-e12_15n:2017	Duhitari matakāle te’tha pallaṅkahetu	201	
PA_anya-e12_15n:2018	Jalaja thalaja nāgā yuddhasajjā ahesuṃ,	201	
PA_anya-e12_15n:2019	Atha thalaja bhujaṅgā bhaṅgakallolamālā	201	
PA_anya-e12_15n:2020	Sadisa lūlita cittā gabbitevaṃ ravanti;	202	
PA_anya-e12_15n:2022	Kimu’dadhija phaṇīnaṃ kitti sampattiyā no	202	
PA_anya-e12_15n:2023	Api yasaparivārā kiṃ baleniddhiyā kiṃ,	202	
PA_anya-e12_15n:2024	Ahamahamīti gabbā kiṃ kimissāya tesaṃ	202	
PA_anya-e12_15n:2025	Bhavati timira’rīnaṃ bhānumaggunnatī kā;	202	
PA_anya-e12_15n:2027	Atha jalaja’lagaddā gajjanaṃ gajjayantā	202	
PA_anya-e12_15n:2028	Bhayajanaka pagabbhā phoṭayantā bhūjānaṃ,	202	
PA_anya-e12_15n:2029	Ahamaha pabhū re!Re! Pabbateyyāna’metaṃ	202	
PA_anya-e12_15n:2030	Paṭutaraḍasitoṭṭhā kakkha’ḷevaṃ ravanti;	203	
PA_anya-e12_15n:2032	Paṭutara garunādā tāva gajjanti dantī	203	
PA_anya-e12_15n:2033	Nayana pathamu’pente yāva kaṇṭhiravānaṃ,	203	
PA_anya-e12_15n:2034	Tathariva thalajātā jumhayantā samaggā	203	
PA_anya-e12_15n:2035	Nayana pathagatā no suññadappā bhavanti;	203	
PA_anya-e12_15n:2037	Iti tadubhayasenā ghaṭṭayantā’ññamaññaṃ	203	
PA_anya-e12_15n:2038	Vividha paharaṇho uggirantī giranti,	203	
PA_anya-e12_15n:2039	Satata khubhita velā sāgarūmīva bhantā	203	
PA_anya-e12_15n:2040	Lulita lulita cittā yuddhaninnā ṭhitāsuṃ;	204	
PA_anya-e12_15n:2042	Atha tadahu munindo yāminīyāma’mante	204	
PA_anya-e12_15n:2043	Patiniya matijālaṃ lokamolokayanto,	204	
PA_anya-e12_15n:2044	Samara vasagatānaṃ bhogīnaṃ bhāvibhutiṃ	204	
PA_anya-e12_15n:2045	Tadupari ca’bhivuddhiṃ passi laṅkātalassa;	204	
PA_anya-e12_15n:2047	Atha muni madhumāse’posathe kālapakkhe	204	
PA_anya-e12_15n:2048	Kata nikhila vidhāno gayha saṅghāṭikādiṃ,	204	
PA_anya-e12_15n:2049	Anugatikamudikkhaṃ pañcanetto samantā	204	
PA_anya-e12_15n:2050	Sumana sumana nāmaṃ passi devaṃ samiddhiṃ;	205	
PA_anya-e12_15n:2052	Tadahu sumanadevo jetanāme suramme	205	
PA_anya-e12_15n:2053	Adhivasati vihāre dvārakoṭṭhopakaṭṭhe,	205	
PA_anya-e12_15n:2054	Ṭhita viṭapa samiddhe khīrikāpādapasmiṃ	205	
PA_anya-e12_15n:2055	Sugata mabhinamanto anvahaṃ pūjayanto;	205	
PA_anya-e12_15n:2057	Tamasammuni disvā’mantayitvā’gate taṃ	205	
PA_anya-e12_15n:2058	Idamavaca mayā bho saddhimāgaccha laṅkaṃ,	205	
PA_anya-e12_15n:2059	Saha tava bhavanamhā pubbavutthappadese	205	
PA_anya-e12_15n:2060	Tava bhavati patiṭṭhā bhoginañjā’bhivuddhi;	206	
PA_anya-e12_15n:2062	Atha munivacanaṃ so muddhanāma’ggahetvā	206	
PA_anya-e12_15n:2063	Samuditahadayo taṃ rukkhamuddhacca mūlā,	206	
PA_anya-e12_15n:2064	Sugatamupari katvā dhārayanto suphullaṃ	206	
PA_anya-e12_15n:2065	Barihi barihi chattākāramāgā nabhamhī;	206	
PA_anya-e12_15n:2067	Dasabala tanubhā’bhissaṅgamā so dumando	206	
PA_anya-e12_15n:2068	Tarala maṇīva nānā’bhāhi sambhāvanīyo,	206	
PA_anya-e12_15n:2069	Vilasita iva sabbe rukkhaselādayo’pi	206	
PA_anya-e12_15n:2070	Apagata sakavaṇṇāvaṇṇavantā virejuṃ;	207	
PA_anya-e12_15n:2072	Khaga bhujaga surādi massitā chappabhāhi	207	
PA_anya-e12_15n:2073	Nijapati nijajāyā svaññamaññāsu muyhuṃ,	207	
PA_anya-e12_15n:2074	Asita gagana majjhe sobhamāno munindo	207	
PA_anya-e12_15n:2075	Vitata vividha raṃsī raṃsimālīva gañchi;	207	
PA_anya-e12_15n:2077	Jalada paṭala saṇḍe vajjhamuddāḷayitvā	207	
PA_anya-e12_15n:2078	Bahi vilasitakāyo sommadosākaro,va	207	
PA_anya-e12_15n:2079	Katupari taruchāyo jotamāno samāno	207	
PA_anya-e12_15n:2080	Uraga samaraṭhānaṃ ganthvā’kāse nisajja;	208	
PA_anya-e12_15n:2082	Ghanatara timiraṃ so iddhiyā saṅgharitvā	208	
PA_anya-e12_15n:2083	Tahimatirava bhīmaṃ ghorasaṃrambhavantaṃ,	208	
PA_anya-e12_15n:2084	Asani sata nipātaṃ vassadhārā karālaṃ	208	
PA_anya-e12_15n:2085	Urutara tata meghaṃ māpayī sītavātaṃ;	208	
PA_anya-e12_15n:2087	Iti tibhuvananātho dappite nāgasaṅghe	208	
PA_anya-e12_15n:2088	Vimada karaṇa hetu dassayī bheravānī,	208	
PA_anya-e12_15n:2089	Atha’pagata pagabbhe te viditvāna satthā	208	
PA_anya-e12_15n:2090	Apanudi bhayajātaṃ taṅkhaṇaṃyeva tattha;	209	
PA_anya-e12_15n:2092	Taruṇa taraṇisobhā ketumālāvilāsiṃ	209	
PA_anya-e12_15n:2093	Subharuci mukhavandaṃ lakkhaṇākiṇṇagattaṃ,	209	
PA_anya-e12_15n:2094	Tibhava vibhavadāyiṃ taṃ viditvāna nāgā	209	
PA_anya-e12_15n:2095	Cutapaharaṇa hatthā vandamānā mahiṃsu;	209	
PA_anya-e12_15n:2097	Sirasī nihitapāṇī rattapaṅkeruhehi	209	
PA_anya-e12_15n:2098	Vikaca vadana nettā’manda kañjuppalehi,	209	
PA_anya-e12_15n:2099	Saka saka dhata nānāvaṇṇa vammādikehi	209	
PA_anya-e12_15n:2100	Vividha kusumavatthā’manda dīpaddhajehi;	210	
PA_anya-e12_15n:2102	Uraga bhavanavāsā nāgakaññā samecca	210	
PA_anya-e12_15n:2103	Kuca kalasa sahassaṃ dhārayanti salīlaṃ,	210	
PA_anya-e12_15n:2104	Lalita kaṇaka valli līlamādhatta gattā	210	
PA_anya-e12_15n:2105	Thuti mukhara mukhā tā sādhu kīḷaṃ akaṃsu;	210	
PA_anya-e12_15n:2107	Atha muni uragānaṃ viggahaṃ taṃ sametuṃ	210	
PA_anya-e12_15n:2108	Sutimana kamanīyaṃ niccharaṃ brahmaghosaṃ,	210	
PA_anya-e12_15n:2109	Ajaramamara maggaṃ suppasatthaṃ sudhihi	210	
PA_anya-e12_15n:2110	Varamati varadhammaṃ desayī naṃ phaṇīnaṃ;	211	
PA_anya-e12_15n:2112	Na bho bho saṃsāre khalu bhavati sāraṃ lavampi	211	
PA_anya-e12_15n:2113	Visesā taṃ sītaṃ jalita dahane vijjati kadā,	211	
PA_anya-e12_15n:2114	Sadā rāgaṃ rogaṃ byadhati janataṃ nekaduritaṃ	211	
PA_anya-e12_15n:2115	Tathāpā’yuṃ pāto ravirabhimukhussāva sadisaṃ;	211	
PA_anya-e12_15n:2117	Sarīro’yaṃ battiṃsa vidha kuṇapo sāra rahito	211	
PA_anya-e12_15n:2118	Parittaṃ yobbaññaṃ kusuma sadisaṃ niggatasiri,	211	
PA_anya-e12_15n:2119	Pahantvā gantabbaṃ bhavaja vibhavaṃ sambhatamidaṃ	211	
PA_anya-e12_15n:2120	Athevaṃ sante bho varayati bhavaṃ ko nu hi budho;	212	
PA_anya-e12_15n:2122	Palāsī makkhī kodhūpaha mato mānavibhavo	212	
PA_anya-e12_15n:2123	Jano’tīto’to bho payati narakaṃ dāruṇataraṃ,	212	
PA_anya-e12_15n:2124	Phaṇī majjāro sā guhaka kapayo bhūya bahuso	212	
PA_anya-e12_15n:2125	Vadhentaññoññaṃ te nanubhavamidaṃ dukkhama’nisaṃ;	212	
PA_anya-e12_15n:2127	Pure kāko’lukā atha vanabhavā phandana isā	212	
PA_anya-e12_15n:2128	Karitvā’ṭṭhāne’ghaṃ ciramanubhavuṃ dukkhamanisaṃ,	212	
PA_anya-e12_15n:2129	Aho kappaṭṭhantaṃ saratha duritaṃ verajamidaṃ	212	
PA_anya-e12_15n:2130	Na hetthassādo bho’ṇumapi kalahe mettima’mataṃ;	213	
PA_anya-e12_15n:2132	Balaṃ bālānaṃ bho saka saka vadhāyeva bhavati	213	
PA_anya-e12_15n:2133	Atītekā khuddā laṭukikadijā naṭṭhatanayā,	213	
PA_anya-e12_15n:2134	Gajaṃ bālaṃ mattaṃ pavidhi na balaṃ hoti saraṇaṃ	213	
PA_anya-e12_15n:2135	Athaṭṭhāne kiṃ bho kurutha vīriyaṃ bhuti hananaṃ;	213	
PA_anya-e12_15n:2137	Na dukkhaṃ tesaṃ ye vigata kalahā ekamanasā	213	
PA_anya-e12_15n:2138	Atīte bho lāpā aghaṭita mānā peyyavacanā,	213	
PA_anya-e12_15n:2139	Sukhaṃ vāsaṃ’kāsuṃ yadahani bhavuṃ te’tha vidhurā	213	
PA_anya-e12_15n:2140	Vasaṃ vyādhassāguṃ tadahani aho!Medhaga balaṃ;	214	
PA_anya-e12_15n:2142	Iti tikhiṇa sudhimā kattumete samagge	214	
PA_anya-e12_15n:2143	Avadi pavara dhammaṃ sādhu viññuppasatthaṃ,	214	
PA_anya-e12_15n:2144	Atha muditamanā te pīṇitā tassa nāgā	214	
PA_anya-e12_15n:2145	Maṇimayama’tulaṃ taṃ āsanaṃ pūjayiṃsu;	214	
PA_anya-e12_15n:2147	Atha muni gaganamboruyha bhumippadesaṃ	214	
PA_anya-e12_15n:2148	Taruṇa raviva tasmiṃ āsane āsi bhāsaṃ,	214	
PA_anya-e12_15n:2149	Atha bhujagagaṇā te dibba khajjādikehi	214	
PA_anya-e12_15n:2150	Parivisiya munindaṃ sādhu dhammaṃ suṇiṃsu;	215	
PA_anya-e12_15n:2152	Atha jala thalajānaṃ tattha yuddhā’gatānaṃ	215	
PA_anya-e12_15n:2153	Agaṇita bhūjagānaṃ’sītikoṭī bhujaṅgā,	215	
PA_anya-e12_15n:2154	Vimala saraṇasīle suppatiṭṭhā sutuṭṭhā	215	
PA_anya-e12_15n:2155	Akaru’matimuḷāraṃ satthu pūjāvidhānaṃ;	215	
PA_anya-e12_15n:2157	Atha mahudara rañgño mātulo nāgarājā	215	
PA_anya-e12_15n:2158	Maninayanakanāmo rammakaḷyāṇadesā,	215	
PA_anya-e12_15n:2159	Uraga samara hetū āgato nāgadīpaṃ	215	
PA_anya-e12_15n:2160	Sugatavara sarīraṃ disva natvālapevaṃ;	216	
PA_anya-e12_15n:2162	Yadi sugata! Imaṃ tvaṃ nāgato assa ṭhānaṃ	216	
PA_anya-e12_15n:2163	Mayamapagata pāṇā homa jhatvā’ññamaññaṃ,	216	
PA_anya-e12_15n:2164	Rudhiravaha vikiṇṇo assa bhumippadeso	216	
PA_anya-e12_15n:2165	Pasami dahana dittaṃ ambudeneva taṃ tvaṃ;	216	
PA_anya-e12_15n:2167	Mama bhagava! Purāme diṭṭhapubbaṃ tavetaṃ	216	
PA_anya-e12_15n:2168	Rucira sirisarīraṃ raṃsijālā’bhikiṇṇaṃ,	216	
PA_anya-e12_15n:2169	Api sumadhura dhammaṃ desayante surānaṃ	216	
PA_anya-e12_15n:2170	Dasabala sutapubbaṃ ānubhāvañca tuyhaṃ;	217	
PA_anya-e12_15n:2172	Ahamasama pure te vissutoyeva dāso	217	
PA_anya-e12_15n:2173	Yadi manasi dayā te hoti dāse punā’pi,	217	
PA_anya-e12_15n:2174	Pavara ratanadīpe hoti kaḷyāṇigaṅgā	217	
PA_anya-e12_15n:2175	Mama vasati tahiṃ taṃ daṭṭhukāmo’bhiyāce;	217	
PA_anya-e12_15n:2177	Iti yatipati tassā’rādhanaṃ paggahetvā	217	
PA_anya-e12_15n:2178	Saka paricita bhumyā cetiyatthaṃ vidhāya,	217	
PA_anya-e12_15n:2179	Maṇimaya paribhuttaṃ āsanaṃ cā’pi tesaṃ	217	
PA_anya-e12_15n:2180	Sa sumana taru rājaṃ pūjanatthaṃ vidhāya;	218	
PA_anya-e12_15n:2182	Dasabala paribhuttaṃ sabbametaṃ bhujaṅgā	218	
PA_anya-e12_15n:2183	Maṇiriva rucīdaṃ te dhātuyoyeva tasmā,	218	
PA_anya-e12_15n:2184	Mahatha namatha niccaṃ maṃva saggā’pavaggaṃ	218	
PA_anya-e12_15n:2185	Dadati iti ca vatvā ovaditvāna satthā;	218	
PA_anya-e12_15n:2187	Nabhatala’mu’pagantvā devanāge mahente	218	
PA_anya-e12_15n:2188	Disi disi visaranto nīlapītādi raṃsi,	218	
PA_anya-e12_15n:2189	Mana nayana haranto jantunaṃ lokasāro	218	
PA_anya-e12_15n:2190	Agami ravi’va khamhā jetanāmaṃ vihāraṃ;	219	
PA_anya-e12_15n:2192	Atha manujamarānaṃ nattasiddhādikānaṃ	219	
PA_anya-e12_15n:2193	Satata’mamata dhammaṃ desayanto phaṇīnaṃ,	219	
PA_anya-e12_15n:2194	Vanabhavana suramme maṅkulavhe naginde	219	
PA_anya-e12_15n:2195	Akari muni nivāsaṃ chaṭṭhame hāyanamhi;	219	
PA_anya-e12_15n:2197	Surapurupavane’tho pārijātassa mūle	219	
PA_anya-e12_15n:2198	Aruṇa mudusilāyaṃ bhāsamāno munindo	219	
PA_anya-e12_15n:2199	Sunipuṇa’mabhidhammaṃ desayanto surānaṃ	219	
PA_anya-e12_15n:2200	Akari varanivāsaṃ sattame tattha vasse;	220	
PA_anya-e12_15n:2202	Atha sukhada munindo jetanāme vihāre	220	
PA_anya-e12_15n:2203	Avasi vimalapañño aṭṭhame sāradasmiṃ,	220	
PA_anya-e12_15n:2204	Ajara’mamara santiṃ phasamāno paresaṃ	220	
PA_anya-e12_15n:2205	Vividha naya vicittaṃ desanaṃ desayanto;	220	
PA_anya-e12_15n:2206	Iti laṅkāya dutiyāgamanaṃ.	220	
PA_anya-e12_15n:2208	Evaṃ jino jetavane vasanto	220	
PA_anya-e12_15n:2209	Nīssāya sāvatthipuraṃ vihāsi,	220	
PA_anya-e12_15n:2210	Sā kidisī āsi purī tadānī	221	
PA_anya-e12_15n:2211	Taṃ kīdisaṃ jetavanaṃ vihāraṃ;	221	
PA_anya-e12_15n:2213	Bhūmaṅganāyāhita uttamaṅge	221	
PA_anya-e12_15n:2214	Bhāsanta nānāratanābhirāmā,	221	
PA_anya-e12_15n:2215	Visālamolīva visālabhogā	221	
PA_anya-e12_15n:2216	Sā jambudīpamhī babhuva rammā;	221	
PA_anya-e12_15n:2218	Sirīnikete sirimāvahantī	221	
PA_anya-e12_15n:2219	Virājate yā vasudhā talasmiṃ,	221	
PA_anya-e12_15n:2220	Sā devarājassa’marāvatī’va	222	
PA_anya-e12_15n:2221	Rañño kuverassa’lakāva rammā;	222	
PA_anya-e12_15n:2223	Sā puññapaññālu janādhivutthā	222	
PA_anya-e12_15n:2224	Soṇṇādi puṇṇāpanākiṇṇavīthī,	222	
PA_anya-e12_15n:2225	Uttuṅga mātaṅga turaṅga raṅgā	222	
PA_anya-e12_15n:2226	Sā rājate kañcana mandirālī;	222	
PA_anya-e12_15n:2228	Rarāja sā bhāsura rājaputtā	222	
PA_anya-e12_15n:2229	Puññaṅganālāsa vilāsayantī,	222	
PA_anya-e12_15n:2230	Vedaṅgapāraṅgata vippacārā	223	
PA_anya-e12_15n:2231	Dvipañca saddehi ca niccaghosā;	223	
PA_anya-e12_15n:2233	Anekasippī sata sampakiṇṇā	223	
PA_anya-e12_15n:2234	Nānādisāhā’gata satthavāhā,	223	
PA_anya-e12_15n:2235	Pahutakhīṇāsavapādapūtā	223	
PA_anya-e12_15n:2236	Babhāsa sā maṅgala mandiraṃ’va;	223	
PA_anya-e12_15n:2238	Bhavantare yo cariyaṃ caranto	223	
PA_anya-e12_15n:2239	Suvo’panissāya vasaṃ guṇena,	223	
PA_anya-e12_15n:2240	Yaññaṅgasākhiṃ matasīnapattaṃ	224	
PA_anya-e12_15n:2241	Akā samiddhaṃ phalapallavehi;	224	
PA_anya-e12_15n:2243	Idāni patvāna bhavassa antaṃ	224	
PA_anya-e12_15n:2244	Nissāya yaṃ so vasate munindo,	224	
PA_anya-e12_15n:2245	Tassā guṇaṃ ko hi asesayitvā	224	
PA_anya-e12_15n:2246	Katheti sā vassū’pamāya tassā;	224	
PA_anya-e12_15n:2248	Tassopakaṭṭhe ratanaṃva’nagghaṃ	224	
PA_anya-e12_15n:2249	Manoharo uttamasattasevi,	224	
PA_anya-e12_15n:2250	Janānamākakhiṅatado vihāro	225	
PA_anya-e12_15n:2251	Babhuva jetādi vanavhayena;	225	
PA_anya-e12_15n:2253	Samaphulla puppharasa modita chappadālī	225	
PA_anya-e12_15n:2254	Jhaṅkāra nāda parivādita tantinādā,	225	
PA_anya-e12_15n:2255	Sammatta’nanta dija kujita gītavantā	225	
PA_anya-e12_15n:2256	Tiṭṭhanti yattha taravo naṭakāva chekā;	225	
PA_anya-e12_15n:2258	Khīraṇṇavāhariya dhoviya khīranīrā	225	
PA_anya-e12_15n:2259	Sosetva sajjhumalaye sasikanti massaṃ	225	
PA_anya-e12_15n:2260	Yatthokiritva tanitā viya vālukāyo	226	
PA_anya-e12_15n:2261	Sā mālakāvali babhāsa payodadhi’va;	226	
PA_anya-e12_15n:2263	Vijjotamāna ratanappamukhānanamhi	226	
PA_anya-e12_15n:2264	Sopāna māla padagaṇṭhidujehi hāsaṃ,	226	
PA_anya-e12_15n:2265	Katveva devabhavanānamahaṃ virāga	226	
PA_anya-e12_15n:2266	Vantī’ti gandhakuṭi yattha pahāsayittha;	226	
PA_anya-e12_15n:2268	Kammāra gaggari mukho’pari sampapuṇṇā	226	
PA_anya-e12_15n:2269	Aṅgāra kantara viniggata jālakāva,	226	
PA_anya-e12_15n:2270	Sambuddhadeha pariniggata raṃsimālā	227	
PA_anya-e12_15n:2271	Dāyagga niggata karā visaranti yasmiṃ;	227	
PA_anya-e12_15n:2273	Tumhe sarāga janasaṅgamato’ti gītā	227	
PA_anya-e12_15n:2274	Dhaññā mayantī vimalehī samaṅgitattā,	227	
PA_anya-e12_15n:2275	Tuṭṭhāva hāsa makarā surapādapānaṃ	227	
PA_anya-e12_15n:2276	Rājenti yattha yatinissita pādapindā;	227	
PA_anya-e12_15n:2278	Punnāga nīpa vakula’jjuna rājarukkha	227	
PA_anya-e12_15n:2279	Nāgā’ga cūta yugapattaka campakānaṃ,	227	
PA_anya-e12_15n:2280	Pupphābhikiṇṇa dharaṇī ratanehi nānā	228	
PA_anya-e12_15n:2281	Pacchanna dibbabhavanaṃ viya bhāti yattha;	228	
PA_anya-e12_15n:2283	Brahmāsurāsura naroraga liṅgisiddha	228	
PA_anya-e12_15n:2284	Vijjādharādi janatā katavandanehi,	228	
PA_anya-e12_15n:2285	Teheva ghuṭṭha thutimaṅgala gītikāhi	228	
PA_anya-e12_15n:2286	Yatthopagāna mananettagaṇā mudenti;	228	
PA_anya-e12_15n:2288	Nigghositāmala susītala nijjharehi	228	
PA_anya-e12_15n:2289	Sammatta nekadija ghuṭṭha jalāsayehi,	228	
PA_anya-e12_15n:2290	Kiñjakkha patta parikiṇṇa silātalehi	229	
PA_anya-e12_15n:2291	Tussanti yattha satataṃ yatīnaṃ manāti;	229	
PA_anya-e12_15n:2293	Yo neka kappa sata sañcita puññarāsi	229	
PA_anya-e12_15n:2294	Hitvā’mitaṃ kapilavatthu mahāsirimpi,	229	
PA_anya-e12_15n:2295	Āgamma yattha nīrato sugato mahesi	229	
PA_anya-e12_15n:2296	Ko tattha bhuti matulaṃ kathiko katheti;	229	
PA_anya-e12_15n:2298	Tasmiṃ jino vasati jetavane vihāre	229	
PA_anya-e12_15n:2299	Indo yathā rucira nandana kānanamhi,	229	
PA_anya-e12_15n:2300	Brahmā’va brahmabhavane sapitāmahehi	230	
PA_anya-e12_15n:2301	Tārāvalī parivuto gagane’va vando;	230	
PA_anya-e12_15n:2303	Tadāgamma mahānāgo maṇi akkhikanāmako,	230	
PA_anya-e12_15n:2304	Laṅkāto jinapādasmiṃ phaṇiṃ pacceda’mabruvi;	230	
PA_anya-e12_15n:2306	Sambuddhā dhīra lokasmiṃ lokassatthābhivuddhiyā,	230	
PA_anya-e12_15n:2307	Jāyanti sāmi tumhākaṃ dayāyanto’gadhā mayaṃ;	230	
PA_anya-e12_15n:2309	Tena me dāsabhutassa saṃsārandugharā thirā,	230	
PA_anya-e12_15n:2310	Muttiṃ yadicchase mayhaṃ gahaṇīyaṃ nimantaṇaṃ;	231	
PA_anya-e12_15n:2312	Sutvāna taṃ mahānāgo mahānāga nimantaṇaṃ,	231	
PA_anya-e12_15n:2313	Paṭiggahesi taṃ tuṇhībhāvena karuṇāya so;	231	
PA_anya-e12_15n:2315	Ñatvā taṃ sumano nāgo lahumāgamma sīhalaṃ,	231	
PA_anya-e12_15n:2316	Kaḷyāṇāpagapassamhi manonandana bhutale;	231	
PA_anya-e12_15n:2318	Sajjhu kambumaṇi mutta pavāla vajirāmaye,	231	
PA_anya-e12_15n:2319	Vahārahe mahāthūne ghaṭakādiṃ nidhāpiya;	231	
PA_anya-e12_15n:2321	Datvā tulādayo sesa mandiraṅge tatheva ca,	232	
PA_anya-e12_15n:2322	Viṭaṅka vyāla sīhādi pantiyo’pi tathevahi;	232	
PA_anya-e12_15n:2324	Sātakumhamayā’neka cittehi sādhu cittitaṃ,	232	
PA_anya-e12_15n:2325	Nimmāya gopānasiyo pakkhapāse ca kaṇṇikaṃ;	232	
PA_anya-e12_15n:2327	Siṅgi nikkhena siṅgañca chadanindamaṇīhi ca,	232	
PA_anya-e12_15n:2328	Soṇṇa kiṅkiṇi mālāyo kaṇṇamālā ca māpiya;	232	
PA_anya-e12_15n:2330	Cittavitānaṃ bandhitvā muttolambe tahiṃ tahiṃ,	233	
PA_anya-e12_15n:2331	Katvāna gandhadāmehi pupphadāmehi saṅkulaṃ;	233	
PA_anya-e12_15n:2333	Indanīlamayaṃ bhumi majjhe’naggha mahāsanaṃ,	233	
PA_anya-e12_15n:2334	Māpesi parito sesa bhikkhūnañca subhāsane;	233	
PA_anya-e12_15n:2336	Ratanehe’vāpassaye vedikā eḷikāmaye,	233	
PA_anya-e12_15n:2337	Muttā vāluka saṅkiṇṇaṃ mālakañca manoramaṃ;	233	
PA_anya-e12_15n:2339	Satta ratana sambhuta toraṇū’pari toraṇe,	233	
PA_anya-e12_15n:2340	Santīra kusumā’kiṇṇa hāṭakādi ghaṭākulaṃ;	234	
PA_anya-e12_15n:2342	Neka rāgaddhajākiṇṇa vitāna samalaṅkataṃ,	234	
PA_anya-e12_15n:2343	Dīpa dhūpāli saṅkiṇṇa gandhapuppha samākulaṃ;	234	
PA_anya-e12_15n:2345	Evamādihi nekehi vaṇṇehi samalaṅkataṃ,	234	
PA_anya-e12_15n:2346	Māpetvā maṇḍapaṃ seṭṭhaṃ devamaṇḍapa santibhaṃ;	234	
PA_anya-e12_15n:2348	Sīta vāluka sañchannaṃ mudu pādapaṭatthataṃ,	234	
PA_anya-e12_15n:2349	Māpetvevaṃ mahāmaggaṃ surañjasa samañjasaṃ;	234	
PA_anya-e12_15n:2351	Sañcinitvāna te nāgā khajja bhojja phalāphale,	235	
PA_anya-e12_15n:2352	Dibbannapāne pacure paṭimaggaṃ gamuṃ tadā;	235	
PA_anya-e12_15n:2354	Tato kāruṇiko nātho bodhito aṭṭhame same,	235	
PA_anya-e12_15n:2355	Vesākha puṇṇamāsimhi sannipātiya sāvake;	235	
PA_anya-e12_15n:2357	Ethajja bhikkhavo laṅkaṃ nāgānaṃ’nuggahāya bho,	235	
PA_anya-e12_15n:2358	Maṇiakkhiko nimantesi pasanno buddhasāsane;	235	
PA_anya-e12_15n:2360	Sutvāna vacanaṃ tassa sambuddhassa sirīmato,	236	
PA_anya-e12_15n:2361	Assavā pesalā bhikkhū paccassosuṃ samāhitā;	236	
PA_anya-e12_15n:2363	Sāriputto tato thero paññāya’gga dhurandharo,	236	
PA_anya-e12_15n:2364	Pattacīvaramā’dāya agamā jinu’pantikaṃ;	236	
PA_anya-e12_15n:2366	Moggallāno mahāthero dutiyo aggasāvako,	236	
PA_anya-e12_15n:2367	Pattacīvaramādāya sopāga jina santikaṃ;	236	
PA_anya-e12_15n:2369	Dhūtapāpo dhutaṅgaggo mahākassapa nāmako,	236	
PA_anya-e12_15n:2370	Pattacīvaramādāya āgamā jinasantikaṃ;	237	
PA_anya-e12_15n:2372	Sāsane vinayañña namaggo’ pālivhayo yata,	237	
PA_anya-e12_15n:2373	Pattacīvaramādāya jinantikamu’pāgami;	237	
PA_anya-e12_15n:2375	Dibbacakkhūnamaggo yo ruddhapāpāri dappako,	237	
PA_anya-e12_15n:2376	Thero’nuruddho varado sopāga munisantikaṃ;	237	
PA_anya-e12_15n:2378	Maṇiva kāmado kāmamu’pavāno’ti vissuto,	237	
PA_anya-e12_15n:2379	Ñāṇī gaṇī dakkhiṇeyyo theropāga jinantikaṃ;	237	
PA_anya-e12_15n:2381	Bakkulo vimalo sīla samādhādi guṇākaro,	238	
PA_anya-e12_15n:2382	Āgato saparikkhāro bhikkhūnaṃ samitiṃ tadā;	238	
PA_anya-e12_15n:2384	Buddhasāsana dhorayho thero aṅgulimālako,	238	
PA_anya-e12_15n:2385	Sahā’gantuṃ munindena sannaddho sahasā gato;	238	
PA_anya-e12_15n:2387	Sāsanodaya selagge sūriyo viya bhāti yo,	238	
PA_anya-e12_15n:2388	So’yaṃ rāhulathero’pi lahu’gā pitu santikaṃ;	238	
PA_anya-e12_15n:2390	Bhaddācāro bhaddiyavho thero bhaddaghaṭo viya,	239	
PA_anya-e12_15n:2391	Pākaṭo bhuvane so’pi gato sambuddha santikaṃ;	239	
PA_anya-e12_15n:2393	Devaddumo’va lokassa yo dadāti’cchiti’cchitaṃ,	239	
PA_anya-e12_15n:2394	Jinorasopi selavho gato sambuddhasantikaṃ;	239	
PA_anya-e12_15n:2396	Yāminī sāmiko’vāti bhāti yo sāsanambare,	239	
PA_anya-e12_15n:2397	Mahānāma mahāthero sopāga munisantikaṃ;	239	
PA_anya-e12_15n:2399	Manosilātalaggamhi jumhamāno’va kesarī,	239	
PA_anya-e12_15n:2400	Subhutivha mahāthero buddhupantika māgato;	240	
PA_anya-e12_15n:2402	Buddhasāsana chaddanta sarasī sāraso viya,	240	
PA_anya-e12_15n:2403	Vissuto tissathero’pi gato bhikkhusamāgamaṃ;	240	
PA_anya-e12_15n:2405	Jinasāsana samphullasarasīruha majjhago,	240	
PA_anya-e12_15n:2406	Madhubbata nibho rādhathero’pi sahasā gato;	240	
PA_anya-e12_15n:2408	Bhagu dabbopa’seno ca koṇḍañña’ssaji sīvali,	240	
PA_anya-e12_15n:2409	Ete jinatrajā therā gatāsuṃ munisantikaṃ;	240	
PA_anya-e12_15n:2411	Kumārakassapo puṇṇosoṇosobhita revatā,	241	
PA_anya-e12_15n:2412	Therāpete abhiññātā gatāsuṃ satthusantikaṃ;	241	
PA_anya-e12_15n:2414	Vaṅgīso sāgato nando bhāradvājo gavampati,	241	
PA_anya-e12_15n:2415	Pattacīvaramādāya gatāsuṃ jinasantikaṃ;	241	
PA_anya-e12_15n:2417	Evamādi mahānāgā pañcasata jinorasā,	241	
PA_anya-e12_15n:2418	Samāgañchuṃ sahāgantuṃ muninā lokasāminaṃ;	241	
PA_anya-e12_15n:2420	Tato so jagadānando karuṇāyābhirādhito,	242	
PA_anya-e12_15n:2421	Meruṃ parikkhipantova anekajjuti vijjuyā;	242	
PA_anya-e12_15n:2423	Nivāsetvā suddharaṃsi visarantaravāsakaṃ,	242	
PA_anya-e12_15n:2424	Tassūpari jino rattaṃ bandhitvā kāyabandhaṃ;	242	
PA_anya-e12_15n:2426	Accuggataṃ mahāthūpaṃ cāru cāmīkarajjutiṃ,	242	
PA_anya-e12_15n:2427	Paṭicchādayamānova rattakambala kañcunā;	242	
PA_anya-e12_15n:2429	Vaṇṇa nigrodhapakkaṃva surattaṃ paṃsukulikaṃ,	242	
PA_anya-e12_15n:2430	Saṅghāṭiyā karitvāna saguṇaṃ uttarīyakaṃ;	243	
PA_anya-e12_15n:2432	Hutvāna supaṭicchanto pārupitvāna sādhukaṃ,	243	
PA_anya-e12_15n:2433	Pattatthāya pasāresi jālākulakarañjino;	243	
PA_anya-e12_15n:2435	Lokanāthappabhāvena tato pattamadhubbato,	243	
PA_anya-e12_15n:2436	Pāṇi saroruhassanto sampattosi tamaggahi;	243	
PA_anya-e12_15n:2438	Tato sasissako nātho uggantvā gaganaṅganaṃ,	243	
PA_anya-e12_15n:2439	Nānāvaṇṇambude tattha maddanto gantumārahabhi;	243	
PA_anya-e12_15n:2441	Tato sambuddha dehasmā nikkhantāsuṃ cha raṃsiyo,	244	
PA_anya-e12_15n:2442	Hemakaṇṇikato yāta maṇigopānasī yathā;	244	
PA_anya-e12_15n:2444	Bāṇindīvara pupphehi meva’kindamaṇihi ca,	244	
PA_anya-e12_15n:2445	Chādenti viya nakkhattā nīlaṃ’su munidehato;	244	
PA_anya-e12_15n:2447	Campakuddālamālābhī hemacuṇṇambarehi ca,	244	
PA_anya-e12_15n:2448	Pūrayanti viyāsaṅga pītaṃsū jinadehato;	244	
PA_anya-e12_15n:2450	Bhaṇḍīpupphakadambehi lohitaṅkamaṇihi ca,	245	
PA_anya-e12_15n:2451	Lohitābhā papūrenti disā’gā munidehato;	245	
PA_anya-e12_15n:2453	Hāra mallika mālāhi somaṃsu phalikādihi,	245	
PA_anya-e12_15n:2454	Pūrayanti viyāsaṅga odātā munidehato;	245	
PA_anya-e12_15n:2456	Piñjumañjeṭṭharāsīhi padumābhamaṇīhi ca,	245	
PA_anya-e12_15n:2457	Disaṃ chādayamānāgā mañjiṭṭhābhā jinaṅgato;	245	
PA_anya-e12_15n:2459	Nekindacāpa kiṇṇaṃva divasaṃ ratanutthataṃ,	245	
PA_anya-e12_15n:2460	Cittapaṭaṃva muñcantaṃ missābhāgā jinaṅgato;	246	
PA_anya-e12_15n:2462	Girikūṭa kūṭāgāra mattā chabbaṇṇa raṃsiyo,	246	
PA_anya-e12_15n:2463	Āvelavelā dhāvanti dippamānetaretarā;	246	
PA_anya-e12_15n:2465	Gacchamānā’hanitvāna cakkavāḷa siluccaye,	246	
PA_anya-e12_15n:2466	Uggantvā parato yantī nīra nijjhara sannībhā;	246	
PA_anya-e12_15n:2468	Sammukhe sammukhe tāyo rukkhapabbata ādayo,	246	
PA_anya-e12_15n:2469	Kārayantā sakaṃ vaṇṇaṃ dhāvantā’pi ca sindhavo;	246	
PA_anya-e12_15n:2471	Uddhamuggataraṃsīhi rañjitā jaladā tadā,	247	
PA_anya-e12_15n:2472	Nānāvaṇṇe punevāsi nūtano ravimaṇḍalo;	247	
PA_anya-e12_15n:2474	Jinappahā pavāhesu nimuggā devatā gatā,	247	
PA_anya-e12_15n:2475	Pūjetuṃva nijattehi nānāvaṇṇā siyuṃ tadā;	247	
PA_anya-e12_15n:2477	Paviṭṭhā buddharaṃsīnamantaraṃ devadhītaro,	247	
PA_anya-e12_15n:2478	Asañjānīya muyhiṃsu muhuttaṃ attano dhavaṃ;	247	
PA_anya-e12_15n:2480	Surā suroraga brahma siddha vijjādharādayo,	248	
PA_anya-e12_15n:2481	Cāmaracchattaketuhi pūjayantā jinantvaguṃ;	248	
PA_anya-e12_15n:2483	Agghikaṃ pantiyo keci toraṇūpari toraṇe,	248	
PA_anya-e12_15n:2484	Ghaṭadīpāliyo tantha karonti abhito’bhito;	248	
PA_anya-e12_15n:2486	Pādapaṭe pattharanti vitatvanti vitānake,	248	
PA_anya-e12_15n:2487	Tatthūpari anekānī kusumāno’kiranti ca;	248	
PA_anya-e12_15n:2489	Katamaṃ devalokannuyāti lokagganāyako,	248	
PA_anya-e12_15n:2490	Yāti kiṃ buhmalokannu amhākaṃ bhavanannu kho;	249	
PA_anya-e12_15n:2492	Kattha nu kho devadevo kassanuggahabuddhīyā,	249	
PA_anya-e12_15n:2493	Yātī’ti kaṅkhitā keci saṃsaranti itocito;	249	
PA_anya-e12_15n:2495	Māpetvā abhito magge maṇḍape ratanāmaye,	249	
PA_anya-e12_15n:2496	Sayanāsanaṃ paññapetvā kāci tiṭṭhanti devatā;	249	
PA_anya-e12_15n:2498	Tahiṃ tahiṃ paṭṭhapentā sudhanta madhurodakaṃ,	249	
PA_anya-e12_15n:2499	Yāvamānā jinaṃ keci tiṭṭhanti ca mahanti ca;	249	
PA_anya-e12_15n:2501	Evaṃ mahāmahe nātho vattamāne anūpame,	250	
PA_anya-e12_15n:2502	Jalaṃ sambuddhasiriyā nūtano sūriyo viya;	250	
PA_anya-e12_15n:2504	Brahmasenābhito yāna brahmāvātha sahampati,	250	
PA_anya-e12_15n:2505	Surasenābhito yāna sakkova samalaṅkato;	250	
PA_anya-e12_15n:2507	Gagālimabhito yāna gahaṅgā maṇi sannibho,	250	
PA_anya-e12_15n:2508	Dhataraṭṭhakhagindova haṃsasenāli pubbago;	250	
PA_anya-e12_15n:2510	Apeta rāgadosehi vītamohehi sabbaso,	251	
PA_anya-e12_15n:2511	Paṭisambhidatta sampatta sāvakehi anuggato;	251	
PA_anya-e12_15n:2513	Yesaṃ yesaṃ manasmiṃ yaṃ yamatthi kiñci saṃsayaṃ,	251	
PA_anya-e12_15n:2514	Tesaṃ taṃ taṃ paṇudento desanāya sudhāsinaṃ;	251	
PA_anya-e12_15n:2516	Tattha tatthānurūpena pāṭihāriya kambunā,	251	
PA_anya-e12_15n:2517	Lokassa nayanālī so tosassusu nimujjayaṃ;	251	
PA_anya-e12_15n:2519	Sampatto’laṅkataṃ laṅkamathāgu phaṇino tadā,	251	
PA_anya-e12_15n:2520	Paṭimaggaṃ karontā te tattha tattha mahāmahaṃ;	252	
PA_anya-e12_15n:2522	Uragānamantare devā brahmāsuṃ tesamantare,	252	
PA_anya-e12_15n:2523	Evaṃ sammissako loke brahmalokā papūrayi;	252	
PA_anya-e12_15n:2525	Ye passanti jinaṃ tattha sasissaṃ siriyā jalaṃ,	252	
PA_anya-e12_15n:2526	Suladdhā tehi nettāni tesamakkhīni locanā;	252	
PA_anya-e12_15n:2528	Ye suṇanti tadā dhammaṃ dhammissara pabhāvitaṃ,	252	
PA_anya-e12_15n:2529	Suladdhā tehi sotāni tesaṃ sotāni sotakā;	252	
PA_anya-e12_15n:2531	Ye lapanti tadā buddhaguṇañhi guṇabhūsaṇā,	253	
PA_anya-e12_15n:2532	Suladdhā tehi ve jivhā tesaṃ jivhā rasaññakā	253	
PA_anya-e12_15n:2534	Ye vandanti jinaṃ yantaṃ sasaṅghaṃ gaganaṅgane,	253	
PA_anya-e12_15n:2535	Suladdhā tehi hatthāni tesaṃyeva bhujā bhujā;	253	
PA_anya-e12_15n:2537	Tadā tathāgataṃ disvā ye santuṭṭhā tathāgataṃ,	253	
PA_anya-e12_15n:2538	Tathāgatānaṃ sabbesaṃ yo toso hotu sabbadā;	253	
PA_anya-e12_15n:2540	Gato kalyāṇīyaṃ nātho mahentevaṃ sadevake,	254	
PA_anya-e12_15n:2541	Tesaṃ pūjāvidhānaṃ ko mukhenekena bhāsati;	254	
PA_anya-e12_15n:2543	Tato gaṅgā manuññañhi sampattaṃ taṃ saputtakaṃ,	254	
PA_anya-e12_15n:2544	Taraṅga mudu bāhāhi gahetvā caraṇambuje;	254	
PA_anya-e12_15n:2546	Pāde pakkhālayi sammā pheṇa pupphupahārikā,	254	
PA_anya-e12_15n:2547	Tato tatotuṃ gaṇhitvā akā dehassanuggahaṃ;	254	
PA_anya-e12_15n:2549	Tato so yācito satthā nāgasaṅghehi vandiya,	254	
PA_anya-e12_15n:2550	Agamā maṇḍapaṃ rammaṃ manonandanamāvahaṃ;	255	
PA_anya-e12_15n:2552	Gantvā maṇḍapa majjhamhi buddhāraha mahāsane,	255	
PA_anya-e12_15n:2553	Nisīdobhāsayaṃ āsā ravīva udayāvale;	255	
PA_anya-e12_15n:2555	Tato bhikkhu nisīdiṃsu patta pattāsane tadā,	255	
PA_anya-e12_15n:2556	Babhāsa maṇḍapaṃ’tīva saraṃva padumākulaṃ;	255	
PA_anya-e12_15n:2558	Jananettālino’gamma vasī sommamukhambuje,	255	
PA_anya-e12_15n:2559	Patantā kusalāmode gaṇhantā tittino gatā;	255	
PA_anya-e12_15n:2561	Tathā sabhikkhukā nāgā munino rūpasāgare,	256	
PA_anya-e12_15n:2562	Nettinda maṇināvāhi pāraṃ gantuṃ na te pabhu;	256	
PA_anya-e12_15n:2564	Tato sasaṅghaṃ sugataṃ sajano maṇi akkhiko,	256	
PA_anya-e12_15n:2565	Sakkaccaṃ sakahatthehi annapānena tappayī;	256	
PA_anya-e12_15n:2567	Athonīta pattapāṇima’ccayitvā tathāgataṃ,	256	
PA_anya-e12_15n:2568	Bhattininno nimantesi desanatthānumodanaṃ;	256	
PA_anya-e12_15n:2570	Tato brahmassaro satthā niccharaṃ brahmaghosanaṃ,	257	
PA_anya-e12_15n:2571	Viññāpento jane sabbe sakasaddena desanaṃ;	257	
PA_anya-e12_15n:2573	Desesvevaṃ jino dhamma’manilāsanakādinaṃ,	257	
PA_anya-e12_15n:2574	Pītipāmojja jananaṃ nibbāṇāmata’māvahaṃ;	257	
PA_anya-e12_15n:2576	Bho bho suṇātha bhujagā bhavasāgaramhi	257	
PA_anya-e12_15n:2577	Pāpārinakkamakarākula duggamamhi,	257	
PA_anya-e12_15n:2578	Maggā janā khalu labhanti kadā patiṭṭhaṃ,	257	
PA_anya-e12_15n:2579	Ohāya buddhathirasāratariṃ visālaṃ;	257	
PA_anya-e12_15n:2581	Laddhāna dullabhataraṃ munipātubhūta	258	
PA_anya-e12_15n:2582	Kālaṃ cirena bhujagā na pamādayittha,	258	
PA_anya-e12_15n:2583	Jātī jarā maraṇa dukkha pariddavā ca	258	
PA_anya-e12_15n:2584	Saṃsārikassa na tatopa’gatassa hoti;	258	
PA_anya-e12_15n:2586	Tāruññamambujasiriṃva parittakālaṃ	258	
PA_anya-e12_15n:2587	Pāṇaṃ tusāralava’sārataraṃ janānaṃ,	258	
PA_anya-e12_15n:2588	Bhogaṃ dadhāti jaladhimhi taraṅgabhaṅgiṃ	258	
PA_anya-e12_15n:2589	Niccaṃ mano dahati sokasikhībhi nānā;	258	
PA_anya-e12_15n:2591	Katvāna rāgamisayo’pi khagā dupaññā	259	
PA_anya-e12_15n:2592	Thirūpi nārikusumesupi rūpagiddhā,	259	
PA_anya-e12_15n:2593	Pattā’nayaṃ khalu pure parihīna jhānā	259	
PA_anya-e12_15n:2594	Rūpe na rajjatha tato khalu sādhupaññā;	259	
PA_anya-e12_15n:2596	Saddānurāgamanugopi pure sikhaṇḍī	259	
PA_anya-e12_15n:2597	Sutvāna mori madhuraṃ giramañjitaṅgo,	259	
PA_anya-e12_15n:2598	Vyādhassa hatthamagamāsi bhavesu tasmā	259	
PA_anya-e12_15n:2599	Nattheva saddasamadukkhakaraṃ janānaṃ;	259	
PA_anya-e12_15n:2601	Ohāya nekakusumesu parāgarāgaṃ	260	
PA_anya-e12_15n:2602	Mattebhakumbha magamā madagandhaluddho,	260	
PA_anya-e12_15n:2603	Bhiṅgo pabhagga tanuko karikaṇṇatālā	260	
PA_anya-e12_15n:2604	Nattheva gandhasadisaṃ tibhavesu pāsaṃ;	260	
PA_anya-e12_15n:2606	Gambhīra nīradhibhavo pavurāsano’pi	260	
PA_anya-e12_15n:2607	Miccho gilitva balisaṃ rasagedhahetu,	260	
PA_anya-e12_15n:2608	Pappoti dukkhamatulaṃ na rasesu sāta	260	
PA_anya-e12_15n:2609	Matthiti mantva pajabhātha rasesu gedhaṃ;	260	
PA_anya-e12_15n:2611	Bho buhmalokā’gata suddhasatto	261	
PA_anya-e12_15n:2612	Buddhattameva niyato api bodhisatto,	261	
PA_anya-e12_15n:2613	Thisaṅgamāya parihāyi sarajjato’pi	261	
PA_anya-e12_15n:2614	Tasmā hi phassasadiso anayo navatthi;	261	
PA_anya-e12_15n:2616	Bheraṇḍa pelaka kapu’ddaka hetuhīna	261	
PA_anya-e12_15n:2617	Sattāpi dānaruci dānamaṇippabhāvā,	261	
PA_anya-e12_15n:2618	Pattā’pavagga varasārapuraṃ bhujaṅgā	261	
PA_anya-e12_15n:2619	Ko nappadāti dhaniko siva’mesamāno;	261	
PA_anya-e12_15n:2621	Pāletva sīlama’malaṃ visakaṇṭhikāpi	262	
PA_anya-e12_15n:2622	Indassa nandanavane’si piyā mahesī,	262	
PA_anya-e12_15n:2623	Tasmā pasatthavibhavaṃ yadi patthayavho	262	
PA_anya-e12_15n:2624	Pāletha sīlama’malaṃ khalu jivitaṃ’va;	262	
PA_anya-e12_15n:2626	Saggo visāla ratanālaya sampakiṇṇo	262	
PA_anya-e12_15n:2627	Sānanda’manda surasundari sundaro so,	262	
PA_anya-e12_15n:2628	Phullambujākara vanādihi nandanīyo	262	
PA_anya-e12_15n:2629	Tatthāmarā viya’marā’virataṃ ramanti;	262	
PA_anya-e12_15n:2631	Tamhāpi bho rucira brahmanikāya bhuti	263	
PA_anya-e12_15n:2632	Rammā tatopi mahitaṃ amataṃ variṭṭhaṃ,	263	
PA_anya-e12_15n:2633	Tasmāttakāma niratā janatā sapaññā	263	
PA_anya-e12_15n:2634	Taṇhakkhayāya satataṃ vīriyaṃ karotha;	263	
PA_anya-e12_15n:2636	Evaṃ saddhammamaggaṃ varamati sugato desayi pannagānaṃ	263	
PA_anya-e12_15n:2637	Sutvā te sampahaṭṭhā mahamahamakaruṃ nijjarādīhi saddhiṃ,	263	
PA_anya-e12_15n:2638	Tesaṃ ve desanāyaṃ suraviṭapi samā sātthikā tattha jātā	263	
PA_anya-e12_15n:2639	So nātho tañca dhammaṃ bhagavati tanayā te ca vo pālayantu	263	
PA_anya-e12_15n:2640	Kalyāṇi desāgamanaṃ.	264	
PA_anya-e12_15n:2642	Nagādhirāje sumanābhidhāne	264	
PA_anya-e12_15n:2643	Vasaṃ sumedho sumanābhidhāno,	264	
PA_anya-e12_15n:2644	Devo tadā’gamma sapārisajjo	264	
PA_anya-e12_15n:2645	Kalyāṇiyaṃ tattha phaṇīhi saddhiṃ;	264	
PA_anya-e12_15n:2647	Datvā’pavaggassa nidānadānaṃ	264	
PA_anya-e12_15n:2648	Sutvāna dhammaṃ sutisītibhutaṃ,	264	
PA_anya-e12_15n:2649	Pahaṭṭhacitto upagamma buddhaṃ	264	
PA_anya-e12_15n:2650	Natvāha evaṃ katapañjalīko;	265	
PA_anya-e12_15n:2652	Na ve phaṇīnaṃ napi mānusānaṃ	265	
PA_anya-e12_15n:2653	Nānimmisānaṃ na pitāmahānaṃ,	265	
PA_anya-e12_15n:2654	Hitattha mevākhila lokanāthā	265	
PA_anya-e12_15n:2655	Jāyantī loke karuṇāguṇaggā;	265	
PA_anya-e12_15n:2657	Antogadhā nūna mayampi tuyhaṃ	265	
PA_anya-e12_15n:2658	Dayāya tasmā phaṇīnaṃ vimesaṃ,	265	
PA_anya-e12_15n:2659	Karohi mayhaṃ bhavanamhi dhīra	265	
PA_anya-e12_15n:2660	Pādaṃ’sunā’tīva pavittarūpaṃ;	266	
PA_anya-e12_15n:2662	Yo’yaṃ nago dissati’to purattha	266	
PA_anya-e12_15n:2663	Bhumaṅganā molisiriṃ vahanto,	266	
PA_anya-e12_15n:2664	Samantakūṭoti samantacakkhu	266	
PA_anya-e12_15n:2665	Jānāti loko vasatiṃ mametaṃ;	266	
PA_anya-e12_15n:2667	Yo nīla nānā vanarāji rājito	266	
PA_anya-e12_15n:2668	Āsāra dhārā giri nijjharākulo,	266	
PA_anya-e12_15n:2669	Āpīta nīlāruṇa pallavāvalī	266	
PA_anya-e12_15n:2670	Jimūtakūṭo viya bhāti uggato;	267	
PA_anya-e12_15n:2672	Yo sindhuvāriṃ urasā pabhejja	267	
PA_anya-e12_15n:2673	Āgamma te pādapaṇāma hetu,	267	
PA_anya-e12_15n:2674	Vijjotamāno viyacakkapāṇi	267	
PA_anya-e12_15n:2675	Mahāti tuṅgagga dharādharindo;	267	
PA_anya-e12_15n:2677	Gaṅgāvadhū kuṭakirīṭadhārī	267	
PA_anya-e12_15n:2678	Sāmanta selinda camūpatīko,	267	
PA_anya-e12_15n:2679	Yo’yaṃ dharādhāra mahāmahīpo	267	
PA_anya-e12_15n:2680	Ra rāja laṅkā nagaraṅgaṇamhi;	268	
PA_anya-e12_15n:2682	Pāroha danto citakūṭa kumbho	268	
PA_anya-e12_15n:2683	Aneka soṇḍikkha savanti hattho,	268	
PA_anya-e12_15n:2684	Yo nijjharāsāra madappavāho	268	
PA_anya-e12_15n:2685	Gajorivā’bhāti surādhipassa;	268	
PA_anya-e12_15n:2687	Samphūlla pupphatthabakā’napattā	268	
PA_anya-e12_15n:2688	Satdhatta rattaṅkuramolimālā,	268	
PA_anya-e12_15n:2689	Kantālatā’liṅgita khandhadehā	268	
PA_anya-e12_15n:2690	Tiṭṭhanti bhūpāva yahiṃ kujindā;	269	
PA_anya-e12_15n:2692	Siddhaṅganā rattapadambujālī	269	
PA_anya-e12_15n:2693	Samhinna hatthābharaṇāli yuttā,	269	
PA_anya-e12_15n:2694	Kekīkalāpuppala mālamālī	269	
PA_anya-e12_15n:2695	Silātalākañja nibhanti yattha;	269	
PA_anya-e12_15n:2697	Maṅgura pāṭhīna savaṅka siṅgu	269	
PA_anya-e12_15n:2698	Rohicca muñjā?Mara pāvusehi,	269	
PA_anya-e12_15n:2699	Kulīranakkāda’nimesakehi	269	
PA_anya-e12_15n:2700	Nikīḷītaṃ daddara rattapehi;	270	
PA_anya-e12_15n:2702	Niccañhi saṃrāva virācitānaṃ	270	
PA_anya-e12_15n:2703	Balāka kādamba kadambakānaṃ,	270	
PA_anya-e12_15n:2704	Āpānasālā viya sārasānaṃ	270	
PA_anya-e12_15n:2705	Haṃsālinaṃ maṅgala vāsabhūtaṃ;	270	
PA_anya-e12_15n:2707	Nirantarāmoda mudāvagehi	270	
PA_anya-e12_15n:2708	Suphulla kokāsa’ravindakehi,	270	
PA_anya-e12_15n:2709	Sogandhi’kindīvara keravehi	270	
PA_anya-e12_15n:2710	Kiñjakkha channaṇṇatalehi cittaṃ;	271	
PA_anya-e12_15n:2712	Sītaccha sātodaka sampapuṇṇa	271	
PA_anya-e12_15n:2713	Sarojinī laṅkata bhumibhāgo,	271	
PA_anya-e12_15n:2714	Yo’yaṃ pure bhāti manuññarūpo	271	
PA_anya-e12_15n:2715	Samantakūṭo sa samantakūṭo;	271	
PA_anya-e12_15n:2717	Dalita vipinasaṇḍā yattha sele samantā	271	
PA_anya-e12_15n:2718	Samupagata janānaṃ cittamāmodayanti,	271	
PA_anya-e12_15n:2719	Madhuka vaṭa kareri bodhi jambīra bhalli	271	
PA_anya-e12_15n:2720	Khadira’bhaya kadambā phulla sellū palāsā;	272	
PA_anya-e12_15n:2722	Paṇasa’mata pilakkhā kaṇhavaṇṭa’kkha ciñcā	272	
PA_anya-e12_15n:2723	Labuja badari nīpā phandani’ndīvarāva	272	
PA_anya-e12_15n:2724	Makula’sana piyālā gaddabhaṇḍa’jjunā ca	272	
PA_anya-e12_15n:2725	Kamuka salla tindu’dumbarambassa’kaṇṇā;	272	
PA_anya-e12_15n:2727	Punnāga campaka dumuppala dāḍimā ca	272	
PA_anya-e12_15n:2728	Khajjūri tāla girimallika’soka tālā,	272	
PA_anya-e12_15n:2729	Hintāla nāga nivulā yugapatta’riṭṭha	272	
PA_anya-e12_15n:2730	Setamba eravatakāpi ca ketakā ca	273	
PA_anya-e12_15n:2732	Samaphullabhaṇḍi sumana’jjaka yūthikā ca	273	
PA_anya-e12_15n:2733	Vāsanti cittaka japā ravimālatī ca,	273	
PA_anya-e12_15n:2734	Kundassa’māraka kuraṇḍaka bījapūra	273	
PA_anya-e12_15n:2735	Sephālikā ca tiṇasūla samīraṇā ca;	273	
PA_anya-e12_15n:2737	Vocu’cju kīcaka haliddi viḷaṅgi bimbi	273	
PA_anya-e12_15n:2738	Nīlī vacā’tivisālābu ca nāgavallī,	273	
PA_anya-e12_15n:2739	Vallīha sārada’parājitavāru’sīrā	273	
PA_anya-e12_15n:2740	Phalādi neka vanarāji virājito so;	274	
PA_anya-e12_15n:2742	Tiṭṭhanti keci taravo surabhiṃ kirantā	274	
PA_anya-e12_15n:2743	Tattheva keci phalitā madhurapphalāni,	274	
PA_anya-e12_15n:2744	Andolitā phalitapallavitā latāyo	274	
PA_anya-e12_15n:2745	Sandhārayaṃ viṭapa jattusu bhanti keci;	274	
PA_anya-e12_15n:2747	Sāmantage janagaṇe satataṃ dumindā	274	
PA_anya-e12_15n:2748	Sampīṇayanti dalitā phalino ca yasmiṃ,	274	
PA_anya-e12_15n:2749	Te avhayanti viya locana gocarehi	274	
PA_anya-e12_15n:2750	Vāte’ritehi taruṇāruṇa pallavehi;	275	
PA_anya-e12_15n:2752	Tasmiṃ vane vanasurā nijavasundarīhi	275	
PA_anya-e12_15n:2753	Ramme silātaladahe sikatātale ca,	275	
PA_anya-e12_15n:2754	Naccanti tanti turiyāni ca vādayanti	275	
PA_anya-e12_15n:2755	Gāyanti mālabharino satataṃ patītā;	275	
PA_anya-e12_15n:2757	Siddhā ca siddhavanitā hi tahiṃ tahiṃ te	275	
PA_anya-e12_15n:2758	Dibbanti pupphaphala pattarasāhinandi,	275	
PA_anya-e12_15n:2759	Acchanti tattha giripādapa rāmaṇeyye	275	
PA_anya-e12_15n:2760	Yogehi saṅgata manā bahitāpasāpi;	276	
PA_anya-e12_15n:2762	Tasmiṃ vane hariṇa rohita puṇḍarīka	276	
PA_anya-e12_15n:2763	Gokaṇṇa salla sasa jambuka sūkarā ca,	276	
PA_anya-e12_15n:2764	Sākhāmige’ṇivaga babbu rurū kuruṅga	276	
PA_anya-e12_15n:2765	Godhā’khu pampaka kapī gavayā ca’nekā;	276	
PA_anya-e12_15n:2767	Te vagga vagga carino hayamārakādī	276	
PA_anya-e12_15n:2768	Nānā catuppadagaṇā muditā vasanti,	276	
PA_anya-e12_15n:2769	Pakkhīpi kosiya kapotaka nīlagīva	276	
PA_anya-e12_15n:2770	Dhaṅkā’ṭa lāpa parapuṭṭha madhubbatāva;	277	
PA_anya-e12_15n:2772	Nijjivha dindiha cakoraka sāḷikā ca	277	
PA_anya-e12_15n:2773	Cakkavha kīra kurarā kulalā ca kaṅkā,	277	
PA_anya-e12_15n:2774	Citracchadā madhura kūjaka nekapakkhī	277	
PA_anya-e12_15n:2775	Saṅgamma yattha nivasanti manuññarūpā;	277	
PA_anya-e12_15n:2777	Tesaṃ vanantamatha nāṭakamaṇḍalā’ca	277	
PA_anya-e12_15n:2778	Gītālayaṃ viya ahosi ca gāyakānaṃ,	277	
PA_anya-e12_15n:2779	Āpānabhumi sadisaṃ migapakkhikānaṃ	277	
PA_anya-e12_15n:2780	Niccussavaṃ ratikaraṃ nayanābhirāmaṃ;	278	
PA_anya-e12_15n:2782	Evaṃ vidho vipinarāji virājitehi	278	
PA_anya-e12_15n:2783	Kūṭehi nekasura sundari maṇḍitehi,	278	
PA_anya-e12_15n:2784	Atyucca nīlasikhigīva samāna vaṇṇo	278	
PA_anya-e12_15n:2785	Eso samantagiri me vasatī muninda;	278	
PA_anya-e12_15n:2787	Evaṃ patīta manaso sumanābhidhāno	278	
PA_anya-e12_15n:2788	Vatvāna natvamasamaṃ gamanopayuttaṃ,	278	
PA_anya-e12_15n:2789	Kāsātha sopi muni tassa vacaṃ paṭicca	278	
PA_anya-e12_15n:2790	Sabbhikkhu nikkhami jino gaganāyanamhi;	279	
PA_anya-e12_15n:2792	Niccetanāpi giripādapa ādayopi	279	
PA_anya-e12_15n:2793	Nāgā supaṇṇa miga pakkhika hetukāpi,	279	
PA_anya-e12_15n:2794	Vijjādharāmara’surā caturāṇanāpi	279	
PA_anya-e12_15n:2795	Saṅgamma’kaṃsu sumanā mahamabbhutaṃ te;	279	
PA_anya-e12_15n:2797	Muninde payante samiddhaṃ tilokaṃ	279	
PA_anya-e12_15n:2798	Girindābhinandā dumindā pabuddhā,	279	
PA_anya-e12_15n:2799	Migindā sutuṭṭhā khagindā sughuṭṭhā	279	
PA_anya-e12_15n:2800	Pavuṭṭho mahindo paṇaṭṭho nidāgho;	280	
PA_anya-e12_15n:2802	Gacchante gaganāyanena sugate bhānu’si santo tadā	280	
PA_anya-e12_15n:2803	Vāresuṃ sūriyātapañca jaladā siñjiṃsu bhumyā jalaṃ,	280	
PA_anya-e12_15n:2804	Mandāmanda sugandha muddha pavano pāpeti sitaṃ sukhaṃ,	280	
PA_anya-e12_15n:2805	Devādi dhaja chatta cāmarakarā pūjenti mānenti ca;	280	
PA_anya-e12_15n:2807	Sannīra hintāla’ga sindi pūga	280	
PA_anya-e12_15n:2808	Tālambasālādi mahīruhitdā,	280	
PA_anya-e12_15n:2809	Tiṭṭhanti te cāmarahatthakā’va	280	
PA_anya-e12_15n:2810	Pupphehi channo gaganaṅganopi;	281	
PA_anya-e12_15n:2812	Anena vidhinā jagadeka nātho	281	
PA_anya-e12_15n:2813	Pavattamānesu mahāmahesu,	281	
PA_anya-e12_15n:2814	Disañca vidisaṃ paripūrayanto	281	
PA_anya-e12_15n:2815	Jabbaṇṇaraṃsīhi agā nagindaṃ;	281	
PA_anya-e12_15n:2817	Tasmiṃ samantanagamuddhani lokanātho	281	
PA_anya-e12_15n:2818	Chabbaṇṇaraṃsi nikaraṃ disi pattharanto,	281	
PA_anya-e12_15n:2819	Bhikkhūhi so parivuto parasāgarantaṃ	281	
PA_anya-e12_15n:2820	Olokayaṃ ṭhitimakāsi aanomavaṇṇo;	282	
PA_anya-e12_15n:2822	Laṅkāvadhū sumanakūṭa kirīṭa kūṭaṃ	282	
PA_anya-e12_15n:2823	Sajjesi’naggha jana rāja maṇī mahanto,	282	
PA_anya-e12_15n:2824	Icchatthadaṃ sivadamappaṭimaṃ tiloke	282	
PA_anya-e12_15n:2825	Taṃ’dāni bho bhajatha sevatha sabbakālaṃ;	282	
PA_anya-e12_15n:2827	Kāsuṃ tadā suravarā surasundarīhi	282	
PA_anya-e12_15n:2828	Laṅkāya selasikharesu mahāsamajjaṃ,	282	
PA_anya-e12_15n:2829	Vajjiṃsu bheri vikatī sayameva sabbā	282	
PA_anya-e12_15n:2830	Bhassiṃsu dibbakusumābharaṇā nabhamhā;	283	
PA_anya-e12_15n:2832	Laṅkambaraṃ nikhilamāsi ca chattachattaṃ	283	
PA_anya-e12_15n:2833	Nānā virāga dhaja ketu samākulañca,	283	
PA_anya-e12_15n:2834	Nānāsugandha kusumādi disantarālaṃ,	283	
PA_anya-e12_15n:2835	Nānagghikāvali virājita mantaḷikkhaṃ;	283	
PA_anya-e12_15n:2837	Tasmiṃ dine’si ratanaṃ maṇitoraṇehi	283	
PA_anya-e12_15n:2838	Dīpāli puṇṇaghaṭapantīhi dassanīyaṃ,	283	
PA_anya-e12_15n:2839	Sambuddha dehaparitogata chappabhāhi	283	
PA_anya-e12_15n:2840	Rattaṃ nabhāvani carācara sabbadabbaṃ;	284	
PA_anya-e12_15n:2842	Mālāvataṃsa samakā girayo samantā	284	
PA_anya-e12_15n:2843	Hutvā namanti ca bhamanti sacetanā’va,	284	
PA_anya-e12_15n:2844	Sabbepi tattha taravoca latādayo ca	284	
PA_anya-e12_15n:2845	Naccanti dibbanaṭakā viya onataggā;	284	
PA_anya-e12_15n:2847	Evaṃ tadā mahata vimhaya pāṭihere	284	
PA_anya-e12_15n:2848	Buddhānubhāva janite idha vattamāne,	284	
PA_anya-e12_15n:2849	Tatvāna dhīracaraṇaṃ samano sudhāsī	284	
PA_anya-e12_15n:2850	Evaṃ vadī parama pitimano udaggo;	285	
PA_anya-e12_15n:2852	Ye te mudu komala rattapādā	285	
PA_anya-e12_15n:2853	Suratta phullamburuhopamānā,	285	
PA_anya-e12_15n:2854	Vaṭṭānupubbāyata aṅgulikā	285	
PA_anya-e12_15n:2855	Sutambatuṅgagga nakhāvalīkā;	285	
PA_anya-e12_15n:2857	Suvaṇṇakummu’nnata pādapiṭṭhi	285	
PA_anya-e12_15n:2858	Niguḷha gopphāyata paṇhibhāgā	285	
PA_anya-e12_15n:2859	Samacchamāyaṃ sakalaṃ patiṭṭhitā	285	
PA_anya-e12_15n:2860	Na limpate succhavitā rajādi;	286	
PA_anya-e12_15n:2862	Sammatta hatthosabha haṃsa sīha	286	
PA_anya-e12_15n:2863	Samāna līlāya yahiṃ payāti,	286	
PA_anya-e12_15n:2864	Ninnunnatā bheritalā’va bhumi	286	
PA_anya-e12_15n:2865	Hotātha pupphādi sumaṇḍitā ca;	286	
PA_anya-e12_15n:2867	Apenti maggā sayameva khāṇu	286	
PA_anya-e12_15n:2868	Sakaṇṭamūlā kaṭhalā ca sabbe,	286	
PA_anya-e12_15n:2869	Gambhīra nīrāpaga paṅkaduggā	286	
PA_anya-e12_15n:2870	Hitvā sabhāvaṃ ramaṇīyamenti;	287	
PA_anya-e12_15n:2872	Vajanti bhumiṃ girayo purattha	287	
PA_anya-e12_15n:2873	Pasārite pādavare jinassa,	287	
PA_anya-e12_15n:2874	Nibbāti aggī narakodarepi	287	
PA_anya-e12_15n:2875	Gaṇhanti pāde padumādayo ca;	287	
PA_anya-e12_15n:2877	Idañhi te pādatale yatīsa	287	
PA_anya-e12_15n:2878	Sanābhi nemi ghaṭikāvalīhi,	287	
PA_anya-e12_15n:2879	Susaṇṭhitaṃ cā’rasahassavantaṃ	287	
PA_anya-e12_15n:2880	Sandissate cakkavaraṃ mahantaṃ;	288	
PA_anya-e12_15n:2882	Tameva cakkaṃ parivārayitvā	288	
PA_anya-e12_15n:2883	Sirivaccha sovatthi’vataṃsakā ca,	288	
PA_anya-e12_15n:2884	Pāsāda bhadrāsana puṇṇapāti	288	
PA_anya-e12_15n:2885	Sitātapattāsi mayūrahatthā;	288	
PA_anya-e12_15n:2887	Nīlādibhedā kamaluppalā ca	288	
PA_anya-e12_15n:2888	Sameru sattaddi mahāsamuddā,	288	
PA_anya-e12_15n:2889	Sattāpagā satta mahāsarā ca	288	
PA_anya-e12_15n:2890	Himālayo cakkavāḷaddiko ca;	289	
PA_anya-e12_15n:2892	Candakkatārā ca chadevalokā	289	
PA_anya-e12_15n:2893	Pitāmahāvāsa manussalokaṃ,	289	
PA_anya-e12_15n:2894	Suvaṇṇa nāvā sivikā ca saṅkhaṃ	289	
PA_anya-e12_15n:2895	Kelāsaselaṃ dhajatoraṇā ca;	289	
PA_anya-e12_15n:2897	Cintāmaṇuṇhīsa savaccha dhenū	289	
PA_anya-e12_15n:2898	Mīnadvayaṃ cakkavatti saseno,	289	
PA_anya-e12_15n:2899	Sīha’ssa mātaṅga viyaggharājā	289	
PA_anya-e12_15n:2900	Haṃsosabho kimpuriso mayūro;	290	
PA_anya-e12_15n:2902	Koñcā ca erāvaṇa hatthirājā	290	
PA_anya-e12_15n:2903	Sacakkavākā makarādayo ca,	290	
PA_anya-e12_15n:2904	Nānā mahāmaṅgala lakkhaṇā te	290	
PA_anya-e12_15n:2905	Virocamānā vilasanti niccaṃ;	290	
PA_anya-e12_15n:2907	Jātakkhaṇe yassa mahiṃ pabhejja	290	
PA_anya-e12_15n:2908	Visāla sattuddaya paṅkajāni,	290	
PA_anya-e12_15n:2909	Paṭiggahesuṃ caraṇāni yāni	290	
PA_anya-e12_15n:2910	Te tānimānacchariyāni loke;	291	
PA_anya-e12_15n:2912	Vandāpanatthāyu’panītakāle	291	
PA_anya-e12_15n:2913	Pitūhi te devala tāpasindaṃ,	291	
PA_anya-e12_15n:2914	Pādāni gantvāna jaṭāsu tassa	291	
PA_anya-e12_15n:2915	Āsuṃ tave’taṅghiyugaṃ aho bho;	291	
PA_anya-e12_15n:2917	Suddhodanavhassa narādhipassa	291	
PA_anya-e12_15n:2918	Santosa toyehi papūritassa,	291	
PA_anya-e12_15n:2919	Siro visuddhambu ruhākarassa	291	
PA_anya-e12_15n:2920	Saroru hāsuṃ caraṇāni tuyhaṃ;	292	
PA_anya-e12_15n:2922	Ye caṅkame caṅkamaṇāvasāne	292	
PA_anya-e12_15n:2923	Onamma merūdaya pabbaniṇdā,	292	
PA_anya-e12_15n:2924	Paṭiggahesuṃ caraṇāni yāni	292	
PA_anya-e12_15n:2925	Te tānimā’nacchariyāni loke;	292	
PA_anya-e12_15n:2927	Yaṃ vandamāno tidivādhipo so	292	
PA_anya-e12_15n:2928	Yassānubhāvena gatāyukopi,	292	
PA_anya-e12_15n:2929	Sakiyaṭhāne’sinapunāpi te’vaṃ	292	
PA_anya-e12_15n:2930	Pādambujaṃ dhīra!Mahānubhāvaṃ;	293	
PA_anya-e12_15n:2932	Dehīnamaggopi nisākarāri	293	
PA_anya-e12_15n:2933	Mānunnato so sayitassa tuyhaṃ,	293	
PA_anya-e12_15n:2934	Pādassa antampi na sakkhi daṭṭhuṃ	293	
PA_anya-e12_15n:2935	Acchera rūpaṃ idamaṅghikañjaṃ;	293	
PA_anya-e12_15n:2937	Gaṅgāya gaṅgāpati sannidhāne	293	
PA_anya-e12_15n:2938	Tīre tadā nammada jimhagassa,	293	
PA_anya-e12_15n:2939	Pādassa lañchaṃ akarī muninda	293	
PA_anya-e12_15n:2940	Mayhaṃ’pi hotaṃ karuṇā tavesā;	294	
PA_anya-e12_15n:2942	Ārādhito saccaka tāpasena	294	
PA_anya-e12_15n:2943	Akā tuvaṃ saccaka baddhasele,	294	
PA_anya-e12_15n:2944	Pādassa lañchaṃ jagato hitāya	294	
PA_anya-e12_15n:2945	Mayhampi hotaṃ tamanuggahante;	294	
PA_anya-e12_15n:2947	Sutvāna nātho girametamassa	294	
PA_anya-e12_15n:2948	Passaṃ mahābhuti’manāgatesu,	294	
PA_anya-e12_15n:2949	Lokassa lokehi mahīya māno	294	
PA_anya-e12_15n:2950	Akāsi vāmena padena lañchaṃ;	295	
PA_anya-e12_15n:2952	Sambodhito aṭṭhama sāradasmiṃ	295	
PA_anya-e12_15n:2953	Vesākhamāse muṇi puṇṇamāyaṃ,	295	
PA_anya-e12_15n:2954	Pādassa’bhiññāṇamakā’paraṇhe	295	
PA_anya-e12_15n:2955	Sadevake sassamaṇe mahente;	295	
PA_anya-e12_15n:2957	Pataṅakgikā sitthaka matthakamhi	295	
PA_anya-e12_15n:2958	Yathaṅkitā khattiya muddikāya,	295	
PA_anya-e12_15n:2959	Āseva’mevaṃ jinapādalañchaṃ	295	
PA_anya-e12_15n:2960	Samantakūṭamhi namassanīyaṃ;	296	
PA_anya-e12_15n:2962	Akālamegho ca tato pavassi	296	
PA_anya-e12_15n:2963	Vassiṃsu nānāratanāni khamhā,	296	
PA_anya-e12_15n:2964	Tathā parito kusumambarāni	296	
PA_anya-e12_15n:2965	Suvaṇṇacuṇṇāni jinekavaṇṇā;	296	
PA_anya-e12_15n:2967	Tato’pagantvā sugatebhagāmī	296	
PA_anya-e12_15n:2968	Tasmiṃ nitambe girigabbharāyaṃ,	296	
PA_anya-e12_15n:2969	Divāvihārāya nisīdi yattha	296	
PA_anya-e12_15n:2970	Supākaṭaṃ taṃ bhagavāguhā’ti;	297	
PA_anya-e12_15n:2972	Tatorahantā sugatorasā te	297	
PA_anya-e12_15n:2973	Gandhādinā sādhu mahetva sabbe,	297	
PA_anya-e12_15n:2974	Vanditva katvāna padakkhiṇantaṃ	297	
PA_anya-e12_15n:2975	Tahaṃ tahaṃ’kaṃsu divāvihāraṃ;	297	
PA_anya-e12_15n:2977	Lataṅganāyo viṭapīdhavāna	297	
PA_anya-e12_15n:2978	Mālamba sākhāputhulaṃ’sapasse,	297	
PA_anya-e12_15n:2979	Suphulla namañjūkara mañjarīhi	297	
PA_anya-e12_15n:2980	Namassamānā’va sadonataggā;	298	
PA_anya-e12_15n:2982	Tiṭṭhanti rukkhā naṭakā’va tattha	298	
PA_anya-e12_15n:2983	Suphulla sākhākara’mukkhipitvā,	298	
PA_anya-e12_15n:2984	Namassamānā viya onataggā	298	
PA_anya-e12_15n:2985	Vattanti mānacchariyāni niccaṃ;	298	
PA_anya-e12_15n:2987	Tatheva uccāvaca pabbatā ca	298	
PA_anya-e12_15n:2988	Namassamānā viya pādalañchaṃ,	298	
PA_anya-e12_15n:2989	Tiṭṭhanti ninnagga sikhā samantā	298	
PA_anya-e12_15n:2990	Idampi niccababhutameva tattha;	299	
PA_anya-e12_15n:2992	Tasmiṃ nage pādavaraṅkitasmiṃ	299	
PA_anya-e12_15n:2993	Khalamaṇḍalokāsa padesamatte,	299	
PA_anya-e12_15n:2994	Samosarante bahuke janepi	299	
PA_anya-e12_15n:2995	Hoteva okāsama,ho padaṅkaṃ;	299	
PA_anya-e12_15n:2997	Samosaritvāna mahetva satte	299	
PA_anya-e12_15n:2998	Nikkhantamatte jaladā samecca,	299	
PA_anya-e12_15n:2999	Sodhenti māla’mbuvahehi sādhu	299	
PA_anya-e12_15n:3000	Idampi niccabbhutameva tattha;	300	
PA_anya-e12_15n:3002	Pādena phuṭṭhassa silātalassa	300	
PA_anya-e12_15n:3003	Etādisānacchariyāni honti,	300	
PA_anya-e12_15n:3004	Lokekanāthassa anāsavassa	300	
PA_anya-e12_15n:3005	Mahabbhutaṃ konu kathaṃ bhaṇeyya;	300	
PA_anya-e12_15n:3007	Divāvihāraṃ bhagavā sasaṅgho	300	
PA_anya-e12_15n:3008	Katvāna tasmiṃ pana kiñcikālaṃ,	300	
PA_anya-e12_15n:3009	Mahīyamānesu sadevakesu	300	
PA_anya-e12_15n:3010	Tato gato rohaṇamambaramhā;	301	
PA_anya-e12_15n:3012	Tasmiṃ sasaṅgho muni dīghavāpiyaṃ	301	
PA_anya-e12_15n:3013	Thūpassa ṭhāne paramāya bhumiyā,	301	
PA_anya-e12_15n:3014	Garuṃ karonto pana taṃ mahītalaṃ	301	
PA_anya-e12_15n:3015	Nirodhabhāvena nisīdi satrajo;	301	
PA_anya-e12_15n:3017	Tato’nurādhaṃ bhagavā nabhamhā	301	
PA_anya-e12_15n:3018	Gantvāna bodhiṭṭhitabhumiyā ca,	301	
PA_anya-e12_15n:3019	Ṭhāne mahāmaṅgalacetiyassa	301	
PA_anya-e12_15n:3020	Tatheva akkhantinahitassa ṭhāne;	302	
PA_anya-e12_15n:3022	Nisīdi patvāna nirādhapītiṃ	302	
PA_anya-e12_15n:3023	Sasāvako pekkhama’nāgataddhaṃ,	302	
PA_anya-e12_15n:3024	Patiṭṭhitā me pana bodhidhātu	302	
PA_anya-e12_15n:3025	Karonti loke’ti janassa vuddhiṃ;	302	
PA_anya-e12_15n:3027	Vuṭṭhāya tuṭṭho bhagavā nirodhā	302	
PA_anya-e12_15n:3028	Gato silāthūpavarassa ṭhānaṃ,	302	
PA_anya-e12_15n:3029	Ṭhito tahiṃ dhammamathuddisitvā	302	
PA_anya-e12_15n:3030	Gato nabhā jetavanaṃ surammaṃ;	303	
PA_anya-e12_15n:3032	Evaṃ so dhammarājā janahitavihito vīta dosārivaggo	303	
PA_anya-e12_15n:3033	Laṅkārāmāya ramme sumanagirisire’kāsi yaṃ pādalañchaṃ	303	
PA_anya-e12_15n:3034	Taṃ vo saggā’pavaggaṃ dadati munisamaṃ citta matte pasanne	303	
PA_anya-e12_15n:3035	Tasmā bho!Bho! Pahaṭṭhā namatha mahatha taṃ sādhu sādhuppasatthaṃ;	303	
PA_anya-e12_15n:3036	Iti samantakūṭa vaṇṇanā niṭṭhitā.	303	
PA_anya-e12_15n:3037	Grantha samāptiya.	303	
PA_anya-e12_15n:3039	Anantarā samattāyaṃ sumaṇaddisu vaṇṇanā,	303	
PA_anya-e12_15n:3040	Tatheva sādhū saṅakappā khippaṃ pappontu pāṇinaṃ;	304	
PA_anya-e12_15n:3042	Yo yācito’raññavāsī guṇādhāra sudhīmatā,	304	
PA_anya-e12_15n:3043	Rāhulattheranāmena vissutena mahītale;	304	
PA_anya-e12_15n:3045	Bhuvanodaramhi paññāto ravīvambara maṇḍale,	304	
PA_anya-e12_15n:3046	Araññaratanānanda mahāthero mahāgaṇī;	304	
PA_anya-e12_15n:3048	Jīvitaṃ viya yo satthusāsanassa mahākavī,	304	
PA_anya-e12_15n:3049	Sāro suppaṭipattīsu satthasāgara pārago;	304	
PA_anya-e12_15n:3051	Tassa sisso’si yo vippagāma vaṃseka ketuko	305	
PA_anya-e12_15n:3052	Ñātāgamo’raññavāsī sīlādi guṇabhūsaṇo;	305	
PA_anya-e12_15n:3054	Yo’kā sīhalabhāsāya sīhalaṃ saddalakkhaṇaṃ,	305	
PA_anya-e12_15n:3055	Tena vedehatherena katāyampiyasīlinā;	305	
PA_anya-e12_15n:3056	Siddhiratthu.	305	
