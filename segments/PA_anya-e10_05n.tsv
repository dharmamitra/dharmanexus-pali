segmentnr	original	folio	analyzed
PA_anya-e10_05n:0	Namo tassa bhagavato arahato sammāsambuddhassa	0	
PA_anya-e10_05n:1	Lokanīti	0	
PA_anya-e10_05n:2	1. Paṇḍitakaṇḍo	0	
PA_anya-e10_05n:4	Lokanītiṃ pavakkhāmi,	0	
PA_anya-e10_05n:5	Nānāsatthasamuddhaṭaṃ;	0	
PA_anya-e10_05n:6	Māgadheneva saṅkhepaṃ,	0	
PA_anya-e10_05n:7	Vanditvā ratanatthayaṃ.	0	
PA_anya-e10_05n:9	Nītiloke purisassa sāro,	0	
PA_anya-e10_05n:10	Mātā pitā ācariyoca mitto;	1	
PA_anya-e10_05n:11	Tasmā hi nītiṃ puriso vijaññā,	1	
PA_anya-e10_05n:12	Ñāṇī mahā hoti bahussutoca.	1	
PA_anya-e10_05n:14	Alasassa kuto sippaṃ,	1	
PA_anya-e10_05n:15	Asippassa kuto dhanaṃ;	1	
PA_anya-e10_05n:16	Adhanassa kuto mittaṃ,	1	
PA_anya-e10_05n:17	Amittassa kuto sukhaṃ;	1	
PA_anya-e10_05n:18	Asukhassa kuto puññaṃ,	1	
PA_anya-e10_05n:19	Apuññassa kuto varaṃ.	1	
PA_anya-e10_05n:21	Sippā samaṃ dhanaṃ natthi,	2	
PA_anya-e10_05n:22	Sippaṃ corā nagaṇhare;	2	
PA_anya-e10_05n:23	Idha loke sippaṃ mittaṃ,	2	
PA_anya-e10_05n:24	Paraloke sukhāvahaṃ.	2	
PA_anya-e10_05n:26	Appakaṃ nātimaññeyya,	2	
PA_anya-e10_05n:27	Citte sutaṃ nidhāpaye;	2	
PA_anya-e10_05n:28	Vammikodakabindūva,	2	
PA_anya-e10_05n:29	Cirena paripūrati.	2	
PA_anya-e10_05n:31	Khuddoti nātimaññeyya,	3	
PA_anya-e10_05n:32	Vijjaṃ vā sippameva vā;	3	
PA_anya-e10_05n:33	Ekampi pariyodātaṃ,	3	
PA_anya-e10_05n:34	Jīvitakappakāraṇaṃ.	3	
PA_anya-e10_05n:36	Sele sele na māṇikaṃ,	3	
PA_anya-e10_05n:37	Gaje gaje na muttikaṃ;	3	
PA_anya-e10_05n:38	Vane vane na candanaṃ,	3	
PA_anya-e10_05n:39	Ṭhāne ṭhāne na paṇḍitaṃ.	3	
PA_anya-e10_05n:41	Paṇḍito sutasampanno,	4	
PA_anya-e10_05n:42	Yattha atthīti ce suto;	4	
PA_anya-e10_05n:43	Mahussāhena taṃ ṭhānaṃ,	4	
PA_anya-e10_05n:44	Gantabbaṃva sutesinā.	4	
PA_anya-e10_05n:46	Sine sippaṃ sine dhanaṃ,	4	
PA_anya-e10_05n:47	Sine pabbatamāruhaṃ;	4	
PA_anya-e10_05n:48	Sine kāmassa kodhassa,	4	
PA_anya-e10_05n:49	Ime pañca sine sine.	4	
PA_anya-e10_05n:51	Suti sammuti saṅkhyāca,	5	
PA_anya-e10_05n:52	Yogā nīti visesakā;	5	
PA_anya-e10_05n:53	Gandhabbā gaṇikā ceva,	5	
PA_anya-e10_05n:54	Dhanu bedā ca pūraṇā.	5	
PA_anya-e10_05n:56	Tikicchā itihāsā ca,	5	
PA_anya-e10_05n:57	Joti māyā ca chandati;	5	
PA_anya-e10_05n:58	Ketu mantā ca saddā ca,	5	
PA_anya-e10_05n:59	Sippāṭṭhārasakā ime.	5	
PA_anya-e10_05n:61	Apuṭṭho paṇḍito bherī,	6	
PA_anya-e10_05n:62	Pajjunno me hoti pucchito;	6	
PA_anya-e10_05n:63	Bālo puṭṭho apuṭṭhopi,	6	
PA_anya-e10_05n:64	Bahumpi bhaṇate sadā.	6	
PA_anya-e10_05n:66	Potthakesu ca yaṃ sippaṃ,	6	
PA_anya-e10_05n:67	Parahatthesu yaṃ dhanaṃ;	6	
PA_anya-e10_05n:68	Yathākicce samuppanne,	6	
PA_anya-e10_05n:69	Na taṃ sippaṃ na taṃ dhanaṃ.	6	
PA_anya-e10_05n:71	Jalappamāṇaṃ kumuddanālaṃ,	7	
PA_anya-e10_05n:72	Kulappamāṇaṃ vinayo pamāṇaṃ;	7	
PA_anya-e10_05n:73	Byattippamāṇaṃ kathītavākyaṃ,	7	
PA_anya-e10_05n:74	Pathaviyā pamāṇaṃ tiṇa milātaṃ.	7	
PA_anya-e10_05n:76	Appassuto sutaṃ appaṃ,	7	
PA_anya-e10_05n:77	Bahuṃ maññati mānavā;	7	
PA_anya-e10_05n:78	Sindhūdakaṃ apassanto,	7	
PA_anya-e10_05n:79	Kūpe toyaṃva maṇḍuko.	7	
PA_anya-e10_05n:81	Pathamaṃ parājaye sippaṃ,	8	
PA_anya-e10_05n:82	Dutiyaṃ parājaye dhanaṃ;	8	
PA_anya-e10_05n:83	Tatiyaṃ parājaye dhammaṃ,	8	
PA_anya-e10_05n:84	Catutthaṃ kiṃ karissati.	8	
PA_anya-e10_05n:86	Byatta putra kimalaso,	8	
PA_anya-e10_05n:87	Abyatto bhārahārako;	8	
PA_anya-e10_05n:88	Byattako pūjito loke,	8	
PA_anya-e10_05n:89	Byatta putra dine dine.	8	
PA_anya-e10_05n:91	Mātā verī pitā satru,	9	
PA_anya-e10_05n:92	Kena bāle na sikkhitā;	9	
PA_anya-e10_05n:93	Sabhāmajjhe na sobhanti,	9	
PA_anya-e10_05n:94	Haṃsamajjhe bakoyathā.	9	
PA_anya-e10_05n:96	Kaṇṭakaṃ giri ko tikkhati,	9	
PA_anya-e10_05n:97	Ko añjanaṃ migakkhikaṃ;	9	
PA_anya-e10_05n:98	Uppathaṃ pallale ko sugandhaṃ,	9	
PA_anya-e10_05n:99	Kula-putta-rūpo ko pavattati;	9	
PA_anya-e10_05n:100	Sāmaṃ-bhāvo.	10	
PA_anya-e10_05n:102	Na rasaṃ akotambulaṃ,	10	
PA_anya-e10_05n:103	Adhanassa, laṅkatampi;	10	
PA_anya-e10_05n:104	Alonakantu byañjanaṃ,	10	
PA_anya-e10_05n:105	Byākaraṇaṃ asippassa.	10	
PA_anya-e10_05n:107	Sussusā sutasampanno,	10	
PA_anya-e10_05n:108	Sutāpaññāya pavaḍḍhati;	10	
PA_anya-e10_05n:109	Paññāya atthaṃ jānāti,	10	
PA_anya-e10_05n:110	Ñāto attho sukhāvaho.	11	
PA_anya-e10_05n:112	Bhojanaṃ methunaṃ niddā,	11	
PA_anya-e10_05n:113	Goṇe posepi vijjati;	11	
PA_anya-e10_05n:114	Vijjā viseso posassa,	11	
PA_anya-e10_05n:115	Taṃ hīno gosamo bhave.	11	
PA_anya-e10_05n:117	Natthi vijjāsamaṃmittaṃ,	11	
PA_anya-e10_05n:118	Naca byādhisamo ripu;	11	
PA_anya-e10_05n:119	Naca attasamaṃ pemaṃ,	11	
PA_anya-e10_05n:120	Naca kammasamaṃ balaṃ.	12	
PA_anya-e10_05n:122	Haṃso majjhe na kākānaṃ,	12	
PA_anya-e10_05n:123	Sīho gunnaṃ na sobhate;	12	
PA_anya-e10_05n:124	Gadrabhamajjhe turaṅgo,	12	
PA_anya-e10_05n:125	Bālamajjhe ca paṇḍito.	12	
PA_anya-e10_05n:127	Yāvajīvampi ce bālo,	12	
PA_anya-e10_05n:128	Paṇḍitaṃ payirupāsati;	12	
PA_anya-e10_05n:129	Na so dhammaṃ vijānāti,	12	
PA_anya-e10_05n:130	Dabbi sūparasaṃ yathā.	13	
PA_anya-e10_05n:132	Muhuttamapi ce viññū,	13	
PA_anya-e10_05n:133	Paṇḍitaṃ payirupāsati;	13	
PA_anya-e10_05n:134	Khippaṃ dhammaṃ vijānāti,	13	
PA_anya-e10_05n:135	Jivhā sūparasaṃ yathā.	13	
PA_anya-e10_05n:137	Vinā satthaṃ na gaccheyya,	13	
PA_anya-e10_05n:138	Sūro saṅgāmabhūmiyaṃ;	13	
PA_anya-e10_05n:139	Paṇḍitvāddhagū vāṇijo,	13	
PA_anya-e10_05n:140	Videsagamano tathā.	14	
PA_anya-e10_05n:142	Dhananāsaṃ manotāpaṃ,	14	
PA_anya-e10_05n:143	Ghare duccaritāni ca;	14	
PA_anya-e10_05n:144	Vañcanañca avamānaṃ,	14	
PA_anya-e10_05n:145	Paṇḍito na pakāsaye.	14	
PA_anya-e10_05n:147	Pattānurūpakaṃ vākyaṃ,	14	
PA_anya-e10_05n:148	Sabhāvarūpakaṃ piyaṃ;	14	
PA_anya-e10_05n:149	Attānurūpakaṃ kodhaṃ,	14	
PA_anya-e10_05n:150	Yo jānāti sa paṇḍito.	15	
PA_anya-e10_05n:152	A-dhanassa rasaṃ khādā,	15	
PA_anya-e10_05n:153	A-balassa hathā narā;	15	
PA_anya-e10_05n:154	A-paññassa vākya-kathā,	15	
PA_anya-e10_05n:155	Ummattaka-samā ime.	15	
PA_anya-e10_05n:157	Anavhāyaṃ gamayanto,	15	
PA_anya-e10_05n:158	A-pucchā bahu-bhāsako;	15	
PA_anya-e10_05n:159	Atta-guṇaṃ pakāsento,	15	
PA_anya-e10_05n:160	Ti-vidhaṃ hīna-lakkhaṇaṃ.	16	
PA_anya-e10_05n:162	Appa-rūpo bahuṃ bhāso,	16	
PA_anya-e10_05n:163	Appa-pañño pakāsito;	16	
PA_anya-e10_05n:164	Appa-pūro ghaṭo khobhe,	16	
PA_anya-e10_05n:165	Appa-khīrā gāvī cathe.	16	
PA_anya-e10_05n:167	Maṇḍūkepi ukre sīhe,	16	
PA_anya-e10_05n:168	Kākaggahe piye piye;	16	
PA_anya-e10_05n:169	A-paṇḍīpi paṇḍī hutvā,	16	
PA_anya-e10_05n:170	Dhīrā pucche vaye vaye.	17	
PA_anya-e10_05n:172	Maṇḍūkepi ukre sīhe,	17	
PA_anya-e10_05n:173	Sūkarepi uhe dīpe;	17	
PA_anya-e10_05n:174	Biḷāre sadise byagghe,	17	
PA_anya-e10_05n:175	Sabba dhīre sippa-same.	17	
PA_anya-e10_05n:177	Na titti rājā dhanamhi,	17	
PA_anya-e10_05n:178	Paṇḍitopi su-bhāsite;	17	
PA_anya-e10_05n:179	Cakkhuṃpi piya-dassane,	17	
PA_anya-e10_05n:180	Jale sāgaro na titti.	18	
PA_anya-e10_05n:182	Rūpa-yobbana-sampannā,	18	
PA_anya-e10_05n:183	Visātha-kutha-sambhavā;	18	
PA_anya-e10_05n:184	Vijjā-hīnā na sobhanti,	18	
PA_anya-e10_05n:185	Nigandhā iva kiṃsukā.	18	
PA_anya-e10_05n:187	Hīne putto rājāmacco,	18	
PA_anya-e10_05n:188	Bāla-putto ca paṇḍito;	18	
PA_anya-e10_05n:189	A-dhanassa dhanaṃ bahu,	18	
PA_anya-e10_05n:190	Purisānaṃ na maññatha.	19	
PA_anya-e10_05n:192	Yo sippa-lobhena,	19	
PA_anya-e10_05n:193	Bahuṃ gaṇhāti taṃ sippaṃ;	19	
PA_anya-e10_05n:194	Mūgova supinaṃ passaṃ,	19	
PA_anya-e10_05n:195	Kathetumpi na ussahe.	19	
PA_anya-e10_05n:197	Bhijjetuṃ kumbhakāro,	19	
PA_anya-e10_05n:198	Sobhetuṃ kumbha ghaṭṭati;	19	
PA_anya-e10_05n:199	Na khipituṃ apāyesu,	19	
PA_anya-e10_05n:200	Sissānaṃ vuḍḍhi-kāraṇā.	20	
PA_anya-e10_05n:202	Taggarañca palāsena,	20	
PA_anya-e10_05n:203	Yo naro upanayhati;	20	
PA_anya-e10_05n:204	Pattāpi surabhi vāyanti,	20	
PA_anya-e10_05n:205	Evaṃ dhīrūpasevanā.	20	
PA_anya-e10_05n:206	Paṇḍitakaṇḍo niṭṭhito.	20	
PA_anya-e10_05n:207	Sujanakaṇḍo	20	
PA_anya-e10_05n:209	Sabbhireva samāsetha,	20	
PA_anya-e10_05n:210	Sabbhi kubbetha santhavaṃ;	21	
PA_anya-e10_05n:211	Sataṃ saddhammamaññāya,	21	
PA_anya-e10_05n:212	Seyyo hoti na pāpiyo.	21	
PA_anya-e10_05n:214	Caja dujjana saṃsaggaṃ,	21	
PA_anya-e10_05n:215	Bhaja sādhu samāgamaṃ;	21	
PA_anya-e10_05n:216	Kara puññamahorattiṃ,	21	
PA_anya-e10_05n:217	Sara niccamaniccataṃ.	21	
PA_anya-e10_05n:219	Yathā udumbarapakkā,	21	
PA_anya-e10_05n:220	Bahirattakamevaca;	22	
PA_anya-e10_05n:221	Anto kimīhi sampuṇṇā,	22	
PA_anya-e10_05n:222	Evaṃ dujjanahaddayā.	22	
PA_anya-e10_05n:224	Yathāpi panasāpakkā,	22	
PA_anya-e10_05n:225	Bahi kaṇḍakameva ca;	22	
PA_anya-e10_05n:226	Anto amatasampannā,	22	
PA_anya-e10_05n:227	Evaṃ sujanahadayā.	22	
PA_anya-e10_05n:229	Sukkhopi candanataru na jahāti gandhaṃ,	22	
PA_anya-e10_05n:230	Nāgo gato naramukhe na jahāti līḷaṃ;	23	
PA_anya-e10_05n:231	Yantāgato madhurasaṃ na jahāti ucchu,	23	
PA_anya-e10_05n:232	Dukkhopi paṇḍitajano na jahāti dhammaṃ.	23	
PA_anya-e10_05n:234	Sīho nāma jighacchāpi,	23	
PA_anya-e10_05n:235	Paṇṇādīni na khādati;	23	
PA_anya-e10_05n:236	Sīho nāma kisocāpi,	23	
PA_anya-e10_05n:237	Nāgamaṃsaṃ na khādati.	23	
PA_anya-e10_05n:239	Kula-jāto kula-putto,	23	
PA_anya-e10_05n:240	Kula-vaṃsa-surakkhato;	24	
PA_anya-e10_05n:241	Attanā dukkha-pattopi,	24	
PA_anya-e10_05n:242	Hīna-kammaṃ na kāraye.	24	
PA_anya-e10_05n:244	Candanaṃ sītalaṃ loke,	24	
PA_anya-e10_05n:245	Tato candaṃva sītalaṃ;	24	
PA_anya-e10_05n:246	Canda-candanasītamhā,	24	
PA_anya-e10_05n:247	Sādhu vākyaṃ subhāsitaṃ.	24	
PA_anya-e10_05n:249	Udeyya bhāṇu pacchime,	24	
PA_anya-e10_05n:250	Merurājā nameyyapi;	25	
PA_anya-e10_05n:251	Sītalā narakaggipi,	25	
PA_anya-e10_05n:252	Pabbatagge ca uppalaṃ.	25	
PA_anya-e10_05n:253	Vikase na viparītaṃ,	25	
PA_anya-e10_05n:254	Sādhuvāyyaṃ kudācanaṃ.	25	
PA_anya-e10_05n:256	Sukhā rukkhassa chāyāva,	25	
PA_anya-e10_05n:257	Tato ñāti mātā pitu;	25	
PA_anya-e10_05n:258	Tato ācariyo rañño,	25	
PA_anya-e10_05n:259	Tato buddhassanekadhā.	25	
PA_anya-e10_05n:261	Bhamarā pupphamicchanti,	26	
PA_anya-e10_05n:262	Guṇamicchanti sujanā;	26	
PA_anya-e10_05n:263	Makkhikā pūtimicchanti,	26	
PA_anya-e10_05n:264	Dosamicchanti dujjanā.	26	
PA_anya-e10_05n:266	Mātāhīnassa dubbhāsā,	26	
PA_anya-e10_05n:267	Pitāhīnassa dukriyā;	26	
PA_anya-e10_05n:268	Ubho mātā pitā hīnā,	26	
PA_anya-e10_05n:269	Dubbhasāca dukīriyā.	26	
PA_anya-e10_05n:271	Mātā seṭṭhassa subhāsā,	27	
PA_anya-e10_05n:272	Pitā seṭṭhassa sukriyā;	27	
PA_anya-e10_05n:273	Ubho mātā pitā seṭṭhā,	27	
PA_anya-e10_05n:274	Subhāsāca sukīriyā.	27	
PA_anya-e10_05n:276	Saṅgāme sūra-micchanti,	27	
PA_anya-e10_05n:277	Mantīsu akūtūhalaṃ;	27	
PA_anya-e10_05n:278	Piyañca annapānesu,	27	
PA_anya-e10_05n:279	Atthe jāte ca paṇḍitaṃ.	27	
PA_anya-e10_05n:281	Sunakho sunakhaṃ disvā,	28	
PA_anya-e10_05n:282	Dantaṃ dasseti hiṃsituṃ;	28	
PA_anya-e10_05n:283	Dujjano sujanaṃ disvā,	28	
PA_anya-e10_05n:284	Rosayaṃ hiṃsamicchati.	28	
PA_anya-e10_05n:286	Mā ca vegena kiccāni,	28	
PA_anya-e10_05n:287	Karosi kārāpesi vā;	28	
PA_anya-e10_05n:288	Sahasā kāritaṃ kammaṃ,	28	
PA_anya-e10_05n:289	Mando pacchānutappati.	28	
PA_anya-e10_05n:291	Kodhaṃ vihitvā na kadācinasoce,	29	
PA_anya-e10_05n:292	Makkhappahānaṃ isayo avaṇṇayuṃ;	29	
PA_anya-e10_05n:293	Sabbesa phārusa-vacaṃ khametha,	29	
PA_anya-e10_05n:294	Etaṃ khantiṃ uttamamāhu santo.	29	
PA_anya-e10_05n:296	Dukkho nivāso sambādhe,	29	
PA_anya-e10_05n:297	Ṭhāne asucisaṅkate;	29	
PA_anya-e10_05n:298	Tato arimhi appiye,	29	
PA_anya-e10_05n:299	Tatopi akataññunā.	29	
PA_anya-e10_05n:301	Ovādeyyānusāseyya,	30	
PA_anya-e10_05n:302	Gāpakā ca nivāraye;	30	
PA_anya-e10_05n:303	Satañhi so piyo hoti,	30	
PA_anya-e10_05n:304	Asataṃ hoti appiyo.	30	
PA_anya-e10_05n:306	Uttamattanivātena,	30	
PA_anya-e10_05n:307	Sūraṃ bhedena nijjaye;	30	
PA_anya-e10_05n:308	Nīcaṃ appaka dānena,	30	
PA_anya-e10_05n:309	Vīriyena samaṃ jaye.	30	
PA_anya-e10_05n:311	Na visaṃ visamiccāhu,	31	
PA_anya-e10_05n:312	Dhanaṃ saṅghassa uccate;	31	
PA_anya-e10_05n:313	Visaṃ ekaṃva hanati,	31	
PA_anya-e10_05n:314	Sabbaṃ saṅghassa santakaṃ.	31	
PA_anya-e10_05n:316	Javane bhadraṃ jānanti,	31	
PA_anya-e10_05n:317	Baliddañca vāhenā;	31	
PA_anya-e10_05n:318	Duhena dhenuṃ jānanti,	31	
PA_anya-e10_05n:319	Bhāsamānena paṇḍitaṃ.	31	
PA_anya-e10_05n:321	Dhanamappampi sādhūnaṃ,	32	
PA_anya-e10_05n:322	Kūpe vāriva nissayo;	32	
PA_anya-e10_05n:323	Bahuṃ api asādhūnaṃ,	32	
PA_anya-e10_05n:324	Naca vārīva aṇṇave.	32	
PA_anya-e10_05n:326	Najjo pivanti no āpaṃ,	32	
PA_anya-e10_05n:327	Rukkhā khādanti no phalaṃ;	32	
PA_anya-e10_05n:328	Vassanti kvaci no meghā,	32	
PA_anya-e10_05n:329	Paratthāya sataṃ dhanaṃ.	32	
PA_anya-e10_05n:331	Apattheyyaṃ na pattheyya,	33	
PA_anya-e10_05n:332	A cinteyyaṃ na cintaye;	33	
PA_anya-e10_05n:333	Dhammameva sucinteyya,	33	
PA_anya-e10_05n:334	Kālaṃ moghaṃ na accaye.	33	
PA_anya-e10_05n:336	Acintitampi bhavati,	33	
PA_anya-e10_05n:337	Cintitampi vinassati;	33	
PA_anya-e10_05n:338	Na hi cintāmayā bhogā,	33	
PA_anya-e10_05n:339	Itthiyā purisassavā.	33	
PA_anya-e10_05n:341	Asantassa piyo hoti,	34	
PA_anya-e10_05n:342	Sante na kurute piyaṃ;	34	
PA_anya-e10_05n:343	Asataṃ dhammaṃ roceti,	34	
PA_anya-e10_05n:344	Taṃ parābhavato mukhaṃ.	34	
PA_anya-e10_05n:345	Sujanakaṇḍo niṭṭhito.	34	
PA_anya-e10_05n:346	4. Bāladujjanakaṇḍo	34	
PA_anya-e10_05n:348	Atippiyo na kātabbo,	34	
PA_anya-e10_05n:349	Khalo kotūhalaṃ karo;	34	
PA_anya-e10_05n:350	Sirasā vahyamānopi,	35	
PA_anya-e10_05n:351	Aḍḍhapūro ghaṭo yathā.	35	
PA_anya-e10_05n:353	Sappo duṭṭho khalo duṭṭho,	35	
PA_anya-e10_05n:354	Sappo duṭṭhataro khalo;	35	
PA_anya-e10_05n:355	Mantosadhehi so sappo,	35	
PA_anya-e10_05n:356	Khalo kenupasammati.	35	
PA_anya-e10_05n:358	Yo bālo maññati bālyaṃ,	35	
PA_anya-e10_05n:359	Paṇḍito vāpi tena so;	35	
PA_anya-e10_05n:360	Bālova paṇḍitamānī,	36	
PA_anya-e10_05n:361	So ve bāloti vuccati.	36	
PA_anya-e10_05n:363	Madhuṃva maññatī bālo,	36	
PA_anya-e10_05n:364	Yāva pāpaṃ na paccati;	36	
PA_anya-e10_05n:365	Yadāca paccatī pāpaṃ,	36	
PA_anya-e10_05n:366	Atha dukkhaṃ nigacchati.	36	
PA_anya-e10_05n:368	Na sādhu balavā bālo,	36	
PA_anya-e10_05n:369	Sahasā vindate dhanaṃ;	36	
PA_anya-e10_05n:370	Kāyassa bhedā duppañño,	37	
PA_anya-e10_05n:371	Nirayaṃ sopapajjati.	37	
PA_anya-e10_05n:373	Ghare duṭṭho ca mūsīko ca,	37	
PA_anya-e10_05n:374	Vane duṭṭho ca vānaro;	37	
PA_anya-e10_05n:375	Sakuṇe ca duṭṭho kāko,	37	
PA_anya-e10_05n:376	Nare duṭṭhoca brāhmaṇo.	37	
PA_anya-e10_05n:378	Dīghā jāgarato ratti,	37	
PA_anya-e10_05n:379	Dīghaṃ santassa yojanaṃ;	37	
PA_anya-e10_05n:380	Dīgho bālāna saṃsāro,	38	
PA_anya-e10_05n:381	Saddhammaṃ a-vijānataṃ.	38	
PA_anya-e10_05n:383	Tila mattaṃ paresaṃva,	38	
PA_anya-e10_05n:384	Appa dosañca passati;	38	
PA_anya-e10_05n:385	Nāḷikerampi sadosaṃ,	38	
PA_anya-e10_05n:386	Khala-jāto na passati.	38	
PA_anya-e10_05n:388	Nattadosaṃ pare jaññā,	38	
PA_anya-e10_05n:389	Jaññā dosaṃ parassatu;	38	
PA_anya-e10_05n:390	Guyhe kummo aṅgāni,	39	
PA_anya-e10_05n:391	Para dosañca lakkhaye.	39	
PA_anya-e10_05n:393	Paṇḍitassa pasaṃsāya,	39	
PA_anya-e10_05n:394	Daṇḍo bālena dīyate;	39	
PA_anya-e10_05n:395	Paṇḍito paṇḍiteneva,	39	
PA_anya-e10_05n:396	Vaṇṇitova suvaṇṇito.	39	
PA_anya-e10_05n:398	Luddhaṃ atthena gaṇheyya,	39	
PA_anya-e10_05n:399	Thaddhaṃ añjali kammunā;	39	
PA_anya-e10_05n:400	Chandānuvattiyā mūḷhaṃ,	40	
PA_anya-e10_05n:401	Yathābhūtena paṇḍitaṃ.	40	
PA_anya-e10_05n:402	Bāladujjanakaṇḍo niṭṭhito.	40	
PA_anya-e10_05n:403	4. Mittakaṇḍo	40	
PA_anya-e10_05n:405	Hitakāro paro bandhu,	40	
PA_anya-e10_05n:406	Bandhūpi ahito paro;	40	
PA_anya-e10_05n:407	A hito dehajo byādhi,	40	
PA_anya-e10_05n:408	Hitaṃ araññamosadhaṃ.	40	
PA_anya-e10_05n:410	Parokkhe guṇa-hantāraṃ,	41	
PA_anya-e10_05n:411	Paccakkhe piyavādinaṃ;	41	
PA_anya-e10_05n:412	Vajjeyya tādisaṃ mittaṃ,	41	
PA_anya-e10_05n:413	Visakumbhe yathā madhuṃ.	41	
PA_anya-e10_05n:415	Dhanahīne caje mitto,	41	
PA_anya-e10_05n:416	Puttadārā sahodarā;	41	
PA_anya-e10_05n:417	Dhanavantaṃva sevanti,	41	
PA_anya-e10_05n:418	Dhanaṃ loke mahā sakhā.	41	
PA_anya-e10_05n:420	Jāneyya pesena bhaccaṃ,	42	
PA_anya-e10_05n:421	Bandhuṃ vāpi bhayāgate;	42	
PA_anya-e10_05n:422	Appakāsu tathā mittaṃ,	42	
PA_anya-e10_05n:423	Dārañca vibhavakkhaye.	42	
PA_anya-e10_05n:425	So bandhu yo hite yutto,	42	
PA_anya-e10_05n:426	Pitaro honti posako;	42	
PA_anya-e10_05n:427	Taṃ mittaṃ yattha vissāso,	42	
PA_anya-e10_05n:428	Sā bhariyā ca yassa nibbūti.	42	
PA_anya-e10_05n:430	Na vissase a-vissattaṃ,	43	
PA_anya-e10_05n:431	Mittañcāpi na vissase;	43	
PA_anya-e10_05n:432	Kadāci kupito mito,	43	
PA_anya-e10_05n:433	Sabbaṃ dosaṃ pakāsaye.	43	
PA_anya-e10_05n:435	Sakiṃ duṭṭhañca yo mittaṃ,	43	
PA_anya-e10_05n:436	Puna sandhitumicchati;	43	
PA_anya-e10_05n:437	So maccuṃ upagaṇhāti,	43	
PA_anya-e10_05n:438	Gabbhamassatarī yathā.	43	
PA_anya-e10_05n:440	Vahe a-mittaṃ khandhena,	44	
PA_anya-e10_05n:441	Yāva kālo anāgato;	44	
PA_anya-e10_05n:442	Tameva āgate kāle,	44	
PA_anya-e10_05n:443	Sele bhinde ghaṭaṃ iva.	44	
PA_anya-e10_05n:445	Iṇaseso aggiseso,	44	
PA_anya-e10_05n:446	Satruseso tatheva ca;	44	
PA_anya-e10_05n:447	Punappunaṃ vivaḍḍhanti,	44	
PA_anya-e10_05n:448	Tasmā sesaṃ na kāraye.	44	
PA_anya-e10_05n:450	Padumaṃva mukhaṃ yassa,	45	
PA_anya-e10_05n:451	Vācā candana sītalā;	45	
PA_anya-e10_05n:452	Tādisaṃ nopaseveyya,	45	
PA_anya-e10_05n:453	Hadayetu halāhalaṃ.	45	
PA_anya-e10_05n:455	Na seve pharusaṃ sāmiṃ,	45	
PA_anya-e10_05n:456	Naca seveyya macchariṃ;	45	
PA_anya-e10_05n:457	Tato apaggaṇhaṃ sāmiṃ,	45	
PA_anya-e10_05n:458	Neva niggahitaṃ tato.	45	
PA_anya-e10_05n:460	Siṅgī paññāsa hatthena,	46	
PA_anya-e10_05n:461	Vajje satena vājinaṃ;	46	
PA_anya-e10_05n:462	Hatthiṃ dantiṃ sahassena,	46	
PA_anya-e10_05n:463	Desa cāgena dujjanaṃ.	46	
PA_anya-e10_05n:465	Kudesañca kumittañca,	46	
PA_anya-e10_05n:466	Kukulañca kubandhavaṃ;	46	
PA_anya-e10_05n:467	Kudārañca kudāsañca,	46	
PA_anya-e10_05n:468	Dūrato parivajjaye.	46	
PA_anya-e10_05n:470	Rogāture ca dubbhikkhe,	47	
PA_anya-e10_05n:471	Byasane sattu viggahe;	47	
PA_anya-e10_05n:472	Rājadvāre susāne ca,	47	
PA_anya-e10_05n:473	Ye tiṭṭhanti sumittakā.	47	
PA_anya-e10_05n:475	Sītavāco bahumitto,	47	
PA_anya-e10_05n:476	Pharuso appamittako;	47	
PA_anya-e10_05n:477	Upamaṃ ettha ñātabbā,	47	
PA_anya-e10_05n:478	Canda-sūriya-rājūnaṃ.	47	
PA_anya-e10_05n:479	Mittakaṇḍo niṭṭhito.	47	
PA_anya-e10_05n:480	5. Itthikaṇḍo	48	
PA_anya-e10_05n:482	Kokilānaṃ saddaṃ rūpaṃ,	48	
PA_anya-e10_05n:483	Nārīrūpaṃ patibbatā;	48	
PA_anya-e10_05n:484	Vijjā rūpaṃ a-rūpānaṃ,	48	
PA_anya-e10_05n:485	Khamā rūpaṃ tapassinaṃ.	48	
PA_anya-e10_05n:487	Itthīnañca dhanaṃ rūpaṃ,	48	
PA_anya-e10_05n:488	Purisānaṃ vijjā dhanaṃ;	48	
PA_anya-e10_05n:489	Bhikkhūnañca dhanaṃ sīlaṃ,	48	
PA_anya-e10_05n:490	Rājānañca dhanaṃ balaṃ.	49	
PA_anya-e10_05n:492	Tapassino kisā sobhā,	49	
PA_anya-e10_05n:493	Thūlā sobhā catuppadā;	49	
PA_anya-e10_05n:494	Purisā vijjavā sobhā,	49	
PA_anya-e10_05n:495	Itthī sobhāsa sāmikā.	49	
PA_anya-e10_05n:497	Pañca ratyā sugandhabbā,	49	
PA_anya-e10_05n:498	Satta ratyā dhanuggahā;	49	
PA_anya-e10_05n:499	Eka māsā subhariyā,	49	
PA_anya-e10_05n:500	Aḍḍha māsā sissā malā.	50	
PA_anya-e10_05n:502	Hiṃ ramati paṅa,	50	
PA_anya-e10_05n:503	Haṅa ramati poka.	50	
PA_anya-e10_05n:504	Thī ramati pu,	50	
PA_anya-e10_05n:505	Khu ramati dhaṃ.	50	
PA_anya-e10_05n:507	Jiṇṇamannaṃ pasaṃseyya,	50	
PA_anya-e10_05n:508	Dārañca gatayobbanaṃ;	50	
PA_anya-e10_05n:509	Raṇā punāgatā sūraṃ,	50	
PA_anya-e10_05n:510	Sassañca gehamāgataṃ.	51	
PA_anya-e10_05n:512	Dvatti-patikā nārī ca,	51	
PA_anya-e10_05n:513	Bhikkhu dvatti-vihāriko;	51	
PA_anya-e10_05n:514	Dvatti-pāsa-mutto pakkhī,	51	
PA_anya-e10_05n:515	Kata-māyā bahūtharaṃ.	51	
PA_anya-e10_05n:517	Dujjanaṃ pahārādame,	51	
PA_anya-e10_05n:518	Mittaṃ dame a-bhāṇikā;	51	
PA_anya-e10_05n:519	Itthiñca byasanā dame,	51	
PA_anya-e10_05n:520	Rāginaṃ appa bhojanā.	52	
PA_anya-e10_05n:522	Na ratti vinā candimā,	52	
PA_anya-e10_05n:523	Vīciṃ vinā ca aṇṇavo;	52	
PA_anya-e10_05n:524	Haṃsaṃ vinā pokkharaṇī,	52	
PA_anya-e10_05n:525	Patiṃ kaññāca sobhate.	52	
PA_anya-e10_05n:527	Patinā janito bhogo,	52	
PA_anya-e10_05n:528	Itthiyāva saṃgoppito;	52	
PA_anya-e10_05n:529	Purisova hi padhāno,	52	
PA_anya-e10_05n:530	Itthī suttaṃva sūciyā.	53	
PA_anya-e10_05n:532	Sabbānadī vaṅkanadī,	53	
PA_anya-e10_05n:533	Sabbe kaṭṭhamayā vanā;	53	
PA_anya-e10_05n:534	Sabbitthiyo kare pāpaṃ,	53	
PA_anya-e10_05n:535	Labhamāne nivātake.	53	
PA_anya-e10_05n:537	Vivādasīliṃ usūyabhāṇiniṃ,	53	
PA_anya-e10_05n:538	Sampassataṇhiṃ bahupākabhuttiniṃ;	53	
PA_anya-e10_05n:539	Aggantabhuttiṃ paragehavāsiniṃ,	53	
PA_anya-e10_05n:540	Nāriṃ caje puttasatampi pūmā.	54	
PA_anya-e10_05n:542	Bhuttesu maṇḍesu janīva kantinī,	54	
PA_anya-e10_05n:543	Guyheca ṭhāne bhaginīva hiriṇī;	54	
PA_anya-e10_05n:544	Kammesu pattesu karoti dāsīva,	54	
PA_anya-e10_05n:545	Bhayesu mantī sayanesu rāmaye;	54	
PA_anya-e10_05n:546	Rūpīsu sikkhī kupanesu khantinī,	54	
PA_anya-e10_05n:547	Sā nārī seṭṭhāti vadanti paṇḍitā;	54	
PA_anya-e10_05n:548	Kāyassa bhedāca divebhaveyya sā.	54	
PA_anya-e10_05n:550	Sāmā migakkhī tanumajjhagattā,	55	
PA_anya-e10_05n:551	Sūrū sukesī samadantapantī;	55	
PA_anya-e10_05n:552	Gambhīranābhī yuvatī susīlī,	55	
PA_anya-e10_05n:553	Hīne kule jātāpi vivāhyā.	55	
PA_anya-e10_05n:555	Saradaṃratu-kālānaṃ,	55	
PA_anya-e10_05n:556	Bhariyānaṃ rūpavatī;	55	
PA_anya-e10_05n:557	Jeṭṭho padhānaṃ puttānaṃ,	55	
PA_anya-e10_05n:558	Disānaṃ uttarādisā.	55	
PA_anya-e10_05n:560	Yā icche puriso hotuṃ,	56	
PA_anya-e10_05n:561	Jāti jāti punappunaṃ;	56	
PA_anya-e10_05n:562	Sāmikaṃ apacāyeyya,	56	
PA_anya-e10_05n:563	Indaṃva pāricārikā.	56	
PA_anya-e10_05n:565	Yo icche puriso hotuṃ,	56	
PA_anya-e10_05n:566	Jāti jāti punappunaṃ;	56	
PA_anya-e10_05n:567	Paradānaṃ vivajjeyya,	56	
PA_anya-e10_05n:568	Dhotapādova kaddamaṃ.	56	
PA_anya-e10_05n:570	Atikkanta vayo poso,	57	
PA_anya-e10_05n:571	Āneti timbaruttaniṃ;	57	
PA_anya-e10_05n:572	Tassā issā asaddhāti,	57	
PA_anya-e10_05n:573	Taṃ parābhavato mukhaṃ.	57	
PA_anya-e10_05n:574	Itthikaṇḍo niṭṭhito.	57	
PA_anya-e10_05n:575	6. Rājakaṇḍo	57	
PA_anya-e10_05n:577	Ekayāmaṃ saye rājā,	57	
PA_anya-e10_05n:578	Dviyāmaññeva paṇḍito;	57	
PA_anya-e10_05n:579	Gharāvāso tiyāmaṃva,	57	
PA_anya-e10_05n:580	Catuyāmaṃ tu yācako.	58	
PA_anya-e10_05n:582	Dhanavā sutavā rājā,	58	
PA_anya-e10_05n:583	Nadī vejjo cimepañca;	58	
PA_anya-e10_05n:584	Yattha dese na vijjanti,	58	
PA_anya-e10_05n:585	Na tattha divasaṃ vase.	58	
PA_anya-e10_05n:587	Yasmiṃ padese na māno,	58	
PA_anya-e10_05n:588	Na pemaṃ naca bandhavā;	58	
PA_anya-e10_05n:589	Naca vijjāgamo koci,	58	
PA_anya-e10_05n:590	Na tattha divasaṃ vase.	59	
PA_anya-e10_05n:592	Aputtakaṃ gharaṃ suññaṃ,	59	
PA_anya-e10_05n:593	Raṭṭhaṃ suññaṃ arājakaṃ;	59	
PA_anya-e10_05n:594	A sippassa mukhaṃ suññaṃ,	59	
PA_anya-e10_05n:595	Sabba suññaṃ daliddakā.	59	
PA_anya-e10_05n:597	Dhanamiccheyya vāṇijjo,	59	
PA_anya-e10_05n:598	Vijjamicche bhajesutaṃ;	59	
PA_anya-e10_05n:599	Puttamicche taruṇitthiṃ,	59	
PA_anya-e10_05n:600	Rājāmaccaṃ vasaṃ game.	60	
PA_anya-e10_05n:602	Naṭṭhoyati asantuṭṭho,	60	
PA_anya-e10_05n:603	Santuṭṭho ca mahīpati;	60	
PA_anya-e10_05n:604	Lajjā ca gaṇikā naṭṭhā,	60	
PA_anya-e10_05n:605	Nillajjā kuladhītikā.	60	
PA_anya-e10_05n:607	Pakkhīnaṃ balamākāso,	60	
PA_anya-e10_05n:608	Macchānamudakaṃ balaṃ;	60	
PA_anya-e10_05n:609	Dubbalassa balaṃ rājā,	60	
PA_anya-e10_05n:610	Kumārānaṃ rudaṃ balaṃ.	61	
PA_anya-e10_05n:612	Khamā jāgariyuṭṭhānaṃ,	61	
PA_anya-e10_05n:613	Saṃvibhāgo dayikkhaṇā;	61	
PA_anya-e10_05n:614	Nāyakassa guṇā ete,	61	
PA_anya-e10_05n:615	Icchitabbā sataṃ guṇā.	61	
PA_anya-e10_05n:617	Sakiṃ vadanti rājāno,	61	
PA_anya-e10_05n:618	Sakiṃ samaṇabrāhmaṇā;	61	
PA_anya-e10_05n:619	Sakiṃ sappurisā loke,	61	
PA_anya-e10_05n:620	Esa dhammo sanantano.	62	
PA_anya-e10_05n:622	Alaso gihī kāmabhogī na sādhu,	62	
PA_anya-e10_05n:623	Asaññato pabbajito na sādhu;	62	
PA_anya-e10_05n:624	Rājā anisammakārī na sādhu,	62	
PA_anya-e10_05n:625	Paṇḍito kodhano taṃpi na sādhu.	62	
PA_anya-e10_05n:627	Bahavo yattha nettāro,	62	
PA_anya-e10_05n:628	Sabbe paṇḍitamānino;	62	
PA_anya-e10_05n:629	Sabbe mahattamicchanti,	62	
PA_anya-e10_05n:630	Tesaṃ kammaṃ vinassati.	63	
PA_anya-e10_05n:632	Āyaṃ khayaṃ sayaṃ jaññā,	63	
PA_anya-e10_05n:633	Rājā sayaṃ katākataṃ;	63	
PA_anya-e10_05n:634	Niggahe niggahetabbaṃ,	63	
PA_anya-e10_05n:635	Paggahe paggahārahaṃ.	63	
PA_anya-e10_05n:637	Piṭṭhitokkaṃ niseveyya,	63	
PA_anya-e10_05n:638	Kucchināva hutāsanaṃ;	63	
PA_anya-e10_05n:639	Sāmikaṃ sabbabhāgena,	63	
PA_anya-e10_05n:640	Paralokaṃ amohavā.	64	
PA_anya-e10_05n:642	Aggi āpo itthimūḷho,	64	
PA_anya-e10_05n:643	Sappo rāja-kulānica;	64	
PA_anya-e10_05n:644	Apayantena gantabbā,	64	
PA_anya-e10_05n:645	Acceka-pāṇahārakā.	64	
PA_anya-e10_05n:647	Paduṭṭha-bhariya-saṃvāso,	64	
PA_anya-e10_05n:648	Paduṭṭha citta dāsako;	64	
PA_anya-e10_05n:649	Sa-sappe ca ghare vāso,	64	
PA_anya-e10_05n:650	Maccu eva na saṃsayo.	65	
PA_anya-e10_05n:652	Mūḷha sisso padesena,	65	
PA_anya-e10_05n:653	Kunārī bharaṇena ca;	65	
PA_anya-e10_05n:654	Asatā sampayogena,	65	
PA_anya-e10_05n:655	Paṇḍitoppavasīdati.	65	
PA_anya-e10_05n:657	Mātā puttakaraṃ pāpaṃ,	65	
PA_anya-e10_05n:658	Sissapāpaṃ gurukatā;	65	
PA_anya-e10_05n:659	Rājā raṭṭhakaraṃ pāpaṃ,	65	
PA_anya-e10_05n:660	Rājapāpaṃ purohito.	66	
PA_anya-e10_05n:662	Akodhena jine kodhaṃ,	66	
PA_anya-e10_05n:663	Asādhuṃ sādhunā jine;	66	
PA_anya-e10_05n:664	Jine macchariṃ dānena,	66	
PA_anya-e10_05n:665	Saccenālīkavādinaṃ;	66	
PA_anya-e10_05n:667	Adantaṃ damanaṃ dānaṃ,	66	
PA_anya-e10_05n:668	Dānaṃ sabbattha sādhakaṃ;	66	
PA_anya-e10_05n:669	Dānena piya vācāya,	66	
PA_anya-e10_05n:670	Unnamanti namanti ca;	67	
PA_anya-e10_05n:672	Dānaṃ sinehabhesajjaṃ,	67	
PA_anya-e10_05n:673	Maccheraṃ dosanosadhaṃ;	67	
PA_anya-e10_05n:674	Dānaṃ yasassī bhesajjaṃ,	67	
PA_anya-e10_05n:675	Maccheraṃ kapaṇosadhaṃ.	67	
PA_anya-e10_05n:677	Bahūnamappasārānaṃ,	67	
PA_anya-e10_05n:678	Sāmaggiyā jayaṃ jaye;	67	
PA_anya-e10_05n:679	Tiṇehi vattate yottaṃ,	67	
PA_anya-e10_05n:680	Tena nāgopi bajjhate.	68	
PA_anya-e10_05n:682	Sahāyo asamatthopi,	68	
PA_anya-e10_05n:683	Tejasā kiṃkarissati;	68	
PA_anya-e10_05n:684	Nivāte jalito aggi,	68	
PA_anya-e10_05n:685	Sayame vūpasampati.	68	
PA_anya-e10_05n:687	Na raññā samakaṃ bhuñje,	68	
PA_anya-e10_05n:688	Kāmabhogaṃ kudācanaṃ;	68	
PA_anya-e10_05n:689	Ākappaṃ rasa bhuttiṃvā,	68	
PA_anya-e10_05n:690	Mālā gandha vilepanaṃ;	69	
PA_anya-e10_05n:691	Vatthaṃ sabbaalaṅkāraṃ,	69	
PA_anya-e10_05n:692	Na raññā sadisaṃ kare.	69	
PA_anya-e10_05n:694	Na me rājā sakhā hoti,	69	
PA_anya-e10_05n:695	Na rājā hoti methuno;	69	
PA_anya-e10_05n:696	Eso sāmiko mayhanti,	69	
PA_anya-e10_05n:697	Citte niṭṭhaṃ suthāpaye.	69	
PA_anya-e10_05n:699	Nātidūre bhaje rañño,	69	
PA_anya-e10_05n:700	Nāccāsannopavātake;	70	
PA_anya-e10_05n:701	Ujuke nātininne ca,	70	
PA_anya-e10_05n:702	Na bhaje uccamāsane.	70	
PA_anya-e10_05n:703	Chadose vajje sevako,	70	
PA_anya-e10_05n:704	Tiṭṭhe aggiṃva saṃyato.	70	
PA_anya-e10_05n:706	Guṇī sabbaññu tulyopi,	70	
PA_anya-e10_05n:707	Nasobhati anissayo;	70	
PA_anya-e10_05n:708	Anagghamopi maṇiseṭṭho,	70	
PA_anya-e10_05n:709	Hemaṃ nissāya sobhati.	70	
PA_anya-e10_05n:710	Rājakaṇḍo niṭṭhito.	71	
PA_anya-e10_05n:711	7. Pakiṇṇakakaṇḍo	71	
PA_anya-e10_05n:713	Itthimisse kutosīlaṃ,	71	
PA_anya-e10_05n:714	Maṃsa bhakkhe kutodayā;	71	
PA_anya-e10_05n:715	Surā pāne kutosaccaṃ,	71	
PA_anya-e10_05n:716	Mahālobhe kutohirī;	71	
PA_anya-e10_05n:717	Mahātande kutosippaṃ,	71	
PA_anya-e10_05n:718	Mahā kodhe kutodhanaṃ.	71	
PA_anya-e10_05n:720	Surā yogo vikālo ca,	72	
PA_anya-e10_05n:721	Samajja caraṇālasaṃ;	72	
PA_anya-e10_05n:722	Khiḍḍādhutto pāpamitto,	72	
PA_anya-e10_05n:723	Bhoganāsamukhā ime.	72	
PA_anya-e10_05n:725	Divā nādikkhā vattabbaṃ,	72	
PA_anya-e10_05n:726	Ratto nāvacanena ca;	72	
PA_anya-e10_05n:727	Sañcareyya bhayā bhīto,	72	
PA_anya-e10_05n:728	Vane vanacarī yathā.	72	
PA_anya-e10_05n:730	Jīvantāpi matāpañca,	73	
PA_anya-e10_05n:731	Byāsena parikittitā;	73	
PA_anya-e10_05n:732	Dukkhito byādhitomūḷho,	73	
PA_anya-e10_05n:733	Iṇavā nityasevako.	73	
PA_anya-e10_05n:735	Anāgataṃ bhayaṃ disvā,	73	
PA_anya-e10_05n:736	Dūrato parivajjaye;	73	
PA_anya-e10_05n:737	Āgatañca bhayaṃ disvā,	73	
PA_anya-e10_05n:738	A bhīto hoti paṇḍito.	73	
PA_anya-e10_05n:740	Niddāluko pamattoca,	74	
PA_anya-e10_05n:741	Sukhatto rogavālaso;	74	
PA_anya-e10_05n:742	Mahiccho kammārāmoca,	74	
PA_anya-e10_05n:743	Satte te satthavajjitā.	74	
PA_anya-e10_05n:745	Duggataṃ gaccha he lābha,	74	
PA_anya-e10_05n:746	Lābhī lābhena pūrati;	74	
PA_anya-e10_05n:747	Thale pavassa pajjunna,	74	
PA_anya-e10_05n:748	Sindhu āpena pūrati;	74	
PA_anya-e10_05n:749	Natthidaṃ kammappadhānakaṃ.	74	
PA_anya-e10_05n:751	Na hi koci kate kicce,	75	
PA_anya-e10_05n:752	Kattāraṃ samupekkhate;	75	
PA_anya-e10_05n:753	Tasmā sabbāni kiccāni,	75	
PA_anya-e10_05n:754	Sāva sesena kāraye.	75	
PA_anya-e10_05n:756	Tūlaṃ sallahukaṃ loke,	75	
PA_anya-e10_05n:757	Tato cāpalla-jātiko;	75	
PA_anya-e10_05n:758	Tato vuḍḍha manovādo,	75	
PA_anya-e10_05n:759	Pamatto buddhasāsane.	75	
PA_anya-e10_05n:761	Pāsāṇachattaṃ garukaṃ,	76	
PA_anya-e10_05n:762	Tato devānacikkhaṇaṃ;	76	
PA_anya-e10_05n:763	Tato vuḍḍhānamovādo,	76	
PA_anya-e10_05n:764	Tato buddhassa sāsanaṃ.	76	
PA_anya-e10_05n:766	Kāyassa dakkhiṇa hattho,	76	
PA_anya-e10_05n:767	Doso ettha kaniṭṭhako;	76	
PA_anya-e10_05n:768	Kaṇṇa ghānāna-makkhīnaṃ,	76	
PA_anya-e10_05n:769	Vāmo tu pāda-pāsako.	76	
PA_anya-e10_05n:771	Tambūlassa majjha patte,	77	
PA_anya-e10_05n:772	Kuvero rakkhatī sadā;	77	
PA_anya-e10_05n:773	Mūlamhi rakkhati yakkho,	77	
PA_anya-e10_05n:774	Aggamhi kālakaṇṇikā;	77	
PA_anya-e10_05n:775	Tāni bhuñjeyya chinditvā,	77	
PA_anya-e10_05n:776	Sirī evaṃ pavaḍḍhati.	77	
PA_anya-e10_05n:778	Sampuṇṇarakkho brahmāva,	77	
PA_anya-e10_05n:779	Accurakkho ca bissaṇo;	77	
PA_anya-e10_05n:780	Tasmā hi te pūjayantu,	78	
PA_anya-e10_05n:781	Sadā mānenti taṃ naraṃ.	78	
PA_anya-e10_05n:783	Goṇā hi sabbagihīnaṃ,	78	
PA_anya-e10_05n:784	Posakā bhogadāyakā;	78	
PA_anya-e10_05n:785	Tasmā hi mātā pitūva,	78	
PA_anya-e10_05n:786	Mānaye sakkareyya ca.	78	
PA_anya-e10_05n:788	Yeca khādanti gomaṃsaṃ,	78	
PA_anya-e10_05n:789	Mātu maṃsaṃva khādare;	78	
PA_anya-e10_05n:790	Matesu tesu gijjhānaṃ,	79	
PA_anya-e10_05n:791	Dade sote ca vāhaye.	79	
PA_anya-e10_05n:793	Gurusiddho sippārambho,	79	
PA_anya-e10_05n:794	Ravi sokrā ca majjhimo;	79	
PA_anya-e10_05n:795	Na sippo buddhacandaro,	79	
PA_anya-e10_05n:796	Sorī aṅgāca maraṇaṃ.	79	
PA_anya-e10_05n:798	Aṭṭhamiyaṃ guruṃ hanti,	79	
PA_anya-e10_05n:799	Sissaṃ hanti catuddasiṃ;	79	
PA_anya-e10_05n:800	Sippaṃ hanti dasa sippaṃ,	80	
PA_anya-e10_05n:801	Mātāpitā ca puṇṇamiṃ.	80	
PA_anya-e10_05n:803	Nāḷikaṃ satta nabhuñje,	80	
PA_anya-e10_05n:804	Na lābuṃ navamaṃ tathā;	80	
PA_anya-e10_05n:805	Dvādasa prinnaṃtriminaṃ,	80	
PA_anya-e10_05n:806	Bhuñje sippaṃ vinassati.	80	
PA_anya-e10_05n:808	Ekaṃ caje kulaatthaṃ,	80	
PA_anya-e10_05n:809	Gāmassatthaṃ kuvaṃ caje;	80	
PA_anya-e10_05n:810	Gāma caje janapadatthaṃ,	81	
PA_anya-e10_05n:811	Attatthaṃ pathaviṃ caje.	81	
PA_anya-e10_05n:813	Desaṃ ossajja gacchanti,	81	
PA_anya-e10_05n:814	Sīho sappuriso gajo;	81	
PA_anya-e10_05n:815	Tattheva nidhanaṃ yanti,	81	
PA_anya-e10_05n:816	Kāko kāpuriso migo.	81	
PA_anya-e10_05n:818	Yamhi padese na māno,	81	
PA_anya-e10_05n:819	Na pemaṃ na ca bandhavā;	81	
PA_anya-e10_05n:820	Na ca vijjāgāho koci,	82	
PA_anya-e10_05n:821	Na tattha vasanaṃ kare.	82	
PA_anya-e10_05n:823	Caratyekena pādena,	82	
PA_anya-e10_05n:824	Tiṭṭhatyekena paṇḍito;	82	
PA_anya-e10_05n:825	A nisamma paraṃ ṭhānaṃ,	82	
PA_anya-e10_05n:826	Na pubbamālayaṃ jahe.	82	
PA_anya-e10_05n:828	Dhana dhañña payogesu,	82	
PA_anya-e10_05n:829	Tathā vijjāgamesu ca;	82	
PA_anya-e10_05n:830	Dūtesu apacāresu,	83	
PA_anya-e10_05n:831	Cajjā lajjā tadā bhave.	83	
PA_anya-e10_05n:833	Dvi guṇo thīnamāhāro,	83	
PA_anya-e10_05n:834	Buddhicāpi catugguṇo;	83	
PA_anya-e10_05n:835	Chagguṇo hoti vāyāmo,	83	
PA_anya-e10_05n:836	Kāmotvaṭṭha-guṇo bhave.	83	
PA_anya-e10_05n:838	Pabbe pabbe kamenucchu,	83	
PA_anya-e10_05n:839	Visesarasavāggato;	83	
PA_anya-e10_05n:840	Tathā sumettiko sādhu,	84	
PA_anya-e10_05n:841	Viparītova dujjano.	84	
PA_anya-e10_05n:843	Kassako vāṇijo macco,	84	
PA_anya-e10_05n:844	Samaṇo suta sīlavā;	84	
PA_anya-e10_05n:845	Tesu vipula jātesu,	84	
PA_anya-e10_05n:846	Raṭṭhampi vipulaṃ siyā.	84	
PA_anya-e10_05n:848	Asajjhāya malā mantā,	84	
PA_anya-e10_05n:849	Anuṭṭhāna malā gharā;	84	
PA_anya-e10_05n:850	Malaṃ vaṇṇassa kosajjaṃ,	85	
PA_anya-e10_05n:851	Pamādo rakkhato malaṃ.	85	
PA_anya-e10_05n:853	Hīnānaṃ gacchate vittaṃ,	85	
PA_anya-e10_05n:854	Vīrānaṃ santakattanaṃ;	85	
PA_anya-e10_05n:855	Vadanti ca hīnā janā,	85	
PA_anya-e10_05n:856	Pubba-kammappadhānakā.	85	
PA_anya-e10_05n:858	Na vadanti cevaṃdhīrā,	85	
PA_anya-e10_05n:859	Vāyamiṃsu sabbakamme;	85	
PA_anya-e10_05n:860	Na ce sijjhati taṃ kammaṃ,	86	
PA_anya-e10_05n:861	A-phalaṃ eva ko doso.	86	
PA_anya-e10_05n:863	Nīcaṃ kulaṃ nipaññaṃ vā,	86	
PA_anya-e10_05n:864	Nirūpaṃ nibalaṃ samaṃ;	86	
PA_anya-e10_05n:865	Imaṃ kālaṃ chuttakālaṃ,	86	
PA_anya-e10_05n:866	Dhanameva visesakaṃ.	86	
PA_anya-e10_05n:867	Pakiṇṇakakaṇḍo niṭṭhito.	86	
PA_anya-e10_05n:868	Paṇḍito sujano kaṇḍo,	86	
PA_anya-e10_05n:869	Dujjano mitta-itthi ca;	86	
PA_anya-e10_05n:870	Rājā pakiṇṇako cāti,	87	
PA_anya-e10_05n:871	Satta-kaṇḍa-vibhūsitaṃ.	87	
PA_anya-e10_05n:872	Visuddhā cāra-therena,	87	
PA_anya-e10_05n:873	Visuddhārāma-vāsinā;	87	
PA_anya-e10_05n:874	Sabba-kulānamatthāya,	87	
PA_anya-e10_05n:875	Visodhitaṃ pathakkhaye.	87	
