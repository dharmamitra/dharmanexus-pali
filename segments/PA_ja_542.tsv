segmentnr	original	folio	analyzed
PA_ja_542:0.1	Jātaka	0	
PA_ja_542:0.2	Mahānipāta	0	
PA_ja_542:0.3	Mūgapakkhavagga	0	
PA_ja_542:0.4	5 Umaṅgajātaka	0	
PA_ja_542:1.1	“Pañcālo sabbasenāya,	1	
PA_ja_542:1.2	brahmadattoyamāgato;	1	
PA_ja_542:1.3	Sāyaṁ pañcāliyā senā,	1	
PA_ja_542:1.4	appameyyā mahosadha.	1	
PA_ja_542:2.1	Vīthimatī pattimatī,	2	
PA_ja_542:2.2	sabbasaṅgāmakovidā;	2	
PA_ja_542:2.3	Ohārinī saddavatī,	2	
PA_ja_542:2.4	bherisaṅkhappabodhanā.	2	
PA_ja_542:3.1	Lohavijjālaṅkārābhā,	3	
PA_ja_542:3.2	dhajinī vāmarohinī;	3	
PA_ja_542:3.3	Sippiyehi susampannā,	3	
PA_ja_542:3.4	sūrehi suppatiṭṭhitā.	3	
PA_ja_542:4.1	Dasettha paṇḍitā āhu,	4	
PA_ja_542:4.2	bhūripaññā rahogamā;	4	
PA_ja_542:4.3	Mātā ekādasī rañño,	4	
PA_ja_542:4.4	pañcāliyaṁ pasāsati.	4	
PA_ja_542:5.1	Athetthekasataṁ khatyā,	5	
PA_ja_542:5.2	anuyantā yasassino;	5	
PA_ja_542:5.3	Acchinnaraṭṭhā byathitā,	5	
PA_ja_542:5.4	pañcāliyaṁ vasaṁ gatā.	5	
PA_ja_542:6.1	Yaṁvadā takkarā rañño,	6	
PA_ja_542:6.2	akāmā piyabhāṇino;	6	
PA_ja_542:6.3	Pañcālamanuyāyanti,	6	
PA_ja_542:6.4	akāmā vasino gatā.	6	
PA_ja_542:7.1	Tāya senāya mithilā,	7	
PA_ja_542:7.2	tisandhiparivāritā;	7	
PA_ja_542:7.3	Rājadhānī videhānaṁ,	7	
PA_ja_542:7.4	samantā parikhaññati.	7	
PA_ja_542:8.1	Uddhaṁ tārakajātāva,	8	
PA_ja_542:8.2	samantā parivāritā;	8	
PA_ja_542:8.3	Mahosadha vijānāhi,	8	
PA_ja_542:8.4	kathaṁ mokkho bhavissati”.	8	
PA_ja_542:9.1	“Pāde deva pasārehi,	9	
PA_ja_542:9.2	bhuñja kāme ramassu ca;	9	
PA_ja_542:9.3	Hitvā pañcāliyaṁ senaṁ,	9	
PA_ja_542:9.4	brahmadatto palāyiti”.	9	
PA_ja_542:10.1	“Rājā santhavakāmo te,	10	
PA_ja_542:10.2	ratanāni pavecchati;	10	
PA_ja_542:10.3	Āgacchantu ito dūtā,	10	
PA_ja_542:10.4	mañjukā piyabhāṇino.	10	
PA_ja_542:11.1	Bhāsantu mudukā vācā,	11	
PA_ja_542:11.2	yā vācā paṭinanditā;	11	
PA_ja_542:11.3	Pañcālo ca videho ca,	11	
PA_ja_542:11.4	ubho ekā bhavantu te”.	11	
PA_ja_542:12.1	“Kathaṁ nu kevaṭṭa mahosadhena,	12	
PA_ja_542:12.2	Samāgamo āsi tadiṅgha brūhi;	12	
PA_ja_542:12.3	Kacci te paṭinijjhatto,	12	
PA_ja_542:12.4	Kacci tuṭṭho mahosadho”.	12	
PA_ja_542:13.1	“Anariyarūpo puriso janinda,	13	
PA_ja_542:13.2	Asammodako thaddho asabbhirūpo;	13	
PA_ja_542:13.3	Yathā mūgo ca badhiro ca,	13	
PA_ja_542:13.4	Na kiñcitthaṁ abhāsatha”.	13	
PA_ja_542:14.1	“Addhā idaṁ mantapadaṁ sududdasaṁ,	14	
PA_ja_542:14.2	Attho suddho naraviriyena diṭṭho;	14	
PA_ja_542:14.3	Tathā hi kāyo mama sampavedhati,	14	
PA_ja_542:14.4	Hitvā sayaṁ ko parahatthamessati”.	14	
PA_ja_542:15.1	“Channañhi ekāva matī sameti,	15	
PA_ja_542:15.2	Ye paṇḍitā uttamabhūripattā;	15	
PA_ja_542:15.3	Yānaṁ ayānaṁ atha vāpi ṭhānaṁ,	15	
PA_ja_542:15.4	Mahosadha tvampi matiṁ karohi”.	15	
PA_ja_542:16.1	“Jānāsi kho rāja mahānubhāvo,	16	
PA_ja_542:16.2	Mahabbalo cūḷanibrahmadatto;	16	
PA_ja_542:16.3	Rājā ca taṁ icchati māraṇatthaṁ,	16	
PA_ja_542:16.4	Migaṁ yathā okacarena luddo.	16	
PA_ja_542:17.1	Yathāpi maccho baḷisaṁ,	17	
PA_ja_542:17.2	vaṅkaṁ maṁsena chāditaṁ;	17	
PA_ja_542:17.3	Āmagiddho na jānāti,	17	
PA_ja_542:17.4	maccho maraṇamattano.	17	
PA_ja_542:18.1	Evameva tuvaṁ rāja,	18	
PA_ja_542:18.2	cūḷaneyyassa dhītaraṁ;	18	
PA_ja_542:18.3	Kāmagiddho na jānāsi,	18	
PA_ja_542:18.4	macchova maraṇamattano.	18	
PA_ja_542:19.1	Sace gacchasi pañcālaṁ,	19	
PA_ja_542:19.2	Khippamattaṁ jahissasi;	19	
PA_ja_542:19.3	Migaṁ panthānubandhaṁva,	19	
PA_ja_542:19.4	Mahantaṁ bhayamessati”.	19	
PA_ja_542:20.1	“Mayameva bālamhase eḷamūgā,	20	
PA_ja_542:20.2	Ye uttamatthāni tayī lapimhā;	20	
PA_ja_542:20.3	Kimeva tvaṁ naṅgalakoṭivaḍḍho,	20	
PA_ja_542:20.4	Atthāni jānāsi yathāpi aññe”.	20	
PA_ja_542:21.1	“Imaṁ gale gahetvāna,	21	
PA_ja_542:21.2	nāsetha vijitā mama;	21	
PA_ja_542:21.3	Yo me ratanalābhassa,	21	
PA_ja_542:21.4	antarāyāya bhāsati”.	21	
PA_ja_542:22.1	Tato ca so apakkamma,	22	
PA_ja_542:22.2	vedehassa upantikā;	22	
PA_ja_542:22.3	Atha āmantayī dūtaṁ,	22	
PA_ja_542:22.4	mādharaṁ suvapaṇḍitaṁ.	22	
PA_ja_542:23.1	“Ehi samma haritapakkha,	23	
PA_ja_542:23.2	veyyāvaccaṁ karohi me;	23	
PA_ja_542:23.3	Atthi pañcālarājassa,	23	
PA_ja_542:23.4	sāḷikā sayanapālikā.	23	
PA_ja_542:24.1	Taṁ bandhanena pucchassu,	24	
PA_ja_542:24.2	sā hi sabbassa kovidā;	24	
PA_ja_542:24.3	Sā tesaṁ sabbaṁ jānāti,	24	
PA_ja_542:24.4	rañño ca kosiyassa ca”.	24	
PA_ja_542:25.1	“Āmo”ti so paṭissutvā,	25	
PA_ja_542:25.2	mādharo suvapaṇḍito;	25	
PA_ja_542:25.3	Agamāsi haritapakkho,	25	
PA_ja_542:25.4	sāḷikāya upantikaṁ.	25	
PA_ja_542:26.1	Tato ca kho so gantvāna,	26	
PA_ja_542:26.2	mādharo suvapaṇḍito;	26	
PA_ja_542:26.3	Athāmantayi sugharaṁ,	26	
PA_ja_542:26.4	sāḷikaṁ mañjubhāṇikaṁ.	26	
PA_ja_542:27.1	“Kacci te sughare khamanīyaṁ,	27	
PA_ja_542:27.2	Kacci vesse anāmayaṁ;	27	
PA_ja_542:27.3	Kacci te madhunā lājā,	27	
PA_ja_542:27.4	Labbhate sughare tuvaṁ”.	27	
PA_ja_542:28.1	“Kusalañceva me samma,	28	
PA_ja_542:28.2	atho samma anāmayaṁ;	28	
PA_ja_542:28.3	Atho me madhunā lājā,	28	
PA_ja_542:28.4	labbhate suvapaṇḍita.	28	
PA_ja_542:29.1	Kuto nu samma āgamma,	29	
PA_ja_542:29.2	kassa vā pahito tuvaṁ;	29	
PA_ja_542:29.3	Na ca mesi ito pubbe,	29	
PA_ja_542:29.4	diṭṭho vā yadi vā suto”.	29	
PA_ja_542:30.1	“Ahosiṁ sivirājassa,	30	
PA_ja_542:30.2	pāsāde sayanapālako;	30	
PA_ja_542:30.3	Tato so dhammiko rājā,	30	
PA_ja_542:30.4	baddhe mocesi bandhanā.	30	
PA_ja_542:31.1	Tassa mekā dutiyāsi,	31	
PA_ja_542:31.2	sāḷikā mañjubhāṇikā;	31	
PA_ja_542:31.3	Taṁ tattha avadhī seno,	31	
PA_ja_542:31.4	pekkhato sughare mama.	31	
PA_ja_542:32.1	Tassā kāmā hi sammatto,	32	
PA_ja_542:32.2	āgatosmi tavantike;	32	
PA_ja_542:32.3	Sace kareyya okāsaṁ,	32	
PA_ja_542:32.4	ubhayova vasāmase”.	32	
PA_ja_542:33.1	“Suvova suviṁ kāmeyya,	33	
PA_ja_542:33.2	sāḷiko pana sāḷikaṁ;	33	
PA_ja_542:33.3	Suvassa sāḷikāyeva,	33	
PA_ja_542:33.4	saṁvāso hoti kīdiso”.	33	
PA_ja_542:34.1	“Yoyaṁ kāme kāmayati,	34	
PA_ja_542:34.2	api caṇḍālikāmapi;	34	
PA_ja_542:34.3	Sabbo hi sadiso hoti,	34	
PA_ja_542:34.4	natthi kāme asādiso”.	34	
PA_ja_542:35.1	“Atthi jampāvatī nāma,	35	
PA_ja_542:35.2	mātā sivissa rājino;	35	
PA_ja_542:35.3	Sā bhariyā vāsudevassa,	35	
PA_ja_542:35.4	kaṇhassa mahesī piyā.	35	
PA_ja_542:36.1	Raṭṭhavatī kimpurisī,	36	
PA_ja_542:36.2	sāpi vacchaṁ akāmayi;	36	
PA_ja_542:36.3	Manusso migiyā saddhiṁ,	36	
PA_ja_542:36.4	natthi kāme asādiso.	36	
PA_ja_542:37.1	Handa khvāhaṁ gamissāmi,	37	
PA_ja_542:37.2	sāḷike mañjubhāṇike;	37	
PA_ja_542:37.3	Paccakkhānupadañhetaṁ,	37	
PA_ja_542:37.4	atimaññasi nūna maṁ”.	37	
PA_ja_542:38.1	“Na sirī taramānassa,	38	
PA_ja_542:38.2	mādhara suvapaṇḍita;	38	
PA_ja_542:38.3	Idheva tāva acchassu,	38	
PA_ja_542:38.4	yāva rājāna dakkhasi;	38	
PA_ja_542:38.5	Sossi saddaṁ mudiṅgānaṁ,	38	
PA_ja_542:38.6	ānubhāvañca rājino”.	38	
PA_ja_542:39.1	“Yo nu khvāyaṁ tibbo saddo,	39	
PA_ja_542:39.2	tirojanapade suto;	39	
PA_ja_542:39.3	Dhītā pañcālarājassa,	39	
PA_ja_542:39.4	osadhī viya vaṇṇinī;	39	
PA_ja_542:39.5	Taṁ dassati videhānaṁ,	39	
PA_ja_542:39.6	so vivāho bhavissati”.	39	
PA_ja_542:40.1	“Ediso mā amittānaṁ,	40	
PA_ja_542:40.2	vivāho hotu mādhara;	40	
PA_ja_542:40.3	Yathā pañcālarājassa,	40	
PA_ja_542:40.4	vedehena bhavissati.	40	
PA_ja_542:41.1	Ānayitvāna vedehaṁ,	41	
PA_ja_542:41.2	pañcālānaṁ rathesabho;	41	
PA_ja_542:41.3	Tato naṁ ghātayissati,	41	
PA_ja_542:41.4	nassa sakhī bhavissati”.	41	
PA_ja_542:42.1	“Handa kho maṁ anujānāhi,	42	
PA_ja_542:42.2	rattiyo sattamattiyo;	42	
PA_ja_542:42.3	Yāvāhaṁ sivirājassa,	42	
PA_ja_542:42.4	ārocemi mahesino;	42	
PA_ja_542:42.5	Laddho ca me āvasatho,	42	
PA_ja_542:42.6	sāḷikāya upantikaṁ”.	42	
PA_ja_542:43.1	“Handa kho taṁ anujānāmi,	43	
PA_ja_542:43.2	rattiyo sattamattiyo;	43	
PA_ja_542:43.3	Sace tvaṁ sattarattena,	43	
PA_ja_542:43.4	nāgacchasi mamantike;	43	
PA_ja_542:43.5	Maññe okkantasattaṁ maṁ,	43	
PA_ja_542:43.6	matāya āgamissasi”.	43	
PA_ja_542:44.1	Tato ca kho so gantvāna,	44	
PA_ja_542:44.2	mādharo suvapaṇḍito;	44	
PA_ja_542:44.3	Mahosadhassa akkhāsi,	44	
PA_ja_542:44.4	sāḷikāvacanaṁ idaṁ.	44	
PA_ja_542:45.1	“Yasseva ghare bhuñjeyya bhogaṁ,	45	
PA_ja_542:45.2	Tasseva atthaṁ puriso careyya;	45	
PA_ja_542:45.3	Handāhaṁ gacchāmi pure janinda,	45	
PA_ja_542:45.4	Pañcālarājassa puraṁ surammaṁ;	45	
PA_ja_542:45.5	Nivesanāni māpetuṁ,	45	
PA_ja_542:45.6	Vedehassa yasassino.	45	
PA_ja_542:46.1	Nivesanāni māpetvā,	46	
PA_ja_542:46.2	vedehassa yasassino;	46	
PA_ja_542:46.3	Yadā te pahiṇeyyāmi,	46	
PA_ja_542:46.4	tadā eyyāsi khattiya”.	46	
PA_ja_542:47.1	Tato ca pāyāsi pure mahosadho,	47	
PA_ja_542:47.2	Pañcālarājassa puraṁ surammaṁ;	47	
PA_ja_542:47.3	Nivesanāni māpetuṁ,	47	
PA_ja_542:47.4	Vedehassa yasassino.	47	
PA_ja_542:48.1	Nivesanāni māpetvā,	48	
PA_ja_542:48.2	vedehassa yasassino;	48	
PA_ja_542:48.3	Athassa pāhiṇī dūtaṁ,	48	
PA_ja_542:48.4	vedehaṁ mithilaggahaṁ;	48	
PA_ja_542:48.5	“Ehi dāni mahārāja,	48	
PA_ja_542:48.6	māpitaṁ te nivesanaṁ”.	48	
PA_ja_542:49.1	Tato ca rājā pāyāsi,	49	
PA_ja_542:49.2	senāya caturaṅgiyā;	49	
PA_ja_542:49.3	Anantavāhanaṁ daṭṭhuṁ,	49	
PA_ja_542:49.4	phītaṁ kapiliyaṁ puraṁ.	49	
PA_ja_542:50.1	Tato ca kho so gantvāna,	50	
PA_ja_542:50.2	brahmadattassa pāhiṇi;	50	
PA_ja_542:50.3	“Āgatosmi mahārāja,	50	
PA_ja_542:50.4	tava pādāni vandituṁ.	50	
PA_ja_542:51.1	Dadāhi dāni me bhariyaṁ,	51	
PA_ja_542:51.2	nāriṁ sabbaṅgasobhiniṁ;	51	
PA_ja_542:51.3	Suvaṇṇena paṭicchannaṁ,	51	
PA_ja_542:51.4	dāsīgaṇapurakkhataṁ”.	51	
PA_ja_542:52.1	“Svāgataṁ teva vedeha,	52	
PA_ja_542:52.2	atho te adurāgataṁ;	52	
PA_ja_542:52.3	Nakkhattaṁyeva paripuccha,	52	
PA_ja_542:52.4	ahaṁ kaññaṁ dadāmi te;	52	
PA_ja_542:52.5	Suvaṇṇena paṭicchannaṁ,	52	
PA_ja_542:52.6	dāsīgaṇapurakkhataṁ”.	52	
PA_ja_542:53.1	Tato ca rājā vedeho,	53	
PA_ja_542:53.2	nakkhattaṁ paripucchatha;	53	
PA_ja_542:53.3	Nakkhattaṁ paripucchitvā,	53	
PA_ja_542:53.4	brahmadattassa pāhiṇi.	53	
PA_ja_542:54.1	“Dadāhi dāni me bhariyaṁ,	54	
PA_ja_542:54.2	nāriṁ sabbaṅgasobhiniṁ;	54	
PA_ja_542:54.3	Suvaṇṇena paṭicchannaṁ,	54	
PA_ja_542:54.4	dāsīgaṇapurakkhataṁ”.	54	
PA_ja_542:55.1	“Dadāmi dāni te bhariyaṁ,	55	
PA_ja_542:55.2	nāriṁ sabbaṅgasobhiniṁ;	55	
PA_ja_542:55.3	Suvaṇṇena paṭicchannaṁ,	55	
PA_ja_542:55.4	dāsīgaṇapurakkhataṁ”.	55	
PA_ja_542:56.1	“Hatthī assā rathā pattī,	56	
PA_ja_542:56.2	senā tiṭṭhanti vammitā;	56	
PA_ja_542:56.3	Ukkā padittā jhāyanti,	56	
PA_ja_542:56.4	kiṁ nu maññanti paṇḍitā.	56	
PA_ja_542:57.1	Hatthī assā rathā pattī,	57	
PA_ja_542:57.2	senā tiṭṭhanti vammitā;	57	
PA_ja_542:57.3	Ukkā padittā jhāyanti,	57	
PA_ja_542:57.4	kiṁ nu kāhanti paṇḍita”.	57	
PA_ja_542:58.1	“Rakkhati taṁ mahārāja,	58	
PA_ja_542:58.2	cūḷaneyyo mahabbalo;	58	
PA_ja_542:58.3	Paduṭṭho brahmadattena,	58	
PA_ja_542:58.4	pāto taṁ ghātayissati”.	58	
PA_ja_542:59.1	“Ubbedhati me hadayaṁ,	59	
PA_ja_542:59.2	mukhañca parisussati;	59	
PA_ja_542:59.3	Nibbutiṁ nādhigacchāmi,	59	
PA_ja_542:59.4	aggidaḍḍhova ātape.	59	
PA_ja_542:60.1	Kammārānaṁ yathā ukkā,	60	
PA_ja_542:60.2	anto jhāyati no bahi;	60	
PA_ja_542:60.3	Evampi hadayaṁ mayhaṁ,	60	
PA_ja_542:60.4	anto jhāyati no bahi”.	60	
PA_ja_542:61.1	“Pamatto mantanātīto,	61	
PA_ja_542:61.2	bhinnamantosi khattiya;	61	
PA_ja_542:61.3	Idāni kho taṁ tāyantu,	61	
PA_ja_542:61.4	paṇḍitā mantino janā.	61	
PA_ja_542:62.1	Akatvāmaccassa vacanaṁ,	62	
PA_ja_542:62.2	atthakāmahitesino;	62	
PA_ja_542:62.3	Attapītirato rājā,	62	
PA_ja_542:62.4	migo kūṭeva ohito.	62	
PA_ja_542:63.1	Yathāpi maccho baḷisaṁ,	63	
PA_ja_542:63.2	vaṅkaṁ maṁsena chāditaṁ;	63	
PA_ja_542:63.3	Āmagiddho na jānāti,	63	
PA_ja_542:63.4	maccho maraṇamattano.	63	
PA_ja_542:64.1	Evameva tuvaṁ rāja,	64	
PA_ja_542:64.2	cūḷaneyyassa dhītaraṁ;	64	
PA_ja_542:64.3	Kāmagiddho na jānāsi,	64	
PA_ja_542:64.4	macchova maraṇamattano.	64	
PA_ja_542:65.1	Sace gacchasi pañcālaṁ,	65	
PA_ja_542:65.2	khippamattaṁ jahissasi;	65	
PA_ja_542:65.3	Migaṁ panthānubandhaṁva,	65	
PA_ja_542:65.4	mahantaṁ bhayamessati.	65	
PA_ja_542:66.1	Anariyarūpo puriso janinda,	66	
PA_ja_542:66.2	Ahīva ucchaṅgagato ḍaseyya;	66	
PA_ja_542:66.3	Na tena mittiṁ kayirātha dhīro,	66	
PA_ja_542:66.4	Dukkho have kāpurisena saṅgamo.	66	
PA_ja_542:67.1	Yadeva jaññā purisaṁ janinda,	67	
PA_ja_542:67.2	Sīlavāyaṁ bahussuto;	67	
PA_ja_542:67.3	Teneva mittiṁ kayirātha dhīro,	67	
PA_ja_542:67.4	Sukho have sappurisena saṅgamo.	67	
PA_ja_542:68.1	Bālo tuvaṁ eḷamūgosi rāja,	68	
PA_ja_542:68.2	Yo uttamatthāni mayī lapittho;	68	
PA_ja_542:68.3	Kimevahaṁ naṅgalakoṭivaḍḍho,	68	
PA_ja_542:68.4	Atthāni jānāmi yathāpi aññe.	68	
PA_ja_542:69.1	Imaṁ gale gahetvāna,	69	
PA_ja_542:69.2	nāsetha vijitā mama;	69	
PA_ja_542:69.3	Yo me ratanalābhassa,	69	
PA_ja_542:69.4	antarāyāya bhāsati”.	69	
PA_ja_542:70.1	“Mahosadha atītena,	70	
PA_ja_542:70.2	Nānuvijjhanti paṇḍitā;	70	
PA_ja_542:70.3	Kiṁ maṁ assaṁva sambaddhaṁ,	70	
PA_ja_542:70.4	Patodeneva vijjhasi.	70	
PA_ja_542:71.1	Sace passasi mokkhaṁ vā,	71	
PA_ja_542:71.2	khemaṁ vā pana passasi;	71	
PA_ja_542:71.3	Teneva maṁ anusāsa,	71	
PA_ja_542:71.4	kiṁ atītena vijjhasi”.	71	
PA_ja_542:72.1	“Atītaṁ mānusaṁ kammaṁ,	72	
PA_ja_542:72.2	Dukkaraṁ durabhisambhavaṁ;	72	
PA_ja_542:72.3	Na taṁ sakkomi mocetuṁ,	72	
PA_ja_542:72.4	Tvaṁ pajānassu khattiya.	72	
PA_ja_542:73.1	Santi vehāyasā nāgā,	73	
PA_ja_542:73.2	iddhimanto yasassino;	73	
PA_ja_542:73.3	Tepi ādāya gaccheyyuṁ,	73	
PA_ja_542:73.4	yassa honti tathāvidhā.	73	
PA_ja_542:74.1	Santi vehāyasā assā,	74	
PA_ja_542:74.2	iddhimanto yasassino;	74	
PA_ja_542:74.3	Tepi ādāya gaccheyyuṁ,	74	
PA_ja_542:74.4	yassa honti tathāvidhā.	74	
PA_ja_542:75.1	Santi vehāyasā pakkhī,	75	
PA_ja_542:75.2	iddhimanto yasassino;	75	
PA_ja_542:75.3	Tepi ādāya gaccheyyuṁ,	75	
PA_ja_542:75.4	yassa honti tathāvidhā.	75	
PA_ja_542:76.1	Santi vehāyasā yakkhā,	76	
PA_ja_542:76.2	iddhimanto yasassino;	76	
PA_ja_542:76.3	Tepi ādāya gaccheyyuṁ,	76	
PA_ja_542:76.4	yassa honti tathāvidhā.	76	
PA_ja_542:77.1	Atītaṁ mānusaṁ kammaṁ,	77	
PA_ja_542:77.2	Dukkaraṁ durabhisambhavaṁ;	77	
PA_ja_542:77.3	Na taṁ sakkomi mocetuṁ,	77	
PA_ja_542:77.4	Antalikkhena khattiya”.	77	
PA_ja_542:78.1	“Atīradassī puriso,	78	
PA_ja_542:78.2	mahante udakaṇṇave;	78	
PA_ja_542:78.3	Yattha so labhate gādhaṁ,	78	
PA_ja_542:78.4	tattha so vindate sukhaṁ.	78	
PA_ja_542:79.1	Evaṁ amhañca rañño ca,	79	
PA_ja_542:79.2	tvaṁ patiṭṭhā mahosadha;	79	
PA_ja_542:79.3	Tvaṁ nosi mantinaṁ seṭṭho,	79	
PA_ja_542:79.4	amhe dukkhā pamocaya”.	79	
PA_ja_542:80.1	“Atītaṁ mānusaṁ kammaṁ,	80	
PA_ja_542:80.2	Dukkaraṁ durabhisambhavaṁ;	80	
PA_ja_542:80.3	Na taṁ sakkomi mocetuṁ,	80	
PA_ja_542:80.4	Tvaṁ pajānassu senaka”.	80	
PA_ja_542:81.1	“Suṇohi metaṁ vacanaṁ,	81	
PA_ja_542:81.2	Passa senaṁ mahabbhayaṁ;	81	
PA_ja_542:81.3	Senakaṁ dāni pucchāmi,	81	
PA_ja_542:81.4	Kiṁ kiccaṁ idha maññasi”.	81	
PA_ja_542:82.1	“Aggiṁ vā dvārato dema,	82	
PA_ja_542:82.2	gaṇhāmase vikantanaṁ;	82	
PA_ja_542:82.3	Aññamaññaṁ vadhitvāna,	82	
PA_ja_542:82.4	khippaṁ hissāma jīvitaṁ;	82	
PA_ja_542:82.5	Mā no rājā brahmadatto,	82	
PA_ja_542:82.6	ciraṁ dukkhena mārayi”.	82	
PA_ja_542:83.1	“Suṇohi metaṁ vacanaṁ,	83	
PA_ja_542:83.2	passa senaṁ mahabbhayaṁ;	83	
PA_ja_542:83.3	Pukkusaṁ dāni pucchāmi,	83	
PA_ja_542:83.4	kiṁ kiccaṁ idha maññasi”.	83	
PA_ja_542:84.1	“Visaṁ khāditvā miyyāma,	84	
PA_ja_542:84.2	khippaṁ hissāma jīvitaṁ;	84	
PA_ja_542:84.3	Mā no rājā brahmadatto,	84	
PA_ja_542:84.4	ciraṁ dukkhena mārayi”.	84	
PA_ja_542:85.1	“Suṇohi metaṁ vacanaṁ,	85	
PA_ja_542:85.2	passa senaṁ mahabbhayaṁ;	85	
PA_ja_542:85.3	Kāmindaṁ dāni pucchāmi,	85	
PA_ja_542:85.4	kiṁ kiccaṁ idha maññasi”.	85	
PA_ja_542:86.1	“Rajjuyā bajjha miyyāma,	86	
PA_ja_542:86.2	papātā papatāmase;	86	
PA_ja_542:86.3	Mā no rājā brahmadatto,	86	
PA_ja_542:86.4	ciraṁ dukkhena mārayi”.	86	
PA_ja_542:87.1	“Suṇohi metaṁ vacanaṁ,	87	
PA_ja_542:87.2	passa senaṁ mahabbhayaṁ;	87	
PA_ja_542:87.3	Devindaṁ dāni pucchāmi,	87	
PA_ja_542:87.4	kiṁ kiccaṁ idha maññasi”.	87	
PA_ja_542:88.1	“Aggiṁ vā dvārato dema,	88	
PA_ja_542:88.2	gaṇhāmase vikantanaṁ;	88	
PA_ja_542:88.3	Aññamaññaṁ vadhitvāna,	88	
PA_ja_542:88.4	khippaṁ hissāma jīvitaṁ;	88	
PA_ja_542:88.5	Na no sakkoti mocetuṁ,	88	
PA_ja_542:88.6	sukheneva mahosadho”.	88	
PA_ja_542:89.1	“Yathā kadalino sāraṁ,	89	
PA_ja_542:89.2	anvesaṁ nādhigacchati;	89	
PA_ja_542:89.3	Evaṁ anvesamānā naṁ,	89	
PA_ja_542:89.4	pañhaṁ najjhagamāmase.	89	
PA_ja_542:90.1	Yathā simbalino sāraṁ,	90	
PA_ja_542:90.2	anvesaṁ nādhigacchati;	90	
PA_ja_542:90.3	Evaṁ anvesamānā naṁ,	90	
PA_ja_542:90.4	pañhaṁ najjhagamāmase.	90	
PA_ja_542:91.1	Adese vata no vuṭṭhaṁ,	91	
PA_ja_542:91.2	kuñjarānaṁvanodake;	91	
PA_ja_542:91.3	Sakāse dummanussānaṁ,	91	
PA_ja_542:91.4	bālānaṁ avijānataṁ.	91	
PA_ja_542:92.1	Ubbedhati me hadayaṁ,	92	
PA_ja_542:92.2	mukhañca parisussati;	92	
PA_ja_542:92.3	Nibbutiṁ nādhigacchāmi,	92	
PA_ja_542:92.4	aggidaḍḍhova ātape.	92	
PA_ja_542:93.1	Kammārānaṁ yathā ukkā,	93	
PA_ja_542:93.2	anto jhāyati no bahi;	93	
PA_ja_542:93.3	Evampi hadayaṁ mayhaṁ,	93	
PA_ja_542:93.4	anto jhāyati no bahi”.	93	
PA_ja_542:94.1	Tato so paṇḍito dhīro,	94	
PA_ja_542:94.2	atthadassī mahosadho;	94	
PA_ja_542:94.3	Vedehaṁ dukkhitaṁ disvā,	94	
PA_ja_542:94.4	idaṁ vacanamabravi.	94	
PA_ja_542:95.1	“Mā tvaṁ bhāyi mahārāja,	95	
PA_ja_542:95.2	mā tvaṁ bhāyi rathesabha;	95	
PA_ja_542:95.3	Ahaṁ taṁ mocayissāmi,	95	
PA_ja_542:95.4	rāhuggahaṁva candimaṁ.	95	
PA_ja_542:96.1	Mā tvaṁ bhāyi mahārāja,	96	
PA_ja_542:96.2	mā tvaṁ bhāyi rathesabha;	96	
PA_ja_542:96.3	Ahaṁ taṁ mocayissāmi,	96	
PA_ja_542:96.4	rāhuggahaṁva sūriyaṁ.	96	
PA_ja_542:97.1	Mā tvaṁ bhāyi mahārāja,	97	
PA_ja_542:97.2	mā tvaṁ bhāyi rathesabha;	97	
PA_ja_542:97.3	Ahaṁ taṁ mocayissāmi,	97	
PA_ja_542:97.4	paṅke sannaṁva kuñjaraṁ.	97	
PA_ja_542:98.1	Mā tvaṁ bhāyi mahārāja,	98	
PA_ja_542:98.2	mā tvaṁ bhāyi rathesabha;	98	
PA_ja_542:98.3	Ahaṁ taṁ mocayissāmi,	98	
PA_ja_542:98.4	peḷābaddhaṁva pannagaṁ.	98	
PA_ja_542:99.1	Mā tvaṁ bhāyi mahārāja,	99	
PA_ja_542:99.2	mā tvaṁ bhāyi rathesabha;	99	
PA_ja_542:99.3	Ahaṁ taṁ mocayissāmi,	99	
PA_ja_542:99.4	pakkhiṁ baddhaṁva pañjare.	99	
PA_ja_542:100.1	Mā tvaṁ bhāyi mahārāja,	100	
PA_ja_542:100.2	mā tvaṁ bhāyi rathesabha;	100	
PA_ja_542:100.3	Ahaṁ taṁ mocayissāmi,	100	
PA_ja_542:100.4	macche jālagateriva.	100	
PA_ja_542:101.1	Mā tvaṁ bhāyi mahārāja,	101	
PA_ja_542:101.2	mā tvaṁ bhāyi rathesabha;	101	
PA_ja_542:101.3	Ahaṁ taṁ mocayissāmi,	101	
PA_ja_542:101.4	sayoggabalavāhanaṁ.	101	
PA_ja_542:102.1	Mā tvaṁ bhāyi mahārāja,	102	
PA_ja_542:102.2	mā tvaṁ bhāyi rathesabha;	102	
PA_ja_542:102.3	Pañcālaṁ vāhayissāmi,	102	
PA_ja_542:102.4	kākasenaṁva leḍḍunā.	102	
PA_ja_542:103.1	Adu paññā kimatthiyā,	103	
PA_ja_542:103.2	Amacco vāpi tādiso;	103	
PA_ja_542:103.3	Yo taṁ sambādhapakkhandaṁ,	103	
PA_ja_542:103.4	Dukkhā na parimocaye”.	103	
PA_ja_542:104.1	“Etha māṇavā uṭṭhetha,	104	
PA_ja_542:104.2	mukhaṁ sodhetha sandhino;	104	
PA_ja_542:104.3	Vedeho sahamaccehi,	104	
PA_ja_542:104.4	umaṅgena gamissati”.	104	
PA_ja_542:105.1	Tassa taṁ vacanaṁ sutvā,	105	
PA_ja_542:105.2	paṇḍitassānucārino;	105	
PA_ja_542:105.3	Umaṅgadvāraṁ vivariṁsu,	105	
PA_ja_542:105.4	yantayutte ca aggaḷe.	105	
PA_ja_542:106.1	Purato senako yāti,	106	
PA_ja_542:106.2	pacchato ca mahosadho;	106	
PA_ja_542:106.3	Majjhe ca rājā vedeho,	106	
PA_ja_542:106.4	amaccaparivārito.	106	
PA_ja_542:107.1	Umaṅgā nikkhamitvāna,	107	
PA_ja_542:107.2	vedeho nāvamāruhi;	107	
PA_ja_542:107.3	Abhirūḷhañca taṁ ñatvā,	107	
PA_ja_542:107.4	anusāsi mahosadho.	107	
PA_ja_542:108.1	“Ayaṁ te sasuro deva,	108	
PA_ja_542:108.2	ayaṁ sassu janādhipa;	108	
PA_ja_542:108.3	Yathā mātu paṭipatti,	108	
PA_ja_542:108.4	evaṁ te hotu sassuyā.	108	
PA_ja_542:109.1	Yathāpi niyako bhātā,	109	
PA_ja_542:109.2	Saudariyo ekamātuko;	109	
PA_ja_542:109.3	Evaṁ pañcālacando te,	109	
PA_ja_542:109.4	Dayitabbo rathesabha.	109	
PA_ja_542:110.1	Ayaṁ pañcālacandī te,	110	
PA_ja_542:110.2	rājaputtī abhicchitā;	110	
PA_ja_542:110.3	Kāmaṁ karohi te tāya,	110	
PA_ja_542:110.4	bhariyā te rathesabha”.	110	
PA_ja_542:111.1	“Āruyha nāvaṁ taramāno,	111	
PA_ja_542:111.2	kiṁ nu tīramhi tiṭṭhasi;	111	
PA_ja_542:111.3	Kicchā muttāmha dukkhato,	111	
PA_ja_542:111.4	yāma dāni mahosadha”.	111	
PA_ja_542:112.1	“Nesa dhammo mahārāja,	112	
PA_ja_542:112.2	yohaṁ senāya nāyako;	112	
PA_ja_542:112.3	Senaṅgaṁ parihāpetvā,	112	
PA_ja_542:112.4	attānaṁ parimocaye.	112	
PA_ja_542:113.1	Nivesanamhi te deva,	113	
PA_ja_542:113.2	senaṅgaṁ parihāpitaṁ;	113	
PA_ja_542:113.3	Taṁ dinnaṁ brahmadattena,	113	
PA_ja_542:113.4	ānayissaṁ rathesabha”.	113	
PA_ja_542:114.1	“Appaseno mahāsenaṁ,	114	
PA_ja_542:114.2	kathaṁ viggayha ṭhassasi;	114	
PA_ja_542:114.3	Dubbalo balavantena,	114	
PA_ja_542:114.4	vihaññissasi paṇḍita”.	114	
PA_ja_542:115.1	“Appasenopi ce mantī,	115	
PA_ja_542:115.2	mahāsenaṁ amantinaṁ;	115	
PA_ja_542:115.3	Jināti rājā rājāno,	115	
PA_ja_542:115.4	ādiccovudayaṁ tamaṁ”.	115	
PA_ja_542:116.1	“Susukhaṁ vata saṁvāso,	116	
PA_ja_542:116.2	paṇḍitehīti senaka;	116	
PA_ja_542:116.3	Pakkhīva pañjare baddhe,	116	
PA_ja_542:116.4	macche jālagateriva;	116	
PA_ja_542:116.5	Amittahatthattagate,	116	
PA_ja_542:116.6	mocayī no mahosadho”.	116	
PA_ja_542:117.1	“Evametaṁ mahārāja,	117	
PA_ja_542:117.2	paṇḍitā hi sukhāvahā;	117	
PA_ja_542:117.3	Pakkhīva pañjare baddhe,	117	
PA_ja_542:117.4	macche jālagateriva;	117	
PA_ja_542:117.5	Amittahatthattagate,	117	
PA_ja_542:117.6	mocayī no mahosadho”.	117	
PA_ja_542:118.1	Rakkhitvā kasiṇaṁ rattiṁ,	118	
PA_ja_542:118.2	cūḷaneyyo mahabbalo;	118	
PA_ja_542:118.3	Udentaṁ aruṇuggasmiṁ,	118	
PA_ja_542:118.4	upakāriṁ upāgami.	118	
PA_ja_542:119.1	Āruyha pavaraṁ nāgaṁ,	119	
PA_ja_542:119.2	balavantaṁ saṭṭhihāyanaṁ;	119	
PA_ja_542:119.3	Rājā avoca pañcālo,	119	
PA_ja_542:119.4	cūḷaneyyo mahabbalo.	119	
PA_ja_542:120.1	Sannaddho maṇivammena,	120	
PA_ja_542:120.2	saramādāya pāṇinā;	120	
PA_ja_542:120.3	Pesiye ajjhabhāsittha,	120	
PA_ja_542:120.4	puthugumbe samāgate.	120	
PA_ja_542:121.1	Hatthārohe anīkaṭṭhe,	121	
PA_ja_542:121.2	rathike pattikārake;	121	
PA_ja_542:121.3	Upāsanamhi katahatthe,	121	
PA_ja_542:121.4	vālavedhe samāgate.	121	
PA_ja_542:122.1	“Pesetha kuñjare dantī,	122	
PA_ja_542:122.2	balavante saṭṭhihāyane;	122	
PA_ja_542:122.3	Maddantu kuñjarā nagaraṁ,	122	
PA_ja_542:122.4	vedehena sumāpitaṁ.	122	
PA_ja_542:123.1	Vacchadantamukhā setā,	123	
PA_ja_542:123.2	tikkhaggā aṭṭhivedhino;	123	
PA_ja_542:123.3	Paṇunnā dhanuvegena,	123	
PA_ja_542:123.4	sampatantutarītarā.	123	
PA_ja_542:124.1	Māṇavā vammino sūrā,	124	
PA_ja_542:124.2	citradaṇḍayutāvudhā;	124	
PA_ja_542:124.3	Pakkhandino mahānāgā,	124	
PA_ja_542:124.4	hatthīnaṁ hontu sammukhā.	124	
PA_ja_542:125.1	Sattiyo teladhotāyo,	125	
PA_ja_542:125.2	accimantā pabhassarā;	125	
PA_ja_542:125.3	Vijjotamānā tiṭṭhantu,	125	
PA_ja_542:125.4	sataraṁsīva tārakā.	125	
PA_ja_542:126.1	Āvudhabalavantānaṁ,	126	
PA_ja_542:126.2	guṇikāyūradhārinaṁ;	126	
PA_ja_542:126.3	Etādisānaṁ yodhānaṁ,	126	
PA_ja_542:126.4	saṅgāme apalāyinaṁ;	126	
PA_ja_542:126.5	Vedeho kuto muccissati,	126	
PA_ja_542:126.6	sace pakkhīva kāhiti.	126	
PA_ja_542:127.1	Tiṁsa me purisanāvutyo,	127	
PA_ja_542:127.2	sabbevekekaniccitā;	127	
PA_ja_542:127.3	Yesaṁ samaṁ na passāmi,	127	
PA_ja_542:127.4	kevalaṁ mahimaṁ caraṁ.	127	
PA_ja_542:128.1	Nāgā ca kappitā dantī,	128	
PA_ja_542:128.2	balavanto saṭṭhihāyanā;	128	
PA_ja_542:128.3	Yesaṁ khandhesu sobhanti,	128	
PA_ja_542:128.4	kumārā cārudassanā.	128	
PA_ja_542:129.1	Pītālaṅkārā pītavasanā,	129	
PA_ja_542:129.2	Pītuttaranivāsanā;	129	
PA_ja_542:129.3	Nāgakhandhesu sobhanti,	129	
PA_ja_542:129.4	Devaputtāva nandane.	129	
PA_ja_542:130.1	Pāṭhīnavaṇṇā nettiṁsā,	130	
PA_ja_542:130.2	teladhotā pabhassarā;	130	
PA_ja_542:130.3	Niṭṭhitā naradhīrehi,	130	
PA_ja_542:130.4	samadhārā sunissitā.	130	
PA_ja_542:131.1	Vellālino vītamalā,	131	
PA_ja_542:131.2	sikkāyasamayā daḷā;	131	
PA_ja_542:131.3	Gahitā balavantehi,	131	
PA_ja_542:131.4	suppahārappahāribhi.	131	
PA_ja_542:132.1	Suvaṇṇatharusampannā,	132	
PA_ja_542:132.2	lohitakacchupadhāritā;	132	
PA_ja_542:132.3	Vivattamānā sobhanti,	132	
PA_ja_542:132.4	vijjuvabbhaghanantare.	132	
PA_ja_542:133.1	Paṭākā vammino sūrā,	133	
PA_ja_542:133.2	asicammassa kovidā;	133	
PA_ja_542:133.3	Dhanuggahā sikkhitarā,	133	
PA_ja_542:133.4	nāgakhandhe nipātino.	133	
PA_ja_542:134.1	Etādisehi parikkhitto,	134	
PA_ja_542:134.2	natthi mokkho ito tava;	134	
PA_ja_542:134.3	Pabhāvaṁ te na passāmi,	134	
PA_ja_542:134.4	yena tvaṁ mithilaṁ vaje”.	134	
PA_ja_542:135.1	“Kiṁ nu santaramānova,	135	
PA_ja_542:135.2	nāgaṁ pesesi kuñjaraṁ;	135	
PA_ja_542:135.3	Pahaṭṭharūpo āpatasi,	135	
PA_ja_542:135.4	siddhatthosmīti maññasi.	135	
PA_ja_542:136.1	Oharetaṁ dhanuṁ cāpaṁ,	136	
PA_ja_542:136.2	khurappaṁ paṭisaṁhara;	136	
PA_ja_542:136.3	Oharetaṁ subhaṁ vammaṁ,	136	
PA_ja_542:136.4	veḷuriyamaṇisanthataṁ”.	136	
PA_ja_542:137.1	“Pasannamukhavaṇṇosi,	137	
PA_ja_542:137.2	mitapubbañca bhāsasi;	137	
PA_ja_542:137.3	Hoti kho maraṇakāle,	137	
PA_ja_542:137.4	edisī vaṇṇasampadā”.	137	
PA_ja_542:138.1	“Moghaṁ te gajjitaṁ rāja,	138	
PA_ja_542:138.2	bhinnamantosi khattiya;	138	
PA_ja_542:138.3	Duggaṇhosi tayā rājā,	138	
PA_ja_542:138.4	khaḷuṅkeneva sindhavo.	138	
PA_ja_542:139.1	Tiṇṇo hiyyo rājā gaṅgaṁ,	139	
PA_ja_542:139.2	sāmacco saparijjano;	139	
PA_ja_542:139.3	Haṁsarājaṁ yathā dhaṅko,	139	
PA_ja_542:139.4	anujjavaṁ patissasi.	139	
PA_ja_542:140.1	Siṅgālā rattibhāgena,	140	
PA_ja_542:140.2	phullaṁ disvāna kiṁsukaṁ;	140	
PA_ja_542:140.3	Maṁsapesīti maññantā,	140	
PA_ja_542:140.4	paribyūḷhā migādhamā.	140	
PA_ja_542:141.1	Vītivattāsu rattīsu,	141	
PA_ja_542:141.2	uggatasmiṁ divākare;	141	
PA_ja_542:141.3	Kiṁsukaṁ phullitaṁ disvā,	141	
PA_ja_542:141.4	āsacchinnā migādhamā.	141	
PA_ja_542:142.1	Evameva tuvaṁ rāja,	142	
PA_ja_542:142.2	vedehaṁ parivāriya;	142	
PA_ja_542:142.3	Āsacchinno gamissasi,	142	
PA_ja_542:142.4	siṅgālā kiṁsukaṁ yathā”.	142	
PA_ja_542:143.1	“Imassa hatthe pāde ca,	143	
PA_ja_542:143.2	kaṇṇanāsañca chindatha;	143	
PA_ja_542:143.3	Yo me amittaṁ hatthagataṁ,	143	
PA_ja_542:143.4	vedehaṁ parimocayi.	143	
PA_ja_542:144.1	Imaṁ maṁsaṁva pātabyaṁ,	144	
PA_ja_542:144.2	sūle katvā pacantu naṁ;	144	
PA_ja_542:144.3	Yo me amittaṁ hatthagataṁ,	144	
PA_ja_542:144.4	vedehaṁ parimocayi.	144	
PA_ja_542:145.1	Yathāpi āsabhaṁ cammaṁ,	145	
PA_ja_542:145.2	pathabyā vitaniyyati;	145	
PA_ja_542:145.3	Sīhassa atho byagghassa,	145	
PA_ja_542:145.4	hoti saṅkusamāhataṁ.	145	
PA_ja_542:146.1	Evaṁ taṁ vitanitvāna,	146	
PA_ja_542:146.2	vedhayissāmi sattiyā;	146	
PA_ja_542:146.3	Yo me amittaṁ hatthagataṁ,	146	
PA_ja_542:146.4	vedehaṁ parimocayi”.	146	
PA_ja_542:147.1	“Sace me hatthe pāde ca,	147	
PA_ja_542:147.2	kaṇṇanāsañca checchasi;	147	
PA_ja_542:147.3	Evaṁ pañcālacandassa,	147	
PA_ja_542:147.4	vedeho chedayissati.	147	
PA_ja_542:148.1	Sace me hatthe pāde ca,	148	
PA_ja_542:148.2	kaṇṇanāsañca checchasi;	148	
PA_ja_542:148.3	Evaṁ pañcālacandiyā,	148	
PA_ja_542:148.4	vedeho chedayissati.	148	
PA_ja_542:149.1	Sace me hatthe pāde ca,	149	
PA_ja_542:149.2	kaṇṇanāsañca checchasi;	149	
PA_ja_542:149.3	Evaṁ nandāya deviyā,	149	
PA_ja_542:149.4	vedeho chedayissati.	149	
PA_ja_542:150.1	Sace me hatthe pāde ca,	150	
PA_ja_542:150.2	kaṇṇanāsañca checchasi;	150	
PA_ja_542:150.3	Evaṁ te puttadārassa,	150	
PA_ja_542:150.4	vedeho chedayissati.	150	
PA_ja_542:151.1	Sace maṁsaṁva pātabyaṁ,	151	
PA_ja_542:151.2	sūle katvā pacissasi;	151	
PA_ja_542:151.3	Evaṁ pañcālacandassa,	151	
PA_ja_542:151.4	vedeho pācayissati.	151	
PA_ja_542:152.1	Sace maṁsaṁva pātabyaṁ,	152	
PA_ja_542:152.2	sūle katvā pacissasi;	152	
PA_ja_542:152.3	Evaṁ pañcālacandiyā,	152	
PA_ja_542:152.4	vedeho pācayissati.	152	
PA_ja_542:153.1	Sace maṁsaṁva pātabyaṁ,	153	
PA_ja_542:153.2	sūle katvā pacissasi;	153	
PA_ja_542:153.3	Evaṁ nandāya deviyā,	153	
PA_ja_542:153.4	vedeho pācayissati.	153	
PA_ja_542:154.1	Sace maṁsaṁva pātabyaṁ,	154	
PA_ja_542:154.2	sūle katvā pacissasi;	154	
PA_ja_542:154.3	Evaṁ te puttadārassa,	154	
PA_ja_542:154.4	vedeho pācayissati.	154	
PA_ja_542:155.1	Sace maṁ vitanitvāna,	155	
PA_ja_542:155.2	vedhayissasi sattiyā;	155	
PA_ja_542:155.3	Evaṁ pañcālacandassa,	155	
PA_ja_542:155.4	vedeho vedhayissati.	155	
PA_ja_542:156.1	Sace maṁ vitanitvāna,	156	
PA_ja_542:156.2	vedhayissasi sattiyā;	156	
PA_ja_542:156.3	Evaṁ pañcālacandiyā,	156	
PA_ja_542:156.4	vedeho vedhayissati.	156	
PA_ja_542:157.1	Sace maṁ vitanitvāna,	157	
PA_ja_542:157.2	vedhayissasi sattiyā;	157	
PA_ja_542:157.3	Evaṁ nandāya deviyā,	157	
PA_ja_542:157.4	vedeho vedhayissati.	157	
PA_ja_542:158.1	Sace maṁ vitanitvāna,	158	
PA_ja_542:158.2	vedhayissasi sattiyā;	158	
PA_ja_542:158.3	Evaṁ te puttadārassa,	158	
PA_ja_542:158.4	vedeho vedhayissati;	158	
PA_ja_542:158.5	Evaṁ no mantitaṁ raho,	158	
PA_ja_542:158.6	vedehena mayā saha.	158	
PA_ja_542:159.1	Yathāpi palasataṁ cammaṁ,	159	
PA_ja_542:159.2	kontimantāsuniṭṭhitaṁ;	159	
PA_ja_542:159.3	Upeti tanutāṇāya,	159	
PA_ja_542:159.4	sarānaṁ paṭihantave.	159	
PA_ja_542:160.1	Sukhāvaho dukkhanudo,	160	
PA_ja_542:160.2	vedehassa yasassino;	160	
PA_ja_542:160.3	Matiṁ te paṭihaññāmi,	160	
PA_ja_542:160.4	usuṁ palasatena vā.	160	
PA_ja_542:161.1	Iṅgha passa mahārāja,	161	
PA_ja_542:161.2	suññaṁ antepuraṁ tava;	161	
PA_ja_542:161.3	Orodhā ca kumārā ca,	161	
PA_ja_542:161.4	tava mātā ca khattiya;	161	
PA_ja_542:161.5	Umaṅgā nīharitvāna,	161	
PA_ja_542:161.6	vedehassupanāmitā”.	161	
PA_ja_542:162.1	“Iṅgha antepuraṁ mayhaṁ,	162	
PA_ja_542:162.2	gantvāna vicinātha naṁ;	162	
PA_ja_542:162.3	Yathā imassa vacanaṁ,	162	
PA_ja_542:162.4	saccaṁ vā yadi vā musā”.	162	
PA_ja_542:163.1	“Evametaṁ mahārāja,	163	
PA_ja_542:163.2	yathā āha mahosadho;	163	
PA_ja_542:163.3	Suññaṁ antepuraṁ sabbaṁ,	163	
PA_ja_542:163.4	kākapaṭṭanakaṁ yathā”.	163	
PA_ja_542:164.1	“Ito gatā mahārāja,	164	
PA_ja_542:164.2	nārī sabbaṅgasobhanā;	164	
PA_ja_542:164.3	Kosambaphalakasussoṇī,	164	
PA_ja_542:164.4	haṁsagaggarabhāṇinī.	164	
PA_ja_542:165.1	Ito nītā mahārāja,	165	
PA_ja_542:165.2	nārī sabbaṅgasobhanā;	165	
PA_ja_542:165.3	Koseyyavasanā sāmā,	165	
PA_ja_542:165.4	jātarūpasumekhalā.	165	
PA_ja_542:166.1	Surattapādā kalyāṇī,	166	
PA_ja_542:166.2	suvaṇṇamaṇimekhalā;	166	
PA_ja_542:166.3	Pārevatakkhī sutanū,	166	
PA_ja_542:166.4	bimboṭṭhā tanumajjhimā.	166	
PA_ja_542:167.1	Sujātā bhujalaṭṭhīva,	167	
PA_ja_542:167.2	vedīva tanumajjhimā;	167	
PA_ja_542:167.3	Dīghassā kesā asitā,	167	
PA_ja_542:167.4	īsakaggapavellitā.	167	
PA_ja_542:168.1	Sujātā migachāpāva,	168	
PA_ja_542:168.2	hemantaggisikhāriva;	168	
PA_ja_542:168.3	Nadīva giriduggesu,	168	
PA_ja_542:168.4	sañchannā khuddaveḷubhi.	168	
PA_ja_542:169.1	Nāganāsūru kalyāṇī,	169	
PA_ja_542:169.2	paramā timbarutthanī;	169	
PA_ja_542:169.3	Nātidīghā nātirassā,	169	
PA_ja_542:169.4	nālomā nātilomasā”.	169	
PA_ja_542:170.1	“Nandāya nūna maraṇena,	170	
PA_ja_542:170.2	nandasi sirivāhana;	170	
PA_ja_542:170.3	Ahañca nūna nandā ca,	170	
PA_ja_542:170.4	gacchāma yamasādhanaṁ”.	170	
PA_ja_542:171.1	“Dibbaṁ adhīyase māyaṁ,	171	
PA_ja_542:171.2	akāsi cakkhumohanaṁ;	171	
PA_ja_542:171.3	Yo me amittaṁ hatthagataṁ,	171	
PA_ja_542:171.4	vedehaṁ parimocayi”.	171	
PA_ja_542:172.1	“Adhīyanti mahārāja,	172	
PA_ja_542:172.2	dibbamāyidha paṇḍitā;	172	
PA_ja_542:172.3	Te mocayanti attānaṁ,	172	
PA_ja_542:172.4	paṇḍitā mantino janā.	172	
PA_ja_542:173.1	Santi māṇavaputtā me,	173	
PA_ja_542:173.2	kusalā sandhichedakā;	173	
PA_ja_542:173.3	Yesaṁ katena maggena,	173	
PA_ja_542:173.4	vedeho mithilaṁ gato”.	173	
PA_ja_542:174.1	“Iṅgha passa mahārāja,	174	
PA_ja_542:174.2	Umaṅgaṁ sādhu māpitaṁ;	174	
PA_ja_542:174.3	Hatthīnaṁ atha assānaṁ,	174	
PA_ja_542:174.4	Rathānaṁ atha pattinaṁ;	174	
PA_ja_542:174.5	Ālokabhūtaṁ tiṭṭhantaṁ,	174	
PA_ja_542:174.6	Umaṅgaṁ sādhu māpitaṁ”.	174	
PA_ja_542:175.1	“Lābhā vata videhānaṁ,	175	
PA_ja_542:175.2	yassimedisā paṇḍitā;	175	
PA_ja_542:175.3	Ghare vasanti vijite,	175	
PA_ja_542:175.4	yathā tvaṁsi mahosadha”.	175	
PA_ja_542:176.1	“Vuttiñca parihārañca,	176	
PA_ja_542:176.2	diguṇaṁ bhattavetanaṁ;	176	
PA_ja_542:176.3	Dadāmi vipule bhoge,	176	
PA_ja_542:176.4	bhuñja kāme ramassu ca;	176	
PA_ja_542:176.5	Mā videhaṁ paccagamā,	176	
PA_ja_542:176.6	kiṁ videho karissati”.	176	
PA_ja_542:177.1	“Yo cajetha mahārāja,	177	
PA_ja_542:177.2	bhattāraṁ dhanakāraṇā;	177	
PA_ja_542:177.3	Ubhinnaṁ hoti gārayho,	177	
PA_ja_542:177.4	attano ca parassa ca;	177	
PA_ja_542:177.5	Yāva jīveyya vedeho,	177	
PA_ja_542:177.6	nāññassa puriso siyā.	177	
PA_ja_542:178.1	Yo cajetha mahārāja,	178	
PA_ja_542:178.2	bhattāraṁ dhanakāraṇā;	178	
PA_ja_542:178.3	Ubhinnaṁ hoti gārayho,	178	
PA_ja_542:178.4	attano ca parassa ca;	178	
PA_ja_542:178.5	Yāva tiṭṭheyya vedeho,	178	
PA_ja_542:178.6	nāññassa vijite vase”.	178	
PA_ja_542:179.1	“Dammi nikkhasahassaṁ te,	179	
PA_ja_542:179.2	gāmāsītiñca kāsisu;	179	
PA_ja_542:179.3	Dāsisatāni cattāri,	179	
PA_ja_542:179.4	dammi bhariyāsatañca te;	179	
PA_ja_542:179.5	Sabbaṁ senaṅgamādāya,	179	
PA_ja_542:179.6	sotthiṁ gaccha mahosadha.	179	
PA_ja_542:180.1	Yāva dadantu hatthīnaṁ,	180	
PA_ja_542:180.2	assānaṁ diguṇaṁ vidhaṁ;	180	
PA_ja_542:180.3	Tappentu annapānena,	180	
PA_ja_542:180.4	rathike pattikārake.	180	
PA_ja_542:181.1	Hatthī asse rathe pattī,	181	
PA_ja_542:181.2	gacchevādāya paṇḍita;	181	
PA_ja_542:181.3	Passatu taṁ mahārājā,	181	
PA_ja_542:181.4	vedeho mithilaṁ gataṁ”.	181	
PA_ja_542:182.1	“Hatthī assā rathā pattī,	182	
PA_ja_542:182.2	senā padissate mahā;	182	
PA_ja_542:182.3	Caturaṅginī bhīsarūpā,	182	
PA_ja_542:182.4	kiṁ nu maññasi paṇḍita”.	182	
PA_ja_542:183.1	“Ānando te mahārāja,	183	
PA_ja_542:183.2	uttamo paṭidissati;	183	
PA_ja_542:183.3	Sabbaṁ senaṅgamādāya,	183	
PA_ja_542:183.4	sotthiṁ patto mahosadho”.	183	
PA_ja_542:184.1	“Yathā petaṁ susānasmiṁ,	184	
PA_ja_542:184.2	chaḍḍetvā caturo janā;	184	
PA_ja_542:184.3	Evaṁ kapilaye tyamha,	184	
PA_ja_542:184.4	chaḍḍayitvā idhāgatā.	184	
PA_ja_542:185.1	Atha tvaṁ kena vaṇṇena,	185	
PA_ja_542:185.2	kena vā pana hetunā;	185	
PA_ja_542:185.3	Kena vā atthajātena,	185	
PA_ja_542:185.4	attānaṁ parimocayi”.	185	
PA_ja_542:186.1	“Atthaṁ atthena vedeha,	186	
PA_ja_542:186.2	mantaṁ mantena khattiya;	186	
PA_ja_542:186.3	Parivārayiṁ rājānaṁ,	186	
PA_ja_542:186.4	jambudīpaṁva sāgaro”.	186	
PA_ja_542:187.1	“Dinnaṁ nikkhasahassaṁ me,	187	
PA_ja_542:187.2	gāmāsīti ca kāsisu;	187	
PA_ja_542:187.3	Dāsīsatāni cattāri,	187	
PA_ja_542:187.4	dinnaṁ bhariyāsatañca me;	187	
PA_ja_542:187.5	Sabbaṁ senaṅgamādāya,	187	
PA_ja_542:187.6	sotthināmhi idhāgato”.	187	
PA_ja_542:188.1	“Susukhaṁ vata saṁvāso,	188	
PA_ja_542:188.2	paṇḍitehīti senaka;	188	
PA_ja_542:188.3	Pakkhīva pañjare baddhe,	188	
PA_ja_542:188.4	macche jālagateriva;	188	
PA_ja_542:188.5	Amittahatthattagate,	188	
PA_ja_542:188.6	mocayī no mahosadho”.	188	
PA_ja_542:189.1	“Evametaṁ mahārāja,	189	
PA_ja_542:189.2	paṇḍitā hi sukhāvahā;	189	
PA_ja_542:189.3	Pakkhīva pañjare baddhe,	189	
PA_ja_542:189.4	macche jālagateriva;	189	
PA_ja_542:189.5	Amittahatthattagate,	189	
PA_ja_542:189.6	mocayī no mahosadho”.	189	
PA_ja_542:190.1	“Āhaññantu sabbavīṇā,	190	
PA_ja_542:190.2	bheriyo dindimāni ca;	190	
PA_ja_542:190.3	Dhamentu māgadhā saṅkhā,	190	
PA_ja_542:190.4	vaggū nadantu dundubhī”.	190	
PA_ja_542:191.1	Orodhā ca kumārā ca,	191	
PA_ja_542:191.2	vesiyānā ca brāhmaṇā;	191	
PA_ja_542:191.3	Bahuṁ annañca pānañca,	191	
PA_ja_542:191.4	paṇḍitassābhihārayuṁ.	191	
PA_ja_542:192.1	Hatthārohā anīkaṭṭhā,	192	
PA_ja_542:192.2	rathikā pattikārakā;	192	
PA_ja_542:192.3	Bahuṁ annañca pānañca,	192	
PA_ja_542:192.4	paṇḍitassābhihārayuṁ.	192	
PA_ja_542:193.1	Samāgatā jānapadā,	193	
PA_ja_542:193.2	negamā ca samāgatā;	193	
PA_ja_542:193.3	Bahuṁ annañca pānañca,	193	
PA_ja_542:193.4	paṇḍitassābhihārayuṁ.	193	
PA_ja_542:194.1	Bahujano pasannosi,	194	
PA_ja_542:194.2	disvā paṇḍitamāgataṁ;	194	
PA_ja_542:194.3	Paṇḍitamhi anuppatte,	194	
PA_ja_542:194.4	celukkhepo avattathāti.	194	
PA_ja_542:195.1	Umaṅgajātakaṁ pañcamaṁ.	195	
