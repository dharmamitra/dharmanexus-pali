segmentnr	original	folio	analyzed
PA_tika-abh08_t:0	Namo tassa bhagavato arahato sammāsambuddhassa	0	
PA_tika-abh08_t:1	Abhidhammāvatāra-purāṇaṭīkā	0	
PA_tika-abh08_t:2	1. Paṭhamo paricchedo	0	
PA_tika-abh08_t:3	Cittaniddesavaṇṇanā	0	
PA_tika-abh08_t:4_0	8. Tattha tesu catubbidhesu paramatthesu, jātiniddhāraṇaṃ. Cittanti cittaṃ nāma.	4	
PA_tika-abh08_t:4_1	Vijānātīti vijānanaṃ, visayānaṃ vijānanaṃ visayavijānanaṃ. Cittasarūpaparidīpanamidaṃ	4	
PA_tika-abh08_t:4_2	vacanaṃ. Tassa pana cittassa ko vacanattho ko saddattho. Vuccate ācariyena. Sabbasaṅgāhakavasena	4	
PA_tika-abh08_t:4_3	sabbesaṃ cittānaṃ saṅgāhakanayavasena. Ārammaṇaṃ cinteti jānātīti cittaṃ, tadā sabbaṃ	4	
PA_tika-abh08_t:4_4	cittaṃ adhippetaṃ. Javanavīthivasena attasantānaṃ cinotīti cittaṃ, tadā kusalākusalamahākiriyācittaṃ	4	
PA_tika-abh08_t:4_5	adhippetaṃ. Aññesaṃ javanānaṃ aggahaṇaṃ kāmāvacarajavanāni eva yebhuyyavasena sattakkhattuṃ	4	
PA_tika-abh08_t:4_6	javantīti ñāpanatthaṃ.	4	
PA_tika-abh08_t:5_0	9. Vicittaṃ karaṇaṃ yassa taṃ vicittakaraṇaṃ, tassa bhāvo vicittakaraṇā. “Imassa	5	
PA_tika-abh08_t:5_1	rūpassa uddhaṃ idaṃ hotu, heṭṭhā idaṃ hotu, ubhayapasse ida”nti cintetvā yathācintitena	5	
PA_tika-abh08_t:5_2	kamena sesacittarūpanipphādanaṃ hoti, evaṃ yaṃ kiñci loke vicittaṃ sippajātaṃ, sabbaṃ	5	
PA_tika-abh08_t:5_3	taṃ citteneva karīyati. Evaṃ vicittakaraṇatāya cittaṃ. Tadā karaṇatāya cittaṃ karotīti	5	
PA_tika-abh08_t:5_4	cittaṃ. Idaṃ taddhitapadaṃ. Vā ayaṃ añño nayo. Taṃ attano cittatāya aññadeva sarāgaṃ	5	
PA_tika-abh08_t:5_5	cittaṃ, aññaṃ sadosaṃ, aññaṃ samohaṃ. Aññaṃ kāmāvacaraṃ, aññaṃ rūpāvacarādibhedaṃ.	5	
PA_tika-abh08_t:5_6	Aññaṃ rūpārammaṇaṃ, aññaṃ saddādiārammaṇaṃ. Rūpārammaṇesupi aññaṃ nīlārammaṇaṃ, aññaṃ	5	
PA_tika-abh08_t:5_7	pītādiārammaṇaṃ. Saddādiārammaṇesupi eseva nayo. Sabbesupi tesu aññaṃ hīnaṃ, aññaṃ	5	
PA_tika-abh08_t:5_8	majjhimaṃ, aññaṃ paṇītaṃ. Hīnādīsupi aññaṃ chandādhipateyyaṃ, aññaṃ cittādhipateyyaṃ,	5	
PA_tika-abh08_t:5_9	aññaṃ vīriyādhipateyyaṃ, aññaṃ vīmaṃsādhipateyyaṃ, tasmā yassa imesaṃ sampayuttabhūmiārammaṇahīnamajjhimapaṇītādhipatīnaṃ	5	
PA_tika-abh08_t:5_10	vasena attano cittatāya cittaṃ. Citto etasmiṃ atthīti cittaṃ. Tadā sabbaṃ cittaṃ.	51	
PA_tika-abh08_t:5_11	Paññattiyampi viññāṇe vicitte cittassa kammaṃ cittakammaṃ, cittakammameva cittakammakaṃ,	51	
PA_tika-abh08_t:5_12	cittakammake vicitte idha imasmiṃ adhikāre cittasammuti cittasaddo viññāṇe citte viññunā daṭṭhabbo.	51	
PA_tika-abh08_t:6_0	Taṃ pana sabbasaṅgāhakavasena cintetītiādinā vuttappakāraṃ cittaṃ. Sārammaṇato sārammaṇabhāvena	6	
PA_tika-abh08_t:6_1	ekavidhaṃ. Savipākāvipākato savipākāvipākavasena duvidhaṃ. Tattha tasmiṃ duvidhe	6	
PA_tika-abh08_t:6_2	citte savipākaṃ nāma cittaṃ kusalākusalaṃ, avipākaṃ abyākataṃ, kusalākusalabhāvena	6	
PA_tika-abh08_t:6_3	akathitanti attho. Kusalajāti akusalajāti abyākatajātīti jātibhedato tividhaṃ.	6	
PA_tika-abh08_t:7	Tattha tasmiṃ vacane “kusala”nti etassa saddassa pana ko vacanattho.	0	
PA_tika-abh08_t:8_0	10. Kucchitānaṃ salanato pāpakānaṃ dhammānaṃ kampanato viddhaṃsanato. Kucchitenākārena	8	
PA_tika-abh08_t:8_1	sayantīti kusā, kusānaṃ akusalasaṅkhātānaṃ lavanena chindanato. Kucchite sāti tanuṃ	8	
PA_tika-abh08_t:8_2	karotīti kusaṃ, kusena ñāṇena lātabbattā gahetabbattā. Vā ayaṃ añño nayo.	8	
PA_tika-abh08_t:9_0	11. Kusalasaddoyaṃ ayaṃ kusalasaddo cheke atthe ārogyatthe anavajjatthe iṭṭhavipāke	9	
PA_tika-abh08_t:9_1	atthepi diṭṭho amhehi. Idha imasmiṃ adhikāre anavajjādike atthe diṭṭho. Ādi-saddena	9	
PA_tika-abh08_t:9_2	ārogyatthaiṭṭhavipākatthā gahetabbā. Diṭṭho yasmā, tasmā anavajjaiṭṭhavipākalakkhaṇaṃ	9	
PA_tika-abh08_t:9_3	kusalaṃ. Natthi avajjaṃ kilesāvajjaṃ kilesadoso kilesadaratho etassāti anavajjaṃ,	9	
PA_tika-abh08_t:9_4	kammena vipaccīyateti vipāko, iṭṭhāniṭṭhādiārammaṇānubhavanavasena, attano sabhāvena	9	
PA_tika-abh08_t:9_5	ca iṭṭho vipāko etassāti iṭṭhavipākaṃ, anavajjameva iṭṭhavipākaṃ, taṃ lakkhīyati	9	
PA_tika-abh08_t:9_6	anena aviññātaṃ lakkhitabbaṃ kusalanti lakkhaṇaṃ, anavajjaiṭṭhavipākaṃ lakkhaṇaṃ	9	
PA_tika-abh08_t:9_7	etassāti anavajjaiṭṭhavipākalakkhaṇaṃ. Anavajjaiṭṭhavipākameva kusalaṃ. Nanu kathaṃ	9	
PA_tika-abh08_t:9_8	sayameva attano lakkhaṇaṃ bhaveyyāti codanā bhaveyya viññātāviññātasaddatthabhāvena	9	
PA_tika-abh08_t:9_9	lakkhaṇalakkhitabbabhāvayuttito. Kusalasaddatthavasena hi aviññātaṃ apākaṭaṃ kusalaṃ	9	
PA_tika-abh08_t:9_10	lakkhitabbaṃ hoti. Anavajjaiṭṭhavipākasaddatthavasena viññātaṃ pākaṭaṃ kusalaṃ lakkhaṇaṃ	91	
PA_tika-abh08_t:9_11	hoti. Akusalaviddhaṃsanarasaṃ akusalānaṃ viddhaṃsanaṃ akusalaviddhaṃsanaṃ, taṃ raso	91	
PA_tika-abh08_t:9_12	kiccametassāti akusalaviddhaṃsanarasaṃ, akusalaviddhaṃsanakiccaṃ. Vodānabhāvena paccupaṭṭhātīti	91	
PA_tika-abh08_t:9_13	vodānapaccupaṭṭhānaṃ, vodānaupaṭṭhānākāraṃ vodānagayhākāraṃ. Vā ayaṃ añño nayo. Vajjapaṭipakkhattā	91	
PA_tika-abh08_t:9_14	anavajjalakkhaṇameva kusalaṃ, vajjapaṭipakkhalakkhaṇaṃ kusalanti attho. Vodānabhāvarasaṃ	91	
PA_tika-abh08_t:9_15	vodānabhāvasampattikaṃ. Iṭṭhavipākapaccupaṭṭhānaṃ iṭṭhavipākaphalaṃ. Yonisomanasikārapadaṭṭhānaṃ	91	
PA_tika-abh08_t:9_16	padañca taṃ ṭhānañcāti padaṭṭhānaṃ, ubho kāraṇatthādhivacanaṃ, tasmā āsannakāraṇanti	91	
PA_tika-abh08_t:9_17	attho, itarathā punaruttidoso siyā, yonisomanasikāro padaṭṭhānaṃ āsannakāraṇaṃ etassāti	91	
PA_tika-abh08_t:9_18	yonisomanasikārapadaṭṭhānaṃ.	91	
PA_tika-abh08_t:10_0	Sāvajjāniṭṭhavipākalakkhaṇaṃ akusalaṃ. Tadubhayaviparītaṃ tehi ubhayehi kusalākusalehi	10	
PA_tika-abh08_t:10_1	viparītaṃ avipākalakkhaṇaṃ etassāti tadubhayaviparītalakkhaṇaṃ abyākataṃ. Vā ayaṃ	10	
PA_tika-abh08_t:10_2	añño nayo. Avipākārahaṃ vipākassa ananucchavikaṃ.	10	
PA_tika-abh08_t:11	Savatthukāvatthukabhedatoti savatthukaṃ hadayavatthukaṃ, avatthukaṃ hadayavatthuvirahitaṃ.	1	
PA_tika-abh08_t:12	12. Uddānato saṅkhepavasena kilesavatthuvasena duve kāmā honti. Chandarāgova kileso, tebhūmake pavattaṃ vaṭṭasahitaṃ vatthu, vasati kileso etthāti vatthu.	1	
PA_tika-abh08_t:13	13. Kilesakāmo vatthuṃ kāmeti icchati, vatthu kilesakāmena kāmīyati icchīyatīti kattukārakakammakārakadvaye sādhanadvaye esa eso duvidhopi kāmo sijjhati.	1	
PA_tika-abh08_t:14	14-5. So ayaṃ duvidhopi kāmo yasmiṃ padese sampattīnaṃ vasena avacarati, iti tasmā kāraṇā so pana padeso catupāyānaṃ channaṃ devānaṃ manussānaṃ vasena eva ekādasavidho hoti.	1	
PA_tika-abh08_t:15_0	16. Kāmovacaratīti ettha etasmiṃ ekādasavidhe padese kāmo avacarati, iti tasmā kāraṇā	15	
PA_tika-abh08_t:15_1	so padeso assa kāmassa anena kāmena abhilakkhitattā kāmāvacarasaññito. Abhilakkhitasaddappayoge	15	
PA_tika-abh08_t:15_2	tatiyatthe “assā”ti chaṭṭhī hotīti saddasatthavidū paṭhanti. Sasatthāvacaro padeso	15	
PA_tika-abh08_t:15_3	viya satte sasanti hiṃsanti tehīti satthā, saha satthehīti sasatthā, sasatthā purisā	15	
PA_tika-abh08_t:15_4	avacaranti etthāti sasatthāvacaro. Yathā hi yasmiṃ padese sasatthā purisā avacaranti,	15	
PA_tika-abh08_t:15_5	so padeso vijjamānesupi aññesu dvipadacatuppadesu avacarantesu tesaṃ upalakkhitattā	15	
PA_tika-abh08_t:15_6	“sasatthāvacaro”tveva vuccati, evaṃ vijjamānesupi aññesu rūpāvacarādīsu tattha avacarantesu	15	
PA_tika-abh08_t:15_7	tesaṃ abhilakkhitattā ayaṃ padeso “kāmāvacaro”tveva vuccati.	15	
PA_tika-abh08_t:16_0	17. Yathā rūpabhavo uttarapadassa lopaṃ katvā rūpanti vutto, evaṃ tathā svāyaṃ so	16	
PA_tika-abh08_t:16_1	ayaṃ eso kāmāvacaro uttarapadassa lopaṃ katvā kāmo iti saññito kāmo nāma udīrito paṇḍitena kathito.	16	
PA_tika-abh08_t:17_0	18. Tasmiṃ kāme idaṃ cittaṃ tasmiṃ kāmāvacare sadā avacarati, iti tasmā kāraṇā kāmāvacaraṃ	17	
PA_tika-abh08_t:17_1	iti evaṃ kāmaghātinā kāmānaṃ vināsakena buddhena kathitaṃ. Kiñcāpi etaṃ rūpārūpabhavesupi	17	
PA_tika-abh08_t:17_2	avacarati, yathā pana saṅgāme yebhuyyena avacaraṇato “saṅgāmāvacaro”ti laddhanāmo	17	
PA_tika-abh08_t:17_3	nāgo nagare carantopi “saṅgāmāvacaro”tveva vuccati, thalacarajalacarā pāṇino athale	17	
PA_tika-abh08_t:17_4	ajale ṭhitāpi “thalacarajalacarā”tveva vuccanti, evaṃ idaṃ aññattha avacarantampi	17	
PA_tika-abh08_t:17_5	kāmāvacaramevāti daṭṭhabbaṃ. Ārammaṇakaraṇavasena vā ettha kāmo avacaratītipi kāmāvacaraṃ.	17	
PA_tika-abh08_t:17_6	Kāmañcesa rūpārūpāvacaresupi avacarati, yathā pana vadatīti vaccho, mahiyaṃ setīti	17	
PA_tika-abh08_t:17_7	mahiṃsoti vutte na yattakā vadanti, mahiyaṃ vā senti, sabbesaṃ taṃ nāmaṃ hoti, evaṃsampadamidaṃ daṭṭhabbaṃ.	17	
PA_tika-abh08_t:18_0	19. Paṭisandhiṃ bhave kāme kāmabhavasaṅkhāte kāme paṭisandhiṃ avacārayati, iti tasmā	18	
PA_tika-abh08_t:18_1	kāmāvacaraṃ. Iti evaṃ vā ayaṃ añño nayo. Tatra tasmiṃ kāmāvacare pariyāpannaṃ antogadhaṃ,	18	
PA_tika-abh08_t:18_2	iti tasmā kāmāvacaraṃ.	18	
PA_tika-abh08_t:19_0	20. Aṭṭhavidhaṃ cittaṃ kāmāvacarasaññitaṃ idaṃ aṭṭhavidhaṃ cittaṃ. Dasapuññakiriyavatthuvaseneva	19	
PA_tika-abh08_t:19_1	puññakiriyā eva tesaṃ tesaṃ phalānisaṃsānaṃ vatthūni kāraṇānīti puññakiriyavatthūni,	19	
PA_tika-abh08_t:19_2	tesaṃ vaso, tena pavattati.	19	
PA_tika-abh08_t:20_0	21. Dānaṃ sīlaṃ bhāvanā pattidānaṃ veyyāvaccaṃ dhammadesanā anumodanā diṭṭhijubhāvo	20	
PA_tika-abh08_t:20_1	saṃsuti dhammassavanañca apacāyo apacāyanaṃ, evaṃ iminā mayā vuttappakārena puññāni	20	
PA_tika-abh08_t:20_2	eva vatthūni puññavatthūni, tesaṃ pabhedo puññavatthuppabhedo ñeyyo paṇḍitena jānitabbo.	20	
PA_tika-abh08_t:21_0	22-3. Gacchanti saṅgahaṃ dāne pattidānānumodanā dāne saṅgahaṃ gacchanti, veyyāvaccāpacāyanā	21	
PA_tika-abh08_t:21_1	sīlamaye puññe saṅgahaṃ gacchanti, dhammadesanā dhammassavanaṃ diṭṭhiujukā bhāvanāmaye	21	
PA_tika-abh08_t:21_2	puññe saṅgahaṃ gacchanti, dasa puññakiriyāpi ca tīṇi eva sambhonti.	21	
PA_tika-abh08_t:22	24. Sabbānussatipuññañca pasaṃsā saraṇattayaṃ ratanattayaguṇapasaṃsā ca ete diṭṭhijukammamhi saṅgayhanti, tasmiṃ saṅgahapāpuṇe saṃsayo sandeho natthi.	2	
PA_tika-abh08_t:23_0	25. Purimā cetanā tato pubbabhāge pavattā cetanā, muñcacetanā paccuppannā cetanā,	23	
PA_tika-abh08_t:23_1	paracetanā pacchākāle pavattā cetanā, tissopi cetanā dānamaye puññe honti. Evanti	23	
PA_tika-abh08_t:23_2	yathā tissopi cetanā dānamaye puññe honti, evaṃ tathā dānamayapuññato sesesupi sīlamayabhāvanāmayesu	23	
PA_tika-abh08_t:23_3	tisso cetanā paṇḍito dīpaye katheyya.	23	
PA_tika-abh08_t:24_0	Hi saccaṃ yadā pana yo puggalo deyyadhammapaṭiggāhakādisampattiṃ āgamma paṭicca.	24	
PA_tika-abh08_t:24_1	Paṭiggāhakādisampattinti ettha ādi-saddena desakālakalyāṇamittādayo gahitā. Aññaṃ	24	
PA_tika-abh08_t:24_2	vā somanassahetunti añña-ggahaṇena saddhābahulatāvisuddhidiṭṭhitākusalakiriyānisaṃsadassitāsomanassapaṭisandhikatādīnaṃ	24	
PA_tika-abh08_t:24_3	saṅgaho. Atthi dinnaṃ dānassa phalaṃ atthi. Ādi-saddena atthihutādayo gahitā. Purakkhatvāti	24	
PA_tika-abh08_t:24_4	purato katvā. Parehi anussāhito acodito dānādīni puññāni karoti. Dānādīnīti vacanena	24	
PA_tika-abh08_t:24_5	deyyadhammaṃ nissāya pavattadānacetanā gahetabbā. Tadā assa puggalassa. Saṅkharaṇaṃ	24	
PA_tika-abh08_t:24_6	saṅkhāro, natthi saṅkhāro etassāti asaṅkhāro, taṃ eva asaṅkhārikaṃ, appayoganti attho.	24	
PA_tika-abh08_t:24_7	Vuttanayenāti vuttanayo nāma “deyyadhammapaṭiggāhakādisampatti”nti vacanaṃ. Imasmiṃ	24	
PA_tika-abh08_t:24_8	panatthe saṅkharotīti saṅkhāro nāma attano vā pavattassa pubbappayogassa adhivacanaṃ,	24	
PA_tika-abh08_t:24_9	parassa vā pavattapubbappayogassa adhivacanaṃ. Ayamassa adhippāyo – yadā yo “dānādīni	24	
PA_tika-abh08_t:24_10	karissāmī”ti cittaṃ samuppādetvā nākāsi, pacchā attano pubbacetanāya ussāhito karoti,	241	
PA_tika-abh08_t:24_11	tadā sasaṅkhārikaṃ hoti, attano pubbappayogena saha pavattatīti attho. Paṭipattidassanena	241	
PA_tika-abh08_t:24_12	paṭipajjitabbā sīlādīhi paṭipajjanti jānanti gacchanti vā nibbānaṃ etāyāti paṭipatti,	241	
PA_tika-abh08_t:24_13	tāya dassanaṃ paṭipattidassanaṃ, tena. Jāto paricayo etesanti jātaparicayā. Sahasāti	241	
PA_tika-abh08_t:24_14	vegena. Catūsupi vikappesu dasseyya.	241	
PA_tika-abh08_t:25	26. Dasapuññakriyādīnaṃ vasena ca bahūnipi bhavanti etāni pana cittāni dasapuññakiriyādīnaṃ vasenapi bahūnipi bhavanti iti evaṃ pakāsaye bhagavā pakāseyya.	2	
PA_tika-abh08_t:27	Sattarasa sahassāni, dve satāni asīti ca;	2	
PA_tika-abh08_t:28	Kāmāvacarapuññāni, bhavantīti viniddiseti. –	2	
PA_tika-abh08_t:29	Kāmāvacarapuññāni sattarasa sahassāni ca dve satāni ca asīti ca bhavanti, iti vacanaṃ viniddise ācariyo katheyya.	2	
PA_tika-abh08_t:30	Dasapuññakriyāvatthu, chadvārādhipatīhi ca;	3	
PA_tika-abh08_t:31	Kāyādīhi ca tīheva, hīnādīhi ca tīhi tu.	3	
PA_tika-abh08_t:32_0	Dvīsu bhavesu kāmabhavarūpabhavesu. Paṭipadādibhedato dukkhāpaṭipadaṃ dandhābhiññaṃ,	32	
PA_tika-abh08_t:32_1	dukkhāpaṭipadaṃ khippābhiññaṃ, sukhāpaṭipadaṃ dandhābhiññaṃ, sukhāpaṭipadaṃ khippābhiññaṃ.	32	
PA_tika-abh08_t:32_2	Rūpāvacarabhāvanāpuññavasappavattaṃ rūpāvacare pavattassa bhāvanāpuññassa vasena	32	
PA_tika-abh08_t:32_3	pavattaṃ rūpāvacarūpapattinipphādakaṃ rūpāvacare upapattiyā paṭisandhiyā nipphādakaṃ hoti.	32	
PA_tika-abh08_t:33_0	Savatthukāvatthukabhedatoti arūpāvacaraṃ yadā kāmarūpe jāyati, tadā hadayavatthuṃ	33	
PA_tika-abh08_t:33_1	nissāya jāyati, iti tasmā savatthukaṃ nāma jātaṃ. Yadā arūpe jāyati, tadā hadayavatthuṃ	33	
PA_tika-abh08_t:33_2	anissāya jāyati, iti tasmā avatthukaṃ nāma jātaṃ.	33	
PA_tika-abh08_t:34_0	Ākāsānañcāyatanassa kasiṇugghāṭimākāsaṃ ārammaṇaṃ. Viññāṇañcāyatanassa tattha pavattaviññāṇaṃ,	34	
PA_tika-abh08_t:34_1	tasmiṃ kasiṇugghāṭimākāse pavattaṃ viññāṇaṃ cittaṃ ārammaṇaṃ hoti. Ākiñcaññāyatanassa	34	
PA_tika-abh08_t:34_2	tassa apagamo tassa ākāsānañcāyatanassa apagamo abhāvo vohāro ārammaṇaṃ hoti. Nevasaññānāsaññāyatanassa	34	
PA_tika-abh08_t:34_3	ākiñcaññāyatanaṃ ārammaṇaṃ hoti.	34	
PA_tika-abh08_t:35_0	Rūpe saññā rūpasaññā. Saññāsīsena cittampi gahitaṃ. Samatikkamā kasiṇugghāṭimākāsasamatikkamanena.	35	
PA_tika-abh08_t:35_1	Paṭighe dvārārammaṇānaṃ saṅghaṭṭane pavattā saññā paṭighasaññā. Dvipañcaviññāṇānaṃ	35	
PA_tika-abh08_t:35_2	adhivacanaṃ. Tāsaṃ paṭighasaññānaṃ dvipañcaviññāṇānaṃ atthaṅgamā atthaṅgamena. Nānā	35	
PA_tika-abh08_t:35_3	attā sabhāvo etassāti nānattaṃ, ārammaṇaṃ, nānatte nānāsabhāve pavattā saññā nānattasaññā,	35	
PA_tika-abh08_t:35_4	nānā attā sabhāvo etissāti vā nānattā, sāyeva saññā nānattasaññā, kāmāvacarasaññāti	35	
PA_tika-abh08_t:35_5	attho. Tāsaṃ nānattasaññānaṃ amanasikārā amanasikārena.	35	
PA_tika-abh08_t:36_0	Niyatāniyatavatthukabhedatoti sotāpattimaggo niyatavatthuko. Kasmā? Kāmarūpesuyeva	36	
PA_tika-abh08_t:36_1	hadayavatthuṃ nissāya uppajjanato. Itare pana tayo maggā aniyatavatthukā. Kasmā?	36	
PA_tika-abh08_t:36_2	Kāmarūpesu hadayavatthuṃ nissāya jāyanti, arūpe hadayavatthuṃ anissāya jāyanti, tasmā	36	
PA_tika-abh08_t:36_3	aniyatavatthukā. Tīhi vimokkhamukhehīti suññataanimittaappaṇihitasaṅkhātehi tīhi vimokkhamukhehi.	36	
PA_tika-abh08_t:37_0	Yassa saṃvijjanti, taṃ puggalaṃ vaṭṭasmiṃ saṃyojenti bandhantīti saṃyojanā. Sakkāyadiṭṭhivicikicchāsīlabbataparāmāsāyeva	37	
PA_tika-abh08_t:37_1	saṃyojanā sakkāyadiṭṭhivicikicchāsīlabbataparāmāsasaṃyojanā, tesaṃ pahānaṃ sakkāyadiṭṭhivicikicchāsīlabbataparāmāsasaṃyojanappahānaṃ,	37	
PA_tika-abh08_t:37_2	taṃ karotīti sakkāyadiṭṭhivicikicchāsīlabbataparāmāsasaṃyojanappahānakaraṃ, sotāpattimaggacittaṃ.	37	
PA_tika-abh08_t:37_3	Mānopi ekadesato apāyagāmikoyeva pahiyyate. Sotāpattimaggena nissesato na pahiyyate.	37	
PA_tika-abh08_t:37_4	Sesakilesesupi eseva nayo. Uddhaccaṃ pana ekadesatopi apāyagāmikampi na pahiyyati.	37	
PA_tika-abh08_t:37_5	Sakadāgāmimaggacittaṃ rāgadosamohānaṃ tanuttakaraṃ. Sotāpattimaggena nāsitasaṃyojanānaṃ	37	
PA_tika-abh08_t:37_6	pahānaṃ kasmā na vuttanti ce? Paṭhamamaggato dutiyamaggassa mahantattā paṭhamamaggena	37	
PA_tika-abh08_t:37_7	nāsitā saṃyojanā dutiyamaggena nāsitāti paññāyati, iti yasmā, tasmā na vuttaṃ. Tatiyacatutthamaggesupi	37	
PA_tika-abh08_t:37_8	eseva nayo. Ettha etasmiṃ lokuttaracitte. Ekekanti vicchāvasena vuttaṃ. Maggānurūpanti	37	
PA_tika-abh08_t:37_9	vacanaṃ paṭhamamaggassa paṭhamaphalañca anurūpanti viññāpanatthaṃ.	37	
PA_tika-abh08_t:38_0	28. Kāme aṭṭheva kāmāvacare aṭṭha eva cittāni, rūpe rūpabhave pañca cittāni, arūpisu	38	
PA_tika-abh08_t:38_1	cattāri cittāni, anuttarāni lokuttaracittāni cattāri, evaṃ iminā mayā vuttappakārena	38	
PA_tika-abh08_t:38_2	kusalāni cittāni ekavīsati honti.	38	
PA_tika-abh08_t:39_0	29. Kusalākusalāpagatena satā muninā kusalato, akusalato ca apagatena satā satisampannena	39	
PA_tika-abh08_t:39_1	kusale kusalena chekena vasinā pañcavasīhi samannāgatena yaṃ kusalacittaṃ catubhūmigataṃ	39	
PA_tika-abh08_t:39_2	catūsu bhūmīsu pavattaṃ sakalaṃ sabbaṃ lapitaṃ kathitaṃ, taṃ kusalacittaṃ mayāpi	39	
PA_tika-abh08_t:39_3	buddhadattācariyena lapitaṃ kathitaṃ.	39	
PA_tika-abh08_t:40_0	Niyatāniyatavatthuvasenāti paṭighasampayuttadvayaṃ kāmeyeva hadayavatthuṃ nissāya	40	
PA_tika-abh08_t:40_1	jāyati, aññabhūmīsu na jāyati, tasmā niyatavatthukaṃ hoti. Itarāni pana akusalāni	40	
PA_tika-abh08_t:40_2	kāmarūpesu uppajjanakāle hadayavatthuṃ nissāya jāyanti, arūpe hadayavatthuṃ anissāya	40	
PA_tika-abh08_t:40_3	jāyanti, tasmā aniyatavatthukāni, tena. Paṭisandhijanakājanakavasena cāti uddhaccasahagataṃ	40	
PA_tika-abh08_t:40_4	paṭisandhiṃ na janeti. Yadi paṭisandhiṃ janeyya, apāyesuyeva janeyya. Kasmā? Sotāpattimaggena	40	
PA_tika-abh08_t:40_5	ekadesato apāyagāmikampi na jahitaṃ, sabbaṃ na jahitanti attho. Sopi maggo apāyagāmī	40	
PA_tika-abh08_t:40_6	na hoti. Aññe pana kilesā ekadesavasena apāyagāmikā jahitā, tena paṭhamamaggenāti	40	
PA_tika-abh08_t:40_7	tasmā na janeti. Ekādasavidhaṃ pana paṭisandhiṃ janeti, tena.	40	
PA_tika-abh08_t:41	Diṭṭhamaṅgalādīnīti ādi-saddena sutamaṅgalādīni gahitāni. Sārato uttamato pacceti saddahati. Sabhāvatikkhena sabhāvo tikkho etassāti sabhāvatikkhaṃ, tena sabhāvatikkhena.	4	
PA_tika-abh08_t:42	Assa pana paṭighasampayuttassa pāṇātipātādīsu akusalakammesu tikkhappavattikāle asaṅkhārikassa uppatti, mandappavattikāle sasaṅkhārikassa uppatti veditabbā.	4	
PA_tika-abh08_t:43	Tassa momūhassa.	4	
PA_tika-abh08_t:44	Dukkhavisesassa dukkhanānattassa.	4	
PA_tika-abh08_t:45	30. Lobhamūlavasena aṭṭha cittāni, dosamūlavasā duve cittāni, mohamūlavasena dve cittāni. Evaṃ iminā mayā vuttappakārena akusalāni dvādasappakārāni siyuṃ bhaveyyuṃ.	4	
PA_tika-abh08_t:46_0	31. Yaṃ pāpamānasaṃ yaṃ akusalacittaṃ pāpāpāpesu pāpaapāpesu kusalākusalesu apāpena	46	
PA_tika-abh08_t:46_1	appavattena pāpāpāpappahīnena vuttaṃ īritaṃ kathitaṃ, taṃ pāpamānasaṃ taṃ akusalacittaṃ	46	
PA_tika-abh08_t:46_2	mayā samudāhaṭaṃ kathitaṃ.	46	
PA_tika-abh08_t:47_0	Yathā panassa yathā pana assa vipākassa kusalaṃ dānādivasena dānādīnaṃ dasapuññakiriyavatthūnaṃ	47	
PA_tika-abh08_t:47_1	vasena chasu ārammaṇesu pavattati, idaṃ vipākacittaṃ tathā na pavattati. Hi saccaṃ	47	
PA_tika-abh08_t:47_2	idaṃ vipākaṃ paṭisandhibhavaṅgacutitadārammaṇavasena parittadhammapariyāpannesu kāmāvacaradhammantogadhesu	47	
PA_tika-abh08_t:47_3	chasu ārammaṇesu pavattati. Sampayuttadhammānañca visese asatipi kusalasampayuttadhammato	47	
PA_tika-abh08_t:47_4	assa vipākassa, sampayuttadhammānañca nānatte asatipi idaṃ vipākaṃ ādāsatalādīsu	47	
PA_tika-abh08_t:47_5	dhammajātesu mukhanimittaṃ viya nirussāhaṃ. Ayamassādhippāyo – yathā ādāsatale mukhanimittaṃ	47	
PA_tika-abh08_t:47_6	mukhe calite calati, acalite na calati, mukhassa kāraṇaṃ vinā mukhanimittassa viya	47	
PA_tika-abh08_t:47_7	kāraṇaṃ natthi, evaṃ kusalakāraṇā vipākassa aññaṃ kāraṇaṃ natthi, nirussāhaṃ vipākaṃ.	47	
PA_tika-abh08_t:48	32. Kāmāvacaradevānaṃ manussānaṃ ime aṭṭha mahāvipākā duhetukatihetukānaṃ kāmāvacaradevānaṃ, manussānañca paṭisandhiyo bhavanti.	4	
PA_tika-abh08_t:49_0	33-4. Tato paraṃ pavattiyaṃ yāvatāyukaṃ bhavaṅgaṃ hutvā balavārammaṇe atimahantavibhūtārammaṇe	49	
PA_tika-abh08_t:49_1	tadārammaṇañca hutvā tato paraṃ maraṇakālasmiṃ cuti hutvā pavattanti, evaṃ iminā	49	
PA_tika-abh08_t:49_2	mayā vuttappakārena catūsu ṭhānesu vipaccanti vipākabhāvena jāyanti.	49	
PA_tika-abh08_t:50_0	35. Sabhūmikusaleheva mahāpākā samā vinā mahāpākā kammadvāraṃ kammakāraṇaṃ vinā,	50	
PA_tika-abh08_t:50_1	kammañca mahāpuññānaṃ kiriyavatthukaṃ vinā vajjetvā sabhūmikusaleheva attano bhūmiyaṃ	50	
PA_tika-abh08_t:50_2	pavattehi kusalehi eva samā sadisā. Kammadvāraṃ nāma kāyaviññattikammadvāraṃ, vacīviññattikammadvāraṃ,	50	
PA_tika-abh08_t:50_3	bhavaṅgasaṅkhātaṃ manodvāraṃ, iti tividhaṃ kammadvāraṃ kammakāraṇaṃ. Kammaṃ nāma	50	
PA_tika-abh08_t:50_4	aṭṭhakāmāvacarakusalacetanā idha adhippetā.	50	
PA_tika-abh08_t:51_0	36. Pākā kusalavipākā aviññattijanattā ca viññatti ca viññatti ca viññattiviññattiyoti	51	
PA_tika-abh08_t:51_1	vattabbe sarūpekasesaṃ katvā “viññattī”ti vuttaṃ, tā janentīti viññattijanā, na viññattijanā	51	
PA_tika-abh08_t:51_2	aviññattijanā, tesaṃ bhāvo aviññattijanattaṃ. Tasmā aviññattijanattā kāyaviññattivacīviññattisaṅkhātānaṃ	51	
PA_tika-abh08_t:51_3	kammadvārānaṃ ajanakattā manodvārasaṅkhātassa kammadvārassa vasena ca appavattanato	51	
PA_tika-abh08_t:51_4	avipākasabhāvato ca akammabhāvato ca appavattanato ceva puññakiriyavatthuvasena appavattanato	51	
PA_tika-abh08_t:51_5	ceva puññehi no samā asadisā.	51	
PA_tika-abh08_t:52_0	37-9. Parittārammaṇattā hi tesamekantato tesaṃ vipākānaṃ ekantato parittārammaṇattā	52	
PA_tika-abh08_t:52_1	kāmāvacarārammaṇattā tesu vipākesu sattapaññattikārammaṇā karuṇāmuditā kadāci kismiñci	52	
PA_tika-abh08_t:52_2	kāle na jāyanti, tathā evaṃ tisso pana viratiyo etesu vipākesu na jāyanti, hi kasmā	52	
PA_tika-abh08_t:52_3	kāraṇā na jāyanti, pañca sikkhāpadā kusalāti kusalā nāmāti satthunā vuttā yasmā kāraṇā,	52	
PA_tika-abh08_t:52_4	tasmā na jāyanti. Tathādhipatinopettha tathā evameva cattāro adhipatinopi etesu vipākesu	52	
PA_tika-abh08_t:52_5	na santi. Kasmā? Chandādīni dhammajātāni puretaraṃ katvā anuppajjanato na santi,	52	
PA_tika-abh08_t:52_6	iti vacanaṃ viniddise ācariyo katheyya.	52	
PA_tika-abh08_t:53_0	40. Asaṅkhārasasaṅkhāravidhānaṃ pana puññato vipākesu asaṅkhārasasaṅkhāravidhānaṃ	53	
PA_tika-abh08_t:53_1	puññato kusalato āgamanavasena ñeyyaṃ. Tattha ekaccānaṃ ācariyānaṃ matena mukhe calite	53	
PA_tika-abh08_t:53_2	ādāsatale mukhanimittacalanaṃ viya asaṅkhārassa kusalassa vipāko asaṅkhāro hoti,	53	
PA_tika-abh08_t:53_3	sasaṅkhārassa kusalassa vipāko sasaṅkhāro hoti, evaṃ āgamanavasena ñeyyaṃ. Paccayato	53	
PA_tika-abh08_t:53_4	ceva ñeyyaṃ tattha ekaccānaṃ ācariyānaṃ matena balavantehi vibhūtehi paccayehi kammādīhi	53	
PA_tika-abh08_t:53_5	uppanno asaṅkhāro dubbalehi sasaṅkhāroti evaṃ paccayavasena viññeyyaṃ jānitabbaṃ.	53	
PA_tika-abh08_t:54_0	41-2. Hīnādīnaṃ puññānaṃ vipākattā hīnādayo vipākā puññavādinā jinena paridīpitā	54	
PA_tika-abh08_t:54_1	bhavanti, iti evaṃ iminā vuttappakārena pavattaṃ idaṃ aṭṭhavidhaṃ cittaṃ ekantena	54	
PA_tika-abh08_t:54_2	savatthukaṃ kāmalokasmiṃ jāyate, aññattha pana aññāsu bhūmīsu na jāyate.	54	
PA_tika-abh08_t:55_0	Viññāṇapañcakaṃ niyatārammaṇanti cakkhuviññāṇassa rūpameva ārammaṇaṃ, na saddādayo.	55	
PA_tika-abh08_t:55_1	Sesattayaṃ yadā cakkhuviññāṇena gahitaṃ ārammaṇaṃ karoti, tadāssa rūpaṃ ārammaṇaṃ	55	
PA_tika-abh08_t:55_2	hoti. Yadā sotaviññāṇena gahitaṃ, tadāssa saddo ārammaṇo hoti. Yadā ghānajivhākāyaviññāṇehi	55	
PA_tika-abh08_t:55_3	gahitāni ārammaṇāni karonti, tadāssa gandharasaphoṭṭhabbārammaṇāni honti. Manoviññāṇadhātudvayaṃ	55	
PA_tika-abh08_t:55_4	yadā tadārammaṇaṃ hoti, tadā chaārammaṇaṃ hoti, evaṃ aniyatārammaṇaṃ hoti.	55	
PA_tika-abh08_t:56_0	Rūpārammaṇāya kiriyāmanodhātuyā apagamo padaṭṭhānaṃ āsannakāraṇaṃ etassāti apagamapadaṭṭhānaṃ,	56	
PA_tika-abh08_t:56_1	tāya āvajjanaṃ katvā ṭhitāya cakkhuviññāṇena dassanakiccaṃ karīyatīti attho. Tathābhāvapaccupaṭṭhānaṃ	56	
PA_tika-abh08_t:56_2	sampaṭicchanabhāvena gayhākāraṃ. Santīraṇādirasā somanassayuttā manoviññāṇadhātusantīraṇatadārammaṇarasā,	56	
PA_tika-abh08_t:56_3	upekkhāyuttā pana santīraṇatadārammaṇapaṭisandhibhavaṅgacutirasā, tathābhāvapaccupaṭṭhānā	56	
PA_tika-abh08_t:56_4	santīraṇādibhāvena gayhākāraṃ.	56	
PA_tika-abh08_t:57_0	43. Kāmāvacarapuññassa kāmāvacarakusalassa soḷasa vipākā honti. Iti yaṃ vacanaṃ vuttaṃ,	57	
PA_tika-abh08_t:57_1	taṃ vacanaṃ tihetukapuññassa ukkaṭṭhassa vasena ācariyo paridīpaye. Ayamettha attho	57	
PA_tika-abh08_t:57_2	– chandādhipateyyādīnaṃ vasena ukkaṭṭhatihetukakusalaṃ kāmasugatiyaṃ tihetukapaṭisandhiṃ	57	
PA_tika-abh08_t:57_3	datvā pavatte aṭṭha ahetukakusalavipākāni, aṭṭha mahākusalavipākānīti soḷasa pākāni nipphādeti.	57	
PA_tika-abh08_t:58_0	44. Kusalānugataṃ katvā bhājitaṃ kiṃ mahaggataṃ vipākacittaṃ kusalānugataṃ kusalaṃ	58	
PA_tika-abh08_t:58_1	anugataṃ katvā mahaggatakusalacittena samānaṃ katvā bhagavatā bhājitaṃ desitaṃ. Kiṃ	58	
PA_tika-abh08_t:58_2	kena kāraṇena? Kāmāvacarapuññaṃva kāmāvacarakusalaṃ iva asamānaphalaṃ natthi yato	58	
PA_tika-abh08_t:58_3	yasmā kāraṇā, tasmā vipākaṃ kusalānugataṃ katvā bhagavatā bhājitaṃ desitaṃ. Kāmāvacarapuññaṃvāti	58	
PA_tika-abh08_t:58_4	yathā aṭṭhavidhesu kāmāvacarakusalesu ukkaṭṭhatihetukakusalaṃ kāmasugatiyaṃ tihetukapaṭisandhiṃ	58	
PA_tika-abh08_t:58_5	datvā pavatte soḷasa kusalavipākāni nipphādeti, tihetukaomakañca duhetukaukkaṭṭhañca	58	
PA_tika-abh08_t:58_6	kāmasugatiyaṃ duhetukapaṭisandhiṃ datvā pavatte tihetukavirahitāni ahetukaduhetukasaṅkhātāni	58	
PA_tika-abh08_t:58_7	vipākāni nipphādeti, duhetukaomakaṃ pana kāmasugatiyaṃ ahetukapaṭisandhiṃ datvā pavatte	58	
PA_tika-abh08_t:58_8	aṭṭha ahetukavipākāni nipphādeti, evaṃ kāmāvacarapuññaṃ asamānaphalaṃva hoti.	58	
PA_tika-abh08_t:59	45. Gajādīnaṃ chāyā gajādisadisā hoti yathā, evaṃ mahaggatavipākaṃ sabbathā sabbapakārena attano kusaleheva samānaṃ hoti.	5	
PA_tika-abh08_t:60_0	46-7. Kāmāvacarapuññaṃva nāparāpariyavedanaṃ idaṃ mahaggatakusalaṃ kāmāvacarapuññaṃva	60	
PA_tika-abh08_t:60_1	aparāpariyavedanaṃ aparasmiṃ bhave phaladāyakaṃ na hoti, jhānā aparihīnassa bhavagāmino	60	
PA_tika-abh08_t:60_2	paṭisandhigāmino sattassa kusalānantaraṃyeva phalaṃ uppajjati, iti ca ñāpanatthaṃ	60	
PA_tika-abh08_t:60_3	etassa mahaggatavipākassa kusalānugataṃ kusalānugamanaṃ bhagavatā kataṃ.	60	
PA_tika-abh08_t:61	48. Ettha etasmiṃ mahaggatavipāke paṭipadākkamo tesañca hīnādīnaṃ bhedato jhānāgamanato mahaggatakusalajhānassa āgamanavasena vibhāvinā paṇḍitena veditabbo.	6	
PA_tika-abh08_t:62	49. Ettha vipāke chandādiadhipatīnaṃ abhāvo, ayameva visesato kusalato ayaṃ eva viseso, sesaṃ sabbapakāraṃ avisesena kusalena samaṃ mataṃ kathitaṃ bhagavatā.	6	
PA_tika-abh08_t:63_0	50. Suññataṃ animittanti, tathāpaṇihitantipi suññataṃ anattā, animittaṃ aniccaṃ,	63	
PA_tika-abh08_t:63_1	appaṇihitaṃ dukkhaṃ iti etāni tīṇi nāmāni maggassa anantare catubbidhassa maggassa	63	
PA_tika-abh08_t:63_2	anantare catubbidhe phale honti.	63	
PA_tika-abh08_t:64_0	51. Labbhanti parabhāgasmiṃ maggānantare pavattaphalato aññasmiṃ kāle vaḷañjanaphalesu	64	
PA_tika-abh08_t:64_1	phalasamāpattisamāpajjanakālesu etāni tīṇi nāmāni na labbhante, phalehi vipassanāvaseneva	64	
PA_tika-abh08_t:64_2	anattaaniccadukkhasaṅkhātānaṃ tiṇṇaṃ vipassanānaṃ vasena eva tāni tīṇi nāmāni labbhare phalehi labbhante.	64	
PA_tika-abh08_t:65	52. Honti sādhipatīneva lokuttaraphalāni tu ekantato sādhipatīni eva honti, lokuttaraphalāni ṭhapetvā aññasmiṃ vipāke adhipatī natthi.	6	
PA_tika-abh08_t:66	53. Maggo attano maggabhāvena maggo nāma vuccate bhagavatā. Phalaṃ maggaṃ upādāya aṭṭhaṅgikamaggaṃ nissayaṃ katvā maggo nāma iti vacanaṃ vuccate bhagavatā.	6	
PA_tika-abh08_t:67_0	54. Ime satta akusalavipākā. Gāvo caranti etthāti gocaro, tassadisattā gocaro ārammaṇanti	67	
PA_tika-abh08_t:67_1	attho, aniṭṭho ca aniṭṭhamajjhatto ca aniṭṭhāniṭṭhamajjhattā, teyeva gocaro aniṭṭhāniṭṭhamajjhattagocaro,	67	
PA_tika-abh08_t:67_2	tasmiṃ aniṭṭhāniṭṭhamajjhattagocare vattare vattanti. Sukhādittayayuttā te te aṭṭha	67	
PA_tika-abh08_t:67_3	ahetukakusalavipākā sukhādittayayuttā sukhasomanassaupekkhāvedanāhi sahagatā. Dukkhupekkhāyutā	67	
PA_tika-abh08_t:67_4	ime ime satta ahetukaakusalavipākā dukkhupekkhāvedanāhi sahagatā.	67	
PA_tika-abh08_t:68_0	55. Evaṃ chattiṃsadhā pākaṃ pākasāsanapūjito sugato. Kiṃ visiṭṭho? Pākaṃ nāma asuraṃ,	68	
PA_tika-abh08_t:68_1	taṃ sāsati, pākena attano puññaphalena deve anusāsatīti vā pākasāsano, ko so? Sakko.	68	
PA_tika-abh08_t:68_2	Tena pākasāsanena pūjito savipākāvipākesu kusalavipākakiriyesu kusalo cheko evaṃ	68	
PA_tika-abh08_t:68_3	iminā mayā vuttappakārena pākaṃ cittaṃ chattiṃsappakāraṃ abrvi avoca.	68	
PA_tika-abh08_t:69	Anuḷāresūti khuddakesu. Tathābhāvapaccupaṭṭhānā chaḷārammaṇavijānanagayhākārā. Sabbaññutaññāṇassa gati viya gati etissāti sabbaññutaññāṇagatikā.	6	
PA_tika-abh08_t:70	56. Somanassayuttānaṭṭha, kusalākusalāni ca somanassayuttāni aṭṭha kusalākusalāni ca, kriyato pana pañca evaṃ iminā mayā vuttappakārena hāsacittāni terasa.	7	
PA_tika-abh08_t:71	57. Puthujjanā hasantettha ettha etesu terasacittesu puthujjanā pana aṭṭhahi cittehi hasanti. Sekhā satta ariyā chahi cittehi hasanti. Asekhā khīṇāsavā pañcahi cittehi hasanti.	7	
PA_tika-abh08_t:72_0	Kusalāni pana rūpārūpakusalāni sekhaputhujjanānaṃ uppajjanti. Imāni rūpārūpakiriyāni	72	
PA_tika-abh08_t:72_1	khīṇāsavānaṃ bhāvanāyeva kāro bhāvanākāro, tassa vaso bhāvanākāravaso, tena pavattāni.	72	
PA_tika-abh08_t:72_2	Tāni rūpārūpakusalāni bhāvanāpuññavasappavattāni bhāvanākusalavasena pavattāni. Imesaṃ	72	
PA_tika-abh08_t:72_3	rūpārūpakiriyānaṃ tesañca rūpārūpakusalānaṃ ayameva viseso.	72	
PA_tika-abh08_t:73_0	58-9. Yā puthujjanakālasmiṃ, abhinibbattitā pana puthujjanakālasmiṃ puthujjanabhāvaṭṭhitena	73	
PA_tika-abh08_t:73_1	yoginā abhinibbattitā yā rūpārūpasamāpatti, sā rūpārūpasamāpatti so yogī khīṇāsavo	73	
PA_tika-abh08_t:73_2	bhikkhu hutvā naṃ rūpārūpasamāpattiṃ yāva yattakaṃ kālaṃ na samāpajjate, tāva tattakena	73	
PA_tika-abh08_t:73_3	kālena tassa khīṇāsavabhikkhuno kusalā eva rūpārūpakusalā eva hoti. Khīṇāsavena sā	73	
PA_tika-abh08_t:73_4	rūpārūpasamāpatti sace yadi samāpannā samāpajjitā, kriyā rūpārūpakiriyā hoti.	73	
PA_tika-abh08_t:74	60. Ekādasavidhaṃ kāme kāmāvacare kiriyacittaṃ ekādasavidhaṃ, rūpe rūpāvacare pañca, arūpisu cattāri iti sabbāni kriyacittāni vīsati.	7	
PA_tika-abh08_t:75_0	61. Lokuttarakriyacittaṃ, pana kasmā na vijjati? Maggassa ekacittakkhaṇikattā na	75	
PA_tika-abh08_t:75_1	vijjati. Ayamettha adhippāyo – catumaggaṭṭho khīṇāsavo nāma na hoti, maggānantarameva	75	
PA_tika-abh08_t:75_2	phalaṃ uppajjati, maggopi ekacittakkhaṇiko yadi cittaṃ bahucittakkhaṇikaṃ, phalasamaṅgino	75	
PA_tika-abh08_t:75_3	khīṇāsavassapi maggacittaṃ bhaveyya, evaṃ sati lokuttarakiriyacittaṃ bhaveyyāti adhippāyo.	75	
PA_tika-abh08_t:76_0	62. Kriyākriyāpattivibhāgadesako karaṇaṃ kriyaṃ, kriyaṃ nāma vinayapariyāyena akattabbassa	76	
PA_tika-abh08_t:76_1	karaṇaṃ, na karaṇaṃ akriyaṃ, akriyaṃ nāma vinayapariyāyena kattabbassa akaraṇaṃ,	76	
PA_tika-abh08_t:76_2	āpajjanaṃ āpatti, kriyāya karaṇena āpatti kriyāpatti, akriyāya akaraṇena āpatti akriyāpatti,	76	
PA_tika-abh08_t:76_3	kriyāpatti ca akriyāpatti ca kriyāpatyākriyāpattiyo, ekassa āpatti-saddassa lopaṃ	76	
PA_tika-abh08_t:76_4	katvā “kriyākriyāpattiyo”ti vuttaṃ, tāsaṃ vibhāgo kriyākriyāpattivibhāgo, desetīti	76	
PA_tika-abh08_t:76_5	desako, tassa desako kriyākriyāpattivibhāgadesako. Ṇvu-tu-paccayesu paresu kammatthe	76	
PA_tika-abh08_t:76_6	chaṭṭhī hotīti vadanti. Jino kiṃ visiṭṭho? Kriyākriyāpattivibhāgadesako hitāhitānaṃ	76	
PA_tika-abh08_t:76_7	sakriyākriyārato hitassa sakriyāya rato, ahitassa akriyāya rato, yaṃ kriyākriyaṃ,	76	
PA_tika-abh08_t:76_8	kriyaṃ nāma kriyacittaṃ, akriyaṃ nāma kusalākusalavipākacittaṃ icchanti eke. Taṃ	76	
PA_tika-abh08_t:76_9	na. Kasmā? Kusalādhikāre “kusalaṃ muninā lapitaṃ” akusalādhikāre “pāpamānasaṃ pāpāpāpesvapāpena	76	
PA_tika-abh08_t:76_10	vuttaṃ” vipākādhikāre “pākaṃ sugato abravī”ti vatvā puna kriyādhikāre “kusalākusalavipākāni	761	
PA_tika-abh08_t:76_11	avocā”ti vacanassa vattabbābhāvato. Tena vāssa kriyākriyaṃ etassāti kriyākriyaṃ,	761	
PA_tika-abh08_t:76_12	kriyākriyasabhāvanti attho. Ayameva sārato paccetabbo. Yaṃ kriyākriyaṃ cittaṃ kriyākriyāsabhāvaṃ	761	
PA_tika-abh08_t:76_13	avoca desesi, taṃ kriyākriyaṃ kriyākriyasabhāvaṃ mayā samīritaṃ, sammā pakārena īritaṃ kathitaṃ.	761	
PA_tika-abh08_t:77	64. Ekūnanavuti sabbe, cittuppādā mahesinā lokuttare aṭṭha katvā ekūnanavuti sabbe cittuppādā mahesinā tathāgatena samāsato saṅkhepato niddiṭṭhā.	7	
PA_tika-abh08_t:78_0	65. Piṭake abhidhammasmiṃ, ye bhikkhū pāṭavatthino abhidhammapiṭake paṭuno bhāvo	78	
PA_tika-abh08_t:78_1	pāṭavaṃ, tena attho pāṭavattho, so etesaṃ atthīti pāṭavatthino, chekabhāvatthikā	78	
PA_tika-abh08_t:78_2	ye bhikkhū, tehi bhikkhūhi ayaṃ abhidhammāvatāro uggahetabbo sikkhitabbo punappunaṃ cintitabbo.	78	
PA_tika-abh08_t:79	66. Ye janā tassaṅkāsena taṃsannibhena abhidhammāvatārena abhidhammamahodadhiṃ mahāsāgarasannibhaṃ abhidhammaṃ taranti, te imaṃ lokaṃ paralokañca taranti. Itīti parisamāpane.	7	
PA_tika-abh08_t:80	Iti abhidhammāvatāraṭīkāya	8	
PA_tika-abh08_t:81	Cittaniddesavaṇṇanā niṭṭhitā.	8	
PA_tika-abh08_t:82	Paṭhamo paricchedo.	8	
PA_tika-abh08_t:83	2. Dutiyo paricchedo	8	
PA_tika-abh08_t:84	Cetasikaniddesavaṇṇanā	8	
PA_tika-abh08_t:85	67. Cittānantaramuddiṭṭhā, ye ca cetasikā mayā ye ca cetasikā cittānantaraṃ mayā uddiṭṭhā, ito paraṃ idāni tesaṃ cetasikānaṃ vibhājanaṃ karissāmi ahaṃ.	8	
PA_tika-abh08_t:86_0	Imesu pana karuṇāmuditāvasena bhāvanākāle karuṇāpubbabhāgo vā, appanāpattāya karuṇāya	86	
PA_tika-abh08_t:86_1	pubbabhāgo, tasmiṃ pubbabhāge, karuṇāto pubbabhāge kāmāvacaracitteti attho. Ekā karuṇā	86	
PA_tika-abh08_t:86_2	uppajjati. Muditāpubbabhāge vā appanāpattāya muditāya pubbabhāge ekā muditā uppajjati.	86	
PA_tika-abh08_t:86_3	Iminā kāmāvacaracittena yogī micchākammantādīhi dhammehi viramati. Ramu-dhātu kīḷāyaṃ,	86	
PA_tika-abh08_t:86_4	vi-saddo viramaṇattho.	86	
PA_tika-abh08_t:87_0	68. Ādinā puññacittena, tettiṃsa niyatā matā ādinā puññacittena paṭhamamahākusalacittena	87	
PA_tika-abh08_t:87_1	saha niyatā tettiṃsa cetasikā bhagavatā matāti, atha vā karuṇāmuditā aniyatā ekena	87	
PA_tika-abh08_t:87_2	dhammena saha catuttiṃsa dhammā bhavanti.	87	
PA_tika-abh08_t:88	69. Kasmā panettha mettā ca, upekkhā ca na uddhaṭā ettha etesu yevāpanakadhammesu, niddhāraṇaṃ, mettā ca upekkhā ca dhammarājena satthunā na uddhaṭā na vuttā kasmā kāraṇā.	8	
PA_tika-abh08_t:89	70. Abyāpādena mettāpi abyāpādena mettā gahitā, upekkhāti tatramajjhattatāya ca gahitā yasmā kāraṇā, tasmā ubhopetā bhagavatā na gahitā.	8	
PA_tika-abh08_t:90_0	71. Kasmā yevāpanā dhammā, buddhenādiccabandhunā sabbe te yevāpanā dhammā yevāpananāmakā	90	
PA_tika-abh08_t:90_1	pāḷiyaṃ sarūpena eva. Bandhati snehena etasminti bandhu, ādiccassa bandhu ādiccabandhu,	90	
PA_tika-abh08_t:90_2	tena ādiccabandhunā buddhena na ca uddhaṭā na desitā.	90	
PA_tika-abh08_t:91_0	72. Kasmā kāraṇā? Yasmā aniyatā keci yevāpanakā aniyatā, yasmā kāraṇā rāsiṃ dukavaggādirāsiṃ	91	
PA_tika-abh08_t:91_1	na bhajanti na sevanti, yasmā kāraṇā keci yevāpanakā dubbalā, tasmā pāḷiyaṃ bhagavatā na vuttā.	91	
PA_tika-abh08_t:92	73. Chandādhimokkhamuditā manasi ca kāro,	9	
PA_tika-abh08_t:93	Majjhattatā ca karuṇā viratittayañca;	9	
PA_tika-abh08_t:94	Puññesu tena niyatāniyatā ca sabbe,	9	
PA_tika-abh08_t:95	Yevāpanā munivarena na ceva vuttā.	9	
PA_tika-abh08_t:96	Chandādhimokkho muditā manasikāro majjhattatā karuṇā viratittayañca puññesukusalesu niyatā cattāro aniyatā pañca sabbe yevāpanā na ca eva tena munivarena vuttā.	9	
PA_tika-abh08_t:97_0	74-80. Kasmā panettha phassova, paṭhamaṃ samudīrito ettha etesu cetasikesu, jātiniddhāraṇaṃ,	97	
PA_tika-abh08_t:97_1	phassova paṭhamaṃ samudīrito kathito. Kasmā kāraṇā? Kira mayā sutaṃ, ārammaṇe cittassa	97	
PA_tika-abh08_t:97_2	paṭhamaṃ abhinipātattā phasso paṭhamaṃ samudīrito, phusitvā pana phassena phassena	97	
PA_tika-abh08_t:97_3	ārammaṇaṃ phusitvā yogino vedanāya ārammaṇaṃ vedaye, saññāya sañjānāti, cetanāya	97	
PA_tika-abh08_t:97_4	ārammaṇaṃ cetaye. Sahajātānaṃ cetasikānaṃ phassova idha imasmiṃ citte mahesinā paṭhamaṃ	97	
PA_tika-abh08_t:97_5	vutto. Hi kasmā kāraṇā? Yasmā balavapaccayattā, tasmā vutto. Akāraṇamidaṃ sabbaṃ,	97	
PA_tika-abh08_t:97_6	cittānaṃ tu saheva ca “paṭhamābhinipātattā”ti ca “balavapaccayattā”ti ca idaṃ sabbaṃ	97	
PA_tika-abh08_t:97_7	vacanaṃ akāraṇaṃ ahetukaṃ ayuttaṃ, kasmā kāraṇā? Cittajānaṃ cittehi sahappavattānaṃ	97	
PA_tika-abh08_t:97_8	cetasikānaṃ ekuppādādibhāvena samānuppādasamānanirodhasamānālambaṇasamānavatthukabhāvena	97	
PA_tika-abh08_t:97_9	pavattito akāraṇaṃ ayuttaṃ. Ayaṃ tu paṭhamuppanno, ayaṃ pacchāti natthidaṃ ayaṃ dhammo	97	
PA_tika-abh08_t:97_10	paṭhamuppanno, ayaṃ dhammo pacchākāle uppanno iti idaṃ vacanaṃ natthi. Balavapaccayattepi	971	
PA_tika-abh08_t:97_11	kāraṇaṃ na ca dissati. Desanākkamato ceva paṭhamaṃ samudīrito iccevaṃ iti evaṃ iti	971	
PA_tika-abh08_t:97_12	iminā mayā vuttappakārena phassassa paṭhamaṃ samudīritataṃ viññunā vibhāvinā viññeyyaṃ,	971	
PA_tika-abh08_t:97_13	visesato visesena aññathā na viññeyyaṃ. Na ca pariyesitabboyaṃ, tasmā pubbāparakkamo	971	
PA_tika-abh08_t:97_14	yasmā kāraṇā ayaṃ pubbāparakkamo viññunā na ca pariyesitabbo na gavesitabbo, dhammā	971	
PA_tika-abh08_t:97_15	eva vacanatthalakkhaṇādīhi vijānatā paṇḍitena pariyesitabbā.	971	
PA_tika-abh08_t:98	Iṭṭhākārānubhavanarasā iṭṭhārammaṇānubhavanakiccā subhojanarasaṃ anubhavanto rājā viya. Cetasikaassādapaccupaṭṭhānā cetasikapassaddhipadaṭṭhānā.	9	
PA_tika-abh08_t:99_0	Paccābhiññāṇakaraṇarasā paṭijānanakiccā vaḍḍhakissa abhiññāṇakaraṇamiva vaḍḍhakino	99	
PA_tika-abh08_t:99_1	sakiṃ sañjānitvāpi dāruharesu suttassa paṭipasāraṇaṃ viyāti adhippāyo. Yathāgahitanimittavasenāti	99	
PA_tika-abh08_t:99_2	yathāpavattitanimittassa vasena. Manasi abhinivesakaraṇaṃ gayhākārā.	99	
PA_tika-abh08_t:100_0	Āyūhanarasā pavattanakiccasādhakā. Mahāvaḍḍhakiādayo viya yathā mahāvaḍḍhakī sayampi	100	
PA_tika-abh08_t:100_1	dāruṃ tacchati, parepi dāruṃ tacchāpeti, evaṃ sayampi ārammaṇe sandahati, sampayuttadhammepi abhisandahāpeti.	100	
PA_tika-abh08_t:101	Āhananaṃ bhuso hananaṃ, pariyāhananaṃ samantā hananaṃ, taṃ raso etassāti āhananapariyāhananaraso.	10	
PA_tika-abh08_t:102	Ārammaṇānumajjanalakkhaṇo ārammaṇaparimaddanalakkhaṇo.	10	
PA_tika-abh08_t:103	Pinayatīti pīti, sahajātadhamme ārammaṇe pinayatīti attho. Kāyacittapharaṇarasā. Udaggassa cittassa bhāvo odagyaṃ, taṃ paccupaṭṭhānaṃ etassāti odagyapaccupaṭṭhānā.	10	
PA_tika-abh08_t:104	Saddahanti vatthuttayaṃ saddahanti. Akālusiyapaccupaṭṭhānā anāvilabhāvapaccupaṭṭhānā. Saddheyyavatthupadaṭṭhānā saddahitabbavatthuttayāsannakāraṇā.	10	
PA_tika-abh08_t:105	Araññagatasudesako viya araññe gato maggasudesako viya.	10	
PA_tika-abh08_t:106_0	Attanā avinibbhuttānaṃ dhammānanti avigatānaṃ cetasikānaṃ. Tesanti tesaṃ cetasikānaṃ	106	
PA_tika-abh08_t:106_1	dhammānaṃ. Santepi ca tesaṃ cetasikānaṃ anupālanalakkhaṇādimhi vidhāne atthikkhaṇeyeva	106	
PA_tika-abh08_t:106_2	taṃ tesaṃ pāletabbānaṃ cetasikānaṃ pavattakkhaṇeyeva taṃ jīvitaṃ te dhamme pāletabbe	106	
PA_tika-abh08_t:106_3	cetasike anupāleti. Udakaṃ viyāti yathā udakaṃ attani uppalādīni anupāleti, tathā	106	
PA_tika-abh08_t:106_4	anupālanalakkhaṇādimhi vidhāne santepi tesaṃ atthikkhaṇeyeva anupāleti, vijjamānakkhaṇeva	106	
PA_tika-abh08_t:106_5	anupāletīti adhippāyo. Paccayuppannepi ca dhamme anupāleti, dhāti viya kumāraṃ aññāya	106	
PA_tika-abh08_t:106_6	janitaṃ kumāraṃ rakkhantī dhāti viya, parassa puttaṃ aṅkādinā dhāretīti dhāti. Sayaṃpavattitadhammasambandheneva	106	
PA_tika-abh08_t:106_7	pavattati attanā pavattitehi dhammehi sampavattati. Niyāmako viya yathā niyāmako	106	
PA_tika-abh08_t:106_8	ekanāvāya vutthehi janehi saha pavattati, bhaṅgato uddhaṃ taṃ jīvitaṃ na pavattayati,	106	
PA_tika-abh08_t:106_9	attano ca abhāvā ṭhapayitabbānaṃ cetasikānañca abhāvā, bhaṅgakkhaṇe cetasike na ṭhapeti	106	
PA_tika-abh08_t:106_10	sayaṃ bhijjamānattā, vaṭṭisneho khīyamāno padīpasikhaṃ na karoti yathā.	1061	
PA_tika-abh08_t:107	Sommabhāvapaccupaṭṭhānoti mudubhāvapaccupaṭṭhāno, sītalabhāvapaccupaṭṭhāno vā.	10	
PA_tika-abh08_t:108	Kāyoti cettha vedanādayo tayo khandhā vedanākkhandho saññākkhandho saṅkhārakkhandho ime khandhā gahitā.	10	
PA_tika-abh08_t:109	Nimmaddanarasāti nimmaddanakiccā. Kāyacittānaṃ avūpasamatāuddhaccādikilesapaṭipakkhabhūtāti ādiggahaṇena kukkuccaṃ gahetabbaṃ.	10	
PA_tika-abh08_t:110	Iti abhidhammāvatāraṭīkāya	11	
PA_tika-abh08_t:111	Cetasikaniddesavaṇṇanā niṭṭhitā.	11	
PA_tika-abh08_t:112	Dutiyo paricchedo.	11	
PA_tika-abh08_t:113	3. Tatiyo paricchedo	11	
PA_tika-abh08_t:114	Cetasikavibhāganiddesavaṇṇanā	11	
PA_tika-abh08_t:115_0	89. Sabbe cetasikā vuttā, buddhenādiccabandhunā ye sabbe cetasikā ādiccabandhunā	115	
PA_tika-abh08_t:115_1	buddhena vuttā, te sabbe cetasikā nāmasāmaññato nāmasamānabhāvena dvepaññāsabhavanti	115	
PA_tika-abh08_t:115_2	te, anottappapariyosānā dvipaññāsa bhavanti.	115	
PA_tika-abh08_t:116_0	90-92. Catupaññāsadhā kāme, rūpe pañcadaseritā kāme kāmāvacare catupaññāsa cittāni	116	
PA_tika-abh08_t:116_1	īritā. Rūpe rūpāvacare pañcadasa cittāni īritā bhavanti. Dvādasārūpe arūpāvacare	116	
PA_tika-abh08_t:116_2	dvādasa cittāni bhavanti. Cattālīsa manāsavā lokuttaracittāni cattālīsa bhavanti,	116	
PA_tika-abh08_t:116_3	ekavīsasataṃ sabbe cittuppādā samāsato saṅkhepato ekavīsasataṃ hoti. Etesu tesamuppattiṃ	116	
PA_tika-abh08_t:116_4	ito paraṃ etesu mayā vuttesu cittesu tesaṃ phassādīnaṃ dhammānaṃ uppattiṃ ekaṃ ekaṃ	116	
PA_tika-abh08_t:116_5	uddharitvā cittacetasikesu bhikkhūnaṃ pāṭavatthāya ahaṃ pavakkhāmi desissāmi.	116	
PA_tika-abh08_t:117	93. Ekaggatā cittekaggatā manakkāro manasikāro jīvitaṃ phassapañcakaṃ ete aṭṭha cetasikā avinibbhogā aññamaññato avigatā ekuppādā samānuppādā sahakkhayā sahavayā.	11	
PA_tika-abh08_t:118	94. Phasso ca vedanā saññā, cetanā jīvitindriyaṃ ekaggatā manakkāro ime cetasikā sabbasādhāraṇā sabbacittehi sādhāraṇā, sabbacittānaṃ sādhāraṇā vā.	11	
PA_tika-abh08_t:119_0	95. Vitakko pañcapaññāsa-cittesu samudīrito. Cāro chasaṭṭhicittesu vitakko tāva dvipañcaviññāṇavajjitakāmāvacaresu	119	
PA_tika-abh08_t:119_1	ceva ekādasasu paṭhamajjhānacittesu cāti pañcapaññāsacittesu bhagavatā samudīrito.	119	
PA_tika-abh08_t:119_2	Vicāro dvipañcaviññāṇavajjitakāmāvacaracittesu ekādasasu paṭhamajjhānacittesu ca	119	
PA_tika-abh08_t:119_3	ekādasasu dutiyajjhānacittesu cāti chasaṭṭhicittesu jāyati. Ettha etasmiṃ vacane saṃsayo natthi.	119	
PA_tika-abh08_t:120_0	96. Ekapaññāsacittesu, pīti tesaṭṭhiyā sukhaṃ pītidomanassupekkhāsahagatakāyaviññāṇacatutthajjhānavajjitesu	120	
PA_tika-abh08_t:120_1	ekapaññāsacittesu jāyati. Sukhaṃ domanassadukkhupekkhāsahagatavajjitesu tesaṭṭhicittesu	120	
PA_tika-abh08_t:120_2	jāyati. Upekkhā somanassasukhadukkhasahagatavajjitesu pañcapaññāsacittesu jāyati.	120	
PA_tika-abh08_t:120_3	Dukkhaṃ akusalavipākakāyaviññāṇapaṭighasahagatesu tīsu cittesu jāyati.	120	
PA_tika-abh08_t:121_0	97. Hoti dvāsaṭṭhicittesu, somanassindriyaṃ pana domanassadukkhasukhupekkhāsahagatavajjitesu	121	
PA_tika-abh08_t:121_1	dvāsaṭṭhicittesu jāyati. Dukkhindriyaṃ panekasmiṃ akusalavipāke kāyaviññāṇe jāyati.	121	
PA_tika-abh08_t:121_2	Tathekamhi sukhindriyaṃ tathā ekasmiṃ puññapāke kāyaviññāṇe hoti.	121	
PA_tika-abh08_t:122_0	98. Pañcuttarasate citte, vīriyaṃ āha nāyako jino pañcadvārāvajjanadvipañcaviññāṇasampaṭicchanasantīraṇavajjite	122	
PA_tika-abh08_t:122_1	pañcuttarasate citte vīriyaṃ āha kathesi. Catuttarasate citte, samādhindriyamabrvi	122	
PA_tika-abh08_t:122_2	vicikicchāsahagatadvipañcaviññāṇasampaṭicchanasantīraṇapañcadvārāvajjanavajjite catuttarasate	122	
PA_tika-abh08_t:122_3	citte samādhindriyaṃ avoca.	122	
PA_tika-abh08_t:123	99. Sabbāhetukacittāni, ṭhapetvā cekahetuke sabbāni aṭṭhārasa ahetukacittāni ekahetukacittadvayañca ṭhapetvā sesasmiṃ ekuttarasate citte chandassa uppattiṃ uddise paṇḍito katheyya.	12	
PA_tika-abh08_t:124	100. Ṭhapetvā dasa viññāṇe cakkhuviññāṇādike dasa viññāṇe ca vicikicchāyutampi cittaṃ ṭhapetvā sesasmiṃ dasuttarasate citte adhimokkho bhagavatā udīrito.	12	
PA_tika-abh08_t:125_0	101-2. Saddhā sati hirī ottappaṃ alobho adoso tatramajjhattaṃ cha yugaḷā ca iti ime	125	
PA_tika-abh08_t:125_1	ekūnavīsati dhammā niyatā hutvā ekanavutiyā citte jāyanti. Ekūnavīsati dhammā ahetukesu	125	
PA_tika-abh08_t:125_2	aṭṭhārasasu apuññesu dvādasasu akusalesu na jāyare na jāyanti.	125	
PA_tika-abh08_t:126_0	103. Ekūnāsītiyā citte, paññā jāyati sabbadā paññā dvādasaakusalaaṭṭhārasaahetukamahākusalañāṇavippayuttamahāvipākañāṇavippayuttamahākiriyāñāṇavippayuttavajjite	126	
PA_tika-abh08_t:126_1	ekūnāsītiyā citte jāyati. Aṭṭhavīsatiyā citte, karuṇāmuditā siyuṃ karuṇāmuditā aṭṭhasu	126	
PA_tika-abh08_t:126_2	mahākusalesu, aṭṭhasu mahākiriyāsu, rūpāvacarapañcamajjhānavajjitesu dvādasarūpāvacaresu	126	
PA_tika-abh08_t:126_3	cāti aṭṭhavīsatiyā cittesu siyuṃ bhaveyyuṃ.	126	
PA_tika-abh08_t:127	104. Kāmāvacarapuññesu, sabbalokuttaresu ca kāmāvacaramahākusalesu cittesu sabbesu lokuttaresu cāti saha aṭṭhake cattālīsavidhe citte viratittayaṃ hoti.	12	
PA_tika-abh08_t:128	105. Saddhā sati hirottappaṃ alobhādittayampi ca yugaḷāni cha ca majjhattaṃ karuṇāmuditāpi ca.	12	
PA_tika-abh08_t:129	106. Tathā tisso viratiyo sabbe te pañcavīsati dhammā mahākusalacittasampayuttaabyākatacittasampayuttāti kusalena sabbesuyeva dhammesu chekena vijitaṅgaṇena pakāsitā.	12	
PA_tika-abh08_t:130	107. Ahirīkaṃ anottappaṃ, moho uddhaccameva cāti ime cattāro dhammā niyatā hutvā dvādasāpuññacittesuyeva dvādasaakusalacittesuyeva jāyare jāyanti.	13	
PA_tika-abh08_t:131_0	108-9. Lobho doso ca moho ca, māno diṭṭhi ca saṃsayo vicikicchā middhaṃ uddhaccaṃ	131	
PA_tika-abh08_t:131_1	kukkuccaṃ thinaṃ macchariyampi ca ahirikaṃ anottappaṃ issā ca domanassakaṃ ete dhammā	131	
PA_tika-abh08_t:131_2	akusalā akusalacittasampayuttā ekantena mahesinā vijitaṅgaṇavigatamalena vuttā.	131	
PA_tika-abh08_t:132_0	110. Lobho aṭṭhasu lobhamūlesu cittesu bhagavatā niddiṭṭho dassito. Diṭṭhi catūsu	132	
PA_tika-abh08_t:132_1	diṭṭhisampayuttesu cittesu vuttā. Māno diṭṭhivippayuttesu catūsu gāhūpavādappabhindanena	132	
PA_tika-abh08_t:132_2	vutto. Doso dvīsu eva paṭighasampayuttesu cittesu munindena vutto.	132	
PA_tika-abh08_t:133_0	111. Issāmaccherakukkuccā dvīsu dosamūlesu cittesu jāyanti, no saha saha no jāyanti,	133	
PA_tika-abh08_t:133_1	ekekova jāyantīti attho. Vicikicchā panekasmiṃ vicikicchā pana ekasmiṃ vicikicchāsahagatacitte	133	
PA_tika-abh08_t:133_2	jāyati. Thinamiddhaṃ pañcasu sasaṅkhārikaakusalacittesu jāyati.	133	
PA_tika-abh08_t:134_0	112-3. Phasso ca vedanā saññā, cetanā jīvitaṃ mano vitakko ca vicāro ca pīti vīriyaṃ	134	
PA_tika-abh08_t:134_1	samādhi ca chando cevādhimokkho ca manasikāro ca cuddasa dhammā kusalā ca kusalacetasikā	134	
PA_tika-abh08_t:134_2	ca honti. Akusalā ceva akusalacetasikā ceva abyākatāpi ca abyākatacetasikā ca honti.	134	
PA_tika-abh08_t:135_0	114. Ekūnatiṃsacittesu, jhānaṃ pañcaṅgikaṃ mataṃ catūsu somanassasahagatākusalesu,	135	
PA_tika-abh08_t:135_1	dvādasasu somanassasahagatamahākusalamahāvipākamahākiriyacittesu, sukhasantīraṇahasituppādacittesu,	135	
PA_tika-abh08_t:135_2	tīsu rūpapaṭhamajjhānacittesu, aṭṭhasu lokuttarapaṭhamajjhānacittesu cāti ekūnatiṃsacittesu	135	
PA_tika-abh08_t:135_3	pañcaṅgikaṃ pañcāvayavajhānayuttaṃ jhānaṃ sugatena mataṃ. Upekkhāsahagatāni cattāri	135	
PA_tika-abh08_t:135_4	lobhamūlāni ca dve dosamūlāni ca dve mohamūlāni ca manodhātuttikañca upekkhāsahagatā	135	
PA_tika-abh08_t:135_5	tisso ahetukamanoviññāṇadhātuyo ca dvādasupekkhāsahagatāni mahākusalamahāvipākakiriyacittāni	135	
PA_tika-abh08_t:135_6	tīṇi rūpadutiyajjhānacittāni aṭṭha lokuttaradutiyajjhānacittāni cāti sattatiṃsa cittāni	135	
PA_tika-abh08_t:135_7	catujhānaṅgayuttāni catujhānāvayavayuttāni iti evaṃ niddise katheyya.	135	
PA_tika-abh08_t:136_0	115. Ekādasavidhaṃ cittaṃ, tivaṅgikamudīritaṃ tīṇi rūpāvacaratatiyajjhānacittāni,	136	
PA_tika-abh08_t:136_1	aṭṭhalokuttaratatiyajjhānacittāni cāti ekādasavidhaṃ cittaṃ tivaṅgikaṃ tiavayavajhānayuttaṃ,	136	
PA_tika-abh08_t:136_2	cha rūpāvacaracatutthajjhānapañcamajjhānacittāni, dvādasārūpāvacaracittāni, soḷasa	136	
PA_tika-abh08_t:136_3	lokuttaracatutthajjhānapañcamajjhānacittāni cāti catutiṃsavidhaṃ cittaṃ duvaṅgikaṃ	136	
PA_tika-abh08_t:136_4	dviavayavajhānayuttaṃ udīritaṃ jinena īritaṃ.	136	
PA_tika-abh08_t:137_0	116. Sabhāvenāvitakkesu, jhānaṅgāni na uddhare sabhāvena pakatiyā avitakkesu vitakkavirahitesu	137	
PA_tika-abh08_t:137_1	dvipañcaviññāṇesu jhānaṅgāni jhānāvayavāni jino na uddhare. Ayametthādhippāyo – aññattha	137	
PA_tika-abh08_t:137_2	vitakko jhānacittena vippahīno bhāsito, imesu pana neva jhānacittena pahīnā, pakatiyā	137	
PA_tika-abh08_t:137_3	vitakkavirahitāni dvipañcaviññāṇāni sabbāhetukacittesu maggaṅgāni maggāvayavāni jino	137	
PA_tika-abh08_t:137_4	na uddhare na deseyya.	137	
PA_tika-abh08_t:138_0	117. Budho jino dvipañcaviññāṇesu manodhātuttike ca tīsu santīraṇesu cāti soḷasacittesu	138	
PA_tika-abh08_t:138_1	tīṇindriyāni vade katheyya. Ekasmiṃ pana cattāri ekasmiṃ vicikicchāsahagatacitte	138	
PA_tika-abh08_t:138_2	cattāri indriyāni honti, ekādasasu akusalacittesu vicikicchāyuttacittavajjitesu hasituppāde	138	
PA_tika-abh08_t:138_3	ceva voṭṭhabbanacitte cāti terasasu cittesu pañca indriyāni budho bhagavā uddhare uddhareyya.	138	
PA_tika-abh08_t:139_0	118. Satta dvādasacittesu, indriyāni jinobrvi jino buddho ñāṇavippayuttamahākusalamahāvipākamahākiriyāsaṅkhātesu	139	
PA_tika-abh08_t:139_1	dvādasacittesu satta indriyāni abrvi kathesi, ekenūnesu aṭṭheva, cattālīsamanesu	139	
PA_tika-abh08_t:139_2	ca jino ñāṇasampayuttamahākusalamahāvipākamahākiriyāsaṅkhātesu dvādasasu cittesu,	139	
PA_tika-abh08_t:139_3	pañcadasasu rūpesu, dvādasasu arūpesu cāti ekenūnesu cattālīsamanesu aṭṭheva indriyāni abrvi.	139	
PA_tika-abh08_t:140_0	119. Cattālīsāya lokuttaracittesu navakaṃ indriyanavakaṃ nāyako abrvi kathesi. Evaṃ	140	
PA_tika-abh08_t:140_1	indriyayogopi, veditabbo vibhāvinā evaṃ iminā mayā vuttappakārena cittesu indriyayogo	140	
PA_tika-abh08_t:140_2	vibhāvinā visesena paññaṃ bhāvetuṃ pakāsetuṃ sīlametassāti vibhāvī, tena veditabbo.	140	
PA_tika-abh08_t:141_0	120. Amaggaṅgāni nāmettha, aṭṭhārasa ahetukā ettha etesu cittesu aṭṭhārasa ahetukā	141	
PA_tika-abh08_t:141_1	natthi maggo etesūti amaggaṅgāni nāma, jhānaṅgāni na vijjanti, viññāṇesu dvipañcasu	141	
PA_tika-abh08_t:141_2	dvipañcaviññāṇesu jhānaṅgānipi na saṃvijjanti.	141	
PA_tika-abh08_t:142_0	121. Ekaṃ cittaṃ dumaggaṅgaṃ ekaṃ vicikicchāsahagatacittaṃ dumaggaṅgaṃ dumaggāvayavaṃ,	142	
PA_tika-abh08_t:142_1	catūsu diṭṭhivippayuttākusalacittesu ca dvīsu paṭighayuttesu ca uddhaccayuttesu cāti	142	
PA_tika-abh08_t:142_2	sattasu cittesu ca timaggaṅgāni timaggāvayavāni honti. Cattālīsāya cittesu, maggo	142	
PA_tika-abh08_t:142_3	so caturaṅgiko catūsu diṭṭhisampayuttākusalesu ñāṇavippayuttamahākusalamahāvipākamahākiriyāsaṅkhātesu	142	
PA_tika-abh08_t:142_4	dvādasasu cittesu ca rūpāvacaradutiyatatiyacatutthapañcamajjhānasaṅkhātesu dvādasasu	142	
PA_tika-abh08_t:142_5	rūpāvacaresu, dvādasasu arūpāvacaresu cāti cattālīsāya cittesu caturaṅgiko maggo	142	
PA_tika-abh08_t:142_6	caturāvayavo maggo hoti.	142	
PA_tika-abh08_t:143_0	122. Pañcaddasasu cittesu, maggo pañcaṅgiko mato ñāṇasampayuttamahākusalamahāvipākamahākiriyāsaṅkhātesu	143	
PA_tika-abh08_t:143_1	dvādasasu, tīsu rūpapaṭhamajjhānacittesu cāti pañcaddasasu cittesu pañcaṅgiko pañcāvayavo	143	
PA_tika-abh08_t:143_2	maggo bhagavatā mato. Dvattiṃsacittesu maggo sattaṅgikopi ca lokuttaradutiyatatiyacatutthapañcamajjhānasaṅkhātesu	143	
PA_tika-abh08_t:143_3	dvattiṃsacittesu maggo sattaṅgiko sattāvayavo hoti.	143	
PA_tika-abh08_t:144_0	123. Maggo aṭṭhasu cittesu maggaphalavasena aṭṭhasu lokuttaracittesu maggo aṭṭhaṅgiko	144	
PA_tika-abh08_t:144_1	aṭṭhāvayavo hoti. Iti parisamāpane. Tu padapūraṇe. Evaṃ iminā mayā vuttappakārena	144	
PA_tika-abh08_t:144_2	sabbacittesu maggaṅgāni maggāvayavāni dhīro uddhareyya, deseyyāti attho.	144	
PA_tika-abh08_t:145_0	124. Balāni dve dvicittesu hasituppādavoṭṭhabbanasaṅkhātesu dvīsu cittesu dve balāni	145	
PA_tika-abh08_t:145_1	honti. Ekasmiṃ tīṇi dīpaye ekasmiṃ vicikicchāyutte tīṇi balāni dhīro dīpaye pakāseyya.	145	
PA_tika-abh08_t:145_2	Vicikicchāyuttato sesesu ekādasasu akusalesu cattāri balāni honti. Cha dvādasasu	145	
PA_tika-abh08_t:145_3	ñāṇavippayuttamahākusalamahāvipākamahākiriyāsaṅkhātesu dvādasasu cittesu cha balāni	145	
PA_tika-abh08_t:145_4	hontīti dhīro niddise katheyya.	145	
PA_tika-abh08_t:146_0	125. Ekūnāsītiyā satta ñāṇasampayuttamahākusalamahāvipākamahākiriyāsaṅkhātesu dvādasasu	146	
PA_tika-abh08_t:146_1	kāmāvacaracittesu, sattavīsatiyā mahaggatacittesu, cattālīsalokuttaracittesu cāti	146	
PA_tika-abh08_t:146_2	ekūnāsītiyā cittesu satta balāni honti. Soḷasevābalāni tu dvipañcaviññāṇāni ca tisso	146	
PA_tika-abh08_t:146_3	manodhātuyo ca tīṇi santīraṇāni cāti soḷasa eva cittāni abalāni balavirahitāni honti,	146	
PA_tika-abh08_t:146_4	evaṃ iminā mayā vuttappakārena cittaṃ sabalaṃ balena sahagataṃ abalampi ca balavirahitañcāpi	146	
PA_tika-abh08_t:146_5	cittaṃ viññeyyaṃ dhīrena vijānitabbaṃ.	146	
PA_tika-abh08_t:147_0	126. Jhānaṅgamaggaṅgabalindriyāni, cittesu jāyanti hi yesu yāni yesu cittesu yāni	147	
PA_tika-abh08_t:147_1	jhānaṅgamaggaṅgabalaindriyāni jāyanti, mayā samāsena samuddharitvā asaṃsaṭṭhaṃ uddharitvā	147	
PA_tika-abh08_t:147_2	tesu cittesu sabbānipi tāni jhānaṅgamaggaṅgabalaindriyāni samāsena saṅkhepena mayā	147	
PA_tika-abh08_t:147_3	buddhadattācariyena vuttāni kathitāni.	147	
PA_tika-abh08_t:148	Iti abhidhammāvatāraṭīkāya	14	
PA_tika-abh08_t:149	Cetasikavibhāganiddesavaṇṇanā niṭṭhitā.	14	
PA_tika-abh08_t:150	Tatiyo paricchedo.	15	
PA_tika-abh08_t:151	4. Catuttho paricchedo	15	
PA_tika-abh08_t:152	Ekavidhādiniddesavaṇṇanā	15	
PA_tika-abh08_t:154	Ito paraṃ pavakkhāmi, nayamekavidhādikaṃ;	15	
PA_tika-abh08_t:155	Ābhidhammikabhikkhūnaṃ, buddhiyā pana vuddhiyā.	15	
PA_tika-abh08_t:156	Ahaṃ ito paraṃ ito paricchedato paraṃ ekavidhādikaṃ nayaṃ ābhidhammikabhikkhūnaṃ buddhiyā vuddhitthāya pavakkhāmi desessāmi.	15	
PA_tika-abh08_t:157	128. Sabbamekavidhaṃ cittaṃ, vijānanasabhāvato sabbaṃ cittaṃ vijānanasabhāvato ekavidhaṃ, duvidhañca bhave cittaṃ ahetukasahetukato idaṃ cittaṃ duvidhaṃ bhaveyya.	15	
PA_tika-abh08_t:158	129. Puññāpuññavipākā hi, kāme dasa ca pañca ca hi saccaṃ kāme kāmāvacare kusalākusalavipākā dasa pañca ca kiriyā tisso iti sabbe aṭṭhārasa cittuppādā ahetukā.	15	
PA_tika-abh08_t:159	130. Ahetukato cittuppādato sesā ekasattati cittuppādā sahetukāti sahetukā nāmāti mahesinā tādinā aviparītasabhāvena hetuvādinā paccayavādinā niddiṭṭhā.	15	
PA_tika-abh08_t:160	131. Savatthukāvatthukato savatthukaavatthukavasena tathā ubhayavasena savatthukavasena, avatthukavasena ca sabbaṃ vuttappakārena ca mānasaṃ tividhaṃ hoti.	16	
PA_tika-abh08_t:161_0	132-4. Sabbo kāmavipāko ca, rūpe pañcadasāpi ca cittuppādā ādimaggo paṭhamamaggo	161	
PA_tika-abh08_t:161_1	hasituppādo manodhātukiriyāpi ca domanassadvayañcāpi tecattālīsa mānasā vinā vatthuṃ	161	
PA_tika-abh08_t:161_2	vatthuṃ vajjetvā na uppajjanti, ekantena savatthukā nāma. Arūpāvacaravipākā ca ekantena	161	
PA_tika-abh08_t:161_3	avatthukā, mayā vuttato cittuppādato sesāni dvecattālīsa cittāni ubhayathā savatthukāvatthukavasena siyuṃ.	161	
PA_tika-abh08_t:162	135. Ekekārammaṇaṃ cittaṃ, pañcārammaṇameva ca cittaṃ chaḷārammaṇakañceti evaṃ iminā mayā vuttappakārenāpi tividhaṃ cittaṃ siyā.	16	
PA_tika-abh08_t:163_0	136-8. Viññāṇāni ca dve pañca, aṭṭha lokuttarāni ca abhiññāmānasaṃ ṭhapetvā sabbaṃ	163	
PA_tika-abh08_t:163_1	mahaggatañcevāti tecattālīsa cittuppādā pana ekekārammaṇā viññeyyā dhīrena. Tattha	163	
PA_tika-abh08_t:163_2	citte manodhātuttayaṃ pañcārammaṇaṃ īritaṃ bhagavatā. Mayā vuttacittato sesāni tecattālīsa	163	
PA_tika-abh08_t:163_3	cittāni chaḷārammaṇikāni matāni satthunā, tathā evaṃ cittaṃ kusalākusalādito tividhaṃ.	163	
PA_tika-abh08_t:163_4	Ādi-saddena abyākataṃ gahetabbaṃ.	163	
PA_tika-abh08_t:164	139. Ahetukaṃ cittaṃ ekahetukañca cittaṃ dvihetukañca cittaṃ tihetukañca cittanti evaṃ iminā pakārena cittaṃ catubbidhaṃ vibhāvinā viññātabbaṃ.	16	
PA_tika-abh08_t:165_0	140-2. Heṭṭhā mayāpi niddiṭṭhā aṭṭhārasa cittuppādā ahetukā, vicikicchuddhaccasaṃyuttaṃ	165	
PA_tika-abh08_t:165_1	cittaṃ ekahetukaṃ evaṃ udīritaṃ bhagavatā. Kāme kāmāvacare puññavipākakriyato kusalavasena	165	
PA_tika-abh08_t:165_2	ca vipākavasena ca kiriyāvasena ca dvādasadhā cittuppādā akusalā ca dasadhā cāti	165	
PA_tika-abh08_t:165_3	bāvīsati cittuppādā duhetukā. Kāme kāmāvacare puññavipākakriyato puññavasena ca vipākavasena	165	
PA_tika-abh08_t:165_4	ca kiriyāvasena ca dvādasadhā cittuppādā. Sabbaṃ mahaggatañceva appamāṇaṃ lokuttaracittañca tihetukaṃ.	165	
PA_tika-abh08_t:166_0	143-50. Rūpīriyāpathaviññatti-janakājanakāditoti rūpairiyāpathaviññattijanakavasena	166	
PA_tika-abh08_t:166_1	rūpairiyāpathajanakavasena ca rūpajanakavasena ca tikiccājanakavasena cātiādīhi pakārehi	166	
PA_tika-abh08_t:166_2	sabbaṃ cittaṃ catubbidhaṃ hoti. Tattha tasmiṃ citte dvādasākusalā, kāmadhātuyā kusalā,	166	
PA_tika-abh08_t:166_3	tathā kāme dasa kiriyā, abhiññāmānasaṃ dvayaṃ, ime bāttiṃsa mānasā rūpāni samuṭṭhāpenti,	166	
PA_tika-abh08_t:166_4	iriyāpathaṃ kappenti, viññattiṃ janayanti. Kusalā mahaggatamānasā kiriyā ca mahaggatamānasā,	166	
PA_tika-abh08_t:166_5	aṭṭha anāsavacittāni, chabbīsati ca mānasā rūpāni samuṭṭhāpenti, iriyāpathaṃ kappenti.	166	
PA_tika-abh08_t:166_6	Copanaṃ na pāpenti viññattiṃ na janayantīti attho. Ime cittuppādā dukiccaniyatā,	166	
PA_tika-abh08_t:166_7	dasa viññāṇe ṭhapetvā dvīsu bhūmīsu vipākā manodhātudvayasantīraṇattayamahāvipākarūpavipākānaṃ	166	
PA_tika-abh08_t:166_8	vasena aṭṭhārasa pākā manodhātu kiriyā cevāti imāni ekūnavīsati cittāni rūpāni samuṭṭhāpenti,	166	
PA_tika-abh08_t:166_9	itaradvayaṃ na karonti, puna dvepañcaviññāṇā paṭhamaṃ “dasa viññāṇe”ti vuttattā “punā”ti	166	
PA_tika-abh08_t:166_10	vuttā. Arūpīsu vipākā ca sabbesaṃ sattānaṃ paṭisandhicittañca arahato cuticittañca	1661	
PA_tika-abh08_t:166_11	ime soḷasa mānasā tikiccāni na karonti.	1661	
PA_tika-abh08_t:167	151. Ekadviticatuṭṭhāna-pañcaṭṭhānappabhedato ekakiccadvikiccatikiccacatukiccapañcakiccabhedena pañcadhā cittaṃ pañcapakāraṃ cittaṃ pañcanimmalalocano buddho akkhāsi kathesi.	16	
PA_tika-abh08_t:169	Kusalākusalā sabbe, cittuppādā mahākriyā;	16	
PA_tika-abh08_t:170	Mahaggatā kriyā ceva, cattāro phalamānasā.	17	
PA_tika-abh08_t:171	153. Sabbeva pañcapaññāsa cittuppādā javanaṭṭhānatoyeva javanakiccavaseneva ekaṭṭhāne ekakicce nippapañcena satthunā taṇhāmānadiṭṭhivirahitena satthunā niyāmitā kathitā.	17	
PA_tika-abh08_t:172	154. Puna dvepañcaviññāṇā cittuppādā dassane savane tathā ghāyane sāyanaṭṭhāne phusane paṭipāṭiyā satthunā niyāmitā.	17	
PA_tika-abh08_t:173	155. Manodhātuttikaṃ āvajjane paṭicchane, ete aṭṭhasaṭṭhi cittuppādā ekaṭṭhānikataṃ ekakiccabhāvaṃ gatā pattā bhavanti.	17	
PA_tika-abh08_t:174_0	156-8. Cittadvayaṃ dviṭṭhānikaṃ nāma udīritaṃ bhagavatā, somanassayutaṃ cittaṃ pañcadvāre	174	
PA_tika-abh08_t:174_1	santīraṇaṃ siyā. Chadvāre tadālambaṇañca balavārammaṇe atimahantārammaṇe sati siyā,	174	
PA_tika-abh08_t:174_2	tathā voṭṭhabbanaṃ pañcadvāresu voṭṭhabbanaṃ hoti. Manodvāresu pana sabbesaṃ ārammaṇānaṃ	174	
PA_tika-abh08_t:174_3	āvajjanaṃ hoti, idaṃ cittadvayaṃ dviṭṭhānikaṃ nāma hoti.	174	
PA_tika-abh08_t:175_0	159. Paṭisandhiyā ṭhānato paṭisandhiyā kiccavasena bhavaṅgassa ṭhānato bhavaṅgassa	175	
PA_tika-abh08_t:175_1	kiccavasena cutiyā ṭhānato cutiyā kiccavasena te mahaggatavipākā nava tiṭṭhānikā	175	
PA_tika-abh08_t:175_2	tikiccāti muninā matā.	175	
PA_tika-abh08_t:176_0	160-3. Aṭṭha kāmā mahāpākā, paṭisandhibhavaṅgato paṭisandhibhavaṅgavasena tadārammaṇato	176	
PA_tika-abh08_t:176_1	ceva tadārammaṇavasena ca eva cutiṭṭhānavasena ca aṭṭha cittāni catuṭṭhānikacittāni	176	
PA_tika-abh08_t:176_2	honti, iti vacanaṃ dhīro niddise, kusalākusalapākopekkhāsahagatadvayaṃ pañcadvāre	176	
PA_tika-abh08_t:176_3	santīraṇaṃ bhave, chadvārikesupi balavārammaṇe sati tadārammaṇatā siyā. Paṭisandhibhavaṅgānaṃ	176	
PA_tika-abh08_t:176_4	ṭhānavasena ca cutiṭṭhānavasena ca idaṃ cittadvayaṃ pañcaṭṭhānikacittaṃ nāmāti udīritaṃ muninā.	176	
PA_tika-abh08_t:177	164. Pañcakiccaṃ dvayaṃ cittaṃ, aṭṭhakaṃ pana catukiccaṃ, navakaṃ tikiccaṃ, dve cittuppādā dvikiccā, imesaṃ imehi cittuppādehi sesaṃ ekakaṃ kiccaṃ.	17	
PA_tika-abh08_t:179	Bhavaṅgāvajjanañceva, dassanaṃ sampaṭicchanaṃ;	17	
PA_tika-abh08_t:180	Santīraṇaṃ voṭṭhabbanaṃ, javanaṃ bhavati sattamaṃ.	18	
PA_tika-abh08_t:181_0	166. Chabbidhaṃ hoti taṃ channaṃ taṃ cittaṃ channaṃ cakkhusotaghānajivhākāyamanoviññāṇānaṃ	181	
PA_tika-abh08_t:181_1	pabhedato chabbidhaṃ hoti, cakkhusotaghānajivhākāyamanodhātumanoviññāṇadhātūnaṃ sattannaṃ	181	
PA_tika-abh08_t:181_2	vasena cittaṃ sattadhā hoti.	181	
PA_tika-abh08_t:182	167. Ekekārammaṇaṃ chakkaṃ, pañcārammaṇabhedato chaḷārammaṇato ceva chaḷārammaṇacittavasena mano cittaṃ aṭṭhavidhaṃ hoti.	18	
PA_tika-abh08_t:183	168. Tattha tasmiṃ citte dvepañcaviññāṇā ekekagocarā honti, dve cittuppādā rūpārammaṇikā, dve dve cittuppādā saddādigocarā.	18	
PA_tika-abh08_t:184	169. Pañcābhiññāvivajjitaṃ sabbaṃ mahaggataṃ, sabbaṃ lokuttarañca iti idaṃ cittaṃ ekekārammaṇaṃ bhave.	18	
PA_tika-abh08_t:185	170. Idaṃ chakkaṃ ekekārammaṇaṃ vibhāvinā ñeyyaṃ, manodhātuttayaṃ pañcārammaṇikaṃ nāma bhave.	18	
PA_tika-abh08_t:186	171. Kāmāvacaracittāni cattālīsaṃ tathā ekekaṃ sabbāni abhiññāni ca chaḷārammaṇikānīti chaḷārammaṇikāni nāma paṇḍitena viññeyyāni.	18	
PA_tika-abh08_t:187	172. Sattaviññāṇadhātūsu pacchimaṃ manoviññāṇadhātuñca kusalākusalābyākatavasena tidhā katvā navavidhaṃ cittaṃ hoti.	18	
PA_tika-abh08_t:188	173. Manoviññāṇadhātuyā bhedo puññāpuññavaseneva vipākakiriyabhedato chasattatividho hoti.	18	
PA_tika-abh08_t:189	174. Manodhātuṃ vipākakiriyabhedato dvidhā katvā pubbe vuttehi navadhā cittehi mānasaṃ dasadhā hoti.	18	
PA_tika-abh08_t:190_0	175. Pacchimaṃ dhātudvayaṃ manodhātumanoviññāṇadhātudvayaṃ, manodhātuṃ kusalavipākaakusalavipākakiriyāvasena	190	
PA_tika-abh08_t:190_1	tidhā katvā, manoviññāṇadhātuñca kusalākusalābyākatavasena tividhā katvā cakkhusotaghānajivhākāyaviññāṇehi	190	
PA_tika-abh08_t:190_2	saha cittaṃ ekādasavidhaṃ hoti, iti idaṃ vacanaṃ paṇḍito paridīpaye.	190	
PA_tika-abh08_t:191_0	176. Manoviññāṇadhātumpi kusalākusalādito kusalākusalavipākakiriyāvasena catudhā	191	
PA_tika-abh08_t:191_1	vibhajitvāna taṃ cittaṃ cakkhusotaghānajivhākāyaviññāṇehi saha tippakārāya manodhātuyā	191	
PA_tika-abh08_t:191_2	ca saha dvādasadhāpi dhīro vade.	191	
PA_tika-abh08_t:192_0	177-9. Cittaṃ cuddasaṭṭhānabhedena cuddasadhā bhave, paṭisandhiyā vasena ca bhavaṅgavasena	192	
PA_tika-abh08_t:192_1	ca cutiyā vasena ca āvajjanassa vasena ca pañcannaṃ dassanādīnaṃ kiccānaṃ vasena	192	
PA_tika-abh08_t:192_2	ca sampaṭicchanacetaso vasena ca santīraṇassa vasena ca voṭṭhabbanajavanānaṃ vasena	192	
PA_tika-abh08_t:192_3	ca, yathā evaṃ tadārammaṇacittassa vasena cāti evaṃ iminā pakārena ṭhānabhedato kiccabhedena	192	
PA_tika-abh08_t:192_4	cuddasadhā cittaṃ hoti, iti idaṃ vacanaṃ dhīro paridīpaye paridīpeyya.	192	
PA_tika-abh08_t:193	180. Bhūmipuggalanānattavasena bhūminānattavasena, puggalanānattavasena ca cittānaṃ pavattito idaṃ cittaṃ bahudhā hoti, iti vacanañca dhīro vibhāvaye pakāseyya.	19	
PA_tika-abh08_t:194_0	181. Idha imasmiṃ sāsane yo bhikkhu matimā imasmiṃ ekavidhādinaye kusalo cheko hoti,	194	
PA_tika-abh08_t:194_1	abhidhamme pavattā atthā tassa bhikkhuno hatthagatā hatthapaviṭṭhā āmalakā viya suddhamaṇikā viya honti.	194	
PA_tika-abh08_t:195	Iti abhidhammāvatāraṭīkāya	19	
PA_tika-abh08_t:196	Ekavidhādiniddesavaṇṇanā niṭṭhitā.	19	
PA_tika-abh08_t:197	Catuttho paricchedo.	19	
PA_tika-abh08_t:198	5. Pañcamo paricchedo	19	
PA_tika-abh08_t:199	Bhūmipuggalacittuppattiniddesavaṇṇanā	19	
PA_tika-abh08_t:201	Ito paraṃ pavakkhāmi, buddhivuddhikaraṃ nayaṃ;	20	
PA_tika-abh08_t:202	Cittānaṃ bhūmisuppattiṃ, puggalānaṃ vasena ca.	20	
PA_tika-abh08_t:203_0	Ahaṃ ito paraṃ buddhivuddhikaraṃ nayaṃ mativaddhikaraṃ nayaṃ pavakkhāmi desessāmi.	203	
PA_tika-abh08_t:203_1	Cittānaṃ bhūmisuppattiṃ puggalānaṃ vasena ca bhūmīsu cittānaṃ uppattiṃ, puggalānaṃ	203	
PA_tika-abh08_t:203_2	vasena bhūmīsu cittānaṃ uppattiñca pavakkhāmi.	203	
PA_tika-abh08_t:204_0	183. Devā ceva manussā ca, tisso ca apāyabhūmiyo honti, gatiyo pañca tesaṃ devamanussatiracchānapetanirayagatīnaṃ	204	
PA_tika-abh08_t:204_1	vasena pañca gatiyo niddiṭṭhā satthunā dassitā bhagavatā. Tayo bhavā pana kāmarūpārūpabhavavasena	204	
PA_tika-abh08_t:204_2	tayo satthunā niddiṭṭhā dassitā.	204	
PA_tika-abh08_t:205_0	184-5. Bhūmiyo tattha tiṃseva, tāsu tiṃseva puggalā tattha tesu tīsu bhavesu tiṃsa	205	
PA_tika-abh08_t:205_1	eva bhūmiyo honti, tāsu bhūmīsu uppannā puggalā tiṃsa eva honti, etāsu bhūmīsu uppannā	205	
PA_tika-abh08_t:205_2	sabbe ca pana puggalā paṭisandhikacittānaṃ vasena ekūnavīsati honti. Paṭisandhi ca	205	
PA_tika-abh08_t:205_3	nāmesā esā paṭisandhi ca nāma duvidhā dvippakārā samudīritā satthunā kathitā.	205	
PA_tika-abh08_t:206_0	186. Acittakā paṭisandhi, sacittakā paṭisandhi ca iti duvidhā paṭisandhi hoti, asaññibrahmānaṃ	206	
PA_tika-abh08_t:206_1	paṭisandhi acittakā rūpapaṭisandhi hoti. Sesā rūpapaṭisandhito sesā sacittakā sacittakapaṭisandhi	206	
PA_tika-abh08_t:206_2	ñeyyā paṇḍitena jānitabbā. Sā pana sacittakā paṭisandhi ekūnavīsati hoti.	206	
PA_tika-abh08_t:207_0	187. Paṭisandhivaseneva sacittakapaṭisandhivasena eva vīsati puggalā honti. Idha	207	
PA_tika-abh08_t:207_1	imasmiṃ cittādhikāre cittādhikārattā acittakapaṭisandhi rūpapaṭisandhi na ca uddhaṭā na ca kathitā mayā.	207	
PA_tika-abh08_t:208_0	188. Ahetudvitihetūti, puggalā tividhā siyuṃ ahetukadvihetukatihetukā iti tividhā	208	
PA_tika-abh08_t:208_1	tippakārā puggalā siyuṃ bhaveyyuṃ. Ariyā pana puggalā aṭṭha iti evaṃ iminā mayā vuttappakārena	208	
PA_tika-abh08_t:208_2	sabbe puggalā ekādasa īritā kathitā bhagavatā.	208	
PA_tika-abh08_t:209_0	189. Bhūmīsu tiṃsabhūmīsu cittānaṃ uppattiṃ etesaṃ pana sabbesaṃ puggalānaṃ pabhedato	209	
PA_tika-abh08_t:209_1	bhūmīsu cittānaṃ uppattiñca gaṇhato gaṇhantassa mama vacanaṃ nibodhatha, tumhe jānātha suṇātha.	209	
PA_tika-abh08_t:210	190. Tīsu bhūmīsu kati cittāni jāyanti? Me mayhaṃ vada tāni cittāni tvaṃ kathehi, sabbāsu bhūmīsu cuddasa eva cittāni. Taṃ yathā –	21	
PA_tika-abh08_t:211	Voṭṭhabbaṃ kāmapuññañca, viyuttāni ca diṭṭhiyā;	21	
PA_tika-abh08_t:212	Uddhaccasahitañceva, honti sabbattha cuddasa.	21	
PA_tika-abh08_t:213	191. Sadā vīsati cittāni, kāmeyeva bhave siyuṃ vīsati cittāni kāmeyeva bhave sadā sabbasmiṃ kāle siyuṃ bhaveyyunti. Taṃ yathā –	21	
PA_tika-abh08_t:214	Kāme aṭṭha mahāpākā, domanassadvayampi ca;	21	
PA_tika-abh08_t:215	Tathā ghānādiviññāṇattayaṃ pākā apuññajā.	21	
PA_tika-abh08_t:216_0	Ghānādiviññāṇattayanti kusalavipākaghānādittayaṃ. Pākā apuññajā akusalato jātā ahetukā	216	
PA_tika-abh08_t:216_1	satta vipākā. Pañca rūpabhaveyeva pañca cittāni rūpabhaveyeva bhavanti. Cattāreva	216	
PA_tika-abh08_t:216_2	arūpisu cattāri cittāni arūpīsuyeva honti. Taṃ yathā –	216	
PA_tika-abh08_t:217	Rūpeva rūpapākā vāruppapākā arūpisu;	21	
PA_tika-abh08_t:218	Nava mahaggatā pākā, rūpārūpeva jāyare.	21	
PA_tika-abh08_t:219	192. Kāmarūpabhavesveva aṭṭhārasa cittāni bhavanti.	21	
PA_tika-abh08_t:220	Taṃ yathā –	22	
PA_tika-abh08_t:221	Puññarūpāni pañceva, puññajaṃ sampaṭicchanaṃ;	22	
PA_tika-abh08_t:222	Cakkhusotadvayaṃ puññapākaṃ santīraṇadvayaṃ.	22	
PA_tika-abh08_t:223	Puññapākaṃ hasituppādamanodhātukriyāpi ca;	22	
PA_tika-abh08_t:224	Aṭṭhārasādimaggena, pañca rūpakriyāpi ca;	22	
PA_tika-abh08_t:225	Kāmarūpabhavesveva, etāneva sadā siyuṃ.	22	
PA_tika-abh08_t:226	Dvecattālīsa cittāni, honti tīsu bhavesupi dvecattālīsa cittāni honti. Taṃ yathā –	22	
PA_tika-abh08_t:227	Paṭighadvayavajjitāni, apuññāni daseva ca;	22	
PA_tika-abh08_t:228	Mahāpuññāni aṭṭheva, voṭṭhabbanakriyāni ca.	22	
PA_tika-abh08_t:229	Puññāruppāni cattāri, āruppakiriyāni ca;	22	
PA_tika-abh08_t:230	Kaniṭṭhamaggavajjāni, satta lokuttarāni ca;	23	
PA_tika-abh08_t:231	Dvecattālīsa cittāni, honti tīsu bhavesupi.	23	
PA_tika-abh08_t:232	193. Ṭhapetvā pana sabbesaṃ, catassopāyabhūmiyo catasso apāyabhūmiyo ṭhapetvā vajjetvā apāyato sesānaṃ sabbesaṃ puggalānaṃ chabbīsabhūmīsu terasa eva cittāni honti. Taṃ yathā –	23	
PA_tika-abh08_t:233	Catutthārūpāvacaraṃ, anāgāmiphalādayo;	23	
PA_tika-abh08_t:234	Mahākriyā ca jāyanti, terasāpāyavajjitā.	23	
PA_tika-abh08_t:235	Anāgāmiphalādayoti ādi-saddena hi arahattaphalāni gahitāni.	23	
PA_tika-abh08_t:236	194. Aparāni catassopi, ṭhapetvāruppabhūmiyo catasso arūpabhūmiyo ṭhapetvā sesāsu chabbīsabhūmīsu aparāni cha cittāni jāyanti. Taṃ yathā –	23	
PA_tika-abh08_t:237	Manodhātukriyañceva, puññajaṃ sampaṭicchanaṃ;	23	
PA_tika-abh08_t:238	Cakkhusotadvayaṃ puññapākaṃ santīraṇadvayaṃ;	23	
PA_tika-abh08_t:239	Cheva cittāni jāyanti, tathā uparivajjite.	23	
PA_tika-abh08_t:240	195. Suddhāvāsikadevānaṃ, ṭhapetvā pañca bhūmiyo pañca bhūmiyo ṭhapetvā pañcavīsatibhūmīsu pañca cittāni jāyanti. Taṃ yathā –	24	
PA_tika-abh08_t:241	Diṭṭhiyā sampayuttānaṃ, vicikicchāyutaṃ tathā;	24	
PA_tika-abh08_t:242	Pañca sabbattha jāyanti, suddhāvāsavivajjite.	24	
PA_tika-abh08_t:244	Aparāni duve honti, pañcavīsatibhūmisu;	24	
PA_tika-abh08_t:245	Ṭhapetvā nevasaññañca, catassopāyabhūmiyo.	24	
PA_tika-abh08_t:246	Catassopāyabhūmiyo nevasaññānāsaññañca ṭhapetvāyeva pañcavīsatibhūmīsu aparāni duve cittāni honti. Taṃ yathā –	24	
PA_tika-abh08_t:247	Ṭhapetvā nevasaññañca, catassopāyabhūmiyo;	24	
PA_tika-abh08_t:248	Sesāsu tatiyāruppajavanaṃ jāyati dvayaṃ.	24	
PA_tika-abh08_t:249	197. Dvepi cittāni jāyanti, catuvīsatibhūmisu catassopāyabhūmiyo ākiñcaññañca nevasaññañca ṭhapetvā sesāsu catuvīsatibhūmīsu dvepi cittāni jāyanti. Taṃ yathā –	24	
PA_tika-abh08_t:250	Catutthatatiyāruppaṃ, ṭhapetvāpāyabhūmiyo;	25	
PA_tika-abh08_t:251	Sesāsu dutiyāruppa-javanaṃ jāyati dvayaṃ.	25	
PA_tika-abh08_t:252	198. Apāyabhūmiyo hitvā catasso apāyabhūmiyo tisso upari arūpabhūmiyo hitvā chaḍḍetvā sesāsu tevīsatibhūmīsu dveyeva pana cittāni honti. Taṃ yathā –	25	
PA_tika-abh08_t:253	Apāyabhūmiyo hitvā, tissocāruppabhūmiyo;	25	
PA_tika-abh08_t:254	Sesāsu paṭhamāruppaṃ, javanadvayaṃ jāyati.	25	
PA_tika-abh08_t:255	199. Arūpe ca apāye ca aṭṭha bhūmiyo ṭhapetvā sesāsu bāvīsatibhūmīsu ekādasavidhaṃ cittaṃ hoti. Taṃ yathā –	25	
PA_tika-abh08_t:256	Sabbaṃ rūpañca vipākaṃ, ṭhapetvā sitamānasaṃ;	25	
PA_tika-abh08_t:257	Ekādaseva jāyati, apāyārūpavajjite.	25	
PA_tika-abh08_t:258	200. Suddhāvāse apāye ca nava bhūmiyo ṭhapetvā sesāsu ekavīsāsu bhūmīsu niccampi cattāro eva mānasā honti. Taṃ yathā –	25	
PA_tika-abh08_t:259	Sotāpattiphalañceva, sakadāgāmiphalampi ca;	25	
PA_tika-abh08_t:260	Sakadāgāmimaggo ca, ṭhapetvāpāyasuddhake;	26	
PA_tika-abh08_t:261	Anāgāmimaggo ceva, ekavīsāsu honti hi.	26	
PA_tika-abh08_t:262	201. Ekaṃ sattarasasveva, cittaṃ jāyati bhūmisu suddhāvāsaapāyāruppabhūmiyo ṭhapetvā avasesāsu sattarasasu bhūmīsu ekaṃ cittaṃ jāyati. Taṃ yathā –	26	
PA_tika-abh08_t:263	Suddhāvāse apāye ca, ṭhapetvāruppabhūmiyo;	26	
PA_tika-abh08_t:264	Ādimaggo eko hoti, sattarasasu bhūmisu.	26	
PA_tika-abh08_t:266	Dvādaseva tu jāyante, ekādasasu bhūmisu;	26	
PA_tika-abh08_t:267	Ṭhapetvā pana sabbāpi, bhūmiyo hi mahaggatā. –	26	
PA_tika-abh08_t:268	Ekūnavīsatibhūmiyo ṭhapetvā sesāsu ekādasasu bhūmīsu dvādasa cittāni jāyanti. Taṃ yathā –	26	
PA_tika-abh08_t:269	Domanassadvayāpuññapākā satta ca puññajaṃ;	26	
PA_tika-abh08_t:270	Ghānādittayaṃ sesāsu, hitvā sabbā mahaggatā.	27	
PA_tika-abh08_t:271	203. Kāmāvacaradevānaṃ vasena ca manussānaṃ vasena ca sattasu kāmāvacarabhūmīsu aṭṭha cittāni sabbadā jāyanti. Taṃ yathā –	27	
PA_tika-abh08_t:272	Kāme devamanussānaṃ, mahāpākāni jāyare;	27	
PA_tika-abh08_t:273	Sadā sattasu etāni, hitvā tevīsa bhūmiyo.	27	
PA_tika-abh08_t:274_0	204. Pañcamajjhānapākeko, jāyate chasu bhūmisu eko pañcamajjhānavipāko vehapphalādīsu	274	
PA_tika-abh08_t:274_1	chasu bhūmīsu jāyati. Cattāri pana rūpavipākacittāni tīsu tīsu bhūmīsu jāyanti. Ayametthādhippāyo	274	
PA_tika-abh08_t:274_2	– eko paṭhamarūpavipāko brahmapārisajjabrahmapurohitamahābrahmānaṃ tīsu bhūmīsu jāyati,	274	
PA_tika-abh08_t:274_3	eko dutiyarūpavipāko, eko tatiyarūpavipāko ca parittābhāappamāṇābhāābhassarānaṃ tīsu	274	
PA_tika-abh08_t:274_4	bhūmīsu jāyati, eko catuttharūpavipāko parittasubhaappamāṇasubhasubhakiṇhānaṃ tīsu bhūmīsu jāyati.	274	
PA_tika-abh08_t:275_0	205. Cattāri pana cittāni, honti ekekabhūmisu arūpāvacaravipākānaṃ vasena cattāri	275	
PA_tika-abh08_t:275_1	pana cittāni ekekabhūmīsu ekekāsu bhūmīsu honti, iti evaṃ iminā mayā vuttappakārena	275	
PA_tika-abh08_t:275_2	sabbāsu bhūmīsu cittuppādaṃ paridīpaye paṇḍito katheyya.	275	
PA_tika-abh08_t:276_0	206-7. Kusalākusalā kāme kāme vīsati kusalākusalā, tesaṃ pākā ahetukā tesaṃ kusalākusalānaṃ	276	
PA_tika-abh08_t:276_1	ahetukā pañcadasa vipākā āvajjanadvayañca iti evaṃ iminā mayā vuttappakārena sattatiṃsa	276	
PA_tika-abh08_t:276_2	mānasā narakādīsu catūsu apāyesupi jāyare. Avasesāni dvipaññāsa cittāni kadācipi	276	
PA_tika-abh08_t:276_3	kismiñci kālepi nuppajjanti. Taṃ yathā –	276	
PA_tika-abh08_t:277	Pañcadasāni rūpe tu, arūpe dvādasīritā;	27	
PA_tika-abh08_t:278	Aṭṭha lokuttarāneva, kāmapākā sahetukā.	27	
PA_tika-abh08_t:279	Aṭṭha mahākriyā ceva, hasituppādamānasaṃ;	27	
PA_tika-abh08_t:280	Dvipaññāsāni cittāni, apāyesu na jāyare.	28	
PA_tika-abh08_t:281	208. Kāme devamanussānaṃ kāmāvacare devamanussānaṃ mahaggatā nava pākā neva jāyanti, asīti hadayā mānasā sadā jāyanti. Taṃ yathā –	28	
PA_tika-abh08_t:282	Dvādasākusalāneva, kusalānekavīsati;	28	
PA_tika-abh08_t:283	Sattavīsati pākā ca, mahaggatavivajjitā.	28	
PA_tika-abh08_t:284	Kāme devamanussānaṃ, kriyacittāni vīsati;	28	
PA_tika-abh08_t:285	Honti asīti cittāni, viññeyyāni vibhāvinā.	28	
PA_tika-abh08_t:286_0	209-12. Kāme kāmāvacare aṭṭha mahāvipākā domanassadvayampi ca tathā ghānādiviññāṇattayaṃ	286	
PA_tika-abh08_t:286_1	kusalavipākaṃ apuññajā satta pākā. Natthi āruppapākā ca, rūpāvacarabhūmiyaṃ arūpapākā	286	
PA_tika-abh08_t:286_2	ca cattāro rūpāvacarabhūmiyaṃ natthi. Ayametthādhippāyo – rūpāvacarabhūmiyaṃ aṭṭha	286	
PA_tika-abh08_t:286_3	mahāvipākā kāmasugatisattānaṃ dvinnaṃ vipākacittattā na honti, jhānena vikkhambhitattā	286	
PA_tika-abh08_t:286_4	domanassadvayampi natthi, ghānajivhākāyapasādavirahitattā kusalavipākaṃ ghānādittayaṃ	286	
PA_tika-abh08_t:286_5	natthi, aniṭṭhārammaṇānaṃ abhāvato satta akusalavipākā ca natthi, arūpapākā ca natthi.	286	
PA_tika-abh08_t:286_6	Kasmā? Arūpānaṃ vipākacittattā. Imehi saha cittehi imehi catuvīsaticittehi saha tayo	286	
PA_tika-abh08_t:286_7	maggā phaladvayaṃ sotāpattimaggo sakadāgāmimaggo anāgāmimaggo ca sotāpattiphalasakadāgāmiphalāni	286	
PA_tika-abh08_t:286_8	ca cattāro diṭṭhisaṃyuttā vicikicchāsaṃyuttampi ca cattāro heṭṭhimā pākā ca suddhāvāse	286	
PA_tika-abh08_t:286_9	na labbhare na labbhanti. Ayametthādhippāyo – puthujjanasotāpannasakadāgāmipuggalānaṃ	286	
PA_tika-abh08_t:286_10	asādhāraṇattā suddho ca āvāso, atha vā ghorātikkamaṭṭhitattā anāgāmipuggalā suddhā	2861	
PA_tika-abh08_t:286_11	nāma, caturoghatiṇṇattā khīṇāsavā suddhā nāma, tesaṃ suddhānaṃ dvinnaṃ uttamasattānaṃ	2861	
PA_tika-abh08_t:286_12	āvāsotipi suddhāvāso, tasmiṃ.	2861	
PA_tika-abh08_t:287_0	Ayametthādhippāyo – suddhāvāse pana sotāpattimaggasotāpattiphalasakadāgāmimaggasakadāgāmiphalaanāgāmimaggā	287	
PA_tika-abh08_t:287_1	na vijjanti. Kasmāti ce? Anāgāmiphalaṭṭhānaṃyeva tasmiṃ uppajjanato cattāro diṭṭhisaṃyuttā	287	
PA_tika-abh08_t:287_2	ca vicikicchāyuttañca pañca akusalacittānaṃ sotāpannena vināsitattā, iti tasmā kāraṇā	287	
PA_tika-abh08_t:287_3	na jāyanti. Cattāro heṭṭhimavipākā heṭṭhimānaṃ rūpabrahmānaṃ vipākacittattā natthi.	287	
PA_tika-abh08_t:287_4	Sesāni ekapaññāsa cittāni suddhāvāse pana labbhanti. Taṃ yathā –	287	
PA_tika-abh08_t:288	Diṭṭhiyā vippayuttāni, uddhaccasahagataṃ tathā;	28	
PA_tika-abh08_t:289	Kāmapuññāni aṭṭha ca, rūpapuññāni pañca vā.	28	
PA_tika-abh08_t:290	Arūpakusalāneva, maggo khīṇāsavassa ca;	29	
PA_tika-abh08_t:291	Cakkhusotamanodhātu, puññajā tīraṇā duve.	29	
PA_tika-abh08_t:292	Pañcamajjhānapāko ca, anāgāmiphalādayo;	29	
PA_tika-abh08_t:293	Suddhāvāsesu labbhanti, kriyacittāni vīsati.	29	
PA_tika-abh08_t:294	Rūpāvacarikā sabbe sabbāni rūpāvacarāni pañcadasa cittāni, kāmadhātuyā sabbe tevīsati vipākā.	29	
PA_tika-abh08_t:295_0	213. Domanassādimaggo ca domanassadvayañca ādimaggo ca sotāpattimaggo ca, kriyā ca	295	
PA_tika-abh08_t:295_1	dve ahetukā pañcadvārāvajjanahasituppādāni kiriyāni cāti tecattālīsa cittāni arūpabhūmiyaṃ	295	
PA_tika-abh08_t:295_2	natthi. Pañca rūpāvacaravipākā rūpīnaṃ vipākacittattā natthi. Rūpajavanāni heṭṭhimajhānānaṃ	295	
PA_tika-abh08_t:295_3	virattattā natthi. Cakkhusotaviññāṇāni puññajāni pasādarahitattā natthi. Ghānādiviññāṇāni	295	
PA_tika-abh08_t:295_4	pakatiyāyeva natthi. Kusalavipākā manodhātu cakkhādiggahitapañcārammaṇattā arūpānaṃ	295	
PA_tika-abh08_t:295_5	dhammārammaṇattā natthi, asati cakkhādiviññāṇe sā ca puññajā manodhātu tāya ca asatiyā	295	
PA_tika-abh08_t:295_6	cakkhādiviññāṇampi natthiyeva. Kiriyāmanodhātupi pañcārammaṇattāyeva natthi, hasituppādopi	295	
PA_tika-abh08_t:295_7	rūpakāyābhāvā sitassābhāvā natthi, pubbeva diṭṭhasaccā ariyā rūpabhūmikā, tasmā ādimaggopi natthi.	295	
PA_tika-abh08_t:296_0	214. Evaṃ bhūmivaseneva, cittuppattiṃ vibhāvaye evaṃ iminā mayā vuttappakārena bhūmivasena	296	
PA_tika-abh08_t:296_1	cittuppattiṃ vibhāvaye dhīro katheyya. Tathā evaṃ ekādasannaṃ puggalānaṃ vasena cittuppattiṃ	296	
PA_tika-abh08_t:296_2	dhīro vibhāvaye katheyya.	296	
PA_tika-abh08_t:298	Kusalākusalā kāme,	29	
PA_tika-abh08_t:299	Tesaṃ pākā ahetukā;	29	
PA_tika-abh08_t:300	Āvajjanadvayañcāti,	30	
PA_tika-abh08_t:301	Sattatiṃseva mānasāti. –	30	
PA_tika-abh08_t:302	Ayaṃ vuttatthā.	30	
PA_tika-abh08_t:303_0	216. Evaṃ catūsvapāyabhūmīsu manussabhūmiyañcāti pañcabhūmīsu ahetukassa sattassa	303	
PA_tika-abh08_t:303_1	jāyante uppajjanti. Dvepaññāsāvasesāni, na jāyanti kadācipi avasesāni dvepaññāsa	303	
PA_tika-abh08_t:303_2	cittāni kadācipi na jāyanti na uppajjanti, tāni sarūpato vuttāneva.	303	
PA_tika-abh08_t:304	217. Ahetukassa sattassa uppajjantehi sattatiṃsacittehi saha duhetukā, catumahāvipākā cāti cattālīsa cittāni tathā ekakaṃ duhetukassa sattassa jāyanti.	30	
PA_tika-abh08_t:305_0	218-23. Sabbe mahaggatā ceva sabbe sattavīsatividhā mahaggatā ceva sabbepi ca anāsavā	305	
PA_tika-abh08_t:305_1	sabbe aṭṭha lokuttarā ceva cattāro tihetukavipākā ca kāme hasituppādo sahetukamahākiriyā	305	
PA_tika-abh08_t:305_2	cāti nava kriyāpi ceti cattālīsaṃ tathā aṭṭha ca duhetuno sattassa na jāyanti.	305	
PA_tika-abh08_t:306_0	Ayametthādhippāyo – duhetuno rūpārūpasamāpattiyā asamatthatāya sattavīsa mahaggatā	306	
PA_tika-abh08_t:306_1	na jāyanti, maggaphalaṃ adhigantuṃ asamatthatāya aṭṭha lokuttarā na jāyanti, tihetukavipākā	306	
PA_tika-abh08_t:306_2	tihetukānaṃ sattānaṃ vipākacittattā na jāyanti, nava kiriyāni khīṇāsavānaṃyeva uppajjamānattā	306	
PA_tika-abh08_t:306_3	na jāyantīti. Kāmāvacarasattassa, tihetupaṭisandhino puthujjanassa catupaññāsa mānasā	306	
PA_tika-abh08_t:306_4	jāyanti. Katamāni tāni? Duhetukassa vuttāni cattālīsa cittāni tathā ekañca kāmadhātuyaṃ	306	
PA_tika-abh08_t:306_5	cattāro ñāṇasampayuttavipākā rūpārūpesu nava puññāni cāti catupaññāsa mānasā jāyanti.	306	
PA_tika-abh08_t:306_6	Puthujjanassa tihetuno kāmasattassa pañcatiṃsa cittāni na jāyare na jāyanti. Taṃ yathā –	306	
PA_tika-abh08_t:307	Āvajjanadvayaṃ hitvā, aṭṭhārasa kriyāpi ca;	30	
PA_tika-abh08_t:308	Nava mahaggatā pākā, aṭṭha lokuttarāni ca.	30	
PA_tika-abh08_t:309	Kāmaputhujjanasseva, tihetupaṭisandhino;	30	
PA_tika-abh08_t:310	Pañcatiṃseva cittāni, na jāyanti kadācipi.	31	
PA_tika-abh08_t:311	Chadevesu manussesu cāti sattasu bhūmīsu jātassa sotāpannassa dehino sattassa paññāsa cittāni jāyanti. Iti vacanaṃ dhīro niddise katheyya. Taṃ yathā –	31	
PA_tika-abh08_t:312	Diṭṭhiyā vippayuttāni, domanassadvayampi ca;	31	
PA_tika-abh08_t:313	Uddhaccasahitañceva, kāmapuññāni aṭṭha ca.	31	
PA_tika-abh08_t:314	Nava mahaggatapuññāni, āvajjanadvayampi ca;	31	
PA_tika-abh08_t:315	Sabbe kāmavipākā ca, sotāpattiphalampi ca.	31	
PA_tika-abh08_t:316	Assa sotāpannassa navatiṃseva cittāni na uppajjanti. Iti vacanaṃ dhīro dīpaye deseyya. Taṃ yathā –	31	
PA_tika-abh08_t:317	Āvajjanadvayaṃ hitvā, aṭṭhārasa kriyāpi ca;	31	
PA_tika-abh08_t:318	Nava mahaggatā pākā, satta lokuttarāni ca.	31	
PA_tika-abh08_t:319	Diṭṭhiyā sampayuttāni, vicikicchāyutaṃ tathā;	31	
PA_tika-abh08_t:320	Navatiṃsa na jāyanti, sotāpannassa dehino.	32	
PA_tika-abh08_t:321	224. Paṭhamaṃ phalaṃ ṭhapetvā sotāpannassa puggalassa vuttāni cittāni attano sakadāgāmino phalena sakadāgāmiphalena saha sakadāgāmipuggalassa siyuṃ.	32	
PA_tika-abh08_t:322_0	225. Sotāpannassa vuttāni, ṭhapetvā paṭighadvayaṃ dutiyañca phalaṃ sakadāgāmiphalañca	322	
PA_tika-abh08_t:322_1	hitvā attano anāgāmiphalena saha sotāpannassa sattassa vuttāni yāni aṭṭhacattālīsa	322	
PA_tika-abh08_t:322_2	cittāni atthi, tāni anāgāmissa sattassa jāyanti. Iti vacanaṃ dhīro viniddise.	322	
PA_tika-abh08_t:323_0	226. Kati cittāni jāyanti, kāme arahato pana kāme sattasu kāmabhūmīsu jātassa arahato	323	
PA_tika-abh08_t:323_1	khīṇāsavassa kati cittāni jāyanti? Cattāri ca cattārīsañca cittāni kāme sattasu kāmabhūmīsu	323	
PA_tika-abh08_t:323_2	jātassa arahato siyuṃ bhaveyyuṃ. Taṃ yathā –	323	
PA_tika-abh08_t:324	Tevīsa kāmapākāni, kriyacittāni vīsati;	32	
PA_tika-abh08_t:325	Arahattaphaleneva, kāme arahato siyuṃ.	32	
PA_tika-abh08_t:326	227. Maggaṭṭhānaṃ catunnampi tesaṃ puggalānaṃ sakaṃ sakaṃ maggacittaṃ siyā bhaveyya. Ekacittakkhaṇā hi te hi saccaṃ taṃ mayā vuttaṃ vacanaṃ. Te maggā ekacittakkhaṇā.	32	
PA_tika-abh08_t:327_0	228. Puthujjanassa tīsveva, paṭhamajjhānabhūmisu tīsu eva paṭhamajjhānabhūmīsu jātassa	327	
PA_tika-abh08_t:327_1	puthujjanassa brahmuno pañcatiṃsa eva cittāni jāyanti. Iti vacanaṃ dhīro viniddise	327	
PA_tika-abh08_t:327_2	uccāreyya. Taṃ yathā –	327	
PA_tika-abh08_t:328	Domanassadvayaṃ hitvā, apuññāni daseva ca;	32	
PA_tika-abh08_t:329	Kāmapuññāni aṭṭheva, nava puññā mahaggatā.	32	
PA_tika-abh08_t:330	Cakkhusotadvayaṃ puññapākaṃ santīraṇadvayaṃ;	33	
PA_tika-abh08_t:331	Āvajjanadvayañceva, puññajaṃ sampaṭicchanaṃ;	33	
PA_tika-abh08_t:332	Paṭhamajjhānapāko ca, pañcatiṃseva jāyare.	33	
PA_tika-abh08_t:333_0	229-234. Ghānādīsu pasādesu pavattaṃ kusalavipākaṃ viññāṇattayaṃ satta apuññajā pākā	333	
PA_tika-abh08_t:333_1	aṭṭha mahāpākā tathā uparijhānabhūmīsu jātā pākā āruppā cattāro vipākāpi ca domanassadvayampi	333	
PA_tika-abh08_t:333_2	ca āvajjanadvayavajjā aṭṭhārasa kriyā ceva aṭṭha lokuttarāni ca etāni catupaññāsa	333	
PA_tika-abh08_t:333_3	cittāni paṭhamajjhānabhūmīsu tīsu nibbattassa puthujjanassa dehino sattassa na ca	333	
PA_tika-abh08_t:333_4	labbhare na labbhanti. Tāsu tīsu bhūmīsu nibbattassa puthujjanassa brahmuno vuttesu	333	
PA_tika-abh08_t:333_5	cittesu apuññapañcakaṃ hitvā tattha tīsu paṭhamajjhānabhūmīsu nibbattassa sotāpannassa	333	
PA_tika-abh08_t:333_6	brahmuno paṭhamaphalena saha ekatiṃsa cittāni jāyare jāyanti. Sakadāgāmino tattha	333	
PA_tika-abh08_t:333_7	tīsu paṭhamajjhānabhūmīsu jātassa sakadāgāmino brahmuno tesu cittesu paṭhamaṃ phalaṃ	333	
PA_tika-abh08_t:333_8	ṭhapetvā sakadāgāmiphalaṃ pakkhipitvā ekatiṃseva cittāni jāyare. Anāgāmissa tattheva	333	
PA_tika-abh08_t:333_9	tīsu paṭhamajjhānabhūmīsu eva jātassa anāgāmissa dutiyaṃ phalaṃ ṭhapetvā attano phalacittena	333	
PA_tika-abh08_t:333_10	saha ekatiṃseva cittāni jāyanti.	3331	
PA_tika-abh08_t:335	Viññāṇaṃ cakkhusotānaṃ, puññajaṃ sampaṭicchanaṃ;	33	
PA_tika-abh08_t:336	Santīraṇadvayañceva, kriyacittāni vīsati.	33	
PA_tika-abh08_t:337_0	236-7. Arahattaphalaṃ paṭhamajjhānato sambhavo pāko sattavīsati cittāni arahantassa	337	
PA_tika-abh08_t:337_1	khīṇāsavassa jāyare. Puthujjanassa tīsveva tīsu eva dutiyajjhānabhūmīsu jātassa puthujjanassa	337	
PA_tika-abh08_t:337_2	brahmuno dutiyajjhānatatiyajjhānapākena saha chattiṃsa cittāni jāyanti. Taṃ yathā –	337	
PA_tika-abh08_t:338	Domanassadvayaṃ hitvā, apuññāni daseva ca;	33	
PA_tika-abh08_t:339	Kāmapuññāni aṭṭheva, nava puññamahaggatā.	33	
PA_tika-abh08_t:340	Cakkhusotadvayaṃ puññapākaṃ santīraṇadvayaṃ;	34	
PA_tika-abh08_t:341	Āvajjanadvayañceva, puññajaṃ sampaṭicchanaṃ.	34	
PA_tika-abh08_t:342	Dutiyajjhānapākena, tatiyajjhānapākato;	34	
PA_tika-abh08_t:343	Chattiṃseva ca cittāni, dutiyajjhānadehino.	34	
PA_tika-abh08_t:344_0	238-241. Puthujjanassa vuttesu, hitvā vāpuññapañcakaṃ attano phalena saha bāttiṃsa	344	
PA_tika-abh08_t:344_1	cittāni sotāpannassa jāyanti. Sotāpannassa vuttesu, ṭhapetvā paṭhamaṃ phalaṃ sotāpannassa	344	
PA_tika-abh08_t:344_2	vuttesu paṭhamaṃ phalaṃ ṭhapetvā attano phalacittena saha bāttiṃsa cittāni, sakadāgāmissa	344	
PA_tika-abh08_t:344_3	vuttesu dutiyaṃ phalaṃ ṭhapetvā anāgāmiphalena saha bāttiṃseva cittāni assa anāgāmino	344	
PA_tika-abh08_t:344_4	bhavanti. Arahantassa tīsveva, aṭṭhavīsati attano tīsu eva dutiyajjhānabhūmīsu jātassa	344	
PA_tika-abh08_t:344_5	arahato attano phalena dutiyajjhānatatiyajjhānapākato pākehi saha aṭṭhavīsati cittāni honti. Taṃ yathā –	344	
PA_tika-abh08_t:345	Viññāṇaṃ cakkhusotānaṃ, puññajaṃ sampaṭicchanaṃ;	34	
PA_tika-abh08_t:346	Santīraṇadvayañceva, kriyacittāni vīsati.	34	
PA_tika-abh08_t:347	Arahattaphalaṃ pāko, dutiyajjhānasambhavo;	34	
PA_tika-abh08_t:348	Tatiyajjhānapāko ca, aṭṭhavīsati mānasā.	34	
PA_tika-abh08_t:349_0	242-6. Parittakasubhādīnaṃ, devānaṃ tīsu bhūmīsu catutthajjhānavipākena saha pañcatiṃseva	349	
PA_tika-abh08_t:349_1	cittāni jāyanti. Sotāpannassa tattheka-tiṃsa cittāni jāyaretattha tāsu tīsu parittakasubhādīnaṃ	349	
PA_tika-abh08_t:349_2	bhūmīsu sotāpannassa ca ekatiṃsa cittāni jāyare. Yathā evaṃ sakadāgāmino ekatiṃsa	349	
PA_tika-abh08_t:349_3	cittāni jāyare. Tathā anāgāmino ekatiṃsa jāyare. Tattheva tāsu tīsu bhūmīsu eva jātassa	349	
PA_tika-abh08_t:349_4	khīṇāsavassa sattavīsati mānasā honti, tathā evaṃ vehapphale vehapphalabhūmiyaṃ jātānaṃ	349	
PA_tika-abh08_t:349_5	puthujjanasekkhānaṃ pañcannaṃ sabbesaṃ puggalānaṃ mānasā honti. Pañcasu suddhāvāsikabhūmīsu	349	
PA_tika-abh08_t:349_6	jātassa anāgāmino sattassa ekatiṃseva cittāni honti. Iti vacanaṃ dhīro paridīpaye	349	
PA_tika-abh08_t:349_7	deseyya. Tattheva tāsu suddhāvāsabhūmīsu eva jātassa arahato sattavīsati mānasā honti.	349	
PA_tika-abh08_t:349_8	Evaṃ iminā mayā vuttappakārena rūpīsu pañcadasasu rūpibhūmīsu jātānaṃ sabbesaṃ puggalānaṃ	349	
PA_tika-abh08_t:349_9	cittāni vibhāvinā dhīrena viññeyyāni jānitabbāni.	349	
PA_tika-abh08_t:350	247. Catuvīsati cittāni, paṭhamāruppabhūmiyaṃ paṭhamaāruppabhūmiyaṃ jātassa puthujjanassa catuvīsati cittāni jāyanti. Iti vacanaṃ dhīro viniddise. Taṃ yathā –	35	
PA_tika-abh08_t:351	Domanassadvayaṃ hitvā, apuññāni daseva ca;	35	
PA_tika-abh08_t:352	Kāmapuññāni aṭṭheva, āruppakusalāni ca;	35	
PA_tika-abh08_t:353	Paṭhamāruppapāko ca, kriyāvoṭṭhabbanampi ca.	35	
PA_tika-abh08_t:354_0	248-251. Sotāpannassa tattheva, ṭhapetvāpuññapañcakaṃtattha tissaṃ paṭhamāruppabhūmiyaṃ	354	
PA_tika-abh08_t:354_1	eva sotāpannassa puggalassa apuññapañcakaṃ hitvā attano phalena saha vīsati cittāni	354	
PA_tika-abh08_t:354_2	honti. Tathā tattha tissaṃ paṭhamāruppabhūmiyaṃ sakadāgāmino, anāgāminopi ca puggalassa	354	
PA_tika-abh08_t:354_3	pubbaṃ pubbaṃ phalaṃ vinā vajjetvā attano phalena saha vīsati cittāni jāyanti. Khīṇāsavassa	354	
PA_tika-abh08_t:354_4	tattheva tattha tissaṃ paṭhamāruppabhūmiyaṃ eva jātassa khīṇāsavassa dasa pañca mānasā	354	
PA_tika-abh08_t:354_5	ca jāyanti. Taṃ yathā –	354	
PA_tika-abh08_t:355	Mahākriyāni aṭṭheva, catvāruppakriyāni ca;	35	
PA_tika-abh08_t:356	Arahattaphalaṃ pāko, voṭṭhabbañcāpi mānasaṃ.	35	
PA_tika-abh08_t:357	Dutiyāruppabhūmiyaṃ jātassa puthujjanassa sattassa tevīsati cittāni honti. Taṃ yathā –	35	
PA_tika-abh08_t:358	Domanassadvayaṃ hitvā, apuññāni daseva ca;	35	
PA_tika-abh08_t:359	Kāmapuññāni aṭṭheva, puññārūpūparī tayo;	35	
PA_tika-abh08_t:360	Dutiyāruppapāko ca, voṭṭhabbañcāpi mānasaṃ.	36	
PA_tika-abh08_t:361	Iti evaṃ iminā pakārena vatvā kathetvā dhīro paṇḍito vibhāvaye deseyya. Ettha etissaṃ dutiyāruppabhūmiyaṃ jātānaṃ tiṇṇannaṃ sekkhānampi ekūnavīsati cittāni honti. Taṃ yathā –	36	
PA_tika-abh08_t:362	Diṭṭhiyā vippayuttāni, uddhaccasahitaṃ tathā;	36	
PA_tika-abh08_t:363	Kāmapuññāni aṭṭheva, puññārūpūparī tayo.	36	
PA_tika-abh08_t:364	Dutiyāruppapāko ca, voṭṭhabbañcāpi mānasaṃ;	36	
PA_tika-abh08_t:365	Sakasakaphaleneva, cittānekūnavīsati.	36	
PA_tika-abh08_t:366	252. Cuddaseva tu cittāni dutiyāruppabhūmiyaṃ jātassa khīṇāsavassa kiriyacittāni dvādasa eko pāko arahattaphalañcāti cuddaseva cittāni honti. Taṃ yathā –	36	
PA_tika-abh08_t:367	Mahākriyāni aṭṭheva, kriyārūpūparī tayo;	36	
PA_tika-abh08_t:368	Voṭṭhabbañca sako pāko, arahattaphalampi ca.	36	
PA_tika-abh08_t:369	253. Puthujjanassa sattassa, tatiyāruppabhūmiyaṃ tatiyaarūpabhūmiyaṃ jātassa puthujjanassa sattassa bāvīsati cittāni bhavanti. Iti vacanaṃ dhīro pakāsaye. Taṃ yathā –	36	
PA_tika-abh08_t:370	Domanassadvayaṃ hitvā, apuññāni daseva ca;	37	
PA_tika-abh08_t:371	Kāmapuññāni aṭṭheva, puññārūpūparī duve;	37	
PA_tika-abh08_t:372	Tatiyāruppapāko ca, voṭṭhabbañcāpi mānasaṃ.	37	
PA_tika-abh08_t:373	254-5. Aṭṭhāraseva cittāni, sotāpannassa puggalassa aṭṭhārasa eva cittāni jāyare. Taṃ yathā –	37	
PA_tika-abh08_t:374	Diṭṭhiyā vippayuttāni, uddhaccasahitaṃ tathā;	37	
PA_tika-abh08_t:375	Mahāpuññāni aṭṭheva, puññārūpūparī duve.	37	
PA_tika-abh08_t:376	Aṭṭhāraseva pākena, sotāpattiphalena ca;	37	
PA_tika-abh08_t:377	Voṭṭhabbañcāpi mānasaṃ, sotāpannassa jāyare.	37	
PA_tika-abh08_t:378_0	Sakadāgāmino paṭhamaṃ phalaṃ ṭhapetvā attano phalena tāni aṭṭhārasa cittāni honti.	378	
PA_tika-abh08_t:378_1	Sakadāgāmino vuttesu cittesu dutiyaṃ phalaṃ ṭhapetvā attano phalena saha aṭṭhārasa	378	
PA_tika-abh08_t:378_2	cittāni eva anāgāmissa jāyare.	378	
PA_tika-abh08_t:379	256. Teraseva ca cittāni, tatiyāruppabhūmiyaṃ tatiyaarūpabhūmiyaṃ jātassa khīṇāsavassa teraseva cittāni jāyanti. Iti vacanaṃ dhīro viniddise. Taṃ yathā –	37	
PA_tika-abh08_t:380	Mahākriyāni aṭṭheva, kriyārūpūparī duve;	38	
PA_tika-abh08_t:381	Arahattaphalaṃ pāko, voṭṭhabbañcāpi mānasaṃ.	38	
PA_tika-abh08_t:382	257. Ekavīsati cittāni, catutthāruppabhūmiyaṃ catutthaarūpabhūmiyaṃ jātassa puthujjanassa sattassa ekavīsati cittāni jāyanti. Iti idaṃ vacanaṃ dhīro viniddise. Taṃ yathā –	38	
PA_tika-abh08_t:383	Domanassadvayaṃ hitvā, apuññāni daseva ca;	38	
PA_tika-abh08_t:384	Kāmapuññāni aṭṭheva, voṭṭhabbañcāpi mānasaṃ;	38	
PA_tika-abh08_t:385	Catutthāruppapuññañca, sapākenekavīsati.	38	
PA_tika-abh08_t:386	258-260. Sotāpannassa sattassa, sattarasa cittāni dhīro pakāsaye. Taṃ yathā –	38	
PA_tika-abh08_t:387	Diṭṭhiyā vippayuttāni, uddhaccasahitaṃ tathā;	38	
PA_tika-abh08_t:388	Kāmapuññāni aṭṭheva, sotāpattiphalampi ca;	38	
PA_tika-abh08_t:389	Catutthāruppapuññañca, sapāko voṭṭhabbampi ca.	38	
PA_tika-abh08_t:390_0	Sakadāgāmino paṭhamaṃ phalaṃ ṭhapetvā tāni eva cittāni saphalena honti. Sakadāgāmino	390	
PA_tika-abh08_t:390_1	vuttesu cittesu dutiyaṃ phalaṃ ṭhapetvā attano phalena sattarasa mānasā anāgāmissa	390	
PA_tika-abh08_t:390_2	honti. Dvādaseva tu cittāni, catutthāruppabhūmiyaṃ jātassa arahantassa dvādasa eva	390	
PA_tika-abh08_t:390_3	cittāni jāyanti. Taṃ yathā –	390	
PA_tika-abh08_t:391	Mahākriyāni aṭṭheva, voṭṭhabbañcāpi mānasaṃ;	39	
PA_tika-abh08_t:392	Catutthañca kriyārūpaṃ, pāko arahato phalaṃ.	39	
PA_tika-abh08_t:393	Iti evaṃ iminā mayā vuttappakārena puggalānaṃ vasena bhūmīsu cittappavattiṃ vidū dhīro vibhāvaye.	39	
PA_tika-abh08_t:394_0	261-2. Heṭṭhimānaṃ arūpīnaṃ, brahmānaṃ uparūpari jātā arūpakusalā ceva kiriyāpi ca	394	
PA_tika-abh08_t:394_1	uppajjanti. Uddhaṃ uddhaṃ bhāge jātānaṃ arūpīnaṃ brahmānaṃ heṭṭhimā heṭṭhimā āruppā	394	
PA_tika-abh08_t:394_2	heṭṭhābhāge jātā arūpāvacarā pana neva jāyanti. Kasmā kāraṇāti? Kira mayā sutaṃ,	394	
PA_tika-abh08_t:394_3	heṭṭhimajhānesu diṭṭhādīnavato diṭṭhadosabhāvato neva jāyanti.	394	
PA_tika-abh08_t:395_0	263-5. Ṭhapetvā paṭhamaṃ maggaṃ sotāpattimaggaṃ ṭhapetvā kusalānuttarā tayo tayo	395	
PA_tika-abh08_t:395_1	anuttarā kusalā tayo maggā, kāmāvacarapuññāni aṭṭha, tathā dasa apuññāni cittāni,	395	
PA_tika-abh08_t:395_2	arūpapuññāni cattāri. Sabbe pākā anuttarā sabbāni lokuttaraphalāni, paṭhamāruppapāko	395	
PA_tika-abh08_t:395_3	ca nava kāmakiriyāpi ca, arūpāpi sabbā kiriyā, etāni pana tecattālīsa mānasā paṭhamāruppabhūmiyaṃ uppajjanti.	395	
PA_tika-abh08_t:396_0	266-7. Sabbo tevīsatikāmavipāko, sabbo pannarasavidho mahaggato rūpo cittuppādo,	396	
PA_tika-abh08_t:396_1	manodhātu kiriyāmanodhātu, domanassadvayampi ca ādimaggo ca tathā upari jātā tayo	396	
PA_tika-abh08_t:396_2	arūpapākā cāti chacattālīsa cittāni ettha etissaṃ paṭhamāruppabhūmiyaṃ natthi.	396	
PA_tika-abh08_t:397_0	268-9. Vuttesu pana cittesu, paṭhamāruppabhūmiyaṃ vuttesu cittesu kusalapākakiriyāvasena	397	
PA_tika-abh08_t:397_1	paṭhamāruppattayaṃ ṭhapetvā attano pāko cāti cattālīsa cittāni dutiyāruppabhūmiyaṃ	397	
PA_tika-abh08_t:397_2	jāyanti. Evaṃ iminā mayā vuttappakārena sesadvaye paṭhamadutiyāruppato sesaākiñcaññāyatananevasaññānāsaññāyatanabhūmidvaye	397	
PA_tika-abh08_t:397_3	heṭṭhimaheṭṭhimaṃ kusalavipākakiriyāvasena heṭṭhābhāge jātaṃ arūpattayaṃ hitvā attano	397	
PA_tika-abh08_t:397_4	attano pākā evaṃ iminā mayā vuttappakārena paṇḍitena ñeyyā jānitabbā.	397	
PA_tika-abh08_t:398_0	270-3. Cattāro ca anāsavā, vipākā cattāri lokuttaraphalacittāni, sabbe sabbāni ca	398	
PA_tika-abh08_t:398_1	catūsu āruppabhūmīsu honti. Voṭṭhabbanena cittena saha kāme aṭṭha mahākiriyā, catasso	398	
PA_tika-abh08_t:398_2	arūpakiriyāpi cāti terasa eva kiriyā paṭhamāruppabhūmiyaṃ jātassa khīṇāsavassa jāyanti.	398	
PA_tika-abh08_t:398_3	Dutiyāruppabhūmiyaṃ jātassa khīṇāsavassa paṭhamāruppakiriyaṃ hitvā dvādasa eva kiriyā	398	
PA_tika-abh08_t:398_4	honti. Tatiyāruppabhūmiyaṃ jātassa khīṇāsavassa paṭhamadutiyāruppakiriyāni hitvā	398	
PA_tika-abh08_t:398_5	ekādasa kiriyā honti. Catutthāruppabhūmiyaṃ jātassa khīṇāsavassa paṭhamadutiyatatiyāruppakiriyāni	398	
PA_tika-abh08_t:398_6	hitvā daseva kiriyā ñeyyā jānitabbā.	398	
PA_tika-abh08_t:400	Arahato pana cittāni, honti ekūnavīsati;	40	
PA_tika-abh08_t:401	Arahattaṃ kriyā sabbā, ṭhapetvāvajjanadvayaṃ.	40	
PA_tika-abh08_t:402_0	Āvajjanadvayaṃ ṭhapetvā sabbā kiriyā, arahattaphalañcāti ekūnavīsati cittāni arahato	402	
PA_tika-abh08_t:402_1	pana honti. Āvajjanadvayaṃ kiñcāpi khīṇāsavassa honti, evampi aññesaṃ puthujjanasekkhānampi	402	
PA_tika-abh08_t:402_2	hontiyeva. Ekūnavīsati cittāni khīṇāsavassa eva honti, na aññesanti ñāpanatthaṃ “āvajjanadvayaṃ ṭhapetvā”ti vuttaṃ.	402	
PA_tika-abh08_t:403_0	275-6. Catunnaṃ phalaṭṭhānaṃ puggalānañca tihetukaputhujjane ca teraseva cittāni	403	
PA_tika-abh08_t:403_1	bhavanti. Iti vacanaṃ dhīro pakāsaye. Taṃ yathā – cattāro ñāṇasampayuttā mahāvipākāni,	403	
PA_tika-abh08_t:403_2	nava rūpārūpapākā ca ime teraseva cittāni bhavanti.	403	
PA_tika-abh08_t:404_0	277-9. Catunnaṃ phalaṭṭhānaṃ puggalānañca duhetukaputhujjane ca ñāṇaparihīnāni cattāri	404	
PA_tika-abh08_t:404_1	vipākāni eva jāyare. Puthujjanānaṃ tiṇṇampi, catunnaṃ ariyadehinaṃ ariyagatānaṃ sattannaṃ	404	
PA_tika-abh08_t:404_2	puggalānaṃ sattaraseva cittāni bhavanti. Taṃ yathā – duve pañcaviññāṇāni, manodhātuttayasantīraṇāni,	404	
PA_tika-abh08_t:404_3	voṭṭhabbanañca ime sattarasa eva honti.	404	
PA_tika-abh08_t:405_0	280-5. Heṭṭhā tiṇṇaṃ phalaṭṭhānaṃ, tihetukaputhujjane catunnaṃ puggalānaṃ mahaggatāni	405	
PA_tika-abh08_t:405_1	eva kusalāni honti. Tiṇṇaṃ puthujjanānañca, ādito tiṇṇaṃ ariyānaṃ heṭṭhā ariyānaṃ	405	
PA_tika-abh08_t:405_2	teraseva cittāni uppajjanti. Iti vacanaṃ dhīro niddise. Aṭṭheva kāmapuññāni, apuññato	405	
PA_tika-abh08_t:405_3	akusalavasena diṭṭhihīnā cattāro cittuppādāpi, uddhaccasampayuttañcāti terasa cittāni	405	
PA_tika-abh08_t:405_4	honti. Heṭṭhā dvinnaṃ phalaṭṭhānaṃ sotāpannasakadāgāmipuggalānaṃ sabbaputhujjane	405	
PA_tika-abh08_t:405_5	ahetukaduhetukatihetukaputhujjane domanassayuttaṃ dvayameva cittaṃ jāyate. Tiṇṇaṃ	405	
PA_tika-abh08_t:405_6	puthujjanānañca pañca eva jāyare. Taṃ yathā –	405	
PA_tika-abh08_t:406	Cattāri diṭṭhiyuttāni, vicikicchāyutampi ca;	40	
PA_tika-abh08_t:407	Maggaṭṭhānaṃ catunnampi, maggacittaṃ sakaṃ sakaṃ.	40	
PA_tika-abh08_t:408	Tesaṃ catunnaṃ maggaṭṭhānaṃ puggalānaṃ sakaṃ sakaṃ ekameva maggacittaṃ bhave bhaveyya. Iti evaṃ iminā mayā vuttappakārena dhīro paṇḍito vibhāvaye cittappavattiṃ pakāsaye.	40	
PA_tika-abh08_t:409_0	286-9. Mayā bhavesu cittānaṃ, puggalānaṃ vasena ca. Bhavesu sabbabhavesu cittānaṃ,	409	
PA_tika-abh08_t:409_1	puggalānaṃ vasena ca cittappavatti bhikkhūnaṃ ābhidhammikabhikkhūnaṃ pāṭavatthāya	409	
PA_tika-abh08_t:409_2	chekabhāvāya mayā pakāsitā. Evaṃ sabbamidaṃ cittaṃ, bhūmipuggalabhedato evaṃ iminā	409	
PA_tika-abh08_t:409_3	mayā vuttappakārena bhūmipuggalabhedato idaṃ sabbaṃ cittaṃ bahudhāpi ca bahuppakārampi	409	
PA_tika-abh08_t:409_4	ca hoti. Iti gahaṇaṃ vibhāvinā viññātabbaṃ. Sakkā vuttānusārena mayā vuttassa anusārena	409	
PA_tika-abh08_t:409_5	bhedo cittabhedo vibhāvinā ñātuṃ vijānituṃ sakkā. Ganthavitthārabhītena mayā idaṃ	409	
PA_tika-abh08_t:409_6	cittappavattidīpakavacanaṃ saṃkhittaṃ, pubbāparaṃ viloketvā, cintetvā ca punappunaṃ	409	
PA_tika-abh08_t:409_7	atthaṃ upaparikkhitvā vibhāvinā gahetabbaṃ.	409	
PA_tika-abh08_t:410_0	290. Imañcābhidhammāvatāraṃ susāraṃ, varaṃ sattamohandhakārappadīpaṃ imañca abhidhammāvatārappakaraṇaṃ	410	
PA_tika-abh08_t:410_1	susāraṃ sundarasārabhūtaṃ varaṃ sattaandhakārasadise mohe padīpaṃ pajjotappadīpaṃ	410	
PA_tika-abh08_t:410_2	yo naro sādhukaṃ cinteti vācetipi, taṃ naraṃ rāgadosā ciraṃ cirakālaṃ nopayanti na upagacchanti.	410	
PA_tika-abh08_t:411	Iti abhidhammāvatāraṭīkāya	41	
PA_tika-abh08_t:412	Bhūmipuggalacittuppattiniddesavaṇṇanā niṭṭhitā.	41	
PA_tika-abh08_t:413	Pañcamo paricchedo.	41	
PA_tika-abh08_t:414	6. Chaṭṭho paricchedo	41	
PA_tika-abh08_t:415	Ārammaṇavibhāgavaṇṇanā	41	
PA_tika-abh08_t:417	Etesaṃ pana cittānaṃ, ārammaṇamito paraṃ;	41	
PA_tika-abh08_t:418	Dassayissāmahaṃ tena, vinā natthi hi sambhavo.	41	
PA_tika-abh08_t:419_0	Ito paraṃ ito paricchedato paraṃ ahaṃ etesaṃ pana cittānaṃ ārammaṇaṃ dassayissāmi.	419	
PA_tika-abh08_t:419_1	Hi kasmā? Tena vinā taṃ ārammaṇaṃ vajjetvā cittānaṃ sambhavo natthi yasmā kāraṇā,	419	
PA_tika-abh08_t:419_2	tasmā kāraṇā dassayissāmi.	419	
PA_tika-abh08_t:421	Rūpaṃ saddaṃ gandhaṃ rasaṃ, phoṭṭhabbaṃ dhammameva ca;	42	
PA_tika-abh08_t:422	Chadhā ārammaṇaṃ āhu, chaḷārammaṇakovidā.	42	
PA_tika-abh08_t:423	Chaḷārammaṇesu chekā paṇḍitā ārammaṇaṃ chadhā chappakāraṃ āhu kathesuṃ.	42	
PA_tika-abh08_t:424_0	293. Tattha bhūte upādāya. Tattha tesu ārammaṇesu bhūte upādāya bhūte paṭicca vaṇṇo	424	
PA_tika-abh08_t:424_1	catusamuṭṭhito kammacittautuāhārasaṅkhātehi catūhi paccayehi samuṭṭhito nibbatto	424	
PA_tika-abh08_t:424_2	nidassanena saha pavatto paṭighena saha pavatto rūpārammaṇasaññito.	424	
PA_tika-abh08_t:425_0	294. Duvidhopi samuddiṭṭho, saddo cittotusambhavo saddo duvidhopi muninā samuddiṭṭho	425	
PA_tika-abh08_t:425_1	cittotusambhavo, saviññāṇakasaddova cittasamuṭṭhito hoti. Kathaṃ? Vacībhedakacittena	425	
PA_tika-abh08_t:425_2	bhūtāya jātāya bhūmiyā pathavīdhātuyā vikāratā pathavīlakkhaṇabhāvato atithaddhalakkhaṇatā	425	
PA_tika-abh08_t:425_3	vikāratā nāma. Sā vacīviññatti viññāyatīti viññattiyā upādiṇṇaghaṭṭanassa kammajapathavīdhātuyā	425	
PA_tika-abh08_t:425_4	ghaṭṭanassa kāraṇaṃ cittajapathavīdhātuyā kammajapathavīdhātuyā ghaṭṭanañca saddo	425	
PA_tika-abh08_t:425_5	ca apubbaṃ acarimaṃ hoti.	425	
PA_tika-abh08_t:426	295. Aviññāṇakasaddo yo so aviññāṇakasaddo utusamuṭṭhito hoti. Ayaṃ duvidhopi saddo saddārammaṇataṃ gato saddārammaṇabhāvaṃ patto.	42	
PA_tika-abh08_t:427_0	296. Dharīyatīti gacchanto gacchanto janehi dharīyateti gandho. Gamu sappa gatimhi,	427	
PA_tika-abh08_t:427_1	dhara dhāraṇe. Sūcanato attano sādhāraṇassa pupphādino vatthussa pakāsanatopi vā	427	
PA_tika-abh08_t:427_2	gandho nāma. Gandha sūcane. Ayaṃ gandho catūhi samuṭṭhānaṃ etassāti catusamuṭṭhāno.	427	
PA_tika-abh08_t:427_3	Gandhārammaṇasammato.	427	
PA_tika-abh08_t:428_0	297. Rasamānā rasantīti, rasoti parikittito janā rasamānā yaṃ dhammajātaṃ rasanti	428	
PA_tika-abh08_t:428_1	anubhavanti, iti yasmā kāraṇā, tasmā kāraṇā raso iti raso nāma paṇḍitehi parikittito,	428	
PA_tika-abh08_t:428_2	so raso catusambhūto rasārammaṇanāmako.	428	
PA_tika-abh08_t:429	298. Phusīyatīti phoṭṭhabbaṃ yaṃ dhammajātaṃ janehi phusīyatīti tasmā phoṭṭhabbaṃ, pathavītejavāyavo. Taṃ phoṭṭhabbaṃ catusambhūtaṃ phoṭṭhabbārammaṇaṃ mataṃ.	42	
PA_tika-abh08_t:430_0	299. Sabbaṃ nāmañca rūpañca, hitvā rūpādipañcakaṃ rūpādipañcakaṃ hitvā sabbaṃ nāmañca	430	
PA_tika-abh08_t:430_1	cittacetasikanibbānanāmañca rūpañca pañcapasādasukhumarūpañca lakkhaṇāni ca aniccadukkhaanattalakkhaṇāni	430	
PA_tika-abh08_t:430_2	ca paññatti ca dhammārammaṇasaññitaṃ.	430	
PA_tika-abh08_t:431_0	300. Chārammaṇāni labbhanti, kāmāvacarabhūmiyaṃ kāmāvacarabhūmiyaṃ chārammaṇāni labbhanti.	431	
PA_tika-abh08_t:431_1	Tīṇi rūpāvacare rūpasaddadhammārammaṇavasena labbhanti. Arūpe pana ekekaṃ dhammārammaṇaṃ labbhati.	431	
PA_tika-abh08_t:432_0	301-3. Khaṇavatthuparittattā, āpāthaṃ na vajanti ye ye rūpādayo pañca visayā khaṇavatthuparittattā	432	
PA_tika-abh08_t:432_1	pañcārammaṇānaṃ khaṇassa parittattā mandattā tesaṃ appāyukattā vatthuparittattā pañcārammaṇānaṃ	432	
PA_tika-abh08_t:432_2	atikhuddakavatthukattā āpāthaṃ pañcadvāresu pākaṭabhāvaṃ na vajanti, pañcapasādesu	432	
PA_tika-abh08_t:432_3	ghaṭṭanakiccaṃ na sādhenti, te rūpādayo pañca visayā dhammārammaṇaṃ honti. Iti yesaṃ	432	
PA_tika-abh08_t:432_4	ekaccānaṃ ācariyānaṃ mataṃ hoti. Kirāti anussavanatthe nipāto. Te paṭikkhipitabbāva	432	
PA_tika-abh08_t:432_5	te evaṃ vādino ekacce ācariyā paṭikkhipitabbā, mayā paṭisedhitabbā. Kasmā? Cakkhuviññāṇaṃ	432	
PA_tika-abh08_t:432_6	sotaviññāṇassa gocarabhūtaṃ saddaṃ na paṭianubhoti, sotaviññāṇaṃ cakkhuviññāṇassa	432	
PA_tika-abh08_t:432_7	gocarabhūtaṃ rūpaṃ na paṭianubhoti. Iti aññamaññassa gocaraṃ neva paccanubhontānaṃ	432	
PA_tika-abh08_t:432_8	tesaṃ pañcannaṃ cakkhuviññāṇādīnaṃ viññāṇānaṃ tañca gocaraṃ manodhātumanoviññāṇadhātusaṅkhātaṃ	432	
PA_tika-abh08_t:432_9	javanaṃ pana paccanubhoti. Iti vacanassa bhagavatā vuttattā paṭikkhipitabbā. Rūpādayo	432	
PA_tika-abh08_t:432_10	pana visayā rūpādipañcārammaṇāni eva honti.	4321	
PA_tika-abh08_t:433_0	304-6. Dibbacakkhādiñāṇānaṃ, rūpādīneva gocarā tāni rūpādīni eva gocarā dibbacakkhādiñāṇānaṃ	433	
PA_tika-abh08_t:433_1	anāpāthagatānaṃ eva pākaṭabhāvaṃ appattāneva. Itipi vacanaṃ vuttaṃ na yujjati. Yaṃ	433	
PA_tika-abh08_t:433_2	dhammajātaṃ rūpārammaṇaṃ bhavantaṃ, taṃ dhammajātaṃ kathaṃ kena pakārena dhammārammaṇaṃ	433	
PA_tika-abh08_t:433_3	bhaveyya? Evaṃ sati rūpārammaṇassa dhammārammaṇatte sati etesaṃ rūpārammaṇadhammārammaṇānaṃ	433	
PA_tika-abh08_t:433_4	niyamopi kathaṃ bhave kena pakārena bhaveyya? Sabbaṃ ārammaṇaṃ etaṃ etaṃ sabbaṃ ārammaṇaṃ	433	
PA_tika-abh08_t:433_5	chabbidhaṃ chappakāraṃ bhagavatā samudīritaṃ. Taṃ parittattikādīnaṃ vasena bahuppakārehi mataṃ.	433	
PA_tika-abh08_t:434_0	307. Sabbo kāmavipāko ca sabbo tevīsatikāmavipāko ca kriyāhetudvayampi ca manodhātuhasituppādavasena	434	
PA_tika-abh08_t:434_1	kiriyāhetudvayampi cāti pañcavīsati cittuppādā ekantaparittārammaṇā ekantakāmāvacarārammaṇā siyuṃ bhaveyyuṃ.	434	
PA_tika-abh08_t:435_0	308-10. Iṭṭhādibhedā pañceva, rūpasaddādayo pana dvipañcannaṃ viññāṇānaṃ paṭipāṭiyā	435	
PA_tika-abh08_t:435_1	anukkamena gocarā honti. Rūpādipañcakaṃ sabbaṃ, manodhātuttayassa tu manodhātuttayassa	435	
PA_tika-abh08_t:435_2	pana sabbaṃ rūpādipañcakaṃ ārammaṇaṃ hoti, etesaṃ terasannaṃ pana cittānaṃ rūpakkhandhova	435	
PA_tika-abh08_t:435_3	gocaro ārammaṇaṃ hoti. Nārūpaṃ nāmaṃ ārammaṇaṃ na karonti. Na ca paññattiṃ paññattiṃ	435	
PA_tika-abh08_t:435_4	ārammaṇaṃ na karonti. Nātītaṃ atītaṃ ārammaṇaṃ na karonti. Na canāgataṃ anāgataṃ	435	
PA_tika-abh08_t:435_5	ārammaṇaṃ na karonti eva. Hi saccaṃ vattamāno gocaro etesaṃ dvipañcaviññāṇānaṃ, manodhātuttayassa	435	
PA_tika-abh08_t:435_6	cāti terasannaṃ cittānaṃ taṃ ārammaṇaṃ vattamānaṃ eva paccuppannaṃ eva.	435	
PA_tika-abh08_t:436_0	311. Terasetāni cittāni, jāyante kāmadhātuyaṃ etāni terasa cittāni kāmadhātuyaṃ jāyanti,	436	
PA_tika-abh08_t:436_1	rūpāvacare puññajāni cakkhusotaviññāṇasampaṭicchanāni, kiriyāmanodhātu cāti cattāri	436	
PA_tika-abh08_t:436_2	cittāni jāyanti. Arūpisu arūpabhūmīsu neva kiñcipi ekampi cittaṃ neva jāyati.	436	
PA_tika-abh08_t:437_0	312-3. Mahāpākānamaṭṭhannaṃ aṭṭhannaṃ mahāvipākānaṃ pavattiyaṃ chasu dvāresu tadārammaṇakiccānaṃ	437	
PA_tika-abh08_t:437_1	rūpādichaparittāni gocarā. Santīraṇattayassapi pavattiyaṃ pañcadvāre santīraṇattayakiccassa,	437	
PA_tika-abh08_t:437_2	chadvāresu tadālambaṇakiccassa ca rūpādichaparittāni gocarā. Rūpādayo parittā cha,	437	
PA_tika-abh08_t:437_3	hasituppādagocarā hasituppādassa rūpādayo cha parittā gocarā honti. Pañcadvāre paṭuppannā	437	
PA_tika-abh08_t:437_4	pañcasu dvāresu ye gocarā paccuppannā, manodvāre tikālikā ye gocarā tikālikā tīsu kālesu niyuttā.	437	
PA_tika-abh08_t:438_0	314-5. Dutiyāruppacittañca, catutthāruppamānasaṃ kusalavipākakiriyāvasena chabbidhaṃ	438	
PA_tika-abh08_t:438_1	cittaṃ mahaggatagocaraṃ niyataṃ niyatārammaṇaṃ hoti, taṃ chabbidhaṃ cittaṃ mahaggatagocaraṃ	438	
PA_tika-abh08_t:438_2	pubbe attanā adhigataākāsānañcāyatanaākiñcaññāyatanakusalārammaṇaṃ, tesu dve dutiyacatutthāruppapākā	438	
PA_tika-abh08_t:438_3	“yassa yassa kusalajhānassa yaṃ yaṃ ārammaṇaṃ gahetvā brahmaloke paṭisandhi hotī”ti	438	
PA_tika-abh08_t:438_4	vacanato sakasakakusalassa ārammaṇaṃ eva tesaṃ vipākānaṃ ārammaṇaṃ hoti. Nibbānārammaṇattā	438	
PA_tika-abh08_t:438_5	hi, ekantena anaññato aṭṭhānāsavacittānaṃ appamāṇova nibbānaṃ eva gocaraṃ ārammaṇaṃ	438	
PA_tika-abh08_t:438_6	hoti. Hi kasmā kāraṇā? Nibbānārammaṇattā, na aññato ārammaṇato.	438	
PA_tika-abh08_t:439_0	316-320. Cattāro ñāṇahīnā ca, kāmāvacarapuññato kāmāvacarakusalavasena cattāro ñāṇahīnā	439	
PA_tika-abh08_t:439_1	ca kriyato kiriyavasena cattāro ñāṇahīnā ca dvādasākusalāni ca te parittārammaṇā	439	
PA_tika-abh08_t:439_2	ceva mahaggatagocarā ca, te na vattabbā ca honti. Kasmā? Paññattārammaṇattā. Cattāro	439	
PA_tika-abh08_t:439_3	ñāṇasaṃyuttā, puññato kusalavasena cattāro ñāṇasampayuttā, kriyato kiriyavasena cattāro	439	
PA_tika-abh08_t:439_4	ñāṇasampayuttā ca tathā abhiññādvayañca kiriyāvoṭṭhabbanampi ca ekādasannaṃ etesaṃ	439	
PA_tika-abh08_t:439_5	cittānaṃ gocaro parittamahaggataappamāṇavasena tividho hoti. Ime ekādasa na vattabbāpi	439	
PA_tika-abh08_t:439_6	honti. Kasmā? Paññattārammaṇattā. Yāni vuttāvasesāni vuttato cittato sesāni yāni	439	
PA_tika-abh08_t:439_7	cittāni, tāni na vattabbārammaṇānīti vibhāvinā viññeyyāni.	439	
PA_tika-abh08_t:440	Parittārammaṇattikaṃ samattaṃ.	44	
PA_tika-abh08_t:442	Dutiyāruppacittañca, catutthāruppamānasaṃ;	44	
PA_tika-abh08_t:443	Chabbidhaṃ pana ekantaatītārammaṇaṃ siyā.	44	
PA_tika-abh08_t:444_0	322-6. Viññāṇānaṃ dvipañcannaṃ dvinnaṃ pañcaviññāṇānaṃ, manodhātuttayassa ca terasannaṃ	444	
PA_tika-abh08_t:444_1	cittānaṃ gocarā rūpādayo pañca dhammā paccuppannāva, aṭṭha kāmamahāvipākā tadārammaṇakiccavasena	444	
PA_tika-abh08_t:444_2	atītānāgatapaccuppannagocarā, cutikiccavasena atītārammaṇā, paṭisandhibhavaṅgakiccavasena	444	
PA_tika-abh08_t:444_3	paccuppannātītārammaṇā. Somanassasantīraṇaṃ santīraṇakiccavasena paccuppannārammaṇaṃ.	444	
PA_tika-abh08_t:444_4	Tadārammaṇakiccavasena paccuppannānāgatātītārammaṇaṃ. Sesasantīraṇadvayaṃ santīraṇakiccavasena	444	
PA_tika-abh08_t:444_5	paccuppannārammaṇaṃ, tadārammaṇakiccavasena paccuppannānāgatātītārammaṇaṃ, cutikiccavasena	444	
PA_tika-abh08_t:444_6	atītārammaṇaṃ, paṭisandhibhavaṅgakiccavasena paccuppannātītārammaṇaṃ. Hasituppādacittaṃ	444	
PA_tika-abh08_t:444_7	javanakiccavasena paccuppannātītānāgatagocaraṃ. Iti ete dvādasa mānasā pana siyātītārammaṇā	444	
PA_tika-abh08_t:444_8	atītārammaṇā siyuṃ. Paccuppannānāgatagocarā paccuppannārammaṇā anāgatārammaṇā siyuṃ.	444	
PA_tika-abh08_t:444_9	Kāme vīsati kusalākusalā kriyato kiriyavasena kāme nava mānasā, voṭṭhabbaṃ voṭṭhabbanakiccavasena	444	
PA_tika-abh08_t:444_10	paccuppannārammaṇaṃ, āvajjanakiccavasena tikālārammaṇaṃ. Mahākiriyamānasā javanakiccavasena	4441	
PA_tika-abh08_t:444_11	tikālārammaṇā, sante paññattikāle navattabbārammaṇā. Dve abhiññāmānasāpi abhiññākiccavasena	4441	
PA_tika-abh08_t:444_12	atītādigocarā siyuṃ. Ime mānasā paññattikālepi sante navattabbā bhavanti. Rūpārūpabhavesu	4441	
PA_tika-abh08_t:444_13	mayā vuttato sesāni sabbāni cittāni atītārammaṇādinā atītārammaṇādivasena paṇḍitena	4441	
PA_tika-abh08_t:444_14	na vattabbāni na kathitabbāni honti eva, paññattārammaṇāni eva hontīti attho.	4441	
PA_tika-abh08_t:445_0	327. Kāmato ca kriyā pañca kāmāvacaravasena pañca kiriyā, rūpato rūpāvacaravasena	445	
PA_tika-abh08_t:445_1	pañcamī kriyā abhiññācittaṃ, etesaṃ channaṃ cittānaṃ natthi kiñci ekampi agocaraṃ	445	
PA_tika-abh08_t:445_2	anārammaṇaṃ, sabbārammaṇanti attho. “Pañcamī kriyā”ti vacanaṃ abhiññācittavasena	445	
PA_tika-abh08_t:445_3	vuttaṃ. Suddhajhānassa pañcamarūpakiriyassa paññattārammaṇaṃ evāti veditabbaṃ.	445	
PA_tika-abh08_t:446	328. Nibbānañca catubbidhaṃ phalaṃ, maggaṃ rūpañca arūpaṃ cittacetasikasaṅkhātaṃ nāmañca gocaraṃ kātuṃ yāni cittāni sakkonti, tāni cittāni me vada, ācariya, tāni mayhaṃ kathehi.	44	
PA_tika-abh08_t:447_0	329-30. Cattāro ñāṇasaṃyuttā, puññato puññavasena cattāro ñāṇasampayuttā, kriyato	447	
PA_tika-abh08_t:447_1	tathā kiriyavasena cattāro ñāṇasampayuttā, dve abhiññāmānasā, kiriyāvoṭṭhabbanampi	447	
PA_tika-abh08_t:447_2	cāti ekādasa cittāni nibbānañca phalañca maggañca rūpañca arūpaṃ nāmañca gocaraṃ kātuṃ sakkonti.	447	
PA_tika-abh08_t:448_0	331-4. Cittesu pana sabbesu yāni cittāni arahattaphalaṃ arahattamaggaṃ gocaraṃ kātuṃ	448	
PA_tika-abh08_t:448_1	sakkonti, tāni kati cittāni me vada tāni mayhaṃ tvaṃ kathehi. Sabbesu pana cittesu,	448	
PA_tika-abh08_t:448_2	cha ca cittāni me suṇa, bho bhaddamukha, tvaṃ mayhaṃ vacanaṃ suṇohi, sabbesu pana	448	
PA_tika-abh08_t:448_3	cittesu cha cittāni arahattaphalaṃ arahattamaggaṃ gocaraṃ kātuṃ sakkonti. Cattāro	448	
PA_tika-abh08_t:448_4	ñāṇasaṃyuttā, kiriyā ca voṭṭhabbanampi ca kiriyābhiññāmano cāti cha ca cittāni gocaraṃ	448	
PA_tika-abh08_t:448_5	kātuṃ sakkonti. Puññato puññavasena cattāro ñāṇasampayuttā, puññato puññavasena abhiññācittañca	448	
PA_tika-abh08_t:448_6	arahattaphalaṃ maggaṃ gocaraṃ kātuṃ na sakkonti.	448	
PA_tika-abh08_t:449_0	335-8. Arahato khīṇāsavassa maggacittaṃ phalamānasaṃ vā puthujjanā vā sekkhā vā vijānituṃ	449	
PA_tika-abh08_t:449_1	na sakkonti. Kasmā kāraṇā? Puthujjano sotāpannassa mānasaṃ na jānāti, sotāpanno sakadāgāmissa	449	
PA_tika-abh08_t:449_2	mānasaṃ na jānāti, sakadāgāmī anāgāmissa mānasaṃ na jānāti, anāgāmī arahantassa mānasaṃ	449	
PA_tika-abh08_t:449_3	na jānāti. Heṭṭhimo heṭṭhimo puggalo uparūpari ṭhitassa puggalassa mānasaṃ neva jānāti,	449	
PA_tika-abh08_t:449_4	uparūpari ṭhito puggalopi heṭṭhimassa heṭṭhimassa puggalassa mānasaṃ jānāti.	449	
PA_tika-abh08_t:450_0	339-342. Yo dhammo yassa dhammassa ārammaṇaṃ hoti, taṃ ārammaṇaṃ ekaṃ ekaṃ uddharitvā	450	
PA_tika-abh08_t:450_1	ito paraṃ pavakkhāmi. Kusalārammaṇaṃ kāme kāme aṭṭhavidhaṃ kusalaṃ aṭṭhavidhassa	450	
PA_tika-abh08_t:450_2	kāmāvacarakusalassa ārammaṇaṃ hoti. Kathaṃ? Pubbeva kataṃ aṭṭhavidhaṃ mahākusalaṃ	450	
PA_tika-abh08_t:450_3	pacchā somanassasahagatañāṇasampayuttacittadvayena vā somanassasahagatañāṇavippayuttacittadvayena	450	
PA_tika-abh08_t:450_4	vā upekkhāsahagatañāṇasampayuttadvayena vā upekkhāsahagatañāṇavippayuttadvayena vā	450	
PA_tika-abh08_t:450_5	anussaraṇakaālādīsu tassa aṭṭhavidhassa kusalassa javanakiccavasena ārammaṇaṃ hoti,	450	
PA_tika-abh08_t:450_6	vippaṭisārakālādīsu dvādasavidhassa akusalassa ārammaṇaṃ hoti, kusalassa abhiññāmānasassa	450	
PA_tika-abh08_t:450_7	ca kiriyassa abhiññāmānasassa ca ārammaṇaṃ hoti, ekādasavidhassa kāmāvacaravipākassa	450	
PA_tika-abh08_t:450_8	tadārammaṇavasena ārammaṇaṃ hoti. Tathā kāmakriyassāti javanakiccavasena hasanassa	450	
PA_tika-abh08_t:450_9	āvajjanakiccavasena voṭṭhabbanassa javanakiccavasena mahākiriyassa ārammaṇaṃ hoti,	450	
PA_tika-abh08_t:450_10	etesaṃ channaṃ rāsīnaṃ ārammaṇaṃ siyā bhaveyya. Rūpāvacarapuññāni pañca tato charāsito	4501	
PA_tika-abh08_t:450_11	kāmavipākaṃ vajjetvā pañcannaṃ rāsīnaṃ ārammaṇāni honti. Tadā lobhamūlamohamūlavasena	4501	
PA_tika-abh08_t:450_12	attanā paṭiladdhajhānānaṃ anussaraṇakāle tassa dasavidhassa akusalassa ārammaṇaṃ	4501	
PA_tika-abh08_t:450_13	hoti, tihetukapaṭisandhino sattassa jhānato parihīnassa jhānaṃ paccavekkhato jhānārammaṇaṃ	4501	
PA_tika-abh08_t:450_14	domanassayuttaṃ hoti, tadā tassa paṭighadvayassa ārammaṇaṃ hoti. Kāmakriyassāti ekantaparittārammaṇāni	4501	
PA_tika-abh08_t:450_15	kiriyāmanodhātuhasanāni vajjetvā āvajjanakiccavasena voṭṭhabbanassa, javanakiccavasena	4501	
PA_tika-abh08_t:450_16	mahākiriyassa ca ārammaṇaṃ hoti.	4501	
PA_tika-abh08_t:451_0	343. Āruppakusalañcāpi, tebhūmakusalassa ca mahākusalassa ca abhiññākiccavasena pañcamarūpakusalassa	451	
PA_tika-abh08_t:451_1	ca dutiyacatutthaarūpakusalassa ca tebhūmakakriyassāpi voṭṭhabbanassa mahākiriyassa	451	
PA_tika-abh08_t:451_2	ca abhiññākiccavasena pañcamarūpakiriyassa ca dutiyacatutthāruppakiriyassa ca ārammaṇaṃ	451	
PA_tika-abh08_t:451_3	hoti, dutiyāruppakiriyassa ca paṭhamāruppakiriyāya ārammaṇena bhavitabbaṃ, catutthāruppakiriyassa	451	
PA_tika-abh08_t:451_4	ca tatiyāruppakiriyāya ārammaṇena bhavitabbaṃ, evañca sati kathaṃ paṭhamāruppakusalaṃ	451	
PA_tika-abh08_t:451_5	dutiyāruppakiriyassa ārammaṇaṃ hoti, tatiyāruppakusalañca catutthāruppakiriyassa	451	
PA_tika-abh08_t:451_6	ārammaṇaṃ hotīti ce vattabbaṃ, yadā puthujjanayogī vā sekkho vā yogī rūpasamāpattiṃ	451	
PA_tika-abh08_t:451_7	samāpajjitvā tato vuṭṭhahitvā ākāsānañcāyatanasaṅkhātaṃ paṭhamāruppasamāpattiṃ samāpajjitvā	451	
PA_tika-abh08_t:451_8	vītarāgo hutvā attanā adhigatā samāpattiyo gahetvā puthujjanasekkhakāle attanā anadhigataṃ	451	
PA_tika-abh08_t:451_9	dutiyaṃ arūpasamāpattiṃ samāpajji, tadā khīṇāsavakāle samāpajjitaṃ dutiyaṃ arūpakiriyaṃ	451	
PA_tika-abh08_t:451_10	paṭhamāruppakusalaṃ ārammaṇaṃ karoti, evaṃ paṭhamāruppakusalaṃ dutiyāruppakiriyassa ārammaṇaṃ hoti.	4511	
PA_tika-abh08_t:452_0	Yadā yogī rūpasamāpattiyo samāpajjitvā tato vuṭṭhahitvā paṭhamāruppakusalaṃ dutiyāruppakusalaṃ	452	
PA_tika-abh08_t:452_1	tatiyāruppakusalañca samāpajjitvā khīṇāsavo hutvā attanā adhigatā samāpattiyo gahetvā	452	
PA_tika-abh08_t:452_2	attanā anadhigataṃ catutthaṃ arūpasamāpattiṃ samāpajji, tadā catutthāruppakiriyā	452	
PA_tika-abh08_t:452_3	tatiyāruppakusalaṃ ārammaṇaṃ karoti, evaṃ catutthāruppakiriyassa tatiyāruppakusalaṃ	452	
PA_tika-abh08_t:452_4	ārammaṇaṃ hoti, pacchā khīṇāsavakāle samāpajjitā rūpārūpasamāpattiyo honti. Yathā	452	
PA_tika-abh08_t:452_5	hoti, tathā eva akusalassapi ārammaṇaṃ hoti.	452	
PA_tika-abh08_t:453_0	344-7. Arūpāvacarapākānanti jātiniddhāraṇaṃ, catutthadutiyānaṃ arūpapākānampi ārammaṇaṃ	453	
PA_tika-abh08_t:453_1	hoti, “catutthadutiyāna”nti vattabbe tiyānaṃ-saddassa lopaṃ katvā “catutthadū”ti	453	
PA_tika-abh08_t:453_2	vuttaṃ, tadā dvinnaṃ arūpapākānaṃ paṭhamāruppatatiyāruppajavanāni ārammaṇāni honti,	453	
PA_tika-abh08_t:453_3	“yassa kusalassa jhānassa yaṃ ārammaṇaṃ gahetvā brahmaloke paṭisandhi hotī”ti vacanato	453	
PA_tika-abh08_t:453_4	sakasakakusalānaṃ ārammaṇabhūtāni ākāsānañcāyatanaākiñcaññāyatanāni tesaṃ dutiyacatutthāruppapākānaṃ	453	
PA_tika-abh08_t:453_5	ārammaṇāni honti, evaṃ arūpakusalaṃ imesaṃ aṭṭharāsīnaṃ ārammaṇapaccayo hoti. Apariyāpannapuññampi	453	
PA_tika-abh08_t:453_6	catubbidhalokuttarakusalampi kāmāvacarato kāmāvacaravasena kusalassa ñāṇasampayuttamahākusalassa	453	
PA_tika-abh08_t:453_7	ca kriyassa voṭṭhabbanassa, ñāṇasampayuttato kiriyassa ca rūpato rūpāvacaravasena	453	
PA_tika-abh08_t:453_8	pañcamassa rūpakusalassa ca pañcamassa rūpakiriyassa cāti catunnaṃ rāsīnaṃ ārammaṇaṃ	453	
PA_tika-abh08_t:453_9	sadā hoti, ayamettha adhippāyo – sekkhānaṃ ñāṇasampayuttamahākusalassa, voṭṭhabbanassa,	453	
PA_tika-abh08_t:453_10	pañcamassa rūpakusalassa ca tividhaṃ lokuttarapuññaṃ ārammaṇaṃ hoti. Khīṇāsavassa	4531	
PA_tika-abh08_t:453_11	voṭṭhabbanassa, ñāṇasampayuttamahākiriyassa, pañcamassa rūpakiriyassa ca arahattapuññaṃ	4531	
PA_tika-abh08_t:453_12	ārammaṇaṃ hoti. Yathā tathā eva sabbaṃ akusalaṃ kāmāvacarato kāmāvacaravasena kusalassa	4531	
PA_tika-abh08_t:453_13	mahākusalassa, kriyassa hasanavoṭṭhabbanamahākiriyassa ca rūpāvacarato pana rūpāvacaravasena	4531	
PA_tika-abh08_t:453_14	pañcamassa rūpakusalassa, pañcamassa rūpakiriyassa ca ārammaṇaṃ hoti, yathā tathā	4531	
PA_tika-abh08_t:453_15	eva sabbassa akusalassa ca kāmāvacaravipākānaṃ tadārammaṇakiccavasena ekādasannañcāti	4531	
PA_tika-abh08_t:453_16	channaṃ rāsīnaṃ ārammaṇaṃ bhagavatā īritaṃ.	4531	
PA_tika-abh08_t:454_0	348-352. Vipākārammaṇaṃ kāme sabbaṃ vipākārammaṇaṃ kāmāvacaratopi kāmāvacaravasenapi	454	
PA_tika-abh08_t:454_1	kusalassa mahākusalassa, kriyassa hasanavoṭṭhabbanamahākiriyassa ca rūpāvacarato	454	
PA_tika-abh08_t:454_2	ceva rūpāvacaravasena ca eva pañcamassa rūpakusalassa, pañcamassa rūpakiriyassa ca	454	
PA_tika-abh08_t:454_3	kāmāvacarapākānaṃ kāmāvacaravipākānaṃ ekādasannañca tatheva akusalassa ca channaṃ	454	
PA_tika-abh08_t:454_4	rāsīnaṃ ārammaṇaṃ hoti. Rūpe vipākārammaṇaṃ kāmāvacaratopi ca kāmāvacaravasenapi	454	
PA_tika-abh08_t:454_5	ca kusalassa mahākusalassa, kriyassa ca voṭṭhabbanamahākiriyassa ca rūpāvacarato	454	
PA_tika-abh08_t:454_6	ceva rūpāvacaravasena ca eva kusalassa ca apuññassa cāti pañcannaṃ rāsīnaṃ gocaro	454	
PA_tika-abh08_t:454_7	hoti, arūpāvacarapākesu ayaṃ nayo bhagavatā mato. Vaṭṭe na pariyāpannā nappaviṭṭhāti	454	
PA_tika-abh08_t:454_8	apariyāpannā, tesaṃ puggalānaṃ pākāpi kāmato kāmāvacaravasena kusalassa ñāṇasampayuttamahākusalassa,	454	
PA_tika-abh08_t:454_9	kriyassa ca voṭṭhabbanañāṇasampayuttamahākiriyassa ca rūpatopi rūpāvacaravasenapi	454	
PA_tika-abh08_t:454_10	kusalassa pañcamassa rūpakusalassa, kriyassa ca pañcamassa rūpakiriyassa ca evaṃ	4541	
PA_tika-abh08_t:454_11	ārammaṇaṃ hotīti. Etthāyamadhippāyo apariyāpannapuññe vuttanayeneva veditabbo.	4541	
PA_tika-abh08_t:455_0	353-6. Kāme idaṃ sabbakiriyacittaṃ kāmāvacaratopi ca kāmāvacaravasenapi ca kusalassa	455	
PA_tika-abh08_t:455_1	mahākusalassa, kriyassa ca hasanavoṭṭhabbanamahākiriyassa ca rūpāvacarato ceva rūpāvacaravasena	455	
PA_tika-abh08_t:455_2	ca eva kusalassa pañcamassa rūpakusalassa, kriyassa ca pañcamassa rūpakiriyassa ca	455	
PA_tika-abh08_t:455_3	ekādasakāmāvacarapākassa ca tatheva akusalassa ca etesaṃ channaṃ rāsīnaṃ ārammaṇaṃ	455	
PA_tika-abh08_t:455_4	hoti. Yaṃ kriyāmānasaṃ rūpe rūpāvacare yaṃ kiriyāmānasaṃ, kāmapākaṃ tato vinā tato	455	
PA_tika-abh08_t:455_5	rāsito kāmapākaṃ vinā vajjetvā pañcannaṃ pana rāsīnaṃ ārammaṇaṃ hoti. Kāmāvacarato	455	
PA_tika-abh08_t:455_6	kāmāvacaravasena kiriyassa voṭṭhabbanamahākiriyassa ārammaṇaṃ hoti, hasanaṃ ekantaparittārammaṇattā	455	
PA_tika-abh08_t:455_7	rūpakiriyaṃ ārammaṇaṃ na karoti. Kriyācittaṃ panāruppe arūpakiriyācittaṃ pana tesaṃ	455	
PA_tika-abh08_t:455_8	pañcannaṃ eva ca rāsīnaṃ āruppakriyassāpi paṭhamāruppakiriyaṃ dutiyāruppakiriyassa	455	
PA_tika-abh08_t:455_9	ārammaṇaṃ hoti, tatiyāruppakiriyaṃ catutthāruppakiriyassa ārammaṇaṃ hoti. Iti channaṃ	455	
PA_tika-abh08_t:455_10	rāsīnaṃ gocaro hotiyeva.	4551	
PA_tika-abh08_t:457	Rūpaṃ catusamuṭṭhānaṃ, rūpārammaṇasaññitaṃ;	45	
PA_tika-abh08_t:458	Kāmāvacarapuññassa, tatheva kusalassa ca;	45	
PA_tika-abh08_t:459	Abhiññādvayacittassa, kāmapākakriyassa ca.	45	
PA_tika-abh08_t:460	Dvicakkhuviññāṇamanodhātudvayasantīraṇattayamahāpākassa ca kāmakiriyassa cāti ekādasavidhassa kāmakiriyassa ca channaṃ etesaṃ rāsīnaṃ ārammaṇapaccayo hoti.	46	
PA_tika-abh08_t:461_0	359-360. Nibbānārammaṇaṃ kāmarūpāvacarato kāmarūpāvacaravasena sekkhānaṃ ñāṇasampayuttamahākusalassa,	461	
PA_tika-abh08_t:461_1	rūpāvacaravasena pañcamassa rūpakusalassa ca kāmarūpakiriyassa ca khīṇāsavānaṃ voṭṭhabbanañāṇasampayuttamahākiriyassa	461	
PA_tika-abh08_t:461_2	ca pañcamarūpakiriyassa ca ubhayassāpi cittassa ārammaṇaṃ hoti. Apariyāpannato ceva	461	
PA_tika-abh08_t:461_3	lokuttaravasena ca eva phalassa, kusalassa ca etesaṃ channaṃ rāsīnaṃ ārammaṇapaccayo hoti.	461	
PA_tika-abh08_t:462_0	361-2. Nānappakārakaṃ sabbaṃ, paññattārammaṇaṃ pana tebhūmakassa puññassa mahākusalassa,	462	
PA_tika-abh08_t:462_1	suddhajhānassa pañcavidhassa rūpakusalassa, paṭhamāruppatatiyāruppakusalassa ca tatheva	462	
PA_tika-abh08_t:462_2	akusalassa ca rūpārūpavipākassa sabbassa rūpavipākassa, paṭhamāruppatatiyāruppavipākassa	462	
PA_tika-abh08_t:462_3	ca tebhūmakakriyassa ca hasanavoṭṭhabbanamahākiriyassa sabbassa rūpakiriyassa, paṭhamāruppatatiyāruppakiriyassa	462	
PA_tika-abh08_t:462_4	cāti navannaṃ pana rāsīnaṃ ārammaṇapaccayo hoti.	462	
PA_tika-abh08_t:463_0	363-4. Rūpārammaṇikā dve tu dve cittuppādā rūpārammaṇikā, dve dve saddādigocarā dve	463	
PA_tika-abh08_t:463_1	dve cittuppādā saddārammaṇādigocarā, tayo manodhātusaṅkhātā cittuppādā pañcārammaṇikā	463	
PA_tika-abh08_t:463_2	nāma matā bhagavatā. Idha imasmiṃ kāmāvacarādhikāre ekacattālīseva cittuppādā chaḷārammaṇikā	463	
PA_tika-abh08_t:463_3	matā. Ayaṃ kāmāvacaracittānaṃ ārammaṇakkamo.	463	
PA_tika-abh08_t:464_0	365-9. Pañcābhiññā vivajjetvā, rūpārūpā anāsavā ime sabbe cittuppādā dhammārammaṇagocarā	464	
PA_tika-abh08_t:464_1	honti. Paṭhamāruppakusalaṃ dutiyāruppacetaso kusalassa ārammaṇaṃ hoti, dutiyāruppacetaso	464	
PA_tika-abh08_t:464_2	vipākassa ca ārammaṇaṃ hoti, dutiyāruppacetaso kiriyassa ca ārammaṇaṃ hoti. Dutiyāruppacetaso	464	
PA_tika-abh08_t:464_3	kiriyassa paṭhamāruppakusalārammaṇabhāve kāraṇaṃ heṭṭhā vuttameva. Paṭhamāruppapākoyaṃ,	464	
PA_tika-abh08_t:464_4	dutiyāruppacetaso kusalassa ca dutiyāruppacetaso vipākassa ca dutiyāruppacetaso kiriyassa	464	
PA_tika-abh08_t:464_5	ca ārammaṇaṃ na hoti. Hi kasmā? Tesaṃ dutiyāruppakusalavipākakiriyānaṃ paṭhamāruppakusalārammaṇattā.	464	
PA_tika-abh08_t:464_6	Paṭhamaṃ tu kriyācittaṃ paṭhamaṃ kiriyācittaṃ pana dutiyāruppacetaso puññassa ārammaṇaṃ	464	
PA_tika-abh08_t:464_7	na hoti. Dutiyāruppacetaso vipākassa ārammaṇaṃ na hoti. Rūpārūpabhavesu hi khīṇāsavā	464	
PA_tika-abh08_t:464_8	vipākacittāni cutivasena sakasakakusalānaṃ ārammaṇaṃ karonti. Paṭhamaṃ tu kriyācittaṃ	464	
PA_tika-abh08_t:464_9	pana dutiyāruppacetaso kiriyassa ārammaṇaṃ hoti. Iti evaṃ iminā mayā vuttappakārena	464	
PA_tika-abh08_t:464_10	cittānaṃ ārammaṇuppatti vibhāvinā dhīrena ñeyyā.	4641	
PA_tika-abh08_t:465_0	370-3. Puthujjanassa sekkhassa, arūpārammaṇaṃ dvidhā dvippakāraṃ kusalaṃ kusalassa	465	
PA_tika-abh08_t:465_1	dutiyāruppakusalassa ārammaṇaṃ hoti, taṃ paṭhamāruppakusalaṃ dutiyāruppavipākassa	465	
PA_tika-abh08_t:465_2	ārammaṇaṃ siyā bhaveyya. Khīṇāsavassa bhikkhussa, paṭhamāruppamānasaṃ ārammaṇaṃ tidhā	465	
PA_tika-abh08_t:465_3	tippakāraṃ hoti. Iti vacanaṃ mahesinā vuttaṃ. Kriyassāpi dutiyāruppakiriyassāpi paṭhamāruppakiriyā	465	
PA_tika-abh08_t:465_4	ārammaṇaṃ hoti. Kusalampi paṭhamāruppakusalampi dutiyāruppakiriyassa ca ārammaṇaṃ	465	
PA_tika-abh08_t:465_5	hoti. Kusalaṃ paṭhamāruppakusalaṃ dutiyāruppavipākassa ārammaṇaṃ hoti. Evaṃ iminā	465	
PA_tika-abh08_t:465_6	mayā vuttappakārena paṭhamāruppamānasaṃ ārammaṇaṃ tidhā hoti. Tatiyāruppacittampi	465	
PA_tika-abh08_t:465_7	catutthāruppacetaso kusalassa ārammaṇaṃ hoti, catutthāruppacetaso vipākassa ca taṃ	465	
PA_tika-abh08_t:465_8	ārammaṇaṃ hoti. Evameva yathā paṭhamāruppamānasaṃ ārammaṇaṃ dvidhā hoti, evameva	465	
PA_tika-abh08_t:465_9	tathā tatiyāruppacittaṃ ārammaṇaṃ dvidhā hoti. Yathā paṭhamāruppamānasaṃ ārammaṇaṃ	465	
PA_tika-abh08_t:465_10	tidhā hoti, evameva tathā tatiyāruppacittaṃ ārammaṇaṃ tidhā siyā.	4651	
PA_tika-abh08_t:466	374. Yaṃ yaṃ pana idhārabbha idha imasmiṃ adhikāre yaṃ yaṃ gocaraṃ ārabbha paṭicca ye ye cittuppādā jāyanti, so so gocaro tesañca tesañca cittuppādānaṃ ārammaṇapaccayo hoti.	46	
PA_tika-abh08_t:467	375. Yo pana naro imassa abhidhammāvatārassa kira pāraṃ duttaraṃ idha imasmiṃ loke uttarati, so naro abhidhammamahaṇṇave pāraṃ duttaraṃ uttaraṃ uttarati eva.	46	
PA_tika-abh08_t:468	Iti abhidhammāvatāraṭīkāya	46	
PA_tika-abh08_t:469	Ārammaṇavibhāgavaṇṇanā niṭṭhitā.	46	
PA_tika-abh08_t:470	Chaṭṭho paricchedo.	47	
PA_tika-abh08_t:471	7. Sattamo paricchedo	47	
PA_tika-abh08_t:472	Vipākacittappavattiniddesavaṇṇanā	47	
PA_tika-abh08_t:474	Anantañāṇena niraṅgaṇena,	47	
PA_tika-abh08_t:475	Guṇesinā kāruṇikena tena;	47	
PA_tika-abh08_t:476	Vutte vipāke matipāṭavatthaṃ,	47	
PA_tika-abh08_t:477	Vipākacittappabhavaṃ suṇātha.	47	
PA_tika-abh08_t:478_0	Yena jinena anantañāṇena nikkilesena guṇesinā kāruṇikena tena jinena vutte vipākasmiṃ	478	
PA_tika-abh08_t:478_1	matipāṭavatthaṃ matichekabhāvatthāya vipākacittappabhavaṃ mayā bhaṇamānaṃ vipākacittappavattiṃ tumhe suṇātha.	478	
PA_tika-abh08_t:479	377. Ekūnatiṃsa kammāni, pākā dvattiṃsa bhagavatā dassitā, kammāni tīsu dvāresu dissare, vipākā chasu dvāresu dissanti.	47	
PA_tika-abh08_t:480_0	378-9. Kusalaṃ kāmalokasmiṃ kāmalokamhi kusalaṃ pavatte, paṭisandhiyañca taṃtaṃpaccayamāgamma	480	
PA_tika-abh08_t:480_1	taṃtaṃpaccayaṃ paṭicca. So so paccayo taṃtaṃpaccayo, “tatapaccayo”ti vattabbe niggahītāgamavasena	480	
PA_tika-abh08_t:480_2	“taṃtaṃpaccayo”ti vuttaṃ. Vicchākammadhārayasamāsoyaṃ. Vividhaṃ phalaṃ dadāti. Ekāya	480	
PA_tika-abh08_t:480_3	cetanāya ekā paṭisandhi bhagavatā pakāsitā. Nānākammehi nānā paṭisandhiyo ca bhavanti.	480	
PA_tika-abh08_t:481_0	380-1. Tihetukaṃ tu yaṃ kammaṃ tihetukaṃ yaṃ kammaṃ pana kāmāvacarasaññitaṃ tihetukaṃ	481	
PA_tika-abh08_t:481_1	vipākaṃ duhetuñca vipākaṃ ahetuñca vipākaṃ deti. Duhetukaṃ tu yaṃ kammaṃ duhetukaṃ	481	
PA_tika-abh08_t:481_2	yaṃ kammaṃ pana, taṃ kammaṃ tihetukaṃ vipākaṃ na deti, attano vipākaṃ duhetuñca ahetuñca deti.	481	
PA_tika-abh08_t:482_0	382-3. Tihetukena kammena, paṭisandhi tihetukā hoti, duhetukāpi paṭisandhi hoteva,	482	
PA_tika-abh08_t:482_1	ahetukā paṭisandhi neva hoti, ukkaṭṭhatihetukakammena tihetukā paṭisandhi, omakatihetukakammena	482	
PA_tika-abh08_t:482_2	duhetukā paṭisandhi hotīti adhippāyo. Duhetukena kammena duhetukā paṭisandhi, ahetukāpi	482	
PA_tika-abh08_t:482_3	paṭisandhi hoteva, tihetukā paṭisandhi neva hoti. Ukkaṭṭhaduhetukakammena duhetukā	482	
PA_tika-abh08_t:482_4	paṭisandhi, omakaduhetukakammena ahetukā paṭisandhi hotīti adhippāyo.	482	
PA_tika-abh08_t:483	384. Asaṅkhārakammaṃ asaṅkhāravipākaṃ deti, sasaṅkhāravipākampi deti, sasaṅkhārakammaṃ sasaṅkhāraphalaṃ, tathā asaṅkhāraphalaṃ deti.	48	
PA_tika-abh08_t:484	385. Ekāya cetanāyettha ettha etāsu cetanāsu ekāya kusalāya cetanāya soḷasavidhā vipākacittāni bhavanti. Iti vacanaṃ jino pakāsaye.	48	
PA_tika-abh08_t:485_0	386-92. Vedanāparivattanaṃ ārammaṇena hoteva, tadārammaṇacittampi javanena niyāmitaṃ,	485	
PA_tika-abh08_t:485_1	somanassayutte kusale javane javite tadārammaṇampi somanassayuttameva hotīti attho.	485	
PA_tika-abh08_t:485_2	Upekkhāyuttakusalepi eseva nayo. Kāmāvacaracittena kusalenādinā paṭhamena kusalena	485	
PA_tika-abh08_t:485_3	tulyena vipākacittena. Tatiyāvisesanaṃ. Yena sattena gahitā paṭisandhi ce yadi, iṭṭhe	485	
PA_tika-abh08_t:485_4	balavārammaṇe manāpe atimahantārammaṇe tassa sattassa cakkhussa cakkhupasādassa āpāthaṃ	485	
PA_tika-abh08_t:485_5	pākaṭabhāvaṃ āgate sati manodhātuyā tāya bhavaṅgasmiṃ āvaṭṭite bhavaṅgasote chindite	485	
PA_tika-abh08_t:485_6	sati cakkhuviññāṇakādīsu vīthicittesu jātesu paṭhamaṃ kusalaṃ kāmamānasaṃ javanaṃ	485	
PA_tika-abh08_t:485_7	hutvā jāyate. Sattakkhattuvārāni javitvāna paṭhame mahākusale gate tadeva taṃ eva	485	
PA_tika-abh08_t:485_8	iṭṭhaṃ ārammaṇaṃ katvā teneva paṭhamamahākusalena sadisaṃ tadārammaṇavipākacittaṃ.	485	
PA_tika-abh08_t:485_9	Sandhiyā tulyato paṭisandhiyā tulyabhāvena mūlabhavaṅganti mūlabhavaṅgaṃ nāma bhagavatā	485	
PA_tika-abh08_t:485_10	pavuccate. Tañca tadārammaṇacittaṃ santīraṇaṃ somanassayuttaṃ santīraṇaṃ dassanaṃ	4851	
PA_tika-abh08_t:485_11	sampaṭicchanaṃ ettha etasmiṃ vīthicitte gaṇanūpagacittāni gaṇanaṃ upagatāni cittāni	4851	
PA_tika-abh08_t:485_12	cattāri eva bhavanti.	4851	
PA_tika-abh08_t:486_0	393-4. Yadā hi dutiyaṃ cittaṃ, kusalaṃ javanaṃ yadā yasmiṃ kāle tasseva somanassatihetuno	486	
PA_tika-abh08_t:486_1	puggalassa dutiyaṃ kusalaṃ cittaṃ javanaṃ hoti, tadā tasmiṃ kāle tena javanena tulyavipākaṃ	486	
PA_tika-abh08_t:486_2	tadārammaṇaṃ. Tassa sandhiyā asamānattā tassa tadārammaṇacittassa sandhiyā asamānattā	486	
PA_tika-abh08_t:486_3	dve nāmāni assa vipākacittassa anena vipākacittena labbhare labbhanti, “āgantukabhavaṅga”nti	486	
PA_tika-abh08_t:486_4	nāmaṃ “tadārammaṇaka”nti ca nāmaṃ iti dve nāmāni labbhanti.	486	
PA_tika-abh08_t:487_0	395-6. Yadā tasseva puggalassa tatiyaṃ puññaṃ javanaṃ hoti, tadā tena javanena sadisaṃ	487	
PA_tika-abh08_t:487_1	tatiyaṃ pākaṃ tadārammaṇikaṃ siyā. Idaṃ vipākacittaṃ āgantukabhavaṅganti āgantubhavaṅgaṃ	487	
PA_tika-abh08_t:487_2	nāma bhagavatā vuccate, purimāni ca pañca vipākacittāni iminā pana tatiyavipākena	487	
PA_tika-abh08_t:487_3	pana saddhiṃ cha cittāni honti.	487	
PA_tika-abh08_t:488_0	397-8. Yadā catutthaṃ kusalaṃ javanaṃ hoti, tadā tena javanena tulyaṃ catutthavipākaṃ	488	
PA_tika-abh08_t:488_1	tadārammaṇabhāvaṃ vaje gaccheyya. Catutthavipākaṃ āgantukabhavaṅgaṃ tadārammaṇanāmakaṃ	488	
PA_tika-abh08_t:488_2	hoti, purimāni cha pākāni iminā saha catutthapākena satta cittāni honti.	488	
PA_tika-abh08_t:489_0	399-403. Yadā yasmiṃ kāle tasmiṃ cakkhudvāre iṭṭhamajjhattārammaṇaṃ pana tathā āpāthaṃ	489	
PA_tika-abh08_t:489_1	āgacchati ca, tadā vuttanayena āvajjanadassanasampaṭicchanacittesu jātesu idha imasmiṃ	489	
PA_tika-abh08_t:489_2	majjhattārammaṇe ārammaṇavasena vedanā parivattati, tasmā upekkhāsahagataṃ santīraṇaṃ	489	
PA_tika-abh08_t:489_3	mano hoti. Upekkhāsahagatesu eva catūsupi javanesu javitesu tehi javanehi tulyāni	489	
PA_tika-abh08_t:489_4	cattāri vipākacittāni jāyare. Accantaṃ ekantena vedanāya upekkhāvedanāya purimehi	489	
PA_tika-abh08_t:489_5	somanassasahagatehi cittehi asamānattā cattāri cittāni nāmato piṭṭhibhavaṅgāni nāma	489	
PA_tika-abh08_t:489_6	honti, piṭṭhibhavaṅgāni somanassavipākānaṃ pacchābhāge bhavaṅgānīti attho. Imāni	489	
PA_tika-abh08_t:489_7	upekkhāsahagatāni pañca vipākāni purimehi sattahi vipākehi saddhiṃ dvādasa vipākāni	489	
PA_tika-abh08_t:489_8	bhavanti. Iti vacanaṃ dhīro viniddise.	489	
PA_tika-abh08_t:490_0	404-6. Yathā cakkhudvāre dvādasa vipākāni honti, tathā evaṃ sotādīsu dvāresupi dvādasa	490	
PA_tika-abh08_t:490_1	pākāni honti. Iti vacanaṃ dhīro niddise, ime mayā vuttā vipākā samasaṭṭhi bhavanti.	490	
PA_tika-abh08_t:490_2	Evaṃ iminā mayā vuttappakārena ekāya cetanāya kamme āyūhite pavattite samasaṭṭhi	490	
PA_tika-abh08_t:490_3	vipākāni uppajjanti, imasmiṃ vacane saṃsayo natthi. Gahitāggahaṇenettha ettha etesu	490	
PA_tika-abh08_t:490_4	vipākesu gahitānaṃ vipākānaṃ aggahaṇena cakkhudvāre dvādasa pākā, sotaviññāṇakādīni	490	
PA_tika-abh08_t:490_5	cattāri cāti soḷasa pākāni honti.	490	
PA_tika-abh08_t:491_0	407-11. Ekena tihetukakusalena asaṅkhārikena kammena āyūhite yathā, evameva sasaṅkhāratihetukakusalenāpi	491	
PA_tika-abh08_t:491_1	asaṅkhārasasaṅkhāraupekkhāsahagatehipi kusalehi kamme āyūhite pavattite tesaṃ tiṇṇaṃ	491	
PA_tika-abh08_t:491_2	kusalānaṃ vipākehi tīhipi dinnāya paṭisandhiyā eseva nayo paṇḍitena jānitabbo. Idha	491	
PA_tika-abh08_t:491_3	imasmiṃ upekkhāsahagatadvaye iṭṭhamajjhattagocarassa vasena vipākacittappavattiṃ	491	
PA_tika-abh08_t:491_4	paṭhamaṃ dassetvā dassetabbātha pacchā tu, iṭṭhasmiṃ gocare idha atha pacchā mayā	491	
PA_tika-abh08_t:491_5	vuttacittappavattito pacchākāle pana idha imasmiṃ iṭṭhagocare ekekasmiṃ pana dvādasa	491	
PA_tika-abh08_t:491_6	dvādasa pākā paṇḍitena dassetabbā. Gahitāggahaṇenettha ettha etesu vipākesu gahitānaṃ	491	
PA_tika-abh08_t:491_7	vipākānaṃ aggahaṇena soḷasa pākacittāni honti. Pubbe kāle mayā vuttanayeneva sabbaṃ	491	
PA_tika-abh08_t:491_8	vacanaṃ asesato asesabhāvena paṇḍitena ñeyyaṃ.	491	
PA_tika-abh08_t:492_0	412-4. Tihetukena kammena, paṭisandhi tihetukā bhavati, iti ayaṃ vāro ettāvatā ettakena	492	
PA_tika-abh08_t:492_1	vacanena mayā vutto. Ekaṃ kammaṃ ekasmiṃ bhave ekaṃ paṭisandhiṃ janeti, tato paṭisandhito	492	
PA_tika-abh08_t:492_2	aparaṃ aññaṃ dutiyaṃ paṭisandhiṃ na janeti, pavattiyaṃ anekāni vipākāni sañjaneti.	492	
PA_tika-abh08_t:492_3	Hi saccaṃ “ekaṃ kamma”ntiādikaṃ vacanaṃ. Ekasmā bījā ekato bījato ekaṃ aṅkuraṃ jāyati,	492	
PA_tika-abh08_t:492_4	assa bījassa bahūni phalāni hetuppavattito salilādihetuppattiyā honti.	492	
PA_tika-abh08_t:493_0	415-21. Duhetukena kammena, paṭisandhi duhetukā hoti, iti vacanaṃ ayaṃ vāro anupubbena	493	
PA_tika-abh08_t:493_1	anupaṭipāṭiyā āgato. Idha imasmiṃ adhikāre duhetukena puññena somanassayuttena asaṅkhārikena	493	
PA_tika-abh08_t:493_2	cittena kamme āyūhite pana duhetukena somanassayuttakusalena tulyena pākena yena	493	
PA_tika-abh08_t:493_3	sattena gahitā paṭisandhi ce, iṭṭhe ārammaṇe tassa sattassa cakkhudvāre āpāthaṃ āgate	493	
PA_tika-abh08_t:493_4	somanassayutte ñāṇahīne kusalamānase tasmiṃ duhetuke sattakkhattuṃ javitvāna gate	493	
PA_tika-abh08_t:493_5	taṃ eva ārammaṇaṃ katvā tadanantaraṃ tassa javanassa anantaraṃ taṃsarikkhakaṃ tena	493	
PA_tika-abh08_t:493_6	javanena sadisaṃ ekantaṃ asaṅkhārikamānasaṃ jāyati. Tanti taṃ cittaṃ mūlabhavaṅganti	493	
PA_tika-abh08_t:493_7	mūlabhavaṅgaṃ nāma tadārammaṇamiccapi tadārammaṇaṃ nāma ubhayampi nāmaṃ tasseva nāmaṃ	493	
PA_tika-abh08_t:493_8	tassa cittassa eva nāmaṃ. Iti evaṃ iminā pakārena bhagavatā paridīpitaṃ. Duhetuke	493	
PA_tika-abh08_t:493_9	sasaṅkhāre kusale javane javitepi ca taṃsamaṃ tena cittena sadisaṃ āgantukasaṅkhātaṃ	493	
PA_tika-abh08_t:493_10	tadārammaṇamānasaṃ hoti.	4931	
PA_tika-abh08_t:494_0	422-9. Tatheva ca tathā eva ca iṭṭhamajjhattagocare duhetūnaṃ dvinnaṃ upekkhāyuttānaṃ	494	
PA_tika-abh08_t:494_1	javanānaṃ anantaraṃ tādisāni tehi javanehi sadisāni dve tadārammaṇamānasāni jāyante,	494	
PA_tika-abh08_t:494_2	tesaṃ tadārammaṇamānasānaṃ “piṭṭhibhavaṅga”nti nāmaṃ, “āgantukabhavaṅga”nti ca nāmaṃ	494	
PA_tika-abh08_t:494_3	hoti. Santīraṇadvayañceva dassanaṃ sampaṭicchanaṃ imāni dve bhavaṅgāni cāti aṭṭha	494	
PA_tika-abh08_t:494_4	vipākā cakkhudvāre honti. Evaṃ iminā mayā vuttappakārena pañcasu dvāresupi ca aṭṭha	494	
PA_tika-abh08_t:494_5	aṭṭha vipāke katvā pavattiyaṃ cattālīsa vipākāni bhavanti. Gahitāggahaṇenettha, cakkhudvāre	494	
PA_tika-abh08_t:494_6	panaṭṭha ca ettha etesu vipākesu gahitānaṃ vipākānaṃ aggahaṇena cakkhudvāre aṭṭha	494	
PA_tika-abh08_t:494_7	ca vipākā sotaghānādinā vipākena saddhiṃ dvādasa eva vipākāni bhavanti. Ekāya cetanāyevaṃ	494	
PA_tika-abh08_t:494_8	evaṃ iminā mayā vuttappakārena ekāya cetanāya kamme āyūhite pavattite pana sati dvādaseva	494	
PA_tika-abh08_t:494_9	vipākāni bhavanti. Iti vacanaṃ vijitakusalayuddhasaṅgāmena pakāsitaṃ desitaṃ. Duhetukattayenāpi,	494	
PA_tika-abh08_t:494_10	sesena sadisena tu mayā vuttato duhetuto sesena duhetukattayenāpi sadisena pākena	4941	
PA_tika-abh08_t:494_11	ādinnasandhino gahitapaṭisandhikassa sattassa evaṃ nayo mato kathito niraṅgaṇena.	4941	
PA_tika-abh08_t:494_12	Duhetukena kammena duhetukā paṭisandhi hoti. Iti ayaṃ vāro ca ettāvatā ettakena vacanena mayā vutto.	4941	
PA_tika-abh08_t:495_0	430-8. Duhetukena kammena ahetukā paṭisandhi hoti, iti ayaṃ vāro anupubbena paṭipāṭiyā	495	
PA_tika-abh08_t:495_1	āgato. Tesu catūsupi duhetukesu kusalesu cittesu aññatareneva hetukena kamme āyūhite	495	
PA_tika-abh08_t:495_2	pavattite sati tasseva duhetukassa kusalajavanassa pākabhūtāya upekkhāsahagatāhetukāya	495	
PA_tika-abh08_t:495_3	manoviññāṇadhātuyā ādinnapaṭisandhino sattassa sā paṭisandhi kammasadisā nāma na	495	
PA_tika-abh08_t:495_4	vattabbā paṇḍitehi. Hi saccaṃ “paṭisandhi na vattabbā”tiādikaṃ vacanaṃ. Kammaṃ duhetukaṃ	495	
PA_tika-abh08_t:495_5	hoti, paṭisandhi ahetukā hoti. Tassa dehino sattassa vuḍḍhimupetassa vuḍḍhiṃ upagatassa	495	
PA_tika-abh08_t:495_6	cakkhudvāre pana iṭṭhamajjhattagocare āpāthamāgate sati duhetukānaṃ catunnaṃ puññānaṃ	495	
PA_tika-abh08_t:495_7	yassa kassaci javanassa avasānamhi idaṃ ahetukaṃ mano tadārammaṇabhāvena jāyati.	495	
PA_tika-abh08_t:495_8	Ettha etasmiṃ vacane saṃsayo sandeho natthi, taṃ ahetukacittaṃ mūlabhavaṅgañca tadārammaṇameva	495	
PA_tika-abh08_t:495_9	ca hoti. Cakkhuviññāṇakādīsupi vīthicittesu jātesu upekkhāsahagataṃyeva santīraṇampi	495	
PA_tika-abh08_t:495_10	ca hoti. Tesu ekaṃ ṭhapetvāna, gahitāggahaṇenidha tesu dvīsu santīraṇatadārammaṇakiccesu	4951	
PA_tika-abh08_t:495_11	vipākesu ekaṃ santīraṇakiccaṃ tadārammaṇakiccaṃ taṃ cittaṃ ṭhapetvā gahitānaṃ vipākānaṃ	4951	
PA_tika-abh08_t:495_12	aggahaṇena idha iṭṭhamajjhattārammaṇe gaṇanūpagacittāni tīṇiyeva bhavanti.	4951	
PA_tika-abh08_t:496_0	439-41. Iṭṭhe ārammaṇe cakkhu-dvāre āpāthamāgate tadā santīraṇañceva somanassayuttaṃyeva	496	
PA_tika-abh08_t:496_1	hoti, tadārammaṇamānasañca somanassayuttaṃyeva hoti, tesu santīraṇatadārammaṇakiccesu	496	
PA_tika-abh08_t:496_2	vipākesu ekekaṃ santīraṇakiccaṃ, tadārammaṇakiccaṃ vā cittaṃ gahetvā purimāni ca	496	
PA_tika-abh08_t:496_3	tīṇi cattāri eva vipākāni bhavanti. Evaṃ iminā mayā vuttappakārena pañcasu dvāresupi	496	
PA_tika-abh08_t:496_4	cattāri cattāri vipākacittānīti pavattiyaṃ vipākāni vīsati cittāni honti.	496	
PA_tika-abh08_t:497_0	442-8. Cakkhudvāre tu cattāri, gahitāggahaṇenidha gahitānaṃ vipākānaṃ aggahaṇena	497	
PA_tika-abh08_t:497_1	cakkhudvāre pana cattāri vipākāni idha imasmiṃ iṭṭhārammaṇe sotaghānādinā vipākena	497	
PA_tika-abh08_t:497_2	saddhiṃ ahetukaṃ aṭṭhakaṃ hoti eva. Ahetukapaṭisandhissa sattassa duhetukaṃ, tihetukaṃ	497	
PA_tika-abh08_t:497_3	vā tadārammaṇaṃ na bhave na bhaveyya, duhetupaṭisandhino sattassa tihetukaṃ tadārammaṇaṃ	497	
PA_tika-abh08_t:497_4	na bhave. Jātā sugatiyaṃ yena, pākena paṭisandhi tu sugatiyaṃ yena pākena paṭisandhi	497	
PA_tika-abh08_t:497_5	jātā, tena vipākena tulyampi, hīnaṃ vā tesaṃ tadārammaṇaṃ bhaveyya. Manussalokaṃ	497	
PA_tika-abh08_t:497_6	sandhāya, vuttañcāhetukaṭṭhakaṃ sugatiyaṃ ahetukaṭṭhakañca manussalokañca sandhāya	497	
PA_tika-abh08_t:497_7	paṭicca kāraṇaṃ katvā mayā vuttaṃ. Catūsupi apāyesu pana apeto ayo patiṭṭhā etehīti	497	
PA_tika-abh08_t:497_8	apāyo, tesu. Pavatte ahetukaṃ aṭṭhakaṃ āpāyikehi labbhati. Thero nerayikānaṃ tu,	497	
PA_tika-abh08_t:497_9	dhammaṃ deseti vassati thiro thirakāradhammo yasmiṃ atthīti thero, dutiyaaggasāvakabhūto	497	
PA_tika-abh08_t:497_10	iddhimā moggallānatthero nerayikānaṃ niraye jātānaṃ sattānaṃ dhammaṃ deseti vassati,	4971	
PA_tika-abh08_t:497_11	“ucchaṅge maṃ nisīditvā”tiādīsu viya devaṃ vassāpetīti attho. Gandhaṃ vāyuñca māpeti	4971	
PA_tika-abh08_t:497_12	yadā, tadā pana tesaṃ nerayikānaṃ sattānaṃ tehi nerayikasattehi theraṃ disvā, dhammañca	4971	
PA_tika-abh08_t:497_13	sutvā, gandhañca ghāyitvā jalaṃ udakañca pivataṃ pivantānaṃ muduṃ vāyuñca tehi phusataṃ	4971	
PA_tika-abh08_t:497_14	phusantānaṃ tesaṃ nerayikasattānaṃ cakkhuviññāṇakādīni pañcapi puññajāni eva kusalavipākāni	4971	
PA_tika-abh08_t:497_15	eva santīraṇadvayaṃ puññajaṃ eva kusalavipākaṃ eva puññajā eva ekā manodhātu iti aṭṭhakaṃ hoti.	4971	
PA_tika-abh08_t:498_0	449-50. Ayaṃ tāva kathā “cakkhuviññāṇakādīni puññajānevā”tiādikā ayaṃ kathā iṭṭhaiṭṭhamajjhattagocare	498	
PA_tika-abh08_t:498_1	kāmāvacare puññānaṃ javanānaṃ vasena mayā vuttā. Tadārammaṇacetaso tadārammaṇacittassa	498	
PA_tika-abh08_t:498_2	yaṃ niyamattaṃ “tadārammaṇamānasaṃ javanena niyāmita”ntiādivacanena mayā vuttaṃ,	498	
PA_tika-abh08_t:498_3	taṃ niyamattaṃ kusalaṃ sandhāya vuttaṃ. Somanassayutte kāmāvacarakusale javite tadārammaṇampi	498	
PA_tika-abh08_t:498_4	somanassayuttameva hoti, upekkhāyutte kāmāvacarakusale javite tadārammaṇampi upekkhāyuttameva	498	
PA_tika-abh08_t:498_5	hoti, netaṃ akusale upekkhāyutte vicikicchādike akusale javane pana javite somanassayuttampi	498	
PA_tika-abh08_t:498_6	tadārammaṇaṃ hotīti adhippāyo. Itipi vacanaṃ ācariyena dīpitaṃ.	498	
PA_tika-abh08_t:499_0	451-7. Idha imasmiṃ adhippāye akusalacittesu somanassayuttesu catūsupi iṭṭhe ārammaṇe	499	
PA_tika-abh08_t:499_1	tesu cittesu javitesu somanassayuttā ahetumanoviññāṇadhātu tadanantaraṃ tesaṃ akusalajavanānaṃ	499	
PA_tika-abh08_t:499_2	anantaraṃ tadārammaṇabhāvena jāyati. Upekkhāyuttesu chasu akusalacittesu iṭṭhamajjhatte	499	
PA_tika-abh08_t:499_3	gocare javitesu puññajā upekkhāsahagatā ahetumanoviññāṇadhātu eva tadanantaraṃ vā	499	
PA_tika-abh08_t:499_4	tesaṃ upekkhāsahagatānaṃ channaṃ akusalajavanānaṃ anantaraṃ tadārammaṇabhāvena jāyati.	499	
PA_tika-abh08_t:499_5	Iṭṭhārammaṇayogasmiṃ buddharūpādiiṭṭhārammaṇayogasmiṃ kaṅkhato “buddho nu kho, no	499	
PA_tika-abh08_t:499_6	buddho”ti kaṅkhantassa sattassa uddhatassa vā sattassa tadārammaṇamānasaṃ somanassayuttaṃ	499	
PA_tika-abh08_t:499_7	ahetukaṃ vipākaṃ hoti piṭṭhibhavaṅgaṃ. Somanassayute citte, javane javite pana somanassayuttā	499	
PA_tika-abh08_t:499_8	eva pañca tadārammaṇamānasā paṇḍitena gavesitabbā. Upekkhāsahagate citte javane pana	499	
PA_tika-abh08_t:499_9	javite sati upekkhāsahagatā cha ca tadārammaṇamānasā paṇḍitena gavesitabbā.	499	
PA_tika-abh08_t:500_0	458-63. Tihetusomanassena, ādinnapaṭisandhino sattassa jhānato parihīnassa vippaṭisārino	500	
PA_tika-abh08_t:500_1	taṃ jhānaṃ paccavekkhato paccavekkhantassa domanassayuttaṃ cittaṃ hoti. Tassa domanassassa	500	
PA_tika-abh08_t:500_2	anantaraṃ kiṃ mānasaṃ jāyate, tvaṃ domanassayuttajavanassa anantaramānasaṃ brūhi	500	
PA_tika-abh08_t:500_3	kathehi. Paṭṭhāne paṭisiddhā hi domanassassānantaraṃ somanassassa uppatti paṭṭhāne	500	
PA_tika-abh08_t:500_4	paṭisiddhā paṭṭhānappakaraṇe bhagavatā nivāritā, assa somanassassa vā anantaraṃ domanassassa	500	
PA_tika-abh08_t:500_5	uppatti paṭṭhāne paṭṭhānappakaraṇe paṭisiddhā bhagavatā nivāritā. Mahaggataṃ panārabbha	500	
PA_tika-abh08_t:500_6	mahaggataṃ paṭicca javane javitepi ca tadārammaṇamānasaṃ tattheva tasmiṃ paṭṭhāne	500	
PA_tika-abh08_t:500_7	eva paṭisiddhaṃ bhagavatā nivāritaṃ. Tasmā kāraṇā bhavaṅgapāto vā tadārammaṇameva	500	
PA_tika-abh08_t:500_8	vā na hoti. Kiṃ nu kātabbaṃ tesaṃ bhavaṅgatadārammaṇānaṃ abhāve kāraṇaṃ yaṃ kātabbaṃ,	500	
PA_tika-abh08_t:500_9	amhehi taṃ kāraṇaṃ kiṃ nu pucchāma, taṃ tadatthaṃ ābhidhammikabhāvena ābhidhammika	500	
PA_tika-abh08_t:500_10	taṃ kāraṇaṃ vada vadāhi. Upekkhāsahagatāhetumanoviññāṇadhātu puññāpuññavipākā tadārammaṇikā siyā bhaveyya.	5001	
PA_tika-abh08_t:501_0	464-7. Imassa tadārammaṇassa āvajjanaṃ kiṃ natthi? Taṃ tadārammaṇamānasaṃ kathaṃ	501	
PA_tika-abh08_t:501_1	kena pakārena jāyate? Bhavaṅgaāvajjanānaṃ cittānaṃ kiṃ āvajjanamattaṃ? Maggassa anantarassa	501	
PA_tika-abh08_t:501_2	ca phalassāpi kiṃ āvajjanaṃ natthi? Nirodhā ca nirodhato vuṭṭhahantassa bhikkhuno	501	
PA_tika-abh08_t:501_3	phalacittassa vāti mayā sutaṃ, evaṃ iminā mayā vuttappakārena āvajjanaṃ natthi. Vinā	501	
PA_tika-abh08_t:501_4	āvajjanenāpi, hotu jāyatu mānasaṃ cittaṃ āvajjanena vinā āvajjanaṃ vajjetvā hotu	501	
PA_tika-abh08_t:501_5	jāyatu, kimassārammaṇaṃ assa tadārammaṇamānasassa kiṃ ārammaṇaṃ, paṇḍita, tvaṃ ārammaṇaṃ	501	
PA_tika-abh08_t:501_6	yadi jānāsi, taṃ ārammaṇaṃ brūhi mayhaṃ kathehi. Vinā ārammaṇenetaṃ etaṃ mānasaṃ	501	
PA_tika-abh08_t:501_7	ārammaṇena vinā ārammaṇaṃ vajjetvā na jāyati. Hi saccaṃ “vinā ārammaṇeneta”ntiādikaṃ	501	
PA_tika-abh08_t:501_8	vacanaṃ, tadārammaṇamānasaṃ yadā domanassayuttaṃ javanaṃ mahaggatārammaṇaṃ javati,	501	
PA_tika-abh08_t:501_9	tadā tasmiṃyeva javanacittakkhaṇe parittesu kāmāvacarārammaṇesu yaṃ kiñci parittārammaṇaṃ	501	
PA_tika-abh08_t:501_10	ārabbha paṭicca jāyati.	5011	
PA_tika-abh08_t:502_0	468-73. Utubījaniyāmo ca utuniyāmo bījaniyāmo ca kammadhammaniyāmatā ca kammaniyāmatā	502	
PA_tika-abh08_t:502_1	ca sīlādipāramīdhammaniyāmatā ca cittassa niyāmo cāti pañca niyāmatā paṇḍitena ñeyyā.	502	
PA_tika-abh08_t:502_2	Tattha tesu pañcasu niyāmesu sabbesaṃ pana rukkhānaṃ ekappahārena phalapupphādidhāraṇaṃ	502	
PA_tika-abh08_t:502_3	utu, ayaṃ utuniyāmatā. Tesaṃ tesaṃ tu bījānaṃ, taṃtaṃtulyaphalubbhavo tesaṃ tesaṃ	502	
PA_tika-abh08_t:502_4	bījānaṃ pana tehi tehi bījehi tulyānampi sassānaṃ phalānaṃ uppatti, ayaṃ bījaniyāmatā.	502	
PA_tika-abh08_t:502_5	Matthake nāḷikerassa nāḷikeraphalassa matthake chiddattaṃ chiddabhāvo, ayaṃ bījajo	502	
PA_tika-abh08_t:502_6	bījato jāto niyāmo. Tihetukakammaṃ tihetukañca vipākaṃ duhetukañca vipākaṃ ahetukañca	502	
PA_tika-abh08_t:502_7	vipākaṃ yato yaṃ kammaṃ deti, ayaṃ kammaniyāmatā. Bodhisattassa jātiyaṃ jinaṅkurassa	502	
PA_tika-abh08_t:502_8	jātikkhaṇe medanīkampanādikaṃ anekavisesattaṃ, ayaṃ sīlādipāramīdhammaniyāmatā. Tena	502	
PA_tika-abh08_t:502_9	gocarena pasādasmiṃ ghaṭṭite sati idha imasmiṃ cittavīthiyaṃ āvajjanādīnaṃ cittānaṃ	502	
PA_tika-abh08_t:502_10	uppatti, ayaṃ cittaniyāmatā.	5021	
PA_tika-abh08_t:503_0	474. Yo puggalo dhīro dhīrasampanno guṇasampanno vikkhittapāpo mohandhakārāpagamaṃ	503	
PA_tika-abh08_t:503_1	andhakāramanissāya avijjānissaraṇaṃ yadicche sace iccheyya, so dhīro imaṃ abhidhammāvatārappakaraṇaṃ	503	
PA_tika-abh08_t:503_2	andhajjanānaṃ andhasadisabālajanānaṃ hadayandhakāraṃ viddhaṃsanaṃ andhakārasannissitassa	503	
PA_tika-abh08_t:503_3	yassa hadayassa viddhaṃsanakaraṃ jalantaṃ dīpaṃ jalamānaṃ dīpaṃ. Payattoti pakārena	503	
PA_tika-abh08_t:503_4	yatati vīriyaṃ karotīti payatto, satataṃ sabbadā sikkhetha sajjhāyanadhāraṇacintanavasena sikkheyya.	503	
PA_tika-abh08_t:504	Iti abhidhammāvatāraṭīkāya	50	
PA_tika-abh08_t:505	Vipākacittappavattiniddesavaṇṇanā niṭṭhitā.	50	
PA_tika-abh08_t:506	Sattamo paricchedo.	50	
PA_tika-abh08_t:507	8. Aṭṭhamo paricchedo	50	
PA_tika-abh08_t:508	Pakiṇṇakaniddesavaṇṇanā	50	
PA_tika-abh08_t:510	Idāni pana sabbesaṃ, etesaṃ mānasaṃ mayā;	51	
PA_tika-abh08_t:511	Pāṭavatthāya bhikkhūnaṃ, kathīyati pakiṇṇakaṃ.	51	
PA_tika-abh08_t:512	Idāni pana kāle etesaṃ tihetukadvihetukaahetukānaṃ sabbesaṃ puggalānaṃ pakiṇṇakaṃ mānasaṃ bhikkhūnaṃ pāṭavatthāya bhikkhūnaṃ chekabhāvatthāya mayā kathīyate uccate.	51	
PA_tika-abh08_t:513_0	476-85. Panthamakkaṭako uṇṇanābhi panthamakkaṭako nāma pañcasu disāsu tassa suttaṃ	513	
PA_tika-abh08_t:513_1	pasāretvā jālamajjhe nipajjati. Paṭhamāya disāyettha ettha etāsu disāsu paṭhamāya	513	
PA_tika-abh08_t:513_2	disāya pasārite sutte pāṇakena paṭaṅgena vā makkhikāya vā ghaṭṭite sati sā uṇṇanābhi	513	
PA_tika-abh08_t:513_3	kiñci calitvā phandanaṃ katvā nipannaṭṭhānato suttānusārena suttaṃ anusāretvā tassa	513	
PA_tika-abh08_t:513_4	pāṇakassa yūsaṃ yūsasaṅkhātaṃ soṇitaṃ pivati. Punāgantvā tattheva tasmiṃ jālamajjheyeva	513	
PA_tika-abh08_t:513_5	yathāsukhaṃ nipajjati, yathā paṭhamāya disāya calanādikaṃ kiriyaṃ karoti, evameva	513	
PA_tika-abh08_t:513_6	dutiyādīsu catūsu disāsu calanādikaṃ kiriyaṃ karoti, evaṃ pañcasu disāsu suttaṃ viya	513	
PA_tika-abh08_t:513_7	pañca pasādā paṇḍitena daṭṭhabbā, majjhe makkaṭako viya ca cittaṃ pana paṇḍitena	513	
PA_tika-abh08_t:513_8	daṭṭhabbaṃ. Pāṇakādīhi khuddakatiracchānehi tassa saṅghaṭṭanā viya ārammaṇe pana	513	
PA_tika-abh08_t:513_9	pasādānaṃ saṅghaṭṭanā paṇḍitena daṭṭhabbā. Jālamajjhe nipannāya uṇṇanābhiyā taṃ calanaṃ	513	
PA_tika-abh08_t:513_10	viya pasāde ghaṭṭetīti pasādaghaṭṭanaṃ, kiṃ taṃ? Ārammaṇaṃ. Tattha tissaṃ vīthiyaṃ	5131	
PA_tika-abh08_t:513_11	pasādaghaṭṭanaṃ ārammaṇaṃ gahetvā manodhātukiriyācittaṃ bhavaṅgaṃ āvaṭṭetīti bhavaṅgāvaṭṭanaṃ	5131	
PA_tika-abh08_t:513_12	mataṃ bhagavatā. Tassa panthamakkaṭakassa suttānusāraṃva suttaṃ anugamanaṃ viya vīthicittappavattanaṃ	5131	
PA_tika-abh08_t:513_13	paṇḍitena daṭṭhabbaṃ. Sīse pana vijjhitvā assa makkaṭassa yūsapānaṃ viya javanassa	5131	
PA_tika-abh08_t:513_14	cittassa ārammaṇesu pavattanaṃ paṇḍitena daṭṭhabbaṃ. Puna āgantvā suttajālamajjhe	5131	
PA_tika-abh08_t:513_15	nipajjanaṃ yathā vatthuṃyeva hadayavatthuṃ eva nissāya cittassa parivattanaṃ paṇḍitena daṭṭhabbaṃ.	5131	
PA_tika-abh08_t:514_0	486-93. Idaṃ tu pana opammaṃ, atthaṃ dīpeti kiṃ tu hi idaṃ opammaṃ kaṃ atthaṃ dīpeti	514	
PA_tika-abh08_t:514_1	pakāseti? Paṭhamaṃ pasāde ārammaṇena ghaṭṭite sati pasādavatthuto pasādo vatthu nissayo	514	
PA_tika-abh08_t:514_2	etassāti pasādavatthu, cittaṃ, tato pasādavatthuto, paṭhamaṃ eva vatthusannissitaṃ	514	
PA_tika-abh08_t:514_3	bhavaṅgasaṅkhātaṃ mano jāyati, itipi attho tena opammena dīpito. Ekekārammaṇaṃ dvīsu	514	
PA_tika-abh08_t:514_4	dvīsu dvāresu sabbaso sabbappakārena pana āpāthaṃ āgacchati, ayamatthopi tena opammena	514	
PA_tika-abh08_t:514_5	dīpito “dvīsu dvīsu dvāresū”ti, ekaṃ rūpārammaṇaṃ ekasmiṃyeva khaṇe cakkhudvāre,	514	
PA_tika-abh08_t:514_6	manodvāre cāti dvīsu dvāresu āpāthaṃ āgacchatīti attho. Sotadvārādīsupi eseva nayo	514	
PA_tika-abh08_t:514_7	ñeyyo. Rūpaṃ cakkhupasādamhi ghaṭṭetvā taṅkhaṇe pana tassa khaṇe pana tathā manodvāre	514	
PA_tika-abh08_t:514_8	pana āpāthaṃ āgacchati, bhavaṅgacalanassa paccayo hotīti attho. Na saṃsayo etasmiṃ	514	
PA_tika-abh08_t:514_9	vacane saṃsayo natthi. Yathā khago yathā sakuṇo. Hi saccaṃ mayā vuttaṃ vacanaṃ. Rukkhagge	514	
PA_tika-abh08_t:514_10	rukkhakoṭiyaṃ nilīyantova sākhino sākhaṃ ghaṭṭeti, tassa chāyā bhūmiyaṃ pathaviyaṃ	5141	
PA_tika-abh08_t:514_11	pharati paṭihaññati. Idhāti nipāto. Sākhāya sakuṇena ghaṭṭanaṃ bhūmiyaṃ chāyāpharaṇāpi	5141	
PA_tika-abh08_t:514_12	ca apubbaṃ acarimaṃ ekakkhaṇasmiṃyeva jāyare jāyanti. Evameva pana rūpassa, pasādassa	5141	
PA_tika-abh08_t:514_13	ca ghaṭṭanaṃ, tatheva atthato atthavasena bhavaṅgacalanassāpi paccayattena paccayabhāvena	5141	
PA_tika-abh08_t:514_14	manodvāre āpāthaṃ āgamanaṃ apubbaṃ acarimaṃ ekakkhaṇeyeva hoti.	5141	
PA_tika-abh08_t:515_0	494-7. Tato paraṃ bhavaṅgasotaṃ chinditvā cakkhudvāre cakkhupasāde yathākkamaṃ āvajjane	515	
PA_tika-abh08_t:515_1	samuppanne, dassane samuppanne, sampaṭicchane samuppanne, santīraṇe samuppanne, tathā	515	
PA_tika-abh08_t:515_2	voṭṭhabbane ca samuppanne kusalaṃ javanacittaṃ javati, tathā akusalameva cittaṃ javati.	515	
PA_tika-abh08_t:515_3	Sotadvārādīsupi saddādīnaṃ ārammaṇānaṃ ghaṭṭane eseva nayo avisesena viññunā viññeyyo.	515	
PA_tika-abh08_t:515_4	Etassa atthassa dīpane dovārikopamādīni vacanāni uddharitvā tato pakaraṇato nīharitvā	515	
PA_tika-abh08_t:515_5	ettha etasmiṃ vīthiyādhikāre viññunā dassetabbāni.	515	
PA_tika-abh08_t:516_0	498-9. Asambhedena cakkhussāti tassāpi cakkhu asambhinnaṃ hoti. Jīvitā niruddhampi	516	
PA_tika-abh08_t:516_1	pittena vā semhena vā ruhirena vā palibuddhaṃ cakkhuviññāṇassa paccayo bhavituṃ asakkontaṃ	516	
PA_tika-abh08_t:516_2	sambhinnaṃ nāma, sakkontaṃ asambhinnaṃ nāma hoti. Tena cakkhupasādassa asambhinnena	516	
PA_tika-abh08_t:516_3	rūpāpāthagamanena ālokasannissayenāpi. Tena tividhena paccayena samanakkārahetunā	516	
PA_tika-abh08_t:516_4	pañcadvārāvajjanapaccayena saha pavattanena. Etehi pana catūhi paccayehi saṃ ekato	516	
PA_tika-abh08_t:516_5	inti pavattantīti sametā, sametehi sahagatehi samāgamaṃ ekībhāvaṃ āgatehi, taṃ cakkhuviññāṇaṃ	516	
PA_tika-abh08_t:516_6	cakkhupasādanissitaṃ viññāṇaṃ sampayuttehi cetasikehi saha jāyate.	516	
PA_tika-abh08_t:517_0	500-1. Asambhedena sotassa sotapasādassa asambhinnena saddāpāthagamena ca saddassa	517	
PA_tika-abh08_t:517_1	āpāthagamanena ca. Ākāsanissayenāpi pihitakaṇṇacchiddassa sotaviññāṇaṃ nuppajjati.	517	
PA_tika-abh08_t:517_2	Tena tividhena paccayena. Samanakkārahetunā pañcadvārāvajjanapaccayena saha pavattena.	517	
PA_tika-abh08_t:517_3	Etehi pana catūhi paccayehi sametehi sahagatehi samāgamaṃ ekībhāvaṃ āgatehi taṃ sotaviññāṇaṃ	517	
PA_tika-abh08_t:517_4	sampayuttehi saha jāyati.	517	
PA_tika-abh08_t:518_0	502-3. Asambhedena ghānassa ghānapasādassa asambhinnena gandhāpāthagamena ca gandhassa	518	
PA_tika-abh08_t:518_1	āpāthagamanena ca. Vāyosannissayenāpīti ghānabilamhi pavisantena vāyunāti attho.	518	
PA_tika-abh08_t:518_2	Tena tividhena paccayena. Samanakkārahetunā pañcadvārāvajjanapaccayena saha pavattena.	518	
PA_tika-abh08_t:518_3	Etehi pana catūhi paccayehi sametehi sahagatehi samāgamaṃ ekībhāvaṃ āgatehi taṃ ghānaviññāṇaṃ	518	
PA_tika-abh08_t:518_4	sampayuttehi saha jāyati.	518	
PA_tika-abh08_t:519_0	504-5. Asambhedena jivhāya jivhāya asambhinnena rasāpāthagamena ca rasassa āpāthagamanena	519	
PA_tika-abh08_t:519_1	ca. Āposannissayenāpīti jivhātemanaṃ āpaṃ laddhā ca uppajjati, tena vinā sukkhakhādanīye	519	
PA_tika-abh08_t:519_2	jivhāya sāyitepi jivhāviññāṇaṃ nuppajjatīti attho. Tena tividhena paccayena. Samanakkārahetunā	519	
PA_tika-abh08_t:519_3	pañcadvārāvajjanapaccayena saha pavattena. Etehi pana catūhi paccayehi sametehi sahagatehi	519	
PA_tika-abh08_t:519_4	samāgamaṃ ekībhāvaṃ āgatehi taṃ jivhāviññāṇaṃ sampayuttehi saha jāyati.	519	
PA_tika-abh08_t:520_0	506-7. Kāyapasādassa asambhedena phoṭṭhabbassa āpāthagamanena ca. Pathavīnissayenāpīti	520	
PA_tika-abh08_t:520_1	tena vinā kāyadvārampīti bahiddhā mahābhūtārammaṇaṃ ajjhattikaṃ kāyapasādaṃ ghaṭṭetvā	520	
PA_tika-abh08_t:520_2	pasādapaccayesu mahābhūtesu paṭihaññati. Tena tividhena paccayena. Samanakkārahetunā	520	
PA_tika-abh08_t:520_3	pañcadvārāvajjanapaccayena saha pavattena. Etehi pana catūhi paccayehi sametehi sahagatehi	520	
PA_tika-abh08_t:520_4	samāgamaṃ ekībhāvaṃ āgatehi taṃ kāyaviññāṇaṃ sampayuttehi saha jāyati.	520	
PA_tika-abh08_t:521_0	508-9. Asambhedā manassāpīti mananti bhavaṅgacittaṃ. Taṃ niruddhampi āvajjanacittassa	521	
PA_tika-abh08_t:521_1	paccayo bhavituṃ asamatthaṃ mandatamagatameva vattamānampi sambhinnaṃ nāma hoti.	521	
PA_tika-abh08_t:521_2	Āvajjanassa paccayo bhavituṃ samatthaṃ asambhinnaṃ nāma. Manassa asambhedena dhammassa	521	
PA_tika-abh08_t:521_3	āpāthagamanena ca vatthusannissayena hadayavatthusannissayena. Tena tividhena paccayena.	521	
PA_tika-abh08_t:521_4	Samanakkārahetunā manodvārāvajjanena saha pavattena. Etehi pana catūhi paccayehi	521	
PA_tika-abh08_t:521_5	sametehi sahagatehi samāgamaṃ ekībhāvaṃ āgatehi taṃ manoviññāṇaṃ taṃ manoviññāṇasaṅkhātaṃ	521	
PA_tika-abh08_t:521_6	javanacittaṃ sampayuttehi saha jāyate.	521	
PA_tika-abh08_t:522_0	510-11. Mano bhavaṅgacittaṃ nāma vibhāvinā veditabbaṃ. Āvajjanakriyācittaṃ āvajjanakiriyācittadvayaṃ	522	
PA_tika-abh08_t:522_1	samanakkāro nāma vibhāvinā saññitaṃ. Vatthusannissayena iti ayaṃ pāṭho sabbattha	522	
PA_tika-abh08_t:522_2	sabbesu bhavesu na gacchati. Pañcahi khandhehi vokāro vokiṇṇoti pañcavokāro, pañcavokārabhavaṃ	522	
PA_tika-abh08_t:522_3	sandhāya kāraṇaṃ katvā “vatthusannissayenā”ti ayaṃ pāṭho pana kathito mayā, pañcavokārabhavo	522	
PA_tika-abh08_t:522_4	nāma kāmarūpabhavo, arūpabhavo catuvokārabhavo nāma, asaññībhavo ekavokārabhavo nāma.	522	
PA_tika-abh08_t:522_5	Ayaṃ pāṭho catuvokāraarūpabhavaṃ sandhāya na kathitoti attho. Vatthussa rūpattā arūpabhave	522	
PA_tika-abh08_t:522_6	kathaṃ vatthusannissayo bhaveyyāti attho.	522	
PA_tika-abh08_t:523_0	512-4. Paṭisandhādicittāni, sabbānekūnavīsati honti, kāmāvacaresu dasa, rūpesu pañca,	523	
PA_tika-abh08_t:523_1	arūpīsu cattāri, sabbāni paṭisandhicittāni ekūnavīsati honti. Kammaṃ nāma kusalākusalacetanā.	523	
PA_tika-abh08_t:523_2	Kammanimittaṃ nāma rūpāni pañcārammaṇāni paññatti ca mahaggatacittañca. Tathā gatinimittakaṃ	523	
PA_tika-abh08_t:523_3	nāma kapparukkhādayo, akusalapakkhe rūpādiārammaṇabhūtā lohakumbhādayo ca. Iti evaṃ	523	
PA_tika-abh08_t:523_4	iminā mayā vuttappakārena tesaṃ paṭisandhādicittānaṃ ārammaṇaṃ tividhaṃ bhagavatā	523	
PA_tika-abh08_t:523_5	udīritaṃ. Kāmāvacarasandhīnaṃ parittārammaṇaṃ kāmāvacarārammaṇaṃ bhagavatā mataṃ.	523	
PA_tika-abh08_t:523_6	Paccuppannaṃ rūpādipañcārammaṇaṃ, gatinimittaṃ pañcārammaṇañca paccuppannañca hoti.	523	
PA_tika-abh08_t:523_7	Atītaṃ vā kammaṃ kusalākusalacetanā atītāyeva, na paccuppannā. Anāgataṃ ārammaṇaṃ natthi.	523	
PA_tika-abh08_t:524_0	515-26. Aṭṭheva ca mahāvipākā, tīṇi santīraṇāni cāti ekādasavidhaṃ cittaṃ tadārammaṇasaññitaṃ.	524	
PA_tika-abh08_t:524_1	Ekādasavidhe citte tadārammaṇasaññite puññavipākāni kusalavipākā dasa honti, apuññajaṃ	524	
PA_tika-abh08_t:524_2	akusalavipākaṃ pana ekaṃ hoti. Mahāvipākā rūpārūpabhavadvaye na jāyanti, kāmarūpabhave	524	
PA_tika-abh08_t:524_3	santīraṇattayaṃ hoti. Yāni tadārammaṇacittāni satthunā jinena vuttāni, tesu tadārammaṇacittesu	524	
PA_tika-abh08_t:524_4	ekampi tadārammaṇacittaṃ rūpārūpabhavadvaye tadārammaṇaṃ hutvā kadācipi nappavattati.	524	
PA_tika-abh08_t:524_5	Kasmā kāraṇā? Tattha tasmiṃ rūpārūpabhavadvaye “tadārammaṇaṃ na hotī”ti vacanaṃ codako	524	
PA_tika-abh08_t:524_6	bhaveyya, bījassābhāvato pana na hotīti parihāro. Akāmāvacarārammaṇe akāmāvacaradhamme	524	
PA_tika-abh08_t:524_7	idaṃ tadārammaṇamānasaṃ neva anubandhati. Hi kasmā kāraṇā? Parittārammaṇattā ca ekantena	524	
PA_tika-abh08_t:524_8	avassaṃ tadārammaṇamānasassa kāmāvacarārammaṇattā ca tathā aparicitattā ca sabbadā	524	
PA_tika-abh08_t:524_9	nānubandhati. Tañhi yathā pitaraṃ vā pitusadisaṃ vā ñātiṃ anubandhantopi taruṇadārako	524	
PA_tika-abh08_t:524_10	gharadvārantaravīthicatukkādimhi pariciteyeva dese anubandhati, na araññaṃ vā yuddhabhūmiṃ	5241	
PA_tika-abh08_t:524_11	vā gacchati, evaṃ kāmāvacare dhamme anubandhantampi mahaggatalokuttaradhammamārabbha	5241	
PA_tika-abh08_t:524_12	pavattamāne dhamme nānubandhati. Yasmā cassa sabbo kāmāvacarapāko ca kiriyāmanodhātu	5241	
PA_tika-abh08_t:524_13	kiriyāahetukamanoviññāṇadhātu somanassasahagatā ime dhammā parittārammaṇāti evaṃ	5241	
PA_tika-abh08_t:524_14	accantaṃ parittameva ārammaṇaṃ vuttaṃ, tasmā cetaṃ mahaggatalokuttarārammaṇe kāmāvacaradhammepi	5241	
PA_tika-abh08_t:524_15	nānubandhatīti veditabbaṃ.	5241	
PA_tika-abh08_t:525_0	527-32. Kiṃ tena yuttivādena, vuttaṃ aṭṭhakathāsu hi “janakaṃ tena tulya”ntiādikena	525	
PA_tika-abh08_t:525_1	tena, yuttiyā vādo yuttivādo, “janakaṃ tena tulya”ntiādikāya yuttikathāya kiṃ payojanaṃ	525	
PA_tika-abh08_t:525_2	vuttaṃ? Aṭṭhakathāsu hi saccaṃ “kiṃ tena yuttivādenā”ti vacanaṃ, “atthakathāsū”ti	525	
PA_tika-abh08_t:525_3	vattabbe samāse hi ttha-ssa ṭṭha-kāraṃ katvā “aṭṭhakathāsū”ti vuttaṃ. Kāmāvacare	525	
PA_tika-abh08_t:525_4	dhamme paṭicca tadārammaṇabhāvadīpakaṃ vacanaṃ ācariyena vuttaṃ. Tadārammaṇacittāni,	525	
PA_tika-abh08_t:525_5	ekādasapi sabbaso sabbappakārenapi tadārammaṇacittāni nāmagottaṃ panārabbha tissādikaṃ	525	
PA_tika-abh08_t:525_6	nāmapaññattiṃ paṭicca kaccāyanagottakassapagottādikaṃ gottapaññattiṃ paṭicca javane	525	
PA_tika-abh08_t:525_7	javitepi ca tadārammaṇaṃ na gaṇhanti, rūpārūpabhavesu vā tadārammaṇaṃ na gaṇhanti.	525	
PA_tika-abh08_t:525_8	Yadā paññattimārabbha, javane javitepi vā yadā mayā vuttāya paññattiyā sesapaññattiṃ	525	
PA_tika-abh08_t:525_9	paṭicca javane javitepi vā tadārammaṇaṃ na labbhate ācariyena, tathā dukkhaaniccaanattalakkhaṇārammaṇikāya	525	
PA_tika-abh08_t:525_10	vipassanāya tadārammaṇaṃ na labbhate ācariyena. Tadārammaṇā na labbhanti, micchattaniyatesupi	5251	
PA_tika-abh08_t:525_11	micchatte micchāsabhāve “natthi dinna”ntyādivasena niyatāni cattāri diṭṭhiyuttajavanāni	5251	
PA_tika-abh08_t:525_12	micchattaniyatāni, micchattaniyatesupi tadārammaṇaṃ na labbhate ācariyena, lokuttaradhamme	5251	
PA_tika-abh08_t:525_13	ārabbha javane gatepi tadārammaṇaṃ na labbhate ācariyena. Tathā mahaggate dhamme	5251	
PA_tika-abh08_t:525_14	ārabbha javane javitepi tadārammaṇaṃ na labbhate ācariyena, paṭisambhidāñāṇaṃ ārabbha	5251	
PA_tika-abh08_t:525_15	javane javitepi tadārammaṇaṃ na labbhate ācariyena. Manodvārepi sabbesaṃ javanānaṃ	5251	
PA_tika-abh08_t:525_16	anantaraṃ anupubbato tadārammaṇacittāni bhavanti.	5251	
PA_tika-abh08_t:526_0	533-4. Manodvāre ārammaṇaghaṭṭanā na vijjati. Bhavaṅgato cetaso vīthicittassa vuṭṭhānaṃ	526	
PA_tika-abh08_t:526_1	kathaṃ kena pakārena hoti? Manodvārepi ghaṭṭanāya vinā ghaṭṭanaṃ vajjetvā āpāthaṃ	526	
PA_tika-abh08_t:526_2	āgacchanteva yasmā kāraṇā, tasmā vīthicittānaṃ sambhavo hoti.	526	
PA_tika-abh08_t:527_0	535-6. Dvādasāpuññacittānaṃ dvādasaakusalacittānaṃ vipākā sattasattati pāpapākā dvādasapāpacittānaṃ	527	
PA_tika-abh08_t:527_1	vipākā caturāsīti pavattiyaṃ honti. Ekassa somanassayuttadiṭṭhisampayuttākusalassa	527	
PA_tika-abh08_t:527_2	cakkhusotaghānajivhākāyaviññāṇāni, sampaṭicchanaṃ, upekkhāyuttasantīraṇāni cāti satta	527	
PA_tika-abh08_t:527_3	akusalapākā honti. Tathā sesānaṃ ekādasannaṃ akusalānampi satta vipākā honti. Ekādasavidhānaṃ	527	
PA_tika-abh08_t:527_4	tu, hitvā uddhaccamānasaṃ uddhaccamānasaṃ hitvā ekādasavidhānaṃ paṭisandhiyo ekādasavidhā ceva bhavanti.	527	
PA_tika-abh08_t:528_0	537-8. Kriyacittesu sabbesu yaṃ āvajjanadvayaṃ javanaṃ na ca hoti, taṃ āvajjanadvayaṃ	528	
PA_tika-abh08_t:528_1	karaṇamattattā kiriyāmattattā vātapupphasamaṃ vātapupphena sadisaṃ mataṃ bhagavatā.	528	
PA_tika-abh08_t:528_2	Ayametthādhippāyo – khīṇāsave uppannakāle vā taṃ āvajjanadvayaṃ kiriyacittaṃ bhavituṃ	528	
PA_tika-abh08_t:528_3	yuttaṃ. Sabbesu puthujjanesu uppannakāle kathaṃ kiriyā hotīti ce? Karaṇamattattā	528	
PA_tika-abh08_t:528_4	aphaladāyakaṃ vātapupphaṃ viya aphaladāyakaṃ kiriyacittaṃ bhavituṃ yuttihāro kiriyā	528	
PA_tika-abh08_t:528_5	pana hoti. Yaṃ sabbaṃ kiriyacittaṃ kiccasādhanato javanakiccasādhanavasena javanattaṃ	528	
PA_tika-abh08_t:528_6	javanabhāvaṃ pattaṃ chinnamūlassa rukkhassa pupphaṃ aphalaṃ hoti yathā, evaṃ chinnāvijjātaṇhāmūlassa	528	
PA_tika-abh08_t:528_7	vītarāgassa taṃ sabbaṃ kiriyacittaṃ aphalaṃ vipākavirahitaṃ siyā bhaveyya.	528	
PA_tika-abh08_t:529_0	539-40. Paṭicca pana etasmā, phalametīti paccayo ekaṃ dhammaṃ paṭicca etasmā dhammato	529	
PA_tika-abh08_t:529_1	phalaṃ eti pavattati tasmā paccayo, yo dhammo yassa dhammassa ṭhitiyā uppattiyāpi	529	
PA_tika-abh08_t:529_2	upakāro nāma hoti, so dhammo tassa dhammassa paccayoti paccayo nāma paṇḍitena pavuccate.	529	
PA_tika-abh08_t:529_3	Sambhavo pabhavo hetu kāraṇaṃ paccayo mato bhagavatā. Idaṃ vacanaṃ aññattha dīpanavacanaṃ.	529	
PA_tika-abh08_t:530	541. Lobhādi pana yo dhammo, mūlaṭṭhenupakārako yo lobhādi pana dhammo mūlabhāvena phaladhammassa upakārako, so lobhādidhammo phaladhammassa hetūti hetu nāma vibhāvinā viññātabbo.	53	
PA_tika-abh08_t:531	542. Lobho doso ca moho ca tathā alobhādayo tayo hetū, te cha eva hetuyo honti, jātito jātivasena kusalajātiakusalajātiabyākatajātivasena navadhā navahi koṭṭhāsehi siyuṃ.	53	
PA_tika-abh08_t:532_0	543-4. Dhammānaṃ kusalādīnaṃ, kusalādittasādhako yo dhammo kusalādīnaṃ dhammānaṃ	532	
PA_tika-abh08_t:532_1	kusalādittasādhako kusalādibhāvasādhako, so dhammo mūlaṭṭho nāma. Evaṃ vacanaṃ eke	532	
PA_tika-abh08_t:532_2	ekacce ācariyā vadanti. Evaṃ sante kusalākusalādīnaṃ dhammānaṃ kusalādittasādhakavasena	532	
PA_tika-abh08_t:532_3	mūlaṭṭhe sante taṃsamuṭṭhānarūpīsu tehi cittehi samuṭṭhānarūpesu tehi cittehi samuṭṭhitesu	532	
PA_tika-abh08_t:532_4	cittajarūpesu hetūnaṃ lobhādihetūnaṃ hetupaccayatā kadācipi neva sampajjati. Ayametthādhippāyo	532	
PA_tika-abh08_t:532_5	– yadi cittesu rūpāni samuṭṭhāpentesu te lobhādayopi cittānaṃ sampayuttacittānaṃ	532	
PA_tika-abh08_t:532_6	ekuppādattā ca rūpāni samuṭṭhāpentiyeva. Tadā tesaṃ mate tesaṃ cittajarūpānaṃ kusalādittaṃ	532	
PA_tika-abh08_t:532_7	siyā. Na ca kadāci rūpāni kusalādināmakāni dissanti yasmā, tasmā cittajarūpānaṃ kusalādibhāvañāpanatthaṃ	532	
PA_tika-abh08_t:532_8	tesaṃ cittajarūpānaṃ te lobhādayo hetupaccayā na honti, iti vacanaṃ vattabbaṃ siyā.	532	
PA_tika-abh08_t:532_9	Evañca sati cittajarūpāni nāma kadācipi viyuttāni caranti, tasmā kusalādittasādhako mūlaṭṭho na hoti.	532	
PA_tika-abh08_t:533_0	545-6. Hi saccaṃ “evaṃ sante tu hetūna”ntiādikaṃ vacanaṃ. Te lobhādayo hetū tesaṃ	533	
PA_tika-abh08_t:533_1	rūpānaṃ kusalāditaṃ kusalādibhāvaṃ na sādhenti na nipphādenti. Te hetū tesaṃ pana	533	
PA_tika-abh08_t:533_2	rūpānaṃ paccayā na ca na hontiyeva, tasmā kāraṇā kusalādīnaṃ dhammānaṃ kusalādittasādhako	533	
PA_tika-abh08_t:533_3	yo dhammo, so dhammo mūlaṭṭhoti mūlasabhāvo nāma samayaññunā samayavijānanasīlena	533	
PA_tika-abh08_t:533_4	viññunā gantabbo jānitabbo.	533	
PA_tika-abh08_t:534_0	547. Suppatiṭṭhitabhāvassa, sādhanenupakārako suppatiṭṭhitabhāvaṃ sādhanena upakārako	534	
PA_tika-abh08_t:534_1	yo attho, so attho hetūnaṃ lobhādīnaṃ mūlaṭṭho mūlasabhāvo iti ca gahaṇaṃ vibhāvinā viññātabbaṃ.	534	
PA_tika-abh08_t:535_0	548-9. Kusalākusalā hetū kusalā hetū, akusalā hetū, kriyāhetū sabbaso sabbappakārena	535	
PA_tika-abh08_t:535_1	sabbe kiriyāhetuyo ca sampayuttānaṃ pañcavokārabhūmiyaṃ sampayuttānaṃ dhammānaṃ aññamaññapaccayabhāvena	535	
PA_tika-abh08_t:535_2	hetupaccayataṃ yātā gatā. Taṃsamuṭṭhānānaṃ cittajarūpānañca hetupaccayataṃ yātā gatā,	535	
PA_tika-abh08_t:535_3	ete hetū catuvokārabhūmiyaṃ sampayuttānaṃ eva dhammānaṃ hetupaccayataṃ yātā gatā.	535	
PA_tika-abh08_t:536_0	550-1. Kāme vipākahetūpi attanā sampayuttānaṃ hetupaccayataṃ yātā, paṭisandhikkhaṇepi	536	
PA_tika-abh08_t:536_1	kaṭattārūpajātānaṃ kammajarūpānaṃ hetupaccayataṃ yātā, tasmā paṭisandhicittuppādakkhaṇeyeva	536	
PA_tika-abh08_t:536_2	kammajarūpānaṃ uppādo hoti, yasmā kāraṇā pavattiyaṃ cittajānañca rūpānaṃ hetupaccayataṃ gatā.	536	
PA_tika-abh08_t:537_0	552-5. Rūpe vipākahetū kāmāvacarabhūmiyaṃ hetuyo viya hetupaccayā honti, pañcavokāre	537	
PA_tika-abh08_t:537_1	lokuttaravipākahetavo cittajānaṃ rūpānañca sampayuttānañca pañcavokārabhūmiyaṃ hetupaccayā	537	
PA_tika-abh08_t:537_2	honti. Catuvokāre lokuttaravipākajā hetavo sampayuttānaṃ eva catuvokārabhūmiyaṃ hetupaccayā	537	
PA_tika-abh08_t:537_3	bhavanti. Itare catuvokāre arūpabhave vipākajā hetavo sampayuttānaṃ eva sabhūmiyaṃ	537	
PA_tika-abh08_t:537_4	attano bhūmiyaṃ arūpabhūmiyaṃ hetupaccayā honti. Hetuttho hetūnaṃ attho hetuyo ceva	537	
PA_tika-abh08_t:537_5	hetupaccayo ceva hetupaccayasambhavo hetupaccayuppatti, evameva evaṃ iminā pakārena.	537	
PA_tika-abh08_t:537_6	Sañjāto sukhahetu yassāti sañjātasukhahetu, tena viññeyyo.	537	
PA_tika-abh08_t:538_0	556-8. Chando cittañca vīriyaṃ vīmaṃsā cāti catudhādhipatī lokādhipatinā satthunā	538	
PA_tika-abh08_t:538_1	vuttā. Chandaṃ jeṭṭhakaṃ katvā cittassa uppattikālasmiṃ yo chando, so chandādhipati	538	
PA_tika-abh08_t:538_2	nāma, chandaṃ dhuraṃ katvā samādhikaraṇacittassa eseva nayo sesesupi ca tīsu mayā	538	
PA_tika-abh08_t:538_3	vuttato chandādhipatito sesesupi ca adhipatīsu. Yo dhammo jeṭṭhaṭṭhena upakārako,	538	
PA_tika-abh08_t:538_4	so dhammo adhipatīti adhipati nāma bhagavatā niddiṭṭho.	538	
PA_tika-abh08_t:540	Sumatimativibodhanaṃ vicittaṃ,	54	
PA_tika-abh08_t:541	Kumatimatindhanapāvakaṃ padhānaṃ;	54	
PA_tika-abh08_t:542	Imamatimadhuraṃ avedi yo yo,	54	
PA_tika-abh08_t:543	Jinavacanaṃ sakalaṃ avedi so so.	54	
PA_tika-abh08_t:544_0	Yo yo jano imaṃ abhidhammāvatāraṃ sumatimativibodhanaṃ sumatīnaṃ sundaramatīnaṃ paṇḍitānaṃ	544	
PA_tika-abh08_t:544_1	matiyā vibodhanakaraṃ vicittaṃ kumatīnaṃ kucchitamatīnaṃ bālānaṃ matiindhane padhānaṃ	544	
PA_tika-abh08_t:544_2	pāvakaṃ atimadhurakaraṃ avedi jāni, so so jano sakalaṃ jinavacanaṃ avedi jāni.	544	
PA_tika-abh08_t:545	Iti abhidhammāvatāraṭīkāya	54	
PA_tika-abh08_t:546	Pakiṇṇakaniddesavaṇṇanā niṭṭhitā.	54	
PA_tika-abh08_t:547	Aṭṭhamo paricchedo.	54	
PA_tika-abh08_t:548	9. Navamo paricchedo	54	
PA_tika-abh08_t:549	Puññavipākapaccayaniddesavaṇṇanā	54	
PA_tika-abh08_t:551	Bāttiṃsapākacittāni, lokikāneva yāni hi;	55	
PA_tika-abh08_t:552	Etesaṃ pākacittānaṃ, paṭisandhipavattisu.	55	
PA_tika-abh08_t:553_0	Yāni lokikāni eva bāttiṃsa pākacittāni honti, etesaṃ pākacittānaṃ puññāpuññādisaṅkhārā	553	
PA_tika-abh08_t:553_1	bhavādīsu yonigativiññāṇaṭṭhitisattāvāsesu paṭisandhipavattīsu yathā yena pakārena	553	
PA_tika-abh08_t:553_2	paccayā honti eva, imesaṃ vipākacittānaṃ tepi saṅkhārā bhavādīsu yonigativiññāṇaṭṭhitisattāvāsesu	553	
PA_tika-abh08_t:553_3	paṭisandhipavattīsu tathā tena pakārena vibhāvinā paṇḍitena viññātabbā. Tayo bhavā	553	
PA_tika-abh08_t:553_4	catasso ca yoniyo kāmabhavarūpabhavaarūpabhavavasena tayo bhavā, aṇḍajajalābujasaṃsedajaopapātikayonivasena	553	
PA_tika-abh08_t:553_5	catasso ca yoniyo, nirayagatitiracchānagatipetagatimanussagatidevagativasena gatipañcakaṃ,	553	
PA_tika-abh08_t:553_6	sandhisaññāya paṭisandhisaññāya nānattā nānābhāvato, kāyassāpi ca rūpakāyassāpi ca	553	
PA_tika-abh08_t:553_7	nānattā nānābhāvato kāmasugatiyo, nānā attā sabhāvo etassāti nānattā, nānatto rūpakāyo	553	
PA_tika-abh08_t:553_8	etesanti nānattakāyā, nānā sabhāvo etassāti nānattā, nānattāyeva saññā nānattasaññā,	553	
PA_tika-abh08_t:553_9	sā etesaṃ atthīti nānattasaññī nāma, paṭhamajjhānabhūmi ca caturāpāyabhūmiyo ca nānattakāyaekattasaññī	553	
PA_tika-abh08_t:553_10	nāma, dutiyajjhānabhūmi ekattakāyanānattasaññī nāma, tatiyajjhānabhūmivehapphalabhūmisuddhāvāsabhūmiyo	5531	
PA_tika-abh08_t:553_11	ekattakāyaekattasaññī nāma, heṭṭhā ṭhitā rūpehi saddhiṃ sattaviññāṇaṭṭhitiyo, tiṭṭhanti	5531	
PA_tika-abh08_t:553_12	viññāṇāni etthāti ṭhitiyo, viññāṇānaṃ ṭhitiyo viññāṇaṭṭhitiyo, viññāṇassa abhāvato	5531	
PA_tika-abh08_t:553_13	asaññībhūmi na gayhate, catutthāruppabhūmi ca paṭuviññāṇābhāvato na gayhate. Sattāvāsavasena	5531	
PA_tika-abh08_t:553_14	asaññībhūmiṃ, catutthāruppabhūmiñca pana gahetvā te sattāvāsā nava eva honti.	5531	
PA_tika-abh08_t:554_0	563-8. Kāme puññābhisaṅkhārasaññitā aṭṭha cetanā pūrenti attano kārakaṃ pūrenti ca,	554	
PA_tika-abh08_t:554_1	ajjhāsayaṃ pujjañca bhavaṃ nibbattentīti puññāni, abhisaṅkharonti vipākaṃ, kammajarūpañcāti	554	
PA_tika-abh08_t:554_2	abhisaṅkhārā, puññāni eva abhisaṅkhārā puññābhisaṅkhārā, teyeva saññitā puññābhisaṅkhārasaññitā,	554	
PA_tika-abh08_t:554_3	kāme puññābhisaṅkhārasaññitā aṭṭha cetanā. Navannaṃ pākacittānaṃ upekkhāyuttāhetukamahāvipākavasena	554	
PA_tika-abh08_t:554_4	navannaṃ pākacittānaṃ kāmasugatiyaṃ pana nānā vattamānacetanākhaṇato paraṃ khaṇaṃ	554	
PA_tika-abh08_t:554_5	etassāti nānākhaṇaṃ, taṃ eva nānakkhaṇikaṃ, tameva kammaṃ nānakkhaṇikakammaṃ, vattamānacetanāto	554	
PA_tika-abh08_t:554_6	parā atītacetanāti attho. Balavā nissayapaccayo upanissayapaccayo, balavattho cettha	554	
PA_tika-abh08_t:554_7	upa-saddo, balavapaccayoti attho, nānakkhaṇikakammapaccayavasena balavapaccayavasena	554	
PA_tika-abh08_t:554_8	cāti attho. Dvedhā dvīhi pakārehi tesaṃ paṭisandhiyaṃ paccayā bhavanti, tā aṭṭha	554	
PA_tika-abh08_t:554_9	kāmāvacaramahākusalacetanā upekkhāsahitāhetumanoviññāṇadhātuyā vinā upekkhāsahagatāhetumanoviññāṇadhātuṃ	554	
PA_tika-abh08_t:554_10	vajjetvā parittapākānaṃ cakkhusotaghānajivhākāyasampaṭicchanasomanassayuttāhetukakusalavipākānaṃ	5541	
PA_tika-abh08_t:554_11	dvedhā nānakkhaṇikakammūpanissayapaccayehi pavattiyaṃ paccayā honti. Tāyeva cetanā	5541	
PA_tika-abh08_t:554_12	tā eva aṭṭha kāmāvacaramahākusalacetanā rūpabhave pañcannaṃ pākacittānaṃ kusalavipākacittānaṃ	5541	
PA_tika-abh08_t:554_13	cakkhusotasampaṭicchanasomanassayuttaupekkhāyuttasantīraṇānaṃ dvedhā nānakkhaṇikakammūpanissayapaccayehi	5541	
PA_tika-abh08_t:554_14	pavattiyaṃ paccayā honti. Aṭṭhannaṃ tu parittānaṃ, kāme duggatiyaṃ tathā aṭṭhannaṃ	5541	
PA_tika-abh08_t:554_15	parittānaṃ kusalavipākānaṃ cakkhusotaghānajivhākāyasampaṭicchanānaṃ, dvinnaṃ santīraṇānañca	5541	
PA_tika-abh08_t:554_16	pavatte pavattikkhaṇe paccayā honti, paṭisandhiyaṃ paṭisandhikkhaṇe pana paccayā	5541	
PA_tika-abh08_t:554_17	na honti. Vuttappakārāva kāme sugatiyaṃ yathāvuttappakārāva aṭṭha kāmāvacaramahākusalacetanā	5541	
PA_tika-abh08_t:554_18	kāmasugatiyaṃ tathā soḷasannaṃ kusalavipākānaṃ pavatte pavattikkhaṇe dvedhā nānakkhaṇikakammūpanissayapaccayehi	5541	
PA_tika-abh08_t:554_19	paccayā honti, pavatte pavattikkhaṇe sattannaṃ kusalavipākānaṃ paccayā honti. Paṭisandhiyaṃ	5541	
PA_tika-abh08_t:554_20	paṭisandhikkhaṇe navannaṃ kusalavipākacittānaṃ paccayā honti.	5542	
PA_tika-abh08_t:555_0	569-74. Rūpe puññābhisaṅkhārā, rūpāvacarabhūmiyaṃ pañcannaṃ pākacittānaṃ paṭisandhiyaṃ	555	
PA_tika-abh08_t:555_1	paṭisandhikkhaṇe paccayā hontimāpuññasaṅkhārā, kāme duggatiyaṃ dvidhā ime apuññābhisaṅkhārā,	555	
PA_tika-abh08_t:555_2	imā kusalapaṭipakkhā uddhaccavajjā ekādasa cetanā kāmaduggatiyaṃ ekassa paṭisandhiviññāṇassa	555	
PA_tika-abh08_t:555_3	paṭisandhiyaṃ paṭisandhikkhaṇe dvidhā nānakkhaṇikakammūpanissayapaccayehi paccayā	555	
PA_tika-abh08_t:555_4	honti. Dvādasa akusalacetanā pavatte pavattikkhaṇe eva channaṃ cakkhusotaghānajivhākāyasampaṭicchanānaṃ	555	
PA_tika-abh08_t:555_5	akusalavipākānaṃ paccayā honti, paṭisandhiyaṃ paṭisandhikkhaṇe paccayā no honti.	555	
PA_tika-abh08_t:555_6	Sattannampi bhavanteva pavatte pavattikkhaṇe paṭisandhiyaṃ paṭisandhikkhaṇe akusalavipākāni	555	
PA_tika-abh08_t:555_7	sattannaṃ cakkhusotaghānajivhākāyasampaṭicchanasantīraṇānaṃ paccayā bhavanti. Kāme	555	
PA_tika-abh08_t:555_8	sugatiyaṃ tesaṃ, sattannampi tatheva ca dvādasākusalacetanā kāme sugatiyaṃ tatheva	555	
PA_tika-abh08_t:555_9	ca tesaṃ sattannaṃ akusalavipākānaṃ pavatte pavattikkhaṇe paccayā honti, paṭisandhiyaṃ	555	
PA_tika-abh08_t:555_10	paṭisandhikkhaṇe paccayā na honti. Viññāṇānaṃ catunnampi, tesaṃ rūpabhave tathā tāyeva	5551	
PA_tika-abh08_t:555_11	dvādasākusalacetanā rūpabhave tesaṃ catunnaṃ akusalavipākānaṃ cakkhusotasampaṭicchanasantīraṇasaṅkhātānaṃ	5551	
PA_tika-abh08_t:555_12	viññāṇānaṃ tathā pavatte pavattikkhaṇe paccayā honti, paṭisandhiyaṃ paṭisandhikkhaṇe	5551	
PA_tika-abh08_t:555_13	paccayā na honti. So ca kāmabhaveniṭṭharūpādiupaladdhiyaṃ so ca apuññābhisaṅkhāro	5551	
PA_tika-abh08_t:555_14	kāmabhave aniṭṭharūpādiupaladdhiyaṃ amanāparūpādīni ārammaṇāni upaladdhiyaṃ tesaṃ	5551	
PA_tika-abh08_t:555_15	catunnaṃ apuññajānaṃ viññāṇānaṃ paccayo hoti. Hi saccaṃ “so ca kāmabhaveniṭṭha-rūpādiupaladdhiya”ntiādikaṃ	5551	
PA_tika-abh08_t:555_16	vacanaṃ. Aniṭṭharūpādayo nāma visayā brahmaloke na vijjare na vijjanti.	5551	
PA_tika-abh08_t:556_0	575-6. Tathevāneñjasaṅkhāro na iñjati na phandati na calatīti āneñjaṃ, āneñjañca	556	
PA_tika-abh08_t:556_1	taṃ saṅkhāro cāti āneñjasaṅkhāro, tathā eva āneñjasaṅkhāro arūpāvacarabhūmiyaṃ catunnaṃ	556	
PA_tika-abh08_t:556_2	pākacittānaṃ pavatte pavattikkhaṇe paṭisandhiyaṃ paṭisandhikkhaṇe paccayo hoti. Bhavesvete	556	
PA_tika-abh08_t:556_3	bhavesu ete vuttappakārā paccayā vuttappakārena paṭisandhipavattīsu yathā ca yena	556	
PA_tika-abh08_t:556_4	yena ca pakārena nānakkhaṇikakammūpanissayapaccayehi paccayā honti, tena paccayā	556	
PA_tika-abh08_t:556_5	tathā tena tena pakārena vibhāvinā vijānantena paṇḍitena ñeyyā.	556	
PA_tika-abh08_t:557_0	577. Eseva ca nayo ñeyyo, yoniādīsu yonigativiññāṇaṭṭhitisattāvāsesu eseva ca nayo	557	
PA_tika-abh08_t:557_1	bhavesu mayā vutto eva nayo paṇḍitena ñeyyo. Tatridaṃ tatra bhavesu ādito paṭṭhāya	557	
PA_tika-abh08_t:557_2	vuttaṃ idaṃ vacanaṃ mukhamattanidassanaṃ upāyamattadīpanaṃ hoti.	557	
PA_tika-abh08_t:558_0	578-81. Avisesena puññābhi-saṅkhāro dvibhavesupi kāmapuññābhisaṅkhāravasena, rūpapuññābhisaṅkhāravasena	558	
PA_tika-abh08_t:558_1	ca puññābhisaṅkhāro avisesena samānabhāvena dvīsu bhavesu kāmarūpabhavesu paṭisandhiṃ	558	
PA_tika-abh08_t:558_2	datvā so saṅkhāro sabbapākaṃ janeti nibbatteti. Tathā catūsu viññeyyo, aṇḍajādīsu	558	
PA_tika-abh08_t:558_3	yonisu dvibhavesu puññābhisaṅkhāro viya tathā catūsu aṇḍajādīsu so puññābhisaṅkhāro	558	
PA_tika-abh08_t:558_4	paṇḍitena ñeyyo. “Aṇḍajādīsū”ti vacanaṃ padumapaccekabuddhānaṃ manussattaṃ sandhāya	558	
PA_tika-abh08_t:558_5	vuttaṃ. Bahudevamanussānaṃ vasena dvīsu gatīsu eva ca tathā so puññābhisaṅkhāro paṇḍitena	558	
PA_tika-abh08_t:558_6	ñeyyo. Tathā nānattakāyādi-viññāṇānaṃ ṭhitīsupi nānattakāyanānattasaññīnānattakaāyaekattasaññī	558	
PA_tika-abh08_t:558_7	ekattakāyanānattasaññī ekattakāyaekattasaññīnaṃ vasena catūsu viññāṇaṭṭhitīsu so	558	
PA_tika-abh08_t:558_8	puññābhisaṅkhāro paṇḍitena ñeyyo. Nānattakāyanānattasaññīnānattakāyaekattasaññīekattakāyanānattasaññīekattakāyaekattasaññīnaṃ	558	
PA_tika-abh08_t:558_9	vasena vuttappakārasmiṃ catubbidhe sattāvāse tathā so puññābhisaṅkhāro paṇḍitena	558	
PA_tika-abh08_t:558_10	ñeyyo. Evaṃ iminā mayā vuttappakārena puññābhisaṅkhāro bhavādīsu bhavayonigativiññāṇaṭṭhitisattāvāsesu	5581	
PA_tika-abh08_t:558_11	yathārahaṃ soḷasannaṃ kāmakusalapākānaṃ, pañcannaṃ rūpapākānañcāti ekavīsatipākānaṃ	5581	
PA_tika-abh08_t:558_12	dvidhā nānakkhaṇikakammūpanissayapaccayena paccayo hoti.	5581	
PA_tika-abh08_t:559_0	582-3. Kāme apuññasaṅkhāro kāmabhave aṇḍajajalābujasaṃsedajaopapātikayonivasena aṇḍajādīsu	559	
PA_tika-abh08_t:559_1	yonīsu nirayagatipetagatitiracchānagativasena tīsu gatīsu nānattakāyaekattasaññīvasena	559	
PA_tika-abh08_t:559_2	ekissā viññāṇaṭṭhitiyā nānattakāyaekattasaññīvasena ca ekasmiṃ pana sattāvāse dvidhā	559	
PA_tika-abh08_t:559_3	nānakkhaṇikakammūpanissayapaccayehi pavatte pavattikkhaṇe paṭisandhiyaṃ paṭisandhikkhaṇe	559	
PA_tika-abh08_t:559_4	so apuññābhisaṅkhāro paccayo hoti.	559	
PA_tika-abh08_t:560_0	584-6. Tathevāneñjasaṅkhāro tathā eva āneñjasaṅkhāro, ekārūpabhave ekasmiṃ arūpabhave	560	
PA_tika-abh08_t:560_1	ekissā opapātikayoniyā ceva ekissā devagatiyāpi ca ākāsānañcāyatanabhūmi viññāṇañcāyatanabhūmi	560	
PA_tika-abh08_t:560_2	ākiñcaññāyatanabhūmivasena tīsu eva cittaṭṭhitīsu catunnaṃ arūpabhūmīnaṃ vasena catubbidhe	560	
PA_tika-abh08_t:560_3	sattāvāse catunnaṃ arūpapākacittānaṃ dvedhā nānakkhaṇikakammopanissayapaccayehi so	560	
PA_tika-abh08_t:560_4	āneñjābhisaṅkhāro paccayo hoti. Paṭisandhipavattīnaṃ, vasenevaṃ bhavādīsu evaṃ iminā	560	
PA_tika-abh08_t:560_5	mayā vuttappakārena paṭisandhipavattīnaṃ vasena bhavādīsu yathā ye saṅkhārā esaṃ	560	
PA_tika-abh08_t:560_6	pākacittānaṃ paccayā honti, tathā te saṅkhārā evaṃ iminā mayā vuttappakārena paṇḍitena vijānitabbā.	560	
PA_tika-abh08_t:561_0	587-90. Na rūpārūpadhammānaṃ, saṅkanti pana vijjati rūpadhammānaṃ, cittacetasikasaṅkhātānaṃ	561	
PA_tika-abh08_t:561_1	nāmadhammānañca saṅkanti pana saṅkamanaṃ pana na vijjati. Saṅkantibhāve asati atītabhavato	561	
PA_tika-abh08_t:561_2	idha imasmiṃ bhave rūpadhammānaṃ saṅkamanabhāve asati paṭisandhicittaṃ kathaṃ kena	561	
PA_tika-abh08_t:561_3	pakārena siyā bhaveyya? Natthi cittassa saṅkanti, atītabhavato idha imasmiṃ bhave	561	
PA_tika-abh08_t:561_4	cittassa saṅkanti saṅkamanaṃ natthi, tato atītabhavato atītaṃ hetuṃ vinā vajjetvā	561	
PA_tika-abh08_t:561_5	idha imasmiṃ bhave cittassa pātubhāvo na vijjati. Suladdhapaccayaṃ rūpārūpamattaṃ	561	
PA_tika-abh08_t:561_6	suṭṭhu laddhapaccayaṃ rūpanāmamattaṃ jāyati. Evaṃ iminā mayā vuttappakārena paccayaṃ	561	
PA_tika-abh08_t:561_7	labhitvā uppajjamānaṃ rūpārūpamattaṃ rūpanāmamattaṃ jāyati. Evaṃ iminā mayā vuttappakārena	561	
PA_tika-abh08_t:561_8	paccayaṃ labhitvā uppajjamānaṃ rūpārūpamattaṃ bhavantaraṃ aññabhavaṃ paṭisandhiṃ	561	
PA_tika-abh08_t:561_9	upeti upagacchati. Iti vacanaṃ samaññāya lokiyavohārena pavuccate, satto vā natthi,	561	
PA_tika-abh08_t:561_10	satto jīvoti vevacanaṃ, attā vāpi na vijjati.	5611	
PA_tika-abh08_t:562_0	591-9. Tassidaṃ pākaṭaṃ katvā, paṭisandhikkamaṃ pana tassa sattassa idaṃ paṭisandhikkamaṃ	562	
PA_tika-abh08_t:562_1	sudubbudhaṃ atidubbijānaṃ pākaṭaṃ katvā ahaṃ dassayissāmi, tametaṃ paṭisandhikkamaṃ	562	
PA_tika-abh08_t:562_2	sādhu sādhukaṃ nibodhatha, sādhu sādhukaṃ manasi karotha, vividhesu ārammaṇesu lobhavasena	562	
PA_tika-abh08_t:562_3	cittaṃ anāmetvā vajiramañjūsāya anagghamaṇiratanaṃ pakkhipanto viya citte ṭhapetvāti	562	
PA_tika-abh08_t:562_4	attho. Atītasmiṃ bhave tassa, āsannamaraṇassa hiito bhavato atītasmiṃ bhave āsannamaraṇassa	562	
PA_tika-abh08_t:562_5	tassa sarīrasmiṃ ātape pakkhittaṃ haritaṃ tālapaṇṇaṃ viya sussamāne sati cakkhundriyādike	562	
PA_tika-abh08_t:562_6	indriye naṭṭhe hadayavatthumattasmiṃ ṭhite kāyappasādike viññāṇe tasmiṃ khaṇe vatthusannissitaṃ	562	
PA_tika-abh08_t:562_7	hadayavatthunissitaṃ. “Citta”nti vacanaṃ bhavaṅgamanodvārāvajjanajavanaṃ sandhāya	562	
PA_tika-abh08_t:562_8	vuttanti veditabbaṃ. Pubbānusevitanti ito kālā pubbakāle tena pana anusevitaṃ anuciṇṇaṃ	562	
PA_tika-abh08_t:562_9	puññaṃ kammaṃ vā apuññaṃ eva vā kammaṃ kammanimittaṃ gatinimittaṃ vā kammaphalena	562	
PA_tika-abh08_t:562_10	dvāresu paccupaṭṭhitaṃ ālambitvā manodvārāvajjanajavanavasena sevitacittaṃ pavattati.	5621	
PA_tika-abh08_t:562_11	Evaṃ iminā mayā vuttappakārena pavattamānaṃ taṃ viññāṇaṃ taṃ javanacittaṃ laddhapaccayaṃ	5621	
PA_tika-abh08_t:562_12	laddhārammaṇapaccayaṃ. Avijjāya paṭicchannādīnave visayeti akusalajavane javite tassa	5621	
PA_tika-abh08_t:562_13	javanassa avijjāya appaṭicchannadose tasmiṃ kammādike ārammaṇe kusalajavane javite	5621	
PA_tika-abh08_t:562_14	tato cittavīthito pubbabhāge pavattāya avijjāya paṭicchannadose tasmiṃ kammādike	5621	
PA_tika-abh08_t:562_15	ārammaṇe. Taṇhāti akusalajavanena sahajo lobho, akusalajavane vā javite tato vīthicittato	5621	
PA_tika-abh08_t:562_16	pubbabhāge pavatto lobho taṇhā. Nametīti aññaṃ ārammaṇaṃ aggāhāpetvā daḷhaggāhavasena	5621	
PA_tika-abh08_t:562_17	taṃ eva kammanimittagatinimittasaṅkhātaṃ ārammaṇaṃ gaṇhāpetīti attho. Sahajā saṅkhārā	5621	
PA_tika-abh08_t:562_18	pana tassa cittassa sahajā ekato jātā cetanā pana tasmiṃ yevārammaṇe khipanti pavattanti.	5621	
PA_tika-abh08_t:562_19	Imasmiṃ paccuppannabhave ekasantativasā pavattāya taṇhāya namīyamānaṃ taṃ viññāṇaṃ	5621	
PA_tika-abh08_t:562_20	orimā tīramhā rajjukaṃ ālambitvā mātikātikkamo puriso viya etaṃ purimaṃ nissayabhūtaṃ	5622	
PA_tika-abh08_t:562_21	hadayavatthuṃ jahati chaḍḍeti, cuticittaṃ uppajjitvā nirujjhatīti attho. Aparaṃ kammasambhūtaṃ	5622	
PA_tika-abh08_t:562_22	nissayaṃ aparaṃ aññakammato sambhūtaṃ nissayabhūtaṃ hadayavatthuṃ labhitvā vā alabhitvāpi	5622	
PA_tika-abh08_t:562_23	vā ārammaṇādīhi paccayehi taṃ paṭisandhisaṅkhātaṃ mānasaṃ pavattati. “Labhitvā”ti	5622	
PA_tika-abh08_t:562_24	vacanaṃ kāmarūpabhavaṃ sandhāya vuttaṃ. “Alabhitvā”ti vacanaṃ arūpabhavaṃ sandhāya	5622	
PA_tika-abh08_t:562_25	vuttaṃ. Ettha etesu cittesu purimaṃ “jahatī”ti vacanena vuttañceva cittaṃ, cuticittaṃ	5622	
PA_tika-abh08_t:562_26	pacchimaṃ “ārammaṇādīhi paccayehi pavattatī”ti vacanena vuttañceva cittaṃ paṭisandhicittaṃ	5622	
PA_tika-abh08_t:562_27	paṇḍitena veditabbaṃ.	5622	
PA_tika-abh08_t:563_0	600-6. Tadetaṃ taṃ etaṃ paṭisandhicittaṃ purimā bhavato idha imasmiṃ pacchimabhave	563	
PA_tika-abh08_t:563_1	nāpi āgataṃ, kammādiñca hetuṃ vinā vajjetvā paṭisandhicittaṃ pātubhūtaṃ na ceva taṃ	563	
PA_tika-abh08_t:563_2	ettha etasmiṃ vacane etassa paṭisandhicittassa purimā bhavato idha imasmiṃ paccuppannabhave	563	
PA_tika-abh08_t:563_3	anāgamane atītabhavahetūhi atītabhave kammādipaccayehi etassa paṭisandhicittassa	563	
PA_tika-abh08_t:563_4	sambhave. Paṭighosadīpamuddādī, bhavantettha nidassanā ettha etasmiṃ tassa paṭisandhicittassa	563	
PA_tika-abh08_t:563_5	atītabhavato anāgamane atītabhave hetūhi sambhave paṭighosadīpamuddādiatthanidassanā	563	
PA_tika-abh08_t:563_6	upamā bhavanti. Aññatra aññasmiṃ paṭighosādīnaṃ atthānaṃ pavattiṭṭhāne āgantvā saddādihetukā	563	
PA_tika-abh08_t:563_7	saddādayo paccayā honti yathā. Idaṃ vuttaṃ hoti – imasmiṃ ṭhāne janehi pavattāpitā	563	
PA_tika-abh08_t:563_8	saddadīpamuddādayo atthā pabbatantarādīsu aññesu ṭhānesu pavattānaṃ paṭighosadīpamuddādīnaṃ	563	
PA_tika-abh08_t:563_9	atthānaṃ hetukā honti. Tesu saddādīsu paccayesu santesu ye te paṭighosādayo honti,	563	
PA_tika-abh08_t:563_10	asantesu na honti yathā, evameva ca viññāṇaṃ atītabhavato paccuppannabhavaviññāṇavasena	5631	
PA_tika-abh08_t:563_11	pavattaṃ viññāṇaṃ vibhāvinā veditabbaṃ. Santānabandhato santānabandhavasena ekatā	5631	
PA_tika-abh08_t:563_12	atītabhavapaccuppannabhavaviññāṇavasena pavattassa viññāṇassa ekībhāvo natthi, nānatāpi	5631	
PA_tika-abh08_t:563_13	tassa viññāṇassa nānābhāvopi paccekabhāvo api. Sati santānabandhe tu, ekantenekatā	5631	
PA_tika-abh08_t:563_14	siyā santānabandhe sati ekantena tassa viññāṇassa ekatā ekībhāvo siyā bhaveyya, khīrasabhāvato	5631	
PA_tika-abh08_t:563_15	paggharaṇasabhāvato khīrato sambhūtaṃ ghanasabhāvaṃ kadācipi kismiñcipi kāle na bhaveyya,	5631	
PA_tika-abh08_t:563_16	sabbadā paggharaṇasabhāvakhīrameva bhaveyyāti attho. Athāpi aparo nayopi sā ekantanānatā	5631	
PA_tika-abh08_t:563_17	tassa viññāṇassa so ekantanānābhāvo yadi bhaveyya, khīrasāmiko so puggalo dadhisāmi	5631	
PA_tika-abh08_t:563_18	na bhaveyya. Khīrakāle khīrassa issarabhūto sāmiko paggharaṇasabhāvaṃ jahitvā dadhissa	5631	
PA_tika-abh08_t:563_19	uppajjamānakāle tassa dadhissa issaro na bhaveyya, tato khīrasāmiko añño puggalo	5631	
PA_tika-abh08_t:563_20	tassa dadhissa anissaro asāmiko bhaveyyāti attho. Yasmā kāraṇā ettha etasmiṃ paṭisandhikkamavinicchaye	5632	
PA_tika-abh08_t:563_21	ekantaekatāpi vā ekantanānatāpi vā samayaññunā viññunā na ceva upagantabbā.	5632	
PA_tika-abh08_t:564_0	607-10. Evaṃ iminā mayā vuttappakārena asaṅkantipātubhāve saṅkantipātubhāvarahite	564	
PA_tika-abh08_t:564_1	bhave sati imasmiṃ manussattabhāve khandhādisamatā abhisambhūtā ye khandhā honti,	564	
PA_tika-abh08_t:564_2	etesaṃ idha imasmiṃ manussattabhāve niruddhattā idha imasmiṃ manussattabhāve janehi	564	
PA_tika-abh08_t:564_3	katassa tassa kammassa phalahetuno phalassa paccayabhūtassa parattha parasmiṃ loke	564	
PA_tika-abh08_t:564_4	āgamato ceva evaṃ aññassa sattassa aññato kammato hi tato sattato aññena sattena	564	
PA_tika-abh08_t:564_5	katato aññato ceva kammato taṃ phalaṃ siyā bhaveyya, “aññassa sattassā”ti vacanena	564	
PA_tika-abh08_t:564_6	titthiyasattassapi kammaṃ aññassa ca phalaṃ dadeyyāti attho, tasmā kāraṇā etaṃ sabbaṃ	564	
PA_tika-abh08_t:564_7	eva ca tumhehi vuttavidhānaṃ na sundaraṃ. Etthāhāti etasmiṃ ṭhāne ṭhatvā codako āha	564	
PA_tika-abh08_t:564_8	– nanu evaṃ “asaṅkantipātubhāve bhave satī”tiādikaṃ vacanaṃ niyatīti? Vuccate – santāne	564	
PA_tika-abh08_t:564_9	yaṃ phalaṃ etaṃ ekasmiṃ santāne pavattamānaṃ yaṃ etaṃ phalaṃ aññassa sattassa na	564	
PA_tika-abh08_t:564_10	hoti, aññato kammato na ca hoti, bījānaṃ abhisaṅkhāro etassatthassa “ekasmiṃ santāne”tiādikassa	5641	
PA_tika-abh08_t:564_11	etassa atthassa sādhako nipphādako hoti.	5641	
PA_tika-abh08_t:565_0	611-5. Ekasmiṃ pana santāne, vattamānaṃ phalaṃ pana aññassa sattassāpi vā na hoti,	565	
PA_tika-abh08_t:565_1	taṃ phalaṃ aññato kammato na hoti. Bījānaṃ abhisaṅkhāro etassatthassa “ekasmiṃ pana	565	
PA_tika-abh08_t:565_2	santāne”tiādikassa etassa atthassa sādhako nipphādako hoti, bījānaṃ abhisaṅkhāre	565	
PA_tika-abh08_t:565_3	madhuādinā vatthunā janehi kate tassa bījassa santāne paṭhamaṃ laddhapaccayo paṭhamaṃ	565	
PA_tika-abh08_t:565_4	laddhamadhuādipaccayo tassa bījassa phalaṃ kālantare madhuādinā bījābhisaṅkharaṇato	565	
PA_tika-abh08_t:565_5	aññasmiṃ kāle madhuro hoti. Hi saccaṃ “bījānaṃ abhisaṅkhāre”tiādikaṃ vacanaṃ. Tāni	565	
PA_tika-abh08_t:565_6	hi tāni eva paṭhamaṃ madhuādinā janehi ropitāni bījāni abhisaṅkharaṇato kālantare	565	
PA_tika-abh08_t:565_7	madhurabhāvaṃ phalampi vā phalaṭṭhaṃ vā na pāpuṇanti. Evaṃ iminā pakārena idaṃ mayā	565	
PA_tika-abh08_t:565_8	vuttaṃ “ekasmiṃ pana santāne”tiādikaṃ vacanaṃ paṇḍitena ñeyyaṃ. Api ca aparo nayo.	565	
PA_tika-abh08_t:565_9	Bālakāle taruṇakāle tena taruṇena payuttena vijjāsipposadhādinā kammenāpi tassa vuddhakālasmiṃ	565	
PA_tika-abh08_t:565_10	phaladānasīlena ayaṃ “ekasmiṃ pana santāne”tiādiko attho paṇḍitena dīpetabbo.	5651	
PA_tika-abh08_t:566_0	616-20. Codako punāha – evaṃ santepi taṃ kammaṃ evaṃ iminā mayā vuttappakārena kamme	566	
PA_tika-abh08_t:566_1	santepi saṃvijjamānepi taṃ kammaṃ etasmiṃyeva khaṇe vijjamānampi vā phalassa paccayo	566	
PA_tika-abh08_t:566_2	hoti. Atha vāvijjamānakaṃ paccayo na bhaveyya. Etasmiṃyeva khaṇe avijjamānakaṃ kammaṃ	566	
PA_tika-abh08_t:566_3	vā phalassa paccayo hoti. Sace yadi vijjamānaṃ phalassa paccayo hoti, tappavattikkhaṇe	566	
PA_tika-abh08_t:566_4	pana tassa kammassa pavattikkhaṇe tassa kammassa vijjamānakāle pana hetunā kammeneva	566	
PA_tika-abh08_t:566_5	saddhiṃ pākena bhavitabbaṃ. Atha vā aparo nayo. Vijjamānaṃ niruddhaṃ kammaṃ vipākassa	566	
PA_tika-abh08_t:566_6	paccayo yadi bhaveyya, pavattikkhaṇato tassa kammassa pavattikkhaṇato pubbe vā kāle,	566	
PA_tika-abh08_t:566_7	tassa kammassa pavattikkhaṇato pacchā vā avijjamānakāleti attho. Niccaphalaṃ siyāti	566	
PA_tika-abh08_t:566_8	sabbadā kammapaccayavirahitaṃ phalaṃ siyāti attho. Ācariyena vuccate – “lobhaṃ, bhikkhave,	566	
PA_tika-abh08_t:566_9	pajahatha, sotāpattipaṭilābhāya ahameva pāṭibhogo”tiādīsu pāṭhesu pāṭibhogo viya	566	
PA_tika-abh08_t:566_10	kammaṃ daṭṭhabbaṃ. Sotāpattiphalaṃ viya kammato sambhūtaṃ phalaṃ daṭṭhabbaṃ. Kaṭattāyeva	5661	
PA_tika-abh08_t:566_11	janehi kaṭattāyeva taṃ kammaṃ phalassa paccayo hoti, assa vijjamānattaṃ na ca hoti,	5661	
PA_tika-abh08_t:566_12	tassa avijjamānassa kammassa vijjamānatā vā na ca neva hoti.	5661	
PA_tika-abh08_t:567_0	621. Abhidhammāvatāroyaṃ abhidhammāvatāro ayaṃ paramatthappakāsano bhūtatthadīpano	567	
PA_tika-abh08_t:567_1	sotūnaṃ puggalānaṃ pītibuddhivivaḍḍhano paṇḍitehi vividhesu ārammaṇesu cittaṃ anāmetvā	567	
PA_tika-abh08_t:567_2	sakkaccena manasikārena sotabbo.	567	
PA_tika-abh08_t:568	Iti abhidhammāvatāraṭīkāya	56	
PA_tika-abh08_t:569	Puññavipākapaccayaniddesavaṇṇanā niṭṭhitā.	56	
PA_tika-abh08_t:570	Navamo paricchedo.	57	
PA_tika-abh08_t:571	10. Dasamo paricchedo	57	
PA_tika-abh08_t:572	Rūpavibhāgavaṇṇanā	57	
PA_tika-abh08_t:573_0	622. Vuttamādimhi yaṃ rūpaṃ, cittajānamanantaraṃ yaṃ rūpaṃ cittacetasikānaṃ anantaraṃ	573	
PA_tika-abh08_t:573_1	ādimhi pakaraṇādimhi “cittaṃ cetasikaṃ rūpa”ntiādinā vacanena ācariyena vuttaṃ, ito	573	
PA_tika-abh08_t:573_2	paraṃ idāni tassa rūpassa vibhāvanaṃ samāsena saṅkhepena karissaṃ.	573	
PA_tika-abh08_t:574_0	623. Yaṃ ruppatīti rūpanti yaṃ dhammajātaṃ ruppati sītādinā viruddhapaccayena vikāramāpajjati.	574	
PA_tika-abh08_t:574_1	Tathā rūpayatīti rūpaṃ yaṃ dhammajātaṃ vaṇṇavikāramāpajjamānaṃ hadayaṅgatabhāvaṃ	574	
PA_tika-abh08_t:574_2	ajjhāsayaṃ pakāseti, iti tasmā rūpaṃ, kiṃ taṃ? Vaṇṇāyatanaṃ. Rūpārūpabhavātīto, surūpo	574	
PA_tika-abh08_t:574_3	rūpamabrvi bhagavā rūpārūpabhavaatīto surūpo rūpaṃ abrvi kathesi.	574	
PA_tika-abh08_t:575	625-6. Mahābhūtenāti mahanto bhūto uppatti etassāti mahābhūto, tena. Vañcakattā mahābhūtasamāti vā.	57	
PA_tika-abh08_t:576	630. Nirupādānamānasoti upādānavirahitacitto.	57	
PA_tika-abh08_t:577	633. Tassa sampattīti tassa kiccassa sampatti.	57	
PA_tika-abh08_t:578	634. Upabrūhanarasāti vaḍḍhanakiccā.	57	
PA_tika-abh08_t:579	637. Āsayānusaye ñāṇanti ettha āsayo nāma	57	
PA_tika-abh08_t:580	Sassatucchedadiṭṭhī ca, khantī saccānulomikaṃ;	58	
PA_tika-abh08_t:581	Yathābhūtañca yaṃ ñāṇaṃ, etaṃ āsayasadditaṃ.	58	
PA_tika-abh08_t:582_0	Atthīti kho, kaccāna, ayameko anto, anto kho, kaccāna, atthi iti ayaṃ eko anto koṭṭhāso,	582	
PA_tika-abh08_t:582_1	ayaṃ sassatadiṭṭhi. Natthīti kho, kaccāna, ayaṃ dutiyo anto, ayaṃ ucchedadiṭṭhi.	582	
PA_tika-abh08_t:582_2	Khantī saccānulomikanti catunnaṃ saccānaṃ anulomikañāṇaṃ, saṅkhārupekkhāñāṇanti attho.	582	
PA_tika-abh08_t:582_3	Yathābhūtañca yaṃ ñāṇanti sappaccayanāmarūpadassanaṃ ñāṇaṃ. Etaṃ āsayasadditanti	582	
PA_tika-abh08_t:582_4	etaṃ āsayaṃ iti kathitaṃ. Evaṃ vuttappakārena āsaye ñāṇaṃ nāma. Anusayo nāma diṭṭhānusayādayo	582	
PA_tika-abh08_t:582_5	anusayā satta. Indriyānaṃ paropareti pare adhikabhāvena opare ca tikkhānubhāvena	582	
PA_tika-abh08_t:582_6	ayaṃ satto tikkhasaddhindriyo mudusaddhindriyo hīnasaddhindriyoti attho. Samādhindriyādīsupi	582	
PA_tika-abh08_t:582_7	eseva nayo. Iti sattānaṃ indriyānaṃ paraopare ñāṇaṃ.	582	
PA_tika-abh08_t:583	638. Sabbaññutā ñāṇanti tihetukakāmāvacarakriyācatukkaṃ gahetabbaṃ.	58	
PA_tika-abh08_t:584	641. Akkhikūṭehi matthaluṅgena paricchinno antato.	58	
PA_tika-abh08_t:585	645. Bhāvasambhavasaṇṭhānāti itthipumasambhavabhūtavaṇṇāyatanaṃ.	58	
PA_tika-abh08_t:586	647. Ete dasa catusamuṭṭhānā sambhārā catūhi paccayehi cattālīsa bhavanti.	58	
PA_tika-abh08_t:587	652. Niviṭṭheti patiṭṭhite.	58	
PA_tika-abh08_t:588	658. Ubbiadhikānaṃ pathavīadhikānaṃ.	58	
PA_tika-abh08_t:589	660-2. Visese satīti nissayabhūtānaṃ catunnaṃ visese sati, sabbaso sabbesaṃ visesaparikappanaṃ pahāya eva kammavisesena pasādānaṃ visesatā ñeyyā.	58	
PA_tika-abh08_t:590	663. Saddīyatīti uccārīyate. Rasantīti assādenti.	59	
PA_tika-abh08_t:591	668. Paratoti paṭhamakappato aparabhāge paṭisandhiyaṃ bhāvadvayaṃ samuṭṭhātīti viññeyyaṃ. “Pavattepi samuṭṭhāyā”tiādikaṃ soṇakumārādayo sandhāya vuttaṃ.	59	
PA_tika-abh08_t:592	672. Na taṃ byañjanakāraṇanti taṃ indriyadvayaṃ byañjanassa kāraṇaṃ na siyā. Tassāti byañjanassa.	59	
PA_tika-abh08_t:593	674. Ubbāhananti nīharaṇaṃ.	59	
PA_tika-abh08_t:594	676-7. Annapānādikaṃ vatthu yaṃ kammajaṃ aggiṃ harati, kevalaṃ ekaṃ hutvā taṃ annapānādikaṃ vatthu jīvitaṃ pana pāletuṃ na ca sakkoti. Ekato jīvitaṃ pāletuñca sakkonti.	59	
PA_tika-abh08_t:595_0	Kāyena rūpakāyena attano bhāvaṃ viññāpentānaṃ bhāvo kāyaggahaṇānusārena kāyaggahaṇassa	595	
PA_tika-abh08_t:595_1	anucintanena gahitāya vāyodhātuvikārasaṅkhātāya etāya dhammajātiyā paṇḍitehi viññāyate.	595	
PA_tika-abh08_t:595_2	Itipi tasmā kāyaviññatti.	595	
PA_tika-abh08_t:596	681. Ekāvajjanavīthiyaṃ heṭṭhā chahi cittehi vāyodhātusamuṭṭhitaṃ upatthambhaṃ labhitvā.	59	
PA_tika-abh08_t:597	684. Saha saddena vāti saddena saheva.	59	
PA_tika-abh08_t:598_0	690-1. Etāsaṃ pana lahutādīnaṃ tissannaṃ pavattiyaṃ nidassanaṃ kamato ārogyaṃ lahutā,	598	
PA_tika-abh08_t:598_1	madditaṃ dhammaṃ mudutā, dhantahemaṃ kammaññatā hoti. Lahutādittayaṃ pana kammaṃ	598	
PA_tika-abh08_t:598_2	kātuṃ na sakkoti, āhārādittayaṃyeva lahutādittayaṃ karoti yasmā, tato taṃ tijaṃ nāma.	598	
PA_tika-abh08_t:599_0	693. Vuttamākāranānattāti ettha ākāranānattā nāma ācayākāraanubandhatākāravasena	599	
PA_tika-abh08_t:599_1	vuttaṃ. Veneyyānaṃ vasena vāti eke veneyyā ācayavasena jātirūpaṃ jānanti, eke anubandhatāvasena	599	
PA_tika-abh08_t:599_2	jānanti. Iti veneyyānaṃ jānanavasena jātirūpaṃ dvidhā vuttaṃ.	599	
PA_tika-abh08_t:600	694. Sabhāvānapagame attano sabhāvassa anapagame sati.	60	
PA_tika-abh08_t:601_0	Te middharūpavādācariyā paṭikkhipitabbā. Kathaṃ? Addhā munisi sambuddho, natthi nīvaraṇā	601	
PA_tika-abh08_t:601_1	tavāti yo tvaṃ addhā ekantena muni asi sambuddho asi nīvaraṇā dhammā tava tuyhaṃ	601	
PA_tika-abh08_t:601_2	natthi, iti vacane sace middhaṃ nīvaraṇaṃ rūpe paviṭṭhaṃ siyā. Bhagavatā rūpakāyassa	601	
PA_tika-abh08_t:601_3	vijjamānattā “natthi nīvaraṇā tavā”ti vacanaṃ vattabbaṃ siyā. Thinamiddhanīvaraṇaṃ	601	
PA_tika-abh08_t:601_4	avijjānīvaraṇena saha nīvaraṇañceva hoti, nīvaraṇasampayuttañca hoti. Iti sampayuttavacanato	601	
PA_tika-abh08_t:601_5	sampayuttassa rūpassa abhāvato tampi na vattabbaṃ siyā. Na purejātapaccayāti aññamaññapaccayāti	601	
PA_tika-abh08_t:601_6	attho. Sace thinamiddhaṃ rūpaṃ siyā, kathaṃ arūpepi aññamaññaṃ siyā, na siyāti attho.	601	
PA_tika-abh08_t:601_7	Arūpepi kāmacchandanīvaraṇaṃ paṭicca thinamiddhanīvaraṇaṃ uppajjati. Iti vacanena	601	
PA_tika-abh08_t:601_8	ca na middharūpaṃ siyā, arūpe kathaṃ siyāti attho. Arūpameva middhaṃ iti paṭikkhipitabbā.	601	
PA_tika-abh08_t:601_9	Arūpepi etassa middhassa uppattiyā sādhakavacanato niṭṭhaṃ ettha ca avagantabbaṃ “arūpa”nti viññunā.	601	
PA_tika-abh08_t:602_0	705-6. Kammena vīsati rūpāti aṭṭhindriyavatthuaṭṭhāvinibbhogasantatūpacayākāsā kammajā.	602	
PA_tika-abh08_t:602_1	Cetasā viññattidvayasaddalahutādittayaavinibbhogasantatūpacayākāsā cittajā. Utunā	602	
PA_tika-abh08_t:602_2	saddalahutādittayaavinibbhogasantatūpacayākāsā utujā. Āhārato lahutādittayaavinibbhogasantatūpacayākāsā āhārajā.	602	
PA_tika-abh08_t:603_0	707-17. Jāyeyyuṃ yadi tānipīti tāni jaratāaniccatārūpā yadi jāyeyyuṃ, evaṃ sante	603	
PA_tika-abh08_t:603_1	tu tesaṃ jaratāaniccatā bhedā siyuṃ. Hi saccaṃ vacanaṃ pāko na paccati, bhedo vā	603	
PA_tika-abh08_t:603_2	na ca bhijjati yasmā, tasmā tesaṃ pākabhedā siyunti, taṃ vacanaṃ natthi. Etaṃ jaratāaniccatādvayaṃ	603	
PA_tika-abh08_t:603_3	jātassa nipphannarūpassa pākabhedattā na jāyati. Siyā kassaci buddhetthāti ettha	603	
PA_tika-abh08_t:603_4	jaratāaniccatāvinicchayādhikāre kassaci janassa buddhi ñāṇaṃ yadi siyā, “rūpassūpacayo”ti	603	
PA_tika-abh08_t:603_5	vacanena “jāti jāyatī”ti vacanaṃ dīpitaṃ yathā, evaṃ tathā pākopi paccatu, bhedopi	603	
PA_tika-abh08_t:603_6	paribhijjatu, evaṃ buddhi siyā. Jāti na ceva jāyate. Iti iminā pakārena vibhāvinā	603	
PA_tika-abh08_t:603_7	ñeyyā. Jāti jāyamānassa nipphannarūpassa nibbatti nāma pakāsitā. Tattha yassa siyā	603	
PA_tika-abh08_t:603_8	tattha vacane yassa janassa buddhi siyā. Yesaṃ nipphannarūpadhammānaṃ jāti atthi,	603	
PA_tika-abh08_t:603_9	sā jāti abhinibbattisammutiṃ tappaccayattavohāraṃ tesaṃ nipphannarūpadhammānaṃ paccayaṭṭhena	603	
PA_tika-abh08_t:603_10	laddhavohāraṃ kammajādikaṃ vohāraṃ labhateva yathā, tathā tesaṃ nipphannarūpadhammānaṃ	6031	
PA_tika-abh08_t:603_11	te pākabhedā abhinibbattisammutiṃ nāma tappaccayattavohāraṃ labhanti, iti buddhi	6031	
PA_tika-abh08_t:603_12	siyā. Tassa janassa evaṃ vattabbaṃ – idaṃ santatūpacayadvayaṃ kammādisambhavaṃ hoti	6031	
PA_tika-abh08_t:603_13	yathā, evaṃ pākabhedā taṃ kammādisambhavavohāraṃ kadācipi na labhanti. Hi saccaṃ	6031	
PA_tika-abh08_t:603_14	vacanaṃ kasmā kāraṇā janakānaṃ kammādipaccayānaṃ ānubhāvasaṅkhāte khaṇuppāde tesaṃ	6031	
PA_tika-abh08_t:603_15	pākabhedānaṃ abhāvato na labhanti. Vuttappakārena khaṇuppāde jātiparamparābhāvato	6031	
PA_tika-abh08_t:603_16	sā jāti labbhate, tasmā kāraṇā jāti eva abhinibbattisammutiṃ paccayattavohāraṃ labhati,	6031	
PA_tika-abh08_t:603_17	itaraṃ jaratāaniccatādvayaṃ pana na labhati. Taṃ jaratāaniccatādvayaṃ jiyyati iti	6031	
PA_tika-abh08_t:603_18	bhijjati iti vā na vattabbaṃ hoti. Kasmā? Kammādipaccayānaṃ ānubhāvakkhaṇe tassa	6031	
PA_tika-abh08_t:603_19	jaratāaniccatādvayassa paccayānaṃ abhāvato.	6031	
PA_tika-abh08_t:604_0	718-23. Aniccaṃ saṅkhatañcetaṃ jarāmaraṇaṃ aniccasaṅkhātaṃ itipi vacanassa bhagavatā	604	
PA_tika-abh08_t:604_1	vuttattā jaratāaniccatādvayaṃ jāyati, evaṃ iti tvaṃ ce maññasi, evaṃ “jāyati evā”ti	604	
PA_tika-abh08_t:604_2	vacanaṃ bhagavatā na vattabbaṃ. Hi kasmā kāraṇā? “Aniccaṃ saṅkhatañcetaṃ, jarāmaraṇamiccapī”tivuttabhāvādinā	604	
PA_tika-abh08_t:604_3	ākāradesanāpariyāyena lesena bhagavatā aniccānaṃ nipphannarūpadhammānaṃ jarāmaraṇasaṅkhātaṃ	604	
PA_tika-abh08_t:604_4	sabhāvato jarāmaraṇaṃ aniccaṃ saṅkhatañcāpi cittajānaṃ vikārattā viññattiyo “cittajā”ti	604	
PA_tika-abh08_t:604_5	vuttā viya, tathā evaṃ bhagavatā vuttaṃ. Yadi evaṃ atthe sati etaṃ ruppanalakkhaṇattayaṃ	604	
PA_tika-abh08_t:604_6	ajātattā ca sabbathā sabbākārena khaṃpupphaṃva natthi, asaṅkhataṃ nibbānaṃ viya niccaṃvāti	604	
PA_tika-abh08_t:604_7	ca codako vadeyya, natthi niccanti idaṃ ubhayavacanaṃ no bhagavatā vattabbaṃ. Kasmā?	604	
PA_tika-abh08_t:604_8	Nissayadhammānaṃ āyattabhāvena pavattito pathaviyādīnaṃ nissayānaṃ bhāve sati tassa	604	
PA_tika-abh08_t:604_9	lakkhaṇattayassa bhāvato, tasmā khaṃpupphaṃva taṃ lakkhaṇattayaṃ na natthi, atthīti	604	
PA_tika-abh08_t:604_10	attho. Pathavīādīnaṃ abhāve taṃ lakkhaṇattayaṃ na ca labbhati yasmā, tasmā nibbānaṃ	6041	
PA_tika-abh08_t:604_11	viya, tathā niccaṃ na.	6041	
PA_tika-abh08_t:605_0	724-5. Paricchedādayo anipphannā. Tesameva ca rūpānaṃ tesameva nipphannarūpadhammānaṃ	605	
PA_tika-abh08_t:605_1	vikārattā nipphannā ceva saṅkhatā sesavasena vuttānaṃ pabhedakatoti dassanato. Sesaṃ uttānatthameva.	605	
PA_tika-abh08_t:607	Gantuṃ panicche piṭakebhidhamme,	60	
PA_tika-abh08_t:608	Yo dhammasenāpatinā samattaṃ;	60	
PA_tika-abh08_t:609	Hitatthinā tena ca bhikkhunāyaṃ,	60	
PA_tika-abh08_t:610	Sakkacca sammā pana sikkhitabbo.	61	
PA_tika-abh08_t:611_0	Yo bhikkhu abhidhamme piṭake dhammasenāpatinā samattaṃ sabhāvaṃ gantuṃ pāpuṇituṃ	611	
PA_tika-abh08_t:611_1	iccheyya, tena ca bhikkhunā hitatthinā sakkaccaṃ ādarena sammā tīraṇacintanasajjhāyanehi	611	
PA_tika-abh08_t:611_2	ayaṃ abhidhammāvatāro sikkhitabbo.	611	
PA_tika-abh08_t:612	Iti abhidhammāvatāraṭīkāya	61	
PA_tika-abh08_t:613	Rūpavibhāgavaṇṇanā niṭṭhitā.	61	
PA_tika-abh08_t:614	Dasamo paricchedo.	61	
PA_tika-abh08_t:615	11. Ekādasamo paricchedo	61	
PA_tika-abh08_t:616	Nibbānaniddesavaṇṇanā	61	
PA_tika-abh08_t:617_0	769. Bhavābhavaṃ vinanatoti khuddakaṃ, mahantaṃ bhavaṃ sibbanato. Sabbūpadhipaṭinissaggoti	617	
PA_tika-abh08_t:617_1	sabbehi saṅkhārūpadhikilesūpadhikhandhūpadhīhi paṭinissajjanaṃ. Accutirasaṃ acutisampattikaṃ.	617	
PA_tika-abh08_t:617_2	Nibbānaṃ puṭṭhenāti sugatena nibbānaṃ puṭṭhena sāriputtattherena. Ubhinnaṃ suttānanti	617	
PA_tika-abh08_t:617_3	dhammasenāpativuttānaṃ dvinnaṃ suttānanti attho. Khayassa upanissayattāti khayassa	617	
PA_tika-abh08_t:617_4	balavakāraṇattā. Puthūnaṃ dhammānaṃ appamattakkhaṇe rāgādikkhayamattaṃ nibbānaṃ bhaveyya.	617	
PA_tika-abh08_t:617_5	Sabbe bālaputhujjanā samadhigatanibbānā sacchikatanirodhā bhaveyyuṃ. Kiñca bhiyyo	617	
PA_tika-abh08_t:617_6	kiṃ uttari kāraṇañca atthīti attho. Rāgādīnaṃ saṅkhatattā tesaṃ saṅkhatānaṃ nibbānaṃ	617	
PA_tika-abh08_t:617_7	saṅkhatalakkhaṇaṃ bhaveyya. Kiṃ panetthāti etesu khaṇesu kiṃ pana khaṇe tvaṃ vadesi.	617	
PA_tika-abh08_t:617_8	Khīṇesvevāti bhavādīsu khīṇesu eva. Niruttaroti nipphannahāro.	617	
PA_tika-abh08_t:618	771. Assaddhoti bāhirasaddhāya virahito. Vantāsoti vantā vamitā āsā taṇhā yenāti vantāso.	61	
PA_tika-abh08_t:619_0	Nissaraṇiyāti nissaraṇe niyuttā. Yadidaṃ nekkhammaṃ yaṃ idaṃ kāmānaṃ etaṃ nissaraṇaṃ	619	
PA_tika-abh08_t:619_1	nirodho, tassa kiñcibhūtassa saṅkhatassa paṭiccasamuppannadhammajātassa nirodho nissaraṇanti,	619	
PA_tika-abh08_t:619_2	evaṃ iminā pakārena vuttassa tassa nissaraṇanāmakassa abhāvappattidosato nissaraṇanāmakānaṃ	619	
PA_tika-abh08_t:619_3	paṭhamajjhānaākāsānañcāyatanānampi abhāvo bhaveyya. Atthi nissaraṇanti atthi nibbānaṃ.	619	
PA_tika-abh08_t:619_4	Uppādādīnanti uppādaṭṭhitibhaṅgānaṃ. Papañcābhāvatoti taṇhāmānadiṭṭhīnaṃ abhāvato.	619	
PA_tika-abh08_t:620	772. Apalokitanti adassanadhammaṃ.	62	
PA_tika-abh08_t:621	774. Abyāpajjhanti nidukkhaṃ. Akkharanti akharaṃ.	62	
PA_tika-abh08_t:622_0	777. Saddhābuddhikaraṃ tathāgatamate jinavacane sammohaviddhaṃsanaṃ paññāsambhavaṃ	622	
PA_tika-abh08_t:622_1	paññākāraṇaṃ sampasādanakaraṃ. Atthabyañjanasālinanti atthabyañjanasāravantaṃ sumadhuraṃ	622	
PA_tika-abh08_t:622_2	sāraññu jinasāsanasāraññū vimhāpanaṃ accherakaraṃ imaṃ evaṃ vuttappakāraṃ abhidhammāvatāraṃ	622	
PA_tika-abh08_t:622_3	yo jānāti, so jano gambhīre nipuṇe nipuṇañāṇagocare abhidhammapiṭake padaṃ niṭṭhaṃ	622	
PA_tika-abh08_t:622_4	uttamasanniṭṭhānaṃ yāti pāpuṇāti.	622	
PA_tika-abh08_t:623	Iti abhidhammāvatāraṭīkāya	62	
PA_tika-abh08_t:624	Nibbānaniddesavaṇṇanā niṭṭhitā.	62	
PA_tika-abh08_t:625	Ekādasamo paricchedo.	62	
PA_tika-abh08_t:626	12. Dvādasamo paricchedo	62	
PA_tika-abh08_t:627	Paññattiniddesavaṇṇanā	62	
PA_tika-abh08_t:628	Saṅkhāyatīti saṅkhā, kathīyatīti attho. Kinti kiṃ iti kathīyati. “Aha”nti “mama”nti kathīyati.	62	
PA_tika-abh08_t:629	Tajjāpaññattīti tassa cakkhusotādikassa anurūpavasena jātā paññattīti attho.	62	
PA_tika-abh08_t:630	Ekassavāti ekassa nāmadhammassa “accho”ti nāmaṃ gahetvā bahūnaṃ nāmadhammānaṃ “accho”ti nāmaṃ gahetvā. Samūhamevāti nāmadhammānaṃ samūhaṃ eva.	63	
PA_tika-abh08_t:631	Gahito pubbe saṅketo etenāti gahitapubbasaṅketaṃ. Kiṃ taṃ? Manodvārāvajjanajavanaviññāṇaṃ. Tena gahitāya paññattiyā viññāyati “sattā”ti “kammajā”ti kathīyati.	63	
PA_tika-abh08_t:632	Itthī ca puriso ca itthipurisā, te ādayo yesaṃ te itthipurisādayo, tesaṃ.	63	
PA_tika-abh08_t:633	778. Tatiyā koṭīti tatiyo koṭṭhāso.	63	
PA_tika-abh08_t:634	Iti abhidhammāvatāraṭīkāya	63	
PA_tika-abh08_t:635	Paññattiniddesavaṇṇanā niṭṭhitā.	63	
PA_tika-abh08_t:636	Dvādasamo paricchedo.	63	
PA_tika-abh08_t:637	13. Terasamo paricchedo	63	
PA_tika-abh08_t:638	Kārakapaṭivedhavaṇṇanā	63	
PA_tika-abh08_t:639_0	Vedakassāti sukhadukkhavedakassa. Tadāyattavuttīnanti tesaṃ āyattā paṭibaddhā yesaṃ	639	
PA_tika-abh08_t:639_1	vipākānaṃ te tadāyattavuttino, tesaṃ. Atra imasmiṃ ṭhāne ācariyena parihāro vuccate.	639	
PA_tika-abh08_t:639_2	Kutoyaṃ tava tatthānurodhoti tattha tasmiṃ aññassa attakārakassa abhāvepi sattusaṅkhātassa	639	
PA_tika-abh08_t:639_3	attano bhāvepi ayaṃ tava anurodho anunayo kuto kena kāraṇena idha imasmiṃ asati kattari	639	
PA_tika-abh08_t:639_4	kusalādīnaṃ atthibhāve kammavirodho kuto kena kāraṇena. Athāpīti aparo nayopi. Kiñcetthāti	639	
PA_tika-abh08_t:639_5	ettha etissaṃ codanāyaṃ kiñci vattabbaṃ atthi, avasiṭṭhaṃ tāva brūhi, aparisamattā	639	
PA_tika-abh08_t:639_6	te codanā. Tassāti attano. Kārakavedakattābhāvoti kārakavedakattassa abhāvo siyā.	639	
PA_tika-abh08_t:640_0	Atha na bhavatīti attano anāse cetanāpi anāso yadi na bhavati. Paṭiññā hīnāti “cetanāya	640	
PA_tika-abh08_t:640_1	anañño attā”ti paṭiññā hīnā. Vuttappakāratoti “attano anāse cetanāya nāso na bhavati”iti	640	
PA_tika-abh08_t:640_2	vuttappakārato. Viparītanti “attano anāse cetanāya anāso”iti viparītaggahaṇaṃ siyā.	640	
PA_tika-abh08_t:640_3	Attā nassatu, cetanā tiṭṭhatu, atha pana evaṃ na bhavatīti attā nassatu, cetanā tiṭṭhatu,	640	
PA_tika-abh08_t:640_4	evaṃ gahaṇaṃ pana na bhavati. Anaññattapakkhaṃ pariccaja pariccajāhi “cetanāya anañño	640	
PA_tika-abh08_t:640_5	attā”ti. Paṭiññā hīnā yassa so paṭiññāhīno.	640	
PA_tika-abh08_t:641_0	Ubhinnaṃ cetanattānaṃ ekadesatā ekadesabhāvo natthi. Evañca satīti evaṃ ubhinnaṃ	641	
PA_tika-abh08_t:641_1	ekadesassa abhāve sati ko doso iti tvaṃ ce vadeyyāsi. Yaṃ pana tayā vuttaṃ yathā	641	
PA_tika-abh08_t:641_2	rūparasagandhādīnaṃ ekadese vattamānānampi lakkhaṇato aññattanti yaṃ vacanaṃ pana	641	
PA_tika-abh08_t:641_3	tayā vuttaṃ, taṃ vacanaṃ ayuttaṃ, nānurūpanti attho. Tava paṭiññā hīnāti “ekadese	641	
PA_tika-abh08_t:641_4	vattamānānaṃ cetanattānaṃ lakkhaṇato aññatta”nti paṭiññā hīnā.	641	
PA_tika-abh08_t:642	Evañca satīti etaṃ cetanāya aññabhāve sati ko doso iti ce bhavaṃ vadeyya. “Acetano attā”ti vacanaṃ, pubbe vuttadosatoti “pākāratarupāsāṇatiṇasadiso siyā”ti pubbe vuttadosato.	64	
PA_tika-abh08_t:643	780. Atthi sattopapātikoti opapātikā sattā atthi.	64	
PA_tika-abh08_t:644	781. Bhārādānanti bhāraggahaṇaṃ. Bhāranikkhepananti bhāroropanaṃ.	64	
PA_tika-abh08_t:645	783. Ekassa puggalassa aṭṭhisañcayo aṭṭhisamūho ekena kappena pabbatasamo rāsi siyā.	64	
PA_tika-abh08_t:646	785. Bho māra, tvaṃ satto iti paccesi, kaṃ saddahasi, “satto”ti gahaṇaṃ te tava diṭṭhigataṃ, suddhasaṅkhārapuñjo ayaṃ, idha loke satto na upalabbhati.	64	
PA_tika-abh08_t:647	787. Yo bhikkhu imaṃ ganthaṃ accantaṃ satatampi cinteti, tassa bhikkhuno paramā paññā vepulaṃ vipulabhāvaṃ gacchati.	64	
PA_tika-abh08_t:648_0	788. Yo bhikkhu imaṃ abhidhammāvatāraṃ atimatikaraṃ uttamaṃ abhiññāṇakaraṃ vimativināsakaraṃ	648	
PA_tika-abh08_t:648_1	kaṅkhacchedakaraṃ piyakkaraṃ pemakaraṃ sadā paṭhati, suṇāti, tassa bhikkhuno mati	648	
PA_tika-abh08_t:648_2	idha sāsane ṭhite vikasati paṭiphullati.	648	
PA_tika-abh08_t:649	Iti abhidhammāvatāraṭīkāya	64	
PA_tika-abh08_t:650	Kārakapaṭivedhavaṇṇanā niṭṭhitā.	65	
PA_tika-abh08_t:651	Terasamo paricchedo.	65	
PA_tika-abh08_t:652	14. Cuddasamo paricchedo	65	
PA_tika-abh08_t:653	Rūpāvacarasamādhibhāvanāniddesavaṇṇanā	65	
PA_tika-abh08_t:654_0	789-93. Hitānayanti hitāvahaṃ. Mānasañca sugatanti suṭṭhu pavattamānasañca. Madhurā	654	
PA_tika-abh08_t:654_1	atthavaṇṇanā etassāti madhuratthavaṇṇanaṃ. Uttaraṃ tu manussānaṃ, dhammato ñāṇadassananti	654	
PA_tika-abh08_t:654_2	manussānaṃ lokiyadhammato uttaribhūtañāṇadassanalokuttaraṃ. Saṅkassarasamācāreti	654	
PA_tika-abh08_t:654_3	saṅkāya kaṅkhāya saritabbasamācāre. Acchiddaṃ akkhaṇḍaṃ akammāsaṃ. Atthakāmenāti attano hitakāmena.	654	
PA_tika-abh08_t:655	797. Duvidhalakkhaṇaṃ cārittavārittalakkhaṇaṃ.	65	
PA_tika-abh08_t:656	805. Tesaṃ caritānaṃ vomissakanayā.	65	
PA_tika-abh08_t:657	807. Savaṇṇakasiṇāti nīlapītaodātalohitavaṇṇakasiṇā.	65	
PA_tika-abh08_t:658	808. Taṃ ekakaṃ ānāpānaṃ assāsapassāso.	65	
PA_tika-abh08_t:659	809-10. Maraṇūpasamāyuttā satīti maraṇānussati upasamānussati. Āhāranissitasaññāti āhāre paṭikūlasaññā. Dhātuvavatthānanti catudhātuvavatthānaṃ.	65	
PA_tika-abh08_t:660_0	811-2. Anukūlā ime sabba-caritānanti vaṇṇitāti yaṃ kammaṭṭhānaṃ saddhācaritassa anukūlaṃ,	660	
PA_tika-abh08_t:660_1	tameva paññācaritassa anukūlanti adhippāyo. Idaṃ sabbaṃ pana vacanaṃ ekantavipaccanīkabhāvato	660	
PA_tika-abh08_t:660_2	ekantapaṭipakkhabhāvato atisappāyato vuttaṃ, iti vibhāvinā ñeyyaṃ.	660	
PA_tika-abh08_t:661	835. Vipassanābhavasampatti-sukhānaṃ paccayā siyuṃ vipassanāsampattisukhānaṃ bhavasampattisukhānaṃ paccayā siyuṃ.	66	
PA_tika-abh08_t:662	838. Sammaṭṭhānaṃ manobhunoti manobhuhadayo tassa hadayassa sammaṭṭhānaṃ.	66	
PA_tika-abh08_t:663	844. Pattukāmena dhīmatā kasiṇaṃ kattabbaṃ.	66	
PA_tika-abh08_t:664	845. Saṃhārimanti ito cito ca haritabbakasiṇaṃ. Tatraṭṭhakanti tasmiṃ ṭhāne ṭhitaṃ ito cito ca anāharitabbaṃ kasiṇaṃ.	66	
PA_tika-abh08_t:665	849. Vivaṭṭaṃ pana micchatāti nibbānaṃ icchantena vidatthicaturaṅgulaṃ vaṭṭaṃ kātuṃ taṃ kasiṇaṃ vaṭṭati.	66	
PA_tika-abh08_t:666	851-2. Hatthapāsappamāṇasmiṃ, tamhā kasiṇamaṇḍalāti tato kasiṇamaṇḍalato hatthapāsappamāṇasmiṃ padese vidatthicaturaṅgule ucce. Parimukhaṃ satinti kammaṭṭhānābhimukhaṃ satiṃ.	66	
PA_tika-abh08_t:667	853-4. Nekkhammanti jhānaṃ. Khemato daṭṭhuṃ disvā ahaṃ imāya paṭipattiyā addhā ekantena pavivekasukhassa nibbānasukhassa bhāgī assaṃ bhaveyyaṃ.	66	
PA_tika-abh08_t:668	856. So kasiṇassa vaṇṇo tena yoginā na pekkhitabbo, kasiṇassa lakkhaṇaṃ na pekkhitabbaṃ ussadassa vasena vaṇṇaṃ amuñcitvā.	66	
PA_tika-abh08_t:669_0	860. Evaṃ iminā vuttappakārena ekaggacetaso ekaggacittassa yogino nimīletvā āvajjantassa	669	
PA_tika-abh08_t:669_1	yathā yena pakārena kammaṭṭhānaṃ hoti ummīlite kālepi, tathā tena pakārena taṃ kammaṭṭhānaṃ	669	
PA_tika-abh08_t:669_2	āpāthaṃ yāti ce yadi āgacchati, uggahameva uggahanimittaṃ.	669	
PA_tika-abh08_t:670	864. Pādānaṃ dhovane papañcaparihāratthaṃ. Ekatalikāti ekatalamattā.	67	
PA_tika-abh08_t:671	865. Taṃ saṃhārimaṃ kasiṇamādāya.	67	
PA_tika-abh08_t:672	866. Samannāharitabbanti kammaṭṭhānaṃ sumanena āharitabbaṃ, manasikātabbanti attho. Takkāhaṭanti vitakkena āhaṭaṃ phusitaṃ kare kareyya.	67	
PA_tika-abh08_t:673	868. Tanti taṃ nimittaṃ.	67	
PA_tika-abh08_t:674_0	871-4. Imassāti paṭibhāganimittassa. Purimassāti uggahanimittassa. Ko pana ayaṃ viseso?	674	
PA_tika-abh08_t:674_1	Thavikā nīharitaṃ ādāsamaṇḍalaṃ majjitaṃ viya. Toyade kāḷameghe setabalākā viya.	674	
PA_tika-abh08_t:674_2	Tadā taṃ uggahanimittaṃ padāletvāva niggataṃ paṭibhāganimittaṃ. Tato uggahanimittato.	674	
PA_tika-abh08_t:674_3	Tanti taṃ paṭibhāganimittaṃ. Saṇṭhānavantañca vaṇṇavantañca na ca upaṭṭhākāramattaṃ.	674	
PA_tika-abh08_t:674_4	Paññajanti paññāya jātaṃ.	674	
PA_tika-abh08_t:675	877-8. Upacārakkhaṇe tassāti tassa samādhino upacārakkhaṇe. Nīvaraṇappahānena samādhino paṭilābhakkhaṇe pana aṅgānaṃ vitakkādīnaṃ pātubhāvena iti dvīhi ākārehi.	67	
PA_tika-abh08_t:676	879. Dvinnaṃ samādhīnanti upacārappanāsamādhīnaṃ.	67	
PA_tika-abh08_t:677	882. Cakkavattiyagabbhova ratanaṃ viya assa anena sudullabhaṃ.	67	
PA_tika-abh08_t:678	884. Ayanti paṭisandhisanthāro.	67	
PA_tika-abh08_t:679	891-2. Samataṃ vīriyassevāti vīriyasamabhāvaṃ. Layaṃ līnabhāvaṃ īsakampi yantaṃ gacchantaṃ mānasaṃ āvajjanacittaṃ.	67	
PA_tika-abh08_t:680_0	895-9. Bhavaṅgaṃ pana pacchijja ucchinditvā tadeva pathavīkasiṇaṃ ārammaṇaṃ katvā	680	
PA_tika-abh08_t:680_1	yogino manodvāramhi jāyati. Tatoti āvajjanato tatrevārammaṇe tasmiṃ pathavīkasiṇasaṅkhāte	680	
PA_tika-abh08_t:680_2	ārammaṇe tassa yogino javanāni cattāri vā pañca vā jāyante. Avasāne ekaṃ javanamānasaṃ	680	
PA_tika-abh08_t:680_3	rūpāvacarikaṃ hoti, tasmiṃ rūpāvacarike vitakkādayo aṅgā. Aññehi aññesaṃ cittānaṃ	680	
PA_tika-abh08_t:680_4	aññehi vitakkādīhi balavatarā honti. Tāni appanābhāvaṃ appattāni appanācetaso parikammopacārato	680	
PA_tika-abh08_t:680_5	parikammabhāvato parikammānīti vuccante, upacārabhāvato upacārānīti ca vuccante.	680	
PA_tika-abh08_t:680_6	Tāni javanāni appanāyānulomattā anulomāni eva ca vuccanti. Ettha anulomakesu yaṃ	680	
PA_tika-abh08_t:680_7	sabbantimaṃ javanaṃ, taṃ gotrabhūti pavuccati.	680	
PA_tika-abh08_t:681	901. Gotrabhu diṭṭhanti gotrabhu nāma uddiṭṭhaṃ.	68	
PA_tika-abh08_t:682_0	904-5. Purimehi javanehi yaṃ āsevanaṃ, taṃ balavapaccayaṃ laddhā labhitvā chaṭṭhaṃ	682	
PA_tika-abh08_t:682_1	javanaṃ, sattamaṃ vā javanaṃ appeti. Iti vacanaṃ pavuccati, ettha vāde godatto nāma	682	
PA_tika-abh08_t:682_2	ābhidhammiko ācariyo āha. Chinnataṭe mukhaṃ yassa chinnataṭamukho.	682	
PA_tika-abh08_t:683	908. Paccavekkhaṇā hetu yassa āvajjanassāti paccavekkhaṇahetukaṃ.	68	
PA_tika-abh08_t:684	911-2. Kāmacchandassa nānāvisaye paluddhassa. Cetaso ekasmiṃ visaye samādhānena samādhi.	68	
PA_tika-abh08_t:685	915. Sayañca atisantato sukhaṃ avūpasantasabhāvassa uddhaccakukkuccadvayassa paṭipakkhato vuttaṃ.	68	
PA_tika-abh08_t:686	917. Pañcaṅgavippayuttanti pañcanīvaraṇavippayuttaṃ. Pañcaṅgasaṃyutanti vitakkādīhi yuttaṃ.	68	
PA_tika-abh08_t:687	920-1. Vepullanti kammaṭṭhānassa vipulabhāvaṃ. Tañca paṭibhāganimittaṃ upacāraṃ vicāretvā vaḍḍhetuṃ vaṭṭati.	68	
PA_tika-abh08_t:688_0	928-31. Pamādayoginoti pamādavasena yogisampannassa kāmasahagatā saññāmanakkārā manasikārā	688	
PA_tika-abh08_t:688_1	ce caranti, tassa yogino taṃ jhānaṃ hānabhāgiyaṃ hoti. Sati santiṭṭhate tasmiṃ, santā	688	
PA_tika-abh08_t:688_2	tadanudhammatā tasmiṃ paṭhamajjhāne tadanudhammatā tassa paṭhamajjhānassa anurūpā	688	
PA_tika-abh08_t:688_3	sati nikanti santā saṃvijjamānā santiṭṭhate santiṭṭhati, taṃ jhānaṃ mandassa yogino	688	
PA_tika-abh08_t:688_4	ṭhitibhāgiyaṃ hoti, ṭhitiṃ bhajati. Visesabhāgiyaṃ hoti, visesaṃ dutiyādibhāvanaṃ	688	
PA_tika-abh08_t:688_5	pāpuṇātīti attho. Nibbidāsaṃyutā saññā, manakkārāti nibbidāvipassanāsaṃyuttā saññāmanakkārā.	688	
PA_tika-abh08_t:688_6	Nibbedhabhāgiyanti lokuttarabhāgiyaṃ, lokuttaramaggabhāgiyanti attho.	688	
PA_tika-abh08_t:689	933. Ayaṃ samāpatti āsannākusalārayo āsannākusalārikā yasmā takkacārānaṃ thūlattā ca, tasmā kāraṇā ayaṃ samāpatti aṅgadubbalā.	68	
PA_tika-abh08_t:690	935. Nikantinti taṇhaṃ. Pariyādāyāti sosāpetvā.	69	
PA_tika-abh08_t:691	936. Vidhināti pubbe vuttavidhinā. Satassāti satisampannassa.	69	
PA_tika-abh08_t:692	938. Nimittaṃ tu tadeva cāti tameva paṭhamanimittaṃ “pathavī pathavī”iti evaṃ manasā karontassa.	69	
PA_tika-abh08_t:693	943. Sampasādananti saddhā. Majjhattanti tatramajjhattatā.	69	
PA_tika-abh08_t:694	944. Duvaṅgahīnanti vitakkavicārahīnaṃ.	69	
PA_tika-abh08_t:695	948. Pīti nāma cetaso cittassa uppilāpanaṃ uppilāpitattaṃ yato yasmā kāraṇā.	69	
PA_tika-abh08_t:696_0	961-2. Āsannapītidosāti pītiyeva dosā. Ettha etasmiṃ tatiyajjhāne yadeva yaṃ eva	696	
PA_tika-abh08_t:696_1	sukhaṃ iti evaṃ sukhaṃ cetaso ābhogo manasikāro. Evaṃ iminā pakārena sukhassa thūlattā	696	
PA_tika-abh08_t:696_2	ayaṃ samāpatti aṅgadubbalā hoti.	696	
PA_tika-abh08_t:697	974-5. Sukhaṃ upekkhāya āsevanaṃ pana na hoti yasmā upekkhāya āsevanaṃ pana na hoti, yasmā upekkhāsahagatāni javanāni javanti, tasmā catutthajjhānaṃ upekkhāsahagataṃ samudīritaṃ.	69	
PA_tika-abh08_t:698	976. Dutiyajjhānaṃ dvidhā dvīhi koṭṭhāsehi ṭhitaṃ.	69	
PA_tika-abh08_t:699_0	979. Ayaṃ abhidhammāvatāro sumadhuravarataravacano kaṃ nu janaṃ neva rañjayati, atinisitavisado	699	
PA_tika-abh08_t:699_1	buddhippacāro yassa so atinisitavisadabuddhippacāro, so tena janena vedanīyo jānitabbo.	699	
PA_tika-abh08_t:700	Iti abhidhammāvatāraṭīkāya	70	
PA_tika-abh08_t:701	Rūpāvacarasamādhibhāvanāniddesavaṇṇanā niṭṭhitā.	70	
PA_tika-abh08_t:702	Cuddasamo paricchedo.	70	
PA_tika-abh08_t:703	15. Pannarasamo paricchedo	70	
PA_tika-abh08_t:704	Arūpāvacarasamādhibhāvanāniddesavaṇṇanā	70	
PA_tika-abh08_t:705	982-3. Rūpe kho vijjamānasminti rūpakāye vijjamāne daṇḍādānādayo daṇḍaggahaṇādayo. Iti rūpe rūpakāye ādīnavaṃ disvā.	70	
PA_tika-abh08_t:706	984. Sūkarābhihatova sāti sūkaraṃ anubandhito sā sunakho viya.	70	
PA_tika-abh08_t:707	985. Vasīti yogī.	70	
PA_tika-abh08_t:708_0	988-990. Phuṭṭhokāsañca tena tanti tena cittena phuṭṭhaṃ tamokāsaṃ “ananto ākāso”iti	708	
PA_tika-abh08_t:708_1	ca manasā karonto eva ugghāṭeti. Iti vacanaṃ vuccate, ayamañño nayo, “ākāso” iti	708	
PA_tika-abh08_t:708_2	manasā karonto taṃ kasiṇaṃ na saṃvelleti.	708	
PA_tika-abh08_t:709	998. Rūpāvacarajjhānameva paccatthikaṃ rūpāvacarajjhānapaccatthikaṃ.	70	
PA_tika-abh08_t:710	1004. Ākāsaphuṭaviññāṇeti phuṭameva viññāṇaṃ phuṭaviññāṇaṃ, tasmiṃ ākāsārammaṇe phuṭaviññāṇe.	71	
PA_tika-abh08_t:711_0	1005-6. Ayaṃ ākāso ananto iti evaṃ taṃ ākāsameva pharitvā pavattaṃ viññāṇaṃ viññāṇañca	711	
PA_tika-abh08_t:711_1	iti vacanaṃ vuccate. Viññāṇaṃ anantaṃ nāma na hoti, anantārammaṇattā “viññāṇaṃ ananta”nti	711	
PA_tika-abh08_t:711_2	vuccate, taṃ viññāṇaṃ manakkāravasena api anantaṃ paridīpitaṃ.	711	
PA_tika-abh08_t:712	1010. Paṭhamāruppaviññāṇassa abhāvo tassa eva paṭhamāruppassa suññato suññabhāvato.	71	
PA_tika-abh08_t:713	1013. Sati tiṭṭhati bhiyyo balavā sati tiṭṭhati.	71	
PA_tika-abh08_t:714	1015. Abhāvake natthibhāve.	71	
PA_tika-abh08_t:715	1017-8. Dutiyāruppacakkhunāti cakkhunā dutiyāruppaṃ “natthi natthī”tiādinā ākārena parikammavasena manakkāre. Tassāpagamamattañca tassa paṭhamāruppassa apagamamattañca.	71	
PA_tika-abh08_t:716	1029. Yā nāma ayaṃ samāpatti abhāvamattampi gocaraṃ katvā ṭhassati, ayaṃ samāpatti vata ekantena aho santāti padissati.	71	
PA_tika-abh08_t:717	1033. Yāya saññāya nevasaññī, nāsaññī ca hoti, kevalaṃ ekantena atha kho sā saññā edisī na hoti.	71	
PA_tika-abh08_t:718_0	1035-7. Paṭusaññāya kiccassa neva karaṇato ayaṃ samāpatti “nevasaññā”ti niddiṭṭhāti	718	
PA_tika-abh08_t:718_1	catutthaāruppato sambhavā pavattā tejodhātu sukhodake dahanakiccaṃ kātuṃ na sakkoti	718	
PA_tika-abh08_t:718_2	yathā, sā saṅkhāradhammānaṃ avasesattā.	718	
PA_tika-abh08_t:719	1040. Pāsādatalañca sāṭikā ca.	71	
PA_tika-abh08_t:720_0	1041. Yo pana bhikkhu imaṃ rūpārūpajjhānasamāpattividhānaṃ sārataraṃ jānāti, so rūpārūpajjhānasamāpattipurekkho	720	
PA_tika-abh08_t:720_1	sekkho bhavaṃ kāmabhavaṃ abhibhuyya abhibhavitvā rūpārūpaṃ yāti pāpuṇāti.	720	
PA_tika-abh08_t:721	Iti abhidhammāvatāraṭīkāya	72	
PA_tika-abh08_t:722	Arūpāvacarasamādhibhāvanāniddesavaṇṇanā niṭṭhitā.	72	
PA_tika-abh08_t:723	Pannarasamo paricchedo.	72	
PA_tika-abh08_t:724	16. Soḷasamo paricchedo	72	
PA_tika-abh08_t:725	Abhiññāniddesavaṇṇanā	72	
PA_tika-abh08_t:726	1045. Satāti satisampannena. Anuyoganti vīriyaṃ.	72	
PA_tika-abh08_t:727	1047. Yogāvacarabhikkhunā nibbattitāsu abhiññāsu assa yogāvacarassa bhikkhuno samādhibhāvanā niṭṭhaṃ pariyosānaṃ gatā siyā.	72	
PA_tika-abh08_t:728	1050. Danteti dante ṭhite. Acaleti acale ṭhite.	72	
PA_tika-abh08_t:729_0	1052-4. Abhiññāya pādakaṃ kāraṇaṃ abhiññāpādakaṃ yogī sataṃ vāpi sahassaṃ vāpi yadi	729	
PA_tika-abh08_t:729_1	sace icchati, abhiññāpādakaṃ jhānaṃ samāpajjitvā tato abhiññāpādakajhānato vuṭṭhāya	729	
PA_tika-abh08_t:729_2	vuṭṭhahitvā “sataṃ homi, sataṃ homi” iti evaṃ kāmāvacaraparikammamānasaṃ katvā abhiññāya	729	
PA_tika-abh08_t:729_3	pādakaṃ kāraṇabhūtaṃ jhānaṃ punādhiṭṭhāti puna āpajjitvā tato jhānato vuṭṭhāya puna	729	
PA_tika-abh08_t:729_4	adhiṭṭhāti, sahādhiṭṭhānena cetasā adhiṭṭhānasaṅkhātena catutthajjhānacittena saha	729	
PA_tika-abh08_t:729_5	so yogī sataṃ hoti. Iddhividhañāṇaṃ.	729	
PA_tika-abh08_t:730	1067-8. Eso adhigatābhiñño yogī pādakārammaṇena catutthajjhānassa paṭibhāganimittasaṅkhātena ārammaṇena phuṭṭhe okāse gate pavatte pana sadde suṇāti. Dibbasotañāṇaṃ.	73	
PA_tika-abh08_t:731	1069. Parassa cittaṃ pariyati paricchijjatīti cetopariyaṃ, tameva mānasaṃ cetopariyamānasaṃ.	73	
PA_tika-abh08_t:732	1070. Hadayaṃ pana nissāyāti hadayavatthuṃ nissāya pavattamānalohitaṃ, hadayakose pavattaṃ ruhiranti attho.	73	
PA_tika-abh08_t:733_0	1075. Kāmāvacaracittañcāti kāmāvacarasattānaṃ kāmāvacaracittañca. Rūpārūpesu rūpabhavārūpabhavesu	733	
PA_tika-abh08_t:733_1	sattānaṃ mānasañca. Kiṃ bhūtaṃ? Sarāgādippabhedakaṃ mānasaṃ sabbaṃ cetopariyañāṇaṃ	733	
PA_tika-abh08_t:733_2	jānāti. Cetopariyañāṇaṃ.	733	
PA_tika-abh08_t:734_0	1077-82. Nisajjā sabbapacchimāti sabbesaṃ iriyāpathānaṃ pacchā jātā nisajjā bhikkhunā	734	
PA_tika-abh08_t:734_1	āvajjitabbā. Tato pabhuti tato sabbapacchimato nisajjāto pabhuti taṃ sabbaṃ pacchimanisajjaṃ	734	
PA_tika-abh08_t:734_2	ādiṃ katvā paṭilomakkamā paṭilomakkamena sabbaṃ attanā kataṃ āvajjitabbaṃ. Asmiṃ	734	
PA_tika-abh08_t:734_3	bhave yāva yattakaṃ kālaṃ sandhi paṭisandhi hoti, tāva tattakaṃ kālaṃ kataṃ kiriyaṃ	734	
PA_tika-abh08_t:734_4	tena bhikkhunā āvajjitabbaṃ. Purimasmiṃ bhavepi cutikkhaṇepi nibbattaṃ nāmarūpañca	734	
PA_tika-abh08_t:734_5	sādhukaṃ āvajjitabbaṃ. Cutikkhaṇe nibbatte tasmiṃ nāmarūpe evaṃ bhikkhunā āvajjitabbe	734	
PA_tika-abh08_t:734_6	yadā tadeva tameva nāmarūpaṃ ārammaṇaṃ katvā cutikkhaṇe manodvāre manakkāro manodvārāvajjanacittaṃ	734	
PA_tika-abh08_t:734_7	uppajjati. Pubbenivāsānussatiñāṇaṃ.	734	
PA_tika-abh08_t:735_0	1086-96. Abhiññāpādakaṃ kasiṇārammaṇaṃ jhānaṃ abhinīhārakkhamaṃ katvā imesu tīsu	735	
PA_tika-abh08_t:735_1	kasiṇesu katapuññehi. Tasmā tamitaraṃ vāpīti ālokakasiṇaṃ vā itaraṃ vāpi kasiṇadvayaṃ	735	
PA_tika-abh08_t:735_2	yathākkamaṃ uppādetvā upacārabhūmiyaṃyeva ṭhatvā taṃ ālokakasiṇaṃ ṭhapetabbaṃ. Appanaṃ	735	
PA_tika-abh08_t:735_3	paṇḍito na uppādeyya, sace uppādeti, taṃ ālokakasiṇaṃ pādakajjhānanissitaṃ pādakajjhānassa	735	
PA_tika-abh08_t:735_4	ārammaṇaṃ hoti. Vaḍḍhitassa jhānassa antogadhaṃ rūpaṃ tena yoginā passitabbaṃ bhave	735	
PA_tika-abh08_t:735_5	bhaveyya. Taṃ rūpaṃ passato passantassa tassa yogino parikammassa vāro atikkamati,	735	
PA_tika-abh08_t:735_6	tāvade tasmiṃyeva khaṇe ālokopi tassa yogino ālokopi khippaṃ antaradhāyati. Tasmiṃ	735	
PA_tika-abh08_t:735_7	āloke antarahite rūpagataṃ rūpaṃ na dissati. Divasampi nisīditvā passato rūpadassanaṃ hoti.	735	
PA_tika-abh08_t:736	1100-1. Taṃcittasaṃyutanti tena catutthajjhānena yuttaṃ cittaṃ. Anāgataṃsañāṇassa parikammaṃ, yathākammūpagassa ñāṇassa ca parikammaṃ. Dibbacakkhuñāṇaṃ.	73	
PA_tika-abh08_t:737_0	1103. Yo bhikkhu idha imasmiṃ sāsane imaṃ pana ganthaṃ suṇāti, citte karoti ca, so	737	
PA_tika-abh08_t:737_1	bhikkhu anena tarena iminā ganthena taritvā abhidhammamahaṇṇavapāraṃ yāti pāpuṇāti, jānātīti attho.	737	
PA_tika-abh08_t:738	Iti abhidhammāvatāraṭīkāya	73	
PA_tika-abh08_t:739	Abhiññāniddesavaṇṇanā niṭṭhitā.	73	
PA_tika-abh08_t:740	Soḷasamo paricchedo.	74	
PA_tika-abh08_t:741	17. Sattarasamo paricchedo	74	
PA_tika-abh08_t:742	Abhiññārammaṇaniddesavaṇṇanā	74	
PA_tika-abh08_t:743_0	1104. Anāgataṃsañāṇañcāti na āgato anāgato, na tāva sampattoti attho, anāgate aṃsā	743	
PA_tika-abh08_t:743_1	koṭṭhāsā tesaṃ ñāṇaṃ anāgataṃsañāṇaṃ. Yaṃ yaṃ kammaṃ yathākammaṃ, taṃ upagacchati	743	
PA_tika-abh08_t:743_2	jānātīti yathākammupagaṃ, vipākacetanājānanakañāṇaṃ.	743	
PA_tika-abh08_t:744_0	1107-9. Tattha tesu ārammaṇattikesu. Cittasannissitaṃ katvāti taṃ kāyaṃ cittaṃ sannissitaṃ	744	
PA_tika-abh08_t:744_1	karitvā tameva kāyacittacetasikavasena mahaggate cittasmiṃ samāropeti ñāṇaṃ iddhividhañāṇaṃ,	744	
PA_tika-abh08_t:744_2	tato kāyārammaṇato kāyassa parittattā kāmāvacarattā parittārammaṇaṃ ñāṇaṃ siyā.	744	
PA_tika-abh08_t:745_0	1110-3. Dissamānena kāyena, gantukāmo yadā bhave yo yogī dissamānena kāyena gantukāmo	745	
PA_tika-abh08_t:745_1	yadā bhaveyya, so yogī tadā cittaṃ kāyasannissitaṃ katvā rūpakāye sannissitaṃ katvā	745	
PA_tika-abh08_t:745_2	taṃ pādakajjhānacittaṃ kāyavasena kāye āropeti, tadā jhānārammaṇato taṃ ñāṇaṃ mahaggatagocaraṃ	745	
PA_tika-abh08_t:745_3	hoti, yaṃ ñāṇaṃ yadā anāgatañca dhammajātaṃ, atītañca dhammajātaṃ visayaṃ ārammaṇaṃ	745	
PA_tika-abh08_t:745_4	karoti, tadā taṃ ñāṇaṃ atītārammaṇaṃ hoti, tadā anāgatārammaṇaṃ ārammaṇakaraṇakāle	745	
PA_tika-abh08_t:745_5	anāgatagocaraṃ hoti. Dissamānena kāyena tassa bhikkhuno gamane pana sati tassa yogino	745	
PA_tika-abh08_t:745_6	ñāṇassa gocaro paccuppanno nāma hoti, iti viniddise.	745	
PA_tika-abh08_t:746_0	1114. Kāyaṃ cittassa vasena citte āropeti, cittaṃ kāyassa vasena kāye āropeti, iti	746	
PA_tika-abh08_t:746_1	pariṇāmanakālasmiṃ tassa yogino ñāṇaṃ ajjhattārammaṇaṃ siyā. Sampavattati sattasūti	746	
PA_tika-abh08_t:746_2	parittamahaggataatītaanāgatapaccuppannaajjhattabahiddhārammaṇasaṅkhātesu sattasu	746	
PA_tika-abh08_t:746_3	ārammaṇesu sampavattati.	746	
PA_tika-abh08_t:747	1120. Jānane majjhimānanti mahaggatānaṃ jānane.	74	
PA_tika-abh08_t:748	1122. Etassa cetopariyañāṇassa maggārammaṇatā pariyāyena eva matā ñātā.	74	
PA_tika-abh08_t:749	1126-7. Tattha tikkhaṇasampattaṃ, paccuppannaṃ khaṇādikaṃ.	74	
PA_tika-abh08_t:750_0	Tattha tesu paccuppannesu yaṃ paccuppannaṃ khaṇādikaṃ tikkhaṇasampattaṃ uppādaṭṭhitibhaṅgakkhaṇasampattaṃ	750	
PA_tika-abh08_t:750_1	khaṇādikaṃ khaṇāyeva taṃ khaṇāvayavaṃ paccuppannaṃ nāma. Ekadvesantativārapariyāpannanti	750	
PA_tika-abh08_t:750_2	ekacittadvicittavīthivārapariyāpannaṃ santatipaccuppannaṃ nāma. Paccuppannanti pacchimanti	750	
PA_tika-abh08_t:750_3	addhāpaccuppannanti attho.	750	
PA_tika-abh08_t:751_0	1131-2. Yena āvajjanacittena dhamme āvajjati, yena cetasā jānāti, tesaṃ dvinnaṃ āvajjanajavanacittānaṃ	751	
PA_tika-abh08_t:751_1	sahaṭṭhānassa abhāvā taṃ “khaṇādikattayaṃ paccuppanna”ntiādikaṃ “ekassa cittamekena,	751	
PA_tika-abh08_t:751_2	avassaṃ pana vijjhati”iti pariyosānaṃ vacanaṃ na yujjati. Āvajjanajavanānaṃ nānārammaṇabhāvaṃ	751	
PA_tika-abh08_t:751_3	pattito āpajjanato ca na yujjati. Aniṭṭhe pana ṭhāne tesaṃ āvajjanajavanānaṃ ekārammaṇabhāve	751	
PA_tika-abh08_t:751_4	anicchite tasmiṃ ṭhāne na yujjati, aññasmiṃ pana ṭhāne maggavīthiyaṃ āvajjanaparikammajavanānaṃ	751	
PA_tika-abh08_t:751_5	kasiṇādikaṃ ārammaṇaṃ hoti, gotrabhulokuttaracittānañca nibbānaṃ ārammaṇaṃ hoti,	751	
PA_tika-abh08_t:751_6	ettha ārammaṇajavanānaṃ ekārammaṇatā anicchatā.	751	
PA_tika-abh08_t:752_0	1134-41. “Ekabbhavaparicchinnaṃ, paccuppannanti pacchima”nti vatvā puna aññena pariyāyena	752	
PA_tika-abh08_t:752_1	taṃ paccuppannaṃ dassetuṃ idaṃ addhākhyaṃ addhānāma paccuppannaṃ javanavārato dīpetabbaṃ.	752	
PA_tika-abh08_t:752_2	Iti vacanaṃ niddiṭṭhaṃ. Yadā iddhimā yogī parassa cittaṃ ñātuṃ āvajjati, tassa āvajjanamano	752	
PA_tika-abh08_t:752_3	paccuppannakhaṇavhayaṃ paccuppannaṃ manodvārāvajjanacittaṃ ārammaṇaṃ katvā tena cittena	752	
PA_tika-abh08_t:752_4	saddhiṃ nirujjhati, tesu niruddhesu tassa yogino cattāri, pañca vā javanāni jāyanti.	752	
PA_tika-abh08_t:752_5	Etesaṃ catunnaṃ, pañcannaṃ javanānaṃ yaṃ pacchimaṃ cittaṃ iddhicittamudīritaṃ. Iddhicittato	752	
PA_tika-abh08_t:752_6	sesāni kāmāvacaracittāni. Etesaṃ kāmāvacare iddhijavanānaṃ tadeva ca paracittaṃ ārammaṇaṃ	752	
PA_tika-abh08_t:752_7	hoti yasmā, tasmā sabbāni tāni javanāni ekārammaṇataṃ yanti, tesaṃ javanānaṃ nānārammaṇatā	752	
PA_tika-abh08_t:752_8	addhāvasā na bhaveyya, paccuppannārammaṇato tesaṃ javanānaṃ ekārammaṇabhāvepi iddhimānasameva	752	
PA_tika-abh08_t:752_9	ca parassa cittaṃ jānāti. Itarāni kāmāvacarāni pana cittāni parassa cittaṃ na jānanti.	752	
PA_tika-abh08_t:752_10	Yathā cakkhudvāre tu viññāṇanti cakkhuviññāṇaṃ rūpaṃ passati, tathā itaraṃ cittaṃ na passati.	7521	
PA_tika-abh08_t:753	1161. Anāgataṃsañāṇassāti anāgataṃsañāṇassa anāgataṃ dhammaṃ agocaraṃ, gocaraṃ na hotiyevāti attho.	75	
PA_tika-abh08_t:754	1169. Vividhatthāni vaṇṇapadāni yasmiṃ so vividhatthavaṇṇapado, taṃ madhuratthamatinīharaṃ uttamaṃ sotujanassa hadayaṃ pītikaraṃ sacetano ko nāma manujo na suṇeyya.	75	
PA_tika-abh08_t:755	Iti abhidhammāvatāraṭīkāya	75	
PA_tika-abh08_t:756	Abhiññārammaṇaniddesavaṇṇanā niṭṭhitā.	75	
PA_tika-abh08_t:757	Sattarasamo paricchedo.	75	
PA_tika-abh08_t:758	18. Aṭṭhārasamo paricchedo	75	
PA_tika-abh08_t:759	Diṭṭhivisuddhiniddesavaṇṇanā	75	
PA_tika-abh08_t:760	1175. Yā sañjānanamattaṃva, saññā nīlādito panāti sā saññā nīlādivasena sañjānanamattaṃva karoti. Lakkhaṇappaṭivedhanti aniccādilakkhaṇapaṭibujjhanaṃ.	76	
PA_tika-abh08_t:761	1177. Taṃ viññāṇaṃ ussakkitvā uddhaṃ sakkaṃ katvā satte maggaṃ pāpetuṃ na sakkoti.	76	
PA_tika-abh08_t:762	1178-9. Sabbesaṃ pana dhammānaṃ sabhāvapaṭivedhanaṃ aviparītavasena paṭibujjhanaṃ paññāya lakkhaṇaṃ.	76	
PA_tika-abh08_t:763	1180. Samādhi āsannakāraṇaṃ etāyāti samādhāsannakāraṇā.	76	
PA_tika-abh08_t:764	1181. Lakkhaṇenekadhāti sabbadhammaṃ paṭibujjhanalakkhaṇena paññāva ekadhā vuttā.	76	
PA_tika-abh08_t:765	1183. Bhūripaññenāti bhūte atthe aviparīte atthe ramatīti bhūri, bhūri paññā etassāti bhūripañño, tena.	76	
PA_tika-abh08_t:766_0	1186-91. Tīsu atthadhammaniruttīsu ca ñāṇesu atthadhammaniruttīsu jātesu ñāṇesu ca	766	
PA_tika-abh08_t:766_1	ñāṇaṃ. Yaṃ kiñci paccayuppannaṃ phalaṃ dhammajātaṃ. Bhāsitatthoti pāḷiyā attho. Ete	766	
PA_tika-abh08_t:766_2	pañca dhammā atthasaññitā atthanāmakā. Phalanibbattako hetūti jananako paccayo. Bhāsitanti	766	
PA_tika-abh08_t:766_3	pāḷi. Dhammasaññitāti dhammanāmakā. Sabhāvaniruttīti aviparītavohāro. Pariyattīti	766	
PA_tika-abh08_t:766_4	sikkhanaṃ. Savanādhigamehi pubbayogena pubbe pavattanāya.	766	
PA_tika-abh08_t:767	1192. Bhūmibhūtesūti vipassanāya bhūmibhūtesu.	76	
PA_tika-abh08_t:768	1194. Jananāditoti jātiādito bhītena paññā bhāvetabbā.	76	
PA_tika-abh08_t:769	1203. Ekāsītiyā cittenāti lokuttaracittavajjitena vipassanābhūmibhūtena ekāsītiyā cittena.	76	
PA_tika-abh08_t:770	1208. Sattasammohaghātatthanti sattoti sammohassa vināsitatthaṃ.	77	
PA_tika-abh08_t:771	1211. Nirīhakanti īhavirahitaṃ byāpāravirahitaṃ, dārurajjusamāyoge.	77	
PA_tika-abh08_t:772	1215. Ubho bhijjanti paccayāti aññamaññapaccayakāraṇā.	77	
PA_tika-abh08_t:773	1225. Antadvayanti kāmasukhallikānuyogaattakilamathānuyogadvayaṃ. Bhāvayeti diṭṭhivisuddhiṃ vaḍḍheyya.	77	
PA_tika-abh08_t:774	Iti abhidhammāvatāraṭīkāya	77	
PA_tika-abh08_t:775	Diṭṭhivisuddhiniddesavaṇṇanā niṭṭhitā.	77	
PA_tika-abh08_t:776	Aṭṭhārasamo paricchedo.	77	
PA_tika-abh08_t:777	19. Ekūnavīsatimo paricchedo	77	
PA_tika-abh08_t:778	Kaṅkhāvitaraṇavisuddhiniddesavaṇṇanā	77	
PA_tika-abh08_t:779	1231. Iccevamādibāttiṃsakoṭṭhāsānaṃ paccayassa hetupaccaye tāva yogī manasā pariggaṇhāti.	77	
PA_tika-abh08_t:780	1233. Hetvaṅkurassa bījaṃ tu bījaṃ aṅkurassa hetujanakaṃ, pathavādayo aṅkurassa paccayā.	78	
PA_tika-abh08_t:781	1234. Pañca dhammāti avijjātaṇhupādānakammāhārā hetupaccayā dhammā.	78	
PA_tika-abh08_t:782	1235. Kammaṃ puttassa janako pitā viya nāmarūpassa janakaṃ.	78	
PA_tika-abh08_t:783	1238. Paccayāti paccayena.	78	
PA_tika-abh08_t:784	1240. Yā sāti yā sā kaṅkhā. Pubbante pubbakoṭṭhāse.	78	
PA_tika-abh08_t:785	1241. Sabbathā sabbakoṭṭhāsato anavasesāva tassa yogino sā kaṅkhā pahiyyati nāsīyate.	78	
PA_tika-abh08_t:786	1243. Atthasādhikāti kusalapakkhe dānādiatthasādhikā, akusalapakkhe pāṇātipātādiatthasādhikā.	78	
PA_tika-abh08_t:787	Taṃ vipākanti upaghātakakammassa taṃ vipākaṃ uppannaṃ nāma hoti. Evaṃ eko yogī kammavipākavasena nāmarūpassa paccayapariggahaṃ karoti.	78	
PA_tika-abh08_t:788	1246. Hetuphalassa sambandhavasenāti hetuphalasambandhavasena idaṃ nāmarūpaṃ kevalaṃ ekantena pavattati, iti sammā aviparītākārena saṃ anupassati.	78	
PA_tika-abh08_t:789	1247. Pākappavattito uddhaṃ pākapaṭivedakaṃ na passati na jāniyate.	78	
PA_tika-abh08_t:790_0	1250-1. Appavatti nāma na dissati, upapannaṃ dissati. Titthiyā etamatthaṃ anaññāya	790	
PA_tika-abh08_t:790_1	ajānitvā asayaṃvasī sattasaññanti “satto”ti saññaṃ gahetvāna sassataucchedadassino	790	
PA_tika-abh08_t:790_2	aññamaññaṃ virodhino hutvā dvāsaṭṭhidiṭṭhiṃ gaṇhanti.	790	
PA_tika-abh08_t:791	1254. Ubhoti ubho kammavipākā aññamaññato suññā. Na ca kammaṃ vinā phalanti kammaṃ vinā phalaṃ na ca hoti.	79	
PA_tika-abh08_t:792	1255. Sambhārehīti sūriyādisambhārehi.	79	
PA_tika-abh08_t:793	1257. Suññaṃ taṃ nāmarūpadhammaṃ.	79	
PA_tika-abh08_t:794	1258. Hetusambhārapaccayāti hetunā ca sambhārapaccayehi ca.	79	
PA_tika-abh08_t:795	Iti abhidhammāvatāraṭīkāya	79	
PA_tika-abh08_t:796	Kaṅkhāvitaraṇavisuddhiniddesavaṇṇanā niṭṭhitā.	79	
PA_tika-abh08_t:797	Ekūnavīsatimo paricchedo.	79	
PA_tika-abh08_t:798	20. Vīsatimo paricchedo	79	
PA_tika-abh08_t:799	Maggāmaggañāṇadassanavisuddhiniddesavaṇṇanā	79	
PA_tika-abh08_t:800	1264. Paccuppannassa dhammassāti paccuppannassa nāmarūpadhammassa.	80	
PA_tika-abh08_t:801	1266-8. Uppajjato uppajjantassa nāmarūpadhammassa rāsito nicayato āgamanañca natthi. Disāgamananti disāya gamanaṃ. Niruddhassāpi nāmarūpadhammassa ekasmiṃ ṭhāne nicayoti ca natthi.	80	
PA_tika-abh08_t:802_0	1270-1. Avijjāsamudayā rūpasamudayo, avijjānirodhā rūpanirodho. Taṇhāsamudayā rūpasamudayo,	802	
PA_tika-abh08_t:802_1	taṇhānirodhā rūpanirodho. Kammasamudayā rūpasamudayo, kammanirodhā rūpanirodho. Āhāranirodhā	802	
PA_tika-abh08_t:802_2	rūpanirodho. Dhammeti saṅkhāradhamme.	802	
PA_tika-abh08_t:803	1280. Sampattapaṭivedhassāti sampattalokuttarasaṅkhātamaggaphalassa sotāpannādipuggalassa. Vippaṭipannassāti paṭipattiyaṃ appaṭipannassa, viruddhavasena paṭipannassa vā.	80	
PA_tika-abh08_t:804	1286. Kāyacittānīti kāyāti vedanāsaññāsaṅkhārā. Cittanti viññāṇaṃ.	80	
PA_tika-abh08_t:805	1290. Yato yato paccayādito. Yaṃ amataṃ nibbānaṃ vijānataṃ vijānantānaṃ pītipāmojjaṃ, tehi labhitabbaṃ amataṃ, amataṃ viya pītipāmojjaṃ vā.	80	
PA_tika-abh08_t:806	1293. Appatteti attani maggaphalasmiṃ appatte. Pattasaññīti maggaphale ahaṃ patto asmi iti saññito hoti.	80	
PA_tika-abh08_t:807	1297. Sāravedinoti sārajānanasīlā. Tanti taṃ maggāmaggañāṇadassanaṃ. Idaṃ ñāṇaṃ maggāmaggañāṇadassananti maggāmaggañāṇadassanaṃ nāma.	80	
PA_tika-abh08_t:808	Iti abhidhammāvatāraṭīkāya	80	
PA_tika-abh08_t:809	Maggāmaggañāṇadassanavisuddhiniddesavaṇṇanā niṭṭhitā.	80	
PA_tika-abh08_t:810	Vīsatimo paricchedo.	81	
PA_tika-abh08_t:811	21. Ekavīsatimo paricchedo	81	
PA_tika-abh08_t:812	Paṭipadāñāṇadassanavisuddhiniddesavaṇṇanā	81	
PA_tika-abh08_t:813	1299. Upallesavimuttaṃ suvisadaṃ ñāṇanti aṭṭhavidhañāṇaṃ sandhāyāha.	81	
PA_tika-abh08_t:814	1302. Saccānulomañāṇanti ayameva pavuccati.	81	
PA_tika-abh08_t:815	1306. Ayaṃ sikhāpattā vipassanā eva saccānulomañāṇaṃ nāma pavuccati.	81	
PA_tika-abh08_t:816	1309. Bhavaṅgānantaraṃ saṅkhāru-pekkhāgatanayenāti bhavaṅgānantaraṃ saṅkhārupekkhāsaṅkhātena ñāṇena katanayena.	81	
PA_tika-abh08_t:817_0	1314-6. Bodhipakkhiyadhammānaṃ, uddhañca anulomatoti uddhaṃ vattamānānaṃ bodhipakkhiyadhammānaṃ	817	
PA_tika-abh08_t:817_1	anulomato, idaṃ anulomañāṇaṃ vuṭṭhānagāminiyā pariyosānaṃ nāma bhāsitaṃ mahesinā	817	
PA_tika-abh08_t:817_2	kathitaṃ. Saccānulomañāṇaṃ āhacca uppannā, sabbappakārena gotrabhupariyosānaṃ.	817	
PA_tika-abh08_t:818	1318. Tatthāti vipassanāya.	81	
PA_tika-abh08_t:819	Iti abhidhammāvatāraṭīkāya	81	
PA_tika-abh08_t:820	Paṭipadāñāṇadassanavisuddhiniddesavaṇṇanā niṭṭhitā.	82	
PA_tika-abh08_t:821	Ekavīsatimo paricchedo.	82	
PA_tika-abh08_t:822	22. Dvāvīsatimo paricchedo	82	
PA_tika-abh08_t:823	Ñāṇadassanavisuddhiniddesavaṇṇanā	82	
PA_tika-abh08_t:824_0	1319-22. Āvajjanassa hitaṃ āvajjaniyaṃ, taṃ ṭhānaṃ etassāti āvajjaniyaṭhānaṃ, gotrabhūti	824	
PA_tika-abh08_t:824_1	attho. Taṃ gotrabhucittaṃ maggacittassa āvajjaniyaṭhānattā. Paṭipadāñāṇadassanaṃ	824	
PA_tika-abh08_t:824_2	kudācanaṃ na ca bhajati, tatheva ñāṇadassanavisuddhiṃ kudācanaṃ na bhajateva. Ubhinnaṃ	824	
PA_tika-abh08_t:824_3	ñāṇānaṃ antarā ekaṃ abbohārikaṃ vohāre niyuttanti vohārikaṃ, na vohārikaṃ abbohārikaṃ.	824	
PA_tika-abh08_t:824_4	Vipassanāya sotasmiṃ vipassanāya sote patitattā vipassanā nāma voharitabbā. Tato nibbānato.	824	
PA_tika-abh08_t:825	1325. Sūraṃ tikkhaṃ vipassananti gotrabhucittaṃ sandhāyāha.	82	
PA_tika-abh08_t:826_0	1326-9. Visaṅkhāranti saṅkhārehi vigataṃ. Paṭhamāvajjanañcevāti paṭhamāvajjanaṃ viya.	826	
PA_tika-abh08_t:826_1	Paṭhamābhogatāpi cāti paṭhamamanasikārā viya. Maggassa anantarādīhi paccayehi. Tassāti	826	
PA_tika-abh08_t:826_2	maggassa. Sikhāpattāya tāya vipassanāya muddhamhi matthake. Anāvattanti anivattaṃ.	826	
PA_tika-abh08_t:827_0	1330-3. Ekena āvajjanena ekissāyeva vīthiyā. Anulomagotrabhucetasanti anulomagotrabhucittānaṃ	827	
PA_tika-abh08_t:827_1	nānārammaṇatā vuttā. Taṃ gotrabhucittaṃ anāvajjanampi maggassa āvajjanaṭṭhāne ṭhatvā.	827	
PA_tika-abh08_t:827_2	Saññaṃ datvā viyāti “ahaṃ nibbānaṃ ārammaṇaṃ karomi, tvampi tamevārammaṇaṃ karohi”	827	
PA_tika-abh08_t:827_3	iti saññaṃ datvā viyāti adhippāyo. Saññitanti saññaṃ. Kadācipi anibbiddhapubbaṃ maggo	827	
PA_tika-abh08_t:827_4	esa eso maggo pubbe anibbiddhapubbo.	827	
PA_tika-abh08_t:828	1336. Ujjhatīti chindati.	82	
PA_tika-abh08_t:829	1338. Anekesaṃ ānisaṃsānaṃ dāyakena ādimaggena saṃyuttaṃ. Paṭhamamaggañāṇaṃ.	82	
PA_tika-abh08_t:830_0	1341. Ekassāsevanaṃ natthi ekassa cittuppādassa āsevanapaccayo natthi, tasmā kāraṇā	830	
PA_tika-abh08_t:830_1	dve cittuppādā anulomakā. Tehīti cittuppādehi āsevanapaccayaṃ laddhā labhitvā tatiyaṃ	830	
PA_tika-abh08_t:830_2	cittaṃ gotrabhu hoti.	830	
PA_tika-abh08_t:831_0	1345-7. Maggapekkhanahetu yassa āvajjanamanaso, taṃ maggapekkhanahetukaṃ. Tasmiṃ	831	
PA_tika-abh08_t:831_1	niruddheti tasmiṃ āvajjanacitte niruddhe maggassa paccavekkhaṇasaññitāni satta javanāni	831	
PA_tika-abh08_t:831_2	paṭipāṭiyā jāyante. Paccavekkhaṇañāṇāni ekūnavīsati honti.	831	
PA_tika-abh08_t:832	1351. Tato tadā vipassanāvīthiṃ otarati. Dutiyamaggañāṇaṃ.	83	
PA_tika-abh08_t:833	1361. Mūlaghātanti mūlaghātanaṃ. Tatiyamaggañāṇaṃ.	83	
PA_tika-abh08_t:834	1363. Anāvattisabhāvatoti anivattato. Catutthamaggañāṇaṃ.	83	
PA_tika-abh08_t:835	Iti abhidhammāvatāraṭīkāya	83	
PA_tika-abh08_t:836	Ñāṇadassanavisuddhiniddesavaṇṇanā niṭṭhitā.	83	
PA_tika-abh08_t:837	Dvāvīsatimo paricchedo.	83	
PA_tika-abh08_t:838	23. Tevīsatimo paricchedo	83	
PA_tika-abh08_t:839	Kilesapahānaniddesavaṇṇanā	83	
PA_tika-abh08_t:840	1375. Idha pana imasmiṃ panādhikāre kāraṇūpacārena lābhādikāraṇassa vohārena, lābho ādi vatthu yassa anunayassāti lābhādivatthuko, tassa.	84	
PA_tika-abh08_t:841	Sukhumāti kāmarāgapaṭighā sukhumā.	84	
PA_tika-abh08_t:842	1376. Yena yena paṭhamamaggādiñāṇena yo yo saṃyojanādiko pahātabbo dhammo ghātaṃ vināsaṃ yāti, so so dhammo tena tena asesena ñāṇena evaṃ sādhu mayā sandassito.	84	
PA_tika-abh08_t:843	1383. Pariññābhisamayenāti paricchinditvā jānanena. Dukkhaṃ abhisametīti dukkhaṃ paṭivijjhati.	84	
PA_tika-abh08_t:844_0	1394. Yo yogī imaṃ viditvā hitabhāvanaṃ vanaṃ vanetabbaṃ viditvā jānitvā ve ekantena	844	
PA_tika-abh08_t:844_1	sukhasaṃhitaṃ hitaṃ upeti, cittassa tamaṃ anuttamaṃ hīnaṃ vidhūya vināsetvā aviggahakampadaṃ	844	
PA_tika-abh08_t:844_2	padaṃ aviggahakaṃ sarīrarahitaṃ padaṃ paṭipajjitabbaṃ ñātabbaṃ padaṃ nibbānaṃ upeti pāpuṇāti ca.	844	
PA_tika-abh08_t:845	Iti abhidhammāvatāraṭīkāya	84	
PA_tika-abh08_t:846	Kilesapahānaniddesavaṇṇanā niṭṭhitā.	84	
PA_tika-abh08_t:847	Tevīsatimo paricchedo.	84	
PA_tika-abh08_t:848	24. Catuvīsatimo paricchedo	84	
PA_tika-abh08_t:849	Paccayaniddesavaṇṇanā	84	
PA_tika-abh08_t:850	1395. Rūpaṃ rūpassāti rūpaṃ rūpassa. Arūpassa nāmassa.	85	
PA_tika-abh08_t:851	1396. Missakassāti nāmarūpamissakassāti attho.	85	
PA_tika-abh08_t:852	1397. Tipañca cāti pannarasa ca.	85	
PA_tika-abh08_t:853	1399. Ekoti kammapaccayo. Dvekālikoti atītapaccuppannakālavasena dvīsu kālesu niyutto. Dassitoti bhagavatā desito.	85	
PA_tika-abh08_t:854	Iti abhidhammāvatāraṭīkāya	85	
PA_tika-abh08_t:855	Paccayaniddesavaṇṇanā niṭṭhitā.	85	
PA_tika-abh08_t:856	Catuvīsatimo paricchedo.	85	
PA_tika-abh08_t:857	Nigamanakathāvaṇṇanā	85	
PA_tika-abh08_t:858_0	1401. Sumatimativicārabodhanoti sumatīnaṃ sundarapaññānaṃ kavīnaṃ matiyā vicārassa	858	
PA_tika-abh08_t:858_1	bodhano. Vimativimohavināsanoti vimatīnaṃ bālānaṃ vimohassa vināsano. Kumatimatimahātamonāsoti	858	
PA_tika-abh08_t:858_2	kumatīnaṃ bālānaṃ mahātamasannibhāya matiyā nāsako. Paṭumatibhāsakaroti paṭūnaṃ paṇḍitānaṃ	858	
PA_tika-abh08_t:858_3	tikkhapaññāya obhāsakaro.	858	
PA_tika-abh08_t:859_0	1402. Sumatināmako bhikkhu asamānato asadisāya pūjāya mama āyācito yato yasmā kāraṇā,	859	
PA_tika-abh08_t:859_1	tato tasmā kāraṇā ayaṃ abhidhammāvatāro. Padāto padāti koṭṭhāsato koṭṭhāsato. Hitavibhāvanā	859	
PA_tika-abh08_t:859_2	bhāvanāti hitappakāsanāya bhāvanāya mayā racito. Atha vā ahaṃ sumatinā bhikkhunā	859	
PA_tika-abh08_t:859_3	asamānato mānato āyācito yato yasmā, tato tasmā.	859	
PA_tika-abh08_t:860	1405. Tividhā byappathānañhi gatiyoti byappathānaṃ vacanānaṃ atthaganthayuttivasena tividhā gatiyo.	86	
PA_tika-abh08_t:861	1406. Nikāyantaraladdhīhīti aññasmiṃ nikāye laddhīhi. Vācanāmagganissitoti vacanappabandhanissito.	86	
PA_tika-abh08_t:862	1410. Asaṃkiṇṇakulākuleti asammissakulehi ākiṇṇe. Supasannasitodaketi madhurasītodake.	86	
PA_tika-abh08_t:863	1411. Saṅkaṭeti sambādhe.	86	
PA_tika-abh08_t:864	1412. Kelāsasikharākārapāsādapaṭimaṇḍiteti rajatapabbatamatthakanibhehi pāsādehi alaṅkate.	86	
PA_tika-abh08_t:865	1413. Vividhākāracārupākāragopureti vividhasaṇṭhānamanuññapākāradvārakoṭṭhake.	86	
PA_tika-abh08_t:866	1414. Sallekhāti sallekhavutti. Sākhalyeti sakhilabhāve. Satāti satisampannena.	86	
PA_tika-abh08_t:867	1415. Vassavalāhakā devāti vassavalāhakabhūtā devā amarā.	86	
PA_tika-abh08_t:868	Nigamanakathāvaṇṇanā niṭṭhitā.	86	
PA_tika-abh08_t:869	Abhidhammāvatārapurāṇaṭīkā niṭṭhitā.	86	
PA_tika-abh08_t:870	Namo tassa bhagavato arahato sammāsambuddhassa	87	
PA_tika-abh08_t:871	Abhidhammāvatāra-abhinavaṭīkā	87	
PA_tika-abh08_t:872	(Paṭhamo bhāgo)	87	
PA_tika-abh08_t:873	Ganthārambhakathā	87	
PA_tika-abh08_t:874	(Ka) visuddhakaruṇāñāṇaṃ, buddhaṃ sambuddhapūjitaṃ;	87	
PA_tika-abh08_t:875	Dhammaṃ saddhammasambhūtaṃ, vande saṃghaṃ niraṅgaṇaṃ.	87	
PA_tika-abh08_t:876	(Kha) sāriputtaṃ mahātheraṃ, pariyattivisāradaṃ;	87	
PA_tika-abh08_t:877	Namāmi santavuttiṃ me, guruṃ gāravabhājanaṃ.	87	
PA_tika-abh08_t:878	(Ga) vandantena mayā evaṃ,	87	
PA_tika-abh08_t:879	Yā laddhā puññasampadā;	87	
PA_tika-abh08_t:880	Hitvā tassānubhāvena,	88	
PA_tika-abh08_t:881	Antarāye asesato.	88	
PA_tika-abh08_t:882	(Gha) mahāvihāravāsīnaṃ, therānaṃ thirasīlinaṃ;	88	
PA_tika-abh08_t:883	Vaṃsālaṅkārabhūtena, bhūtānuggahakārinā.	88	
PA_tika-abh08_t:884	(Ṅa) therena buddhadattena, racitaṃ yaṃ manoramaṃ;	88	
PA_tika-abh08_t:885	Piṭake abhidhammasmiṃ, otārupāyabhāvato.	88	
PA_tika-abh08_t:886	(Ca) abhidhammāvatāroti, laddhanāmena vissutaṃ;	88	
PA_tika-abh08_t:887	Nānānipuṇagambhīranayaṃ pakaraṇuttamaṃ.	88	
PA_tika-abh08_t:888	(Cha) atthasaṃvaṇṇanaṃ tassa, ārabhissaṃ yathābalaṃ;	88	
PA_tika-abh08_t:889	Pāmojjajananatthāya, ābhidhammikabhikkhunanti.	88	
PA_tika-abh08_t:890	Ganthārambhakathāvaṇṇanā	89	
PA_tika-abh08_t:891_0	1. Paramanipuṇavicittanayasamannāgataṃ sakasamayasamayantaragahanaviggāhaṇasamatthaṃ	891	
PA_tika-abh08_t:891_1	suvimalavipulapaññāveyyattiyajananaṃ pakaraṇamidamārabhantoyamācariyo paṭhamaṃ tāva	891	
PA_tika-abh08_t:891_2	ratanattayappaṇāmakaraṇena antarāyanivāraṇañceva paññāpāṭavañca pattheti. Ratanattayappaṇāmo	891	
PA_tika-abh08_t:891_3	hi atthato paṇāmakiriyābhinipphādikā kusalacetanā. Sā ca vandaneyyavandakānaṃ khettajjhāsayasampadāhi	891	
PA_tika-abh08_t:891_4	diṭṭhadhammavedanīyabhūtā yathāladdhasampattinimittakassa kammassa anubalappadānavasena	891	
PA_tika-abh08_t:891_5	tannibbattitavipākasantatiyā antarāyakarāni upapīḷakaupacchedakakammāni paṭibāhitvā	891	
PA_tika-abh08_t:891_6	tannidānānaṃ yathādhippetasiddhivibandhakānaṃ rogādiantarāyānamappavattiṃ sādheti,	891	
PA_tika-abh08_t:891_7	rāgādimalavikkhālanena ca cittasantānaṃ parisodhetvā tannissitāya paññāya yathādhippetasiddhisampādakaṃ	891	
PA_tika-abh08_t:891_8	tikkhavisadabhāvamāvahati. Kiñci āciṇṇametaṃ paṇḍitānaṃ, yadidaṃ ganthasamārambhe	891	
PA_tika-abh08_t:891_9	ratanattayappaṇāmakaraṇaṃ, tasmā sappurisācārānurakkhaṇatthañca ādimhi ratanattayavandanā	891	
PA_tika-abh08_t:891_10	āraddhāti evamādinā aññānipi bahūni payojanāni niddhāretabbāni. Tāni pana tattha	8911	
PA_tika-abh08_t:891_11	tattha bahudhā vitthāritānīti taṃ papañcaparissamaṃ ṭhapetvā yathānuppattameva tāva vaṇṇayissāma.	8911	
PA_tika-abh08_t:892_0	Ettha ca ratanattayappaṇāmaṃ kattukāmo tathāgatamūlakattā sesaratanānaṃ paṭhamaṃ	892	
PA_tika-abh08_t:892_1	tāva tathāgatassa thomanāpubbaṅgamaṃ paṇāmamārabhanto āha “anantakaruṇāpañña”ntiādi.	892	
PA_tika-abh08_t:892_2	Thomanāpubbaṅgamena hi paṇāmena satthu guṇātisayayogo, tato cassa anuttaravandanīyabhāvo,	892	
PA_tika-abh08_t:892_3	tena ca attano vandanāya khettaṅgatabhāvo, khettaṅgatāya ca vandanāya yathādhippetanipphattiyā	892	
PA_tika-abh08_t:892_4	hetubhāvo ca dassito hoti.	892	
PA_tika-abh08_t:893_0	Tattha vanditvāti pubbakālakiriyāniddeso. Tassa pana osānagāthāyaṃ “pavakkhāmī”ti	893	
PA_tika-abh08_t:893_1	iminā aparakālakiriyāvacanena saha sambandho. Buddhanti vandanakiriyāya kammaniddeso.	893	
PA_tika-abh08_t:893_2	“Anantakaruṇāpañña”ntiādikaṃ pana tabbisesanaṃ. Tattha kiratīti karuṇā, paradukkhaṃ	893	
PA_tika-abh08_t:893_3	vikkhipati apanetīti attho. Kirīyati dukkhitesu pasārīyatīti vā karuṇā. Atha vā karotīti	893	
PA_tika-abh08_t:893_4	karuṇā, paradukkhe sati sādhūnaṃ kampanaṃ hadayakhedaṃ janayatīti attho. Kiṇātīti	893	
PA_tika-abh08_t:893_5	vā karuṇā, parassa dukkhaṃ paccayavekallakaraṇato hiṃsatīti attho. Pajānātīti paññā,	893	
PA_tika-abh08_t:893_6	yathāsabhāvaṃ pakārehi paṭivijjhatīti attho. Karuṇā ca paññā ca karuṇāpaññā, natthi	893	
PA_tika-abh08_t:893_7	etāsaṃ antoti anantā, anantā karuṇāpaññā etassāti anantakaruṇāpañño, taṃ anantakaruṇāpaññaṃ.	893	
PA_tika-abh08_t:894_0	Ettha ca uppādavayantatāvasena ceva santatipariyosānavasena ca satipi bhagavato karuṇāpaññānaṃ	894	
PA_tika-abh08_t:894_1	sapariyantabhāve anantārammaṇesu pavattanato anantatā veditabbā. Sammāsambuddhassa	894	
PA_tika-abh08_t:894_2	hi sabbasattānaṃ dukkhāpanayanākārappavattā anaññasādhāraṇā mahākaruṇā kañci sattaṃ	894	
PA_tika-abh08_t:894_3	avajjetvā sabbesu sattesu niravasesena pavattati, tathā sabbadhammasabhāvabodhanasamatthā	894	
PA_tika-abh08_t:894_4	sabbaññutaññāṇasaṅkhātā paññāpi sakalañeyyadhammesu anavasesato pavattati, tasmā	894	
PA_tika-abh08_t:894_5	anantārammaṇappavattakaruṇāñāṇavantatāya anantakaruṇāpañño bhagavā. Karuṇāpaññāggahaṇena	894	
PA_tika-abh08_t:894_6	cettha bhagavato sabbalokiyalokuttaraguṇasampatti dassitā hoti. Tathā hi karuṇāggahaṇena	894	
PA_tika-abh08_t:894_7	lokiyesu mahaggatabhāvappattāsādhāraṇaguṇadīpanato sakalalokiyaguṇasampatti dassitā,	894	
PA_tika-abh08_t:894_8	paññāggahaṇena sabbaññutaññāṇapadaṭṭhānamaggañāṇadīpanato sabbalokuttaraguṇasampatti dassitāti.	894	
PA_tika-abh08_t:895_0	Apica sabbabuddhaguṇānaṃ karuṇā ādi, paññā pariyosānaṃ. Mahākaruṇāsañcoditamānaso	895	
PA_tika-abh08_t:895_1	hi bhagavā saṃsārapaṅkato sattānaṃ samuddharaṇatthāya katābhinīhāro anupubbena pāramiyo	895	
PA_tika-abh08_t:895_2	pūretvā anuttarasammāsambodhiyā adhigamena sakalabuddhaguṇe paṭilabhi. Iti sakalabuddhaguṇānaṃ	895	
PA_tika-abh08_t:895_3	tannidānabhāvato karuṇā sabbabuddhaguṇānamādi, sabbaññutaññāṇapadaṭṭhānassa pana	895	
PA_tika-abh08_t:895_4	maggañāṇassa paṭilabhanato uttarikaraṇīyābhāvato paññā pariyosānaṃ. Ādipariyosānadassanena	895	
PA_tika-abh08_t:895_5	ca sakalabuddhaguṇā nayato dassitā honti. Nayaggāho eva hi sabbabuddhaguṇānaṃ dassanupāyo,	895	
PA_tika-abh08_t:895_6	itarathā tādisassa sabbaññubuddhassapi vacanapathātītaṃ tathāgataguṇaṃ anupadaṃ vaṇṇento	895	
PA_tika-abh08_t:895_7	ko nāma pariyosānamāharituṃ sakkuṇeyyāti.	895	
PA_tika-abh08_t:896_0	Evaṃ karuṇāpaññāmukhena saṅkhepato sakalabuddhaguṇehi bhagavantaṃ thometvāpi puna	896	
PA_tika-abh08_t:896_1	attano buddhaguṇasaṃkittane atittābhāvena ceva paresañca pasādabāhullajananatthaṃ	896	
PA_tika-abh08_t:896_2	tadantogadhepi visiṭṭhaguṇe padhānabhāvena nīharitvā dassento āha “tathāgata”ntiādi.	896	
PA_tika-abh08_t:896_3	Tattha “tathāgata”nti tathā āgatatādīhi aṭṭhahi kāraṇehi tathāgataṃ. Vuttañhetaṃ –	896	
PA_tika-abh08_t:897_0	“Aṭṭhahi kāraṇehi bhagavā tathāgato, tathā āgatoti tathāgato, tathā gatoti tathāgato,	897	
PA_tika-abh08_t:897_1	tathalakkhaṇaṃ āgatoti tathāgato, tathadhamme yāthāvato abhisambuddhoti tathāgato,	897	
PA_tika-abh08_t:897_2	tathadassitāya tathāgato, tathavāditāya tathāgato, tathākāritāya tathāgato, abhibhavanaṭṭhena tathāgato”ti.	897	
PA_tika-abh08_t:898_0	“Kathaṃ bhagavā tathā āgatoti tathāgato? Yathā sabbalokahitāya ussukkamāpannā purimakā	898	
PA_tika-abh08_t:898_1	sammāsambuddhā āgatā, kiṃ vuttaṃ hoti? Manussattādiaṭṭhaṅgasamannāgatena yena abhinīhārena	898	
PA_tika-abh08_t:898_2	te bhagavanto āgatā, teneva ca abhinīhārena ayampi bhagavā āgato, yathā ca te bhagavanto	898	
PA_tika-abh08_t:898_3	samatiṃsa pāramiyo pūretvā pañcamahāpariccāgādīni sampādetvā āgatā, yathā ca te sattatiṃsa	898	
PA_tika-abh08_t:898_4	bodhipakkhiyadhamme bhāvetvā brūhetvā āgatā, tathā ayampi bhagavā āgatoti evaṃ tāva	898	
PA_tika-abh08_t:898_5	tathā āgato”ti tathāgato. (1)	898	
PA_tika-abh08_t:899_0	“Kathaṃ tathā gatoti tathāgato? Yathā sampatijātā te bhagavanto sattapadavītihārena	899	
PA_tika-abh08_t:899_1	gatā, yathā vā te samathavipassanāmaggehi taṃ taṃ akusalapakkhaṃ vidhamitvā gatā,	899	
PA_tika-abh08_t:899_2	tathā ayampi bhagavā gato, evaṃ tathā gatoti tathāgato. (2)	899	
PA_tika-abh08_t:900_0	“Kathaṃ tathalakkhaṇaṃ āgatoti tathāgato? Yasmā tesaṃ tesaṃ dhammānaṃ yaṃ sabhāvasarasalakkhaṇaṃ	900	
PA_tika-abh08_t:900_1	tathaṃ avitathaṃ, tañcesa tathalakkhaṇaṃ āgato yāthāvato adhigato, tasmā tathalakkhaṇaṃ	900	
PA_tika-abh08_t:900_2	āgatoti tathāgato gamanatthānaṃ bujjhanatthasambhavato. Tathā hi vadanti ‘ye gatiatthā,	900	
PA_tika-abh08_t:900_3	te bujjhanatthā. Ye bujjhanatthā, te gatiatthā’ti. (3)	900	
PA_tika-abh08_t:901_0	“Kathaṃ tathadhamme yāthāvato abhisambuddhoti tathāgato? Yasmā ‘idaṃ dukkhanti, bhikkhave,	901	
PA_tika-abh08_t:901_1	tathametaṃ avitathameta’ntiādivacanato ‘avijjāya saṅkhārānaṃ paccayaṭṭho saṅkhārānaṃ	901	
PA_tika-abh08_t:901_2	avijjāpaccayasambhūtasamudāgataṭṭho tatho avitatho anaññatho’tiādivacanato ca tathadhammasaṅkhāte	901	
PA_tika-abh08_t:901_3	saccapaṭiccasamuppāde yāthāvato āgato abhisambuddho, tasmā tathadhamme yāthāvato	901	
PA_tika-abh08_t:901_4	abhisambuddhoti tathāgato. (4)	901	
PA_tika-abh08_t:902_0	“Kathaṃ tathadassitāya tathāgato? Yasmā aparimāṇāsu lokadhātūsu aparimāṇānaṃ sattānaṃ	902	
PA_tika-abh08_t:902_1	chadvāraggahite ārammaṇe aviparītameva passati jānāti, ñatvā ca panevaṃ ‘katamaṃ	902	
PA_tika-abh08_t:902_2	taṃ rūpāyatanaṃ, yaṃ catunnaṃ mahābhūtānaṃ upādāyā’tiādinā tathamesa aviparītaṃ vibhajati	902	
PA_tika-abh08_t:902_3	dasseti, tasmā tathaṃ āgacchati passati jānāti, taṃ vā āgamayati dassetīti tathāgatoti	902	
PA_tika-abh08_t:902_4	evaṃ tathadassitāya tathāgato. (5)	902	
PA_tika-abh08_t:903_0	“Kathaṃ tathavāditāya tathāgato? Yasmā esa abhisambodhito yāva parinibbānā rāgamadādinimmathanavasena	903	
PA_tika-abh08_t:903_1	ekasadisameva dhammaṃ tathaṃ avitathaṃ bhāsati, tasmā tathaṃ gadati, tatho aviparīto	903	
PA_tika-abh08_t:903_2	āgadovacanametassāti vā da-kārassa ta-kāraṃ katvā tathāgatoti vuttoti evaṃ tathavāditāya tathāgato. (6)	903	
PA_tika-abh08_t:904_0	“Kathaṃ tathākāritāya tathāgato? Bhagavā hi ‘yathā vādī tathā kārī’ti vacanato attano	904	
PA_tika-abh08_t:904_1	vācāya anurūpameva karoti, tasmā yathā vācā, tathā kāyopi gato pavatto imassāti tathāgatoti	904	
PA_tika-abh08_t:904_2	evaṃ tathākāritāya tathāgato. (7)	904	
PA_tika-abh08_t:905_0	“Kathaṃ abhibhavanaṭṭhena tathāgato? Yasmā panesa anupamāya sakalalokiyalokuttaraguṇasampadāya	905	
PA_tika-abh08_t:905_1	samannāgatattā sadevakaṃ lokaṃ abhibhuyya pavattati, tasmā abhibhavanaṭṭhena tathāgatoti vuccatī”ti.	905	
PA_tika-abh08_t:906_0	Tatrevaṃ padasiddhi veditabbā – agado viyāti agado, desanāvilāso ceva puññussayo	906	
PA_tika-abh08_t:906_1	ca. Tena hesa mahānubhāvo bhisakko viya dibbāgadena sappe sabbaparappavādino, sadevakañca	906	
PA_tika-abh08_t:906_2	lokaṃ abhibhavati. Iti sabbalokābhibhavane tatho aviparīto yathāvutto agado etassāti	906	
PA_tika-abh08_t:906_3	da-kārassa ta-kāraṃ katvā tathāgatoti vuccatīti ayamettha saṅkhepo. Vitthāro pana	906	
PA_tika-abh08_t:906_4	dīghāgamasaṃvaṇṇanādīsu gahetabbo. Āha cettha –	906	
PA_tika-abh08_t:907	“Yatheva lokamhi vipassiādayo,	90	
PA_tika-abh08_t:908	Sabbaññubhāvaṃ munayo idhāgatā;	90	
PA_tika-abh08_t:909	Tathā ayaṃ sakyamunīpi āgato,	90	
PA_tika-abh08_t:910	Tathāgato vuccati tena cakkhumā. ;	91	
PA_tika-abh08_t:911	“Pahāya kāmādimale yathā gatā,	91	
PA_tika-abh08_t:912	Samādhiñāṇehi vipassiādayo;	91	
PA_tika-abh08_t:913	Mahesino sakyamunī jutindharo,	91	
PA_tika-abh08_t:914	Tathā gato tena tathāgato mato.	91	
PA_tika-abh08_t:915	“Tathañca dhātvāyatanādilakkhaṇaṃ,	91	
PA_tika-abh08_t:916	Sabhāvasāmaññavibhāgabhedato;	91	
PA_tika-abh08_t:917	Sayambhuñāṇena jinoyamāgato,	91	
PA_tika-abh08_t:918	Tathāgato vuccati sakyapuṅgavo.	91	
PA_tika-abh08_t:919	“Tathāni saccāni samantacakkhunā,	91	
PA_tika-abh08_t:920	Tathā idappaccayatā ca sabbaso;	92	
PA_tika-abh08_t:921	Anaññañeyyena yato vibhāvitā,	92	
PA_tika-abh08_t:922	Yāthāvato tena jino tathāgato.	92	
PA_tika-abh08_t:923	“Anantabhedāsupi lokadhātusu,	92	
PA_tika-abh08_t:924	Jinassa rūpāyatanādigocare;	92	
PA_tika-abh08_t:925	Vicittabhede tathameva dassanaṃ,	92	
PA_tika-abh08_t:926	Tathāgato tena samantalocano.	92	
PA_tika-abh08_t:927	“Yato ca dhammaṃ tathameva bhāsati,	92	
PA_tika-abh08_t:928	Karoti vācāyanulomamattano;	92	
PA_tika-abh08_t:929	Guṇehi lokaṃ abhibhuyyirīyati,	92	
PA_tika-abh08_t:930	Tathāgato tenapi lokanāyako”ti. ;	93	
PA_tika-abh08_t:931_0	Kenaci guṇena attano visiṭṭhassa kassaci abhāvato natthi etassa uttaroti anuttaro.	931	
PA_tika-abh08_t:931_1	Bhagavato hi avīcito paṭṭhāya yāva bhavaggaṃ tiriyaṃ aparimāṇāsu lokadhātūsu na koci	931	
PA_tika-abh08_t:931_2	kenaci guṇena samasamopi atthi, kuto pana uttaritaro. Yathāha –	931	
PA_tika-abh08_t:932	“Rūpe sīle samādhimhi, paññāya ca asādiso;	93	
PA_tika-abh08_t:933	Vimuttiyā samasamo, dhammacakkappavattane”ti.	93	
PA_tika-abh08_t:934_0	Vinditvāti tīhi vandanāhi tanninnatādivasena namassitvā. Kāyavacīmanodvāravasena	934	
PA_tika-abh08_t:934_1	hi tisso vandanā. Yathāha “tisso imā, bhikkhave, vandanā kāyena vandati, vacasā vandati,	934	
PA_tika-abh08_t:934_2	manasā vandatī”ti. Tattha buddhādiguṇārammaṇā kāmāvacarakusalakiriyānamaññatarā cetanā	934	
PA_tika-abh08_t:934_3	kāyaviññattiṃ samuṭṭhāpetvā kāyadvārappavattivasena uppannā kāyavandanāti vuccati,	934	
PA_tika-abh08_t:934_4	sāyeva vacīviññattiṃ samuṭṭhāpetvā vacīdvārappavattivasena uppannā vacīvandanāti,	934	
PA_tika-abh08_t:934_5	ubhayaviññattiyo pana asamuṭṭhāpetvā kevalaṃ manodvārappavattivasena uppannā manovandanāti.	934	
PA_tika-abh08_t:934_6	Sirasāti uttamaṅgena karaṇabhūtena. Abujjhi, bodhetīti vā buddho. Ayañhi catusaccadhamme	934	
PA_tika-abh08_t:934_7	sayampi abujjhi, parepi bodheti, tasmā bujjhanabodhanaṭṭhena “buddho”ti vuccati.	934	
PA_tika-abh08_t:934_8	Yathāha “bujjhitā saccānīti buddho, bodhetā pajāyāti buddho”ti. Atha vā budha-saddassa	934	
PA_tika-abh08_t:934_9	jāgaraṇavikasanatthesupi pavattanato abujjhi savāsanasammohaniddāya accantaṃ vigato,	934	
PA_tika-abh08_t:934_10	buddhiyā vikasitavāti vā buddho. Bhagavā hi vatthusabhāvadassanavibandhikāya avijjāsaṅkhātāya	9341	
PA_tika-abh08_t:934_11	niddāya ariyamaggañāṇena saha vāsanāya samucchinnattā tato accantaṃ vigato. Paramarucirasirisobhaggasamāgamena	9341	
PA_tika-abh08_t:934_12	vikasitamiva padumaṃ aparimitaguṇagaṇālaṅkatasabbaññutaññāṇasamāgamena vikasito vikāsamanuppatto,	9341	
PA_tika-abh08_t:934_13	tasmā jāgaraṇavikasanatthavasenapi “buddho”ti vuccati.	9341	
PA_tika-abh08_t:935_0	Ettāvatā ca dvīhi ākārehi bhagavato thomanā katā hoti attahitasampattito, parahitapaṭipattito	935	
PA_tika-abh08_t:935_1	ca. Tāsu attahitasampatti anāvaraṇañāṇādhigamo savāsanasakalasaṃkilesānamaccantappahānaṃ	935	
PA_tika-abh08_t:935_2	anupādisesanibbānādhigamo ca, parahitapaṭipatti pana āsayappayogavasena duvidhaṃ	935	
PA_tika-abh08_t:935_3	parahitasamīhanaṃ. Tattha dhammadesanāya abhājanesu devadattādīsu virodhisattesupi	935	
PA_tika-abh08_t:935_4	niccaṃ hitajjhāsayatā aparipākagatindriyānaṃ indriyaparipākakālāgamanañca āsayo nāma.	935	
PA_tika-abh08_t:935_5	Tadaññasattānaṃ pana lābhasakkārādinirapekkhacittassa yānattayamukhena sabbadukkhaniyyānikadhammadesanā	935	
PA_tika-abh08_t:935_6	payogo nāma. Duvidhāsu panetāsu parahitapaṭipattīsu, tividhāsu ca attahitasampattīsu	935	
PA_tika-abh08_t:935_7	anantakaruṇā-vacanena, tathā āgataṭṭhena ca tathāgata-saddena āsayavasena parahitapaṭipatti	935	
PA_tika-abh08_t:935_8	dassitā, bodhanaṭṭhena buddha-saddena, tathadassanaṭṭhena ca tathāgataṭṭhena ca tathāgatasaddena	935	
PA_tika-abh08_t:935_9	payogavasena, anantapaññā-vacanena, ñāṇagatidīpakena tathāgata-saddena, bujjhanajāgaraṇavikasanaṭṭhena	935	
PA_tika-abh08_t:935_10	ca buddha-saddena tividhāpi attahitasampatti, anuttaravacanena ca attahitaparahitasampatti	9351	
PA_tika-abh08_t:935_11	pakāsitāti veditabbā.	9351	
PA_tika-abh08_t:936_0	Apica hetuphalasattūpakārasampadāvasena tīhākārehipi bhagavato thomanā pavattatīti	936	
PA_tika-abh08_t:936_1	taṃvasenapettha thomanā daṭṭhabbā. Tattha hetusampadā nāma mahākaruṇāsamāyogo, bodhisambhārasambharaṇañca	936	
PA_tika-abh08_t:936_2	tammūlakattā sakalabuddhaguṇānaṃ. Phalasampadā pana catubbidhā ñāṇasampadā, pahānasampadā,	936	
PA_tika-abh08_t:936_3	ānubhāvasampadā, rūpakāyasampadā cāti. Tāsu sabbaññutaññāṇapadaṭṭhānaṃ maggañāṇaṃ,	936	
PA_tika-abh08_t:936_4	maggañāṇapadaṭṭhānaṃ sabbaññutaññāṇaṃ, tammūlakāni ca dasabalādiñāṇāni ñāṇasampadā	936	
PA_tika-abh08_t:936_5	nāma. Aggamaggabhāvanāya sabbakilesānaṃ saha vāsanāhi anuppattidhammatāpādanaṃ pahānasampadā.	936	
PA_tika-abh08_t:936_6	Acinteyyāparimitānaṃ sabbalokahitānaṃ nipphādane, sadevakalokābhibhavane ca ādhipaccaṃ	936	
PA_tika-abh08_t:936_7	ānubhāvasampadā. Sakalalokanayanābhisekabhūtā pana lakkhaṇānubyañjanapaṭimaṇḍitā	936	
PA_tika-abh08_t:936_8	attabhāvasampatti rūpakāyasampadā nāma. Sattūpakāro heṭṭhā vuttaparahitapaṭipattivaseneva	936	
PA_tika-abh08_t:936_9	veditabbo. Imāsu pana anantakaruṇā-vacanena, tathā āgataṭṭhena ca tathāgata-saddena	936	
PA_tika-abh08_t:936_10	hetusampadā dassitā. Phalasampadāsu ñāṇasampadā ceva pahānasampadā ca anantapaññā-vacanena,	9361	
PA_tika-abh08_t:936_11	abhisamayaparidīpakena tathāgatasaddena, bujjhanajāgaraṇavikasanaṭṭhena, ca buddha-saddena	9361	
PA_tika-abh08_t:936_12	dassitā, ānubhāvasampadāpi abhibhavanaṭṭhena tathāgata-saddena, anuttara-vacanena	9361	
PA_tika-abh08_t:936_13	ca vibhāvitā, rūpakāyasampadā pana rūpaggappattidīpakena anuttara-saddena dassitāti daṭṭhabbaṃ.	9361	
PA_tika-abh08_t:937_0	Evaṃ buddharatanassa thomanāpubbaṅgamaṃ paṇāmaṃ katvā idāni sesaratanānampi paṇāmamārabhanto	937	
PA_tika-abh08_t:937_1	āha “dhammaṃ sādhugaṇampi cā”ti. Bhagavato thomanena ca svākkhātatādayo dhammaguṇā,	937	
PA_tika-abh08_t:937_2	suppaṭipannatādayo saṅghaguṇā ca dassitā honti tappabhavassa anaññathābhāvatoti na	937	
PA_tika-abh08_t:937_3	tesaṃ visuṃ thomanā katā. Adhigatamagge sacchikatanirodhe puggale yathānusiṭṭhaṃ	937	
PA_tika-abh08_t:937_4	paṭipajjamāne ca apāyadukkhesu ceva vaṭṭadukkhesu ca apatamāne katvā dhāretīti dhammo,	937	
PA_tika-abh08_t:937_5	so catunnaṃ ariyamaggānaṃ, catunnañca sāmaññaphalānaṃ, nibbānassa, pariyattidhammassa	937	
PA_tika-abh08_t:937_6	ca vasena dasavidho. Vuttañhetaṃ chattavimāne –	937	
PA_tika-abh08_t:938	“Rāgavirāgamanejamasokaṃ,	93	
PA_tika-abh08_t:939	Dhammamasaṅkhatamappaṭikūlaṃ;	93	
PA_tika-abh08_t:940	Madhuramimaṃ paguṇaṃ suvibhattaṃ,	94	
PA_tika-abh08_t:941	Dhammamimaṃ saraṇatthamupehī”ti. ;	94	
PA_tika-abh08_t:942_0	Ettha hi kāmarāgādibhedo sabbopi rāgo virajjati etenāti “rāgavirāgo”ti maggo kathito.	942	
PA_tika-abh08_t:942_1	Ejāsaṅkhātāya taṇhāya, antonijjhānalakkhaṇassa ca sokassa taduppattiyaṃ sabbaso parikkhīṇattā	942	
PA_tika-abh08_t:942_2	“anejamasoka”nti phalaṃ kathitaṃ. Kenaci paccayena asaṅkhatattā “dhammamasaṅkhata”nti	942	
PA_tika-abh08_t:942_3	nibbānaṃ vuttaṃ. Avirodhadīpanato pana atthabyañjanassa sampannatāya, pakaṭṭhaguṇavibhāvanato	942	
PA_tika-abh08_t:942_4	suṭṭhu vibhajitattā ca “appaṭikūla”ntiādinā sabbopi pariyattidhammo kathito. Tattha	942	
PA_tika-abh08_t:942_5	ariyamagganibbānāni nippariyāyeneva apāyādito dhāraṇato dhammo, phalapariyattiyo	942	
PA_tika-abh08_t:942_6	pana pariyāyena. Tathā hettha dhāraṇaṃ nāma apāyādinibbattakakilesaviddhaṃsanaṃ.	942	
PA_tika-abh08_t:942_7	Iti ariyamaggassa kilesasamucchedakatāya, nibbānassa ca ālambaṇabhāvena tassa tadatthasiddhihetutāyapi	942	
PA_tika-abh08_t:942_8	ubhinnampi nippariyāyato labbhati. Itaresu pana ariyaphalassa maggena samucchinnakilesānaṃ	942	
PA_tika-abh08_t:942_9	paṭipassaddhakiccatāya, maggānukūlappavattito pariyattidhammassa ca tadadhigamahetutāyāti	942	
PA_tika-abh08_t:942_10	ubhinnampi pariyāyatova labbhatīti.	9421	
PA_tika-abh08_t:943_0	Attahitaparahitaṃ sādhentīti sādhū, tesaṃ gaṇo samudāyoti sādhugaṇo, sādhu cāyaṃ	943	
PA_tika-abh08_t:943_1	gaṇo cāti vā sādhugaṇo, sādhuno vā sammāsambuddhassa āyatto gaṇo tassa orasaputtabhāvatoti	943	
PA_tika-abh08_t:943_2	sādhugaṇo. So pana catunnaṃ ariyamaggasamaṅgīnaṃ, catunnañca phalasamaṅgīnaṃ vasena	943	
PA_tika-abh08_t:943_3	aṭṭhavidho ariyasaṅgho, taṃ sādhugaṇaṃ. Picāti nipātasamudāyo, eko vā nipāto, tiṇṇaṃ	943	
PA_tika-abh08_t:943_4	ratanānaṃ vandanakiriyāya sampiṇḍanattho. Keci “gaṇo”ti idha pakaraṇatova ariyagaṇapuggalova	943	
PA_tika-abh08_t:943_5	labbhatīti sādhūti bhāvanapuṃsakavasena “vanditvā”ti iminā saha yojenti, tadā pana	943	
PA_tika-abh08_t:943_6	sādhūti bhayalābhādivirahena sakkaccaṃ ādaranti attho.	943	
PA_tika-abh08_t:944_0	2. Evaṃ pakaraṇārambhe yathādhippetaṃ ratanattayappaṇāmaṃ katvā idāni yattha pāṭavatthāya	944	
PA_tika-abh08_t:944_1	idaṃ pakaraṇaṃ paṭṭhapīyati, taṃ saddhiṃ desakadesapaṭiggāhakasampattīhi vibhāvetvā	944	
PA_tika-abh08_t:944_2	dassento āha “paṇḍukambalanāmāyā”tiādi. Tattha devarājassa paṇḍukambalanāmāya silāya	944	
PA_tika-abh08_t:944_3	vimale sītale tale nisinno atulavikkamo devadevehi pūjito devadevo devapurakkhato	944	
PA_tika-abh08_t:944_4	devānaṃ devalokasmiṃ yaṃ dhammaṃ desesīti sambandho.	944	
PA_tika-abh08_t:945_0	Ayaṃ panettha attho – paṇḍukambalasarikkhavaṇṇatāya “paṇḍukambala”nti nāmaṃ samaññā	945	
PA_tika-abh08_t:945_1	etissāti paṇḍukambalanāmā. Sā hi sakkassa tādisapuññānubhāvena nibbattā paṇḍukambalajayasumanapupphasamānena	945	
PA_tika-abh08_t:945_2	vaṇṇena sabbakālaṃ virocati, pamāṇato pana saṭṭhiyojanāyāmā, paññāsayojanavitthārā,	945	
PA_tika-abh08_t:945_3	pannarasayojanubbedhā ca hoti. Silāyāti avayavasambandhe sāmivacanaṃ. Tulāya sammito	945	
PA_tika-abh08_t:945_4	tulyo, na tulyo atulyo, atulyo vikkamo balaṃ etassāti atulyavikkamo. Sammāsambuddhassa	945	
PA_tika-abh08_t:945_5	hi paramapāramitānubhāvasaṃsiddhena hatthigaṇanāya koṭisahassahatthīnaṃ, purisagaṇanāya	945	
PA_tika-abh08_t:945_6	dasakoṭisahassapurisānaṃ balehi samappamāṇena kāyabalena, appamāṇena ca ñāṇabalena	945	
PA_tika-abh08_t:945_7	na kassaci devabrahmādīsu aññatarassa balatulanāya upanetabbaṃ atthi. Atha vā anaññasādhāraṇattā	945	
PA_tika-abh08_t:945_8	atulyo parakkamasaṅkhāto aparimāṇaguṇavisesāvahena anaññasādhāraṇena sammappadhānena	945	
PA_tika-abh08_t:945_9	samannāgatattā vā atulyo sammappadhānasaṅkhāto vikkamo imassāti atulyavikkamo. “Atulyavikkamo”ti	945	
PA_tika-abh08_t:945_10	ca vattabbe gāthābandhavasena ya-kāralopaṃ katvā “atulavikkamo”ti vuttaṃ. Atha vā	9451	
PA_tika-abh08_t:945_11	sammitatthe a-kārapaccayassāpi sambhavato atulo vikkamo assāti “atulavikkamo”ti vuttaṃ.	9451	
PA_tika-abh08_t:946_0	Dibbantīti devā, pañcakāmaguṇādīhi kīḷanti, tesu vā viharanti, vijayasamatthatāyogena	946	
PA_tika-abh08_t:946_1	bāhirabbhantarike paccatthike vijetuṃ icchanti, issariyadhanādisakkāradānaggahaṇaṃ,	946	
PA_tika-abh08_t:946_2	taṃtaṃatthānusāsanañca karontā voharanti, puññañāṇānubhāvappattāya jutiyā jotenti,	946	
PA_tika-abh08_t:946_3	yathādhippetañca visayaṃ appaṭighātena gacchanti, yathicchitanipphādane ca sakkontīti	946	
PA_tika-abh08_t:946_4	attho. Atha vā devanīyā taṃtaṃbyasananittharaṇatthikehi “saraṇaṃ parāyaṇa”nti gamanīyā,	946	
PA_tika-abh08_t:946_5	abhitthavanīyā sobhāvisesayogena kamanīyāti vā devā, te tividhā – sammutidevā upapattidevā	946	
PA_tika-abh08_t:946_6	visuddhidevāti. Tattha sammutidevā nāma mahāsammatādayo khattiyā. Upapattidevā nāma	946	
PA_tika-abh08_t:946_7	cātumahārājike upādāya taduttaridevā. Visuddhidevā nāma khīṇāsavā. Idha pana upapattidevā	946	
PA_tika-abh08_t:946_8	daṭṭhabbā. No ca kho tepi avisesena, ṭhapetvā pana yāmādike cātumahārājikatāvatiṃsavāsinova	946	
PA_tika-abh08_t:946_9	adhippetā. Tesaṃ catūhi saṅgahavatthūhi rañjanato rājā, devānaṃ rājā issaro devarājā,	946	
PA_tika-abh08_t:946_10	tassa devarājassa, “sakkassa devarañño”ti adhippāyo. Na hi aññesaṃ devalokesu nisinno	9461	
PA_tika-abh08_t:946_11	bhagavā abhidhammapiṭakaṃ desesīti.	9461	
PA_tika-abh08_t:947_0	3. Yanti aniyamaniddeso, tassa pana “tatthā”ti iminā niyamanaṃ veditabbaṃ. Yathāvuttānaṃ	947	
PA_tika-abh08_t:947_1	tiṇṇampi devānaṃ uttamo devo tehi sabbehi adhikataraṃ kīḷanādiyogatoti devadevo,	947	
PA_tika-abh08_t:947_2	bhagavā. So hi niratisayāya abhiññākīḷāya uttamehi dibbabrahmaariyavihārehi saparasantānasiddhāya	947	
PA_tika-abh08_t:947_3	pañcavidhamāravijayicchānibbattiyā cittissariyasattadhanādisammāpaṭipattiaveccappasādasakkāradānaggahaṇasaṅkhātena,	947	
PA_tika-abh08_t:947_4	yathāparādhayathānulomayathādhammānusāsanasaṅkhātena ca vohārātisayena paramāya paññāya	947	
PA_tika-abh08_t:947_5	ca sarīrappabhāsaṅkhātāya jutiyā anupamāya ñāṇasarīragatiyā māravijayasabbaññutaññāṇaparahitanipphādanesu	947	
PA_tika-abh08_t:947_6	appaṭihatāya sattiyā ca samannāgatattā sadevakena vā lokena “saraṇa”nti gamanīyato,	947	
PA_tika-abh08_t:947_7	abhitthavanīyato, bhattivasena kamanīyato ca sabbe te deve tehi tehi guṇehi abhibhuyya	947	
PA_tika-abh08_t:947_8	ṭhitoti sabbadevehi pūjanīyataro devo, visuddhidevabhāvasaṅkhātassa vā sabbaññuguṇālaṅkārassa	947	
PA_tika-abh08_t:947_9	adhigatattā aññesañca devānaṃ atisayena devoti devadevo. Devānanti tadā dhammapaṭiggāhakānaṃ	947	
PA_tika-abh08_t:947_10	dasasahassacakkavāḷādhivāsīnaṃ mātudevaputtappamukhānaṃ upapattidevānaṃ. Visuddhidevānampettha	9471	
PA_tika-abh08_t:947_11	gahaṇanti vadanti. Te pana upapattidevesveva saṅgahitā manussaarahantānaṃ tattha	9471	
PA_tika-abh08_t:947_12	abhāvato. Devadevehīti visuddhidevehi. Visuddhidevā hi vuttanayena itaradevehi sātisayaṃ	9471	
PA_tika-abh08_t:947_13	kīḷanādiyogato idha “devadevā”ti adhippetā, tehi. Pūjitoti pūjitabbo, pūjituṃ arahoti	9471	
PA_tika-abh08_t:947_14	attho. Etena visuddhidevesupi bhagavato aggapuggalataṃ dīpeti. Desesīti madhurakaravīkasaddasadisaṃ	9471	
PA_tika-abh08_t:947_15	brahmassaraṃ nicchārento pakāsesi. Devalokasminti tāvatiṃsadevaloke. Sabhāvasāmaññalakkhaṇaṃ	9471	
PA_tika-abh08_t:947_16	dhāretīti dhammo, kusalādibhedo abhidhammo, idha pana tappakāsakaṃ abhidhammapiṭakaṃ	9471	
PA_tika-abh08_t:947_17	“dhamma”nti vuttaṃ. Tathā hi vakkhati “piṭakuttame”ti. Devapurakkhatoti dasasahassacakkavāḷavāsidibbabrahmehi	9471	
PA_tika-abh08_t:947_18	purakkhato, parivāritoti attho.	9471	
PA_tika-abh08_t:948_0	Nanu ca “devāna”nti vacaneneva devapurakkhatabhāvo siddhoti kiṃ “devapurakkhato”ti	948	
PA_tika-abh08_t:948_1	vacanena? Nāyaṃ doso. Bhagavā hi kadāci cūḷapanthakattherādīnaṃ viya parammukhepi	948	
PA_tika-abh08_t:948_2	nisīditvā obhāsaṃ vissajjetvā sattānaṃ sammukhe nisinnaṃ viya dassento dhammaṃ deseti,	948	
PA_tika-abh08_t:948_3	kadācipi pārāyanikabrāhmaṇādīnaṃ viya sammukhepi nisīditvā aññehi ca parivuto aññesampi	948	
PA_tika-abh08_t:948_4	dhammaṃ deseti, idha pana na tathā, devehiyeva parivuto devānaṃ desetīti dassanatthaṃ	948	
PA_tika-abh08_t:948_5	“devapurakkhato”tipi vattabbamevāti.	948	
PA_tika-abh08_t:949_0	4. Evametasmiṃ pakaraṇe gāravajananatthaṃ tena sampādetabbapāṭavavisayaṃ abhidhammapiṭakaṃ	949	
PA_tika-abh08_t:949_1	desakādisampattīhi saha vibhāvetvā idāni yathādhippetapakaraṇārambhapayojanābhidhānābhidheyyasotujanasamussāhanakaraṇappakārāni	949	
PA_tika-abh08_t:949_2	ca vibhāvetuṃ “tatthāha”ntiādi vuttaṃ. Tattha “pāṭavatthāyā”ti iminā pakaraṇārambhapayojanaṃ	949	
PA_tika-abh08_t:949_3	vuttaṃ. “Abhidhammāvatāra”nti iminā abhidhānābhidheyyāni. “Madhura”ntiādīhi pakaraṇaṃ	949	
PA_tika-abh08_t:949_4	viseseti. “Samāsenā”ti ca iminā sotujanasamussāhanakaraṇappakārānīti daṭṭhabbaṃ.	949	
PA_tika-abh08_t:949_5	“Aha”nti kattubhūtaṃ attānaṃ niddisati. Tathā hi yo paro na hoti, so niyakajjhattasaṅkhāto	949	
PA_tika-abh08_t:949_6	attā “aha”nti vuccati.	949	
PA_tika-abh08_t:950_0	Paṭuno bhāvo pāṭavaṃ, taṃyeva attho payojanaṭṭhenāti pāṭavattho, tadatthāya. Taṃ	950	
PA_tika-abh08_t:950_1	sandhāya vividhanayaggahaṇasamatthassa sutamayañāṇassa uppādanatthanti vuttaṃ hoti.	950	
PA_tika-abh08_t:950_2	Saṃsāre bhayaṃ ikkhanti, bhindanti vā pāpake akusale dhammeti bhikkhū, tesaṃ. Piṭakañca	950	
PA_tika-abh08_t:950_3	taṃ uttamañcāti piṭakuttamaṃ, tasmiṃ piṭakuttame, abhidhammapiṭaketi adhippāyo. Tañhi	950	
PA_tika-abh08_t:950_4	pariyattibhājanatthato piṭakaṃ, tīsu piṭakesu visiṭṭhabhāvato uttamañcāti piṭakuttamaṃ.	950	
PA_tika-abh08_t:950_5	Tattha pariyattibhājanatthatoti pariyattiatthena ceva bhājanatthena ca. Tathā hi	950	
PA_tika-abh08_t:950_6	“mā piṭakasampadānenā”tiādīsu pariyatti piṭakanti vuccati. “Atha puriso āgaccheyya	950	
PA_tika-abh08_t:950_7	kudālapiṭaka”ntiādīsu yaṃ kiñci bhājanampi. Tasmā idampi pariyāpuṇitabbaṭṭhena pariyatti,	950	
PA_tika-abh08_t:950_8	abhidhammatthānamādhāraṇatthena bhājanañcāti pariyattibhājanatthato piṭakanti vuccati. Tenevāhu –	950	
PA_tika-abh08_t:951	“Piṭakaṃ piṭakatthavidū,	95	
PA_tika-abh08_t:952	Pariyattibbhājanatthato āhu;	95	
PA_tika-abh08_t:953	Tena samodhānetvā,	95	
PA_tika-abh08_t:954	Tayopi vinayādayo ñeyyā”ti. ;	95	
PA_tika-abh08_t:955_0	Visiṭṭhabhāvo panassa lokavohāramatikkamma yathāsabhāvavasena desanato, visiṭṭhadhammakkhandhavibhāvanato	955	
PA_tika-abh08_t:955_1	ca veditabbo. Ettha hi “satto puggalo bhikkhū”tiādikaṃ lokavohāramatikkamma “khandhadhātuāyatana”ntiādinā	955	
PA_tika-abh08_t:955_2	yathādhammavaseneva bāhulladesanā pavattā, na itaresu viya yathāvuttavohāravasena,	955	
PA_tika-abh08_t:955_3	yato idaṃ yathādhammasāsananti vuccati. Sabbasaṅkhatadhammavisiṭṭho cettha paññākkhandho	955	
PA_tika-abh08_t:955_4	visesato vibhāvito, tasmā tiṇṇampi piṭakānaṃ buddhavacanabhāvepi yathāsabhāvānatikkamadesanādito	955	
PA_tika-abh08_t:955_5	idameva tīsu piṭakesu visiṭṭhanti yuttaṃ. Apica dhammātirekadhammavisesabhāvato cassa	955	
PA_tika-abh08_t:955_6	visiṭṭhabhāvo veditabbo. Abhidhamme hi nippadesato khandhāyatanādidhammānaṃ vibhattattā	955	
PA_tika-abh08_t:955_7	itaradvayato atirekatarā, visiṭṭhā ca pāḷi hoti, tasmā atirekassa, visiṭṭhassa ca	955	
PA_tika-abh08_t:955_8	pāḷidhammassa vasena idameva tīsu piṭakesu uttamanti vattuṃ vaṭṭati. Yathāvuttavisiṭṭhabhāvayogatoyeva	955	
PA_tika-abh08_t:955_9	cetaṃ “abhidhammapiṭaka”nti vuccati abhi-saddassa visiṭṭhabhāvajotanato. Apica vuḍḍhimantādidhammānaṃ	955	
PA_tika-abh08_t:955_10	ettha vuttattā cetaṃ abhidhammapiṭakaṃ. Yathāhu porāṇā –	9551	
PA_tika-abh08_t:956	“Yaṃ ettha vuḍḍhimanto, salakkhaṇā pūjitā paricchinnā;	95	
PA_tika-abh08_t:957	Vuttādhikā ca dhammā, abhidhammo tena akkhāto”ti. ;	95	
PA_tika-abh08_t:958_0	Tathā hettha “rūpūpapattiyā maggaṃ bhāveti, mettāsahagatena cetasā ekaṃ disaṃ pharitvā	958	
PA_tika-abh08_t:958_1	viharatī”tiādinā vuḍḍhimantopi dhammā vuttā, “rūpārammaṇaṃ vā saddārammaṇaṃ vā”tiādinā	958	
PA_tika-abh08_t:958_2	nayena ārammaṇādīhi lakkhitabbattā salakkhaṇāpi “sekkhā dhammā asekkhā dhammā, lokuttarā	958	
PA_tika-abh08_t:958_3	dhammā”tiādinā nayena pūjitā pūjārahāpi “phasso hoti, vedanā hotī”tiādinā nayena	958	
PA_tika-abh08_t:958_4	sabhāvaparicchinnattā paricchinnāpi “mahaggatā dhammā appamāṇā dhammā, anuttarā dhammā”tiādinā	958	
PA_tika-abh08_t:958_5	nayena adhikā visiṭṭhāpi dhammā vuttā, tasmā abhi-saddassa vuḍḍhiādiatthesupi pavattanato	958	
PA_tika-abh08_t:958_6	“vuḍḍhimanto dhammā etthā”tiādinā nibbacanena idaṃ piṭakaṃ “abhidhamma”nti vuccati.	958	
PA_tika-abh08_t:958_7	Abhidhammaṃ otaranti anenāti abhidhammāvatāraṃ nāma pakaraṇaṃ. Iminā panassa atthānugatamabhidhānaṃ	958	
PA_tika-abh08_t:958_8	dasseti. Tu-saddo padapūraṇe. Ācariyena hi gāthāpadapūraṇatthaṃ yebhuyyena tattha	958	
PA_tika-abh08_t:958_9	tattha nipātā vuccanti. Yattha pana nesaṃ payojanaviseso dissati, tattheva tamatthaṃ	958	
PA_tika-abh08_t:958_10	vakkhāma. Madhuranti nippariyāyato madhura-saddoyaṃ jivhāviññeyye rasavisese vattati,	9581	
PA_tika-abh08_t:958_11	idha pana iṭṭhabhāvasāmaññena atthabyañjanasampatti madhurasaddena vuttā. Bhavati	9581	
PA_tika-abh08_t:958_12	hi taṃsadisassa taṃ-saddenābhidhānaṃ yathā “aggimāṇavo”ti. Tena pana madhurena yogato	9581	
PA_tika-abh08_t:958_13	idampi madhuraṃ yathā nīlaguṇayogato nīluppalanti. Nipuṇagambhīrāya byañjanasampattiyā	9581	
PA_tika-abh08_t:958_14	ceva atthasampattiyā ca abhidhammavisayaṃ matiṃ vaḍḍhetīti mativaḍḍhanaṃ. Atha vā	9581	
PA_tika-abh08_t:958_15	byañjanasampattiyā “madhura”nti vuttaṃ, atthasampattiyā “mativaḍḍhana”nti.	9581	
PA_tika-abh08_t:959_0	5. Tāḷanti kuñcikaṃ, kuñcikāsadisanti attho. Muyhanti tenāti moho, avijjāyetaṃ adhivacanaṃ,	959	
PA_tika-abh08_t:959_1	mohoyeva abhidhammamahāpuraṃ pavisantānaṃ pavesananivāraṇattā kavāṭabhūtoti mohakavāṭaṃ,	959	
PA_tika-abh08_t:959_2	tassa. Vighāṭeti, vighāṭīyati anenāti vā vighāṭanaṃ. Nanu ca avijjākavāṭaṃ paññāya	959	
PA_tika-abh08_t:959_3	ugghāṭīyati. Sā hi tassā ujuvipaccanīkabhūtāti? Saccaṃ, idampi tassā kāraṇabhāvena	959	
PA_tika-abh08_t:959_4	“mohakavāṭavighāṭanakara”nti vuttaṃ. Kāraṇakāraṇampi hi kāraṇavasena vuccati yathā	959	
PA_tika-abh08_t:959_5	“corehi gāmo daḍḍho, tiṇehi bhattaṃ siddha”nti.	959	
PA_tika-abh08_t:960_0	6. Suduttaranti dhammatthadesanāpaṭivedhasaṅkhātacatugambhīrabhāvapaṭisaṃyuttatāya	960	
PA_tika-abh08_t:960_1	mandabuddhīhi tarituṃ asakkuṇeyyattā atiduttaraṃ, teneva cedaṃ mahodadhisamānattā	960	
PA_tika-abh08_t:960_2	“mahodadhī”ti vuttaṃ. Mahaṇṇavopi hi caturāsītiyojanasahassagambhīro na sakkā aññatra	960	
PA_tika-abh08_t:960_3	sinerupabbatarājato kenaci patiṭṭhaṃ laddhuṃ, evamidampi catugambhīratāpaṭisaṃyuttaṃ	960	
PA_tika-abh08_t:960_4	aññatra tathāgatā na kenaci patiṭṭhaṃ laddhuṃ sakkāti. Tarantānanti atthaggahaṇavasena	960	
PA_tika-abh08_t:960_5	uttaritukāmānaṃ. Ettha ca “taraṃvā”ti adhikāravasena vattabbaṃ, vakkhamānaṃ vā ānetvā	960	
PA_tika-abh08_t:960_6	sambandhitabbaṃ. Tarantānanti paratīrasampāpuṇanatthaṃ uttarantānaṃ. Taraṃvāti uḷumpaṃ	960	
PA_tika-abh08_t:960_7	viya, taṃsamānanti attho. Makarā nāma macchajātikā, tesaṃ ākaro nivāsabhūmīti makarākaro, taṃ.	960	
PA_tika-abh08_t:961_0	7. Abhidhamme niyuttā ābhidhammikā, tesaṃ. Hatthasāraṃ viyāti hatthasāraṃ. Yathā	961	
PA_tika-abh08_t:961_1	hi manussānaṃ bahūsu ratanādīsu vijjamānesupi āpadāsu ca sukhaparibhogatthaṃ hatthe	961	
PA_tika-abh08_t:961_2	kayiramānaṃ sāraratanādikaṃ “hatthasāra”nti vuccati, evamidampi satipi mahante abhidhammapiṭake	961	
PA_tika-abh08_t:961_3	tassa sabbaso vittiṇṇatāya pariharituṃ asakkuṇeyyattā tadatthasārasampiṇḍanavasena	961	
PA_tika-abh08_t:961_4	kayiramānaṃ ābhidhammikabhikkhūnaṃ sukhapariharaṇatthāya sampajjatīti hatthasārasadisattā	961	
PA_tika-abh08_t:961_5	“hatthasāra”nti vuttaṃ. Pavakkhāmīti pakārena kathessāmi, anāgatavacanañcetaṃ, vattamānasamīpattā	961	
PA_tika-abh08_t:961_6	vā anāgate vattamānūpacārato vattamānavacanaṃ, paṭiññānantarameva vakkhatīti. Atthavasena	961	
PA_tika-abh08_t:961_7	pakārena kathentopi saddavasena saṅkhipitvā kathessāmīti dassento āha “samāsenā”ti.	961	
PA_tika-abh08_t:961_8	Samasanaṃ saṃkhipanaṃ samāso, tena samāsena, na byāsavasenāti vuttaṃ hoti. Ettāvatā	961	
PA_tika-abh08_t:961_9	ca payojanābhidhānābhidheyyasotujanasamussāhanakaraṇappakārāni dassetvā idāni yasmā	961	
PA_tika-abh08_t:961_10	sotujanasamussāhanaṃ nāma tesaṃ sakkaccasavane niyuñjanaṃ, tasmā te tattha niyojento	9611	
PA_tika-abh08_t:961_11	āha “taṃ suṇātha samāhitā”ti. Sakkaccasavanapaṭibaddhā hi sammāpaṭipattīti. Tattha	9611	
PA_tika-abh08_t:961_12	tanti taṃ mayā vakkhamānaṃ abhidhammāvatāraṃ suṇātha nisāmayatha. Samāhitā sammā	9611	
PA_tika-abh08_t:961_13	āhitā, avikkhittacittāti attho.	9611	
PA_tika-abh08_t:962	Ganthārambhakathāvaṇṇanā niṭṭhitā.	96	
PA_tika-abh08_t:963	1. Paṭhamo paricchedo	96	
PA_tika-abh08_t:964	Cittaniddeso	96	
PA_tika-abh08_t:965	Kāmāvacarakusalavaṇṇanā	96	
PA_tika-abh08_t:966_0	8. Evaṃ tāva ratanattayappaṇāmādikaṃ dassetvā idāni yathāraddhappakaraṇassa atthasarīrabhūtamabhidhammaṃ	966	
PA_tika-abh08_t:966_1	saṅkhepato uddisanto āha “cittaṃ cetasika”ntiādi. Tattha cittasaddassa tāva vacanatthaṃ	966	
PA_tika-abh08_t:966_2	sayameva anantaraṃ vipañceti. “Cetasika”ntiādīsu pana avippayogībhāvena cetasi citte	966	
PA_tika-abh08_t:966_3	niyuttaṃ, tattha vā bhavaṃ tadāyattavuttitāyāti cetasikaṃ, vedanādikkhandhattayassetaṃ	966	
PA_tika-abh08_t:966_4	adhivacanaṃ. Ruppati, rūpīyatīti vā rūpaṃ, sītuṇhādīhi vikāramāpajjati, āpādīyatīti	966	
PA_tika-abh08_t:966_5	attho, catunnaṃ mahābhūtānaṃ, catuvīsatiupādārūpānañca vasena aṭṭhavīsatividhassa	966	
PA_tika-abh08_t:966_6	rūpakkhandhassetaṃ adhivacanaṃ. Bhavābhavaṃ vinanato saṃsibbanato vānaṃ vuccati taṇhā,	966	
PA_tika-abh08_t:966_7	na vijjati sā ettha, tato vā nikkhantaṃ etanti nibbānaṃ, amataṃ asaṅkhataṃ vatthu.	966	
PA_tika-abh08_t:966_8	Iti-saddo nidassane. Natthi etassa uttaritaroti niruttaro. Atha vā catuvesārajjavihārattā	966	
PA_tika-abh08_t:966_9	natthi etassa uttaraṃ paccanīkavacananti niruttaro. Ñāṇappahānaantarāyaniyyānikesu	966	
PA_tika-abh08_t:966_10	hi sadevake loke na koci satthu sahadhammikaṃ uttaraṃ vacanaṃ kathetuṃ samattho atthīti.	9661	
PA_tika-abh08_t:966_11	Tatra bhagavā utrāsābhāvato visāradova hoti. Vuttañhetaṃ bhagavatā –	9661	
PA_tika-abh08_t:967_0	“‘Sammāsambuddhassa te paṭijānato ime dhammā anabhisambuddhāti tatra vata maṃ samaṇo	967	
PA_tika-abh08_t:967_1	vā brāhmaṇo vā devo vā māro vā brahmā vā koci vā lokasmiṃ sahadhammena paṭicodessatīti	967	
PA_tika-abh08_t:967_2	nimittametaṃ, sāriputta, na samanupassāmi, etamahaṃ, sāriputta, nimittaṃ asamanupassanto	967	
PA_tika-abh08_t:967_3	khemappatto abhayappatto vesārajjappatto viharāmi.	967	
PA_tika-abh08_t:968	“Khīṇāsavassa te paṭijānato ime āsavā aparikkhīṇāti tatra vata maṃ…pe… viharāmi.	96	
PA_tika-abh08_t:969	“Ye ca kho pana te antarāyikā dhammā vuttā, te paṭisevato nālaṃ antarāyāyāti tatra vata maṃ…pe… viharāmi.	96	
PA_tika-abh08_t:970	“Yassa kho pana te atthāya dhammo desito, so na niyyāti takkarassa sammā dukkhakkhayāyāti tatra vata maṃ…pe… viharāmī”ti.	97	
PA_tika-abh08_t:971_0	Cattāri ariyasaccāni pakāsetīti catusaccappakāsano. Dukkhasamudayanirodhamaggavasena	971	
PA_tika-abh08_t:971_1	hi cattāri ariyasaccāni. Yathāha, “cattārimāni, bhikkhave, ariyasaccāni. Katamāni	971	
PA_tika-abh08_t:971_2	cattāri? Dukkhaṃ ariyasaccaṃ, dukkhasamudayaṃ ariyasaccaṃ, dukkhanirodhaṃ ariyasaccaṃ,	971	
PA_tika-abh08_t:971_3	dukkhanirodhagāminī paṭipadā ariyasacca”nti. Tattha tebhūmakā dhammā anekupaddavādhiṭṭhānatāya	971	
PA_tika-abh08_t:971_4	dhuvasubhādivirahena, kucchitatucchaṭṭhena ca dukkhaṃ nāma. Kammādivisesapaccayasamavāye	971	
PA_tika-abh08_t:971_5	dukkhuppattikāraṇabhāvena taṇhā samudayo nāma “samecca udeti dukkhaṃ imasmā”ti katvā.	971	
PA_tika-abh08_t:971_6	Dukkhassa anuppādanirodhapaccayattā dukkhanirodho nibbānaṃ. Taṃ pana dukkhanirodhaṃ	971	
PA_tika-abh08_t:971_7	ālambaṇakaraṇavasena gamanato pāpuṇanato, tadadhigamāya paṭipadābhāvato cāti “dukkhanirodhagāminī	971	
PA_tika-abh08_t:971_8	paṭipadā”ti lokuttaramaggo vuccati. Saccaṭṭho pana tesaṃ tacchāviparītabhūtabhāvato	971	
PA_tika-abh08_t:971_9	veditabbo. Vuttañhi “‘idaṃ dukkhanti, bhikkhave, tathametaṃ avitathametaṃ anaññathameta”nti	971	
PA_tika-abh08_t:971_10	vitthāro. Ettha pana catunnaṃ ariyaphalānaṃ, ariyamaggasampayuttānañca saccavinissaṭabhāvepi	9711	
PA_tika-abh08_t:971_11	idha magganibbānappakāsanatāvacaneneva tappakāsanatthampi vuttaṃ hoti, anāsavabhāvena	9711	
PA_tika-abh08_t:971_12	ekalakkhaṇattā taṃtaṃhetukavisayabhāvato cāti daṭṭhabbaṃ.	9711	
PA_tika-abh08_t:972_0	Ettha ca “niruttaro catusaccappakāsano”ti imehi bhagavato cittādicatubbidhadhammadesanānukūlaguṇavisesaṃ	972	
PA_tika-abh08_t:972_1	dasseti atathāvidhassa taṃdesanāsāmatthiyāyogato. Atha vā “niruttaro”ti vacanena	972	
PA_tika-abh08_t:972_2	catubbidhadhammassa anaññathattaṃ dīpeti. “Catusaccappakāsano”ti pana iminā ye te	972	
PA_tika-abh08_t:972_3	dhammā bhagavatā vineyyaparipācanatthaṃ desitā, na te idha adhippetā. Ye pana paripācitehi	972	
PA_tika-abh08_t:972_4	tehi abhisametabbavasena dukkhādayo catubbidhā vuttā, teyeva uddisitabbatthena adhippetāti dasseti.	972	
PA_tika-abh08_t:973_0	Evaṃ saṅkhepato cattāro dhamme uddisitvā idāni uddeso nāma niddesatthāya hotīti yathāuddiṭṭhadhamme	973	
PA_tika-abh08_t:973_1	niddisituṃ “tattha citta”ntiādi āraddhaṃ. Tattha tatthāti tesu cittādīsu dhammesu.	973	
PA_tika-abh08_t:973_2	Visayavijānanaṃ cittanti yaṃ visayasaṅkhātassa ārammaṇassa vijānanaṃ upaladdhi, taṃ	973	
PA_tika-abh08_t:973_3	cittanti attho. Iminā pana cittassa ārammaṇapaṭibaddhavuttitaṃ, aniccataṃ, akārakatañca	973	
PA_tika-abh08_t:973_4	dīpeti. “Visayavijānana”nti hi ārammaṇena cittaṃ upalakkhento tassa tadāyattavuttitaṃ,	973	
PA_tika-abh08_t:973_5	taṃdīpanena ca tadabhimukhakāleyeva uppattidīpanato aniccabhāvañca dīpeti. Bhāvaniddesena	973	
PA_tika-abh08_t:973_6	pana vijānanamattadīpanato akārakabhāvaṃ. Yathāpaccayañhi pavattimattamevetaṃ, yadidaṃ	973	
PA_tika-abh08_t:973_7	sabhāvadhammo nāmāti. Evañca katvā sabbesampi cittacetasikadhammānaṃ bhāvasādhanameva	973	
PA_tika-abh08_t:973_8	nippariyāyato labbhati. Yaṃ pana “cintetīti cittaṃ, tena cittaṃ vicaratīti vicāro”tiādinā	973	
PA_tika-abh08_t:973_9	kattukaraṇavasena nibbacanaṃ vuccati, taṃ pariyāyakathananti veditabbaṃ. Sakasakakiccesu	973	
PA_tika-abh08_t:973_10	hi dhammānaṃ attappadhānatāsamāropanena kattubhāvo, tadanukūlabhāvena taṃsampayuttadhammasamūhe	9731	
PA_tika-abh08_t:973_11	kattubhāvasamāropanena karaṇattañca pariyāyatova labbhatīti. Tathā nidassanaṃ pana	9731	
PA_tika-abh08_t:973_12	dhammasabhāvato aññassa kattādino abhāvaparidīpanatthanti veditabbaṃ.	9731	
PA_tika-abh08_t:974_0	“Visayavijānana”nti ca etena cittassa ārammaṇūpaladdhilakkhaṇatā vuttāti idānissa	974	
PA_tika-abh08_t:974_1	rasādīni vuccanti. Pubbaṅgamarasañhi cittaṃ sandhānapaccupaṭṭhānaṃ nāmarūpapadaṭṭhānaṃ.	974	
PA_tika-abh08_t:974_2	Dvāraṃ patvā tadārammaṇañhi vibhāvanaṭṭhena cittaṃ pubbaṅgamaṃ purecārikaṃ. Tathā	974	
PA_tika-abh08_t:974_3	hi cakkhudvārena daṭṭhabbaṃ rūpārammaṇaṃ citteneva jānāti…pe… manodvārena viññātabbaṃ	974	
PA_tika-abh08_t:974_4	dhammārammaṇaṃ citteneva jānāti. Yathā hi nagaraguttiko nagaramajjhe siṅghāṭake nisīditvā	974	
PA_tika-abh08_t:974_5	“ayaṃ nevāsiko, ayaṃ āgantuko”ti āgatāgataṃ janaṃ upadhāreti, evaṃ sampadamidaṃ daṭṭhabbaṃ,	974	
PA_tika-abh08_t:974_6	tasmā dvāraṃ patvā tadārammaṇaṃ vibhāvanaṭṭhena purecārikanti pubbaṅgamarasaṃ. Pacchimaṃ	974	
PA_tika-abh08_t:974_7	pacchimaṃ uppajjamānaṃ purimaṃ purimaṃ nirantaraṃ katvā sandahamānamiva upaṭṭhāti,	974	
PA_tika-abh08_t:974_8	gahaṇabhāvaṃ gacchatīti sandhānapaccupaṭṭhānaṃ. Pañcavokāre panassa niyamato nāmarūpaṃ,	974	
PA_tika-abh08_t:974_9	catuvokārabhave nāmameva padaṭṭhānanti nāmarūpapadaṭṭhānañca hoti. Nānattaṃ pana	974	
PA_tika-abh08_t:974_10	lakkhaṇādīnaṃ upari vakkhamānanayena veditabbaṃ. Vakkhati hi rūpaparicchede –	9741	
PA_tika-abh08_t:975	“Sāmaññaṃ vā sabhāvo vā, dhammānaṃ lakkhaṇaṃ mataṃ;	97	
PA_tika-abh08_t:976	Kiccaṃ vā tassa sampatti, rasoti paridīpito.	97	
PA_tika-abh08_t:977	“Phalaṃ vā paccupaṭṭhānaṃ, upaṭṭhānanayopi vā;	97	
PA_tika-abh08_t:978	Āsannakāraṇaṃ yaṃ tu, taṃ padaṭṭhānasaññita”nti. ;	97	
PA_tika-abh08_t:979	Yattha yattha pana lakkhaṇādīni vuccanti, tattha tattha imināva nayena tesaṃ nānattaṃ veditabbaṃ.	97	
PA_tika-abh08_t:980_0	Vacanatthavijānanena viditacittasāmaññassa uttari cittavibhāgo vuccamāno sobheyyāti	980	
PA_tika-abh08_t:980_1	vacanatthavijānanameva tāva ādimhi yuttataranti taṃ tāva kathetukamyatāya pucchati	980	
PA_tika-abh08_t:980_2	“tassa pana ko vacanattho”ti. Pañcavidhā hi pucchā – adiṭṭhajotanāpucchā diṭṭhasaṃsandanāpucchā	980	
PA_tika-abh08_t:980_3	vimaticchedanāpucchā anumatipucchā kathetukamyatāpucchāti. Tattha yaṃ aññātaṃ adiṭṭhaṃ,	980	
PA_tika-abh08_t:980_4	tassa ñāṇāya dassanāya pañhākaraṇaṃ adiṭṭhajotanāpucchā nāma. Yaṃ pana ñātaṃ diṭṭhaṃ,	980	
PA_tika-abh08_t:980_5	tassa aññehi paṇḍitehi saṃsandanatthāya pañhākaraṇaṃ diṭṭhasaṃsandanāpucchā nāma.	980	
PA_tika-abh08_t:980_6	Pakatiyā pana saṃsayapakkhandanassa attano saṃsayasamugghāṭanatthaṃ pañhākaraṇaṃ	980	
PA_tika-abh08_t:980_7	vimaticchedanāpucchā nāma. “Taṃ kiṃ maññatha, bhikkhave, rūpaṃ niccaṃ vā aniccaṃ	980	
PA_tika-abh08_t:980_8	vāti? Aniccaṃ, bhante. Yaṃ panāniccaṃ, dukkhaṃ vā taṃ sukhaṃ vā”tiādinā anumatiggahaṇatthaṃ	980	
PA_tika-abh08_t:980_9	pañhākaraṇaṃ anumatipucchā nāma. “Cattārome, bhikkhave, satipaṭṭhānā. Katame cattāro”tiādinā	980	
PA_tika-abh08_t:980_10	pana taṃtaṃdhammānaṃ desanādhippāyena pañhākaraṇaṃ kathetukamyatāpucchā nāma.	9801	
PA_tika-abh08_t:981_0	Tāsu purimā tisso ācariyānaṃ na sambhavanti. Na hi te ganthakaraṇatthāya ārabhitvā	981	
PA_tika-abh08_t:981_1	idāni adiṭṭhaṃ jotenti, diṭṭhaṃ saṃsandenti, saṃsayaṃ vā pakkhandanti tabbisodhanapubbakameva	981	
PA_tika-abh08_t:981_2	ganthakaraṇe abhinivesanato. Itarā pana dve sambhavanti. Tāsu ayaṃ kathetukamyatāpucchā.	981	
PA_tika-abh08_t:981_3	Apica codanaṃ samuṭṭhāpentā ācariyā aññaṃ codakaṃ parikappetvā tassa vacanavasena	981	
PA_tika-abh08_t:981_4	samuṭṭhāpentīti taṃvasenettha adiṭṭhajotanāvimaticchedanāpucchāpi labbhantevāti daṭṭhabbaṃ.	981	
PA_tika-abh08_t:981_5	Tassāti tassa citta-saddassa. Citte hi adhigate tassa vācako saddopi sahacariyato	981	
PA_tika-abh08_t:981_6	adhigatova hotīti tassa idha ta-saddena pariggaho. Keci pana “tassa cittassā”ti atthaṃ	981	
PA_tika-abh08_t:981_7	vadanti, taṃ “tassa ko vacanattho”ti iminā na sameti. Na hi cittassa “ko vacanattho”ti	981	
PA_tika-abh08_t:981_8	pucchā sambhavatīti.	981	
PA_tika-abh08_t:982_0	Idāni yathāpucchitamatthaṃ vissajjetuṃ “vuccate”ti tāva paṭiññaṃ katvā “sabbasaṅgāhakavasenā”tiādinā	982	
PA_tika-abh08_t:982_1	vissajjanamāraddhaṃ. Tattha sabbasaṅgāhakavasenāti heṭṭhimantato cakkhuviññāṇādayo	982	
PA_tika-abh08_t:982_2	upādāya sabbesaṃ ārammaṇavijānanasabhāvattā tesaṃ sabbesameva saṅgāhakavasena, na	982	
PA_tika-abh08_t:982_3	pana vakkhamānanibbacanesu viya yathālābhavasenāti attho. Cintetīti vijānāti. Cintenti	982	
PA_tika-abh08_t:982_4	tena gocaranti vā cittaṃ. Sampayuttadhammānaṃ kattutāsamāropanena hissa karaṇabhāvo	982	
PA_tika-abh08_t:982_5	labbhati. Sabbasaṅgāhakavasena tāva atthaṃ dassetvā idāni yathālābhavasenapi dassetuṃ	982	
PA_tika-abh08_t:982_6	“attasantānaṃ vā cinotītipī”tiādi vuttaṃ. Sabbacittasādhāraṇattā hi citta-saddassa	982	
PA_tika-abh08_t:982_7	yattha yattha yathā yathā attho labbhati, tattha tattha tathā tathā gahetabbo. Yassa	982	
PA_tika-abh08_t:982_8	pana cittassa yathāvuttaatthaviseso na labbhati, taṃ ruḷhīvasena cittanti veditabbaṃ.	982	
PA_tika-abh08_t:982_9	Yathā kilañjādīhi katampi tālapaṇṇehi katasarikkhakatāya ruḷhīsaddena “tālavaṇṭa”ntveva	982	
PA_tika-abh08_t:982_10	vuccatīti. Attasantānanti sakasantānaṃ, javanasantānanti attho. Atta-saddassa hi	9821	
PA_tika-abh08_t:982_11	parapaccanīkavacanattā attano santānoti sadisavasena uppajjamāno javanasantāno vuccati.	9821	
PA_tika-abh08_t:982_12	Taṃ cinoti rāsiṃ karotīti ayamattho sāsevanakānaṃ javanacittānaṃ vasena daṭṭhabbo.	9821	
PA_tika-abh08_t:982_13	Tāni hi purejātāni pacchājātānaṃ āsevanapaccayā hutvā attano javanasantānassa paguṇabalavabhāvakaraṇena	9821	
PA_tika-abh08_t:982_14	taṃ cinanti nāma. Vā-saddo asabbasaṅgāhakatthavikappane. Pi-saddo kiriyāsampiṇḍanatthe.	9821	
PA_tika-abh08_t:982_15	Atha vā “sabbasaṅgāhakavasenā”ti imassa idhāpi sambandho hotīti idampi sabbasaṅgāhakavasena	9821	
PA_tika-abh08_t:982_16	vuttanti gayhamāne attasantānanti viññāṇavacanassa atta-saddassa sakatthavuttittāyeva	9821	
PA_tika-abh08_t:982_17	taṃvasena cittasantānanti attho. Anantarādipaccayavasena hi cittasantānassa abbocchinnappavattikaraṇato	9821	
PA_tika-abh08_t:982_18	sabbameva cittajātaṃ cittasantānaṃ cinoti nāma. Imasmiṃ panatthe vā-saddo kiriyāvikappanattho.	9821	
PA_tika-abh08_t:982_19	Pi-saddo “citta”nti imassa ākaḍḍhanatthoti daṭṭhabbaṃ. Purimapakkhe pana cittanti	9821	
PA_tika-abh08_t:982_20	adhikāratova gahetabbaṃ.	9822	
PA_tika-abh08_t:983_0	9. Vicittaṃ karoti, vicittassa vā karaṇanti vicittakaraṇaṃ, tato vicittakaraṇā, vicittacittakammādīnaṃ	983	
PA_tika-abh08_t:983_1	karaṇatoti attho. Lokasmiñhi yaṃ kiñci cittakammādibhedaṃ vicittaṃ sippajātaṃ, sabbaṃ	983	
PA_tika-abh08_t:983_2	taṃ citteneva cintetvā karīyatīti. Tenāha bhagavā – “diṭṭhaṃ vo, bhikkhave, caraṇaṃ	983	
PA_tika-abh08_t:983_3	nāma cittanti? Evaṃ, bhante. Tampi kho, bhikkhave, caraṇaṃ nāma cittaṃ citteneva	983	
PA_tika-abh08_t:983_4	cintita”nti. Svāyamattho saviññattikānaṃ bāttiṃsacittānamupalabbhati. Sāsavakusalākusalaṃ	983	
PA_tika-abh08_t:983_5	vā vicittagatiādikaraṇato vā vicittakaraṇaṭṭhena cittaṃ. Nanu ca vicittagatiādayo	983	
PA_tika-abh08_t:983_6	kammavasena nipphajjanti. Yathāha –	983	
PA_tika-abh08_t:984_0	“Kammanānākaraṇaṃ paṭicca sattānaṃ gatiyā nānākaraṇaṃ paññāyati apadā dvipadā catuppadā	984	
PA_tika-abh08_t:984_1	bahuppadā rūpino arūpino saññino asaññino nevasaññīnāsaññino, kammanānākaraṇaṃ paṭicca	984	
PA_tika-abh08_t:984_2	sattānaṃ upapattiyā nānākaraṇaṃ paññāyati uccanīcatā hīnapaṇītatā sugataduggatatā,	984	
PA_tika-abh08_t:984_3	kammanānākaraṇaṃ paṭicca sattānaṃ attabhāve nānākaraṇaṃ paññāyati suvaṇṇadubbaṇṇatā	984	
PA_tika-abh08_t:984_4	sujātadujjātatā susaṇṭhitadussaṇṭhitatā, kammanānākaraṇaṃ paṭicca sattānaṃ lokadhamme	984	
PA_tika-abh08_t:984_5	nānākaraṇaṃ paññāyati lābhālābhe yasāyase nindāpasaṃsāyaṃ sukhadukkhe”ti.	984	
PA_tika-abh08_t:985_0	Tasmā kammabhedanibbattattā gatiādīnaṃ cittatā. Kammanti ca cetasikadhammabhūtā cetanā,	985	
PA_tika-abh08_t:985_1	abhijjhādayo ca vuccanti, na cittanti. Kathaṃ cittassa vicittagatiādikaraṇanti? Vuccate	985	
PA_tika-abh08_t:985_2	– kammassa cittasannissitattā tannipphāditampi citteneva kataṃ hoti, yathā rājayodhena	985	
PA_tika-abh08_t:985_3	parājito satturaññā jitoti vuccati. Vicittaṃ karaṇamassāti vā vicittakaraṇaṃ. Tato	985	
PA_tika-abh08_t:985_4	ekaṭṭhānikavajjitañhi cittaṃ paccekaṃ paṭisandhādivicittakiriyavantatāya, sabbameva	985	
PA_tika-abh08_t:985_5	vā cittaṃ āvajjanādiaññamaññavisadisakiriyavantatāya vicittakaraṇaṃ yuttanti. Sabbavikappesupi	985	
PA_tika-abh08_t:985_6	“rūpabhavo rūpa”ntiādīsu viya uttarapadalopo cittapariyāyena ca vicitta-saddena vā	985	
PA_tika-abh08_t:985_7	viggaho vi-saddalopo vā daṭṭhabbo. Atha vā “vicittakaraṇā”ti idaṃ cittavicittabhāvassa	985	
PA_tika-abh08_t:985_8	ñāpakahetunidassanaṃ. Tena yasmā idaṃ vicittakaraṇaṃ, tasmā tassa vicittassa nipphādakaṃ	985	
PA_tika-abh08_t:985_9	sayampi tatheva vicittanti viññātabbanti evaṃ karaṇavicittatāya vicittattā cittanti	985	
PA_tika-abh08_t:985_10	attho. Ṭhapetvā taṃ karaṇavicittatāya vicittabhāvaṃ attano eva jātibhūmisampayogādivasena	9851	
PA_tika-abh08_t:985_11	vicittatāya cittanti dassento āha “attano cittatāya vā”ti. Tattha yasmā aññadeva	9851	
PA_tika-abh08_t:985_12	kusalaṃ, aññaṃ akusalaṃ, aññaṃ abyākataṃ, aññaṃ kāmāvacaraṃ, aññaṃ rūpāvacarādibhedaṃ,	9851	
PA_tika-abh08_t:985_13	aññaṃ sarāgaṃ, aññaṃ vītarāgaṃ, aññaṃ sadosaṃ, aññaṃ vītadosaṃ, aññaṃ samohaṃ, aññaṃ	9851	
PA_tika-abh08_t:985_14	vītamohaṃ, aññaṃ rūpārammaṇaṃ, aññaṃ saddādiārammaṇaṃ, rūpārammaṇesu ca aññaṃ nīlārammaṇaṃ,	9851	
PA_tika-abh08_t:985_15	aññaṃ pītādiārammaṇaṃ. Evaṃ saddārammaṇādīsupi yathāsambhavaṃ. Sabbesu ceva tesu	9851	
PA_tika-abh08_t:985_16	aññaṃ hīnaṃ, aññaṃ majjhimaṃ, aññaṃ paṇītaṃ, hīnādīsu ca aññaṃ chandādhipateyyaṃ,	9851	
PA_tika-abh08_t:985_17	aññaṃ cittādhipateyyaṃ, aññaṃ vīriyādhipateyyaṃ, aññaṃ vīmaṃsādhipateyyanti evamādinā	9851	
PA_tika-abh08_t:985_18	jātibhūmisampayuttaārammaṇahīnamajjhimapaṇītaadhipatiādīnaṃ vasena vicittamanekappakāraṃ,	9851	
PA_tika-abh08_t:985_19	tasmā imāya attavicittatāya vā cittanti vuccatīti.	9851	
PA_tika-abh08_t:986_0	Kāmañcettha ekameva cittaṃ evaṃ vicittaṃ nāma na hoti, vicittānaṃ pana antogadhattā	986	
PA_tika-abh08_t:986_1	etesu yaṃ kiñci ekampi vicittatāya cittanti vattuṃ vaṭṭati samudāyavohārena avayavassāpi	986	
PA_tika-abh08_t:986_2	vohariyamānattā yathā pabbatanadīsamuddādīnamekadesā diṭṭhā pabbatādayo diṭṭhāti,	986	
PA_tika-abh08_t:986_3	yathā ca ekekacittasampayuttāpi vedanādayo rāsaṭṭhena khandhavohārena “vedanākkhandho	986	
PA_tika-abh08_t:986_4	saññākkhandho”tiādinā vuccanti. Apicettha vipākaviññāṇaṃ kammakilesehi citanti cittaṃ,	986	
PA_tika-abh08_t:986_5	taṃ kilesasahāyena kammunā phalabhāvena nibbattitaṃ tehi citaṃ nāma hoti. Hotu tāvidaṃ	986	
PA_tika-abh08_t:986_6	lokiyavipākaṃ sandhāya, lokuttaraṃ pana patvā kathanti? Vuccate – “katame dhammā	986	
PA_tika-abh08_t:986_7	kusalā, yasmiṃ samaye lokuttaraṃ kusalaṃ cittaṃ uppannaṃ hoti…pe… tasmiṃ samaye avijjāpaccayā	986	
PA_tika-abh08_t:986_8	saṅkhārā”tiādinā ariyamaggacetanāyapi avijjūpanissayabhāvassa pakāsitattā lokuttarakusalassāpi	986	
PA_tika-abh08_t:986_9	anusayā upanissayā hontīti tannibbattitassa vipākassa kammakilesasañcitatāpariyāyo	986	
PA_tika-abh08_t:986_10	labbhatīti. Citaṃ tāyatīti vā cittaṃ. Kammādisañcitopi hi attabhāvo viññāṇūparame	9861	
PA_tika-abh08_t:986_11	matoti vuccati. Yathāha –	9861	
PA_tika-abh08_t:987	“Āyu usmā ca viññāṇaṃ, yadā kāyaṃ jahantimaṃ;	98	
PA_tika-abh08_t:988	Appaviddho tadā seti, niratthaṃva kaliṅgara”nti. ;	98	
PA_tika-abh08_t:989_0	So panāyaṃ citta-saddo kiñcāpi anekatthesu dissati. Tathā hesa “citto ca gahapatī”tiādīsu	989	
PA_tika-abh08_t:989_1	paññattiyaṃ āgato. “Sabbo loko paracittena acitto”tiādīsu viññāṇe. “Nāhaṃ, bhikkhave,	989	
PA_tika-abh08_t:989_2	aññaṃ ekanikāyampi samanupassāmi, evaṃ citta”ntiādīsu vicitte, nānappakāreti attho.	989	
PA_tika-abh08_t:989_3	“Caraṇaṃ nāma citta”ntiādīsu cittakammake. Idha pana catubbidhadhamme niddesato pakaraṇavasena	989	
PA_tika-abh08_t:989_4	yathāvuttavacanatthayutto viññāṇavacanova daṭṭhabboti imamatthaṃ dassento āha “paññattiyampī”tiādi.	989	
PA_tika-abh08_t:989_5	Paññāpīyati etāyāti paññatti, tassaṃ nāmapaññattiyanti attho. Cittoti hi ekassa gahapatino	989	
PA_tika-abh08_t:989_6	nāmaṃ. Pi-saddo vakkhamānasampiṇḍanattho. Viññāṇeti savipākāvipākabhede citte. Tañhi	989	
PA_tika-abh08_t:989_7	vijānanaṭṭhena “viññāṇa”nti vuccati. Yathāha – “vijānātīti kho, bhikkhave, viññāṇaṃ,	989	
PA_tika-abh08_t:989_8	tasmā viññāṇanti vuccatī”ti. Cittasammutīti cittavohāro. Daṭṭhabbāti viññātabbā.	989	
PA_tika-abh08_t:989_9	Idhāti imasmiṃ catubbidhadhammaniddesaṭṭhāne. Viññunāti vijānatā, ābhidhammikenāti attho.	989	
PA_tika-abh08_t:990_0	Vibhāgavantānaṃ dhammānaṃ sabhāvavibhāvanaṃ vibhāgena vinā na hotīti cittassa vibhāgaṃ	990	
PA_tika-abh08_t:990_1	dassetuṃ “sārammaṇato”tiādi āraddhaṃ. Tattha ālambanti taṃ nissāya pavattantīti ārammaṇaṃ,	990	
PA_tika-abh08_t:990_2	paccayo, gocaro ca. Tathā hi “labhati māro ārammaṇaṃ, labhati māro otāra”ntiādīsu	990	
PA_tika-abh08_t:990_3	paccayo “ārammaṇa”nti vuccati. “Nimittaṃ assāsapassāsā, anārammaṇamekacittassā”tiādīsu	990	
PA_tika-abh08_t:990_4	gocaro. Idha pana ubhayampi vaṭṭati sabbasseva cittassa sappaccayasagocarattā. Saha	990	
PA_tika-abh08_t:990_5	ārammaṇena vattati tadavinābhāvatoti sārammaṇaṃ. Bhāvappadhānaniddesavasena cettha	990	
PA_tika-abh08_t:990_6	sārammaṇabhāvo sārammaṇa-saddena vutto yathā “idampi buddhe ratanaṃ paṇītaṃ. Cakkhu	990	
PA_tika-abh08_t:990_7	suññaṃ attena vā attaniyena vā”tiādīsu ratanaattattaniyādibhāvo ratanādīhi saddehīti,	990	
PA_tika-abh08_t:990_8	tato sārammaṇabhāvatoti attho. Evamaññatthāpi yathānurūpaṃ daṭṭhabbaṃ. Ekavidhanti	990	
PA_tika-abh08_t:990_9	ekappakāraṃ, ekakoṭṭhāsanti attho.	990	
PA_tika-abh08_t:991_0	Savipākāvipākatoti vipākuppādanasabhāvassa vijjamānāvijjamānabhāvato. Vipāka-saddo	991	
PA_tika-abh08_t:991_1	hi dvīsu atthesu pavattati. Katthaci vipakkabhāvamāpannesu arūpadhammesu, katthaci	991	
PA_tika-abh08_t:991_2	vipākuppādanasabhāve. Tathā hesa “vipākā dhammā”tiādīsu vipakkabhāvamāpannesu arūpadhammesu	991	
PA_tika-abh08_t:991_3	pavattati. “Vipākadhammadhammā”tiādīsu vipākuppādanasabhāve. Idha pana vipākuppādanasabhāvo	991	
PA_tika-abh08_t:991_4	daṭṭhabbo. Itarathā hi abhiññākusalādīnaṃ savipāka-pade asaṅgahitabhāvāpatti siyā.	991	
PA_tika-abh08_t:991_5	Tathā hi yadi vipakkabhāvamāpannā eva dhammā idha gahitā siyuṃ, te yassa santi, taṃ	991	
PA_tika-abh08_t:991_6	savipākamitaramavipākanti abhiññākusalassa ceva kadāci avipākassa diṭṭhadhammavedanīyādikammassa	991	
PA_tika-abh08_t:991_7	bhāvanāyapahātabbākusalassa ca vipākuppattiyā abhāvato avipāka-padasaṅgaho siyā,	991	
PA_tika-abh08_t:991_8	evañca sati “avipākaṃ abyākata”nti vakkhamānattā nesaṃ abyākatabhāvo āpajjati, na	991	
PA_tika-abh08_t:991_9	cetamiṭṭhaṃ kusalākusalaniddeseyeva tesaṃ niddesato. Vipākuppādanasabhāve pana gahite	991	
PA_tika-abh08_t:991_10	taṃsabhāvo nāma anupacchinnāvijjamānataṇhānusayasmiṃ santāne sabyāpārappavatti evāti	9911	
PA_tika-abh08_t:991_11	tassā tesupi atthitāya asatipi vipākuppādane savipāka-padasaṅgaho siddhoti na koci	9911	
PA_tika-abh08_t:991_12	iṭṭhavighāto āpajjati. Yena pana kāraṇena abhiññākusalādikamavipākaṃ, yo cettha vattabbo	9911	
PA_tika-abh08_t:991_13	vinicchayo, taṃ sabbaṃ tassa tassa āgataṭṭhāneyeva dassayissāma.	9911	
PA_tika-abh08_t:992_0	Katamaṃ panettha savipākaṃ, katamamavipākanti codanaṃ sandhāyāha “tattha savipāka”ntiādi.	992	
PA_tika-abh08_t:992_1	Abyākatanti vipākakiriyāvasena duvidhamabyākataṃ. Tesu vipākacittaṃ tāva ādāsatale	992	
PA_tika-abh08_t:992_2	mukhanimittaṃ viya nirussāhattā vipākuppādane asamatthaṃ. Kiriyacittesu ca yadetaṃ	992	
PA_tika-abh08_t:992_3	khīṇāsavasantāneyeva niyatamaṭṭhārasavidhaṃ viññāṇaṃ, taṃ upacchinnabhavamūlāya santatiyaṃ	992	
PA_tika-abh08_t:992_4	pavattatīti samucchinnamūlāya latāya pupphaṃ viya phaladāyī na hoti. Āvajjanadvayaṃ	992	
PA_tika-abh08_t:992_5	pana anupacchinnabhavamūlepi santāne pavattamānaṃ anāsevanabhāvena dubbalattā moghapupphamiva	992	
PA_tika-abh08_t:992_6	bījabhāve asamatthaṃ aphalameva. Iti sabbametaṃ abyākataṃ vipākārahatābhāvato avipākanti	992	
PA_tika-abh08_t:992_7	vuttaṃ “avipākaṃ abyākata”nti. Jāyanti ettha asadisāpi sadisākārāti jāti, samānākāro,	992	
PA_tika-abh08_t:992_8	kusalākusalābyākatānaṃ jāti kusalākusalābyākatajāti, tassā bhedato tividhaṃ kusalaṃ	992	
PA_tika-abh08_t:992_9	akusalaṃ abyākatanti. Vacanatthapucchāya payojanaṃ vuttameva.	992	
PA_tika-abh08_t:993_0	10. “Kucchitāna”ntiādi vissajjanaṃ. Tattha kucchitānanti ninditānaṃ, asuci viya nāgarikehi	993	
PA_tika-abh08_t:993_1	viññūhi garahitabbānaṃ pāpadhammānanti attho. Salanatoti hiṃsanato, apanayanato vā.	993	
PA_tika-abh08_t:993_2	Kusalañhi yathānurūpaṃ tadaṅgādivasena akusaladhamme pajahantaṃ te hiṃsati, apanayatīti	993	
PA_tika-abh08_t:993_3	vā vuccati. Atha vā salanato saṃvaraṇato, pidahanatoti attho. Kusaladhammavasena	993	
PA_tika-abh08_t:993_4	hi akusalappavattinivāraṇena, appavattidhammatāpādanena ca manacchaṭṭhesu dvāresu	993	
PA_tika-abh08_t:993_5	appavattiyā saṃvutā pihitā honti. Kusānanti rāgādiasucisampayogena nānāvidhadukkhahetutāya	993	
PA_tika-abh08_t:993_6	ca kucchitenākārena appahīnabhāvena santāne sayanti pavattantīti kusā, pāpadhammā.	993	
PA_tika-abh08_t:993_7	Atha vā kucchitānaṃ pāṇātipātādīnaṃ sāvajjadhammānaṃ sānato nisānato tejanato kusā,	993	
PA_tika-abh08_t:993_8	dosalobhādayo. Dosādīnañhi vasena cetanāya tikkhabhāvappattiyā pāṇātipātādīnaṃ mahāsāvajjatāti.	993	
PA_tika-abh08_t:993_9	Tesaṃ lavanena chindanena yathānurūpaṃ pajahanenāti attho. Kusenāti kucchitānaṃ sānato	993	
PA_tika-abh08_t:993_10	tanukaraṇato, osānakaraṇato vā “kusā”ti laddhanāmena ñāṇena. Lātabbattāti ādātabbattā,	9931	
PA_tika-abh08_t:993_11	sahajātaupanissayabhāvena santāne pavattetabbattā. Ñāṇañhi tihetukakusalaṃ sahajātabhāvena	9931	
PA_tika-abh08_t:993_12	ceva upanissayabhāvena ca, duhetukakusalaṃ upanissayabhāveneva santāne pavatteti.	9931	
PA_tika-abh08_t:993_13	Evañca katvā kosallasambhūtaṭṭho kusalaṭṭhoti sabbakusalānaṃ sādhāraṇavasena attho	9931	
PA_tika-abh08_t:993_14	vuccati. Atha vā kusenāti jātisaddatāya ekavacananiddeso, kusehīti pana attho. Puññakiriyāvasena	9931	
PA_tika-abh08_t:993_15	hi pavattāni saddhādīni indriyāni yathāvuttanayena “kusānī”ti vuccanti, tehi lātabbattā	9931	
PA_tika-abh08_t:993_16	vuttanayena pavattetabbattā. Apicettha –	9931	
PA_tika-abh08_t:994	“Kuso viya lunātīti, kusā viya lunāti vā;	99	
PA_tika-abh08_t:995	Kusalaṃ kuṃ saletīti, lunāti kusamiccapī”ti.	99	
PA_tika-abh08_t:996_0	Tattha yathā kuso gahito ubhayabhāgagataṃ hatthapadesaṃ lunāti, evamidampi uppannānuppannavasena	996	
PA_tika-abh08_t:996_1	ubhayabhāgagataṃ kilesapakkhaṃ lunāti chindati, seyyathāpi – “anuppannānaṃ pāpakānaṃ	996	
PA_tika-abh08_t:996_2	akusalānaṃ dhammānaṃ anuppādāya chandaṃ janeti, vāyamati, uppannānaṃ…pe… pahānāyā”ti	996	
PA_tika-abh08_t:996_3	āgataṃ sammappadhānaṃ. Tasmā kuso viya lunātīti kusalaṃ. Kusā viya lunātīti ettha	996	
PA_tika-abh08_t:996_4	“ku”iti bhūmi vuccati, dhammānaṃ adhiṭṭhānabhāvena taṃsadisatāya idha rūpārūpakkhandho	996	
PA_tika-abh08_t:996_5	vutto. Attano nissayabhūtassa tassa etarahi, āyatiñca anudahanato vināsanato kuṃ	996	
PA_tika-abh08_t:996_6	sāyantīti kusā, rāgādayo, te viya attano nissayaṃ lunāti chindatīti kusalaṃ. Payogasampāditā	996	
PA_tika-abh08_t:996_7	hi kusaladhammā accantameva rūpārūpadhamme appavattikaraṇena samucchindanti anupādisesanibbānadhātupāpanatoti.	996	
PA_tika-abh08_t:996_8	Vuttanayena pana “ku”nti laddhanāmassa rūpārūpakkhandhassa salanato apanayanato kuṃ	996	
PA_tika-abh08_t:996_9	saletīti kusalaṃ. Kusaṃ lunātīti pana kucchitā ettha sayantīti kuso, kāyo, taṃ lunāti	996	
PA_tika-abh08_t:996_10	yathāvuttavasenevāti kusalaṃ.	9961	
PA_tika-abh08_t:997_0	11. Idāni kusala-saddassa atthuddhāradassanatthamāha “cheke kusala-saddoya”ntiādi.	997	
PA_tika-abh08_t:997_1	Tattha “kusalo tvaṃ rathassa aṅgapaccaṅgānaṃ, kusalānaccagītassa, sikkhitā cāturitthiyo”tiādīsu	997	
PA_tika-abh08_t:997_2	cheke diṭṭho, chekapariyāyo pavīṇatthoti attho. “Kacci nu bhoto kusalaṃ, kacci bhoto	997	
PA_tika-abh08_t:997_3	anāmaya”ntiādīsu ārogye. “Katamo pana, bhante, kāyasamācāro kusalo? Yo kho, mahārāja,	997	
PA_tika-abh08_t:997_4	kāyasamācāro anavajjo”ti ca “aparaṃ pana, bhante, etadānuttariyaṃ, yathā bhagavā	997	
PA_tika-abh08_t:997_5	dhammaṃ deseti kusalesu dhammesū”ti ca evamādīsu anavajje. “Kusalānaṃ dhammānaṃ samādānahetu	997	
PA_tika-abh08_t:997_6	evamidaṃ puññaṃ vaḍḍhati, kusalassa kammassa katattā upacitattā”ti ca ādīsu iṭṭhavipāke.	997	
PA_tika-abh08_t:997_7	Anavajjādiketi anavajjaiṭṭhavipāke, “anavajjādike”ti ca attanā vakkhamānalakkhaṇassa	997	
PA_tika-abh08_t:997_8	anurūpattā vuttaṃ, na pana ārogyatthassa asambhavato. Kilesarogassa hi abhāvato kusalaṃ ārogyaṃ hoti.	997	
PA_tika-abh08_t:998_0	Vajjā rāgādayo, te yassa na santi, taṃ anavajjaṃ, iṭṭho vipāko catukkhandhasaṅkhāto	998	
PA_tika-abh08_t:998_1	yassa, taṃ iṭṭhavipākaṃ, iṭṭhavipākatā cassa taṃsabhāvavantatāya daṭṭhabbā, na tassa	998	
PA_tika-abh08_t:998_2	avassaṃ iṭṭhavipākasambhavatoyeva, lakkhīyati anenāti lakkhaṇaṃ, anavajjañca taṃ	998	
PA_tika-abh08_t:998_3	iṭṭhavipākañcāti anavajjaiṭṭhavipākaṃ. Taṃ lakkhaṇamassāti anavajjaiṭṭhavipākalakkhaṇaṃ.	998	
PA_tika-abh08_t:999_0	Nanu ca kusalameva anavajjaiṭṭhavipākaṃ, vuttaniyāmena pana anavajjaiṭṭhavipākato	999	
PA_tika-abh08_t:999_1	aññaṃ kusalaṃ siyā. Na hi sayameva attano lakkhaṇanti sakkā vattunti? Nāyaṃ doso	999	
PA_tika-abh08_t:999_2	pariññātāpariññātavacanatthabhāvabhede ekassāpi lakkhitabbalakkhaṇabhāvaparikappanato.	999	
PA_tika-abh08_t:999_3	“Anavajjaiṭṭhavipāka”nti hi pariññātavacanatthaṃ. “Kusala”nti apariññātavacanatthaṃ.	999	
PA_tika-abh08_t:999_4	Evañca yena sabhāvena pariññātavacanatthassa saddassa attho hoti, yena ca apariññātavacanatthassa,	999	
PA_tika-abh08_t:999_5	tesaṃ pariññātāpariññātavacanatthasabhāvānaṃ bhedena taṃsamaṅgissa kusalassa ekassāpi	999	
PA_tika-abh08_t:999_6	bhedo parikappīyati yathā “pure bhavaṃ paṭu āsi, paṭutaro etarahī”ti guṇabhedena,	999	
PA_tika-abh08_t:999_7	vatthubhedena ca parikappīyati, tasmā pariññātavacanatthabhāvena lakkhaṇaṃ, apariññātavacanatthabhāvena	999	
PA_tika-abh08_t:999_8	lakkhitabbanti evaṃ parikappitabhede pariggayhamāne na koci doso āpajjati.	999	
PA_tika-abh08_t:1000_0	Atha vā lakkhīyatīti lakkhaṇaṃ, anavajjaiṭṭhavipākañca taṃ lakkhaṇañcāti anavajjaiṭṭhavipākalakkhaṇaṃ,	1000	
PA_tika-abh08_t:1000_1	yaṃ anavajjaiṭṭhavipākaṃ hutvā lakkhīyati, taṃ kusalanti attho. Atha vā anavajja-saddena	1000	
PA_tika-abh08_t:1000_2	anavajjabhāvo vutto, iṭṭhavipākasaddena iṭṭhavipākabhāvo, tasmā anavajjo ca iṭṭhavipāko	1000	
PA_tika-abh08_t:1000_3	ca anavajjaiṭṭhavipākaṃ, taṃ lakkhaṇametassāti karaṇatthe, kammatthe vā lakkhaṇa-saddena	1000	
PA_tika-abh08_t:1000_4	anavajjaiṭṭhavipākalakkhaṇanti anavajjaiṭṭhavipākasabhāvavantaṃ, anavajjaiṭṭhavipākabhāvena	1000	
PA_tika-abh08_t:1000_5	lakkhitabbaṃ vāti attho. Kiṃ panettha kāraṇaṃ padadvayapariggahena, nanu ekeneva	1000	
PA_tika-abh08_t:1000_6	padena adhippetatthasiddhi siyā. Kiñcāpi hi “anavajjalakkhaṇa”nti vutte “aparaṃ pana,	1000	
PA_tika-abh08_t:1000_7	bhante, etadānuttariyaṃ, yathā bhagavā dhammaṃ deseti kusalesu dhammesū”tiādīsu viya	1000	
PA_tika-abh08_t:1000_8	vajjarahitattā abyākatassāpi pasaṅgo siyāti iṭṭhavipāka-padaṃ vattabbameva, “iṭṭhavipākalakkhaṇa”nti	1000	
PA_tika-abh08_t:1000_9	pana vutte itaraṃ na vattabbaṃ abyākatassa vipākārahabhāvena iṭṭhavipākatāpasaṅgabhāvato?	1000	
PA_tika-abh08_t:1000_10	Saccametaṃ, anavajja-padena kusalassa pavattisukhataṃ, iṭṭhavipāka-padena ca vipākasukhataṃ	10001	
PA_tika-abh08_t:1000_11	dassetuṃ padadvayaṃ vuttaṃ. Anavajjapadañhi attano pavattisabhāvavasena lakkhaṇavacanaṃ,	10001	
PA_tika-abh08_t:1000_12	itaraṃ kālantare vipākuppādanasamatthatāvasenāti. Atha vā kusalassa atthavisuddhiṃ	10001	
PA_tika-abh08_t:1000_13	dassetuṃ purimapadaṃ vuttaṃ, parisuddhavipākataṃ dassetuṃ pacchimaṃ. Purimaṃ vā kusalassa	10001	
PA_tika-abh08_t:1000_14	akusalasabhāvato nivattanaṃ, pacchimaṃ abyākatasabhāvatoti alamatipapañcena. Ettha	10001	
PA_tika-abh08_t:1000_15	ca “anavajja…pe… lakkhaṇa”nti vacanena kusalassa sāmaññalakkhaṇaṃ vuttaṃ anavajjaiṭṭhavipākasabhāvassa	10001	
PA_tika-abh08_t:1000_16	kusalajātiyā sādhāraṇattā. Akusalādīnamasādhāraṇabhāvena sabhāvalakkhaṇaṃ vāti daṭṭhabbaṃ.	10001	
PA_tika-abh08_t:1001_0	Akusalaviddhaṃsanarasanti yathānurūpaṃ akusalappajahanakiccaṃ. Kusalañhi parittamahaggatalokuttarabhedabhinnaṃ	1001	
PA_tika-abh08_t:1001_1	yathākkamaṃ tadaṅgavikkhambhanasamucchedappahānavasena akusalapakkhaṃ pajahati. Atha	1001	
PA_tika-abh08_t:1001_2	tadaṅgādippahānānaṃ kiṃ nānākaraṇanti? Vuccate – dānādipuññakiriyavatthugatena tena	1001	
PA_tika-abh08_t:1001_3	tena kusalaṅgena tassa tassa maccherādiakusalaṅgassa pahānaṃ tadaṅgappahānaṃ, taṃ	1001	
PA_tika-abh08_t:1001_4	dīpālokena andhakāraviddhaṃsanaṃ viya daṭṭhabbaṃ, kāmāvacarakusalānaṃ parittānubhāvatāya	1001	
PA_tika-abh08_t:1001_5	tehi attano ṭhitikkhaṇe viddhaṃsitānamakusalānaṃ tadapagame sati puna āgamena vottharaṇato.	1001	
PA_tika-abh08_t:1001_6	Tesaṃ tesaṃ nīvaraṇadhammānaṃ vikkhambhanasaṅkhātaṃ pavattinivāraṇavasena pahānaṃ	1001	
PA_tika-abh08_t:1001_7	vikkhambhanappahānaṃ, taṃ ghaṭappahārena jalatale sevālaviyūhanaṃ viya daṭṭhabbaṃ.	1001	
PA_tika-abh08_t:1001_8	Yathā hi balavatā ghaṭappahārena dūrīkataṃ sevālaṃ tasmiṃ apanītepi taṃpahāravegena	1001	
PA_tika-abh08_t:1001_9	sahasā na ottharati, evameva upacārappanābhedena jhānena vikkhambhitā kāmacchandādayo	1001	
PA_tika-abh08_t:1001_10	tadappavattikālepi tassa balena sahasā na ottharantīti. Anuppattidhammatāpādanasaṅkhātaṃ	10011	
PA_tika-abh08_t:1001_11	sammā ucchedavasena pahānaṃ samucchedappahānaṃ, taṃ pana asanisampātena rukkhādīnaṃ	10011	
PA_tika-abh08_t:1001_12	samūlaviddhaṃsanaṃ viya daṭṭhabbaṃ. Na hi ariyamaggena samucchinnakilesā anusayamattakenāpi	10011	
PA_tika-abh08_t:1001_13	santāne pavattanti. Yathā pana ekavārappavattenapi indagginā saha mūlehi viddhaṃsitā	10011	
PA_tika-abh08_t:1001_14	rukkhādayo na puna viruhanti, evamevaṃ ekacittakkhaṇikenapi tena attano uppādamatteneva	10011	
PA_tika-abh08_t:1001_15	anusayamattaṭṭhāyinopi kilesā sabbena sabbaṃ viddhaṃsitāyeva honti.	10011	
PA_tika-abh08_t:1002	Vodānaṃ visuddhi, saṃkilesamalavimuttīti attho, tathā hutvā paccupaṭṭhānamassāti vodānapaccupaṭṭhānaṃ, parisuddhākārena yogino ñāṇassa upaṭṭhātīti vuttaṃ hoti.	100	
PA_tika-abh08_t:1003_0	Evaṃ kusalassa vajjarahitaiṭṭhavipākasabhāvehi lakkhaṇaṃ, kiccaupaṭṭhānākāravasena	1003	
PA_tika-abh08_t:1003_1	ca rasapaccupaṭṭhānāni vatvā puna vajjapaṭipakkhabhāvavasena ca lakkhaṇaṃ, sampattiphalavasena	1003	
PA_tika-abh08_t:1003_2	ca rasādikaṃ dassetuṃ “vajjapaṭipakkhattā”tiādi vuttaṃ. Tattha vajjānaṃ paṭipakkhabhāvo	1003	
PA_tika-abh08_t:1003_3	vajjapaṭipakkhattaṃ, tato. Etena “anavajjalakkhaṇa”nti ettha a-kāro paṭipakkhatthoti	1003	
PA_tika-abh08_t:1003_4	dasseti, tena panassa abyākatato nivattanaṃ kataṃ. Itarathā hi nāssa vajjaṃ, vajjato	1003	
PA_tika-abh08_t:1003_5	aññaṃ vā anavajjanti abyākatassāpi taṃlakkhaṇatāpasaṅgo siyā. “Vajjapaṭipakkhattā”ti	1003	
PA_tika-abh08_t:1003_6	pana vutte yasmā kusalākusalānameva pahāyakappahātabbabhāvena ālokandhakārānaṃ viya	1003	
PA_tika-abh08_t:1003_7	aññamaññaṃ ujuvipaccanīkabhāvo, tasmā kusalameva vajjapaṭipakkhattā anavajjalakkhaṇaṃ,	1003	
PA_tika-abh08_t:1003_8	na aññanti ayamattho siddho hoti. Vodānabhāvarasanti vodānabhāvasampattikaṃ, kilesamalehi	1003	
PA_tika-abh08_t:1003_9	asaṃkiliṭṭhabhāvena sampajjanakanti attho. Paccupaṭṭhāpīyati upanīyati kāraṇena,	1003	
PA_tika-abh08_t:1003_10	attano vā kāraṇaṃ paṭicca, tappaṭibaddhabhāvena paṭimukhaṃ vā upaṭṭhātīti paccupaṭṭhānaṃ,	10031	
PA_tika-abh08_t:1003_11	iṭṭho vipāko paccupaṭṭhānamassāti iṭṭhavipākapaccupaṭṭhānaṃ.	10031	
PA_tika-abh08_t:1004_0	Asati yonisomanasikāre kusalassa anuppajjanato, sati ca tasmiṃ uppajjanato tassa	1004	
PA_tika-abh08_t:1004_1	so āsannakāraṇanti āha “yonisomanasikārapadaṭṭhāna”nti. Tattha yoniso pathena upāyena	1004	
PA_tika-abh08_t:1004_2	manasikāro yonisomanasikāro, atthato pana sānusayasantānavato channaṃ dvārānamāpāthagatesvārammaṇesu	1004	
PA_tika-abh08_t:1004_3	patirūpadesavāsādisampattiyā kusaladhammānaṃ paccayabhāvena bhavaṅgaṃ āvaṭṭetvā uppannamāvajjanaṃ	1004	
PA_tika-abh08_t:1004_4	yonisomanasikāro nāma. Vuttapaṭipakkhavasena ayonisomanasikāropi daṭṭhabbo. Yaṃ pana	1004	
PA_tika-abh08_t:1004_5	niranusayasantānasamaṅgissa kiriyacittānaṃ paccayabhāvena uppannaṃ, taṃ ṭhapetvā	1004	
PA_tika-abh08_t:1004_6	niravajjadhammaṃ sāvajjadhammassa kassaci paccayabhāvānupagamanato yonisomanasikārapakkhaṃ	1004	
PA_tika-abh08_t:1004_7	vā bhajeyya. Khīṇāsavasantānagatattā yonisoayonisobhāvamanapekkhitvā āpāthagatārammaṇesu	1004	
PA_tika-abh08_t:1004_8	uppattimattaṃ vinā na kassaci kusalākusalabhāvassa paccayo hotīti tadubhayavasena	1004	
PA_tika-abh08_t:1004_9	navattabbattā abyākatamanasikāroti vā saṅkhaṃ gaccheyyāti.	1004	
PA_tika-abh08_t:1005_0	Sāvajjāniṭṭhavipākalakkhaṇamakusalanti etthāpi “vajjā rāgādayo, te yassa santi, taṃ	1005	
PA_tika-abh08_t:1005_1	sāvajjaṃ, aniṭṭho vipāko yassa, taṃ aniṭṭhavipāka”ntiādinā vuttanayānusārena paṭipakkhayojanā	1005	
PA_tika-abh08_t:1005_2	daṭṭhabbā. Rasādito panetaṃ anatthajananarasaṃ, saṃkilesapaccupaṭṭhānaṃ. Atha vā	1005	
PA_tika-abh08_t:1005_3	gārayhabhāvato sāvajjalakkhaṇameva, saṃkilesabhāvarasaṃ, aniṭṭhavipākapaccupaṭṭhānaṃ,	1005	
PA_tika-abh08_t:1005_4	ayonisomanasikārapadaṭṭhānaṃ. Vacanatthato pana na kusalanti akusalaṃ, kusalapaṭipakkhanti	1005	
PA_tika-abh08_t:1005_5	attho. Paṭipakkhatthe hi ayaṃ akāro, na pana aññatthe, nāpi abhāve. Itarathā hi tikaṃ	1005	
PA_tika-abh08_t:1005_6	na siyā, dukaṃ, catukkaṃ vā āpajjeyya. Tathā hi yadi kusalato aññamakusalaṃ siyā,	1005	
PA_tika-abh08_t:1005_7	tadā abyākatassāpi tato aññabhāvena akusala-saddasaṅgahoti kusalākusalajātibhedato	1005	
PA_tika-abh08_t:1005_8	duvidhanti dukaṃ vattabbaṃ. Yadi ca kusalābhāvo akusalaṃ, tena na kāci jāti gayhatīti	1005	
PA_tika-abh08_t:1005_9	kusalābyākatajātibhedato dukameva vattabbaṃ. Atha siyā “abhāvopi visuṃ gahetabbo”ti,	1005	
PA_tika-abh08_t:1005_10	evaṃ sati tassa jātiyā abhāvato jāti-saddena saha sambandho na siyā. Vijjamānassa	10051	
PA_tika-abh08_t:1005_11	hi jāti nāma hoti. Yatheva vā kusalassa abhāvo, evaṃ abyākatassāpi abhāvo atthīti	10051	
PA_tika-abh08_t:1005_12	anabyākatajātipi vattabbāti catukkaṃ āpajjeyya. Na cetamiṭṭhaṃ kusalādivasena tividhajātiyā	10051	
PA_tika-abh08_t:1005_13	eva icchitattā, pāḷiyañca “kusalā dhammā akusalā dhammā abyākatā dhammā”ti tikavaseneva	10051	
PA_tika-abh08_t:1005_14	vuttattā “kusalapaṭipakkha”nti pana vuccamāne mittapaṭipakkho amitto viya, lobhapaṭipakkho	10051	
PA_tika-abh08_t:1005_15	alobho viya ca yaṃ dhammajātaṃ kusalassa ujuvipaccanīkabhūtaṃ, taṃ akusalanti tassa	10051	
PA_tika-abh08_t:1005_16	vasena tikaṃ upapannaṃ hoti, ujuvipaccanīkatā cassa sāvajjāniṭṭhavipākattā, tena	10051	
PA_tika-abh08_t:1005_17	pahātabbabhāvato ca veditabbā, na pana kusalavināsanato. Na hi akusalena kusalaṃ	10051	
PA_tika-abh08_t:1005_18	pahīyati, mahābalattā pana kusalameva taṃ pajahati. Kusalañhi mahābalaṃ, akusalaṃ	10051	
PA_tika-abh08_t:1005_19	dubbalaṃ. Tenevāha “abalā naṃ balīyanti, maddantenaṃ parissayā”ti, tasmā kusalameva	10051	
PA_tika-abh08_t:1005_20	yathāvuttanayena akusalassa pahāyakaṃ, nākusalaṃ itarassāti veditabbaṃ.	10052	
PA_tika-abh08_t:1006_0	Tadubhaya…pe… abyākatanti yaṃ dhammajātaṃ kusalaṃ viya na anavajjaiṭṭhavipākalakkhaṇaṃ,	1006	
PA_tika-abh08_t:1006_1	nāpi akusalaṃ viya sāvajjāniṭṭhavipākalakkhaṇaṃ, atha kho avipākattā tadubhayaviparītalakkhaṇaṃ,	1006	
PA_tika-abh08_t:1006_2	taṃ abyākatanti attho. Nanu ca “tadubhayaviparītalakkhaṇa”nti vutte sukhadukkhavedanānaṃ	1006	
PA_tika-abh08_t:1006_3	viparītā upekkhāvedanā viya iṭṭhāniṭṭhavipākānaṃ viparīto añño koci vipāko yassa	1006	
PA_tika-abh08_t:1006_4	atthi, taṃ abyākatanti āpajjatīti? Nāpajjati tathā asambhavato. Yathā hi ālokandhakārānaṃ	1006	
PA_tika-abh08_t:1006_5	viparīto añño koci natthi, evamiṭṭhāniṭṭhavipākānaṃ viparīto na koci vipāko atthīti.	1006	
PA_tika-abh08_t:1006_6	Atha vā taṃ-saddo idha iṭṭhāniṭṭhavipākanirapekkhaṃ kusalākusalamattameva paccāmasatīti	1006	
PA_tika-abh08_t:1006_7	kusalākusalānaṃ savipākattā tadubhayaviparītalakkhaṇaṃ, taṃ avipākalakkhaṇanti atthoti	1006	
PA_tika-abh08_t:1006_8	alamettha anuyogena. Kusalākusalabhāvena na byākatanti abyākataṃ. Kusalākusalañhi	1006	
PA_tika-abh08_t:1006_9	vatvā abyākatassa vuttattā kusalākusalabhāveneva avuttattāti viññāyati, na pakārantarena.	1006	
PA_tika-abh08_t:1006_10	Tathā avacanañca tassa tadubhayaviparītalakkhaṇattāyeva, na pana avattabbattāmattenāti	10061	
PA_tika-abh08_t:1006_11	daṭṭhabbaṃ. Atha vā vi-saddo virodhivacano. Ā-saddo abhimukhabhāvappakāsano, tasmā	10061	
PA_tika-abh08_t:1006_12	attano paccayehi aññamaññaṃ virodhābhimukhataṃ kataṃ lakkhaṇavirodhato pahāyakappahātabbabhāvato	10061	
PA_tika-abh08_t:1006_13	vāti byākataṃ, kusalākusalaṃ. Tato aññaṃ abyākataṃ. Tañhi lakkhaṇato aññamaññaṃ kusalākusalaṃ	10061	
PA_tika-abh08_t:1006_14	viya na tassa viruddhaṃ. Na hi avipākataṃ aniṭṭhavipākatā viya, iṭṭhavipākatāya iṭṭhavipākatā	10061	
PA_tika-abh08_t:1006_15	viya ca aniṭṭhavipākatāya iṭṭhāniṭṭhavipākatāhi virujjhati, na cāpi abyākataṃ kusalākusalesu	10061	
PA_tika-abh08_t:1006_16	kiñci pajahati, na ca kenaci pahātabbanti. “Tadubhayaviparītalakkhaṇamabyākata”nti	10061	
PA_tika-abh08_t:1006_17	viññāyamāne ahosi kammaṃ, nāhosi kammavipāko, natthi kammavipāko, na bhavissati kammavipākoti	10061	
PA_tika-abh08_t:1006_18	iminā tikena saṅgahitassa gatiupadhikālappayogavipattīhi avipākassa diṭṭhadhammavedanīyādikammassa	10061	
PA_tika-abh08_t:1006_19	bhāvanāyapahātabbassa akusalassa ca abhiññākusalassa ca vipākuppādanābhāvato “siyā	10061	
PA_tika-abh08_t:1006_20	nu kho abyākatabhāvo vā”ti kadāci koci cinteyyāti tannivāraṇatthamāha “avipākārahaṃ	10062	
PA_tika-abh08_t:1006_21	vā”ti, vipākaṃ dātuṃ nārahati tattha sāmatthiyābhāvatoti avipākārahaṃ. Idaṃ vuttaṃ	10062	
PA_tika-abh08_t:1006_22	hoti – diṭṭhadhammavedanīyādayo tāva paccayavekallādīhi kāraṇehi avipākā, sace panete	10062	
PA_tika-abh08_t:1006_23	tabbidūrā assu, tadā vipākadāne samatthatāya vipākārahāyeva, taṃ pana na tathā, atha	10062	
PA_tika-abh08_t:1006_24	kho yena kenaci ākārena vipākadāne asamatthatāyeva vipākārahaṃ na hoti, taṃ abyākataṃ nāmāti.	10062	
PA_tika-abh08_t:1007_0	Idāni evaṃ tikavasena niddiṭṭhesu kusalādīsu paṭhamaṃ tāva kusalacittaṃ vibhajanto	1007	
PA_tika-abh08_t:1007_1	“tattha kusalacitta”ntiādinā tassa gaṇanaparicchedaṃ dasseti. Ekavīsatividhanti aṭṭha	1007	
PA_tika-abh08_t:1007_2	kāmāvacarāni, pañca rūpāvacarāni, cattāri arūpāvacarāni, cattāri lokuttarānīti evaṃ	1007	
PA_tika-abh08_t:1007_3	saṅkhepato ekavīsatividhaṃ. Bhūmito catubbidhanti kāmarūpārūpalokuttarabhūmisaṅkhātānaṃ	1007	
PA_tika-abh08_t:1007_4	catunnaṃ bhūmīnaṃ vasena tattha pavattamānaṃ cittampi catubbidhaṃ hoti. Tattha bhavanti	1007	
PA_tika-abh08_t:1007_5	etthāti bhūmi, ṭhānaṃ, avatthā ca. Avatthāpi hi avatthavantānaṃ pavattiṭṭhānaṃ viya	1007	
PA_tika-abh08_t:1007_6	gayhati. Evañhi nesaṃ sukhaggahaṇaṃ hoti. Avatthāti cettha dhammānaṃ kāmataṇhādīhi	1007	
PA_tika-abh08_t:1007_7	paricchinnāparicchinnabhāvo. Tattha purimā tisso bhūmiyo ubhayavasena veditabbā,	1007	
PA_tika-abh08_t:1007_8	itarā avatthāvaseneva. Na hi lokuttaradhammānaṃ kāmabhavādito aññaṃ ṭhānamupalabbhatīti.	1007	
PA_tika-abh08_t:1008_0	Aññattha pavattamānassāpi vakkhamānanayena kāmabhūmipariyāpannattā bhūmito ekavidhanti.	1008	
PA_tika-abh08_t:1008_1	Savatthukāvatthukabhedatoti cakkhādīni pañca, hadayañcāti cha vatthūni. Kusalassa	1008	
PA_tika-abh08_t:1008_2	pana cakkhādinissitattābhāvato hadayavatthu idha vatthūti adhippetaṃ. Tena sahitaṃ	1008	
PA_tika-abh08_t:1008_3	ekantena tannissitappavattitoti savatthukaṃ, kāmarūpadhātuyaṃ pavattamānaviññāṇaṃ.	1008	
PA_tika-abh08_t:1008_4	Tattha hi arūpassa rūpapaṭibandhappavatti, arūpadhātuyaṃ pana rūpābhāvato vatthuvirahitameva	1008	
PA_tika-abh08_t:1008_5	pavattatīti tattha pavattamānaṃ avatthukaṃ. Hīna…pe… tividhanti ettha paccayato,	1008	
PA_tika-abh08_t:1008_6	phalato ca majjhimapaṇītehi nihīnaṃ, tesaṃ vā guṇehi parihīnanti hīnaṃ, attano paccayehi	1008	
PA_tika-abh08_t:1008_7	padhānabhāvaṃ nītanti paṇītaṃ, ubhinnaṃ vemajjhe bhavaṃ majjhimaṃ. Tattha hīnena	1008	
PA_tika-abh08_t:1008_8	chandena cittena vīriyena vīmaṃsāya vā pavattitaṃ hīnaṃ, majjhimehi chandādīhi pavattitaṃ	1008	
PA_tika-abh08_t:1008_9	majjhimaṃ, paṇītehi paṇītaṃ. Chandādīnaṃ pana hīnādibhāvo adhimuttivasena daṭṭhabbo.	1008	
PA_tika-abh08_t:1008_10	Hīnādhimuttivasena hi nesaṃ hīnatā, paṇītādhimuttivasena paṇītatā, tadubhayavemajjhavasena	10081	
PA_tika-abh08_t:1008_11	majjhimatā. Yasakāmatāya vā kataṃ kusalaṃ hīnaṃ, puññaphalakāmatāya majjhimaṃ, “puññaṃ	10081	
PA_tika-abh08_t:1008_12	nāmetaṃ sādhūhi kattabbamevā”ti evaṃ ariyabhāvaṃ nissāya kataṃ paṇītaṃ. “Ahamasmi	10081	
PA_tika-abh08_t:1008_13	dānapati, ime panaññe dānadāsādayo”tiādinā attukkaṃsanaparavambhanāhi upakkiliṭṭhaṃ	10081	
PA_tika-abh08_t:1008_14	pavattitaṃ vā hīnaṃ, tathā anupakkiliṭṭhaṃ majjhimaṃ, maggaphalapadaṭṭhānaṃ paṇītaṃ.	10081	
PA_tika-abh08_t:1008_15	Bhavabhogasampattinimittaṃ vā kataṃ hīnaṃ, sāvakapaccekabodhipāramitāvasena attano	10081	
PA_tika-abh08_t:1008_16	vimokkhatthāya kataṃ majjhimaṃ, sammāsambodhipāramitāvasena sabbesaṃ vimokkhatthāya kataṃ paṇītanti.	10081	
PA_tika-abh08_t:1009_0	Somanassu…pe… bhedatoti bheda-saddo paccekaṃ sambandhitabbo “somanassupekkhābhedato	1009	
PA_tika-abh08_t:1009_1	ñāṇabhedato payogabhedato”ti. Tattha payogabhedatoti saṅkhārabhedatoti attho. Nanu	1009	
PA_tika-abh08_t:1009_2	ca somanassupekkhābhedo tāva yutto tesaṃ bhinnasabhāvattā. Ñāṇappayogabhedo pana	1009	
PA_tika-abh08_t:1009_3	kathanti? Vuccate – ñāṇappayogakato bhedo ñāṇappayogabhedo tesaṃ bhāvābhāvamupādāya	1009	
PA_tika-abh08_t:1009_4	pavattattā. Idāni tameva somanassupekkhādibhedaṃ vibhāgena dassetuṃ “seyyathida”nti	1009	
PA_tika-abh08_t:1009_5	pucchitvā “somanassasahagata”ntiādinā vissajjeti. Tattha seyyathidanti taṃ katamaṃ,	1009	
PA_tika-abh08_t:1009_6	taṃ kathanti vā attho.	1009	
PA_tika-abh08_t:1010_0	Sobhanaṃ mano, sobhanaṃ vā mano etassāti sumano, tassa bhāvo somanassaṃ, mānasikasukhavedanāyetaṃ	1010	
PA_tika-abh08_t:1010_1	adhivacanaṃ, somanassena uppādato yāva nirodhā sahagataṃ pavattaṃ saṃsaṭṭhaṃ sampayuttanti	1010	
PA_tika-abh08_t:1010_2	attho. Atha vā somanassena saha ekuppādādibhāvaṃ gatanti somanassasahagataṃ. Jānāti	1010	
PA_tika-abh08_t:1010_3	yathāsabhāvaṃ paṭivijjhatīti ñāṇaṃ, tena samaṃ ekuppādādīhi pakārehi yuttanti ñāṇasampayuttaṃ.	1010	
PA_tika-abh08_t:1010_4	Nāssa saṅkhāro atthīti asaṅkhāraṃ, asaṅkhārameva asaṅkhārikaṃ. Saha saṅkhārena pavattamānaṃ	1010	
PA_tika-abh08_t:1010_5	sasaṅkhāraṃ, tadeva sasaṅkhārikaṃ. Saṅkhāroti cettha attano, parassa vā pubbappayogo	1010	
PA_tika-abh08_t:1010_6	“saṅkharoti tikkhabhāvasaṅkhātena maṇḍanavisesena sajjeti, saṅkharīyati vā sajjīyati	1010	
PA_tika-abh08_t:1010_7	cittaṃ etenā”ti katvā. Tattha dānādipuññakaraṇakāle maccheramalathinamiddhādīhi upakkilesehi	1010	
PA_tika-abh08_t:1010_8	saṃsīdamāne citte upakkilesavūpasamavasena, cittassa ca ussāhajananavasena tīsu dvāresu	1010	
PA_tika-abh08_t:1010_9	pavatto sammāvāyāmo attano payogo nāma. Kusalakaraṇe nirussāhassa pana “ambho, sappurisa,	1010	
PA_tika-abh08_t:1010_10	kusalakaraṇaṃ nāma paṇḍitehi āsevitamaggo, tattha tayāpi paṭipajjituṃ vaṭṭati, tasmā	10101	
PA_tika-abh08_t:1010_11	dānaṃ dehi, sīlaṃ rakkha, tañhi te atthāya hitāya sukhāya bhavissatī”tiādinā kusalakaraṇatthāya	10101	
PA_tika-abh08_t:1010_12	ussāhajananavasena paresaṃ kāyavacīdvāresu pavattā āṇatti parappayogo nāma. Tesu	10101	
PA_tika-abh08_t:1010_13	pana purimo pubbabhāgappavattacittasantāne, pacchimo paresaṃ cittasantāneyeva sambhavatīti	10101	
PA_tika-abh08_t:1010_14	tannibbattito cittassa tikkhabhāvasaṅkhāto viseso idha upacārato saṅkhāroti veditabbo. Tenāhu ācariyā –	10101	
PA_tika-abh08_t:1011	“Pubbappayogasambhūto, viseso cittasambhavī;	101	
PA_tika-abh08_t:1012	Saṅkhāro iti saṅkhāra-sabhāvaññūhi kittito”ti.	101	
PA_tika-abh08_t:1013_0	Atha vā “sasaṅkhārikamasaṅkhārika”nti ca etaṃ kevalaṃ saṅkhārassa bhāvābhāvamattāpekkhāya	1013	
PA_tika-abh08_t:1013_1	vuttaṃ, na tassa sahappavattisabbhāvābhāvatoti bhinnasantānappavattinopi saṅkhārassa	1013	
PA_tika-abh08_t:1013_2	idamatthitāya taṃvasena nibbattaṃ cittaṃ saṅkhāro assa atthīti sasaṅkhārikaṃ saha-saddassa	1013	
PA_tika-abh08_t:1013_3	vijjamānatthaparidīpanato “salomako sapakkhako”tiādīsu viya. Tabbiparītaṃ pana tadabhāvato	1013	
PA_tika-abh08_t:1013_4	yathāvuttavaseneva asaṅkhārikaṃ. Atha vā saṅkharaṇaṃ, saṅkharīyati vā etena āgantukasambhūtena	1013	
PA_tika-abh08_t:1013_5	cittasaṃsīdanasabhāvāpanayanavaseneva sajjīyati, saṅkharoti vā taṃ yathāvuttavasenevāti	1013	
PA_tika-abh08_t:1013_6	saṅkhāroti ujukameva pubbappayogajanito tikkhabhāvo vuccati, tadabhāvato asaṅkhārikaṃ,	1013	
PA_tika-abh08_t:1013_7	sabhāvatikkhanti attho. Taṃsahagatāya sasaṅkhārikaṃ, atha vā maccheramalādīhi saṅkharīyatīti	1013	
PA_tika-abh08_t:1013_8	saṅkhāro, cittassa saṃsīdanasabhāvo, so yassa natthīti asaṅkhārikaṃ, itaraṃ sasaṅkhārikaṃ.	1013	
PA_tika-abh08_t:1013_9	Paṇītautubhojanādiko vā balavapaccayo saṅkhāro “saṅkharoti cittaṃ tikkhabhāvena,	1013	
PA_tika-abh08_t:1013_10	saṅkharīyati vā taṃ etenā”ti katvā. A-kārassa vuḍḍhatthavuttitāya vuḍḍhippatto saṅkhāro	10131	
PA_tika-abh08_t:1013_11	assāti asaṅkhārikaṃ, balavapaccayavantanti attho. Vuḍḍhiparidīpakena pana a-kārena	10131	
PA_tika-abh08_t:1013_12	avisesitattā sasaṅkhārikaṃ sappaccayaṃ dubbalapaccayanti adhippāyo. Ñāṇena vippayuttaṃ	10131	
PA_tika-abh08_t:1013_13	virahitanti ñāṇavippayuttaṃ.	10131	
PA_tika-abh08_t:1014_0	Upekkhatīti upekkhā, vediyamānāpi ārammaṇaṃ ajjhupekkhati, majjhattākārasaṇṭhitiyāti	1014	
PA_tika-abh08_t:1014_1	attho. Atha vā iṭṭhe, aniṭṭhe ca ārammaṇe pakkhapātābhāvena upapattito yuttito ikkhati	1014	
PA_tika-abh08_t:1014_2	anubhavatīti upekkhā. Atha vā upetā sukhadukkhānaṃ aviruddhā ikkhā anubhavananti	1014	
PA_tika-abh08_t:1014_3	upekkhā. Aviruddhattāyeva hesā tesaṃ anantarampi pavattati. Sukhadukkhavedanā pana	1014	
PA_tika-abh08_t:1014_4	visuṃ visuṃ viruddhasabhāvattā nāññamaññaṃ anantaraṃ pavattanti. Teneva hi paṭṭhāne	1014	
PA_tika-abh08_t:1014_5	somanassassa anantaraṃ domanassassa, domanassassa anantaraṃ somanassassa ca uppatti	1014	
PA_tika-abh08_t:1014_6	paṭisiddhā. Ayañca attho lobhasahagatacittasampayuttavedanāyapi labbhati, purimā	1014	
PA_tika-abh08_t:1014_7	pana dve na tathā. Na hi lobhasahagatādīnaṃ majjhattākārena ajjhupekkhanaṃ, upapattito	1014	
PA_tika-abh08_t:1014_8	ikkhanaṃ vā atthīti. Upekkhāsahagatanti sabbaṃ heṭṭhā vuttanayameva.	1014	
PA_tika-abh08_t:1015_0	Nanu ca aññepi phassādayo sampayuttadhammā atthīti somanassādīnaṃ vaseneva pana aṭṭhavidhatā	1015	
PA_tika-abh08_t:1015_1	kasmā gahitāti? Bhedakarabhāvato. Phassādīnañhi sabbacittasādhāraṇattā, saddhādīnañca	1015	
PA_tika-abh08_t:1015_2	sabbakusalasādhāraṇattā na tehi cittassa vibhāgo, somanassādayo pana katthaci citte	1015	
PA_tika-abh08_t:1015_3	honti, katthaci na hontīti pākaṭova tehi cittassa vibhāgoti. Kasmā panete katthaci	1015	
PA_tika-abh08_t:1015_4	citte honti, katthaci na hontīti? Kāraṇassa sannihitāsannihitabhāvato. Kiṃ pana nesaṃ	1015	
PA_tika-abh08_t:1015_5	kāraṇanti? Vuccate – tattha somanassasahagatabhāvo tāva ārammaṇavasena hoti. Iṭṭhārammaṇasmiñhi	1015	
PA_tika-abh08_t:1015_6	somanassasahagatacittamuppajjati. Nanu ca iṭṭhārammaṇaṃ lobhassa vatthu rajjanīyattāti	1015	
PA_tika-abh08_t:1015_7	kathaṃ tattha kusalaṃ uppajjatīti? Nayidamekantikaṃ iṭṭhepi ārammaṇe niyamitādivasena	1015	
PA_tika-abh08_t:1015_8	kusalassa uppajjanato. Yassa hi “kusalameva mayā kattabba”nti kusalakaraṇeyeva cittaṃ	1015	
PA_tika-abh08_t:1015_9	niyamitaṃ hoti, akusalappavattitova nivattetvā kusalakaraṇeyeva pariṇāmitaṃ, abhiṇhakaraṇena	1015	
PA_tika-abh08_t:1015_10	ca kusalaṃ samudāciṇṇaṃ, paṭirūpadesavāsasaddhammassavanasappurisūpanissayapubbekatapuññatāsaṅkhātacatucakkūpanissayavasena,	10151	
PA_tika-abh08_t:1015_11	yoniso ca ābhogo pavattati, tassa iṭṭhepi ārammaṇe alobhasampayuttameva cittamuppajjati,	10151	
PA_tika-abh08_t:1015_12	na lobhasampayuttaṃ. Hoti cettha –	10151	
PA_tika-abh08_t:1016	“Niyāmapariṇāmehi, samudāciṇṇatāya ca;	101	
PA_tika-abh08_t:1017	Ñāṇapubbaṅgamābhogā, iṭṭhepi kusalaṃ siyā”ti.	101	
PA_tika-abh08_t:1018_0	Apica saddhābahulatādīhi ca kāraṇehi cittassa somanassasahagatatā veditabbā. Assaddhānaṃ,	1018	
PA_tika-abh08_t:1018_1	hi micchādiṭṭhikānañca ekantamiṭṭhārammaṇabhūtaṃ tathāgatarūpampi disvā somanassaṃ	1018	
PA_tika-abh08_t:1018_2	na uppajjati. Ye ca kusalappavattiyaṃ ānisaṃsaṃ na passanti, tesaṃ parehi ussāhitānaṃ	1018	
PA_tika-abh08_t:1018_3	kusalaṃ karontānampi somanassaṃ na uppajjati, tasmā saddhābahulatā visuddhidiṭṭhitā	1018	
PA_tika-abh08_t:1018_4	ānisaṃsadassāvitāti imehipi kāraṇehi cittassa somanassasahagatatā hoti.	1018	
PA_tika-abh08_t:1019_0	Apica ye te ekādasa dhammā pītisambojjhaṅgassa uppādāya saṃvattanti. Seyyathidaṃ	1019	
PA_tika-abh08_t:1019_1	– buddhānussati dhammānussati saṃghānussati sīlānussati cāgānussati devatānussati	1019	
PA_tika-abh08_t:1019_2	upasamānussati lūkhapuggalaparivajjanaṃ siniddhapuggalasevanā pasādanīyasuttantapaccavekkhaṇā	1019	
PA_tika-abh08_t:1019_3	tadadhimuttatāti imehipi kāraṇehi cittassa somanassasahagatabhāvo veditabbo. Buddhādiguṇe	1019	
PA_tika-abh08_t:1019_4	anussarantassa hi yāva upacāruppādā sakalasarīraṃ pharamānā pīti uppajjati. Tathā	1019	
PA_tika-abh08_t:1019_5	dīgharattaṃ akkhaṇḍatādivasena attanā rakkhitaṃ catupārisuddhisīlaṃ paccavekkhantassa,	1019	
PA_tika-abh08_t:1019_6	gihino dasasīlaṃ pañcasīlaṃ paccavekkhantassa, dubbhikkhabhayādīsu paṇītaṃ bhojanaṃ	1019	
PA_tika-abh08_t:1019_7	sabrahmacārīnaṃ datvā “evaṃnāma dānaṃ adāsi”nti attanocāgaṃ paccavekkhantassa, gihinopi	1019	
PA_tika-abh08_t:1019_8	tathārūpe kāle sīlavantānaṃ dinnadānaṃ paccavekkhantassa, yehi guṇehi samannāgatā	1019	
PA_tika-abh08_t:1019_9	devā devattaṃ gatā, tathārūpānaṃ guṇānaṃ attani atthitaṃ paccavekkhantassa, samathavipassanāhi	1019	
PA_tika-abh08_t:1019_10	vikkhambhitakilese saṭṭhipi sattatipi vassāni asamudācarante disvā “aho mayhaṃ kilesā	10191	
PA_tika-abh08_t:1019_11	na samudācarantī”ti cintentassa, cetiyadassanatheradassanesu asakkaccakiriyāya saṃsucitalūkhabhāvena	10191	
PA_tika-abh08_t:1019_12	buddhādīsu pasādasinehābhāvena gadrabhapiṭṭhe rajasadise lūkhapuggale parivajjantassa,	10191	
PA_tika-abh08_t:1019_13	buddhādīsu pasādabahule muducitte siniddhapuggale paṭisevantassa, ratanattayaguṇaparidīpake	10191	
PA_tika-abh08_t:1019_14	pasādanīyasuttante paccavekkhantassa, ṭhānanisajjādīsupi pītiuppādanatthaṃ tanninnatādivasena	10191	
PA_tika-abh08_t:1019_15	pavattentassa yebhuyyena pīti uppajjati. Pītiyā ca somanassena saha avinābhāvato	10191	
PA_tika-abh08_t:1019_16	taduppattiyā tassāpi uppatti niyatāti evaṃ pītikāraṇānipi somanassakāraṇānīti daṭṭhabbāni.	10191	
PA_tika-abh08_t:1019_17	Kiñca – agambhīrapakatitā, somanassapaṭisandhikatāti imehi dvīhi kāraṇehi somanassasahagatatā	10191	
PA_tika-abh08_t:1019_18	hoti. Yo hi agambhīrapakatiko hoti, appamattakepi hitopakaraṇe tussati, yo ca somanassapaṭisandhiko	10191	
PA_tika-abh08_t:1019_19	appasannesu ārammaṇesupi appaṭikkūladassāvī, tassa yebhuyyena somanassasahagatacittaṃ	10191	
PA_tika-abh08_t:1019_20	uppajjati. Yathāvuttānaṃ pana somanassakāraṇānamabhāvena majjhattārammaṇatāya ca	10192	
PA_tika-abh08_t:1019_21	upekkhāsahagatatā veditabbā.	10192	
PA_tika-abh08_t:1020_0	Ñāṇasampayuttassa pana kammato upapattito indriyaparipākato kilesadūrībhāvatoti imehi	1020	
PA_tika-abh08_t:1020_1	kāraṇehi hoti. Yo hi paresaṃ hitajjhāsayena dhammaṃ deseti hīnukkaṭṭhādīni ca naḷakāramuddāgaṇanādīni	1020	
PA_tika-abh08_t:1020_2	sippāyatanāni, vaḍḍhakīkasivāṇijjādīni ca kammāyatanāni, visaharaṇādīni ca vijjāyatanānīti	1020	
PA_tika-abh08_t:1020_3	evaṃ niravajjasippāyatanādīni sikkhāpeti, sayaṃ vā sikkhati, dhammakathikassa sakkāraṃ	1020	
PA_tika-abh08_t:1020_4	katvā dhammaṃ kathāpeti, “āyatiṃ paññavā bhavissāmī”ti patthanaṃ paṭṭhapetvā nānappakāraṃ	1020	
PA_tika-abh08_t:1020_5	puññakammaṃ karoti, tassevaṃ nānappakāraṃ paññāsaṃvattanikakammaṃ sampādentassa taṃ	1020	
PA_tika-abh08_t:1020_6	kammaṃ upanissāya uppajjamānaṃ kusalaṃ ñāṇasampayuttaṃ uppajjati. Tathā abyāpajje	1020	
PA_tika-abh08_t:1020_7	loke uppannassa uppajjamānaṃ kusalaṃ ñāṇasampayuttaṃ hoti. Vuttañhetaṃ –	1020	
PA_tika-abh08_t:1021	“Tassa tattha sukhino dhammapadāni pilavanti, dandho, bhikkhave, satuppādo, atha so satto khippameva visesabhāgī hotī”ti.	102	
PA_tika-abh08_t:1022_0	Tathā paññādasakaṃ sampattassa indriyaparipākaṃ nissāya uppajjamānaṃ kusalaṃ ñāṇasampayuttaṃ	1022	
PA_tika-abh08_t:1022_1	hoti. Yena pana samathavipassanābhāvanāhi kilesā vikkhambhitā, tassa kilesadūrībhāvaṃ	1022	
PA_tika-abh08_t:1022_2	nissāya uppajjamānaṃ cittaṃ ñāṇasampayuttaṃ uppajjati. Yathāha –	1022	
PA_tika-abh08_t:1023	“Yogā ve jāyate bhūri, ayogā bhūrisaṅkhayo”ti..	102	
PA_tika-abh08_t:1024_0	Apica ye te dhammā dhammavicayasambojjhaṅgassa uppādāya saṃvattanti. Seyyathidaṃ	1024	
PA_tika-abh08_t:1024_1	– paripucchakatā vatthuvisadakiriyā indriyasamattapaṭipādanā duppaññapuggalaparivajjanā	1024	
PA_tika-abh08_t:1024_2	paññavantapuggalasevanā gambhīrañāṇacariyapaccavekkhaṇā tadadhimuttatāti imehi kāraṇehi	1024	
PA_tika-abh08_t:1024_3	ñāṇasampayuttabhāvo hoti. Tathā hi yo paññavante upasaṅkamma khandhadhātuāyatanaindriyabalabojjhaṅgamaggaṅgajhānaṅgasamathavipassanādīnaṃ	1024	
PA_tika-abh08_t:1024_4	paripucchābahulo hoti, tassa taṃvasena uppannaṃ sutamayañāṇaṃ ādiṃ katvā uppajjamānaṃ	1024	
PA_tika-abh08_t:1024_5	cittaṃ ñāṇasahagataṃ hoti. Yena pana nakhakesacīvarasenāsanādīni ajjhattikabāhiravatthūni	1024	
PA_tika-abh08_t:1024_6	pubbe avisadāni chedanamalaharaṇādinā visadāni katāni, tassevaṃ visadavatthukassa	1024	
PA_tika-abh08_t:1024_7	uppannesu cittacetasikesu visadaṃ ñāṇaṃ hoti parisuddhāni dīpakapallakādīni nissāya	1024	
PA_tika-abh08_t:1024_8	uppannadīpasikhāya obhāso viya. Yassa ca saddhindriyādīsu aññataraṃ balavaṃ hoti,	1024	
PA_tika-abh08_t:1024_9	itarāni mandāni, tato tāni sakasakakiccaṃ kātuṃ na sakkonti, tasmā so tassa bojjhaṅgavibhaṅge	1024	
PA_tika-abh08_t:1024_10	āgatanayena tena tena ākārena samattaṃ paṭipādeti, tassevaṃ indriyānaṃ samattaṃ paṭipādentassa	10241	
PA_tika-abh08_t:1024_11	vipassanāñāṇādīnaṃ vasena cittaṃ ñāṇasahagataṃ hoti. Yo pana duppaññapuggale parivajjeti,	10241	
PA_tika-abh08_t:1024_12	paññavantapuggale vā payirupāsati, khandhādīsu ogāḷhaṃ bhagavato gambhīrañāṇacariyaṃ	10241	
PA_tika-abh08_t:1024_13	vā paccavekkhati, ṭhānanisajjādīsu tadadhimuttacitto vā viharati, imesampi uppajjamānaṃ	10241	
PA_tika-abh08_t:1024_14	kusalaṃ ñāṇasampayuttaṃ hoti. Apica buddhādiguṇānussaraṇenapi cittaṃ ñāṇasahagataṃ hoti. Yathāha –	10241	
PA_tika-abh08_t:1025_0	“Yasmiṃ, mahānāma, samaye ariyasāvako tathāgataṃ anussarati, nevassa tasmiṃ samaye	1025	
PA_tika-abh08_t:1025_1	rāgapariyuṭṭhitaṃ cittaṃ hoti, na dosa…pe… na mohapariyuṭṭhitaṃ cittaṃ hoti, ujugatamevassa	1025	
PA_tika-abh08_t:1025_2	tasmiṃ samaye cittaṃ hoti tathāgataṃ ārabbha. Ujugatacitto kho pana, mahānāma, ariyasāvako	1025	
PA_tika-abh08_t:1025_3	labhati atthavedaṃ, labhati dhammavedaṃ, labhati dhammūpasaṃhitaṃ pāmojjaṃ, pamuditassa	1025	
PA_tika-abh08_t:1025_4	pīti jāyati, pītimanassa kāyo passambhati, passaddhakāyo sukhaṃ vedeti, sukhino cittaṃ	1025	
PA_tika-abh08_t:1025_5	samādhiyati, samāhito yathābhūtaṃ pajānātī”tiādi.	1025	
PA_tika-abh08_t:1026_0	Evaṃ buddhānussatiādayopi rāgādimalavisodhanena ñāṇuppattihetukāyevāti daṭṭhabbaṃ.	1026	
PA_tika-abh08_t:1026_1	Kiñca – tihetukapaṭisandhikatā ñāṇuppattikāraṇaṃ. Paṭisandhipaññā hi ādito paṭṭhāya	1026	
PA_tika-abh08_t:1026_2	bhavaṅgasantativasena bahulaṃ pavattamānā santānaparibhāvanena ñāṇuppattiyā savisesaupanissayo	1026	
PA_tika-abh08_t:1026_3	hoti. Asaṅkhārikattaṃ pana sappāyautubhojanaāvāsādipaccayehi hotīti. Honti cettha –	1026	
PA_tika-abh08_t:1027	“Iṭṭhārammaṇatā saddhābāhulyaṃ diṭṭhisuddhi ca;	102	
PA_tika-abh08_t:1028	Phaladassāvitā ceva, pītibojjhaṅgahetuyo.	102	
PA_tika-abh08_t:1029	“Ekādasa tathā dhammā, agambhīrasabhāvatā;	102	
PA_tika-abh08_t:1030	Somanassayuttā sandhi, iccete sukhahetuyo.	103	
PA_tika-abh08_t:1031	“Abhāvo sukhahetūnaṃ, majjhattārammaṇanti ca;	103	
PA_tika-abh08_t:1032	Upekkhuppattihetu ca, evaṃ ñeyyā vibhāvinā.	103	
PA_tika-abh08_t:1033	“Kammūpapattito ceva, tathā indriyapākato;	103	
PA_tika-abh08_t:1034	Kilesūpasamā dhamma-vicayassa ca hetuhi.	103	
PA_tika-abh08_t:1035	“Sattadhammehi buddhādi-guṇānussaraṇena ca;	103	
PA_tika-abh08_t:1036	Sappaññasandhito ceva, cittaṃ ñāṇayutaṃ siyā.	103	
PA_tika-abh08_t:1037	“Utubhojanaāvāsa-sappāyādīhi hetuhi;	103	
PA_tika-abh08_t:1038	Asaṅkhārikabhāvopi, viññātabbo vibhāvinā”ti.	103	
PA_tika-abh08_t:1039	Evaṃ vedanāñāṇappayogabhedato aṭṭhavidhaṃ kāmāvacaracittaṃ niddisitvā idāni taṃ nigamento āha “idaṃ…pe… nāmā”ti.	103	
PA_tika-abh08_t:1040_0	12. Yena panatthena idaṃ “kāmāvacara”nti vuccati, taṃ dāni dassetuṃ “uddānato”tiādi	1040	
PA_tika-abh08_t:1040_1	āraddhaṃ. Tattha uddānatoti uddesato, saṅkhepatoti attho. Kiñcāpi avasiṭṭhakilesādayo	1040	
PA_tika-abh08_t:1040_2	viya kilesakāmopi assādetabbatāya vatthukāme saṅgahito ñāṇaṃ viya ñeyyeti saṅkhepato	1040	
PA_tika-abh08_t:1040_3	ekoyeva kāmo siyā, tathāpi kilesakāmo vatthukāmabhāvaṃ gacchanto kāmanīyaṭṭhena gacchati,	1040	
PA_tika-abh08_t:1040_4	na kāmanavasena. Kāmanavasena ca pana kilesakāmova hoti, na pana vatthukāmoti āha	1040	
PA_tika-abh08_t:1040_5	“klesavatthuvasā”tiādi. Ko panettha vatthukāmo, ko kilesakāmoti codanaṃ manasi nidhāya	1040	
PA_tika-abh08_t:1040_6	“chando kāmo, rāgo kāmo, chandarāgo kāmo, saṅkappo kāmo, rāgo kāmo, saṅkapparāgo	1040	
PA_tika-abh08_t:1040_7	kāmo”ti evaṃ niddesapāḷiyaṃ āgatā niddiṭṭhā kāmataṇhāva idha kilesakāmo. Vatthukāmoti	1040	
PA_tika-abh08_t:1040_8	ca “manāpikā rūpā…pe… manāpikā phoṭṭhabbā…pe… sabbepi kāmāvacarā dhammā…pe… sabbepi	1040	
PA_tika-abh08_t:1040_9	rūpāvacarā…pe… sabbepi arūpāvacarā…pe… kāmā”ti tattheva niddiṭṭhā saviññāṇāviññāṇappabhedā	1040	
PA_tika-abh08_t:1040_10	tebhūmakadhammāti dassento āha “kileso…pe… vaṭṭaka”nti. “Chandarāgovā”ti avadhāraṇena	10401	
PA_tika-abh08_t:1040_11	kilesabhāvena niruḷhesu lobhadosamohādīsu dasasu dosamohādayo nava kilese paṭikkhipati.	10401	
PA_tika-abh08_t:1040_12	Kāmarūpārūpataṇhāya vatthu patiṭṭhānaṃ, kāraṇabhūtanti vā vatthu.	10401	
PA_tika-abh08_t:1041_0	13. Kathaṃ pana kilesakāmo nāma, kathañca vatthukāmoti āha “kilesakāmo”tiādi. Kāmetīti	1041	
PA_tika-abh08_t:1041_1	vatthukāmaṃ pattheti. Kāmīyatīti kilesakāmena patthīyati. Iti-saddo “tasmā”ti imassa	1041	
PA_tika-abh08_t:1041_2	atthe. Ca-saddo eva-kāratthe, tena yasmā kilesakāmo kāmetīti kāmo, vatthukāmo ca	1041	
PA_tika-abh08_t:1041_3	kāmīyatīti, tasmā eva kilesakāmo, vatthukāmo cāti duvidhopi esa kāmo kārakadvaye	1041	
PA_tika-abh08_t:1041_4	kattari, kammani ca sijjhati, kattubhāvaṃ, kammabhāvañca paccanubhotīti attho. Atha	1041	
PA_tika-abh08_t:1041_5	vā duvidhoti dvinnaṃ kāmānaṃ vācakato duvidho. “Kāmo”ti ayaṃ saddo kārakadvaye sijjhati	1041	
PA_tika-abh08_t:1041_6	yathāvuttakārakayugaḷe nipphajjati, kattari, kammani ca “kāmo”ti padasambhavo hotīti	1041	
PA_tika-abh08_t:1041_7	attho. Vo-kāro pana nipātamattaṃ “evaṃ vo kālāmā”tiādīsu viya. Atha vā vokārakadvayeti	1041	
PA_tika-abh08_t:1041_8	khandhadvayeti attho. Kilesakāmo hi saṅkhārasabhāvattā saṅkhārakkhandhe, vatthukāmo	1041	
PA_tika-abh08_t:1041_9	ca vakkhamānanayena pañcakāmaguṇabhūto rūpasabhāvattā rūpakkhandheti evaṃ duvidhopesa	1041	
PA_tika-abh08_t:1041_10	kāmo khandhadvaye sijjhati nipphajjati, antobhāvaṃ gacchatīti.	10411	
PA_tika-abh08_t:1042_0	14. Sampajjanāni sampattiyo, tāsaṃ vasena visayavisayībhāvena aññamaññaṃ samosaraṇavasena,	1042	
PA_tika-abh08_t:1042_1	sampāpuṇanavasenāti attho. Iminā pana idaṃ dīpeti – yattha duvidhopi kāmo visayavisayībhāvena	1042	
PA_tika-abh08_t:1042_2	sahito pavattati, soyeva ekādasavidho padeso kāmāvacarasaññito. Yattha pana rūpārūpadhātuyaṃ	1042	
PA_tika-abh08_t:1042_3	kevalaṃ vatthukāmova pavattati, na so padeso kāmāvacaro nāmāti. Nanu ca duvidhopi	1042	
PA_tika-abh08_t:1042_4	sahito rūpārūpadhātūsu pavattati, rūpārūpāvacaradhammānaṃ vatthukāmattā, tadārammaṇabhūtānañca	1042	
PA_tika-abh08_t:1042_5	rūpārūpataṇhānaṃ taṃyogena kilesakāmabhāvasiddhitoti? Nayidamevaṃ orambhāgiyabhūtassa	1042	
PA_tika-abh08_t:1042_6	bahalakilesasseva kāmarāgassa idha kilesakāmabhāvena adhippetattā. “Uddānato duve	1042	
PA_tika-abh08_t:1042_7	kāmā”ti sabbe kāme uddisitvāpi hi “padeso catupāyāna”ntiādinā visayaniyamanena “duvidhopi	1042	
PA_tika-abh08_t:1042_8	aya”nti ettha kāmekadesabhūto nīvaraṇāvatthāya kathito kāmarāgo kilesakāmabhāvena,	1042	
PA_tika-abh08_t:1042_9	tabbatthukāyeva dhammā vatthukāmabhāvena gahitā, na rūpārūpataṇhā, tabbatthukadhammā	1042	
PA_tika-abh08_t:1042_10	cāti ñāpīyati. Evañca katvā upari vakkhamānā sasatthāvacarūpamā upapannā hoti, yathāvuttānameva	10421	
PA_tika-abh08_t:1042_11	kāmānaṃ idha adhippetattā rūpārūpadhātūsu vimānakapparukkhavatthālaṅkāraparittakusalādibhedesu	10421	
PA_tika-abh08_t:1042_12	kāmāvacaradhammesu pavatto chandarāgo kilesakāmo nāma na hoti, na ca tabbatthubhūtaṃ	10421	
PA_tika-abh08_t:1042_13	vimānakapparukkhādiparittadhammajātaṃ vatthukāmo nāmāti siddhaṃ. Tenevāha “kāmo vā	10421	
PA_tika-abh08_t:1042_14	kāmasaññā vā brahmaloke na vijjatī”ti. Kāmāvacarasattasantānagatataṇhāya visayabhāve	10421	
PA_tika-abh08_t:1042_15	sati pana taṃyogena rūpārūpadhātūsupi pavattamāno parittadhammo vatthukāmoyevāti	10421	
PA_tika-abh08_t:1042_16	veditabbaṃ. Atha vā niddese āgatanayena niravaseso kilesakāmo kāmataṇhābhavataṇhāvibhavataṇhānirodhataṇhāpabhedo	10421	
PA_tika-abh08_t:1042_17	idha pavattati. Vatthukāmesupi appakaṃ rūpārūpavipākamattaṃ ṭhapetvā sabboyeva idha	10421	
PA_tika-abh08_t:1042_18	pavattatīti anavasesappavattiṃ sandhāya “kāmoyaṃ duvidhopi cā”ti vuttaṃ. Kiñcāpi	10421	
PA_tika-abh08_t:1042_19	evaṃ vuttaṃ, tesu pana bahalakilesakāmabhūto bahalakāmarāgo ca tabbatthukā pañca	10421	
PA_tika-abh08_t:1042_20	kāmaguṇā ca idha gahitāti dassanatthaṃ “sampattīnaṃ vasenā”ti vuttaṃ. Sampajjanavasena,	10422	
PA_tika-abh08_t:1042_21	samijjhanavasenāti attho. Avacaratīti pavattati. Iti-saddo hetumhi, yasmā duvidhopi	10422	
PA_tika-abh08_t:1042_22	ayaṃ kāmo avacarati, tasmā kāmo ettha avacaratīti kāmāvacarasaññitoti attho.	10422	
PA_tika-abh08_t:1043_0	15. Saggamokkhahetubhūtā puññasammatā ayā yebhuyyena apetāti apāyā. Nirayādivasena	1043	
PA_tika-abh08_t:1043_1	cattāro apāyā catupāyā. Channanti cātumahārājikatāvatiṃsayāmātusitānimmānaratiparanimmitavasavattisaṅkhātānaṃ	1043	
PA_tika-abh08_t:1043_2	channaṃ devalokānaṃ. Merupādavāsino pana asurā tāvatiṃsesuyeva saṅgayhantīti na tehi	1043	
PA_tika-abh08_t:1043_3	saddhiṃ sattannanti vuttaṃ. Manaso ussannatāya manussā, satisūrabhāvabrahmacariyayogyatādiguṇavasena	1043	
PA_tika-abh08_t:1043_4	upacitamānasatāya ukkaṭṭhaguṇacittatāyāti attho, te pana nippariyāyato jambudīpavāsino	1043	
PA_tika-abh08_t:1043_5	veditabbā. Yathāha –	1043	
PA_tika-abh08_t:1044	“Tīhi, bhikkhave, ṭhānehi jambudīpakā manussā uttarakuruke ca manusse adhiggaṇhanti deve ca tāvatiṃse. Katamehi tīhi? Sūrā satimanto idha brahmacariyavāso”ti.	104	
PA_tika-abh08_t:1045_0	Tehi pana samānarūpāditāya saddhiṃ parittadīpavāsīhi itaramahādīpavāsinopi “manussā”icceva	1045	
PA_tika-abh08_t:1045_1	paññāyiṃsu. Lokiyā pana manuno apaccabhāveneva “manussā”ti vadanti. Ekādasavidhoti	1045	
PA_tika-abh08_t:1045_2	caturāpāyesu tiracchānapettivisayānaṃ visuṃ paricchinnassa okāsassa abhāvepi yattha	1045	
PA_tika-abh08_t:1045_3	te araññasamuddapabbatapādādike nibaddhavāsaṃ vasanti, tādisassa ṭhānassa gahitattā ekādasavidho.	1045	
PA_tika-abh08_t:1046_0	16. Nanu cettha aññesampi dhammānaṃ pavattisambhavato kāmasseva avacaraṇavasena kathaṃ	1046	
PA_tika-abh08_t:1046_1	nāmalābhoti āha “assābhilakkhitattā”tiādi. Tattha assāti imassa duvidhassa kāmassa.	1046	
PA_tika-abh08_t:1046_2	Abhilakkhitattāti ekādasavidhe padese pākaṭattā. Atha vā assāti karaṇatthe sāmivacanaṃ,	1046	
PA_tika-abh08_t:1046_3	tasmā anena duvidhena kāmena ekādasavidhassa padesassa abhilakkhitattā, paññāpitattāti	1046	
PA_tika-abh08_t:1046_4	attho. Atha vā upayogatthe sāmivacanavasena assa ekādasavidhassa padesassa tena duvidhena	1046	
PA_tika-abh08_t:1046_5	abhilakkhitattāti attho. Saha satthehīti sasatthā, yattha te avacaranti, so sasatthāvacaro,	1046	
PA_tika-abh08_t:1046_6	padeso. So viya. Yathā hi yasmiṃ padese sasatthā purisā avacaranti, so vijjamānesupi	1046	
PA_tika-abh08_t:1046_7	aññesu dvipadacatuppadādīsu avacarantesu tesaṃ tattha pākaṭattā, tehi vā abhilakkhitattā	1046	
PA_tika-abh08_t:1046_8	“sasatthāvacaro”tveva paññāyati, evaṃ vijjamānesupi aññesu rūpāvacarādīsu avacarantesu	1046	
PA_tika-abh08_t:1046_9	abhilakkhaṇavasena ayaṃ padeso “kāmāvacaro”tveva saññitoti. Esa nayo rūpārūpāvacaresu.	1046	
PA_tika-abh08_t:1047_0	17-8. Nanu ca cittaṃ kāmāvacaranti vuttaṃ, yathāvuttanayena pana padesassa gahitattā	1047	
PA_tika-abh08_t:1047_1	kathaṃ tattha avacarantaṃ kāmāvacaraṃ nāmāti āha “svāya”ntiādi. So ayaṃ kāmāvacaro	1047	
PA_tika-abh08_t:1047_2	“kāmo”ti saññitoti sambandho. Rūpabhavo rūpanti yathā rūpabhavo rūpaṃ. Avuttopi hi	1047	
PA_tika-abh08_t:1047_3	yathāsaddo evaṃ-saddasanniṭṭhānato labbhati. Yathā “rūpūpapattiyā maggaṃ bhāvetī”ti	1047	
PA_tika-abh08_t:1047_4	ettha “rūpabhavūpapattiyā”ti vattabbe rūpabhavo “rūpa”nti saññitoti ayamettha attho.	1047	
PA_tika-abh08_t:1047_5	Kathaṃ panesa evaṃ saññitoti āha “uttarassā”tiādi. Atha vā yathā uttarassa padassa	1047	
PA_tika-abh08_t:1047_6	lopaṃ katvā udīrito esa rūpabhavo “rūpa”nti saññito, evaṃ svāyaṃ kāmāvacaro kāmoti	1047	
PA_tika-abh08_t:1047_7	sambandho. Tasmiṃ kāmeti tasmiṃ uttarapadalopavasena kāmasaññite padese. Idanti idaṃ	1047	
PA_tika-abh08_t:1047_8	aṭṭhavidhaṃ cittaṃ. Adhikāravasena pana tassa gahaṇepi sabbesameva parittacittānamayamattho	1047	
PA_tika-abh08_t:1047_9	labbhati sabbesampi kāme avacaraṇato. Sadāti sabbakālaṃ, bāhulyenāti adhippāyo. Iminā	1047	
PA_tika-abh08_t:1047_10	pana idaṃ dīpeti – yathā saṅgāme yebhuyyena avacaranto “saṅgāmāvacaro”ti laddhanāmo	10471	
PA_tika-abh08_t:1047_11	hatthī aññattha avacarantopi bāhullappavattivasena “saṅgāmāvacaro”tveva paññāyati,	10471	
PA_tika-abh08_t:1047_12	evamidaṃ aññattha avacarantampi kāmaloke bāhullavuttito “kāmāvacara”micceva vuttanti.	10471	
PA_tika-abh08_t:1047_13	Tena pana nanu cetaṃ rūpārūpabhavesupi avacaraṇato rūpāvacarādināmampi labheyyāti	10471	
PA_tika-abh08_t:1047_14	idaṃ codanaṃ pariharati. Hoti cettha –	10471	
PA_tika-abh08_t:1048	“Kāmevacaratītyetaṃ, kāmāvacarasaññitaṃ;	104	
PA_tika-abh08_t:1049	Sese avacarantampi, saṅgāmāvacaro yathā”ti.	104	
PA_tika-abh08_t:1050_0	Iti-saddo hetumhi. Ca-saddo vattabbantarasamuccaye. Tena yasmā uttarapadalopena kāmāvacaro	1050	
PA_tika-abh08_t:1050_1	“kāmo”ti saññito, yasmā ca tasmiṃ kāme idaṃ cittaṃ sadā avacarati, tasmā “kāmāvacara”micceva	1050	
PA_tika-abh08_t:1050_2	kathitaṃ, na pana kāmāvacarāvacaraṃ, nāpi rūpārūpāvacaranti vāti adhippāyo. Kāmaghātināti	1050	
PA_tika-abh08_t:1050_3	desanāñāṇena vineyyasantānagatassa kilesakāmassa hananasīlena sammāsambuddhena.	1050	
PA_tika-abh08_t:1051_0	19. Paṭisandhiṃ …pe… avacārayatīti vāti atha vā yasmā yattha katthaci uppannampi	1051	
PA_tika-abh08_t:1051_1	kāme bhaveyeva paṭisandhiṃ avacārayati, tasmā idaṃ kāme avacārayatīti “kāmāvacara”nti	1051	
PA_tika-abh08_t:1051_2	kathitaṃ cā-saddassa rassattaṃ katvāti attho. Evaṃ uttarapadalopavasena padasambhavaṃ	1051	
PA_tika-abh08_t:1051_3	dassetvā idāni vināpi uttarapadalopaṃ kāmāvacara-saddassa sambhavaṃ dassetuṃ “pariyāpannanti	1051	
PA_tika-abh08_t:1051_4	tatra vā”ti vuttaṃ. Tatrāti tasmiṃ kāmabhave. Pariyāpannanti antogadhaṃ. Ayaṃ panettha adhippāyo –	1051	
PA_tika-abh08_t:1052_0	“Katame dhammā kāmāvacarā? Heṭṭhato avīcinirayaṃ pariyantaṃ katvā uparito paranimmitavasavattī	1052	
PA_tika-abh08_t:1052_1	deve antokaritvā yaṃ etasmiṃ antare etthāvacarā ettha pariyāpannā khandhadhātuāyatanā	1052	
PA_tika-abh08_t:1052_2	rūpaṃ vedanā saññā saṅkhārā viññāṇaṃ. Ime dhammā kāmāvacarā”ti –	1052	
PA_tika-abh08_t:1053_0	Vuttattā yathā manussitthiyā kucchismiṃ nibbattopi tiracchānagatiko tiracchānayoniyameva	1053	
PA_tika-abh08_t:1053_1	pariyāpannattā “tiracchāno”tveva vuccati, evamidaṃ rūpārūpabhavesu uppannampi kāmabhavapariyāpannattā	1053	
PA_tika-abh08_t:1053_2	“kāmāvacara”micceva kathitanti. Tappariyāpannatā cassa avīciparanimmitaparicchinnokāsaninnāya	1053	
PA_tika-abh08_t:1053_3	kāmataṇhāya visayabhāvatoti veditabbā. Tathā hi vuttaṃ ācariyadhammapālattherena	1053	
PA_tika-abh08_t:1053_4	nikkhepakaṇḍepi “‘etthāvacarā’ti vacanaṃ avīciparanimmitaparicchinnokāsāya kāmataṇhāya	1053	
PA_tika-abh08_t:1053_5	visayabhāvaṃ sandhāya vutta”nti. Padasambhavo panettha evaṃ veditabbo – kāmataṇhā	1053	
PA_tika-abh08_t:1053_6	kāmo, so ettha ārammaṇakaraṇavasena avacaratīti kāmāvacaranti. Nanu cettha katamā	1053	
PA_tika-abh08_t:1053_7	kāmataṇhā, yā kāmāvacaradhammārammaṇā taṇhā. Katame kāmāvacaradhammā, ye kāmataṇhāvisayāti	1053	
PA_tika-abh08_t:1053_8	evaṃ itarītaranissayatādoso āpajjatīti? Nāpajjati, avīciādiekādasokāsaninnatāya yaṃkiñci	1053	
PA_tika-abh08_t:1053_9	taṇhaṃ kāmataṇhābhāvena gahetvā taṃsabhāvāya taṇhāya visayabhāvena kāmāvacaradhammānaṃ	1053	
PA_tika-abh08_t:1053_10	upalakkhetabbabhāvato. Atha vā kilesavatthuvasena duvidhopi kāmo yathārahaṃ sahajātavasena	10531	
PA_tika-abh08_t:1053_11	ettha avacaratīti kāmāvacaraṃ, ārammaṇakaraṇavasena vā duvidhepi kāme etaṃ avacaratīti	10531	
PA_tika-abh08_t:1053_12	kāmāvacaraṃ. Atha vā mañcanissitakesu ukkuṭṭhiṃ karontesu nissayanissitānaṃ abhedassa	10531	
PA_tika-abh08_t:1053_13	buddhiyā gahitattā nissitakesu nissayūpacāravasena “mañcā ukkuṭṭhiṃ karontī”ti vuccati,	10531	
PA_tika-abh08_t:1053_14	evametampi kāmāvacarabhave pavattanavasena tannissitattā nissayavohārena “kāmāvacara”nti	10531	
PA_tika-abh08_t:1053_15	vuccati. Hoti cettha –	10531	
PA_tika-abh08_t:1054	“Kāmovacaratītyettha, kāmevacaratīti vā;	105	
PA_tika-abh08_t:1055	Ṭhānūpacārato vāpi, taṃ kāmāvacaraṃ bhave”ti.	105	
PA_tika-abh08_t:1056_0	20. Pujjaphalanibbattanato, attasantānaṃ punanato ca puññāni, kattabbatāya kiriyā,	1056	
PA_tika-abh08_t:1056_1	tesaṃ tesaṃ ānisaṃsānaṃ vatthutāya vatthūni cāti puññakiriyavatthūni. Gaṇanato dasaparimāṇattā	1056	
PA_tika-abh08_t:1056_2	dasa ca tāni puññakiriyavatthūni cāti dasa puññakiriyavatthūni, tesaṃ vasenāti dasapuññakriyavatthuvasena,	1056	
PA_tika-abh08_t:1056_3	dasapuññakiriyavatthubhāvena taṃmayaṃ hutvāti attho. Eva-kārena pana rūpārūpalokuttaraṃ	1056	
PA_tika-abh08_t:1056_4	viya na kevalaṃ bhāvanāvasenevāti dasseti. Atha vā dasapuññakiriyavatthuvaseneva	1056	
PA_tika-abh08_t:1056_5	pavattati, na pana parehi parikappitaparapasaṃsādipuññakiriyavatthuvasenāti eva-saddena	1056	
PA_tika-abh08_t:1056_6	avadhāraṇaṃ. Yato vakkhati “sabbānussatipuññañcā”tiādi.	1056	
PA_tika-abh08_t:1057_0	21. Kāni pana tāni dasapuññakiriyavatthūni, yesaṃ vasena idaṃ aṭṭhavidhaṃ cittaṃ	1057	
PA_tika-abh08_t:1057_1	pavattatīti vuttanti imaṃ anuyogaṃ sandhāya tāni sarūpato dassetuṃ “dānaṃ sīla”ntiādi	1057	
PA_tika-abh08_t:1057_2	vuttaṃ. Tattha diyyati etenāti dānaṃ, pariccāgacetanā. Idha pana cittādhikāravasena	1057	
PA_tika-abh08_t:1057_3	taṃsampayuttaṃ gahetabbaṃ. Tathā “sīlā”dīsupi. Sīlatīti sīlaṃ, kāyavacīkammāni samādahatīti	1057	
PA_tika-abh08_t:1057_4	attho. Susilyavasena hi kāyakammādīni avippakiṇṇāni sampati, āyatiñca hitasukhāvahāni	1057	
PA_tika-abh08_t:1057_5	sammā ṭhapitāni samāhitāni honti, sīlayati upadhāretīti vā sīlaṃ. Upadhāraṇaṃ panettha	1057	
PA_tika-abh08_t:1057_6	kusalānaṃ adhiṭṭhānabhāvo. Bhāveti kusaladhamme āsevati vaḍḍheti etāyāti bhāvanā.	1057	
PA_tika-abh08_t:1057_7	Attano santāne nipphannā patti diyyati etenāti pattidānaṃ. Taṃtaṃkiccakaraṇe byāvaṭassa	1057	
PA_tika-abh08_t:1057_8	bhāvo veyyāvaccaṃ. Deseti etāyāti desanā. Pattiṃ anumodati etenāti pattānumodo. Pubbapadalopena	1057	
PA_tika-abh08_t:1057_9	pana “anumodo”ti vuttaṃ. Diṭṭhiyā ujubhāvo diṭṭhijuttaṃ, sammādiṭṭhiyā ujukaraṇanti	1057	
PA_tika-abh08_t:1057_10	attho. Attano, parassa vā hitajjhāsayavasena sammā suṇanti etāyāti saṃsuti. Pūjāvasena	10571	
PA_tika-abh08_t:1057_11	apacāyati sāmīciṃ karoti etenāti apacāyo. Puññakiriyavatthūnaṃ pabhedo puññakiriyavatthuppabhedo.	10571	
PA_tika-abh08_t:1057_12	Majjhapadalopavasena pana “puññavatthuppabhedo”ti vuttaṃ yathā ājaññayutto ratho	10571	
PA_tika-abh08_t:1057_13	“ājaññaratho”ti. Ayaṃ tāvettha padavicāro.	10571	
PA_tika-abh08_t:1058_0	Ayaṃ pana vinicchayo – tattha sekhaputhujjanānaṃ paraṃ uddissa pūjānuggahakāmatāya	1058	
PA_tika-abh08_t:1058_1	attano vijjamānavatthupariccajanavasena pavattā cetanā dānamayapuññakiriyavatthu	1058	
PA_tika-abh08_t:1058_2	nāma. Khīṇāsavānampi tathā pavattā dānameva, sā pana puññakiriyā nāma na hotīti na	1058	
PA_tika-abh08_t:1058_3	idha adhippetā. Pujjaphalanibbattanato, hi attasantānaṃ punanato ca puññaṃ, na ca	1058	
PA_tika-abh08_t:1058_4	khīṇāsavasantāne pavattā phalanibbattikā hoti, na ca taṃ punāti visuddhasantānappavattattāti. Evaṃ sesesupi.	1058	
PA_tika-abh08_t:1059_0	Yā pana niccasīlauposathasīlādivasena pañcasīlaṃ aṭṭhasīlaṃ dasasīlaṃ samādiyantassa,	1059	
PA_tika-abh08_t:1059_1	asamādiyantassapi kulacārittavasena sampattakāyaduccaritādīhi viramantassa, upasampadamāḷake	1059	
PA_tika-abh08_t:1059_2	saṃvaraṃ samādiyantassa, pātimokkhaṃ paripūrentassa, āpāthagatavisayesu cakkhādīni	1059	
PA_tika-abh08_t:1059_3	indriyāni thakentassa, cīvarādike ca paccaye paccavekkhantassa, kuhanādivatthuto	1059	
PA_tika-abh08_t:1059_4	ājīvaṃ parisodhentassa pavattā cetanā, ayaṃ sīlamayapuññakiriyavatthunāma. Etthāha	1059	
PA_tika-abh08_t:1059_5	– “dānaṃ nāmetaṃ mayhaṃ kulavaṃso kulacāritta”nti evaṃ cārittasīle ṭhatvā dentassa	1059	
PA_tika-abh08_t:1059_6	pavattā dānamayapuññakiriyavatthu kiṃ, udāhu sīlamayanti? Sīlamayameva cārittasīlabhāvato.	1059	
PA_tika-abh08_t:1059_7	Deyyadhammapariccāgavasena pavattāpi hesā pubbābhisaṅkhārassa aparabhāge cetanāya	1059	
PA_tika-abh08_t:1059_8	ca tathā pavattattā sīlamayameva puññakiriyavatthu, na dānamayaṃ. Pūjānuggahakāmatāya	1059	
PA_tika-abh08_t:1059_9	hi dinnaṃ dānamayanti.	1059	
PA_tika-abh08_t:1060_0	“Cakkhu anicca”ntiādinā pana cakkhādike tilakkhaṇaṃ āropetvā sammasantassa pavattā	1060	
PA_tika-abh08_t:1060_1	gotrabhuvodānapariyosānā vipassanācetanā, kasiṇādīsu ārammaṇesu appanaṃ appattā gotrabhupariyosānā	1060	
PA_tika-abh08_t:1060_2	parikammacetanā cāti ayaṃ bhāvanāmayapuññakiriyavatthu nāma. Appanāppattāpi bhāvanāyeva,	1060	
PA_tika-abh08_t:1060_3	sā pana na kāmāvacarāti idha na gahitā. Niravajjavijjāyatanakammāyatanasippāyatanānaṃ	1060	
PA_tika-abh08_t:1060_4	sikkhanacetanāpi bhāvanāmayeyeva samodhānaṃ gacchatīti ācariyā. Yā cettha deyyadhammaṃ	1060	
PA_tika-abh08_t:1060_5	khayato vayato sammasitvā dadato pavattā, sāpi pubbe viya ubhayabhāge cetanānaṃ tathā	1060	
PA_tika-abh08_t:1060_6	pavattattā bhāvanāmayapuññakiriyavatthuyevāti veditabbaṃ.	1060	
PA_tika-abh08_t:1061_0	Dānādikaṃ yaṃ kiñci sucaritakammaṃ katvā “asukassa ca nāma patti hotu, sabbasattānaṃ	1061	
PA_tika-abh08_t:1061_1	vā hotū”ti evaṃ attanā katassa parehi sādhāraṇabhāvaṃ paccāsīsanavasena pavattā pattidānamayapuññakiriyavatthu	1061	
PA_tika-abh08_t:1061_2	nāma. Kiṃ panevaṃ pattiṃ dadato puññakkhayo hotīti? Na hoti, yathā pana ekaṃ dīpaṃ	1061	
PA_tika-abh08_t:1061_3	jāletvā tato dīpasahassaṃ jālentassa paṭhamadīpo khīṇoti na vattabbo, purimālokena	1061	
PA_tika-abh08_t:1061_4	pana saddhiṃ pacchimālokassa ekībhāve atimahāva hoti, evameva pattiṃ dadato parihāni	1061	
PA_tika-abh08_t:1061_5	nāma na hoti, vuḍḍhiyeva pana hotīti daṭṭhabbā. Kathaṃ panesā dinnā nāma hotīti?	1061	
PA_tika-abh08_t:1061_6	“Idaṃ me puññakammaṃ sabbasattānaṃ, asukassa vā pariṇamatū”ti evaṃ pubbabhāge, pacchāpi	1061	
PA_tika-abh08_t:1061_7	vā vacībhedaṃ karontena manasā eva vā cintentena dinnā nāma hoti. Keci pana “yaṃ	1061	
PA_tika-abh08_t:1061_8	mayā kataṃ sucaritaṃ, tassa phalaṃ ‘dammī’ti vuttepi patti dinnāva hotī”ti vadanti.	1061	
PA_tika-abh08_t:1061_9	Kusalakammādhikārattā pana parehi ca kammasseva anumoditabbattā kammameva dātabbaṃ,	1061	
PA_tika-abh08_t:1061_10	anumodentenapi kammameva anumoditabbanti idamettha ācariyānaṃ sanniṭṭhānaṃ.	10611	
PA_tika-abh08_t:1062	Cīvarādīsu paccāsārahitassa asaṃkiliṭṭhena ajjhāsayena samaṇabrāhmaṇānaṃ vattapaṭivattakaraṇavasena, gilānupaṭṭhānavasena ca pavattā veyyāvaccamayapuññakiriyavatthu nāma.	106	
PA_tika-abh08_t:1063_0	Āmisakiñcakkhādinirapekkhacittassa attano paguṇaṃ dhammaṃ vimuttāyatanasīse ṭhatvā	1063	
PA_tika-abh08_t:1063_1	desentassa, tatheva niravajjavijjāyatanādikaṃ upadisantassa ca pavattā desanāmayapuññakiriyavatthu	1063	
PA_tika-abh08_t:1063_2	nāma. Parehi kataṃ yaṃ kiñci sucaritakammaṃ dinnamadinnampi vā issāmaccheramalaṃ	1063	
PA_tika-abh08_t:1063_3	pahāya “sādhu suṭṭhū”ti anumodantassa pavattā anumodanapuññakiriyavatthu nāma, “atthi	1063	
PA_tika-abh08_t:1063_4	dinna”ntiādinā kammassakatāñāṇavasena diṭṭhiṃ ujuṃ karontassa pavattā diṭṭhijukammapuññakiriyavatthu	1063	
PA_tika-abh08_t:1063_5	nāma. Yadi evaṃ ñāṇavippayuttacittassa diṭṭhijukammapuññakiriyatā na labbhatīti?	1063	
PA_tika-abh08_t:1063_6	No na labbhati purimapacchimacetanānampi taṃtaṃpuññakiriyāsveva saṅgaṇhanato. Tathā hi vakkhati –	1063	
PA_tika-abh08_t:1064	“Purimā muñcanā ceva, parā tissopi cetanā;	106	
PA_tika-abh08_t:1065	Hoti dānamayaṃ puññaṃ, evaṃ sesesu dīpaye”ti.	106	
PA_tika-abh08_t:1066	Tasmā kiñcāpi ujukaraṇavelāyaṃ ñāṇasampayuttameva cittaṃ hoti, purimapacchābhāge pana ñāṇavippayuttampi hotīti tassāpi diṭṭhijukammapuññakiriyabhāvo uppajjati.	106	
PA_tika-abh08_t:1067_0	Apare panāhu – viññāṇapaññāṇavasena dassanaṃ diṭṭhi, cittaṃ paññā ca. Diṭṭhiyā ujubhāvo	1067	
PA_tika-abh08_t:1067_1	diṭṭhijuttaṃ. Kiṃ taṃ? Kusalañca viññāṇaṃ kammassakatāñāṇādi ca sammādassanaṃ. Tattha	1067	
PA_tika-abh08_t:1067_2	kusalaviññāṇena ñāṇuppādepi attano sucaritānussaraṇaparaguṇapasaṃsāsaraṇagamanānaṃ	1067	
PA_tika-abh08_t:1067_3	saṅgaho, kammassakatāñāṇena kammapathasammādiṭṭhiyāti. Dānādisampayuttaṃ pana ñāṇaṃ	1067	
PA_tika-abh08_t:1067_4	dānādīsveva antogadhanti veditabbaṃ. “Evamimaṃ dhammaṃ sutvā tattha vuttanayena paṭipajjanto	1067	
PA_tika-abh08_t:1067_5	lokiyalokuttaraguṇavisesaṃ adhigamissāmi, bahussuto vā hutvā pare dhammadesanāya	1067	
PA_tika-abh08_t:1067_6	anuggaṇhissāmī”ti evaṃ attano, paresaṃ vā vimuttāyatanasīsena saddhammaṃ suṇantassa	1067	
PA_tika-abh08_t:1067_7	pavattā savanamayapuññakiriyavatthu nāma. Niravajjavijjāyatanādisavanacetanāpi ettheva	1067	
PA_tika-abh08_t:1067_8	saṅgayhati. Pūjārahe, garuṭṭhāniye, mahallake ca disvā āsanā vuṭṭhahantassa pattacīvarapaṭiggahaṇamaggadānaabhivādanaañjalikammakaraṇaāsanapupphagandhādiabhihāraṃ	1067	
PA_tika-abh08_t:1067_9	karontassa ca pavattā bahumānacetanā apacitisahagatapuññakiriyavatthu nāma. Veyyāvaccāpacāyanānañhi	1067	
PA_tika-abh08_t:1067_10	ayaṃ viseso – vayasā, guṇena ca jeṭṭhānaṃ, gilānānañca taṃtaṃkiccakaraṇaṃ veyyāvaccaṃ,	10671	
PA_tika-abh08_t:1067_11	sāmīcikiriyā apacāyananti.	10671	
PA_tika-abh08_t:1068_0	22-3. Evaṃ aṭṭhakathāya āgatanayena dasapuññakiriyavatthūni dassetvā idāni sutte	1068	
PA_tika-abh08_t:1068_1	āgatanayena dānaṃ sīlaṃ bhāvanāti tīṇiyeva dassetuṃ tesu itaresampi saṅgahaṃ dīpento	1068	
PA_tika-abh08_t:1068_2	āha “gacchanti saṅgaha”ntiādi. Tattha pattidānānumodanā dāne saṅgahaṃ gacchanti taṃsabhāvattā.	1068	
PA_tika-abh08_t:1068_3	Dānampi hi issāmaccherānaṃ paṭipakkhaṃ, etepi, tasmā samānapaṭipakkhatāya dānena	1068	
PA_tika-abh08_t:1068_4	saha ekalakkhaṇattā ete dānamayapuññakiriyavatthumhi saṅgahaṃ gacchanti. Veyyāvaccāpacāyanā	1068	
PA_tika-abh08_t:1068_5	sīlamaye puññe saṅgahaṃ gacchanti cārittasīlasabhāvattā. Desanāsavanadiṭṭhiujukā	1068	
PA_tika-abh08_t:1068_6	pana kusaladhammāsevanato bhāvanato bhāvanāmaye saṅgahaṃ gacchanti. Keci pana “desento,	1068	
PA_tika-abh08_t:1068_7	suṇanto ca desanānusārena ñāṇaṃ pesetvā lakkhaṇaṃ paṭivijjha deseti, suṇāti ca, tāni	1068	
PA_tika-abh08_t:1068_8	ca desanāsavanāni paṭivedhameva āharantīti desanāsavanaṃ bhāvanāmaye saṅgahaṃ gacchatī”ti	1068	
PA_tika-abh08_t:1068_9	vadanti. Dhammadānabhāvato “desanā dānamaye saṅgahaṃ gacchatī”tipi sakkā vattuṃ.	1068	
PA_tika-abh08_t:1068_10	Tathā diṭṭhijukammaṃ sabbatthāpi sabbesaṃ niyamanalakkhaṇattāti. Dānādīsu hi yaṃ	10681	
PA_tika-abh08_t:1068_11	kiñci “atthi dinna”ntiādinayappavattāya sammādiṭṭhiyāva visodhitaṃ mahapphalaṃ hoti	10681	
PA_tika-abh08_t:1068_12	mahānisaṃsanti. Evañca katvā dīghanikāyaṭṭhakathāyaṃ “diṭṭhijukammaṃ pana sabbesaṃ	10681	
PA_tika-abh08_t:1068_13	niyamanalakkhaṇa”nti vuttaṃ. Mahāsaṃghiyā pana abhayagirivāsino ca diṭṭhijukammaṃ	10681	
PA_tika-abh08_t:1068_14	visuṃ puññakiriyabhāvena na gaṇhanti. Tathā hi te dānaṃ sīlaṃ bhāvanā saṃsuti desanānussatimodanaṃ	10681	
PA_tika-abh08_t:1068_15	veyyāvaccapūjāsaraṇappattipasaṃsā cāti attanā katapuññānussaraṇaṃ buddhādīsu saraṇagamanaṃ	10681	
PA_tika-abh08_t:1068_16	paraguṇapasaṃsāti imāni tīṇi pakkhipitvā diṭṭhijukammaṃ aggahetvā dvādasa puññakiriyavatthūni	10681	
PA_tika-abh08_t:1068_17	paññāpenti. Puna tīṇevāti paṭhamaṃ dasāpi samānā puna saṅkhepato tīṇeva sambhonti.	10681	
PA_tika-abh08_t:1069_0	24. Idāni parehi niddisiyamānānaṃ puññānussaraṇādīnaṃ attanā niddiṭṭhesveva samodhānaṃ	1069	
PA_tika-abh08_t:1069_1	dassetuṃ “sabbānussatipuññañcā”tiādi vuttaṃ. Tattha sabbasseva attanā katasucaritassa	1069	
PA_tika-abh08_t:1069_2	anussaraṇaṃ sabbānussatipuññaṃ nāma. Pasaṃsāti parehi katāya puññakiriyāya, sammāpaṭipattiyā	1069	
PA_tika-abh08_t:1069_3	ca vippasannacittena pasaṃsanaṃ, santussananti attho. Saraṇattayanti ettha saranti	1069	
PA_tika-abh08_t:1069_4	hiṃsantīti saraṇāni, buddhādīni tīṇi ratanāni. Tāni hi saraṇagatānaṃ teneva saraṇagamanena	1069	
PA_tika-abh08_t:1069_5	bhayaṃ santāsaṃ duggatiparikkilesaṃ hiṃsanti vināsenti. Tayo avayavā assāti tayaṃ,	1069	
PA_tika-abh08_t:1069_6	tīhi avayavehi yuttasamudāyassetaṃ adhivacanaṃ, saraṇānaṃ tayaṃ saraṇattayaṃ, tīṇi	1069	
PA_tika-abh08_t:1069_7	saraṇānīti vuttaṃ hoti. Na hi avayavavinimutto samudāyo nāma koci atthīti. Idha pana	1069	
PA_tika-abh08_t:1069_8	saraṇattayaggahaṇena upacārato, uttarapadalopato vā saraṇagamanaṃ adhippetaṃ. Na	1069	
PA_tika-abh08_t:1069_9	hi saraṇattayaṃ puññakiriyavatthu nāma hoti. Atthato panetaṃ “sammāsambuddho vata	1069	
PA_tika-abh08_t:1069_10	so bhagavā, svākkhāto dhammo, suppaṭipanno saṃgho”tiādinā buddhādīsu pasādapaṭilābhavasena	10691	
PA_tika-abh08_t:1069_11	pavattā cetanā diṭṭhijukammasmiṃ saṅgahaṃ yanti taṃvaseneva tesaṃ ijjhato. Na hi	10691	
PA_tika-abh08_t:1069_12	viparītadiṭṭhikassa imāni tīṇi sambhavanti, tasmā te ekantena diṭṭhijukammapuññakiriyavatthusmiṃ	10691	
PA_tika-abh08_t:1069_13	saṅgahaṃ gacchanti, na visuṃ puññakiriyabhāvena gahetabbāti adhippāyo. Tenāha “natthi	10691	
PA_tika-abh08_t:1069_14	saṃsayo”ti. Diṭṭhijukammassa bhāvanāmayasaṅgahepi saṅkhepanayena bhāvanāmaye saṅgayhanti,	10691	
PA_tika-abh08_t:1069_15	vitthāranayena pana “kattha nu kho”ti saṃsayo siyāti imesaṃ bhāvanāmayasaṅgaho na	10691	
PA_tika-abh08_t:1069_16	vutto. Diṭṭhijukammassa vā sabbesaṃ mahapphalabhāvaniyāmakattena mūlabhūtattā tassa	10691	
PA_tika-abh08_t:1069_17	padhānabhāvaṃ dassetuṃ visuṃ tattha saṅgayhantīti vuttaṃ. Apare pana “saṅgaṇhanto	10691	
PA_tika-abh08_t:1069_18	saṅgaṇhāti, gaṇhanto ‘muñcatī’ti vacanato saraṇagamanassa sīlasamādāne viya gahaṇaṃ	10691	
PA_tika-abh08_t:1069_19	sambhavatīti sīlamaye saṅgayhatī”ti vadanti. “Saraṇagamanaṃ paṇipātabhāvato apacitisahagate saṅgayhatī”ti keci.	10691	
PA_tika-abh08_t:1070_0	25. Idāni yathāvuttapuññakiriyavatthūnaṃ purimapacchimabhāgavasena pavattamānāpi	1070	
PA_tika-abh08_t:1070_1	cetanā tattha tattheva saṅgahaṃ gacchantīti dassetuṃ “purimā muñcanā”tiādi vuttaṃ.	1070	
PA_tika-abh08_t:1070_2	Tattha purimāti dānatthāya deyyadhammaṃ dhammena samena uppādentassa, uppannaṃ “pariccajissāmī”ti	1070	
PA_tika-abh08_t:1070_3	cintentassa, dakkhiṇeyyaṃ pariyesantassa ca yāva vatthuno paṭiggāhakassa hatthe vissajjanaṃ,	1070	
PA_tika-abh08_t:1070_4	pariṇāmanaṃ vā, tāva pavattā pubbabhāgacetanā. Paṭiggāhakassa pana hatthe vissajjanacetanā,	1070	
PA_tika-abh08_t:1070_5	pariṇāmanacetanā vā muñcanacetanā nāma. Sāyeva niggahītalopena “mucanā”ti vuttā.	1070	
PA_tika-abh08_t:1070_6	“Muñcanā”itiyeva vā pāṭho. Parāti attanā vissaṭṭhavatthumhi ālayaṃ akatvā “sādhu	1070	
PA_tika-abh08_t:1070_7	suṭṭhu aggaṃ dānaṃ me dinna”nti somanassacittena paccavekkhantassa uppannā aparabhāgacetanā.	1070	
PA_tika-abh08_t:1070_8	Tissopi cetanāti iti ayañca purimā cetanā, ayañca muñcanacetanā, ayañca aparacetanāti	1070	
PA_tika-abh08_t:1070_9	tissopi cetanā ekato hutvā dānamayaṃ puññaṃ hoti, dānamayapuññakiriyavatthu nāma	1070	
PA_tika-abh08_t:1070_10	hotīti attho. “Puñña”nti padaṃ apekkhitvā “hotī”ti ekavacananiddeso. Idāni yathāvuttamatthaṃ	10701	
PA_tika-abh08_t:1070_11	sesesupi atidisanto āha “evaṃ sesesu dīpaye”ti. Sesesūti sīlādīsu puññakiriyavatthūsu	10701	
PA_tika-abh08_t:1070_12	evaṃ yathāvuttanayena “sīlaṃ ‘rakkhissāmī’ti cintentassa, ‘pabbajissāmī’ti vihāraṃ	10701	
PA_tika-abh08_t:1070_13	gacchantassa pavattā purimacetanā, sīlaṃ samādiyantassa, pabbajantassa, sīlaṃ paripūrentassa	10701	
PA_tika-abh08_t:1070_14	uppannā majjhimacetanā, ‘pūritaṃ me’ti paccavekkhantassa uppannā aparacetanāti evaṃ	10701	
PA_tika-abh08_t:1070_15	tissopi cetanā ekato hutvā sīlamayapuññakiriyavatthu nāmā”tiādinā dīpaye, pakāseyyāti	10701	
PA_tika-abh08_t:1070_16	attho. Nanu ca attanā katapuññānussaraṇacetanā diṭṭhijukammasaṅgahitā, ayañca aparacetanā	10701	
PA_tika-abh08_t:1070_17	sāyevāti kathamassā tattha saṅgahoti? Nāyaṃ doso, visayabhedena ubhinnampi visesasabbhāvato.	10701	
PA_tika-abh08_t:1070_18	Puññānussaraṇañhi attanā katapuññavisayameva. Ayaṃ pana tabbatthuvisayāti pākaṭoyeva dvinnaṃ visesoti.	10701	
PA_tika-abh08_t:1071_0	Ettāvatā ca yaṃ vuttaṃ “dasapuññakiriyavatthuvaseneva pavattatī”ti, tattha dasapuññakiriyavatthūni	1071	
PA_tika-abh08_t:1071_1	sarūpato, saṅgahato ca niddisitvā idāni tathāpavattamānassa cassa pāṭekkaṃ pavattākāravisayaṃ	1071	
PA_tika-abh08_t:1071_2	dassetuṃ “idānī”tiādi āraddhaṃ. Tattha ayanti vakkhamānanidassanaṃ. Dātabbo dhammo	1071	
PA_tika-abh08_t:1071_3	deyyadhammo, annādidasavidhaṃ vatthu. Vuttañhi –	1071	
PA_tika-abh08_t:1072	“Annaṃ pānaṃ vatthaṃ yānaṃ, mālāgandhavilepanaṃ;	107	
PA_tika-abh08_t:1073	Seyyāvasathapadīpeyyaṃ, dānavatthū dasāvime”ti.	107	
PA_tika-abh08_t:1074_0	Paṭiggāhako ādi yesaṃ desakālamittādīnaṃ te paṭiggāhakādayo, deyyadhammassa, paṭiggāhakādīnañca	1074	
PA_tika-abh08_t:1074_1	sampatti sampannatā deyyadhammapaṭiggāhakādisampatti. Tattha deyyadhammassa paṇītamanāpabhāvo	1074	
PA_tika-abh08_t:1074_2	dhammena samena uppannabhāvo deyyadhammasampatti. Paṭiggāhakānaṃ aggadakkhiṇeyyabhāvo	1074	
PA_tika-abh08_t:1074_3	paṭiggāhakasampatti. Dullabhaannapānādiko deso desasampatti. Tādisova kālo kālasampatti.	1074	
PA_tika-abh08_t:1074_4	Dullabhaannapānādike hi dese, kāle vā dinnaṃ ajjhāsayassa balavatāya mahapphalaṃ,	1074	
PA_tika-abh08_t:1074_5	somanassahetukañca hoti, tasmā te dānassa sampattivasena vuttā. Mittasampatti pana	1074	
PA_tika-abh08_t:1074_6	kalyāṇamittabhāvo. Kalyāṇamittañhi nissāya dānādīsu cittaṃ odagyappattaṃ hoti. Paricārikasampatti	1074	
PA_tika-abh08_t:1074_7	pana anāṇattiyāpi taṃtaṃkiccasampādane appamattassa paricārikajanassa paṭilābho.	1074	
PA_tika-abh08_t:1074_8	Aññaṃ vā somanassahetunti saddhābahulatāvisuddhidiṭṭhitādibhedaṃ aññaṃ somanassakāraṇaṃ	1074	
PA_tika-abh08_t:1074_9	vā. Āgammāti upāgamma, paṭiccāti attho. Haṭṭhapahaṭṭhoti somanassavasena haṭṭho ceva	1074	
PA_tika-abh08_t:1074_10	pahaṭṭho ca. Ubhayenapi adhikasomanassaṃ vuttaṃ. Atthi…pe… pavattanti “atthi dinnaṃ,	10741	
PA_tika-abh08_t:1074_11	atthi yiṭṭhaṃ, atthi hutaṃ, atthi sukatadukkaṭānaṃ kammānaṃ phalaṃ vipāko, atthi	10741	
PA_tika-abh08_t:1074_12	ayaṃ loko, atthi paro loko, atthi mātā, atthi pitā, atthi sattā opapātikā, atthi	10741	
PA_tika-abh08_t:1074_13	loke samaṇabrāhmaṇā sammaggatā sammāpaṭipannā, ye imañca lokaṃ parañca lokaṃ sayaṃ	10741	
PA_tika-abh08_t:1074_14	abhiññā sacchikatvā upasampajja viharantī”ti evaṃ pavattaṃ dasavidhaṃ sammādiṭṭhivatthuvasena	10741	
PA_tika-abh08_t:1074_15	ceva dhammavicayasambojjhaṅgaṭṭhāniyādīnaṃ vasena ca pavattaṃ. Ādi-saddena hi na	10741	
PA_tika-abh08_t:1074_16	kevalaṃ navannaṃyeva sammādiṭṭhivatthūnaṃ gahaṇaṃ, atha kho dhammavicayasambojjhaṅgaṭṭhāniyānampi	10741	
PA_tika-abh08_t:1074_17	saṅgaho. Sammā ñāyena pavattā diṭṭhi, pasatthā vā diṭṭhīti sammādiṭṭhi, taṃ. Purakkhatvāti	10741	
PA_tika-abh08_t:1074_18	pubbaṅgamaṃ katvā. Tañca kho sahajātapubbaṅgamavasena “manopubbaṅgamā dhammā”tiādīsu	10741	
PA_tika-abh08_t:1074_19	viya sampayogassa adhippetattā.	10741	
PA_tika-abh08_t:1075_0	Anussāhitoti lobhamacchariyādivasena puññakiriyāya saṅkocaṃ anāpajjanato attanā,	1075	
PA_tika-abh08_t:1075_1	parena vā kenaci anussāhito hutvā. Sabhāvato hi puññappavattidassanamidaṃ. Parehīti	1075	
PA_tika-abh08_t:1075_2	pana parapākaṭussāhadassanavasena vuttaṃ. Paṭhamanti desanākkamena, idha niddiṭṭhakkamena	1075	
PA_tika-abh08_t:1075_3	vā paṭhamaṃ. Mahākusalacittanti somanassasahagatatādiaṅgapāripūriyā mahantaṃ kusalacittaṃ.	1075	
PA_tika-abh08_t:1075_4	Atha vā pacchimabhavikabodhisattānaṃ paṭisandhiākaḍḍhanato mahantaṃ pūjitaṃ kusalacittanti	1075	
PA_tika-abh08_t:1075_5	mahākusalacittaṃ. Sabbesampi hi sabbaññubodhisattānaṃ paṭisandhi mettāpubbaṅgamassa	1075	
PA_tika-abh08_t:1075_6	tihetukasomanassamayassa asaṅkhārikacittassa vipākoti vuttaṃ. Ettha “deyyadhamma…pe…	1075	
PA_tika-abh08_t:1075_7	haṭṭhapahaṭṭho”ti ettāvatā imassa somanassasahagatabhāvamāha, “sammādiṭṭhiṃ purakkhatvā”ti	1075	
PA_tika-abh08_t:1075_8	ñāṇasampayuttabhāvaṃ, “anussāhito”ti pana iminā asaṅkhārikabhāvanti daṭṭhabbaṃ.	1075	
PA_tika-abh08_t:1076_0	Vuttanayenevāti “deyyadhammapaṭiggāhakādisampattiṃ, aññaṃ vā somanassakāraṇaṃ āgammā”ti	1076	
PA_tika-abh08_t:1076_1	evaṃ vuttanayena. Ussāhitoti deyyadhamme sāpekkhāditāya, sīlasampadādīsu anadhimuttatādīhi	1076	
PA_tika-abh08_t:1076_2	ca puññakiriyāya saṅkocāpajjanato attanā, parena vā kenaci ussāhito. Parehīti pana	1076	
PA_tika-abh08_t:1076_3	vuttanayameva. Karoti dānādīni puññānīti sambandho. Tamevāti somanassasahagatādinā	1076	
PA_tika-abh08_t:1076_4	taṃsadisatāya vuttaṃ. Hoti hi taṃsadisepi taṃvohāro yathā ca “sāyeva tittirī, tāniyeva	1076	
PA_tika-abh08_t:1076_5	osadhānī”ti. Ettha pana “ussāhito”ti iminā sasaṅkhārikataṃ dasseti. Sesaṃ vuttanayameva.	1076	
PA_tika-abh08_t:1076_6	Imasmiṃ panattheti imasmiṃ sasaṅkhārikasaddābhidheyye, ussāhitabbacittasaṅkhāte atthe	1076	
PA_tika-abh08_t:1076_7	taṃvisayeti attho. Pubbappayogassāti puññakiriyāya saṅkoce jāyamāne tato vivecetvā	1076	
PA_tika-abh08_t:1076_8	samussāhanavasena pavattassa cittappayogassa. Pubba-ggahaṇaṃ panettha tathāpavattapubbābhisaṅkhāravasena	1076	
PA_tika-abh08_t:1076_9	so payogo hotīti katvā vuttaṃ, na tassa pubbakālikatāyāti vuttovāyamattho.	1076	
PA_tika-abh08_t:1077_0	Paṭipattidassanenāti bhikkhū disvā deyyadhammapariccajanavandanādipaṭipattidassanena.	1077	
PA_tika-abh08_t:1077_1	Balanti anantīti bālā, assāsitapassāsitamatteneva jīvanti, na paññājīvitenāti adhippāyo.	1077	
PA_tika-abh08_t:1077_2	Bālāyeva bālakā. Te pana idha “atthi dinna”ntiādinayappavattāya sammādiṭṭhiyā abhāvena	1077	
PA_tika-abh08_t:1077_3	asañjātabuddhino dārakā. Pākaṭavasena cettha bālaka-ggahaṇaṃ. Sahasā karaṇādikāle	1077	
PA_tika-abh08_t:1077_4	pana itaresampi ñāṇavippayuttaṃ hotīti. Somanassaṃ jātaṃ etesanti somanassajātā,	1077	
PA_tika-abh08_t:1077_5	jātasomanassāti attho. Sahasāti sīghaṃ sīghaṃ dātukāmatāya uppattisamakālameva.	1077	
PA_tika-abh08_t:1078_0	Ettha ca “paṭipattidassanenā”ti iminā paresaṃ payogābhāvamāha, “jātaparicayā”ti attano	1078	
PA_tika-abh08_t:1078_1	payogābhāvaṃ. Ubhayenāpi imassa asaṅkhārikabhāvaṃ dīpeti. “Bālakā, sahasā”ti ca imehi	1078	
PA_tika-abh08_t:1078_2	ñāṇavippayuttabhāvamāha, “bhikkhū…pe… jātā”ti somanassasahagatabhāvaṃ. Atha vā “paṭipatti…pe…	1078	
PA_tika-abh08_t:1078_3	paricayā”ti iminā asaṅkhārikabhāvassa “bālakā bhikkhū…pe… jātā”ti ca imehi ñāṇavippayuttasomanassasahagatabhāvassa	1078	
PA_tika-abh08_t:1078_4	ca dīpitattā “sahasā”ti vacanena yathāvuttameva ñāṇavippayuttaasaṅkhārikabhāvaṃ pakāseti.	1078	
PA_tika-abh08_t:1078_5	Evaṃ sati paṭilomato somanassasahagatādibhāvo dassito hoti. Anulomato pana “somanassajātā”ti	1078	
PA_tika-abh08_t:1078_6	iminā somanassasahagatabhāvaṃ, sahasā-ggahaṇena ñāṇavippayuttāsaṅkhārikabhāvaṃ dīpeti.	1078	
PA_tika-abh08_t:1078_7	“Paṭipatti…pe… disvā”ti ettāvatā pana somanassasahagatādibhāvassa kāraṇaṃ vuttanti.	1078	
PA_tika-abh08_t:1078_8	Teti te ñātakā, te bālakāti vā attho. “Somanassahetūnaṃ abhāvaṃ āgammā”ti idaṃ nidassanamattaṃ	1078	
PA_tika-abh08_t:1078_9	daṭṭhabbaṃ. Majjhattārammaṇaṃ tathārūpe cetobhisaṅkhārādayopi hi upekkhāsahagatatāya	1078	
PA_tika-abh08_t:1078_10	kāraṇamevāti. Cittassa somanassābhāve puggalassapi somanassarahitatā hotīti “catūsupi…pe…	10781	
PA_tika-abh08_t:1078_11	hontī”ti puggalādhiṭṭhānaṃ katvā vuttaṃ, somanassarahitā honti puññaṃ karontāti adhippāyo.	10781	
PA_tika-abh08_t:1078_12	“Eva”ntiādi nigamanaṃ.	10781	
PA_tika-abh08_t:1079_0	Imesu pana aṭṭhasu viññāṇesu somanassasahagatato upekkhāsahagataṃ balavataraṃ, ñāṇavippayuttato	1079	
PA_tika-abh08_t:1079_1	ñāṇasampayuttaṃ, sasaṅkhārikato asaṅkhārikaṃ sadisaṃ balavataraṃ. Visadisaṃ pana	1079	
PA_tika-abh08_t:1079_2	vedanāñāṇappayogavasena balavaṃ, dubbalañca hoti. Somanassasahagatatihetukaasaṅkhārikato	1079	
PA_tika-abh08_t:1079_3	hi upekkhāsahagatatihetukasasaṅkhārikaṃ balavataraṃ, upekkhāsahagataduhetukaasaṅkhārikato	1079	
PA_tika-abh08_t:1079_4	somanassasahagatatihetukaasaṅkhārikaṃ balavataraṃ. Iti catutthacittato tatiyacittaṃ	1079	
PA_tika-abh08_t:1079_5	balavataraṃ, tato aṭṭhamacittaṃ, tato sattamacittaṃ, tato dutiyacittaṃ, tato paṭhamacittaṃ,	1079	
PA_tika-abh08_t:1079_6	tato chaṭṭhacittaṃ, tato pañcamacittanti evamimesaṃ balavabalavatarabhāvo veditabbo.	1079	
PA_tika-abh08_t:1080_0	26. Evaṃ pāḷiyaṃ āgatanayena vedanāñāṇappayogabhedato aṭṭhavidhataṃ niddisitvā idāni	1080	
PA_tika-abh08_t:1080_1	aṭṭhakathāyaṃ āgatapuññakiriyādīnaṃ vasenapi pabhedaṃ dassetuṃ “dasa puññakriyādīna”ntiādi	1080	
PA_tika-abh08_t:1080_2	vuttaṃ. Ādi-saddena channaṃ ārammaṇānaṃ, catunnaṃ adhipatīnaṃ, tiṇṇaṃ kammānaṃ, hīnādibhedassa	1080	
PA_tika-abh08_t:1080_3	ca saṅgaho daṭṭhabbo. Tenevāhu –	1080	
PA_tika-abh08_t:1081	“Kamena puññavatthūhi, gocarādhipatīhi ca;	108	
PA_tika-abh08_t:1082	Kammahīnādito cāpi, gaṇeyya nayakovido”ti.	108	
PA_tika-abh08_t:1083_0	27. Idāni tathāpavattamānassa tassa yo yo tesaṃ tesaṃ vasena labbhamāno gaṇanaparicchedo,	1083	
PA_tika-abh08_t:1083_1	taṃ sampiṇḍitvā dassetuṃ “sattarasa sahassānī”tiādi vuttaṃ. Tatthevaṃ gaṇanā veditabbā	1083	
PA_tika-abh08_t:1083_2	– imāni tāva aṭṭha viññāṇāni dasannaṃ puññakiriyavatthūnaṃ vasena pavattanato paccekaṃ	1083	
PA_tika-abh08_t:1083_3	dasa dasāti katvā asīti cittāni honti, tāni ca chasu ārammaṇesu pavattanato chagguṇitāni	1083	
PA_tika-abh08_t:1083_4	sāsītikāni cattāri satāni honti, tāni catunnaṃ adhipatīnaṃ sahayogavasena catugguṇitāni	1083	
PA_tika-abh08_t:1083_5	sahassaṃ, vīsādhikāni ca nava satāni honti, tāni ca kāyavacīmanosaṅkhātānaṃ tiṇṇaṃ	1083	
PA_tika-abh08_t:1083_6	kammānaṃ vasena tiguṇitāni sasaṭṭhisattasatādhikāni pañca sahassāni honti, tāni ca	1083	
PA_tika-abh08_t:1083_7	hīnamajjhimapaṇītabhedato tiguṇitāni sāsītikadvisatādhikāni sattarasa sahassāni hontīti.	1083	
PA_tika-abh08_t:1083_8	Nanu ca ñāṇavippayuttacittānaṃ vīmaṃsādhipatisahayogābhāvato adhipativasena sahassaṃ,	1083	
PA_tika-abh08_t:1083_9	sāsītikāni ca cha satāni hontīti tāni kammādīnaṃ vasena sampiṇḍitāni vīsasatādhikāni	1083	
PA_tika-abh08_t:1083_10	pannarasa sahassāni bhavantīti? Saccametaṃ, sotapatitavasena pana taṃ anādiyitvā	10831	
PA_tika-abh08_t:1083_11	adhipatigaṇanā gahitāti na tassa vasena gaṇanahāni katāti daṭṭhabbaṃ.	10831	
PA_tika-abh08_t:1084_0	Nanu ca “savipākaṃ kusala”nti vuttaṃ, taṃ pana kathaṃ, kuhiṃ, kiṃ phalatīti codanaṃ	1084	
PA_tika-abh08_t:1084_1	sandhāyāha “taṃ panā”tiādi. Yasmā tihetukaṃ kusalaṃ tihetukaṃ vā duhetukaṃ vā paṭisandhiṃ	1084	
PA_tika-abh08_t:1084_2	deti, nāhetukaṃ paṭisandhiṃ deti. Yadā ca tihetukaṃ paṭisandhiṃ janeti, tadā pavatte	1084	
PA_tika-abh08_t:1084_3	soḷasa vipākāni abhinipphādeti. Yadā dvihetukaṃ, tadā dvādasa. Duhetukaṃ pana duhetukamahetukañca	1084	
PA_tika-abh08_t:1084_4	paṭisandhiṃ janeti, na tihetukaṃ. Yadā ca duhetukaṃ janeti, tadā pavattiyaṃ dvādasa.	1084	
PA_tika-abh08_t:1084_5	Yadā ahetukaṃ, tadā aṭṭha. Ye pana āgamanato vipākassa saṅkhārabhedamicchanti, tesaṃ	1084	
PA_tika-abh08_t:1084_6	matena tihetukaṃ dvādasa, dasa vā vipaccati, duhetukaṃ dasa, aṭṭha vā, tasmā vuttaṃ	1084	
PA_tika-abh08_t:1084_7	“yathānurūpa”nti. Nānāvidhasampattiṭṭhānabhāvato sobhanā, gantabbato gati cāti sugati,	1084	
PA_tika-abh08_t:1084_8	kāmāvacarabhavova sugati kāmāvacarasugati. Tassaṃ kāmāvacarasugatiyaṃ. Bhavabhogasampattinti	1084	
PA_tika-abh08_t:1084_9	ettha ca bhavatīti bhavo, upapattibhavasaṅkhātānaṃ vipākakkhandhakaṭattārūpānametaṃ	1084	
PA_tika-abh08_t:1084_10	gahaṇaṃ, bhuñjitabbato bhogo, pavattiyaṃ paṭilabhitabbasampatti, bhavoti vā paṭisandhi,	10841	
PA_tika-abh08_t:1084_11	bhogo sesavipākakaṭattārūpehi saha pavattiyaṃ paṭilabhitabbā sampatti, bhavo ca bhogo	10841	
PA_tika-abh08_t:1084_12	ca bhavabhogo, teyeva sampannabhāvato sampatti, tesaṃ vā sampatti bhavabhogasampatti,	10841	
PA_tika-abh08_t:1084_13	taṃ abhinipphādeti, janakavasena ca upanissayavasena ca sādhetīti attho. Ettha ca	10841	
PA_tika-abh08_t:1084_14	bhavabhogasampattīnaṃ niravasesato labbhamānaṭṭhānaṃ sandhāya “kāmāvacarasugatiya”nti	10841	
PA_tika-abh08_t:1084_15	vuttaṃ. Sahetukavipākavajjaṃ pana pavattivipākakaṭattārūpasabhāvaṃ bhavasampattiṃ,	10841	
PA_tika-abh08_t:1084_16	ekaccabhogasampattiñca, bhogasampadameva vā avisesena sugatiyaṃ duggatiyampi abhinipphādetiyeva.	10841	
PA_tika-abh08_t:1084_17	Nāgasupaṇṇādīnampi hissa devasampattisadisaṃ manuññaṃ bhogajātaṃ, tabbisayāni ca	10841	
PA_tika-abh08_t:1084_18	vipākacittāni, suvaṇṇatāsussaratādi ca taṃ sabbaṃ kāmāvacarakusalasseva phalaṃ. Na	10841	
PA_tika-abh08_t:1084_19	hi akusalassa iṭṭhaphalaṃ atthi. Vuttañhetaṃ – “aṭṭhānametaṃ anavakāso, yaṃ akusalassa	10841	
PA_tika-abh08_t:1084_20	iṭṭho kanto vipāko saṃvijjatī”ti.	10842	
PA_tika-abh08_t:1085	Kāmāvacarakusalavaṇṇanā niṭṭhitā.	108	
PA_tika-abh08_t:1086	Rūpāvacarakusalavaṇṇanā	108	
PA_tika-abh08_t:1087_0	Idāni yasmā kāmāvacarakusalānantaraṃ uddiṭṭhassa rūpāvacarakusalassa niddesāvakāso	1087	
PA_tika-abh08_t:1087_1	anuppatto, tasmā taṃ dassanatthaṃ “itaresū”tiādi āraddhaṃ. Tattha itaresūti yathāvuttakāmāvacarakusalato	1087	
PA_tika-abh08_t:1087_2	itaresu, rūpāvacarādīsūti attho. Savatthukato ekavidhaṃ ekantena vatthusannissitattā.	1087	
PA_tika-abh08_t:1087_3	Na hi arūpadhātuyaṃ rūpāvacaradhammā labbhanti rūpavirāgabhāvanāya nibbattattā puna	1087	
PA_tika-abh08_t:1087_4	rūpāvacarajjhānasamāpattiyā abhāvato.	1087	
PA_tika-abh08_t:1088_0	Hīnamajjhimapaṇītabhedatoti ettha pubbe viya adhipatīnaṃ hīnādibhāvehi jhānassa hīnādibhāvo	1088	
PA_tika-abh08_t:1088_1	yojetabbo. Atha vā paṭiladdhamattamanāsevitaṃ hīnaṃ paridubbalabhāvato, nātisubhāvitaṃ	1088	
PA_tika-abh08_t:1088_2	aparipuṇṇavasibhāvaṃ majjhimaṃ, ativiya subhāvitaṃ pana sabbaso paripuṇṇavasibhāvaṃ	1088	
PA_tika-abh08_t:1088_3	paṇītaṃ. Tathā uḷārapuññaphalakāmatāvasena pavattitaṃ hīnaṃ, lokiyābhiññatthāya pavattitaṃ	1088	
PA_tika-abh08_t:1088_4	majjhimaṃ, vivekakāmatāya ariyabhāve ṭhitena pavattitaṃ paṇītaṃ. Attahitāya vā pavattitaṃ	1088	
PA_tika-abh08_t:1088_5	hīnaṃ, kevalaṃ alobhajjhāsayena pavattitaṃ majjhimaṃ, parahitāya pavattitaṃ paṇītaṃ.	1088	
PA_tika-abh08_t:1088_6	Vaṭṭajjhāsayena vā pavattitaṃ hīnaṃ, vivekajjhāsayena pavattitaṃ majjhimaṃ, vivaṭṭajjhāsayena	1088	
PA_tika-abh08_t:1088_7	lokuttarapādakatthaṃ pavattitaṃ paṇītaṃ.	1088	
PA_tika-abh08_t:1089_0	Paṭipadādibhedatoti dukkhapaṭipadādandhābhiññādīnaṃ paṭipadābhiññānaṃ bhedena. Paṭipadāvacaneneva	1089	
PA_tika-abh08_t:1089_1	vā tadavinābhāvato abhiññāpi labbhati. Tathā hettha paṭipadācatukkanti voharantīti	1089	
PA_tika-abh08_t:1089_2	ādi-saddena adhipatiādīnaṃ saṅgaho daṭṭhabbo, tasmā paṭipadādibhedatoti paṭipadābhedato,	1089	
PA_tika-abh08_t:1089_3	adhipatibhedato, ārammaṇabhedato, hānabhāgiyādibhedatoti attho. Tattha paṭipadābhedato	1089	
PA_tika-abh08_t:1089_4	tāva dukkhapaṭipadaṃ dandhābhiññaṃ, dukkhapaṭipadaṃ khippābhiññaṃ, sukhapaṭipadaṃ	1089	
PA_tika-abh08_t:1089_5	dandhābhiññaṃ, sukhapaṭipadaṃ khippābhiññanti evaṃ catubbidhaṃ hoti. Tattha dukkhā	1089	
PA_tika-abh08_t:1089_6	paṭipadā assāti dukkhapaṭipadaṃ. Dandhā abhiññā assāti dandhābhiññaṃ. Esa nayo “dukkhapaṭipadaṃ	1089	
PA_tika-abh08_t:1089_7	khippābhiñña”ntiādīsupi.	1089	
PA_tika-abh08_t:1090_0	Tattha appahīnanīvaraṇassa, avikkhambhitajhānanikantikassa ca ñāṇakiccassa aparibyattatāya	1090	
PA_tika-abh08_t:1090_1	pariniṭṭhitasakalapubbakiccassa “pathavī pathavī”ti vā “āpo āpo”ti vā evaṃ pavattapaṭhamasamannāhārato	1090	
PA_tika-abh08_t:1090_2	paṭṭhāya yāva tassa tassa jhānassa upacāruppattiyā nīvaraṇappahānaṃ, nikantivikkhambhanañca	1090	
PA_tika-abh08_t:1090_3	hoti, tāva pavattā pubbabhāgabhāvanā paṭipadā nāma “paṭipajjati jhānaṃ etāyā”ti katvā.	1090	
PA_tika-abh08_t:1090_4	Pahīnanīvaraṇassa, pana vikkhambhitajhānanikantikassa ca ñāṇakiccassa paribyattabhāvato	1090	
PA_tika-abh08_t:1090_5	upacārajjhānaṃ ādiṃ katvā yāva appanāya uppatti, tāva pavattā paññā pubbabhāgapaññāya	1090	
PA_tika-abh08_t:1090_6	visiṭṭhabhāvato abhiññā nāma, tasmā yo ādito kilese jhānanikantiñca vikkhambhento	1090	
PA_tika-abh08_t:1090_7	dukkhena sasaṅkhārena sappayogena kilamanto vikkhambheti, vikkhambhitakilesajhānanikanti	1090	
PA_tika-abh08_t:1090_8	ca appanāparivāsaṃ vasanto cirena aṅgapātubhāvaṃ pāpuṇāti, tassa dukkhapaṭipadaṃ,	1090	
PA_tika-abh08_t:1090_9	dandhābhiññañca jhānaṃ hoti. Yo pana sasaṅkhārena kilesādike vikkhambhetvā na cirena	1090	
PA_tika-abh08_t:1090_10	aṅgapātubhāvaṃ pāpuṇāti, tassa dukkhapaṭipadaṃ, khippābhiññañca. Yo kilesādike vikkhambhento	10901	
PA_tika-abh08_t:1090_11	sukhena akilamanto vikkhambheti, appanāparivāsaṃ pana cirāyati, tassa sukhapaṭipadaṃ,	10901	
PA_tika-abh08_t:1090_12	dandhābhiññaṃ. Yo pana sukheneva kilesādike vikkhambhetvā sīghameva appanaṃ pāpuṇāti,	10901	
PA_tika-abh08_t:1090_13	tassa sukhapaṭipadaṃ, khippābhiññanti veditabbaṃ.	10901	
PA_tika-abh08_t:1091_0	So panāyaṃ paṭipadābhiññānaṃ bhedo kilesindriyādhikāravasena veditabbo. Yassa hi	1091	
PA_tika-abh08_t:1091_1	rāgādayo kilesā tibbā honti, saddhāpañcamakāni ca indriyāni mudūni. Yo ca samathavipassanāsu	1091	
PA_tika-abh08_t:1091_2	akatādhikāro, tassa pavattajhānaṃ dukkhapaṭipadaṃ, dandhābhiññañca hoti. Tassa hi	1091	
PA_tika-abh08_t:1091_3	kilesasamudācāratibbatāya nīvaraṇavikkhambhanassa kicchena kasirena samijjhanato	1091	
PA_tika-abh08_t:1091_4	paṭipadā dukkhā asukhā, tasseva saddhādīnaṃ indriyānaṃ mudutāya abhiññāpi dandhā	1091	
PA_tika-abh08_t:1091_5	mandā asīghappavattinī hoti. Bhavantare vā samathe akatādhikārattā paṭipadā dukkhā,	1091	
PA_tika-abh08_t:1091_6	vipassanāya akatādhikārattā abhiññāpi dandhā. Yo pana vuttaviparīto hoti, tassa kilesānaṃ	1091	
PA_tika-abh08_t:1091_7	atibbasamudācāratāya, indriyānañca tikhīṇatāya samathavipassanāsu katādhikāratāya	1091	
PA_tika-abh08_t:1091_8	yathākkamaṃ sukhapaṭipadā, khippābhiññā ca hoti. Bhavantare kataparicayassa hi yathā	1091	
PA_tika-abh08_t:1091_9	paguṇaṃ katvā vissaṭṭhagantho appamattakena payogena suppavatti vācuggato ca hoti,	1091	
PA_tika-abh08_t:1091_10	evaṃ bhāvanā appakasireneva ijjhatīti. Svāyaṃ akato, kato ca adhikāro samathanissito	10911	
PA_tika-abh08_t:1091_11	paṭipadāyaṃ vutto samādhippadhānattā paṭipadāya. Vipassanānissito abhiññāya ñāṇappadhānattā	10911	
PA_tika-abh08_t:1091_12	appanāyāti daṭṭhabbaṃ.	10911	
PA_tika-abh08_t:1092_0	Yo pana tibbakileso tikkhindriyo vipassanāyameva vā katādhikāro hoti, tassa vuttanayena	1092	
PA_tika-abh08_t:1092_1	dukkhā paṭipadā, khippā pana abhiññā hoti, tabbiparītassa sukhapaṭipadā dandhābhiññāti.	1092	
PA_tika-abh08_t:1092_2	Tasmā kilesānaṃ tibbamandabhāvato, indriyānaṃ tikhiṇamudubhāvato, pubbaparicayassa	1092	
PA_tika-abh08_t:1092_3	ca sambhavāsambhavavasenāti evaṃ kilesindriyādhikāravasena imāsaṃ bhedo veditabbo.	1092	
PA_tika-abh08_t:1093_0	Apica yāni parato sappāyāsappāyāni, palibodhupacchedādīni pubbakiccāni, appanākosallāni	1093	
PA_tika-abh08_t:1093_1	ca āgamissanti, tesu yo upacārādhigamato pubbe, pacchā ca asappāyasevī hoti, tassa	1093	
PA_tika-abh08_t:1093_2	dukkhā paṭipadā, dandhā ca abhiññā hoti. Ubhayattha sappāyasevino sukhā paṭipadā,	1093	
PA_tika-abh08_t:1093_3	khippā ca abhiññā. Yo pana tato pubbabhāge asappāyaṃ sevitvā aparabhāge sappāyasevī	1093	
PA_tika-abh08_t:1093_4	hoti, tassa dukkhā paṭipadā, khippā abhiññā. Tabbiparītassa sukhā paṭipadā, dandhā	1093	
PA_tika-abh08_t:1093_5	abhiññā ca veditabbā.	1093	
PA_tika-abh08_t:1094_0	Tathā palibodhupacchedādipubbakiccaṃ asampādetvā bhāvanamanuyuñjantassa saparipanthatāya	1094	
PA_tika-abh08_t:1094_1	dukkhā paṭipadā, vipariyāyena aparipanthatāya sukhā. Appanākosallāni asampādentassa	1094	
PA_tika-abh08_t:1094_2	ñāṇassa avisadatāya dandhā abhiññā hoti, sampādentassa vipariyāyato khippā abhiññāti.	1094	
PA_tika-abh08_t:1094_3	Kiñca – taṇhāvijjātibhavanavasena etāsaṃ bhedo veditabbo. Taṇhābhibhūtassa hi dukkhā	1094	
PA_tika-abh08_t:1094_4	paṭipadā hoti tassā samādhissa ujupaṭipakkhattā samathapaṭipadāya paripanthakabhāvato,	1094	
PA_tika-abh08_t:1094_5	anabhibhūtassa tadabhāvato sukhā. Avijjābhibhūtassa ca tassā paññāya ujupaṭipakkhabhāvato	1094	
PA_tika-abh08_t:1094_6	dandhā abhiññā, itarassa khippā abhiññāti. So panāyaṃ paṭipadābhedo kevalaṃ samathabhāvanāvasena	1094	
PA_tika-abh08_t:1094_7	paṭiladdhajjhānassa, maggādhigamavasena paṭiladdhajjhānassa pana natthi dukkhapaṭipadādibhedo.	1094	
PA_tika-abh08_t:1094_8	Keci pana maggavaseneva tassa paṭipadādibhedaṃ vaṇṇenti “maggassa hi dukkhapaṭipadādibhāve	1094	
PA_tika-abh08_t:1094_9	tasmiṃ dukkhapaṭipadādika”nti.	1094	
PA_tika-abh08_t:1095_0	Adhipatibhedādīsu pana chandādhipateyyaṃ cittādhipateyyaṃ vīriyādhipateyyaṃ vīmaṃsādhipateyyanti	1095	
PA_tika-abh08_t:1095_1	evaṃ adhipatibhedato, parittaṃ parittārammaṇaṃ, parittaṃ appamāṇārammaṇaṃ, appamāṇaṃ	1095	
PA_tika-abh08_t:1095_2	parittārammaṇaṃ, appamāṇaṃ appamāṇārammaṇanti evaṃ ārammaṇabhedato, hānabhāgiyaṃ	1095	
PA_tika-abh08_t:1095_3	ṭhitibhāgiyaṃ visesabhāgiyaṃ nibbedhabhāgiyanti evaṃ hānabhāgiyādibhedato ca catubbidhatā	1095	
PA_tika-abh08_t:1095_4	veditabbā. Tattha “chandavato ce jhānaṃ nibbattissati, mayhampi nibbattissatī”ti	1095	
PA_tika-abh08_t:1095_5	evaṃ chandaṃ dhuraṃ katvā uppannaṃ chandādhipateyyaṃ. Esa nayo “cittādhipateyyā”dīsupi.	1095	
PA_tika-abh08_t:1095_6	Appaguṇaṃ pana uparijhānassa paccayo bhavituṃ asakkontaṃ parittaṃ, suppasarāvamattesu	1095	
PA_tika-abh08_t:1095_7	avaḍḍhitārammaṇesu nibbattaṃ parittārammaṇaṃ. Vuttapaṭipakkhato pana yathākkamaṃ	1095	
PA_tika-abh08_t:1095_8	appamāṇārammaṇādīni veditabbāni. Hānabhāgiyādivisesaṃ sayameva vakkhati.	1095	
PA_tika-abh08_t:1096_0	Jhānaṅgayogabhedatoti katthaci pañca jhānaṅgāni, katthaci cattāri, katthaci tīṇi,	1096	
PA_tika-abh08_t:1096_1	katthaci dve, katthaci aparāni dveti evaṃ jhānaṅgānaṃ sampayogabhedato. Nanu cettha	1096	
PA_tika-abh08_t:1096_2	kāmāvacarakusale viya saṅkhārabhedo kasmā na gahito. Idampi hi kevalaṃ samathānuyogavasena	1096	
PA_tika-abh08_t:1096_3	paṭiladdhaṃ sasaṅkhāraṃ, maggādhigamavasena paṭiladdhamasaṅkhāraṃ, tasmā “jhānaṅgasaṅkhārayogabhedato	1096	
PA_tika-abh08_t:1096_4	dasavidha”nti vattabbanti? Nayidamevaṃ, maggādhigamavasena sattito paṭiladdhassāpi	1096	
PA_tika-abh08_t:1096_5	aparabhāge parikammavaseneva uppajjanato, tasmā sabbassapi jhānassa parikammasaṅkhātapubbābhisaṅkhārena	1096	
PA_tika-abh08_t:1096_6	vinā kevalaṃ adhikāravasena anuppajjanato “asaṅkhāra”ntipi vattuṃ na sakkā, adhikārena	1096	
PA_tika-abh08_t:1096_7	ca vinā kevalaṃ parikammābhisaṅkhāreneva anuppajjanato “sasaṅkhāra”ntipi vattuṃ na	1096	
PA_tika-abh08_t:1096_8	sakkāti jhānaṅgayogabhedato pañcavidhatā ca vuttāti.	1096	
PA_tika-abh08_t:1097_0	Kāmacchando byāpādo thinamiddhaṃ uddhaccakukkuccaṃ vicikicchāti imāni pañca nīvaraṇāni	1097	
PA_tika-abh08_t:1097_1	vippahīnāni etassāti kāmacchanda…pe… vippahīnaṃ. “Agyāhito”ti ettha āhita-saddassa	1097	
PA_tika-abh08_t:1097_2	viya vippahīna-saddassettha paravacanaṃ daṭṭhabbaṃ. Kāmacchandādīhi vā vippahīnaṃ	1097	
PA_tika-abh08_t:1097_3	visaṃyuttaṃ tesaṃ pahāyakabhāvenāti kāmacchanda…pe… vippahīnaṃ. Tattha kāmetīti kāmo,	1097	
PA_tika-abh08_t:1097_4	chandanaṭṭhena chando cāti kāmacchando, bahalakāmarāgassetaṃ adhivacanaṃ. Byāpādādīnamatthaṃ	1097	
PA_tika-abh08_t:1097_5	vakkhati. Yasmā kāmacchandādīsu appahīnesu jhānaṃ nuppajjati, tasmā tānissa pahānaṅgānīti	1097	
PA_tika-abh08_t:1097_6	veditabbāni. Nanu aññepi akusalā dhammā iminā jhānena pahīyanti, atha kasmā pañceva	1097	
PA_tika-abh08_t:1097_7	pahānaṅgavasena vuttānīti? Visesena jhānantarāyakarattā. Kāmacchandavasena hi nānāvisayapalobhitaṃ	1097	
PA_tika-abh08_t:1097_8	cittaṃ na ekattārammaṇe samādhiyati. Kāmacchandābhibhūtaṃ vā nānāvisayasamupabyūḷhāya	1097	
PA_tika-abh08_t:1097_9	kāmadhātuyā pahānapaṭipadaṃ na paṭipajjati, byāpādena ca ārammaṇe paṭihaññamānaṃ	1097	
PA_tika-abh08_t:1097_10	na samāhitaṃ pavattati, thinamiddhābhibhūtaṃ akammaññaṃ hoti, uddhaccakukkuccaparetaṃ	10971	
PA_tika-abh08_t:1097_11	avūpasantameva hutvā paribbhamati, vicikicchāupahataṃ jhānādhigamapaṭipadaṃ nārohati	10971	
PA_tika-abh08_t:1097_12	“sammāsambuddho nu kho, na nu kho, pathavī pathavī”tiādinā pavattamanasikārena “jhānaṃ	10971	
PA_tika-abh08_t:1097_13	siyā nu kho, na nu kho”tiādinā vicikicchantassa jhānādhigamapaṭipadāya asaṃsijjhanato. Yato vakkhati –	10971	
PA_tika-abh08_t:1098	“Bhāgī assamahaṃ addhā, imāya paṭipattiyā;	109	
PA_tika-abh08_t:1099	Pavivekasukhassāti, katvā ussāhamuttama”nti.	109	
PA_tika-abh08_t:1100	Tasmā samādhiādīnaṃ ujuvipaccanīkabhāvena visesena jhānādhigamassa antarāyakaraṇato etāneva pahānaṅgānīti vuttāni. Hoti cettha –	110	
PA_tika-abh08_t:1101	“Paccanīkā yato pañca, samādhādīnamettha hi;	110	
PA_tika-abh08_t:1102	Jhānantarāyikā tasmā, pahānaṅge niyāmitā”ti.	110	
PA_tika-abh08_t:1103_0	Evamidaṃ pahānaṅgavasena dassetvā idāni sampayogaṅgavasena dassetuṃ “vitakka…pe…	1103	
PA_tika-abh08_t:1103_1	sampayutta”nti vuttaṃ. Tattha vitakkādayo vacanatthalakkhaṇādivasena upari āgamissanti.	1103	
PA_tika-abh08_t:1103_2	Yasmā pana imesu uppannesu jhānaṃ uppannaṃ nāma hoti, tenassa imāni sampayogaṅgānīti	1103	
PA_tika-abh08_t:1103_3	veditabbāni, tasmā na etehi samannāgataṃ aññadeva jhānaṃ nāma atthīti gahetabbaṃ.	1103	
PA_tika-abh08_t:1103_4	Yathā pana nemiādiaṅgasamudāye rathādivohāro hoti, evaṃ jhānaṅgasamudāye jhānavohāro.	1103	
PA_tika-abh08_t:1103_5	Vuttampi hetaṃ vibhaṅge “jhānanti vitakko vicāro pīti sukhaṃ cittassekaggatā”ti.	1103	
PA_tika-abh08_t:1103_6	Kasmā pana aññesupi phassādīsu sampayuttadhammesu vijjamānesu imāniyeva pañca jhānaṅgavasena	1103	
PA_tika-abh08_t:1103_7	vuttānīti? Vuccate – upanijjhānakiccavantatāya, kāmacchandādīnaṃ ujupaṭipakkhabhāvato	1103	
PA_tika-abh08_t:1103_8	ca. Vitakko hi ārammaṇe cittaṃ abhiniropeti, vicāro anubandhati. Evaṃ jhānādhigamassa	1103	
PA_tika-abh08_t:1103_9	visesapaccayabhūtehi tehi avikkhepāya samādahitapayogassa cetaso payogasampattisamuṭṭhānā	1103	
PA_tika-abh08_t:1103_10	pīti pīṇanaṃ, sukhañca upabrūhanaṃ karoti. Atha naṃ sasampayuttadhammaṃ etehi abhiniropanānubandhanapīṇanaupabrūhanehi	11031	
PA_tika-abh08_t:1103_11	anuggahitā ekaggatā samādhānakiccena attānaṃ anuvattāpentī ekattārammaṇe samaṃ, sammā	11031	
PA_tika-abh08_t:1103_12	ca ādhiyati, indriyasamatāvasena samaṃ, paṭipakkhadhammānaṃ dūrībhāvena līnuddhaccābhāvena	11031	
PA_tika-abh08_t:1103_13	sammā ca ṭhapetīti evametesameva upanijjhānakiccaṃ āveṇikaṃ. Kāmacchandādipaṭipakkhabhāvena	11031	
PA_tika-abh08_t:1103_14	pana sayameva vakkhati. Evaṃ upanijjhānakiccavantatāya, kāmacchandādīnaṃ ujupaṭipakkhabhāvato	11031	
PA_tika-abh08_t:1103_15	ca imeyeva pañca jhānaṅgabhāvena vavatthitāti. Yathāhu –	11031	
PA_tika-abh08_t:1104	“Upanijjhānakiccattā, kāmādipaṭipakkhato;	110	
PA_tika-abh08_t:1105	Santesupi ca aññesu, pañceva jhānasaññitā”ti.	110	
PA_tika-abh08_t:1106_0	Desanākkamato, mahaggatadhammesu paṭhamaṃ adhigantabbato ca paṭhamaṃ, paṭhamaṃ samāpajjitabbantipi	1106	
PA_tika-abh08_t:1106_1	paṭhamanti vadanti. Taṃ pana na ekantalakkhaṇaṃ jhānapaṭilomādivasena samāpajjane asambhavato.	1106	
PA_tika-abh08_t:1107_0	Purimapacchimacittesu uppajjamānassāpi appanākkhaṇe anuppajjanato vitakko vippahīno	1107	
PA_tika-abh08_t:1107_1	etassa, tato vā etaṃ vippahīnanti vitakkavippahīnaṃ. Bhāvanāya hi pahīnattā vitakko	1107	
PA_tika-abh08_t:1107_2	jhānakkhaṇe nuppajjati. Asaṃkiliṭṭhasabhāvattā pana upacārabhāvanāya ca taṃ pahātuṃ	1107	
PA_tika-abh08_t:1107_3	asamatthabhāvato purimabhāge, pacchābhāge ca apaccanīkacittappavattito uppajjatiyevāti.	1107	
PA_tika-abh08_t:1108_0	Nanu ca “asaṃkiliṭṭhasabhāvattā”ti vuttaṃ, atha kathaṃ jhānena esa pahīyati? Na hi	1108	
PA_tika-abh08_t:1108_1	kusalehi asaṃkiliṭṭhadhammassa pahānaṃ atthi rāgādisaṃkiliṭṭhānaṃ pāpadhammānametassa	1108	
PA_tika-abh08_t:1108_2	ujupaṭipakkhabhāvatoti? Vuccate – asaṃkiliṭṭhasabhāvassāpi etassa oḷārikatāya dubbalabhāvato	1108	
PA_tika-abh08_t:1108_3	jhānakkhaṇe anuppattisabhāvāpādanatthaṃ tattha nikantivikkhambhanavasena dutiyajjhānabhāvanā	1108	
PA_tika-abh08_t:1108_4	hotīti tassā balena taṃ jhānakkhaṇe anuppajjantaṃ nikantivikkhambhanavasena vā vikkhambhitaṃ	1108	
PA_tika-abh08_t:1108_5	pahīnaṃ nāma hoti. Yadi evaṃ upacārenapi nikanti vikkhambhīyatīti tatthapissa pahānaṃ	1108	
PA_tika-abh08_t:1108_6	siyā, yathā paṭhamajjhānassa upacāre nīvaraṇānīti? Nayidamevaṃ, nīvaraṇappahānassa	1108	
PA_tika-abh08_t:1108_7	viya vitakkārammaṇikanikanti vikkhambhanassa upacārena sātisayaṃ anipphajjanato.	1108	
PA_tika-abh08_t:1108_8	Sātisayañhi tattha nikantippahānaṃ appanāya eva hoti, tasmā yadavocumhā “upacārabhāvanāya	1108	
PA_tika-abh08_t:1108_9	ca taṃ pahātuṃ asamatthabhāvato”ti, taṃ suṭṭhu upaparikkhitvā vuttanti daṭṭhabbaṃ.	1108	
PA_tika-abh08_t:1108_10	“Vicāravippahīna”ntiādīsupi vuttanayānusārena attho daṭṭhabbo. Dutiyajjhāneyeva pahīnassa	11081	
PA_tika-abh08_t:1108_11	vitakkassa idha appavattimattadassanatthaṃ “vitakkavicāravippahīna”nti vitakka-ggahaṇaṃ	11081	
PA_tika-abh08_t:1108_12	kataṃ. Evaṃ “vitakkavicārapītivippahīna”ntiādīsupi.	11081	
PA_tika-abh08_t:1109_0	Yathāsambhavanti pathavīkasiṇādīsu yaṃ yaṃ ārammaṇaṃ yassa yassa sambhavati, tadanatikkamato.	1109	
PA_tika-abh08_t:1109_1	Kasiṇānāpānesu hi pañceva jhānāni pavattanti, asubhakāyagatāsatīsu paṭhamajjhānaṃ,	1109	
PA_tika-abh08_t:1109_2	anupekkhābrahmavihāresu pañcamajjhānavajjāni, upekkhābrahmavihāre pañcamajjhānanti.	1109	
PA_tika-abh08_t:1110_0	Pathavīkasiṇādīsūti ettha ādi-ggahaṇena kevalaṃ āpokasiṇādīnameva, atha kho asubhādīnampi	1110	
PA_tika-abh08_t:1110_1	appanāvahakammaṭṭhānānaṃ saṅgahoti daṭṭhabbaṃ. Ettha ca abhibhāyatanavimokkhajhānāni	1110	
PA_tika-abh08_t:1110_2	pavattākāramattato bhinnāni, ārammaṇato pana kasiṇāyatanāneva hontīti kasiṇāyatanajhāneheva	1110	
PA_tika-abh08_t:1110_3	tāni saṅgahitāni. “Yathāsambhavaṃ…pe… anekavidha”nti vā vacanena rūpāvacarajjhāne	1110	
PA_tika-abh08_t:1110_4	sabbopi labbhamānakabhedo saṅgahitoti abhibhāyatanavimokkhajhānāni visuṃ na vuttāni,	1110	
PA_tika-abh08_t:1110_5	tāni pana sarūpato evaṃ veditabbāni.	1110	
PA_tika-abh08_t:1111_0	Tattha ñāṇuttarassa yogāvacarassa pathavīkasiṇādiārammaṇaṃ abhibhavitvā “na mettha	1111	
PA_tika-abh08_t:1111_1	appanānibbattane bhāro”ti paṭipannassa nimittuppattito uddhaṃ dutiyatatiyavīthiyaṃ,	1111	
PA_tika-abh08_t:1111_2	catutthapañcamavīthiyaṃ vā paṭiladdhaṃ jhānaṃ abhibhāyatanaṃ nāma. Tañhi ārammaṇaṃ	1111	
PA_tika-abh08_t:1111_3	abhibhavatīti abhibhū, yogino sukhavisesānaṃ adhiṭṭhānatāya, manāyatanadhammāyatanapariyāpannatāya	1111	
PA_tika-abh08_t:1111_4	vā āyatananti abhibhāyatanaṃ, abhibhavitabbaṃ vā abhibhū, ālambaṇaṃ, taṃ āyatanamassāti	1111	
PA_tika-abh08_t:1111_5	abhibhāyatanaṃ. Atha vā ālambaṇābhibhavanatoyeva abhibhū, parikammaṃ, ñāṇaṃ vā, taṃ	1111	
PA_tika-abh08_t:1111_6	āyatanaṃ kāraṇamassāti abhibhāyatanaṃ. Parikammaṃ, ñāṇaṃ vā ālambaṇaṃ abhibhavitvā	1111	
PA_tika-abh08_t:1111_7	pavattamānaṃ upacāruppattito pañcamavīthimanatikkamitvā appanaṃ nibbatteti. Pañcamavīthito	1111	
PA_tika-abh08_t:1111_8	paraṃ nibbattaṃ pana abhibhavitukāmatāya nibbattitampi abhibhāyatanaṃ nāma na hoti.	1111	
PA_tika-abh08_t:1111_9	Sāmaññagatiyā pana kasiṇāyatanameva hoti. Imameva hi sīghatarappavattiṃ sandhāya	1111	
PA_tika-abh08_t:1111_10	aṭṭhakathāyaṃ “tāni abhibhavitvā samāpajjati, saha nimittuppādenevettha appanaṃ nibbattetī”ti	11111	
PA_tika-abh08_t:1111_11	vuttaṃ. Nanu ca aṭṭhakathāyaṃ yathārutavaseneva attho kasmā na gayhati. “Saha nimittuppādenevā”ti	11111	
PA_tika-abh08_t:1111_12	hi vuttattā nimittuppattiyā sahuppannaṃ jhānamabhibhāyatananti viññāyatīti? Nayidamevaṃ,	11111	
PA_tika-abh08_t:1111_13	nimittuppādena saha appanāya asambhavato. Nimittuppādoti hi idha paṭibhāganimittassa	11111	
PA_tika-abh08_t:1111_14	uppatti tadārammaṇassa vā upacārajjhānassa, kiṃ tāva paṭibhāganimittuppattiyā saha	11111	
PA_tika-abh08_t:1111_15	appanāya nibbatti upacārajjhāne asati tassā asambhavato, nāpi upacārajjhānena saha	11111	
PA_tika-abh08_t:1111_16	ekavīthiyaṃ nibbatti tassā upacārabhāvanāpabandhasevitabbabhāvena tadā asambhavato,	11111	
PA_tika-abh08_t:1111_17	tasmā nāticirāyanappavattidassanatthaṃ samīpimhi samīpakārīyūpacārena aṭṭhakathāyaṃ	11111	
PA_tika-abh08_t:1111_18	tathā vuttanti veditabbaṃ. Yadi nimittuppattito nāticirappavattamabhibhāyatanaṃ,	11111	
PA_tika-abh08_t:1111_19	kathaṃ tassa dandhābhiññākhippābhiññābhedo pāḷiyaṃ vuttoti? Vuccate – catutthapañcamajavanavīthiyaṃ	11111	
PA_tika-abh08_t:1111_20	uppannaṃ cirakālanibbattitāya dandhābhiññaṃ, dutiyatatiyavīthiyaṃ uppannaṃ tabbiparītalakkhaṇatāya	11112	
PA_tika-abh08_t:1111_21	khippābhiññanti. Keci pana “abhibhāyatanaṃ nāma vasibhāvappattameva, netara”nti vadanti,	11112	
PA_tika-abh08_t:1111_22	taṃ tesaṃ matimattaṃ, vasibhāvappattiyā nimittuppattito dūratarabhāvena “saha nimittuppādenevettha	11112	
PA_tika-abh08_t:1111_23	appanaṃ nibbattetī”ti aṭṭhakathāvacanena saha virujjhanato.	11112	
PA_tika-abh08_t:1112_0	Apica vasibhāvappattaṃ jhānaṃ abhibhavanakāraṇanirapekkhaṃ vasibhāvabaleneva sakkaccaṃ	1112	
PA_tika-abh08_t:1112_1	samāpajjituṃ na sakkāti na taṃ abhibhāyatanaṃ nāma hoti, tasmā appattavasibhāvā paṭhamuppannāyeva	1112	
PA_tika-abh08_t:1112_2	abhibhāyatananti niṭṭhamettha gantabbaṃ. Yadi evaṃ kathaṃ “appamāṇaṃ parittārammaṇaṃ,	1112	
PA_tika-abh08_t:1112_3	appamāṇaṃ appamāṇārammaṇa”nti abhibhāyatanadesanāyaṃ vuttaṃ. Vasibhāvappattañhi jhānaṃ	1112	
PA_tika-abh08_t:1112_4	appamāṇanti vuccati. Idañca uppannamattattā parittamevāti? Nāyaṃ doso. Paṭhamaṃ abhibhāyatanavasena	1112	
PA_tika-abh08_t:1112_5	paṭiladdhajjhānaṃ pacchā vasibhāvappattampi abhibhāyatananāmameva labhatīti vasibhāvappattamabhibhāyatanaṃ	1112	
PA_tika-abh08_t:1112_6	appamāṇaṃ, itaraṃ parittaṃ.	1112	
PA_tika-abh08_t:1113_0	Atha vā vasibhāvappattaṃ appamāṇanti ukkaṃsagatipariggahavasena vuccati. Taṃ pana	1113	
PA_tika-abh08_t:1113_1	yaṃ balavataraṃ, taṃ appamāṇanti imassa atthassa upalakkhaṇaṃ katvā vadanti. Balavabhāvanibandhanaṃ	1113	
PA_tika-abh08_t:1113_2	appamāṇattaṃ. Balavabhāvo ca paṭhamaappanāvārato pacchimapacchimaappanāvārānaṃ balavatāya	1113	
PA_tika-abh08_t:1113_3	avasitāpattepi jhāne sambhavatīti balavantaṃ appamāṇaṃ, itaraṃ parittanti evaṃ avasitāpattepi	1113	
PA_tika-abh08_t:1113_4	jhāne appamāṇādibhāvo veditabbo. Atha vā appanāya balavabhāvo nāma upacārassa balavatāya	1113	
PA_tika-abh08_t:1113_5	sati hoti. Upacārañca taṃ balavaṃ, yaṃ sahasā appanaṃ uppādetuṃ sakkuṇeyya, tasmā	1113	
PA_tika-abh08_t:1113_6	khippābhiññānaṃ dvinnaṃ abhibhāyatanajhānānaṃ upacāravīthiyā anantaraṃ dutiyavīthiyaṃ	1113	
PA_tika-abh08_t:1113_7	uppannaṃ upacārajjhānassa balavatāya sayampi balavataranti appamāṇaṃ nāma hoti. Dutiyavīthimatikkamitvā	1113	
PA_tika-abh08_t:1113_8	tatiyavīthiyaṃ uppannaṃ taditarasabhāvatāya parittaṃ. Tathā dandhābhiññānaṃ catutthavīthiyaṃ	1113	
PA_tika-abh08_t:1113_9	uppannaṃ appamāṇaṃ. Pañcamavīthiyaṃ uppannaṃ parittanti. Atha vā yattha katthaci	1113	
PA_tika-abh08_t:1113_10	appanāvīthiyaṃ pañcamaṃ uppajjanakaappanāto catutthaṃ uppajjamānāya balavabhāvoti	11131	
PA_tika-abh08_t:1113_11	taṃvasenāpettha parittaappamāṇatā veditabbā.	11131	
PA_tika-abh08_t:1114	Taṃ panetaṃ gaṇanato aṭṭhavidhaṃ hoti. Yathāha –	111	
PA_tika-abh08_t:1115_0	“Ajjhattaṃ arūpasaññī bahiddhā rūpāni passati parittāni, ‘tāni abhibhuyya jānāmi	1115	
PA_tika-abh08_t:1115_1	passāmī’ti evaṃsaññī hoti. Ajjhattaṃ arūpasaññī bahiddhā rūpāni passati parittāni	1115	
PA_tika-abh08_t:1115_2	suvaṇṇadubbaṇṇāni. Ajjhattaṃ arūpasaññī bahiddhā rūpāni passati appamāṇāni. Ajjhattaṃ	1115	
PA_tika-abh08_t:1115_3	arūpasaññī bahiddhā rūpāni passati appamāṇāni suvaṇṇadubbaṇṇāni, tāni abhibhuyya	1115	
PA_tika-abh08_t:1115_4	jānāmi passāmi. Nīlāni nīlavaṇṇāni nīlanidassanāni nīlanibhāsāni, tāni abhibhuyya	1115	
PA_tika-abh08_t:1115_5	jānāmi passāmi. Pītāni pītavaṇṇāni pītanidassanāni pītanibhāsāni. Lohitāni lohitavaṇṇāni	1115	
PA_tika-abh08_t:1115_6	lohitanidassanāni lohitanibhāsāni. Odātāni odātavaṇṇāni odātanidassanāni odātanibhāsāni,	1115	
PA_tika-abh08_t:1115_7	‘tāni abhibhuyya jānāmi passāmī’ti evaṃsaññī hotī”ti.	1115	
PA_tika-abh08_t:1116_0	Tattha ajjhattaṃ arūpasaññīti alābhitāya vā anatthikatāya vā ajjhattesu kesādīsu	1116	
PA_tika-abh08_t:1116_1	parikammaappanāsaññāvirahito. Bahiddhā rūpāni passatīti bahiddhā aṭṭhasu kasiṇesu,	1116	
PA_tika-abh08_t:1116_2	catūsu bhūtakasiṇesu eva vā kataparikammakatāya parikammavasena ceva appanāvasena	1116	
PA_tika-abh08_t:1116_3	ca tāni bahiddhā aṭṭha, cattāri vā kasiṇarūpāni passati. Parittānīti amahantāni.	1116	
PA_tika-abh08_t:1116_4	Abhibhuyyāti yathā mahagghaso sampannagahaṇiko puriso kaṭacchumattaṃ bhattaṃ labhitvā	1116	
PA_tika-abh08_t:1116_5	“kiṃ ettha bhuñjitabbaṃ bhattaṃ atthī”ti saṅkaḍḍhitvā sabbaṃ ekakabaḷameva karoti,	1116	
PA_tika-abh08_t:1116_6	evameva ñāṇuttariko puggalo visadañāṇo “kiṃ ettha parittake ārammaṇe samāpajjitabbaṃ	1116	
PA_tika-abh08_t:1116_7	atthi, nāyaṃ mama bhāro”ti tāni rūpāni parikammena, ñāṇena vā abhibhavitvā samāpajjati.	1116	
PA_tika-abh08_t:1116_8	Heṭṭhā vuttanayena sīghaṃ appanaṃ nibbatteti. “Jānāmi passāmī”ti iminā panassa pubbābhogo	1116	
PA_tika-abh08_t:1116_9	kathito, tadāgamanato ca antosamāpattiyaṃ cittābhisaṅkhāro. Itarathā anena ābhogamatte	1116	
PA_tika-abh08_t:1116_10	kathite tena sādhitabbaṃ jhānaṃ na vuttaṃ hoti, abhibhāyatanadesanāvāyaṃ jhānavisayāti.	11161	
PA_tika-abh08_t:1116_11	Āgamaṭṭhakathāsu pana samāpattito vuṭṭhitassa pubbabhāgabhāvanāvasena jhānakkhaṇe	11161	
PA_tika-abh08_t:1116_12	pavattamabhibhavanākāraṃ gahetvā pavattamābhogaṃ sandhāya –	11161	
PA_tika-abh08_t:1117	“Iminā panassa ābhogo kathito. So ca kho samāpattito vuṭṭhitassa, na antosamāpattiya”nti vuttaṃ.	111	
PA_tika-abh08_t:1118	Dutiye suvaṇṇadubbaṇṇānīti parisuddhāparisuddhavaṇṇāni. Parisuddhāni hi nīlādīni suvaṇṇāni, aparisuddhāni dubbaṇṇānīti idha adhippetāni.	111	
PA_tika-abh08_t:1119_0	Tatiye appamāṇānīti vuddhippamāṇāni vipulāni khalamaṇḍalādīni. Vaḍḍhanavasena panettha	1119	
PA_tika-abh08_t:1119_1	appamāṇatā na gahitā kasiṇavaḍḍhanassa idha asambhavato. Kasiṇassa hi dve vaḍḍhanabhūmiyo	1119	
PA_tika-abh08_t:1119_2	upacārabhūmi, appanābhūmi vā. Tattha na tāva idha upacārabhūmiyaṃ vaḍḍhanaṃ sambhavati.	1119	
PA_tika-abh08_t:1119_3	Nimittuppattiyā samakālaṃ viya uppajjamāne jhāne kuto tassa okāsoti, nāpi appanābhūmiyaṃ.	1119	
PA_tika-abh08_t:1119_4	Vaḍḍhitassa paṭhamuppannajhānārammaṇatā na yujjati, tasmā sabhāvamahantāneva ālambaṇāni	1119	
PA_tika-abh08_t:1119_5	idha appamāṇānīti adhippetāni. Keci pana “vaḍḍhitavaseneva appamāṇānīti gahetvā paṭhamaṃ	1119	
PA_tika-abh08_t:1119_6	abhibhavanicchāya abhāvena vaḍḍhetvā pacchā abhibhavanicchāya sati abhibhavanākārena	1119	
PA_tika-abh08_t:1119_7	pavatto tasmiṃ appanaṃ nibbattetīti appanaṃ paṭilabhitvā vaḍḍhitanimittesu idaṃ abhibhāyatanaṃ vutta”nti vadanti.	1119	
PA_tika-abh08_t:1120_0	Catutthe abhibhuyyāti abhibhavitvā. Yathā nāma sampannagahaṇiko mahagghaso puriso	1120	
PA_tika-abh08_t:1120_1	ekaṃ bhattavaḍḍhitakaṃ labhitvā “‘aññopi hotu, aññopi hotū’ti kiṃ esa mayhaṃ karissatī”ti	1120	
PA_tika-abh08_t:1120_2	na taṃ mahantato passati, evameva ñāṇuttaro visadañāṇo puggalo “‘kiṃ ettha samāpajjitabbaṃ,	1120	
PA_tika-abh08_t:1120_3	nayidaṃ appamāṇa’nti mayhaṃ cittekaggatākaraṇe bhāro”ti abhibhavitvā samāpajjati.	1120	
PA_tika-abh08_t:1120_4	Vuttanayeneva appanaṃ nibbatteti.	1120	
PA_tika-abh08_t:1121_0	Pañcame nīlāni…pe… nīlanibhāsānīti etāni pariyāyanāmānīti tattha “nīlānī”ti sabbasaṅgāhakavasena	1121	
PA_tika-abh08_t:1121_1	vuttaṃ. Ettakeyeva pana vutte taṃyogato tabbohārena guṇayuttepi pasaṅgo siyāti tannivāraṇatthaṃ	1121	
PA_tika-abh08_t:1121_2	“nīlavaṇṇānī”ti vaṇṇavasena vuttaṃ. Evampi hi bahubbīhivasena guṇopi pasaṅgo hotīti	1121	
PA_tika-abh08_t:1121_3	“nīlanidassanānī”ti nidassanavasena vuttaṃ. Nidassitabbañhi nidassanaṃ, cakkhunā	1121	
PA_tika-abh08_t:1121_4	daṭṭhabbaṃ rūpaṃ. Tato setādinivāraṇatthaṃ nīla-saddena saha samāso katoti apaññāyamānacīvarāni	1121	
PA_tika-abh08_t:1121_5	asambhinnavaṇṇāni ekanīlāneva hutvā dissamānānīti vuttaṃ hoti. “Nīlanibhāsānī”ti	1121	
PA_tika-abh08_t:1121_6	idaṃ pana obhāsavasena vuttaṃ, nīlobhāsāni nīlappabhāyuttānīti attho. Etena tesaṃ	1121	
PA_tika-abh08_t:1121_7	suvisuddhattaṃ dasseti. ‘Pītānī”tiādīsupi imināva nayena attho veditabbo. Aṭṭhasu	1121	
PA_tika-abh08_t:1121_8	cetesu purimaṃ abhibhavanākārena vaṇṇābhogarahitāni aṭṭhapi kasiṇāni parittāni ārammaṇaṃ	1121	
PA_tika-abh08_t:1121_9	katvā uppannaṃ sandhāya vuttaṃ. Tatiyaṃ tathā appamāṇāni. Dutiyacatutthāniyeva dve	1121	
PA_tika-abh08_t:1121_10	vaṇṇābhogasahitāni ārabbha uppannaṃ, na pana vaṇṇakasiṇavasena uppannaṃ tassa visuṃ vakkhamānattā.	11211	
PA_tika-abh08_t:1122_0	Pañcamādīni pana tesu katādhikāre sandhāya suvisuddhavaṇṇavaseneva desitāni. Na hi	1122	
PA_tika-abh08_t:1122_1	tesaṃ abhibhavanassa parittatā, appamāṇatā vā kāraṇaṃ, atha kho suvisuddhanīlādibhāvo.	1122	
PA_tika-abh08_t:1122_2	Tattha hi te katādhikārāti. Nanu ca āgamaṭṭhakathāsu “suvaṇṇāni vā hontu dubbaṇṇāni	1122	
PA_tika-abh08_t:1122_3	vā, parittaappamāṇavaseneva imāni abhibhāyatanāni desitānī”ti vuttanti? Saccaṃ, taṃ	1122	
PA_tika-abh08_t:1122_4	pana āgame abhibhāyatanānaṃ aññathā āgatattā vuttaṃ. Tattha hi –	1122	
PA_tika-abh08_t:1123_0	“Ajjhattaṃ rūpasaññī eko bahiddhā rūpāni passati parittāni suvaṇṇadubbaṇṇāni, appamāṇāni	1123	
PA_tika-abh08_t:1123_1	suvaṇṇadubbaṇṇāni, ajjhattaṃ arūpasaññī eko bahiddhā rūpāni passati parittāni suvaṇṇadubbaṇṇāni,	1123	
PA_tika-abh08_t:1123_2	appamāṇāni suvaṇṇadubbaṇṇānī”ti –	1123	
PA_tika-abh08_t:1124_0	Evaṃ cattāriyeva abhibhāyatanāni āgatāni, tasmā tadaṭṭhakathāsu vaṇṇābhoge vijjamāne	1124	
PA_tika-abh08_t:1124_1	avijjamānepi parittaappamāṇatāvaseneva imesaṃ desitabhāvo vutto. Parittaappamāṇatā	1124	
PA_tika-abh08_t:1124_2	hi imesu catūsu abhibhavanassa kāraṇaṃ vaṇṇābhoge vijjamāne avijjamānepīti. Nanu	1124	
PA_tika-abh08_t:1124_3	ca sabbattha “suvaṇṇadubbaṇṇānī”ti vacanato vaṇṇābhogasahitāniyeva tattha gahitānīti?	1124	
PA_tika-abh08_t:1124_4	Taṃ na, vaṇṇābhogarahitāni, sahitāni ca sabbāni parittāni ekato katvā “parittāni	1124	
PA_tika-abh08_t:1124_5	suvaṇṇadubbaṇṇānī”ti vuttāni, tathā “appamāṇāni suvaṇṇadubbaṇṇānī”ti. Yadi evaṃ kathaṃ	1124	
PA_tika-abh08_t:1124_6	visiṭṭhānaṃ vaṇṇābhogarahitānaṃ, sahitānañca ekajjhaṃ manasikāro, na ekajjhaṃ, visuṃyeva	1124	
PA_tika-abh08_t:1124_7	tesaṃ manasikāro. Yadi evaṃ visuṃ kathamekattanti? Parittabhāvasāmaññato. Yadi evaṃ	1124	
PA_tika-abh08_t:1124_8	suvaṇṇadubbaṇṇa-ggahaṇamatiriccati avasiṭṭhoti? Nātiriccati pariyāyadesanābhāvato.	1124	
PA_tika-abh08_t:1124_9	Atthi hi esa pariyāyo, yadidaṃ vaṇṇābhogajanitājanitaṃ visesaṃ aggahetvā parittabhāvasāmaññena	1124	
PA_tika-abh08_t:1124_10	ekattaṃ netvā “parittāni abhibhuyyā”ti vatvā puna tadantogadhameva pabhedaṃ vineyyavasena	11241	
PA_tika-abh08_t:1124_11	dassetuṃ tāni ca kadāci vaṇṇavasena āvajjitāni honti, “suvaṇṇadubbaṇṇāni abhibhuyyā”ti	11241	
PA_tika-abh08_t:1124_12	vattabbatāya vaṇṇābhogarahitāni, sahitāni ca visuṃ manasi katvā ubhayatthāpi vaṇṇābhogarahitaparittābhibhavane,	11241	
PA_tika-abh08_t:1124_13	taṃsahitaparittābhibhavane ca parittābhibhavanasāmaññaṃ gahetvā ekattaṃ katanti.	11241	
PA_tika-abh08_t:1124_14	Abhidhamme pana nippariyāyadesanattā vaṇṇābhogarahitāni, sahitāni ca visuṃ vuttāni.	11241	
PA_tika-abh08_t:1124_15	Atthi hi ubhayatthābhibhavanavisesoti. Hotu tāva, evaṃ suttābhidhammapāṭhavisesato	11241	
PA_tika-abh08_t:1124_16	aṭṭhakathāya pāṭhabhede pana ko adhippāyoti? Vuccate – suttante hi paṭhamavimokkhaṃ	11241	
PA_tika-abh08_t:1124_17	dvedhā bhinditvā paṭhamadutiyaabhibhāyatanāni vuttāni, pariyāyadesanattā vimokkhānampi	11241	
PA_tika-abh08_t:1124_18	abhibhavanapariyāyo vijjatīti “ajjhattaṃ rūpasaññī”ti abhibhāyatanadvayaṃ vuttaṃ.	11241	
PA_tika-abh08_t:1125_0	Tatiyacatutthaabhibhāyatanesu dutiyavimokkho, vaṇṇābhibhāyatanesu tatiyavimokkho	1125	
PA_tika-abh08_t:1125_1	ca abhibhavanappavattito saṅgahito, idha pana nippariyāyadesanattā vimokkhābhibhāyatanāni	1125	
PA_tika-abh08_t:1125_2	asaṅkarato dassetuṃ vimokkhe vajjetvā abhibhāyatanāni kathitāni. Sabbāni ca vimokkhakiccāni	1125	
PA_tika-abh08_t:1125_3	vimokkhadesanāya vuttāni, tadetaṃ “ajjhattaṃ rūpasaññī”ti sutte āgatassa abhibhāyatanadvayassa	1125	
PA_tika-abh08_t:1125_4	abhidhamme avacanato “rūpī rūpāni passatī”tiādīnañca sabbavimokkhakiccasādhāraṇavacanabhāvato	1125	
PA_tika-abh08_t:1125_5	vavatthānaṃ katanti viññāyati. Avassañcetaṃ eva sampaṭicchitabbaṃ, na sampaṭicchantehi	1125	
PA_tika-abh08_t:1125_6	suttābhidhammapāṭhabhede aññaṃ kāraṇaṃ vattabbaṃ. Atha kimettha vattabbaṃ, nanu aṭṭhakathāyameva	1125	
PA_tika-abh08_t:1125_7	“kasmā pana yathā suttante ‘ajjhattaṃ rūpasaññī eko bahiddhā rūpāni passati parittānī’tiādi	1125	
PA_tika-abh08_t:1125_8	vuttaṃ, evaṃ avatvā idha catūsupi abhibhāyatanesu ajjhattaṃ arūpasaññitāva vuttā”ti	1125	
PA_tika-abh08_t:1125_9	vatvā “ajjhattarūpānaṃ anabhibhavanīyato”ti kāraṇaṃ vuttanti? Na taṃ tassa kāraṇavacanaṃ,	1125	
PA_tika-abh08_t:1125_10	atha kho katthaci “ajjhattaṃ rūpāni passatī”ti avatvā sabbattha yaṃ vuttaṃ “bahiddhā	11251	
PA_tika-abh08_t:1125_11	rūpāni passatī”ti, tassa ca kāraṇavacanaṃ. Teneva hi tattha vā idha vā “bahiddhā	11251	
PA_tika-abh08_t:1125_12	rūpāniyeva abhibhavitabbānī”ti tattheva vuttaṃ, anabhibhavanīyatā ca ajjhattarūpānaṃ	11251	
PA_tika-abh08_t:1125_13	bahiddhā rūpāni viya avibhūtattā. Na hi suṭṭhu vibhūtabhāvamantarena ñāṇuttarānaṃ	11251	
PA_tika-abh08_t:1125_14	ārammaṇābhibhavanaṃ sambhavatīti. Nanu ca aṭṭhakathāyaṃ pāṭhadvayavisesassa desanāvilāso	11251	
PA_tika-abh08_t:1125_15	kāraṇabhāvena vuttoti? Saccaṃ vutto, so ca yathāvuttavavatthānavaseneva veditabbo.	11251	
PA_tika-abh08_t:1125_16	Desanāvilāso hi nāma vineyyajjhāsayānurūpaṃ vijjamānasseva pariyāyassa vibhāvanaṃ,	11251	
PA_tika-abh08_t:1125_17	na yassa kassacīti. Evaṃ tāva abhibhāyatanaṃ veditabbaṃ.	11251	
PA_tika-abh08_t:1126_0	Tattha vimokkhoti paṭiladdhajjhānassa jhānaṃ samāpajjitukāmatāvasappavattajavanavīthisamanantarameva	1126	
PA_tika-abh08_t:1126_1	pituaṅke vissaṭṭhaaṅgapaccaṅgassa viya dārakassa ārammaṇe nirāsaṅkameva hutvā paṭhamakappanā	1126	
PA_tika-abh08_t:1126_2	viya ca lahuṃ avuṭṭhahitvā antamaso catupañcacittakkhaṇato anosakkitvā ārammaṇe abhirativasena	1126	
PA_tika-abh08_t:1126_3	pavattassa vasibhāvappattassa jhānassetaṃ adhivacanaṃ. Tañhi kasiṇāyatanavasena vā	1126	
PA_tika-abh08_t:1126_4	abhibhāyatanavasena vā uppannaṃ paccanīkadhammehi suṭṭhu vimuttattā, ārammaṇe adhimuttatāya	1126	
PA_tika-abh08_t:1126_5	ca “vimokkho”ti vuccati. Vuttampi cetaṃ aṭṭhakathāyaṃ –	1126	
PA_tika-abh08_t:1127_0	“Kenaṭṭhena pana vimokkho veditabboti? Adhimuccanaṭṭhena. Ko ayaṃ adhimuccanaṭṭho	1127	
PA_tika-abh08_t:1127_1	nāma? Paccanīkadhammehi ca suṭṭhu vimuccanaṭṭho, ārammaṇe ca abhirativasena suṭṭhu adhimuccanaṭṭho”ti.	1127	
PA_tika-abh08_t:1128_0	Yadi vasibhāvappattameva vimokkho, kathamassa ārammaṇacatukke parittatā pāḷiyaṃ vuttā.	1128	
PA_tika-abh08_t:1128_1	Avasitāpattañhi jhānaṃ parittanti vuccatīti? Nāyaṃ doso, paripuṇṇavasibhāvappattaṃ	1128	
PA_tika-abh08_t:1128_2	sandhāya aparipuṇṇavasibhāvappattassa parittabhāvena tattha adhippetattā, tasmā vasibhāvappattameva	1128	
PA_tika-abh08_t:1128_3	jhānaṃ vimokkho nāma, na itaraṃ. Itaraṃ pana yadi kasiṇāyatanavasena uppannaṃ, kasiṇāyatanaṃ.	1128	
PA_tika-abh08_t:1128_4	Atha abhibhāyatanavasena, abhibhāyatanamevāti. Keci pana “paṭhamaappanāto pacchimapacchimāya	1128	
PA_tika-abh08_t:1128_5	paṭipakkhato suṭṭhu vimuttattā kasiṇāyatanavasena, abhibhāyatanavasena ca uppannaṃ	1128	
PA_tika-abh08_t:1128_6	paṭhamakappanaṃ ṭhapetvā sesaṃ vimokkhoyevā”ti vadanti.	1128	
PA_tika-abh08_t:1129	Taṃ panetaṃ gaṇanato tividhaṃ. Yathāha –	112	
PA_tika-abh08_t:1130	“Rūpī rūpāni passati, ajjhattaṃ arūpasaññī bahiddhā rūpāni passati, subhanteva adhimutto hotī”ti.	113	
PA_tika-abh08_t:1131_0	Tattha rūpīti ajjhattaṃ kesādīsu uppāditaṃ rūpajjhānaṃ rūpaṃ, tadassa atthīti rūpī.	1131	
PA_tika-abh08_t:1131_1	Rūpāni passatīti bahiddhāpi nīlakasiṇādirūpāni jhānacakkhunā passati. Iminā ajjhattabahiddhavatthukesu	1131	
PA_tika-abh08_t:1131_2	kasiṇesu jhānapaṭilābho dassito. Ajjhattaṃ arūpasaññīti ajjhattaṃ narūpasaññī, attano	1131	
PA_tika-abh08_t:1131_3	kesādīsu anuppāditarūpāvacarajjhānoti attho. Iminā bahiddhā parikammaṃ katvā bahiddhāva	1131	
PA_tika-abh08_t:1131_4	paṭiladdhajjhānatā dassitā. “Subha”nti iminā suvisuddhesu nīlādīsu vaṇṇakasiṇesu	1131	
PA_tika-abh08_t:1131_5	jhānāni dassitāni. Tattha kiñcāpi antoappanāyaṃ “subha”nti ābhogo natthi, yo pana	1131	
PA_tika-abh08_t:1131_6	suvisuddhaṃ subhakasiṇaṃ ārammaṇaṃ katvā viharati, so yasmā “subha”nti adhimuccanavasena	1131	
PA_tika-abh08_t:1131_7	paṭhamajjhānaṃ upasampajjitvā viharati, tathā dutiyādīni, tasmā evaṃ desanā katāti.	1131	
PA_tika-abh08_t:1131_8	Paṭisambhidāmagge pana “idha bhikkhu mettāsahagatena cetasā ekaṃ disaṃ pharitvā viharatī”tiādinā	1131	
PA_tika-abh08_t:1131_9	brahmavihāravasena subhavimokkho vutto. Dhammasaṅgaṇiyaṃ pana brahmavihārānaṃ visuṃyeva	1131	
PA_tika-abh08_t:1131_10	āgatattā taṃ nayaṃ paṭikkhipitvā sunīlakādivaseneva subhavimokkho aṭṭhakathāyaṃ anuññātoti	11311	
PA_tika-abh08_t:1131_11	idhāpi tattha vuttanayeneva vavatthānaṃ katanti evaṃ tāva vimokkhajhānaṃ veditabbaṃ.	11311	
PA_tika-abh08_t:1132_0	Yathānurūpanti hīnādianurūpaṃ. Paṭhamajjhānañhi hīnaṃ kappassa tatiyabhāgāyuke brahmapārisajje	1132	
PA_tika-abh08_t:1132_1	upapattiṃ nipphādeti, majjhimaṃ upaḍḍhakappāyuke brahmapurohite, paṇītaṃ ekakappāyuke	1132	
PA_tika-abh08_t:1132_2	mahābrahme. Tathā dutiyajjhānaṃ, tatiyajjhānañca hīnaṃ dvikappāyuke parittābhe, majjhimaṃ	1132	
PA_tika-abh08_t:1132_3	catukappāyuke appamāṇābhe, paṇītaṃ aṭṭhakappāyuke ābhassare. Catutthajjhānaṃ hīnaṃ	1132	
PA_tika-abh08_t:1132_4	soḷasakappāyuke parittāsubhe, majjhimaṃ dvattiṃsakappāyuke appamāṇasubhe, paṇītaṃ	1132	
PA_tika-abh08_t:1132_5	catusaṭṭhikappāyuke subhakiṇhe. Pañcamajjhānaṃ pana tividhampi pañcakappasatāyuke	1132	
PA_tika-abh08_t:1132_6	vehapphale upapattiṃ nipphādeti, tadeva titthiyehi saññāvirāgavasena bhāvitaṃ pañcakappasatāyukeyeva	1132	
PA_tika-abh08_t:1132_7	asaññasatte. Anāgāmīhi pana puthujjanādikāle pacchāpi bhāvitaṃ saddhādiindriyādhimuttatānukkamena	1132	
PA_tika-abh08_t:1132_8	yathākkamaṃ sahassadvisahassacatusahassaaṭṭhasahassasoḷasasahassakappāyukesu avihāatappāsudassāsudassīakaniṭṭhanāmakesu	1132	
PA_tika-abh08_t:1132_9	pañcasuddhāvāsesu upapattiṃ nipphādetīti evametaṃ yathānurūpaṃ soḷasarūpāvacarabrahmalokūpapattinipphādakanti	1132	
PA_tika-abh08_t:1132_10	āha “yathānurūpaṃ…pe… hotī”ti.	11321	
PA_tika-abh08_t:1133_0	Yasmā pana rūpabhavepi pavattiyaṃ labhitabbā upabhogasampatti kāmāvacarasseva phalaṃ,	1133	
PA_tika-abh08_t:1133_1	tasmā idha “bhavabhogasampattiṃ nipphādetī”ti avatvā upapattinipphādanameva vuttanti	1133	
PA_tika-abh08_t:1133_2	daṭṭhabbaṃ. Ettha ca dutiyajjhānabhūmiṃ upādāya sabbattha paripuṇṇassa mahākappassa	1133	
PA_tika-abh08_t:1133_3	vasena paricchedo daṭṭhabbo, paṭhamajjhānabhūmiyaṃ pana asaṅkhyeyyakappavasena. Na	1133	
PA_tika-abh08_t:1133_4	hi tattha itaravasena paricchedo sambhavati ekakappepi avināsābhāvena mahākappassa	1133	
PA_tika-abh08_t:1133_5	catutthabhāgeyeva tassa saṇṭhahanato.	1133	
PA_tika-abh08_t:1134	Rūpāvacarakusalavaṇṇanā niṭṭhitā.	113	
PA_tika-abh08_t:1135	Arūpāvacarakusalavaṇṇanā	113	
PA_tika-abh08_t:1136_0	Idāni arūpāvacarakusalassa niddesāvakāso anuppattoti tanniddesatthamāha “sesesu panā”tiādi.	1136	
PA_tika-abh08_t:1136_1	Ākāsakasiṇavajjitassa yassa kassaci kasiṇassa ugghāṭanato laddhamākāsaṃ kasiṇugghāṭimākāsaṃ.	1136	
PA_tika-abh08_t:1136_2	Tattha pavattaṃ viññāṇanti ākāsānañcāyatanamāha. Tañhi dutiyāruppassa ārammaṇaṃ hoti.	1136	
PA_tika-abh08_t:1136_3	Sabbasoti sabbākārena, rūpanimittadaṇḍādānasambhavadassanādinā sabbena rūpadhammesu,	1136	
PA_tika-abh08_t:1136_4	pathavīkasiṇādirūpanimittesu tadārammaṇajjhānesu ca dosadassanākārena, tesu eva vā	1136	
PA_tika-abh08_t:1136_5	rūpanimittesu nikantippahānaasamāpajjitukāmatādinā ākārenāti attho. Atha vā sabbasoti	1136	
PA_tika-abh08_t:1136_6	sabbāsaṃ, kusalādibhedena anavasesānanti attho. Rūpasaññānanti saññāsīsena vuttarūpāvacarajjhānānañceva	1136	
PA_tika-abh08_t:1136_7	tadārammaṇānañca. Rūpāvacarajjhānampi hi “rūpa”nti vuccati uttarapadalopena “rūpī	1136	
PA_tika-abh08_t:1136_8	rūpāni passatī”tiādīsu viya. Tadārammaṇampi kasiṇarūpaṃ purimapadalopena “devena	1136	
PA_tika-abh08_t:1136_9	dattoti, bahiddhā rūpāni passatī”tiādīsu viya, tasmā idha rūpe rūpajjhāne taṃsahagatasaññā	1136	
PA_tika-abh08_t:1136_10	rūpasaññāti gahitā, saññāsīsena vuttarūpāvacarajjhānānametaṃ adhivacanaṃ. “Rūpa”nti	11361	
PA_tika-abh08_t:1136_11	saññā assāti rūpasaññaṃ, rūpanāmavantanti attho. Taṃgahitena pathavīkasiṇādibhedassa	11361	
PA_tika-abh08_t:1136_12	tadārammaṇassa cetaṃ nāmanti daṭṭhabbaṃ. “Rūpasaññāna”nti hi sarūpekasesavasena niddeso	11361	
PA_tika-abh08_t:1136_13	kato. Samatikkamāti virāgā, nirodhā ca. Kiṃ vuttaṃ hoti? Etāsaṃ kusalavipākakiriyāvasena	11361	
PA_tika-abh08_t:1136_14	pañcadasannaṃ jhānasaṅkhātānaṃ rūpasaññānaṃ, etesañca pathavīkasiṇādivasena navannaṃ	11361	
PA_tika-abh08_t:1136_15	ārammaṇasaṅkhātānaṃ rūpasaññānaṃ anavasesānaṃ sabbākārena ca, tesu eva vā nikantippahānaasamāpajjitukāmatādinā	11361	
PA_tika-abh08_t:1136_16	ākārena virāgā, nirodhā ca jigucchanato ceva tappaṭibandhachandarāgavikkhambhanato	11361	
PA_tika-abh08_t:1136_17	ca nibbattaṃ ākāsānañcāyatanasaññāya sahagataṃ arūpāvacarakusalacittaṃ. Na hi sakkā	11361	
PA_tika-abh08_t:1136_18	sabbaso anatikkantarūpasaññena taṃ nibbattetunti.	11361	
PA_tika-abh08_t:1137_0	Na kevalaṃ etāsaṃyeva samatikkamanato idaṃ nibbattaṃ, atha kho paṭighasaññādīnamatthaṅgamāditopīti	1137	
PA_tika-abh08_t:1137_1	āha “paṭighasaññāna”ntiādi. Tattha cakkhādīnaṃ vatthūnaṃ, rūpādīnañca ārammaṇānaṃ	1137	
PA_tika-abh08_t:1137_2	paṭighātena aññamaññasamodhānasaṅkhātena paṭihananena uppannā saññā paṭighasaññā,	1137	
PA_tika-abh08_t:1137_3	rūpasaññādidvipañcasaññānametaṃ adhivacanaṃ. Yathāha –	1137	
PA_tika-abh08_t:1138	“Tattha katamā paṭighasaññā? Rūpasaññā saddasaññā gandhasaññā rasasaññā phoṭṭhabbasaññā, imā vuccanti paṭighasaññāyo”ti.	113	
PA_tika-abh08_t:1139_0	Tāsaṃ kusalākusalavipākabhūtānaṃ atthaṅgamā pahānā asamuppādā appavattikaraṇenāti	1139	
PA_tika-abh08_t:1139_1	vuttaṃ hoti. Nanu ca etā rūpāvacarajjhānasamāpannassāpi na santi. Na hi paṭhamajjhānādisamāpannakāle	1139	
PA_tika-abh08_t:1139_2	pañcadvāravasena cittaṃ pavattatīti? Saccametaṃ, yathā pana “sukhassa ca pahānā dukkhassa	1139	
PA_tika-abh08_t:1139_3	ca pahānā adukkhamasukhaṃ upekkhāsatipārisuddhiṃ catutthajjhānaṃ upasampajja viharatī”ti	1139	
PA_tika-abh08_t:1139_4	ettha pasaṃsāvasena aññattha pahīnānampi sukhadukkhānaṃ catutthajjhāne, “sakkāyadiṭṭhivicikicchānaṃ	1139	
PA_tika-abh08_t:1139_5	pahānā rāgadosamohānaṃ tanuttā sakadāgāmimaggaṃ upasampajja viharatī”ti ettha paṭhamamaggeyeva	1139	
PA_tika-abh08_t:1139_6	pahīnānaṃ sakkāyadiṭṭhādīnaṃ dutiyamagge ca vacanaṃ, evameva imasmiṃ jhāne paṭipajjanakānaṃ	1139	
PA_tika-abh08_t:1139_7	ussāhajananatthaṃ imassa jhānassa pasaṃsāvasena etāsaṃ ettha vacananti veditabbaṃ.	1139	
PA_tika-abh08_t:1139_8	Atha vā kiñcāpi tā rūpāvacarasamāpannassāpi na santi, na pana pahīnattā na santi.	1139	
PA_tika-abh08_t:1139_9	Kiñcarahi paccayābhāvena. Na hi rūpāvacarabhāvanā rūpavirāgāya saṃvattati, rūpāyattā	1139	
PA_tika-abh08_t:1139_10	eva tāsaṃ pavattīti. Arūpabhāvanā pana rūpavirāgāya saṃvattati, tasmā “tā ettha pahīnā”ti	11391	
PA_tika-abh08_t:1139_11	vattuṃ vaṭṭati. Tathā hi etāsaṃ ito pubbe appahīnattāyeva “paṭhamajjhānaṃ samāpannassa	11391	
PA_tika-abh08_t:1139_12	saddo kaṇṭako”ti vutto bhagavatā. Idha ca pahīnattā eva arūpasamāpattīnaṃ āneñjābhisaṅkhāravacanādīhi,	11391	
PA_tika-abh08_t:1139_13	“ye te santā vimokkhā atikkamma rūpe arūpā”tiādinā ca āneñjatā, santavimokkhatā ca vuttā.	11391	
PA_tika-abh08_t:1140	Nānattasaññānanti nānatte gocare pavattānaṃ, nānattānaṃ vā saññānaṃ, vuttāvasesānaṃ catucattālīsakāmāvacarasaññānanti attho. Etā eva hi –	114	
PA_tika-abh08_t:1141	“Tattha katamā nānattasaññā? Asamāpannassa manodhātusamaṅgissa vā manoviññāṇadhātusamaṅgissa vā saññā sañjānanā sañjānitattaṃ, imā vuccanti nānattasaññāyo”ti –	114	
PA_tika-abh08_t:1142_0	Evaṃ vibhaṅge vibhajitvā vuttā. Tā pana yasmā rūpasaddādibhede nānatte nānāsabhāve	1142	
PA_tika-abh08_t:1142_1	ārammaṇe pavattanti, yasmā ca aṭṭha kāmāvacarakusalasaññā, dvādasa akusalasaññā,	1142	
PA_tika-abh08_t:1142_2	ekādasa kāmāvacarakusalavipākasaññā, dve akusalavipākasaññā, ekādasa kāmāvacarakiriyasaññāti	1142	
PA_tika-abh08_t:1142_3	evaṃ catucattālīsappabhedā nānāsabhāvā, aññamaññaṃ asadisā, tasmā “nānattasaññā”ti	1142	
PA_tika-abh08_t:1142_4	vuccanti. Amanasikārāti sabbaso anāvajjanā asamannāhārā apaccavekkhaṇahetu javanapaṭipādakena	1142	
PA_tika-abh08_t:1142_5	vā bhavaṅgacittassa anto akaraṇā ṭhapetvā kasiṇugghāṭimākāsaṃ nānārammaṇe cittassa	1142	
PA_tika-abh08_t:1142_6	asaṅkharaṇatoti vuttaṃ hoti. Iminā hi nānattasaññāmanasikārahetūnaṃ rūpadhammānaṃ	1142	
PA_tika-abh08_t:1142_7	samatikkamopi vutto, rūpajjhāne pana tadabhāvato “nānattasaññānaṃ amanasikārā”ti	1142	
PA_tika-abh08_t:1142_8	na vuttaṃ. Atha samatikkamādīnaṃ kiṃ nānākaraṇanti? Vuccate – yasmā rūpasaññā, paṭighasaññā	1142	
PA_tika-abh08_t:1142_9	ca iminā jhānena nibbattitabhavepi na vijjanti, arūpasaññāya bhāvanāya abhāve cutito	1142	
PA_tika-abh08_t:1142_10	uddhaṃ uppattirahānaṃ rūpasaññāpaṭighasaññānaṃ yāva attano vipākuppatti, tāva anuppattidhammataṃ	11421	
PA_tika-abh08_t:1142_11	āpādiyamānattā, pageva pana imaṃ jhānaṃ samāpannakāle, tasmā “samatikkamā, atthaṅgamā”ti	11421	
PA_tika-abh08_t:1142_12	ubhayathāpi tāsaṃ abhāvoyeva dassito. Nānattasaññāsu pana yā tasmiṃ bhave na uppajjanti	11421	
PA_tika-abh08_t:1142_13	ekantarūpanissitattā, tā anokāsatāya na uppajjanti, na arūpabhāvanāya nivāritattā,	11421	
PA_tika-abh08_t:1142_14	anivāritattā ca kāci uppajjanti, tasmā tāsaṃ amanasikāro anāvajjanaṃ apaccavekkhaṇaṃ	11421	
PA_tika-abh08_t:1142_15	javanapaṭipādakena vā bhavaṅgamanassa anto akaraṇaṃ appavesanaṃ vuttaṃ. Tatra pavattamānānampi	11421	
PA_tika-abh08_t:1142_16	hi jhānaṃ samāpannassa tāsaṃ amanasikāroyeva itarathā jhānasamāpattiyā abhāvato.	11421	
PA_tika-abh08_t:1142_17	Iti saṅkhepato “rūpasaññānaṃ samatikkamā”ti iminā sabbarūpāvacaradhammānaṃ pahānaṃ	11421	
PA_tika-abh08_t:1142_18	vuttaṃ, “paṭighasaññānaṃ atthaṅgamā nānattasaññānaṃ amanasikārā”ti sabbesaṃ kāmāvacaracittacetasikānaṃ	11421	
PA_tika-abh08_t:1142_19	pahānaṃ, amanasikāro ca vutto, tīhi panetehi samādhissa thirabhāvo kathitoti.	11421	
PA_tika-abh08_t:1143_0	Ākāsānañcāyatanasaññāsahagatanti ettha pana nāssa antoti anantaṃ, anantaṃ ākāsaṃ	1143	
PA_tika-abh08_t:1143_1	ākāsānantaṃ, kasiṇugghāṭimākāsaṃ, anantatā pana uppādavayantābhāvato anantamanasikāravasena	1143	
PA_tika-abh08_t:1143_2	vā veditabbā. Na hi etassa uppādanto, vayanto vā paññāyati asabhāvadhammattā. Sabhāvadhammo	1143	
PA_tika-abh08_t:1143_3	hi ahutvā sambhavanato, hutvā ca vinassanato uppādavayantaparicchinno, netaro. Na	1143	
PA_tika-abh08_t:1143_4	ca panetaṃ manasi karonto yogāvacaro tassa paricchedasaṅkhātamantaṃ gaṇhāti, atha	1143	
PA_tika-abh08_t:1143_5	kho rūpavivekamattasseva gahaṇena anantapharaṇākāreneva manasikāraṃ pavatteti, tasmā	1143	
PA_tika-abh08_t:1143_6	uppādavayantavirahato manasikāravasena vā etamanantanti veditabbaṃ. “Anantākāsa”nti	1143	
PA_tika-abh08_t:1143_7	ca vattabbe ananta-saddassa paranipātavasena “ākāsānanta”nti vuccati. Ākāsānantameva	1143	
PA_tika-abh08_t:1143_8	ākāsānañcaṃ saṃyogaparassa ta-kārassa ca-kāraṃ katvā, tadeva āyatanaṃ sasampayuttadhammassa	1143	
PA_tika-abh08_t:1143_9	jhānassa ārammaṇabhāvato adhiṭṭhānaṭṭhena devāyatanaṃ viyāti ākāsānañcāyatanaṃ, tasmiṃ	1143	
PA_tika-abh08_t:1143_10	appanāpattā saññā ākāsānañcāyatanasaññā, tāya sahagataṃ viññāṇaṃ ākāsānañcāyatanasaññāsahagataṃ.	11431	
PA_tika-abh08_t:1143_11	Atha vā ākāsānañcaṃ āyatanamassā sasampayuttadhammāya saññāyāti ākāsānañcāyatanā,	11431	
PA_tika-abh08_t:1143_12	sāyeva saññā, tāya jhānaṃ sahagatanti ākāsānañcāyatanasaññāsahagataṃ.	11431	
PA_tika-abh08_t:1144_0	Viññāṇa…pe… sahagatanti yadetaṃ paṭhamāruppaviññāṇaṃ, taṃsabhāvadhammattā uppādādiantavantampi	1144	
PA_tika-abh08_t:1144_1	ārammaṇakaraṇavasena anantākāse pharaṇato attānaṃ ārabbha antassa aggahaṇavasena	1144	
PA_tika-abh08_t:1144_2	pavattamanasikārato vā anantaṃ viññāṇanti viññāṇānantaṃ, “viññāṇānañca”nti vattabbe	1144	
PA_tika-abh08_t:1144_3	viññāṇañca-saddo tadatthe nirūḷho ā-kāra na-kāralopoti vā katvā “viññāṇañca”micceva	1144	
PA_tika-abh08_t:1144_4	vuttaṃ. Evañca katvā vakkhati –	1144	
PA_tika-abh08_t:1145	“Viññāṇānantamiccevaṃ, vattabbaṃ panidaṃ siyā”ti.	114	
PA_tika-abh08_t:1146	Atha vā dutiyāruppaviññāṇena añcitabbaṃ ārammaṇavasena pāpuṇitabbanti viññāṇañcaṃ. Sesaṃ purimasadisameva.	114	
PA_tika-abh08_t:1147_0	Ākiñcaññā…pe… sahagatanti nāssa paṭhamāruppaviññāṇassa kiñcananti akiñcanaṃ, antamaso	1147	
PA_tika-abh08_t:1147_1	bhaṅgamattampi avasiṭṭhaṃ natthīti vuttaṃ hoti. Sati hi bhaṅgamattepi tassa sakiñcanatā	1147	
PA_tika-abh08_t:1147_2	siyā. Akiñcanassa bhāvo ākiñcaññaṃ, ākāsānañcāyatanaviññāṇābhāvassetaṃ adhivacanaṃ.	1147	
PA_tika-abh08_t:1147_3	Sesaṃ vuttanayameva.	1147	
PA_tika-abh08_t:1148_0	Nevasaññā…pe… sahagatanti heṭṭhimajhānesu viya oḷārikāya saññāya abhāvato nevassa	1148	
PA_tika-abh08_t:1148_1	saññā atthīti nevasaññaṃ, sukhumāya ca saññāya atthitāya nāssa saññā natthīti nāsaññaṃ,	1148	
PA_tika-abh08_t:1148_2	nevasaññañca taṃ nāsaññañceti nevasaññānāsaññaṃ, catutthāruppajjhānaṃ. Yadi evaṃ	1148	
PA_tika-abh08_t:1148_3	“nevasaññanāsañña”nti vattabbaṃ? Saccametaṃ. Vacanasobhanatthaṃ pana dīghaṃ katvā	1148	
PA_tika-abh08_t:1148_4	vuttaṃ. Atha vā nevassa saññā nāsaññāti evaṃ ekajjhaṃ bahubbīhisamāsavasena “nevasaññānāsañña”nti	1148	
PA_tika-abh08_t:1148_5	vuttaṃ. Nevasaññānāsaññañca taṃ āyatanañca manāyatanadhammāyatanapariyāpannattāti	1148	
PA_tika-abh08_t:1148_6	nevasaññānāsaññāyatanaṃ, tena sampayuttaṃ saññāsahagataṃ nevasaññānāsaññāyatanasaññāsahagataṃ.	1148	
PA_tika-abh08_t:1148_7	Atha vā saññāyeva paṭusaññākiccakaraṇe asamatthatāya nevasaññā, uṇhodake tejodhātu	1148	
PA_tika-abh08_t:1148_8	viya saṅkhārāvasesasukhumabhāvappattiyā nāsaññāti nevasaññānāsaññā, sā eva sesadhammānaṃ	1148	
PA_tika-abh08_t:1148_9	nissayapaccayatāya, adhiṭṭhānaṭṭhena dhammāyatanapariyāpannatāya eva vā āyatananti	1148	
PA_tika-abh08_t:1148_10	nevasaññānāsaññāyatanaṃ, nevasaññānāsaññāyatanabhūtāya saññāya sahagatanti nevasaññānāsaññāyatanasaññāsahagataṃ.	11481	
PA_tika-abh08_t:1149_0	Yathānurūpaṃ…pe… nipphādakanti “paṭhamāruppabhūmiyā paṭhamaṃ, dutiyāruppabhūmiyā	1149	
PA_tika-abh08_t:1149_1	dutiya”ntiādinā attano anurūpavasena catūsu arūpabhūmīsu upapattisādhakaṃ. Tāsu pana	1149	
PA_tika-abh08_t:1149_2	paṭhamā vīsatisahassakappāyukā hoti, dutiyā cattālīsasahassakappāyukā, tatiyā saṭṭhisahassakappāyukā,	1149	
PA_tika-abh08_t:1149_3	catutthā pana caturāsītisahassakappāyukāti veditabbaṃ.	1149	
PA_tika-abh08_t:1150	Arūpāvacarakusalavaṇṇanā niṭṭhitā.	115	
PA_tika-abh08_t:1151	Lokuttarakusalavaṇṇanā	115	
PA_tika-abh08_t:1152_0	Evaṃ tividhampi lokiyakusalaṃ niddisitvā idāni lokuttarakusalaṃ niddisanto āha “itaraṃ	1152	
PA_tika-abh08_t:1152_1	panā”tiādi. Lujjanapalujjanaṭṭhena loko, so tividho – saṅkhāraloko sattaloko bhājanalokoti.	1152	
PA_tika-abh08_t:1152_2	Tato idaṃ uttaratīti lokuttaraṃ. Cattāropi hi maggā upādānakkhandhasaṅkhātasaṅkhāralokato	1152	
PA_tika-abh08_t:1152_3	uttaranti anāsavabhāvena. Sattalokesu ca sotāpattimaggo anariyalokato uttarati, sakadāgāmimaggo	1152	
PA_tika-abh08_t:1152_4	sotāpannalokato, anāgāmimaggo sakadāgāmilokato, arahattamaggo anāgāmilokato uttarati.	1152	
PA_tika-abh08_t:1152_5	Bhājanalokesu pana paṭhamamaggo apāyalokato uttarati, sakadāgāmimaggo kāmalokekadesato,	1152	
PA_tika-abh08_t:1152_6	anāgāmimaggo sakalakāmalokato, arahattamaggo rūpārūpalokato uttarati. Iti catubbidhampi	1152	
PA_tika-abh08_t:1152_7	maggacittaṃ tividhalokato uttaratīti lokuttaraṃ, kucchitasalanādito pana kusalaṃ,	1152	
PA_tika-abh08_t:1152_8	cintanādito cittañcāti lokuttarakusalacittaṃ. Phalaṃ pana lokato uttiṇṇattā lokuttaraṃ,	1152	
PA_tika-abh08_t:1152_9	ubhayampi vā saha nibbānena upādānakkhandhasaṅkhātalokato uttaraṃ visiṭṭhataranti	1152	
PA_tika-abh08_t:1152_10	lokuttaraṃ. Yathāha “yāvatā, bhikkhave, dhammā saṅkhatā vā asaṅkhatā vā, virāgo tesaṃ	11521	
PA_tika-abh08_t:1152_11	dhammānaṃ aggamakkhāyatī”ti.	11521	
PA_tika-abh08_t:1153_0	Niyatāniyatavatthukabhedatoti sotāpattimaggassa paratoghosapaccayena vinā anuppajjanato	1153	
PA_tika-abh08_t:1153_1	arūpabhave sambhavo natthīti taṃ niyatavatthukaṃ, itaraṃ pana sattavidhampi paratoghosaṃ	1153	
PA_tika-abh08_t:1153_2	vināpi vipassanābaleneva nipphajjanato tatthāpi sambhavatīti aniyatavatthukaṃ.	1153	
PA_tika-abh08_t:1154_0	Tīhi…pe… tividhanti lokuttaravimokkhānaṃ dvārabhāvato vimokkhamukhasaṅkhātāhi suññatānupassanādīhi	1154	
PA_tika-abh08_t:1154_1	tīhi vuṭṭhānagāminivipassanāhi pattabbato idaṃ lokuttarakusalaṃ tividhaṃ suññataṃ	1154	
PA_tika-abh08_t:1154_2	animittaṃ appaṇihitanti. Katame pana te lokuttaravimokkhāti? Nava lokuttaradhammā.	1154	
PA_tika-abh08_t:1154_3	Yathāha “cattāro ca ariyamaggā cattāri ca sāmaññaphalāni nibbānañca, ayaṃ anāsavo	1154	
PA_tika-abh08_t:1154_4	vimokkho”ti. Imāni hi saṃkilesadhammehi suṭṭhu vimuttattā vimokkhā nāma. Tāni pana	1154	
PA_tika-abh08_t:1154_5	paccekaṃ suññato vimokkho, animitto vimokkho, appaṇihito vimokkhoti tividhāni. Yathāha	1154	
PA_tika-abh08_t:1154_6	“tayome, bhikkhave, vimokkhā – suññato vimokkho, animitto vimokkho, appaṇihito vimokkho”ti.	1154	
PA_tika-abh08_t:1154_7	Idha pana kusalādhikārattā catumaggasaṅkhātāyeva lokuttaradhammā adhippetā.	1154	
PA_tika-abh08_t:1155_0	Suññatādināmalābho ca nesaṃ āgamanato, saguṇato, ārammaṇato ca veditabbo. Tathā hi	1155	
PA_tika-abh08_t:1155_1	āgacchati maggo, phalañca etenāti āgamanaṃ. Tañhi duvidhaṃ maggāgamanaṃ, phalāgamanañca.	1155	
PA_tika-abh08_t:1155_2	Tesu vuṭṭhānagāminivipassanā maggāgamanaṃ, ariyamaggo phalāgamanaṃ. Tattha maggassa	1155	
PA_tika-abh08_t:1155_3	āgataṭṭhāne maggāgamanaṃ gahetabbaṃ, phalassa āgataṭṭhāne phalāgamanaṃ. Idha pana	1155	
PA_tika-abh08_t:1155_4	maggassa āgatattā maggāgamanaṃ gahitanti. Tato āgamanato. Saguṇatoti sabhāvato. Ārammaṇatoti ārammaṇadhammato.	1155	
PA_tika-abh08_t:1156_0	Yo hi sabbasaṅkhārānaṃ anattalakkhaṇapaṭivedhavasappavattāya anattānupassanāya vasena	1156	
PA_tika-abh08_t:1156_1	maggaṃ paṭilabhati, tassa sā anupassanā asuññattakarānaṃ attābhinivesapaccayānaṃ	1156	
PA_tika-abh08_t:1156_2	diṭṭhekaṭṭhakilesānaṃ vikkhambhitabhāvena tebhūmakadhammānaṃ attasuññatāya yāthāvato	1156	
PA_tika-abh08_t:1156_3	gahaṇato suññatānupassanā nāma hoti. Tāya pana paṭiladdhamaggo suññatāya āgatattā	1156	
PA_tika-abh08_t:1156_4	suññato nāma. Tenāha “anattato manasikaronto suññatavimokkhena vimuccatī”ti.	1156	
PA_tika-abh08_t:1157_0	Yo pana sabbasaṅkhārānaṃ aniccalakkhaṇapaṭivedhavasappavattāya aniccānupassanāya	1157	
PA_tika-abh08_t:1157_1	maggaṃ paṭilabhati, tassa sā anupassanā niccanimittādigāhakarānaṃ kilesānaṃ vikkhambhitattā	1157	
PA_tika-abh08_t:1157_2	dhuvabhāvūpaṭṭhānasaṅkhātaniccanimittādino aggahaṇato animittānupassanā nāma. Tāya	1157	
PA_tika-abh08_t:1157_3	pana laddhamaggo animittāya āgatattā animitto nāma. Tenāha “aniccato manasikaronto	1157	
PA_tika-abh08_t:1157_4	animittavimokkhena vimuccatī”ti.	1157	
PA_tika-abh08_t:1158_0	Yo pana sabbasaṅkhārānaṃ dukkhalakkhaṇapaṭivedhavasappavattāya dukkhānupassanāya	1158	
PA_tika-abh08_t:1158_1	vasena maggaṃ paṭilabhati, tassa sā anupassanā taṇhāpaṇidhānassa vikkhambhanena paṇidhivirahitattā	1158	
PA_tika-abh08_t:1158_2	appaṇihitānupassanā nāma. Tāya pana laddhamaggo appaṇihitāya āgatattā appaṇihito	1158	
PA_tika-abh08_t:1158_3	nāma. Tenāha “dukkhato manasikaronto appaṇihitavimokkhena vimuccatī”ti. Ayaṃ tāvassa	1158	
PA_tika-abh08_t:1158_4	āgamanavasena nāmalābho.	1158	
PA_tika-abh08_t:1159_0	Attano pana rāgādīhi suññatattā, niccanimittādivirahitattā, taṇhāpaṇidhiabhāvato	1159	
PA_tika-abh08_t:1159_1	ca saguṇato, rāgādisuññasseva, niccanimittādivirahitassa, paṇidhivippamuttassa ca	1159	
PA_tika-abh08_t:1159_2	nibbānassa ārammaṇakaraṇato ārammaṇato ca suññatādivimokkho nāma hotīti evamassa	1159	
PA_tika-abh08_t:1159_3	saguṇārammaṇehi nāmalābho daṭṭhabbo. So ca kho suttantapariyāyeneva, no abhidhammapariyāyena.	1159	
PA_tika-abh08_t:1159_4	Suttantakathā hi pariyāyadesanā, itarā nippariyāyadesanā, tasmā saguṇārammaṇato nāmassa	1159	
PA_tika-abh08_t:1159_5	sabbasādhāraṇabhāvena avavatthānakarattā pariyāyabhāvato suttantapariyāyeneva lābho,	1159	
PA_tika-abh08_t:1159_6	āgamanato pana abhidhammapariyāyenapi vavatthānakarabhāvena nippariyāyattā. Teneva	1159	
PA_tika-abh08_t:1159_7	hi ācariyena “tīhi vimokkhamukhehi pattabbato tividha”nti vimokkhamukhameva dhuraṃ	1159	
PA_tika-abh08_t:1159_8	katvā vuttaṃ, na “suññatādināmato tividha”nti. Animittanāmaṃ panettha āgamanatopi	1159	
PA_tika-abh08_t:1159_9	suttantapariyāyeneva labbhati abhidhamme maggaṃ pati animittanāmassa anuddhatattā.	1159	
PA_tika-abh08_t:1159_10	Anuddhaṭattaṃ pana na anuddharitabbatāmattena, atha kho nippariyāyato tassa magge	11591	
PA_tika-abh08_t:1159_11	alabbhanato. Kiñcāpi hi ayaṃ vipassanā niccanimittaṃ ugghāṭentī pavattati, saṅkhāranimittassa	11591	
PA_tika-abh08_t:1159_12	pana anissajjanato na nippariyāyato animittanāmaṃ labhati. Yaṃ panetaṃ sutte –	11591	
PA_tika-abh08_t:1160	“Animittañca bhāvehi, mānānusayamujjaha;	116	
PA_tika-abh08_t:1161	Tato mānābhisamayā, upasanto carissasī”ti. –	116	
PA_tika-abh08_t:1162_0	Maggassa animittabhāvavacanaṃ, taṃ yathāvuttapariyāyavasena labbhamānaṃ gahetvā vuttaṃ.	1162	
PA_tika-abh08_t:1162_1	Abhidhamme pana yā sayampi nippariyāyato animittanāmaṃ na labhati, sā kathaṃ maggassa	1162	
PA_tika-abh08_t:1162_2	taṃ dadeyyāti maggassa animittanāmaṃ na uddhaṭaṃ. Yadi evaṃ suññatanāmenapi idaṃ	1162	
PA_tika-abh08_t:1162_3	samānaṃ. Anattānupassanāpi hi kiñcāpi puggalasuññataṃ gaṇhāti, dhammasuññataṃ pana	1162	
PA_tika-abh08_t:1162_4	na gaṇhātīti sayaṃ nippariyāyena suññatānupassanā nāma na hotīti suññatanāmampi maggassa	1162	
PA_tika-abh08_t:1162_5	na dadeyya. Atha puggalasuññatāggahaṇamattena sayaṃ suññatānupassanā hutvā maggassa	1162	
PA_tika-abh08_t:1162_6	taṃ dadeyya, aniccānupassanāpi saṅkhāranimittassa gahaṇepi niccanimittādiugghāṭanato	1162	
PA_tika-abh08_t:1162_7	sayaṃ animittānupassanā hutvā maggassa animittanāmaṃ dadeyyāti? Na idamevaṃ, niccādinimittugghāṭanena	1162	
PA_tika-abh08_t:1162_8	animittabhāvassa nippariyāyena magge alabbhanato niccādinimittugghāṭanassapi pariyāyabhāvato.	1162	
PA_tika-abh08_t:1162_9	Nanu idampi sabbattha samānaṃ. Suññataappaṇihitabhāvopi hi nippariyāyena amagge na	1162	
PA_tika-abh08_t:1162_10	labbhati puggalasuññataggahaṇassa, paṇidhisosanassa ca ujukaṃ maggeneva nipphajjanato,	11621	
PA_tika-abh08_t:1162_11	tasmā suññatānupassanāpi appaṇihitānupassanāpi pariyāyeneva taṃ taṃ nāmaṃ labhantīti	11621	
PA_tika-abh08_t:1162_12	maggassa nippariyāyato nāmaṃ na dentīti? Na, tato laddhaariyamaggassa nippariyāyato	11621	
PA_tika-abh08_t:1162_13	sampayuttadhammavaseneva suññataappaṇihitanāmasambhavato. Kathaṃ? Ṭhapetvā buddhuppādaṃ	11621	
PA_tika-abh08_t:1162_14	sarabhaṅgasatthārādikālepi dubbijānīyabhāvena sukhumassa anattalakkhaṇassa paññāya	11621	
PA_tika-abh08_t:1162_15	eva gocarabhāvato anattānupassanāya anupassanato maggakkhaṇe paññindriyaṃ adhimattaṃ	11621	
PA_tika-abh08_t:1162_16	hoti. Yathāha – “anattato manasikaroto paññindriyaṃ adhimattaṃ hotī”ti.	11621	
PA_tika-abh08_t:1163_0	Tañca pana sayaṃ attābhinivesasamugghāṭanato, ariyamaggapariyāpannattā ca nippariyāyatova	1163	
PA_tika-abh08_t:1163_1	suññatanāmaṃ labhati. Dukkhānupassanāya samādhivipaccanīkassa paṇidhisaṅkhātarāgassa	1163	
PA_tika-abh08_t:1163_2	sosanato tassā vasena anupassantassa maggakkhaṇe samādhindriyaṃ adhimattaṃ hoti.	1163	
PA_tika-abh08_t:1163_3	Yathāha – “dukkhato manasikaroto samādhindriyaṃ adhimattaṃ hotī”ti. Tañca pana sayaṃ	1163	
PA_tika-abh08_t:1163_4	paṇidhisosanato, ariyamaggapariyāpannattā ca nippariyāyatova appaṇihitanāmaṃ labhati.	1163	
PA_tika-abh08_t:1163_5	Sabbasaṅkhārānaṃ pana aniccabhāvaṃ āgamanato sutvā pacchā sayaṃ paccakkhato passato	1163	
PA_tika-abh08_t:1163_6	“aniccameva vata so bhagavā ‘anicca’nti āhā”ti bhagavati saddhābāhullapaṭilābhato	1163	
PA_tika-abh08_t:1163_7	aniccānupassanāya manasikaroto maggakkhaṇe saddhindriyaṃ adhimattaṃ hoti. Yathāha	1163	
PA_tika-abh08_t:1163_8	– “aniccato manasikaroto saddhindriyaṃ adhimattaṃ hotī”ti. Taṃ pana sayaṃ saṅkhāranimittato	1163	
PA_tika-abh08_t:1163_9	vuṭṭhahantampi ariyamaggapariyāpannaṃ na hotīti nippariyāyato animittanāmaṃ na labhati,	1163	
PA_tika-abh08_t:1163_10	tasmā yathā kāyakammādhikaṃ cittaṃ “kāyakamma”nti vuccati, evaṃ suññatasaṅkhātapaññindriyādhimatto	11631	
PA_tika-abh08_t:1163_11	maggo suññatanāmaṃ labhati, appaṇihitasaṅkhātasamādhindriyādhimatto appaṇihitanāmaṃ,	11631	
PA_tika-abh08_t:1163_12	saddhindriyādhimatto pana saddhāya animittanāmālābhato sayampi taṃ na labhati. Yadi	11631	
PA_tika-abh08_t:1163_13	sampayuttadhammavasena suññatādināmālābho, atha kathaṃ “āgamanato”ti vuttaṃ? Saccaṃ,	11631	
PA_tika-abh08_t:1163_14	āgamanato adhimattassa pana indriyassa vasena laddhanāmampi āgamanatova laddhaṃ hoti.	11631	
PA_tika-abh08_t:1164_0	Atha vā abhidhammapariyāyenapi suññatabhāvo nāma puggalasuññatāyevāti puggalasuññataggāhitāya	1164	
PA_tika-abh08_t:1164_1	anattānupassanāya suññatanāmaṃ nippariyāyatova labbhati. Paṇidhi nāma rāgādikā evāti	1164	
PA_tika-abh08_t:1164_2	rāgādisositāya dukkhānupassanāya appaṇihitanāmampi nippariyāyatova labbhati.	1164	
PA_tika-abh08_t:1165_0	Nimittanti pana ṭhapetvā suttantapariyāyaṃ abhidhammapariyāyena saṅkhāranimittaṃ	1165	
PA_tika-abh08_t:1165_1	hotīti saṅkhāranimittaggāhitāya aniccānupassanāya animittanāmaṃ nippariyāyato na	1165	
PA_tika-abh08_t:1165_2	labbhati, tasmā nippariyāyato suññataappaṇihitanāmikānaṃ anattadukkhānupassanānaṃ	1165	
PA_tika-abh08_t:1165_3	vasena paṭiladdhamaggo āgamanato suññataappaṇihitanāmaṃ labhati, animittanāmaṃ pana	1165	
PA_tika-abh08_t:1165_4	pariyāyatova labhati. Tena vuttaṃ – “animittanāmaṃ panettha āgamanatopi suttantapariyāyeneva	1165	
PA_tika-abh08_t:1165_5	labbhati abhidhamme maggaṃ pati animittanāmassa anuddhaṭattā”ti. Iti imesaṃ tiṇṇaṃ	1165	
PA_tika-abh08_t:1165_6	vimokkhānaṃ pavesanadvārabhāvato suññatānupassanādināmikā anattānupassanādikā tisso	1165	
PA_tika-abh08_t:1165_7	anukkamena balavabhāvaṃ patvā vuṭṭhānagāminivipassanābhūtā tīṇi vimokkhamukhānīti	1165	
PA_tika-abh08_t:1165_8	veditabbāni. Vuttañhetaṃ –	1165	
PA_tika-abh08_t:1166_0	“Tīṇi kho panimāni vimokkhamukhāni lokaniyyānāya saṃvattanti, sabbasaṅkhāre paricchedaparivaṭumato	1166	
PA_tika-abh08_t:1166_1	samanupassanatāya animittāya ca dhātuyā cittasampakkhandanatāya, sabbasaṅkhāresu	1166	
PA_tika-abh08_t:1166_2	manosamuttejanatāya appaṇihitāya ca dhātuyā cittasampakkhandanatāya, sabbadhamme	1166	
PA_tika-abh08_t:1166_3	parato samanupassanatāya suññatāya ca dhātuyā cittasampakkhandanatāya, imāni tīṇi	1166	
PA_tika-abh08_t:1166_4	vimokkhamukhāni lokaniyyānāya saṃvattantī”ti.	1166	
PA_tika-abh08_t:1167_0	Ettha hi paricchedaparivaṭumatoti udayabbayavasena paricchedato ceva parivaṭumato	1167	
PA_tika-abh08_t:1167_1	ca. Aniccānupassanā hi “udayato pubbe saṅkhārā natthī”ti paricchinditvā tesaṃ gatiṃ	1167	
PA_tika-abh08_t:1167_2	samannesamānā vayato paraṃ na gacchanti, ettheva antaradhāyantīti parivaṭumato pariyantato	1167	
PA_tika-abh08_t:1167_3	samanupassati. Samanupassanatāyāti sammadeva anupassanatāya saṃvattantīti sambandho.	1167	
PA_tika-abh08_t:1167_4	Manosamuttejanatāyāti cittasaṃvejanatāya. Dukkhānupassanena hi saṅkhāresu cittaṃ	1167	
PA_tika-abh08_t:1167_5	saṃvijjati. Parato samanupassanatāyāti “nāhaṃ, na mama”nti evaṃ anattato samanupassanatāya.	1167	
PA_tika-abh08_t:1167_6	Iti imāni tīṇi padāni aniccānupassanādīnaṃ tiṇṇaṃ vasena vuttānīti veditabbāni. Teneva	1167	
PA_tika-abh08_t:1167_7	ca tadanantare pañhāvissajjane –	1167	
PA_tika-abh08_t:1168	“Aniccato manasikaroto khayato saṅkhārā upaṭṭhahanti, dukkhato manasikaroto bhayato saṅkhārā upaṭṭhahanti, anattato manasikaroto suññato saṅkhārā upaṭṭhahantī”ti –	116	
PA_tika-abh08_t:1169_0	Vuttaṃ. Nanu cettha abhidhammāvatārassa bhāsamānattā abhidhammapariyāyeneva vimokkhamukhāni	1169	
PA_tika-abh08_t:1169_1	ca vavatthapetuṃ yuttanti? Saccaṃ, aniccānupassanāyapi pana maggavuṭṭhānaṃ hotīti	1169	
PA_tika-abh08_t:1169_2	pakāsanatthaṃ suttantapariyāyenapi ekaṃ vavatthānaṃ kataṃ, tathā vuṭṭhito pana maggo	1169	
PA_tika-abh08_t:1169_3	abhidhammapariyāyena suddhikapaṭipadāyameva saṅgayhatīti daṭṭhabbaṃ.	1169	
PA_tika-abh08_t:1170_0	Catumaggayogabhedatoti sotāpattiādīhi catūhi ariyamaggehi sampayogappabhedato. Ariyamaggānaṃ	1170	
PA_tika-abh08_t:1170_1	pana sammādiṭṭhādiaṭṭhaṅgasabhāvattā, tesañca sabbalokuttare atthitāya bhaṅgavasena	1170	
PA_tika-abh08_t:1170_2	abhedepi indriyānaṃ apāṭavapāṭavataratamabhāvena sacchikiriyāvisesato kilesānaṃ pahānabhedo	1170	
PA_tika-abh08_t:1170_3	hotīti taṃvasena catubbidhatā daṭṭhabbā. Tenevāha “sakkāyadiṭṭhivicikicchā”tiādi.	1170	
PA_tika-abh08_t:1170_4	Sati vijjamāne pañcakkhandhasaṅkhāte kāye diṭṭhi sakkāyadiṭṭhi, sayaṃ vā tattha sati	1170	
PA_tika-abh08_t:1170_5	diṭṭhi sakkāyadiṭṭhi, pañcasu khandhesu attattaniyābhinivesavasena pavattāya micchādiṭṭhiyā	1170	
PA_tika-abh08_t:1170_6	etaṃ adhivacanaṃ. Sā pana ekekasmiṃ khandhe catudhā abhinivesanavasena vīsatividhā	1170	
PA_tika-abh08_t:1170_7	hoti. Tathā hi koci rūpaṃ attato samanupassati “yaṃ rūpaṃ, so attā, yo attā, taṃ	1170	
PA_tika-abh08_t:1170_8	rūpaṃ, yathā dīpassa vaṇṇoyeva acci, acciyeva vaṇṇo”ti. Rūpavantaṃ vā attānaṃ samanupassati,	1170	
PA_tika-abh08_t:1170_9	chāyāvantaṃ viya rukkhaṃ. Attani vā rūpaṃ, pupphe viya gandhaṃ. Rūpasmiṃ vā attānaṃ,	1170	
PA_tika-abh08_t:1170_10	samugge viya maṇi. Evaṃ vedanādīsupi “vedanaṃ attato samanupassatī”tiādinā yojetabbaṃ.	11701	
PA_tika-abh08_t:1170_11	Tattha yo pañcavidho abyatirittaattābhiniveso, sā ucchedadiṭṭhi. Yo pana pannarasavidho	11701	
PA_tika-abh08_t:1170_12	byatirittaattābhiniveso, sā sassatadiṭṭhīti veditabbaṃ.	11701	
PA_tika-abh08_t:1171	Sabhāvaṃ vicinanto tāya kicchati kilamatīti vicikicchā, tikicchituṃ dukkaratāya vā vigatā cikicchā ñāṇapatikāro imissāti vicikicchā. Sā pana –	117	
PA_tika-abh08_t:1172	“Satthari kaṅkhati vicikicchati, dhamme, saṅghe, sikkhāya, pubbante, aparante, pubbantāparante, idappaccayatāpaṭiccasamuppannesu dhammesu kaṅkhati vicikicchatī”ti –	117	
PA_tika-abh08_t:1173	Evaṃ buddhādīsu kaṅkhāvasena aṭṭhavatthukā,	117	
PA_tika-abh08_t:1174_0	“Ahosiṃ nu kho ahamatītamaddhānaṃ, na nu kho ahosiṃ, kiṃ nu kho ahosiṃ, kathaṃ nu	1174	
PA_tika-abh08_t:1174_1	kho ahosiṃ, kiṃ hutvā kiṃ ahosiṃ nu kho ahamatītamaddhānaṃ, bhavissāmi nu kho ahamanāgatamaddhānaṃ,	1174	
PA_tika-abh08_t:1174_2	na nu kho bhavissāmi, kiṃ nu kho bhavissāmi, kathaṃ nu kho bhavissāmi, kiṃ hutvā	1174	
PA_tika-abh08_t:1174_3	kiṃ bhavissāmi nu kho ahamanāgatamaddhānaṃ, etarahi vā pana paccuppannamaddhānaṃ	1174	
PA_tika-abh08_t:1174_4	ajjhattaṃ kathaṃkathī hoti, ahaṃ nu khosmi, no nu khosmi, kiṃ nu khosmi, kathaṃ nu	1174	
PA_tika-abh08_t:1174_5	khosmi, ayaṃ nu kho satto kuto āgato, so kuhiṃ gāmī bhavissatī”ti –	1174	
PA_tika-abh08_t:1175	Evaṃ pubbantādayo ārabbha pavattivasena soḷasavatthukā ca niddiṭṭhā.	117	
PA_tika-abh08_t:1176_0	Tattha satthari kaṅkhanto tassa rūpakāyadhammakāyānaṃ vijjamānataṃ, avijjamānatañca	1176	
PA_tika-abh08_t:1176_1	kaṅkhati, dhamme kaṅkhanto tassa svākkhātadvākkhātabhāve kaṅkhati, saṅghe kaṅkhanto	1176	
PA_tika-abh08_t:1176_2	tassa suppaṭipannavippaṭipannatādibhāve kaṅkhati, sikkhāya kaṅkhanto tassā supaññattaduppaññattabhāvaṃ	1176	
PA_tika-abh08_t:1176_3	kaṅkhati, pubbante kaṅkhanto sassatākāraṃ, adhiccasamuppattiākārañca nissāya atīte	1176	
PA_tika-abh08_t:1176_4	attano vijjamānataṃ, avijjamānatañca kaṅkhati, aparante kaṅkhanto sassatākāraṃ, ucchedākārañca	1176	
PA_tika-abh08_t:1176_5	nissāya anāgate attano uppattiṃ, anuppattiñca kaṅkhati, pubbantāparante kaṅkhanto	1176	
PA_tika-abh08_t:1176_6	paccuppanne attano atthibhāvaṃ, natthibhāvañca kaṅkhati. Paccuppanno hi addhā pubbabhāgāparabhāgakoṭṭhāsavantatāya	1176	
PA_tika-abh08_t:1176_7	“pubbantāparanto”ti vuccati, yuttaṃ pana taṃ ārabbha kaṅkhājanananti? Yuttaṃ, ayuttanti	1176	
PA_tika-abh08_t:1176_8	kā ettha cintā. Ummattako viya hi bālaputhujjano. Tasmā so yaṃ kiñci kaṅkhatiyeva.	1176	
PA_tika-abh08_t:1176_9	Teneva ca soḷasavatthukavicikicchāniddese “etarahi vā panā”tiādi vuttaṃ. Ācariyā	1176	
PA_tika-abh08_t:1176_10	pana “pubbantāparantoti atītānāgate ekajjhaṃ gahetvā tadubhayamārabbha kaṅkhanto	11761	
PA_tika-abh08_t:1176_11	pubbantāparante kaṅkhatī”tipi vadanti. Idappaccayatāpaṭiccasamuppannesu dhammesu	11761	
PA_tika-abh08_t:1176_12	kaṅkhanto pana avijjādīnaṃ paccayānaṃ, saṅkhārādīnañca paccayuppannānaṃ hetuhetusamuppannabhāvassa	11761	
PA_tika-abh08_t:1176_13	sabbhāvāsabbhāvaṃ kaṅkhatīti evaṃ tāva aṭṭhavatthukakaṅkhāya pavatti veditabbā.	11761	
PA_tika-abh08_t:1177_0	Soḷasavatthukā pana “ahosiṃ nu kho…pe… na nu kho ahosi”nti kaṅkhanto vuttanayeneva	1177	
PA_tika-abh08_t:1177_1	atīte attano vijjamānāvijjamānataṃ kaṅkhati. Kiṃ nu kho ahosinti jātiliṅgupapattiyo	1177	
PA_tika-abh08_t:1177_2	nissāya “khattiyo nu kho ahosiṃ, brāhmaṇādīsu gahaṭṭhādīsu devādīsu aññataro nu kho”ti	1177	
PA_tika-abh08_t:1177_3	kaṅkhati. Kathaṃ nu khoti saṇṭhānākāraṃ nissāya “dīgho nu kho ahosiṃ, rassaodātakāḷādīnañca	1177	
PA_tika-abh08_t:1177_4	aññataro”ti kaṅkhati. Issaranimmānādīni nissāya “kena nu kho pakārena ahosi”nti nibbattanākārato	1177	
PA_tika-abh08_t:1177_5	kaṅkhatīti vadanti. Kiṃ hutvā kiṃ ahosinti jātiādīni nissāya “khattiyo hutvā nu kho	1177	
PA_tika-abh08_t:1177_6	brāhmaṇo ahosiṃ…pe… devo hutvā nu kho manusso ahosi”nti attano aparāparaṃ pavattiṃ	1177	
PA_tika-abh08_t:1177_7	kaṅkhati. Bhavissāmi nu kho, na nu khoti heṭṭhā vuttanayeneva anāgate attano vijjamānāvijjamānataṃ	1177	
PA_tika-abh08_t:1177_8	kaṅkhati. “Kiṃ nu kho bhavissāmī”tiādi vuttanayameva. Ahaṃ nu khosmi, na nu khosmīti	1177	
PA_tika-abh08_t:1177_9	idāni attano atthibhāvaṃ, natthibhāvañca kaṅkhati. Tattha kāraṇaṃ vuttameva. Kiṃ	1177	
PA_tika-abh08_t:1177_10	nu khosmīti khattiyādikova samāno attano khattiyādibhāvaṃ kaṅkhati. Eseva nayo sesesupi.	11771	
PA_tika-abh08_t:1177_11	Kathaṃ nu khosmīti “abbhantare jīvo nāma atthī”ti gahetvā tassa dīghādibhāvaṃ kaṅkhati.	11771	
PA_tika-abh08_t:1177_12	Paccuppannaṃ pana attano sarīrasaṇṭhānaṃ ajānanto nāma natthi. Kuto āgato, kuhiṃ	11771	
PA_tika-abh08_t:1177_13	gāmī bhavissatīti attabhāvassa āgatagataṭṭhānāni kaṅkhatīti veditabbaṃ.	11771	
PA_tika-abh08_t:1178_0	Sīlañca vatañca sīlabbataṃ, tattha gosīlādiasuddhimaggo samādānavasena sīlaṃ, avītikkamavasena	1178	
PA_tika-abh08_t:1178_1	vataṃ. Ubhayathāpi vā sīlaṃ, tapokammabhāvena gahitattā vataṃ. Gavādipakatibhāvato	1178	
PA_tika-abh08_t:1178_2	attano vā gavādibhāvādhiṭṭhānaṃ sīlaṃ, “gacchanto bhakkheti, tiṭṭhanto muttetī”tiādinā	1178	
PA_tika-abh08_t:1178_3	gavādikiriyāya karaṇaṃ vataṃ. Taṃtaṃakiccasammasato vā nivatti sīlaṃ, taṃsamādānavato	1178	
PA_tika-abh08_t:1178_4	vesabhojanakiccacaraṇādivisesapaṭipatti vataṃ. Sabhāvaṃ atikkamma parato āmasanaṃ	1178	
PA_tika-abh08_t:1178_5	gahaṇanti parāmāso, sīlabbatassa parāmāso sīlabbataparāmāso. Ito bahiddhā samaṇabrāhmaṇānaṃ	1178	
PA_tika-abh08_t:1178_6	sīlena suddhi, vatena suddhi, sīlabbatena suddhīti evaṃ asuddhimagge “suddhimaggo”ti	1178	
PA_tika-abh08_t:1178_7	pavattassa micchābhinivesassetaṃ adhivacanaṃ. Sakkāyadiṭṭhi ca vicikicchā ca sīlabbataparāmāso	1178	
PA_tika-abh08_t:1178_8	cāti sakkāya…pe… parāmāso, teyeva kammavipākesu, vaṭṭasmiṃ vā satte saṃyojenti bandhantīti	1178	
PA_tika-abh08_t:1178_9	saṃyojanāni, tesaṃ diṭṭhivisuddhiādīhi tadaṅgavasena pahīnānaṃ anuppattidhammatāpādanena	1178	
PA_tika-abh08_t:1178_10	accantasamucchedappahānaṃ karotīti sakkā…pe…ppahānakaraṃ.	11781	
PA_tika-abh08_t:1179_0	Nibbānaṃ pati savanato sandanato soto vuccati ariyo aṭṭhaṅgikamaggo, tassa ādito	1179	
PA_tika-abh08_t:1179_1	pajjanaṃ sotāpatti, nibbānaṃ maggati, nibbānatthikehi maggīyati, kilese mārento gacchatīti	1179	
PA_tika-abh08_t:1179_2	vā maggo, sotāpatti eva maggo sotāpattimaggo. Atha vā sotaṃ ādito pajjati adhigacchatīti	1179	
PA_tika-abh08_t:1179_3	sotāpatti, paṭhamo ariyapuggalo, tassa maggo sotāpattimaggo, sammādiṭṭhiādīni aṭṭhaṅgāni,	1179	
PA_tika-abh08_t:1179_4	tena sampayuttaṃ cittaṃ sotāpattimaggacittaṃ.	1179	
PA_tika-abh08_t:1180_0	Rajjati abhisajjatīti rāgo, so idha pañcakāmavisayā, kāmabhavavisayā ca taṇhā. Dussatīti	1180	
PA_tika-abh08_t:1180_1	doso, dasavidhaāghātavatthupadaṭṭhāno byāpādo. Muyhatīti moho, dukkhādīsu aṭṭhasu	1180	
PA_tika-abh08_t:1180_2	aññāṇaṃ. Etesaṃ kilesānaṃ tanuttaṃ tanubhāvaṃ karotīti rāga…pe… tanuttakaraṃ. Tattha	1180	
PA_tika-abh08_t:1180_3	dvīhi kāraṇehi tanuttaṃ abhiṇhānuppattito, pariyuṭṭhānamandatāya cāti. Sakadāgāmissa	1180	
PA_tika-abh08_t:1180_4	hi vaṭṭānusārimahājanassa viya kilesā abhiṇhaṃ na uppajjanti, kadāci viraḷākārā hutvā	1180	
PA_tika-abh08_t:1180_5	uppajjanti, tathā uppajjantāpi maddantā chādentā andhakāraṃ karontā nuppajjanti.	1180	
PA_tika-abh08_t:1180_6	Dvīhi pana maggehi pahīnattā mandamandā tanukatanukā uppajjanti. Keci pana sakadāgāmissa	1180	
PA_tika-abh08_t:1180_7	kilesā cirena uppajjantāpi bahalāva uppajjanti. Tathā hissa puttadhītaro dissantīti	1180	
PA_tika-abh08_t:1180_8	vadanti. Taṃ akāraṇaṃ, vatthupaṭisevanena vināpi gabbhaggahaṇasabbhāvato, tasmā vuttanayeneva	1180	
PA_tika-abh08_t:1180_9	dvīhi kāraṇehi nesaṃ tanubhāvo veditabbo. Kasmā panettha mohassa tanubhāvo vutto,	1180	
PA_tika-abh08_t:1180_10	nanu tatiyamaggavajjhānameva iminā tanuttakaraṇaṃ vattabbaṃ, itarathā heṭṭhā tīhipi	11801	
PA_tika-abh08_t:1180_11	maggehi uparimaggavajjhakilesānaṃ bahalābahalāvatthāya pahīyamānattā idha sabbesameva	11801	
PA_tika-abh08_t:1180_12	uddhambhāgiyasaṃyojanānaṃ tanubhāvo vattabbo, teneva ca pāḷiyampi “kāmarāgabyāpādānaṃ	11801	
PA_tika-abh08_t:1180_13	tanubhāvāya dutiyāya bhūmiyā pattiyā”ti vuttanti. Saccametaṃ, sutte pana uparimaggavajjhānaṃ	11801	
PA_tika-abh08_t:1180_14	tanubhāvapariyāyaṃ gahetvā “rāgadosamohānaṃ tanuttā sakadāgāmī hotī”ti hetuttayatanubhāvassa	11801	
PA_tika-abh08_t:1180_15	āgatattā idhāpi tadanulomena vuttaṃ. “Kāmarāgabyāpādāna”micceva vā pāṭho. Tathā hi	11801	
PA_tika-abh08_t:1180_16	ettheva upari dutiyamaggañāṇaniddese “byāpādakāmarāgānaṃ, tanubhāvaṃ tu sādhaya”nti	11801	
PA_tika-abh08_t:1180_17	vuttaṃ. Paṭisandhivasena sakideva imaṃ manussalokaṃ āgacchatīti sakadāgāmī, tassa	11801	
PA_tika-abh08_t:1180_18	maggo sakadāgāmimaggo. Kiñcāpi hi maggaṭṭhassa paṭisandhivasena āgamanāsambhavato	11801	
PA_tika-abh08_t:1180_19	phalaṭṭhoyeva sakadāgāmī nāma hoti, tassa pana āgamanabhūto maggo maggantarāvacchedanatthaṃ	11801	
PA_tika-abh08_t:1180_20	tadāyattabhāvūpanayanena sakadāgāmimaggoti vuccati, taṃsampayuttaṃ cittaṃ sakadāgāmimaggacittaṃ.	11802	
PA_tika-abh08_t:1181_0	Pañcasu kāmaguṇesu, kāmabhave ca rāgo kāmarāgo. Byāpajjati tena cittanti byāpādo.	1181	
PA_tika-abh08_t:1181_1	Paṭisandhivasena imaṃ kāmadhātuṃ na āgacchatīti anāgāmī. Rūpabhave chandarāgo rūparāgo.	1181	
PA_tika-abh08_t:1181_2	Arūpabhave chandarāgo arūparāgo. Māno idha arahattādhigamaṃ paṭicca uṇṇatimattaṃ.	1181	
PA_tika-abh08_t:1181_3	Uddhaccampi “ko me bhāro kilesasamucchedane”ti evamākārappavattaṃ cittassa avūpasamamattaṃ.	1181	
PA_tika-abh08_t:1181_4	Avijjāpi asukhe sukhasaññāvipallāso. Ārakattā kilesehi, micchāpaṭipannehi vā, rāgādiarīnaṃ,	1181	
PA_tika-abh08_t:1181_5	saṃsāracakkassa arānañca hatattā, paccayādīnaṃ arahattā, rahopi pāpākaraṇena pāpakaraṇe	1181	
PA_tika-abh08_t:1181_6	rahassa abhāvā, rahitabbato jahitabbato “rahā”ti laddhanāmānaṃ vā pāpadhammānaṃ abhāvato,	1181	
PA_tika-abh08_t:1181_7	sādhūhi arahitabbato apariccajitabbato, rahasaṅkhātassa vā gamanassa saṃsāre abhāvato	1181	
PA_tika-abh08_t:1181_8	arahā, aṭṭhamo ariyapuggalo, tassa bhāvo arahattaṃ, aggaphalassetaṃ adhivacanaṃ.	1181	
PA_tika-abh08_t:1181_9	Tañhi “arahā”ti abhidhānassa, buddhiyā ca pavattinibandhanattā arahato bhāvoti katvā	1181	
PA_tika-abh08_t:1181_10	“arahatta”nti vuccati, tassa āgamanabhūto maggo arahattamaggo, taṃsampayuttaṃ cittaṃ	11811	
PA_tika-abh08_t:1181_11	arahattamaggacittaṃ.	11811	
PA_tika-abh08_t:1182_0	Jhānaṅgayogabhedatoti rūpāvacaraṃ viya pañcahi jhānaṅgehi sampayogabhedato. Kathaṃ	1182	
PA_tika-abh08_t:1182_1	panassa bhedoti? Ettha tāva aṭṭhakathāvādo, tayo ca theravādāti cattāro vādā honti.	1182	
PA_tika-abh08_t:1182_2	Tathā hi aṭṭhakathāyaṃ tāva “saṅkhārupekkhābhāvaṃ patvā vuṭṭhānagāminivipassanāmaggassa	1182	
PA_tika-abh08_t:1182_3	jhānaṅgaṃ niyametī”ti vuttaṃ. Tipiṭakacūḷanāgatthero pana “maggāsannavipassanāya	1182	
PA_tika-abh08_t:1182_4	padaṭṭhānabhūtaṃ pādakajjhānaṃ niyametī”ti āha. Moravāpivāsimahādattatthero “vipassanāya	1182	
PA_tika-abh08_t:1182_5	ārammaṇabhūtā khandhā niyamenti. Yañhi jhānaṃ sammasitvā vuṭṭhāti, taṃsadisova hotī”ti	1182	
PA_tika-abh08_t:1182_6	āha. Tipiṭakacūḷābhayatthero pana “puggalajjhāsayo niyameti, ‘aho vata pañcaṅgikaṃ,	1182	
PA_tika-abh08_t:1182_7	caturaṅgikaṃ vā maggaṃ pāpuṇeyya’ntiādinā yathā yathāssa ajjhāsayo hoti, tathā tathā maggo hotī”ti āha.	1182	
PA_tika-abh08_t:1183_0	Yasmā pana aṭṭhakathāvādo pamāṇaṃ, tayo ca therā paṇḍitā byattā, tasmā cattāropi	1183	
PA_tika-abh08_t:1183_1	vādā aññamaññaṃ appaṭibāhanavasena evaṃ veditabbā. Kathaṃ? Kāmāvacaradhamme tāva	1183	
PA_tika-abh08_t:1183_2	sammasitvā sukkhavipassakassa uppannamaggopi samāpattilābhino jhānaṃ pādakaṃ akatvā	1183	
PA_tika-abh08_t:1183_3	uppāditamaggopi vipassanāniyāmena paṭhamajjhānikāva honti. Sace pana kiñci jhānaṃ	1183	
PA_tika-abh08_t:1183_4	pādakaṃ katvā uppādito hoti, tassa vasena aṅgapariṇāmo hotīti taṃtaṃjhānasadiso hoti.	1183	
PA_tika-abh08_t:1183_5	Yasmā panettha kāmāvacarakkhandhe ārabbha pavattā vipassanā kāmāvacaradhammesu ca	1183	
PA_tika-abh08_t:1183_6	mahaggatadhammesu viya bhāvanāvisesato jhānaṅgaviseso natthi, tasmā “vipassanāya	1183	
PA_tika-abh08_t:1183_7	ārammaṇabhūtā khandhā niyamentī”ti evaṃ pavatto dutiyattheravādo imaṃ vādaṃ na pavisati.	1183	
PA_tika-abh08_t:1183_8	Jhānadhamme sammasitvā uppāditamaggo sace pādakajjhānaṃ natthi, sammasitajjhānaniyāmena	1183	
PA_tika-abh08_t:1183_9	taṃtaṃjhāniko hoti. Sace paṭhamajjhānato vuṭṭhāya dutiyādijhāne sammasitvā uppādito,	1183	
PA_tika-abh08_t:1183_10	puggalajjhāsayaniyāmena dvīsu aññatarajjhānasadiso hoti. Sace pana puggalassa tathāvidho	11831	
PA_tika-abh08_t:1183_11	ajjhāsayo natthi, tadā kathanti? Ettha tāva keci “nānāvajjanavīthiyameva nivattamānapādakajjhānato	11831	
PA_tika-abh08_t:1183_12	ekāvajjanavīthiyaṃ gotrabhubhāvaṃ patvā nivattamānāya vipassanāya ārammaṇabhūtā khandhāyeva	11831	
PA_tika-abh08_t:1183_13	balavanto, tasmā sammasitakkhandhaniyāmena taṃsadiso maggo hotī”ti vadanti. Evañca	11831	
PA_tika-abh08_t:1183_14	sati “pādakajjhānaniyāmena hotī”ti evaṃ pavatto paṭhamattheravādo pādakajjhānato	11831	
PA_tika-abh08_t:1183_15	vuṭṭhāya kāmāvacarakkhandhe sammasitvā uppāditamaggameva sandhāya tiṭṭhatīti.	11831	
PA_tika-abh08_t:1184_0	Apare pana “pādakajjhānaṃ maggassa mūlakāraṇavasena paccayo hoti āsannakāraṇavasenapi,	1184	
PA_tika-abh08_t:1184_1	sammasitakkhandhā pana mūlakāraṇavaseneva paccayā honti, tasmā sammasitakkhandhato	1184	
PA_tika-abh08_t:1184_2	pādakajjhānameva balavataranti pādakajjhānasadiso maggo hotī”ti vadanti. Evaṃ sante	1184	
PA_tika-abh08_t:1184_3	pana “sammasitakkhandhaniyāmenā”ti evaṃ pavatto dutiyattheravādo samāpattiṃ pādakaṃ	1184	
PA_tika-abh08_t:1184_4	akatvā kevalaṃ jhānadhammeyeva sammasitvā uppāditamaggameva sandhāya tiṭṭhati. Yasmā	1184	
PA_tika-abh08_t:1184_5	pana heṭṭhimaheṭṭhimajjhānato uparūparijhānaṃ balappattaṃ hoti, tasmā heṭṭhimaheṭṭhimajjhānato	1184	
PA_tika-abh08_t:1184_6	vuṭṭhāya uparūparijhānadhamme vipassato uppannamaggo pādakajjhānaṃ anapekkhitvā sammasitajjhānavasena	1184	
PA_tika-abh08_t:1184_7	taṃtaṃjhāniko hoti. Uparūparijhānato pana vuṭṭhāya heṭṭhimaheṭṭhimajjhānadhamme sammasitvā	1184	
PA_tika-abh08_t:1184_8	uppāditamaggo sammasitajjhānaṃ anapekkhitvā pādakajjhānasadiso hotīti idamettha sārataraṃ.	1184	
PA_tika-abh08_t:1184_9	Evañhi sati dvinnampi therānaṃ vādā nippadesavisayā samaphalā honti.	1184	
PA_tika-abh08_t:1185_0	Tatiyattheravādo cettha pādakajjhānaṃ, sammasitajjhānaṃ vā vinā ajjhāsayamatteneva	1185	
PA_tika-abh08_t:1185_1	na ijjhati. Tīsupi vādesu ṭhapetvā sesajhānaṅgapariṇāmaṃ vedanāpariṇāmo vipassanāniyāmeneva	1185	
PA_tika-abh08_t:1185_2	hoti. Tayopi theravādā vipassanāniyāmena vinā na hontīti daṭṭhabbaṃ. Nanu ca vedanāpi	1185	
PA_tika-abh08_t:1185_3	jhānaṅgameva, tasmā tāyapi pādakajjhānaniyāmeneva bhavitabbanti? Taṃ na, vedanāyapi	1185	
PA_tika-abh08_t:1185_4	pādakajjhānaniyāmena pariṇāme sati vipassanāniyāmaṃ anapekkhitvā pādakajjhānaniyāmeneva	1185	
PA_tika-abh08_t:1185_5	maggakkhaṇe sesajhānaṅgāni pariṇāmaṭṭhāneyeva vedanāyapi pariṇāmo bhaveyya, tathā	1185	
PA_tika-abh08_t:1185_6	pana ahutvā ekāvajjanavīthiyā āditova pariṇāmanato maggavuṭṭhānavīthiyā āsannatarappavattāya	1185	
PA_tika-abh08_t:1185_7	vipassanāya vasena vedanāniyāmo hoti.	1185	
PA_tika-abh08_t:1186_0	Atha vā pādakajjhānasammasitajjhānānaṃ sambhave tesu anuppannā vedanā vipassanāya	1186	
PA_tika-abh08_t:1186_1	na hotīti pādakajjhānasammasitajjhānaniyāmena pariṇamatītipi na sakkā vattuṃ. Ettha	1186	
PA_tika-abh08_t:1186_2	siyā – yattha tāva pādakajjhānaṃ atthi, tattha taṃ niyameti. Yattha pana tikacatukkapādakajjhānaṃ	1186	
PA_tika-abh08_t:1186_3	natthi, tasmiṃ arūpabhave kiṃ niyametīti? Tatthāpi pādakajjhānameva niyameti. Yo	1186	
PA_tika-abh08_t:1186_4	hi bhikkhu aṭṭhasamāpattilābhī paṭhamajjhānaṃ pādakaṃ katvā sotāpattimaggaphalāni	1186	
PA_tika-abh08_t:1186_5	nibbattetvā aparihīnajjhāno kālaṃ katvā arūpabhave nibbatto paṭhamajjhānikāya sotāpattiphalasamāpattiyā	1186	
PA_tika-abh08_t:1186_6	vuṭṭhāya vipassanaṃ paṭṭhapetvā upari tīṇi maggaphalāni nibbatteti, tassa tāni paṭhamajjhānikāneva	1186	
PA_tika-abh08_t:1186_7	honti. Dutiyajjhānikādīsupi eseva nayo. Arūpepi hi lokuttaraṃ tikacatukkajjhānaṃ	1186	
PA_tika-abh08_t:1186_8	uppajjatīti evamettha ekekassa lokuttarakusalassa jhānaṅgayogabhedo veditabboti.	1186	
PA_tika-abh08_t:1187_0	Maggā…pe… nipphādetīti tebhūmakakusalaṃ viya paṭisandhippavattīsu avipaccavantampi	1187	
PA_tika-abh08_t:1187_1	attano attano anurūpassa phalassa nipphādanena taṃtaṃphalappatte sotāpanno sakadāgāmī	1187	
PA_tika-abh08_t:1187_2	anāgāmī arahāti sāmaññato cattāro ariyapuggale abhinipphādetīti. Visesato pana sattakkhattuparamatādike	1187	
PA_tika-abh08_t:1187_3	anekepi sotāpannādayo nipphādeti.	1187	
PA_tika-abh08_t:1188	Lokuttarakusalavaṇṇanā niṭṭhitā.	118	
PA_tika-abh08_t:1189	Catubhūmakakusalavaṇṇanā	118	
PA_tika-abh08_t:1190	28. Evaṃ catubhūmakakusalacittaṃ sarūpato niddisitvā idāni taṃ nigamento āha “kāme aṭṭhevā”tiādi. Tattha kāmeti kāmabhave. Tathā “rūpe”tiādīsu.	119	
PA_tika-abh08_t:1191_0	29. Kusalākusalāpagatenāti kusalākusalakammato apagatena. Aggamaggassa hi uppannakālato	1191	
PA_tika-abh08_t:1191_1	paṭṭhāya arahato sabbāni kusalākusalakammāni pahīnāni nāma honti paccayavekallena	1191	
PA_tika-abh08_t:1191_2	paṭisandhidāne asamatthabhāvato. Yato ca ariyamaggañāṇaṃ “kammakkhayakara”nti vuccati.	1191	
PA_tika-abh08_t:1191_3	Atha vā ahetuapaccayavisujjhanassa abhāvato kilesasamucchedakena maggakusalena akusalehi	1191	
PA_tika-abh08_t:1191_4	apagatena. Kusale kusalenāti kucchitānaṃ salanādīhi kusalasaṅkhātāya paṭipattiyaṃ	1191	
PA_tika-abh08_t:1191_5	desanuppādanādīsu chekena. Munināti ubhayalokamunanakena aggaphalañāṇena, sabbaññutaññāṇena	1191	
PA_tika-abh08_t:1191_6	vā samannāgatattā muninā. Tenāha –	1191	
PA_tika-abh08_t:1192	“Yo munāti ubho loke, muni tena pavuccatī”ti.	119	
PA_tika-abh08_t:1193	Vasināti chaḷabhiññatāya paramena cittavasibhāvena samannāgatattā, jhānādīsu pañcavidhavasisabbhāvato ca vasibhūtena vasibhāvūpagatindriyena.	119	
PA_tika-abh08_t:1194	Catubhūmakakusalavaṇṇanā niṭṭhitā.	119	
PA_tika-abh08_t:1195	Akusalavaṇṇanā	119	
PA_tika-abh08_t:1196_0	Ettāvatā ca yaṃ “kusalākusalābyākatajātibhedato tividha”nti ettha vuttaṃ kusalaṃ,	1196	
PA_tika-abh08_t:1196_1	taṃ sarūpato niddisitvā idāni tadanantaruddiṭṭhaṃ akusalaṃ niddisanto āha “akusalaṃ	1196	
PA_tika-abh08_t:1196_2	panā”tiādi. “Bhūmito ekavidha”nti vuttamatthaṃ niyametvā dassento āha “kāmāvacaramevā”ti.	1196	
PA_tika-abh08_t:1196_3	Nikāyantarikā pana rūpārūpāvacarampi akusalaṃ icchantīti tesaṃ matinisedhanatthaṃ	1196	
PA_tika-abh08_t:1196_4	avadhāraṇaṃ kataṃ. Mahaggatabhūmiyaṃ uppajjantampi hetaṃ tattha rūpadhātuyaṃ pavattivipākaṃ	1196	
PA_tika-abh08_t:1196_5	dentampi ekantena kāmāvacaramevāti. Kuto panesa niyamoti? Kāmataṇhāvisayabhāvato.	1196	
PA_tika-abh08_t:1196_6	Kāmataṇhāvisayatā hi kāmāvacarabhāvassa kāraṇaṃ yathā rūpārūpataṇhāvisayatā rūpārūpabhāvassa.	1196	
PA_tika-abh08_t:1196_7	Ekaṃsena cetaṃ evaṃ sampaṭicchitabbaṃ. Itarathā byāpitalakkhaṇaṃ na siyā. Yadi hi	1196	
PA_tika-abh08_t:1196_8	ālambitabbadhammavasena bhūmivavatthānaṃ kareyya, evaṃ sati anārammaṇānaṃ saṅgaho	1196	
PA_tika-abh08_t:1196_9	na siyā. Atha vipākadānavasena, evampi avipākānaṃ saṅgaho na siyā, tasmā ālambaṇadhammavaseneva	1196	
PA_tika-abh08_t:1196_10	pariyāpannānaṃ sā kātabbā. Apariyāpannānaṃ pana lokato uttiṇṇatāya lokuttaratā, uttaritarābhāvato	11961	
PA_tika-abh08_t:1196_11	anuttaratā ca veditabbāti.	11961	
PA_tika-abh08_t:1197_0	Domanassassa anīvaraṇāvatthāya abhāvena taṃsahagatacittuppādo kāmabhūmiyaṃyeva pavattatīti	1197	
PA_tika-abh08_t:1197_1	so niyatavatthuko, itare arūpabhūmiyampi pavattanato aniyatavatthukāti āha “niyatā…pe…	1197	
PA_tika-abh08_t:1197_2	duvidha”nti. Vicikicchuddhaccasahagatānaṃ mohekahetukattā, itaresampi lobhamohadosamohavasena	1197	
PA_tika-abh08_t:1197_3	dvihetukattā āha “ekahetukaduhetukato”ti. Ādito ekādasannaṃ akusalacittānaṃ paṭisandhijananato,	1197	
PA_tika-abh08_t:1197_4	uddhaccasahagatassa tadabhāvato āha “paṭisandhijanakājanakato”ti. Uddhaccasahagatañhi	1197	
PA_tika-abh08_t:1197_5	pavattivipākaṃ dentampi paṭisandhiṃ nākaḍḍhati. Yato vakkhati –	1197	
PA_tika-abh08_t:1198	“Ekādasavidhānaṃ tu, hitvā uddhaccamānasaṃ;	119	
PA_tika-abh08_t:1199	Ekādasavidhā ceva, bhavanti paṭisandhiyo”ti. ;	119	
PA_tika-abh08_t:1200_0	Yena pana kāraṇena taṃ paṭisandhiṃ nākaḍḍhati, taṃ paṭisandhivinicchayakathāhi imissā	1200	
PA_tika-abh08_t:1200_1	gāthāya vaṇṇanāpadeseyeva vakkhāma. Tīhi vedanāhīti sukhadukkhopekkhāsaṅkhātāhi tīhi	1200	
PA_tika-abh08_t:1200_2	vedanāhi. Yathāha – “tisso imā, bhikkhave, vedanā. Katamā tisso? Sukhā dukkhā adukkhamasukhā”ti.	1200	
PA_tika-abh08_t:1200_3	Yaṃ pana katthaci sutte “dvemā, bhikkhave, vedanā sukhā dukkhā”ti vacanaṃ, taṃ kusalapakkhikaṃ	1200	
PA_tika-abh08_t:1200_4	upekkhaṃ sukhe, akusalapakkhikañca dukkhe pakkhipitvā pariyāyena vuttanti daṭṭhabbaṃ.	1200	
PA_tika-abh08_t:1200_5	Suppatiṭṭhitabhāvakāraṇattā mūlamivāti mūlaṃ, lobho mūlaṃ etassāti lobhamūlaṃ. Kiñcāpi	1200	
PA_tika-abh08_t:1200_6	hi mohopi lobhamūlesu atthi, so pana sabbākusalasādhāraṇattā vavatthānakaro na hotīti	1200	
PA_tika-abh08_t:1200_7	asādhāraṇadhammavasena “lobhamūla”ntveva vuttaṃ yathā “bherisaddo yavaṅkuro”ti. Tathā	1200	
PA_tika-abh08_t:1200_8	“dosamūla”nti etthāpi. Mūlantaravirahato moho eva mūlaṃ imassa, nāññanti mohamūlaṃ.	1200	
PA_tika-abh08_t:1201_0	Micchāvasena dassanaṃ diṭṭhi, diṭṭhiyeva diṭṭhigataṃ yathā “ākāsagataṃ thāmagata”nti.	1201	
PA_tika-abh08_t:1201_1	Atha vā vipariyesaggāhikāya diṭṭhiyā gatameva, na ettha gantabbavatthu tathāsabhāvanti	1201	
PA_tika-abh08_t:1201_2	diṭṭhigataṃ, dvāsaṭṭhiyā vā diṭṭhīsu antogadhanti diṭṭhigataṃ, tena samaṃ pakārehi	1201	
PA_tika-abh08_t:1201_3	yuttanti diṭṭhigatasampayuttaṃ.	1201	
PA_tika-abh08_t:1202_0	“Yadā hī”tiādi lobhamūlacittānaṃ pavattiākāradassanaṃ. Micchādiṭṭhinti ucchedadiṭṭhiādiṃ	1202	
PA_tika-abh08_t:1202_1	micchādiṭṭhiṃ. Tāya hi vipallattacittā tāva kodhavisayo, yāva indriyagocaroti paralokaṃ	1202	
PA_tika-abh08_t:1202_2	paṭikkhipitvā “natthi kāmesu ādīnavo”ti gaṇhanti. Ādi-saddena –	1202	
PA_tika-abh08_t:1203	“Esa panthovitatho devayāne,	120	
PA_tika-abh08_t:1204	Yena yanti puttavanto visokā;	120	
PA_tika-abh08_t:1205	Taṃ passanti pasavo pakkhino ca,	120	
PA_tika-abh08_t:1206	Tena te mātaripi mithunaṃ carantī”ti. –	120	
PA_tika-abh08_t:1207_0	Ādinā nayena puttamukhadassanaṃ saggamokkhamaggoti evamādikaṃ micchādiṭṭhiṃ saṅgaṇhāti.	1207	
PA_tika-abh08_t:1207_1	Kāme vāti ettha vā-saddo aniyamattho. Tena “brāhmaṇānaṃ suvaṇṇaharaṇameva adinnādāne	1207	
PA_tika-abh08_t:1207_2	sāvajjaṃ, itaraṃ anavajjaṃ, gurūnaṃ, gunnaṃ, attano jīvitassa, vivāhassa ca atthāya	1207	
PA_tika-abh08_t:1207_3	musāvādo anavajjo, itaro sāvajjo, guruādīnaṃ atthāya pesuññakaraṇaṃ anavajjaṃ, itaraṃ	1207	
PA_tika-abh08_t:1207_4	sāvajjaṃ, bhāratayuddhasītāharaṇādikathā pāpavūpasamāya hotī”ti evamādike micchāgāhe	1207	
PA_tika-abh08_t:1207_5	saṅgaṇhāti. Diṭṭhamaṅgalādīnīti diṭṭhasutamutamaṅgalāni. Sārato paccetīti vuḍḍhiyā	1207	
PA_tika-abh08_t:1207_6	pubbanimittabhāvena aggahetvā “idameva vuḍḍhikāraṇa”nti evaṃ sāravasena gaṇhāti.	1207	
PA_tika-abh08_t:1207_7	Sabhāvatikkhenevāti lobhassa, micchābhinivesassa vā vasena saraseneva tikhiṇena kururena.	1207	
PA_tika-abh08_t:1207_8	Mandenāti dandhena atikhiṇena. Tādisaṃ pana attano, parassa vā samussāhanena pavattatīti	1207	
PA_tika-abh08_t:1207_9	āha “samussāhitenā”ti. Parassa bhaṇḍaṃ vā haratīti vā-saddena tathāpavattanakamusāvādādīnampi	1207	
PA_tika-abh08_t:1207_10	saṅgaho veditabbo. Kāmānaṃ vāti anubhuyyamānānaṃ kāmaguṇānaṃ. Vā-saddena parasantakassa	12071	
PA_tika-abh08_t:1207_11	ayathādhippetatāya yaṃ laddhaṃ, taṃ gahetabbanti gahaṇādikaṃ saṅgaṇhāti.	12071	
PA_tika-abh08_t:1208_0	Sampayuttadhammavasena bhedābhāvato dosamūlaṃ asaṅkhārikasasaṅkhārikabhedato duvidhaṃ.	1208	
PA_tika-abh08_t:1208_1	Yadi evaṃ kasmā “domanassasahagataṃ paṭighasampayutta”nti vuttaṃ? Asādhāraṇadhammehi	1208	
PA_tika-abh08_t:1208_2	tassa cittassa upalakkhaṇatthaṃ. Pāṇassa atīva, atikkamitvā vā pātanaṃ pāṇātipāto.	1208	
PA_tika-abh08_t:1208_3	Ādi-saddena adinnādānamusāvādapesuññapharusasamphappalāpabyāpāde saṅgaṇhāti. Dasaakusalakammapathesu	1208	
PA_tika-abh08_t:1208_4	hi kāmesumicchācāraabhijjhāmicchādiṭṭhisaṅkhātā tayova kammapathā iminā na sijjhanti.	1208	
PA_tika-abh08_t:1208_5	Sabhāvatikkhaṃ hutvā pavattamānaṃ cittaṃ asaṅkhārameva hoti, itaraṃ sasaṅkhāranti	1208	
PA_tika-abh08_t:1208_6	adhippāyenāha “tikkhamandappavattikāle”ti. Mandaṃ pana hutvā pavattamānaṃ ekaṃsena	1208	
PA_tika-abh08_t:1208_7	sasaṅkhāramevāti na sakkāva viññātuṃ. Yaṃ sasaṅkhārena sappayogena pavattati, taṃ	1208	
PA_tika-abh08_t:1208_8	mandameva hotīti katvā tathā vuttanti daṭṭhabbaṃ.	1208	
PA_tika-abh08_t:1209_0	Mohamūlaṃ cittaṃ mūlantaravirahato atimūḷhaṃ vicikicchuddhaccayogato cañcalañcāti	1209	
PA_tika-abh08_t:1209_1	upekkhāsahagatameva hoti, na tassa kadācipi sabhāvatikkhatā atthi. Ārammaṇe hi saṃsappanavasena,	1209	
PA_tika-abh08_t:1209_2	vikkhipanavasena ca pavattamānassa cittadvayassa kiṃ tādise kicce sabhāvatikkhatāya,	1209	
PA_tika-abh08_t:1209_3	ussāhetabbatāya vā bhavitabbaṃ, tasmā na tattha saṅkhārabhedo atthi. Nanu ca uddhaccaṃ	1209	
PA_tika-abh08_t:1209_4	sabbākusalasādhāraṇaṃ, kasmā pana etameva tena visesetvā vuttaṃ “uddhaccasahagata”nti.	1209	
PA_tika-abh08_t:1209_5	Visesato balavabhāvato. Idañhi etasmiṃ citte balavaṃ, tasmā sampayuttadhammesu padhānaṃ	1209	
PA_tika-abh08_t:1209_6	hutvā pavattatīti idameva tena visesitabbaṃ. Teneva hi pāḷiyaṃ sesākusalesu uddhaccaṃ	1209	
PA_tika-abh08_t:1209_7	yevāpanakavasena āgataṃ, idha pana sarūpatoyeva niddiṭṭhaṃ. Evaṃ asādhāraṇappadhānadhammavasena	1209	
PA_tika-abh08_t:1209_8	mohamūlaṃ vicikicchāsampayuttaṃ uddhaccasampayuttanti duvidhaṃ vuttanti daṭṭhabbaṃ.	1209	
PA_tika-abh08_t:1209_9	Asanniṭṭhānaṃ saṃsayo, vikkhepo avūpasamo, bhantatāti attho. Tattha vicikicchāsahagatassa	1209	
PA_tika-abh08_t:1209_10	asanniṭṭhānakāle, uddhaccasahagatassa vikkhepakāle ca pavatti veditabbā.	12091	
PA_tika-abh08_t:1210_0	Yathānurūpanti paṭisandhijanakājanakassa, kammapathabhāvappattāpattassa ca anurūpato.	1210	
PA_tika-abh08_t:1210_1	Atha vā yathānurūpanti yo yassa hetu, tadanurūpato. Yebhuyyena hi lobhamūlakena khuppipāsādinirantarapetavisaye	1210	
PA_tika-abh08_t:1210_2	uppajjanti, dosamūlakena doso viya caṇḍajātatāya taṃsarikkhake niraye, mohamūlakena	1210	
PA_tika-abh08_t:1210_3	niccasammūḷhāya tiracchānayoniyaṃ, tasmā lobhādihetuanurūpato tattha tattha apāye	1210	
PA_tika-abh08_t:1210_4	upapattiṃ nipphādetīti āha “yathānurūpaṃ…pe… upapattiyā”ti. Akusalavipākānaṃ dukkhappadhānatāya	1210	
PA_tika-abh08_t:1210_5	“dukkhavisesassā”ti vuttaṃ.	1210	
PA_tika-abh08_t:1211_0	31. Apāpena alāmakena pāpāpāpappahīnena pāpāpāpesu mānasesu yaṃ pāpamānasaṃ vuttaṃ,	1211	
PA_tika-abh08_t:1211_1	pāpāpāpesu puggalesu apāpena pāpāpāpappahīnena yaṃ pāpamānasaṃ vuttanti vā sambandho.	1211	
PA_tika-abh08_t:1211_2	Atha vā pāpāpāpesu mānasesu pāpena pāpamānasena pāpavasena pāpāpāpappahīnena yaṃ	1211	
PA_tika-abh08_t:1211_3	pāpamānasaṃ vuttanti yojanā. Ayaṃ panettha adhippāyo – asammāsambuddhena tāva dhammasabhāvassa	1211	
PA_tika-abh08_t:1211_4	dubbijānīyattā kusalampi akusalato, akusalampi kusalato vucceyya, bhagavato pana	1211	
PA_tika-abh08_t:1211_5	saha vāsanāhi viddhaṃsitākusalassa kammakkhayakarañāṇena paccayavekallato viddhaṃsitakusalakammassa	1211	
PA_tika-abh08_t:1211_6	ca sammāsambuddhabhāvato ekanteneva akusaladesanā akusaladhammavasenevāti.	1211	
PA_tika-abh08_t:1212	Akusalavaṇṇanā niṭṭhitā.	121	
PA_tika-abh08_t:1213	Abyākatavaṇṇanā	121	
PA_tika-abh08_t:1214_0	Aññamaññavisiṭṭhānaṃ kusalākusalānaṃ pākanti vipākaṃ, vipakkabhāvamāpannānamarūpadhammānametamadhivacanaṃ.	1214	
PA_tika-abh08_t:1214_1	Yathā hi loke sālibījādīnaṃ phalāni taṃsadisāni nibbattāni vipakkāni nāma honti,	1214	
PA_tika-abh08_t:1214_2	vipākaniruttiñca labhanti, na mūlaṅkurapattadaṇḍanaḷādīni, evaṃ kusalākusalānaṃ phalāni	1214	
PA_tika-abh08_t:1214_3	arūpadhammabhāvena, sārammaṇabhāvena ca taṃsadisāni vipakkabhāvamāpannānīti vipākaniruttiṃ	1214	
PA_tika-abh08_t:1214_4	labhanti, na pana kammābhinibbattāpi rūpadhammā kammavisadisattā. Vipākameva cittaṃ	1214	
PA_tika-abh08_t:1214_5	vipākacittaṃ. Karaṇamattaṃ kiriyā phaladānāsambhavato. Yena pana kāraṇena tassa phaladānaṃ	1214	
PA_tika-abh08_t:1214_6	na sambhavati, taṃ heṭṭhā vuttameva. Kiriyā eva cittaṃ kiriyacittaṃ. Vipākassa kāmāvacarādibhāvo	1214	
PA_tika-abh08_t:1214_7	kusale vuttanayena yathāsambhavaṃ veditabbo. Alobhādisampayuttahetūhi saha vattanato	1214	
PA_tika-abh08_t:1214_8	sahetukaṃ. Tadabhāvato ahetukaṃ. Nibbattakahetuvasena sijjhamānampi hetaṃ sampayuttahetuvaseneva	1214	
PA_tika-abh08_t:1214_9	“sahetukamahetuka”nti vuccati, itarathā vavatthānābhāvato.	1214	
PA_tika-abh08_t:1215	Sakakusalaṃ viyāti attano janakaṃ kāmāvacarakusalaṃ viya. Janakajanitabbasambandhavasena hi taṃ taṃ kusalaṃ tassa tassa vipākassa sakaṃ nāmaṃ hoti.	121	
PA_tika-abh08_t:1216_0	“Sakakusalaṃ viyā”ti vuttattā pavattākāraārammaṇādito cassa taṃsadisatā āpajjeyyāti	1216	
PA_tika-abh08_t:1216_1	taṃnivāraṇatthamāha “yathā panā”tiādi. Chasu ārammaṇesūti parittādiatītādiajjhattādibhedesu	1216	
PA_tika-abh08_t:1216_2	chasu rūpādiārammaṇesu. Bhavantarapaṭisandhānato paṭisandhi. Avicchedappavattihetubhāvena	1216	
PA_tika-abh08_t:1216_3	bhavassa aṅganti bhavaṅgaṃ. Nibbattitabhavato parigaññatāya cutihetutāya cuti. Parittadhammapariyāpannesūti	1216	
PA_tika-abh08_t:1216_4	kāmāvacaradhammapariyāpannesu. Kāmāvacaradhammā hi kilesavikkhambhanādīsu asamatthabhāvena	1216	
PA_tika-abh08_t:1216_5	parittānubhāvatāya, oḷārikāhi vā kāmataṇhādīhi parito gahitattā “parittā”ti vuccanti.	1216	
PA_tika-abh08_t:1216_6	Vipākassa saṅkappetvā ārammaṇaggahaṇābhāvato kammānurūpameva pavattatīti parittakammavipāko	1216	
PA_tika-abh08_t:1216_7	parittārammaṇeyeva pavattitumarahati, na mahaggataappamāṇārammaṇeti vuttaṃ “parittadhammapariyāpannesū”ti.	1216	
PA_tika-abh08_t:1216_8	Yadi evaṃ mahaggatavipākopi mahaggatārammaṇeyeva āpajjatīti? Nāpajjati, saññāyattārammaṇassa	1216	
PA_tika-abh08_t:1216_9	samādhippadhānassa kammassa appanāpattassa tādiseneva vipākena bhavitabbattā. Vaṇṇalakkhaṇādikañhi	1216	
PA_tika-abh08_t:1216_10	aggahetvā lokasaññānurodheneva gahite pathavādike parikammasaññāya samuppāditaṃ paṭibhāganimittasaṅkhātamārammaṇaṃ	12161	
PA_tika-abh08_t:1216_11	saññāvasaṃ saññāyattaṃ hoti, tasmā tadārammaṇassa samādhippadhānassa appanāpattassa	12161	
PA_tika-abh08_t:1216_12	kammassa vipākena samādhippadhānaappanāpattehi viya saññāyattārammaṇatāya nibbiseseneva	12161	
PA_tika-abh08_t:1216_13	bhavitabbaṃ. Parittavipāko pana mahaggataappamāṇapaññattārammaṇakammanibbattopi hoti,	12161	
PA_tika-abh08_t:1216_14	so parato āgamissati.	12161	
PA_tika-abh08_t:1217_0	Mukhanimittaṃ viyāti mukhaṃ paṭicca uppannanimittaṃ viya. Yathā hi taṃ nirīhaṃ aparaṃ	1217	
PA_tika-abh08_t:1217_1	mukhanimittaṃ uppādetuṃ, aññaṃ vā kiñci attano balena kātuṃ na sakkoti, evametampi	1217	
PA_tika-abh08_t:1217_2	vipākuppādanādīsu na ussahati. Tenāha “nirussāha”nti. Ussāhoti cettha anupacchinnāvijjātaṇhāmānānusayasmiṃ	1217	
PA_tika-abh08_t:1217_3	santāne vipākuppādanasamatthatāsaṅkhāto, āsevanapaccayabhāvasaṅkhāto, viññattijanakatāsaṅkhāto	1217	
PA_tika-abh08_t:1217_4	ca byāpāro. So vipāke natthi kammavegukkhittattā patitaṃ viya hutvā pavattamānassa	1217	
PA_tika-abh08_t:1217_5	tassa ekantena dubbalabhāvatoti taṃ nirussāhaṃ.	1217	
PA_tika-abh08_t:1218_0	Vipaccanaṭṭhānanti vipaccanavasena pavattanaṭṭhānaṃ, paṭisandhibhavaṅgacutitadārammaṇavasena	1218	
PA_tika-abh08_t:1218_1	catukiccānametesaṃ pavattiokāsoti attho. Tattha cutibhavaṅgānaṃ antarāḷaṃ paṭisandhikiccānaṃ	1218	
PA_tika-abh08_t:1218_2	ṭhānaṃ, paṭisandhiāvajjanānaṃ, tadārammaṇāvajjanānaṃ, javanāvajjanānaṃ, voṭṭhabbanāvajjanānañca	1218	
PA_tika-abh08_t:1218_3	antarāḷaṃ bhavaṅgakiccānaṃ ṭhānaṃ, tadārammaṇapaṭisandhīnaṃ, javanapaṭisandhīnaṃ,	1218	
PA_tika-abh08_t:1218_4	bhavaṅgapaṭisandhīnaṃ vā antarāḷaṃ cutikiccānaṃ ṭhānaṃ, javanabhavaṅgānaṃ antarāḷaṃ	1218	
PA_tika-abh08_t:1218_5	tadārammaṇakiccānaṃ ṭhānanti daṭṭhabbaṃ. Yasmā panetaṃ ṭhānaṃ dhammānaṃ taṃtaṃkiccavasena	1218	
PA_tika-abh08_t:1218_6	pākaṭaṃ hoti, tasmā ṭhānaṃ veditabbanti ṭhānaṃ uddharitvā pākaṭakiccavaseneva taṃ	1218	
PA_tika-abh08_t:1218_7	pakāsetuṃ “imāni hī”tiādi vuttaṃ. Atha vā kiccampi kiccavantānaṃ pavattiṭṭhānabhāvena	1218	
PA_tika-abh08_t:1218_8	gayhatīti ṭhānantipi kiccameva uddhaṭanti taṃ sarūpato dassetuṃ “imāni hī”tiādi vuttaṃ.	1218	
PA_tika-abh08_t:1219_0	32. Aṇḍajajalābujayonisambhavānaṃ manussānaṃ, vinipātikāsurānañca ahetukapaṭisandhiyāpi	1219	
PA_tika-abh08_t:1219_1	sabbhāvato āha “duhetukatihetūna”nti. Paṭisandhiviññāṇasampayuttā dve alobhādayo	1219	
PA_tika-abh08_t:1219_2	hetū yesaṃ te duhetukā. Esa nayo tihetukesupi. Tattha duhetukānaṃ ñāṇavippayuttāni	1219	
PA_tika-abh08_t:1219_3	cattāri, tihetukānaṃ ñāṇasampayuttāni cattāri paṭisandhiyo honti, tathā bhavaṅgacutiyopi.	1219	
PA_tika-abh08_t:1219_4	Yena yena hi cittena paṭisandhi hoti, taṃ tadeva bhavaṅgacutivasenapi pavattati.	1219	
PA_tika-abh08_t:1219_5	Tadārammaṇaṃ pana avisesena daṭṭhabbaṃ duhetukānampi tihetukatadārammaṇassa icchitattā.	1219	
PA_tika-abh08_t:1219_6	Nanu cetaṃ asamapekkhitābhidhānaṃ ācariyeneva imassa paṭisiddhattā. Tathā hi vakkhati –	1219	
PA_tika-abh08_t:1220	“Ahetupaṭisandhissa, na tadārammaṇaṃ bhave;	122	
PA_tika-abh08_t:1221	Duhetukaṃ tihetuṃ vā, duhetupaṭisandhino”ti. ;	122	
PA_tika-abh08_t:1222_0	Nayidamasamapekkhitābhidhānaṃ paṭisandhijanakakammaṃ sandhāya tattha paṭisiddhattā.	1222	
PA_tika-abh08_t:1222_1	Yena hi kammena yā paṭisandhi ādinnā, na taṃ tato adhikataraṃ tadārammaṇaṃ pavatte	1222	
PA_tika-abh08_t:1222_2	abhinipphādeti. Yaṃ pana aññampi kiñci kammaṃ tadāladdhāvakāsaṃ siyā, na taṃ tattha	1222	
PA_tika-abh08_t:1222_3	tato adhikatarampi vipākaṃ na nibbattetīti atthi. “Sahetukaṃ bhavaṅgaṃ ahetukassa	1222	
PA_tika-abh08_t:1222_4	bhavaṅgassa anantarapaccayena paccayo”ti hi paṭṭhānavacanena ahetukassāpi nānākammena	1222	
PA_tika-abh08_t:1222_5	sugatiyaṃ sahetukatadārammaṇamanuññātaṃ. Tenāhu ācariyā –	1222	
PA_tika-abh08_t:1223	“Hoti aññena kammena, sahetukaṃ ahetuna”nti.	122	
PA_tika-abh08_t:1224_0	Yathā ca ahetukassa sahetukaṃ, evaṃ duhetukassa tihetukampi icchanti. Ācariyajotipālatthero	1224	
PA_tika-abh08_t:1224_1	pana “sahetuka”nti avisesena vuttattā ahetukānampi tihetukatadārammaṇaṃ icchati.	1224	
PA_tika-abh08_t:1224_2	Vuttañhi tena “sahetuka”nti avisesopadesena duhetukaṃ, tihetukañca gahetabbaṃ. Tathā	1224	
PA_tika-abh08_t:1224_3	hi aṭṭhakathāyaṃ “ahetukassāpi tihetukatadārammaṇamabhihitaṃ, yañcarahi atthasamāse	1224	
PA_tika-abh08_t:1224_4	ahetukānaṃ tihetukaphalāni detī”ti vuttaṃ, taṃ kathaṃ? So eva pucchitabbo, yo tassa	1224	
PA_tika-abh08_t:1224_5	kattāti. Apare pana “mūlasandhiyā jaḷattā tassa tihetukatadālambaṇaṃ na labbhatiyevā”ti vadanti.	1224	
PA_tika-abh08_t:1225_0	33-4. Tatoti paṭisandhito paraṃ, dutiyacittato paṭṭhāya. Satipi antarantarā vīthicittuppāde	1225	
PA_tika-abh08_t:1225_1	tadavasāne uppajjamānassa yāvatāyukaṃ anivattanato vuttaṃ “yāvatāyuka”nti. Balavārammaṇeti	1225	
PA_tika-abh08_t:1225_2	atimahantavibhūtārammaṇe. Pañcadvāre hi atimahantārammaṇe manodvāre vibhūtārammaṇe	1225	
PA_tika-abh08_t:1225_3	tadārammaṇamuppajjati, na aññesu. Ekārammaṇappavattiyā paṭisandhādīnaṃ tiṇṇampi ekaṭṭhāne	1225	
PA_tika-abh08_t:1225_4	dassanatthaṃ uddese tadārammaṇassa avasānakaraṇaṃ, idha pana pavattikkamavasena cutiyā	1225	
PA_tika-abh08_t:1225_5	avasānakaraṇanti daṭṭhabbaṃ.	1225	
PA_tika-abh08_t:1226_0	35-6. Kammadvāranti kāyavacīkammadvārassa janakavasena na pavattantīti vuttaṃ hoti.	1226	
PA_tika-abh08_t:1226_1	Tattha kāyoti kāyaviññatti. Kammanti taṃsamuṭṭhāpikā cetanā, kāyena kataṃ kammaṃ	1226	
PA_tika-abh08_t:1226_2	kāyakammaṃ. Kiñcāpi hi kāyo kammassa catuvīsatiyā paccayesu na kenaci paccayena paccayo	1226	
PA_tika-abh08_t:1226_3	hoti, tathāpi taṃsamuṭṭhānassa tassa sabbhāveyeva kāyakammādivohāroti taṃ tena katanti	1226	
PA_tika-abh08_t:1226_4	vuccati. Kāyakammassa pavattiṭṭhānabhūtaṃ dvāraṃ kāyakammadvāraṃ. Yadi evaṃ kammadvāravavatthānaṃ	1226	
PA_tika-abh08_t:1226_5	na siyā. Kāyadvārena hi siddhaṃ kammaṃ “kāyakamma”nti vuccati. Taṃ pana “dvāre caranti	1226	
PA_tika-abh08_t:1226_6	kammānī”ti vacanato vacīdvārepi sijjhatīti dvārena kammavavatthānaṃ na siyā, tathā	1226	
PA_tika-abh08_t:1226_7	vacīkammaṃ kāyadvārepi sijjhatīti kammena dvāravavatthānampi na siyāti? Taṃ na, tabbahulavuttiyā	1226	
PA_tika-abh08_t:1226_8	ceva yebhuyyena vuttiyā ca vavatthitattā. Kāyakammañhi kāyadvāreyeva bahulaṃ pavattati,	1226	
PA_tika-abh08_t:1226_9	appaṃ vacīdvāre, tasmā kāyadvāre bahulappavattanato etassa kāyakammabhāvo siddho	1226	
PA_tika-abh08_t:1226_10	vanacarakādīnaṃ vanacarakādibhāvo viya. Tathā kāyakammameva yebhuyyena kāyadvāre	12261	
PA_tika-abh08_t:1226_11	pavattati, na itaraṃ, tasmā kāyakammassa yebhuyyena ettheva pavattito assa kāyakammadvārabhāvo	12261	
PA_tika-abh08_t:1226_12	siddho brāhmaṇagāmādīnaṃ brāhmaṇagāmādibhāvo viyāti nettha kammadvāravavatthāne koci	12261	
PA_tika-abh08_t:1226_13	vibandhoti. Vacīkammadvārepi esa pabandho yathāsambhavaṃ daṭṭhabbo.	12261	
PA_tika-abh08_t:1227_0	Manokammadvāraṃ pana sayaṃ manoyeva samānaṃ attanā sahagatacetanāanabhijjhādikammānaṃ	1227	
PA_tika-abh08_t:1227_1	pavattidvārabhāvena manodvārasaṅkhaṃ labhatīti na taṃ cittassa uppattidvāravasena	1227	
PA_tika-abh08_t:1227_2	gaṇhāti. Na hi sayaṃ attatova pavattati. Yadi pana cittasampayuttā kammadvārabhāvena	1227	
PA_tika-abh08_t:1227_3	adhippetā, tadā tesaṃ kammadvārabhāvo manasmiṃ na upacārīyatīti sampayuttadhammānaṃ	1227	
PA_tika-abh08_t:1227_4	cittādhipatibhāvo citte viyāti cittaṃ “manokammadvāra”nti vuccati. Sabhāvato pana	1227	
PA_tika-abh08_t:1227_5	kammadvāraṃ nāma sampayuttadhammāyevāti cittaṃ tato pavattanato manokammadvāravasena	1227	
PA_tika-abh08_t:1227_6	pavattati. Anantarapaccayabhūtassa pana manokammadvārabhāve vattabbameva natthi.	1227	
PA_tika-abh08_t:1227_7	Idha pana “aviññattijanattā”ti vacanena kāyavacīkammadvāravaseneva appavattiyā sādhitattā	1227	
PA_tika-abh08_t:1227_8	manokammadvāraṃ na gahitameva. Na hi “aviññattijanattā”ti kāraṇaṃ manokammadvāravasenapi	1227	
PA_tika-abh08_t:1227_9	appavattiṃ sādheti. Atha vā “avipākasabhāvato”ti vacanena manokammadvāravasenapi	1227	
PA_tika-abh08_t:1227_10	appavatti sādhitā hoti. “Kammadvāra”nti ettha kammaggahanena nānakkhaṇikakammassa	12271	
PA_tika-abh08_t:1227_11	adhippetattā tassāpi gahaṇaṃ daṭṭhabbaṃ. Iti imesu kāyavacīkammadvārasaṅkhātesu dvīsu	12271	
PA_tika-abh08_t:1227_12	dvāresu, manokammadvārena saha tīsu eva vā yathā kusalaṃ pavattati, na evaṃ vipāko,	12271	
PA_tika-abh08_t:1227_13	yathā ca kusalaṃ kāyavacīmanokammassa āyūhanavasena dānādipuññakiriyavatthuvasena	12271	
PA_tika-abh08_t:1227_14	pavattati, na evamayaṃ. Ayaṃ pana neva kāyavacīkammadvāresu pavattati viññattisamuṭṭhāpakattābhāvato,	12271	
PA_tika-abh08_t:1227_15	na kammavasena, manokammadvāravasenāpi ca pavattati vipākuppādanabhāvābhāvato, na	12271	
PA_tika-abh08_t:1227_16	puññakiriyavasena pavattati dānādivasena appavattanatoti dassetuṃ “kammadvārañca…pe…	12271	
PA_tika-abh08_t:1227_17	no samā”ti vuttaṃ. Evanti dānādivasena.	12271	
PA_tika-abh08_t:1228_0	37. “Parittārammaṇattā”tiādi sampayuttadhammavasena visesadassanaṃ. Yasmā ete parittārammaṇā,	1228	
PA_tika-abh08_t:1228_1	karuṇāmuditā ca paññattārammaṇā sattapaññattiyaṃ pavattanato, tasmā dvinnamālambaṇānaṃ	1228	
PA_tika-abh08_t:1228_2	ekacittassa visayabhāvānanugamanato na tesu karuṇāmuditā kadācipi jāyantīti ayamettha	1228	
PA_tika-abh08_t:1228_3	paṭhamagāthāya adhippāyo.	1228	
PA_tika-abh08_t:1229_0	38. Dutiyagāthāya pana hi-saddo yasmāti imassa atthe. Yasmā “pañca sikkhāpadā kusalā”ti	1229	
PA_tika-abh08_t:1229_1	vuttā, tasmāti attho. Idaṃ vuttaṃ hoti – bhagavatā hi sikkhāpadavibhaṅge “pañca sikkhāpadā	1229	
PA_tika-abh08_t:1229_2	kusalā”ti evaṃ “pāṇātipātā veramaṇī”tiādīnaṃ pañcannaṃ sikkhāpadānaṃ kusalabhāvo	1229	
PA_tika-abh08_t:1229_3	vutto, te ca viratisabhāvā eva ādito tiṇṇaṃ sikkhāpadānaṃ, pacchimassa ca sammākammante,	1229	
PA_tika-abh08_t:1229_4	itarassa sammāvācāyaṃ, pañcannampi micchājīvahetukapañcaduccaritato viramaṇavasena	1229	
PA_tika-abh08_t:1229_5	pavattānaṃ sammāājīve ca antobhāvato, tasmā tā ekantakusalabhūtānaṃ kadāci abyākate	1229	
PA_tika-abh08_t:1229_6	labhanti, itarathā saddhāsatiādayo viya “siyā kusalā, siyā abyākatā”ti vucceyyunti.	1229	
PA_tika-abh08_t:1229_7	Yadi evaṃ lokuttaraphalesu aṭṭha, satta vā maggaṅgā na labbhantīti? No na labbhanti	1229	
PA_tika-abh08_t:1229_8	lokiyaviratīnameva tattha ekantakusalabhāvassa vuttattā, lokuttaraviratiyo pana phalassa	1229	
PA_tika-abh08_t:1229_9	maggapaṭibimbabhūtattā maggasadisato aṭṭhaṅgikatāya, sattaṅgikatāya ca bhavitabbanti	1229	
PA_tika-abh08_t:1229_10	na ca ekantakusalabhāvena vavatthāpetuṃ yuttā. Evañca katvā upari lokuttaraphalesupi	12291	
PA_tika-abh08_t:1229_11	aṭṭhaṅgikatādibhedo maggo uddhaṭoti.	12291	
PA_tika-abh08_t:1230_0	39. “Tathādhipatino”tiādi adhipativasena visesadassanaṃ. Sabbesampi hi tebhūmakakusalānaṃ	1230	
PA_tika-abh08_t:1230_1	añño āyūhanakālo, añño vipaccanakālo, tasmā na tāni attano vipākehi adhipatiṃ gāhāpetuṃ	1230	
PA_tika-abh08_t:1230_2	sakkontīti na te chandādīni dhuraṃ katvā pavattanti. Lokuttarakusalāni ca pana āyūhanakālassa,	1230	
PA_tika-abh08_t:1230_3	vipaccanakālassa ca antarābhāvato attano chandādīnaṃ balassa avūpasantakāleyeva vipākaṃ	1230	
PA_tika-abh08_t:1230_4	nibbattentīti anantarapaccayā hutvā vipākehi adhipatiṃ gāhāpetuṃ sakkontīti. Evañca	1230	
PA_tika-abh08_t:1230_5	katvā upari lokuttaravipākānaṃ adhipatiyogaṃ vakkhati.	1230	
PA_tika-abh08_t:1231_0	40. Yasmā moravāpivāsimahādattattherena vipākānaṃ āgamanato asaṅkhārikasasaṅkhārikabhāvo	1231	
PA_tika-abh08_t:1231_1	icchito, tipiṭakacūḷanāgattherena paccayato, tasmā ubhinnampi matidassanatthamāha	1231	
PA_tika-abh08_t:1231_2	“asaṅkhārasasaṅkhāravidhāna”ntiādi. Purimatthero hi yathā mukhe calite ādāsatale	1231	
PA_tika-abh08_t:1231_3	mukhanimittaṃ calati, evaṃ asaṅkhārikassa kusalassa vipāko asaṅkhāriko, sasaṅkhārikassa	1231	
PA_tika-abh08_t:1231_4	vipāko sasaṅkhārikoti āha, tasmā tassa matidassanatthaṃ “asaṅkhāra…pe… puññato”ti	1231	
PA_tika-abh08_t:1231_5	vuttaṃ. Dutiyatthero pana asaṅkhārikādīsu yena kenacipi cittena kamme āyūhite āsannamaraṇassa	1231	
PA_tika-abh08_t:1231_6	attano, paresaṃ vā payogena vinā asaṅkhārena appayogena kammakammanimittagatinimittapaccupaṭṭhāne	1231	
PA_tika-abh08_t:1231_7	paṭisandhi uppajjamānā asaṅkhārikā. Yassa kassaci sasaṅkhārena sappayogena kammādipaccupaṭṭhāne	1231	
PA_tika-abh08_t:1231_8	sasaṅkhārikā. Tathā bhavaṅgacutiyopi. Tadārammaṇañca paṇītāpaṇītautubhojanādipaccayavasena,	1231	
PA_tika-abh08_t:1231_9	anantaraniruddhakusalākusalassa vasena vā asaṅkhārasasaṅkhāranti evaṃ paccayato asaṅkhārikādividhānatamāha,	1231	
PA_tika-abh08_t:1231_10	tasmā tassa matidassanatthaṃ “ñeyyaṃ paccayato cevā”ti vuttaṃ. Idameva ca pana ācariyā pasaṃsanti.	12311	
PA_tika-abh08_t:1232_0	41-2. Hīnādīnaṃ vipākattāti adhipatiyogābhāvepi hīnamajjhimapaṇītānaṃ kusalānaṃ vipākattā.	1232	
PA_tika-abh08_t:1232_1	Etena āgamanato hīnādibhāvaṃ vibhāveti. Vineyyasantānagatakilesamalavidhamanena tassa	1232	
PA_tika-abh08_t:1232_2	punanato puñño vādo vacīghoso etassa, vuttanayeneva puññaṃ vadatīti vā puññavādī,	1232	
PA_tika-abh08_t:1232_3	tena puññavādinā. “Ekantena savatthuka”nti vuttepi rūpaloke pavatti anivāritāti āha	1232	
PA_tika-abh08_t:1232_4	“kāmalokasmi”nti. “Na panaññattha jāyate”ti iminā pana byatirekato laddhamatthaṃ dassetīti.	1232	
PA_tika-abh08_t:1233_0	Evaṃ tāva sahetukavipāke niddisitvā idāni ahetuke niddisituṃ “ahetukavipākacittaṃ	1233	
PA_tika-abh08_t:1233_1	panā”tiādi vuttaṃ. Kasmā pana sahetukassa kammassa ahetukavipāko hotīti? Vuccate	1233	
PA_tika-abh08_t:1233_2	– cakkhuviññāṇādīnaṃ tāva pañcannaṃ ārammaṇābhinipātamattattā alobhādisampayogo na	1233	
PA_tika-abh08_t:1233_3	sambhavati, tathā mandatarakiccesu sampaṭicchanasantīraṇesūti evaṃ hetūnaṃ uppattiyā	1233	
PA_tika-abh08_t:1233_4	asambhavato ca nesaṃ ahetukatā daṭṭhabbā. Upekkhādiyoge pana cakkhuviññāṇādīnaṃ tāva	1233	
PA_tika-abh08_t:1233_5	catunnaṃ iṭṭhārammaṇepi pavattamānānaṃ vatthārammaṇasaṅghaṭṭanāya dubbalabhāvato	1233	
PA_tika-abh08_t:1233_6	upekkhāsahagatatā, kāyaviññāṇassa ca tāya balavabhāvato sukhasahagatatā hoti. Sampaṭicchanaṃ	1233	
PA_tika-abh08_t:1233_7	pana ārammaṇaghaṭṭanayogyabhāvena oḷārikattā, catucittakkhaṇātītavasena cirajātattā	1233	
PA_tika-abh08_t:1233_8	ca dubbalamattano nissayena saha asamānajātikañca cakkhādivatthuṃ nissāya uppannehi	1233	
PA_tika-abh08_t:1233_9	cakkhuviññāṇādīhi laddhānantarapaccayatāya, apubbanissayatāya ca ārammaṇarasassāde	1233	
PA_tika-abh08_t:1233_10	dubbalanti iṭṭhādīsu ārammaṇesu upekkhāsahagatameva. Santīraṇaṃ pana vuttaviparītato	12331	
PA_tika-abh08_t:1233_11	iṭṭhārammaṇe sukhasahagataṃ, iṭṭhamajjhatte ca upekkhāsahagatanti daṭṭhabbaṃ. Manoviññāṇadhātu	12331	
PA_tika-abh08_t:1233_12	viya visiṭṭhamananakiccābhāvato manomattā nissattanijjīvādiatthehi dhātu cāti manodhātu.	12331	
PA_tika-abh08_t:1233_13	Sā hi satipi viññāṇabhāve manoviññāṇato sambhavassa visiṭṭhamananakiccassa akaraṇato	12331	
PA_tika-abh08_t:1233_14	mananamattāyeva hoti. Vuttalakkhaṇaviparītato pana mano ca taṃ viññāṇañcāti manoviññāṇaṃ,	12331	
PA_tika-abh08_t:1233_15	tadeva yathāvuttaṭṭhena dhātūti manoviññāṇadhātu.	12331	
PA_tika-abh08_t:1234	Viññāṇapañcakaṃ niyatārammaṇaṃ yathākkamaṃ rūpādiekekasseva ārammaṇakaraṇato. Sesattayamaniyatārammaṇaṃ pañcārammaṇikachaḷārammaṇikabhāvato.	123	
PA_tika-abh08_t:1235_0	Daṭṭhabbatāya diṭṭhaṃ, rūpāyatanaṃ. Sotabbatāya sutaṃ, saddāyatanaṃ. Munitabbatāya	1235	
PA_tika-abh08_t:1235_1	mutaṃ, sampattasseva gahetabbatāyāti attho, gandhādittayassetaṃ nāmaṃ. Cakkhādīhi	1235	
PA_tika-abh08_t:1235_2	vinā kevalaṃ manasā eva vijānitabbatāya viññātaṃ, dhammāyatanaṃ. Anāmaṭṭhakālavisesavacanattā	1235	
PA_tika-abh08_t:1235_3	ca nesaṃ atītānāgatāpi rūpādayo diṭṭhādisaddehi vuccanti. Teneva hi “daṭṭhabbatāyā”tiādinā	1235	
PA_tika-abh08_t:1235_4	kālasāmaññena nesaṃ nibbacanaṃ vuttaṃ. Diṭṭhaṃ ārammaṇaṃ yassa taṃ diṭṭhārammaṇaṃ.	1235	
PA_tika-abh08_t:1235_5	Evaṃ sutārammaṇādīsu.	1235	
PA_tika-abh08_t:1236_0	Cakkhuto pavattanti cakkhudvāratova pavattaṃ sabbavākyānaṃ avadhāraṇaphalattā. Tena	1236	
PA_tika-abh08_t:1236_1	manodhātuādīnaṃ cakkhuviññāṇabhāvo nivārito hoti tesaṃ dvārantaratopi pavattisambhavato.	1236	
PA_tika-abh08_t:1236_2	Atha vā “cakkhuto pavatta”nti idaṃ sañjātippavattiṃ sandhāya vuttaṃ, na sañcaraṇappavattiṃ,	1236	
PA_tika-abh08_t:1236_3	tasmā yathā kuṇḍamukhato udakaṃ sañcaraṇavasena pavattati, na evaṃ pavattamidha gahitaṃ.	1236	
PA_tika-abh08_t:1236_4	Yathā pana candakantapāsāṇato udakaṃ sañjātivasena pavattati, evaṃ pavattameva cakkhuto	1236	
PA_tika-abh08_t:1236_5	pavattanti gahitaṃ. Yathā ca kiṃ? Yathā kucchito samuṭṭhitaṃ pittasemharuhirādi mukhato	1236	
PA_tika-abh08_t:1236_6	sandantampi “mukhassavo”ti na vuccati, mukhatoyeva pana samuṭṭhahitvā tato savantaṃ	1236	
PA_tika-abh08_t:1236_7	kheḷaṃ “mukhassavo”ti vuccati, evaṃ hadayavatthusannissayato samuṭṭhahitvā cakkhuto	1236	
PA_tika-abh08_t:1236_8	pavattamānaṃ cakkhuviññāṇaṃ nāma na hoti. Cakkhutoyeva pana samuṭṭhahitvā tato pavattamānaṃ	1236	
PA_tika-abh08_t:1236_9	cakkhuviññāṇaṃ nāmāti. Yo pana imamatthaṃ asallakkhetvā byañjanamattasseva abhinivisitvā	1236	
PA_tika-abh08_t:1236_10	taṃdvārappavattānaṃ sesānampi cakkhuviññāṇabhāvaṃ maññeyya, taṃ nivāretuṃ pakārantarenapi	12361	
PA_tika-abh08_t:1236_11	viggahaṃ dassento āha “cakkhumhi sannissita”nti. Yathā cakkhuto pavattaṃ, cakkhusannissitaṃ	12361	
PA_tika-abh08_t:1236_12	vā viññāṇaṃ cakkhuviññāṇaṃ, evaṃ sotaviññāṇādīsupi “sotato pavattaṃ, sotasmiṃ sannissitaṃ	12361	
PA_tika-abh08_t:1236_13	vā viññāṇaṃ sotaviññāṇa”ntiādinā yojanaṃ atidisanto āha “tathā sotaviññāṇādīnī”ti.	12361	
PA_tika-abh08_t:1237_0	Cakkhusannissitaṃ hutvā rūpassa vijānanalakkhaṇametassāti cakkhusannissitarūpavijānanalakkhaṇaṃ.	1237	
PA_tika-abh08_t:1237_1	Tattha cakkhusannissitavacanena dibbacakkhādikaṃ aññaṃ rūpārammaṇaṃ viññāṇaṃ nivatteti.	1237	
PA_tika-abh08_t:1237_2	Vijānana-ggahaṇena cakkhusannissite phassādidhamme nivatteti. Cakkhurūpa-ggahaṇena	1237	
PA_tika-abh08_t:1237_3	nissayato, ārammaṇato ca cittaṃ vibhāveti ubhayādhīnavuttikattā. Yadi hi cakkhu nāma	1237	
PA_tika-abh08_t:1237_4	na siyā, andhāpi rūpaṃ passeyyuṃ, na ca passanti. Yadi ca nīlādirūpaṃ nāma na siyā,	1237	
PA_tika-abh08_t:1237_5	desādiniyamena na bhavitabbaṃ, attheva ca niyamo. Ekantasārammaṇatā ca cittassa vuttāti	1237	
PA_tika-abh08_t:1237_6	ārammaṇena vinā nīlādiābhāsaṃ cittaṃ pavattatīti evaṃ pavatto vādo micchāvādoti gahetabbo.	1237	
PA_tika-abh08_t:1237_7	Tenāha bhagavā “cakkhuñca paṭicca rūpe ca uppajjati cakkhuviññāṇa”ntiādi. Ettha siyā	1237	
PA_tika-abh08_t:1237_8	– kiṃ panetaṃ cakkhu, rūpañca viññāṇassa paccayo hontaṃ ekameva paccayo hoti, udāhu	1237	
PA_tika-abh08_t:1237_9	anekanti? Cakkhu tāva ekampi, rūpaṃ pana anekameva saṅgataṃ. Kiṃ kāraṇaṃ? Paccayabhāvavisesato.	1237	
PA_tika-abh08_t:1237_10	Cakkhu hi cakkhuviññāṇassa nissayapurejātaindriyavippayuttapaccayehi paccayo hontaṃ	12371	
PA_tika-abh08_t:1237_11	atthibhāveneva hoti tasmiṃ sati tassa bhāvato, asati abhāvato. Yato taṃ atthiavigatapaccayehissa	12371	
PA_tika-abh08_t:1237_12	paccayoti vuttaṃ, svāyaṃ paccayabhāvo na ekasmiṃ na sambhavatīti ekampi cakkhuviññāṇassa	12371	
PA_tika-abh08_t:1237_13	paccayo hoti. Rūpaṃ pana yadipi cakkhu viya purejātaatthiavigatapaccayehi paccayo	12371	
PA_tika-abh08_t:1237_14	hoti puretaraṃ uppannaṃ hutvā vijjamānakkhaṇeyeva upakārakattā, tathāpi anekameva	12371	
PA_tika-abh08_t:1237_15	saṅgataṃ hutvā paccayo hoti ārammaṇabhāvato. Yañhi taṃ ārammaṇaṃ tassa yathā tathā	12371	
PA_tika-abh08_t:1237_16	upalabbhanīyavaseneva ārammaṇapaccayabhāvo, viññāṇassa ca indriyādhīnavuttikassa	12371	
PA_tika-abh08_t:1237_17	ārammaṇasabhāvūpaladdhi na ekadvikalāpagatavaṇṇavasena hoti, nāpi katipayakalāpagatavaṇṇavasena,	12371	
PA_tika-abh08_t:1237_18	atha kho ābhogānurūpaṃ āpāthagatavaṇṇavasenāti anekameva rūpaṃ saṃhaccakāritāya viññāṇassa	12371	
PA_tika-abh08_t:1237_19	paccayo hotīti. Amumeva hi visesaṃ vibhāvetuṃ “cakkhuñca paṭicca rūpe cā”ti pāḷiyaṃ	12371	
PA_tika-abh08_t:1237_20	vacanabhedo katoti. Evaṃ sotaviññāṇepi yathārahaṃ vattabbaṃ. Ghānaviññāṇādīnaṃ pana	12372	
PA_tika-abh08_t:1237_21	sampattaggāhatāya attano nissayena saha allīnasseva gahaṇato ekakalāpagatampi gandhādikaṃ	12372	
PA_tika-abh08_t:1237_22	tesaṃ uppattiyā paccayo hoti.	12372	
PA_tika-abh08_t:1238_0	Rūpamattārammaṇarasanti rūpāyatanamattasseva ārammaṇakaraṇarasaṃ. Matta-saddena yathā	1238	
PA_tika-abh08_t:1238_1	ārammaṇantaraṃ nivatteti, evaṃ rūpāyatanepi labbhamāne ekacce visese nivatteti. Na	1238	
PA_tika-abh08_t:1238_2	hi cakkhuviññāṇaṃ vaṇṇamattato aññaṃ kiñci nīlādivisesaṃ tattha gahetuṃ sakkoti.	1238	
PA_tika-abh08_t:1238_3	Tenāha bhagavā – “pañcahi viññāṇehi na kiñci dhammaṃ paṭivijānāti aññatra abhinipātamattā”ti.	1238	
PA_tika-abh08_t:1238_4	Cakkhuviññāṇaṃ uppajjamānaṃ rūpārammaṇe eva uppajjanato tadabhimukhabhāvena gaṇhātīti	1238	
PA_tika-abh08_t:1238_5	vuttaṃ “rūpābhimukhabhāvapaccupaṭṭhāna”nti. Attano anantaraṃ uppajjamānānaṃ arūpadhammānaṃ	1238	
PA_tika-abh08_t:1238_6	samanantaravigatā arūpadhammā pavattiokāsadānena anantarasamanantaranatthivigatapaccayehi	1238	
PA_tika-abh08_t:1238_7	upakārakā, nissayārammaṇā dhammā viya āsannakāraṇāti dassento āha “rūpārammaṇāya	1238	
PA_tika-abh08_t:1238_8	kiriyāmanodhātuyā apagamapadaṭṭhāna”nti. Sotaviññāṇādīsupi vuttanayeneva attho veditabbo.	1238	
PA_tika-abh08_t:1238_9	Kiriyāmanodhātuyā ārammaṇabhedato bhinnasabhāvattā āha “kiriyāmanodhātūna”nti. Cakkhuviññāṇādīhi	1238	
PA_tika-abh08_t:1238_10	gahitaṃ rūpādiārammaṇaṃ tadanantarameva aparipatantaṃ katvā sampaṭicchantaṃ gaṇhantaṃ	12381	
PA_tika-abh08_t:1238_11	viya hotīti vuttaṃ “rūpādisampaṭicchanarasa”nti. Tathābhāvena sampaṭicchanabhāvena	12381	
PA_tika-abh08_t:1238_12	paccupaṭṭhātīti tathābhāvapaccupaṭṭhānaṃ.	12381	
PA_tika-abh08_t:1239_0	Chasu ārammaṇesu kadāci pañcannaṃ jaccandhādivasena tatopi ūnānaṃ, brahmaloke ca	1239	
PA_tika-abh08_t:1239_1	dvinnameva vijānanasabhāvāpi chaḷārammaṇavijānanalakkhaṇā vuttā taṃsabhāvānativattanato,	1239	
PA_tika-abh08_t:1239_2	chasveva vā itaresaṃ ārammaṇānaṃ antogadhattā. Santīraṇādirasāti yathāsambhavaṃ santīraṇatadārammaṇādikiccā,	1239	
PA_tika-abh08_t:1239_3	santīraṇatadārammaṇapaṭisandhibhavaṅgacutikiccāti adhippāyo. “Hadayavatthupadaṭṭhānā”ti	1239	
PA_tika-abh08_t:1239_4	idaṃ imāsaṃ dvinnaṃ manoviññāṇadhātūnaṃ anibaddhaṭṭhānatāya nibaddhakāraṇaṃ dassetuṃ	1239	
PA_tika-abh08_t:1239_5	vuttaṃ. Vuttanayena pana “taṃtaṃanantarātītaviññāṇāpagamapadaṭṭhāna”ntipi vattuṃ	1239	
PA_tika-abh08_t:1239_6	vaṭṭatiyeva. Ahetukacittānaṃ visuṃ visuṃ lakkhaṇādikassa dassitattā parisesato sahetukacittānaṃ	1239	
PA_tika-abh08_t:1239_7	ekasadisameva lakkhaṇādikanti viññāyati. Taṃ pana heṭṭhā vibhāvitameva.	1239	
PA_tika-abh08_t:1240_0	Idāni imāsaṃ ārammaṇādito bhedaṃ dassetuṃ “tattha paṭhamā”tiādi vuttaṃ. Ekantamiṭṭhārammaṇeti	1240	
PA_tika-abh08_t:1240_1	ekanteneva iṭṭhārammaṇe, atiiṭṭhārammaṇeti attho. Pañcasu ṭhānesūti sahetukavipākānaṃ	1240	
PA_tika-abh08_t:1240_2	vuttesu catūsu, sampaṭicchanavoṭṭhabbanānaṃ antarāḷasaṅkhātasantīraṇaṭṭhāne cāti	1240	
PA_tika-abh08_t:1240_3	pañcasu ṭhānesu, pañcasu kiccesūti vā attho. Kiñcāpi somanassapaṭisandhikassa domanassajavanāvasāne	1240	
PA_tika-abh08_t:1240_4	tadārammaṇasambhave asati yaṃ kiñci paricitapubbaṃ parittārammaṇamārabbha upekkhāsahagatasantīraṇamuppajjatīti	1240	
PA_tika-abh08_t:1240_5	icchitaṃ, tathā pana uppajjamānassa kadāciyeva sambhavato yebhuyyappavattiṃ gahetvā	1240	
PA_tika-abh08_t:1240_6	cha ṭhānāni avatvā pañceva vuttāni. Atha vā taṃ uppajjamānaṃ tadārammaṇaṭṭhāneyeva	1240	
PA_tika-abh08_t:1240_7	nibbattatīti taṃvaseneva tassāpi ṭhānaṃ gahitanti daṭṭhabbaṃ. Acakkhusaṃvattanikakammanibbattatāya	1240	
PA_tika-abh08_t:1240_8	jātiyā andho jaccandho. Kiñcāpi hi jātikkhaṇe aṇḍajajalābujānaṃ sabbesampi cakkhu	1240	
PA_tika-abh08_t:1240_9	natthi, yassa bhāvābhāvato andhānandhavicāraṇā bhaveyya, tathāpi cakkhussa uppajjamānārahakālepi	1240	
PA_tika-abh08_t:1240_10	cakkhuvipattivibandhakena kammunā paṭihatasāmatthiyena paṭisandhidāyakena itarenāpi	12401	
PA_tika-abh08_t:1240_11	vā kammena tassa anupādiyamānattā satto “jaccandho”ti vuccati. Atha vā jaccandhoti	12401	
PA_tika-abh08_t:1240_12	pasūtiyaṃyeva andho, mātukucchiyaṃyeva andho hutvā nikkhantoti attho. Tena duhetukatihetukānaṃ	12401	
PA_tika-abh08_t:1240_13	mātukucchigatakālepi cakkhussa avipajjanaṃ siddhaṃ hoti, evaṃ jātibadhirādīsupi yathārahaṃ	12401	
PA_tika-abh08_t:1240_14	vattabbaṃ. Jaccajaḷoti jātiyā aññāṇako. Kiñcāpi duhetukapaṭisandhikopi jātiyaṃ aññāṇako,	12401	
PA_tika-abh08_t:1240_15	tassa pana pavattiyaṃ paññā sambhavatīti vuttanayena yebhuyyato pavattiyampi paññāyāsambhavato	12401	
PA_tika-abh08_t:1240_16	jaccajaḷo veditabbo. Jaccummattako surāmerayapānādiummattakabhāvasaṃvattanikakammaparibhāvitena	12401	
PA_tika-abh08_t:1240_17	kammena gahitapaṭisandhiko. Paṇḍakoti paradāragamanādikammaparibhāvitena kammunā	12401	
PA_tika-abh08_t:1240_18	gahitapaṭisandhiko. So pañcavidho āsittapaṇḍako usūyapaṇḍako pakkhapaṇḍako opakkamikapaṇḍako	12401	
PA_tika-abh08_t:1240_19	napuṃsakapaṇḍakoti. Idha pana opakkamikapaṇḍakassa sahetukassāpi bhāvato, napuṃsakassa	12401	
PA_tika-abh08_t:1240_20	ca visuṃ gahaṇato tayo paṇḍakā adhippetā. Ādi-saddena jātimūgajātipaṅgulamammanādīnaṃ	12402	
PA_tika-abh08_t:1240_21	saṅgaho. Keci pana “ekacce ahetukapaṭisandhikā avikalindriyā hutvā thokaṃ vicāraṇapakatikāpi	12402	
PA_tika-abh08_t:1240_22	honti, tasmā tādisānampi idha ādi-saddena saṅgaho”ti vadanti. Ettha ca jaccandhādīnameva	12402	
PA_tika-abh08_t:1240_23	ayaṃ paṭisandhīti na gahetabbā. Jaccandhādayo pana iminā paṭisandhiṃ gaṇhantīti gahetabbaṃ.	12402	
PA_tika-abh08_t:1241_0	43. Tihetukapuññassāti tihetukassapi ukkaṭṭhapuññassa. Duhetukammassa pana sabbathāpi	1241	
PA_tika-abh08_t:1241_1	soḷasannaṃ vipākānaṃ asambhavato tappaṭikkhepaparattā cetanāya “tihetukapuññassā”ti avisesato vuttaṃ.	1241	
PA_tika-abh08_t:1242	Kāmāvacaravipākavaṇṇanā niṭṭhitā.	124	
PA_tika-abh08_t:1243	Rūpāvacarārūpāvacaravipākavaṇṇanā	124	
PA_tika-abh08_t:1244	Mahaggatavipākānaṃ taṃtaṃkusalāgamanavaseneva jhānaṅgahāni, na pana bhāvanāvisesenāti tesaṃ pahānaṅgāni anuddhaṭāni. Upapattiyanti upapattibhave.	124	
PA_tika-abh08_t:1245	Arūpāvacaravipākacittāni vuccantīti sambandho.	124	
PA_tika-abh08_t:1246_0	44. Kusalānugataṃ katvāti kusalānurūpaṃ kusalasadisaṃ katvā. Yathā kāmāvacaravipākaṃ	1246	
PA_tika-abh08_t:1246_1	kusalato visadisampi katvā vibhattaṃ, evamakatvā kusalasadisameva katvāti atthaṃ	1246	
PA_tika-abh08_t:1246_2	vadanti. Aṭṭhakathāyaṃ pana kusalānantaraṃ katvā mahaggatavipākānaṃ bhājitapāḷiṃ	1246	
PA_tika-abh08_t:1246_3	sandhāya “kusalānugataṃ katvā bhājita”nti vuttaṃ. Pāḷiyañhi –	1246	
PA_tika-abh08_t:1247	“Katame dhammā abyākatā? Yasmiṃ samaye kāmāvacarassa kusalassa kammassa katattā upacitattā vipākaṃ cakkhuviññāṇaṃ uppannaṃ hotī”tiādinā –	124	
PA_tika-abh08_t:1248	Kāmāvacaravipākaṃ vibhajitvā mahaggatavipākaṃ vibhajantena –	124	
PA_tika-abh08_t:1249_0	“Katame dhammā abyākatā? Yasmiṃ samaye rūpapattiyā maggaṃ bhāveti, vivicceva kāmehi…pe…	1249	
PA_tika-abh08_t:1249_1	paṭhamaṃ jhānaṃ upasampajja viharati pathavīkasiṇaṃ, tasmiṃ samaye phasso hoti…pe…	1249	
PA_tika-abh08_t:1249_2	avikkhepo hoti, ime dhammā kusalā, tasseva rūpāvacarassa kusalassa kammassa katattā	1249	
PA_tika-abh08_t:1249_3	upacitattā vipākaṃ vivicceva kāmehi…pe… paṭhamaṃ jhānaṃ upasampajja viharati pathavīkasiṇaṃ…pe…	1249	
PA_tika-abh08_t:1249_4	ime dhammā abyākatā”ti.	1249	
PA_tika-abh08_t:1250_0	Evaṃ kusalaṃ uddisitvā tadanantaraṃ katvā mahaggataṃ vipākaṃ vibhattaṃ, tasmā yathā	1250	
PA_tika-abh08_t:1250_1	kāmāvacaravipākaṃ, evaṃ avibhajitvā idaṃ kusalānantaraṃ katvā vibhattanti imamatthaṃ	1250	
PA_tika-abh08_t:1250_2	jotetuṃ aṭṭhakathāyaṃ “kusalānugataṃ katvā”ti vuttaṃ. Imināpi ca ācariyena parihāramukhena	1250	
PA_tika-abh08_t:1250_3	vakkhamānaatthavisesavacanicchāya tattha vuttanayeneva codanā katā. Evañhi sati kusalānantaraṃyeva	1250	
PA_tika-abh08_t:1250_4	phalaṃ uppajjatīti ñāpanaṃ suṭṭhūpapannaṃ hotīti ayamettha amhākaṃ ācariyassa maggo.	1250	
PA_tika-abh08_t:1251_0	Mahaggatanti mahaggatavipākaṃ. Tañhi idha adhigataṃ. Kāmā…pe… yatoti yasmā kāmāvacarakusalaṃ	1251	
PA_tika-abh08_t:1251_1	asamānaphalaṃ hoti tihetukassa duhetukāhetukavipākānaṃ, duhetukassa ca ahetukavipākānampi	1251	
PA_tika-abh08_t:1251_2	jananato, na evamidaṃ, idaṃ pana ekanteneva sadisavipākajananato samānaphalameva,	1251	
PA_tika-abh08_t:1251_3	tasmāti attho. Ettha ca “kusala”nti avuttepi kāmāvacarapuññaṃvāti upamitattā upameyyassapi	1251	
PA_tika-abh08_t:1251_4	kusalabhāvo viññāyati. Kasmā panetaṃ sadisavipākaṃ, na kāmāvacaraṃ viya visadisavipākampīti?	1251	
PA_tika-abh08_t:1251_5	Vuccate – kāmāvacarapuññañhi ācinanto rūpataṇhādinānāvatthukakāmataṇhūpanissayato	1251	
PA_tika-abh08_t:1251_6	ācinati, tasmā tadūpanissayakusalaṃ tadanurūpato nānāvatthukaṃ vipākaṃ janeti. Mahaggataṃ	1251	
PA_tika-abh08_t:1251_7	pana ācinanto ekavatthukāyeva bhavataṇhāya vasena ācinatīti tadanurūpato taṃ nānāvatthuṃ	1251	
PA_tika-abh08_t:1251_8	ajanetvā ekavatthumeva janetīti.	1251	
PA_tika-abh08_t:1252_0	45-6. Sabbathāti dhammato ārammaṇato paṭipadādito ca. Tathā hi ye phassādayo kusale	1252	
PA_tika-abh08_t:1252_1	ca labbhanti, te vipākepi labbhanti, yasmiñca ārammaṇe kusalaṃ pavattati, tattheva	1252	
PA_tika-abh08_t:1252_2	idaṃ vipākampi. Yāva paṭipadādayo kusalassa labbhanti, tāva imassa vipākassapīti.	1252	
PA_tika-abh08_t:1252_3	Kāmaṃ yassa kassaci chāyā taṃtaṃvatthusadisāva, mahantassa pana kusalavipākassa mahantāhiyeva	1252	
PA_tika-abh08_t:1252_4	upamāhi bhavitabbanti “gajādīna”ntiādi vuttaṃ. Apare apare attabhāve bhavaṃ vedanamassāti	1252	
PA_tika-abh08_t:1252_5	aparāpariyavedanaṃ. Yadi aparāpariyavedanaṃ na hoti, kathañcarahi imassa phaluppattīti	1252	
PA_tika-abh08_t:1252_6	āha “jhānā aparihīnassā”tiādi.	1252	
PA_tika-abh08_t:1253_0	47. Kusalānantaranti kusalabhavānantaraṃ. Yasmiñhi bhave taṃ kusalaṃ kataṃ, so idha	1253	
PA_tika-abh08_t:1253_1	kusala-saddena upacārato gahito kammānantaraṃyeva phalassa asambhavato. Na hi taṃ	1253	
PA_tika-abh08_t:1253_2	lokuttarakusalaṃ viya anantaraphalanipphādakaṃ, atha kho ekaccakāmāvacarakusalaṃ	1253	
PA_tika-abh08_t:1253_3	viya aparāpariyavedanaṃ ahutvā satipi anekeyeva kāmāvacarakamme mahogho viya parittaṃ	1253	
PA_tika-abh08_t:1253_4	udakaṃ tamajjhottharitvā attanoyeva vipākadānena ekantena anantarabhaveyeva phalaṃ	1253	
PA_tika-abh08_t:1253_5	nibbatteti. Nanu ca aparihīnajjhānasseva kassaci nikantivasena kāmabhave paṭisandhi	1253	
PA_tika-abh08_t:1253_6	hoti. Tathā hi tissamahābrahmā uparibrahmalokūpapattiyā bhāvitamaggo bhikkhūhi yācito	1253	
PA_tika-abh08_t:1253_7	tato cavitvā moggalibrāhmaṇassa gehe paṭisandhiṃ aggahesīti vuttanti taṃ kathanti?	1253	
PA_tika-abh08_t:1253_8	Nikantibaleneva jhānaṃ parihāyatīti tato parihīnajjhāno nibbattatīti vadanti. Apare	1253	
PA_tika-abh08_t:1253_9	pana ācariyā “anīvaraṇāvatthāya nikantiyā jhānassa parihāni vīmaṃsitvā gahetabbā”ti	1253	
PA_tika-abh08_t:1253_10	vatvā “satipi mahaggatakammuno vipākaṃ paṭibāhanasamatthasseva parittakammassa abhāve	12531	
PA_tika-abh08_t:1253_11	‘ijjhati, bhikkhave, sīlavato cetopaṇidhi visuddhattā’ti vacanato kāmabhave cetopaṇidhi	12531	
PA_tika-abh08_t:1253_12	mahaggatakammassa vipākaṃ paṭibāhitvā parittakammuno vipākassa okāsaṃ karotī”ti vadanti,	12531	
PA_tika-abh08_t:1253_13	taṃ yuttaṃ. Etassāti imassatthassa ñāpanatthanti sambandho.	12531	
PA_tika-abh08_t:1254_0	48-9. Evaṃ avisesena kusalasadisataṃ atidisitvā idāni visesaṃ dassetuṃ “paṭipadākkamo	1254	
PA_tika-abh08_t:1254_1	cevā”tiādi vuttaṃ. Yathā hi dukkhapaṭipadaṃ dandhābhiññaṃ jhānaṃ uppādetvā punappunaṃ	1254	
PA_tika-abh08_t:1254_2	samāpajjantassa taṃ jhānaṃ taṃpaṭipadameva hoti, evaṃ tasmiṃ tasmiṃ aparihīne tassa	1254	
PA_tika-abh08_t:1254_3	tassa vipāko nibbattamāno taṃtaṃpaṭipadova bhavituṃ arahati. Chandādhipateyyādibhāvo	1254	
PA_tika-abh08_t:1254_4	pana tasmiṃ khaṇe vijjamānānaṃ chandādīnaṃ adhipatipaccayabhāvena hoti, na āgamanavasena.	1254	
PA_tika-abh08_t:1254_5	Tathā hi ekameva jhānaṃ nānakkhaṇesu nānādhipateyyaṃ hoti, tasmā vipākassa āgamanavasena	1254	
PA_tika-abh08_t:1254_6	chandādhipateyyāditā na gahitā. Tenāha “abhāvodhipatīna”nti. Tadabhāvatova sarasato	1254	
PA_tika-abh08_t:1254_7	tassa hīnāditā na sambhavatīti sāpi jhānāgamanatova vuttā.	1254	
PA_tika-abh08_t:1255	Rūpāvacarārūpāvacaravipākavaṇṇanā niṭṭhitā.	125	
PA_tika-abh08_t:1256	Lokuttaravipākavaṇṇanā	125	
PA_tika-abh08_t:1257_0	Maggacittassa viya phalacittassa maggayogato bhedābhāvena “catumaggayogato”ti avatvā	1257	
PA_tika-abh08_t:1257_1	“catumaggasampayuttacittaphalattā”ti vuttaṃ, catūhi ariyamaggehi sampayuttakusalacittassa	1257	
PA_tika-abh08_t:1257_2	phalattā catubbidhasāmaññaphalasampayuttacittabhāvatoti attho. Sotāpattimaggassa	1257	
PA_tika-abh08_t:1257_3	phalaṃ cittaṃ sotāpattimaggaphalacittaṃ. Evaṃ sesesu. Maggavīthiyaṃ dvikkhattuṃ,	1257	
PA_tika-abh08_t:1257_4	tikkhattuṃ vā phalasamāpattiyā aparicchinnaparimāṇaṃ pavattamānampi dvīsveva ṭhānesu	1257	
PA_tika-abh08_t:1257_5	pavattiyā duvidhameva hotīti āha “maggavīthiphalasamāpattivasena pavattito duvidha”nti.	1257	
PA_tika-abh08_t:1258_0	50-1. Maggassānantare phale labbhanti maggāgamanatoti adhippāyo. Maggo hi āgamanato	1258	
PA_tika-abh08_t:1258_1	“suññato”ti laddhanāmo saguṇālambaṇavasena animittaappaṇihitanāmampi labhatīti phalassa	1258	
PA_tika-abh08_t:1258_2	nāmattayampi deti, tathā āgamanato appaṇihito maggo saguṇārammaṇavasena animittasuññataappaṇihitanāmakoti	1258	
PA_tika-abh08_t:1258_3	phalassa nāmattayampi deti. Evañca katvā abhidhamme ekekassa phalassa tīṇi tīṇi nāmāni	1258	
PA_tika-abh08_t:1258_4	vuttāni. Nanu ca abhidhamme “saguṇārammaṇato nāmaṃ anadhippeta”nti vuttaṃ? Saccaṃ	1258	
PA_tika-abh08_t:1258_5	vuttaṃ, taṃ pana nāmalābhaṃ sandhāya, na nāmadānaṃ. Tattha hi vavatthānakarattābhāvato	1258	
PA_tika-abh08_t:1258_6	tathā anadhippetaṃ, na alabbhanato. Idha pana ekekassa phalaṃ nāmattayampi labhatīti	1258	
PA_tika-abh08_t:1258_7	vavatthānappayojanābhāvato saguṇārammaṇehi laddhanāmadānassa adhippetattā tividhampi	1258	
PA_tika-abh08_t:1258_8	nāmaṃ deti. Ekantena cetaṃ evaṃ sampaṭicchitabbaṃ, itarathā vipassanāpi vipassato	1258	
PA_tika-abh08_t:1258_9	laddhanāmamaggassa taṃ na dadeyyāti. Parabhāgasminti aparabhāge. Vaḷañjanaphalesūti	1258	
PA_tika-abh08_t:1258_10	samāpajjanavasena anubhavitabbaphalesu. “Vaḷañjanaphalesu nā”ti maggāgamanaṃ sandhāya	12581	
PA_tika-abh08_t:1258_11	paṭikkhittanti āha “vipassanāvasenevā”tiādi. Vaḷañjanaphalañhi visuṃ vipassanāvaseneva	12581	
PA_tika-abh08_t:1258_12	nibbattatīti tassa taṃvasena nāmalābho. Yadi evaṃ maggassa viya animittanāmalābho	12581	
PA_tika-abh08_t:1258_13	na siyā? Taṃ na, yathā maggānantarassa phalassa viya vaḷañjanakaphalasamāpattiyāpi	12581	
PA_tika-abh08_t:1258_14	maggāgamanato ca jhānapaṭipadābhedo hoti, evaṃ animittanāmampi labbhatīti.	12581	
PA_tika-abh08_t:1259_0	52-3. Honti sādhipatīnevāti ettha kāraṇaṃ vuttameva. Maggabhāvenāti soḷasahi ākārehi	1259	
PA_tika-abh08_t:1259_1	catusaccapaṭivedhakamaggabhāvena, kilesamāraṇavasena gamanasaṅkhātena, nibbānatthikehi	1259	
PA_tika-abh08_t:1259_2	maggitabbabhāvasaṅkhātena vā maggabhāvena. Phalaṃ…pe… vuccatīti sayaṃ phalabhāvampi	1259	
PA_tika-abh08_t:1259_3	maggassa phalattā, taṃsadisatāya vā tamupādāya maggoti vuccati “maggaṅgaṃ maggapariyāpanna”ntiādīsūti adhippāyo.	1259	
PA_tika-abh08_t:1260	Lokuttaravipākavaṇṇanā niṭṭhitā.	126	
PA_tika-abh08_t:1261	Akusalavipākavaṇṇanā	126	
PA_tika-abh08_t:1262_0	Yathā atiiṭṭhe iṭṭhamajjhatte ca ārammaṇe vedanābhedasambhavato kusalavipākamanoviññāṇadhātu	1262	
PA_tika-abh08_t:1262_1	duvidhā hoti somanassasahagatā, upekkhāsahagatāti, evaṃ atianiṭṭhe aniṭṭhamajjhatte	1262	
PA_tika-abh08_t:1262_2	ca ārammaṇe vedanābhedo natthīti akusalavipākamanoviññāṇadhātu ekavidhāvāti “sattākusalavipākānī”ti	1262	
PA_tika-abh08_t:1262_3	vuttaṃ. Sati hi tattha vedanābhede atianiṭṭhe domanassena bhavitabbaṃ, na ca paṭighena	1262	
PA_tika-abh08_t:1262_4	vinā domanassaṃ uppajjatīti. Kāyaviññāṇassa dukkhasahagatā kusalavipāke vuttavipariyāyena	1262	
PA_tika-abh08_t:1262_5	veditabbā. Ettha ca akusalavipākesu labbhamānadukkhaṃ viya nātikaṭukāpi upekkhā ekantanihīnassa	1262	
PA_tika-abh08_t:1262_6	akusalassa vipākabhāvato dukkhasabhāvattā hīnā eva. Na hi akusalassa vipāko adukkho	1262	
PA_tika-abh08_t:1262_7	hoti, upekkhābhāvo panassa balavatā bādhiyamānassa paṭipaharituṃ asakkontassa dubbalapurisassa	1262	
PA_tika-abh08_t:1262_8	tena kariyamānabādhassa upekkhanā viyāti daṭṭhabbaṃ. Imāni…pe… cittānīti imāni satta	1262	
PA_tika-abh08_t:1262_9	ekekassa akusalassa vipākacittāni, na pana kusalavipāke viya tihetukādipuññavisesena.	1262	
PA_tika-abh08_t:1262_10	Uddhaccasahagatassapi hi pavattiyaṃ satteva vipākā labbhanti. Kasmā panettha yathā	12621	
PA_tika-abh08_t:1262_11	kusalavipākaṃ sahetukampi uddhaṭaṃ, na evaṃ akusalavipākanti? Hetūnaṃ asambhavato.	12621	
PA_tika-abh08_t:1262_12	Lobhādīnañhi ekantasāvajjatāya ayonisomanasikārahetukānaṃ natthi vipākabhāvo, alobhādīnampi	12621	
PA_tika-abh08_t:1262_13	ekantamanavajjasabhāvānaṃ vā kāraṇassa tabbidūratāya nattheva akusalavipākabhāvo.	12621	
PA_tika-abh08_t:1262_14	Na hi alobhādīnaṃ paṭipakkhalobhādayo te abhinipphādenti, tasmā idaṃ sabbathā sahetuppavattiyā	12621	
PA_tika-abh08_t:1262_15	asambhavato ahetukamevāti.	12621	
PA_tika-abh08_t:1263_0	Kammakammanimittagatinimittesūti ettha atītabhave āyūhitaṃ aparāpariyavedanīyaṃ,	1263	
PA_tika-abh08_t:1263_1	upapajjavedanīyaṃ vā kammaṃ kammaṃ nāma. Kammakaraṇakāle cetanāya gahitamārammaṇaṃ	1263	
PA_tika-abh08_t:1263_2	kammanimittaṃ nāma. Upapajjitabbabhavapariyāpanno narakādīsu aggijālādivaṇṇo gatinimittaṃ nāma.	1263	
PA_tika-abh08_t:1264_0	54. Imeti akusalavipākā. Tesaṃ aniṭṭhāniṭṭhamajjhattavisayesu pavattivacanena tabbipariyāyena	1264	
PA_tika-abh08_t:1264_1	kusalavipākānaṃ iṭṭhaiṭṭhamajjhattavisayesu pavatti atthato āpannāti sā visuṃ na	1264	
PA_tika-abh08_t:1264_2	vuttā. Sukhādittayayuttāti sukhasomanassupekkhāyuttā.	1264	
PA_tika-abh08_t:1265	“Eva”ntiādi yathāvuttavipākānaṃ nigamanaṃ.	126	
PA_tika-abh08_t:1266	Akusalavipākavaṇṇanā niṭṭhitā.	126	
PA_tika-abh08_t:1267	Vipākacittavaṇṇanā	126	
PA_tika-abh08_t:1268_0	55. Pākassa asurakaññānaṃ gabbhaparipākassa sāsanato vināsanato, pākasaṅkhātassa	1268	
PA_tika-abh08_t:1268_1	vā asurassa vināsanato pākasāsano vuccati sakko devarājā, tena pūjito pākasāsanapūjito.	1268	
PA_tika-abh08_t:1268_2	Pākaṃ vā paripakkaṃ sāsanametesūti pākasāsanā, khīṇāsavā, tehi pūjitoti pākasāsanapūjito.	1268	
PA_tika-abh08_t:1269	Vipākacittavaṇṇanā niṭṭhitā.	126	
PA_tika-abh08_t:1270	Dānādivasenāti pavattākāramattato dānādivasena, na pana puññakiriyavatthuvasena khīṇāsavasantānagatassa puññakiriyabhāvābhāvatoti vuttovāyamattho.	127	
PA_tika-abh08_t:1271_0	Āvajjatīti āvajjanaṃ, ābhuñjati oṇojeti pariṇāmeti vāretīti vā attho. Tañhi āpāthagataṃ	1271	
PA_tika-abh08_t:1271_1	ārammaṇaṃ paṭhamamābhuñjati, cakkhuviññāṇādīni vīthicittāni āpāthagatārammaṇābhimukhaṃ	1271	
PA_tika-abh08_t:1271_2	oṇojeti, cittasantānaṃ vā purimākārato aññathā pariṇāmeti, anuppabandhato pavattanakaṃ	1271	
PA_tika-abh08_t:1271_3	bhavaṅgacittasantānaṃ parato pavattituṃ adatvā āpāthagataṃ vā ārammaṇaṃ aññattha	1271	
PA_tika-abh08_t:1271_4	gantuṃ adatvā vāreti. Hasitaṃ uppajjati, uppādīyati vā etenāti hasituppādaṃ, tadeva	1271	
PA_tika-abh08_t:1271_5	cittanti hasituppādacittaṃ. Voṭṭhapetīti voṭṭhabbanaṃ. Kasmā panettha āvajjanavoṭṭhabbanāni	1271	
PA_tika-abh08_t:1271_6	upekkhāsahagatāni, hasituppādañca somanassasahagatanti? Vuccate – āvajjanaṃ tāva	1271	
PA_tika-abh08_t:1271_7	apubbārammaṇe sakideva ca pavattamānasantativicchedavasena pavattanato, dubbalabhavaṅgapaccayaṃ	1271	
PA_tika-abh08_t:1271_8	vā sabbathā visayarasamanubhavituṃ na sakkotīti iṭṭhādīsu sabbattha upekkhāyuttameva	1271	
PA_tika-abh08_t:1271_9	hoti. Voṭṭhabbanañca vuttavipariyāyena vedanābhedārahampi samānaṃ vipākappabandhaṃ	1271	
PA_tika-abh08_t:1271_10	vicchinditvā visadisacittappabandhassa nibbattanato santatipariṇāmaneyeva kiccantare	12711	
PA_tika-abh08_t:1271_11	byāvaṭattā vipākaṃ viya ārammaṇarasassāde asamatthamevāti sabbattha upekkhāsahagatameva.	12711	
PA_tika-abh08_t:1271_12	Hasituppādaṃ pana vuttaviparītato parihīnavipallāsānaṃ khīṇāsavānaṃ santāne iṭṭhārammaṇeyeva	12711	
PA_tika-abh08_t:1271_13	uppajjanato sabbathā somanassasahagatamevāti.	12711	
PA_tika-abh08_t:1272_0	Lakkhaṇādito panetāsu purimaṃ cakkhuviññāṇādīnaṃ purecaraṃ rūpādivijānanalakkhaṇaṃ,	1272	
PA_tika-abh08_t:1272_1	āvajjanarasaṃ, tathābhāvapaccupaṭṭhānaṃ, bhavaṅgavicchedapadaṭṭhānaṃ. Dutiyaṃ chaḷārammaṇavijānanalakkhaṇaṃ,	1272	
PA_tika-abh08_t:1272_2	arahataṃ anoḷārikesu vatthūsu hasituppādarasaṃ, tathābhāvapaccupaṭṭhānaṃ, ekantato	1272	
PA_tika-abh08_t:1272_3	hadayavatthupadaṭṭhānaṃ. Tatiyampi chaḷārammaṇavijānanalakkhaṇaṃ, pañcadvāramanodvāresu	1272	
PA_tika-abh08_t:1272_4	voṭṭhabbanāvajjanarasaṃ, tathābhāvapaccupaṭṭhānaṃ, ahetukavipākamanoviññāṇadhātubhavaṅgānaṃ	1272	
PA_tika-abh08_t:1272_5	aññatarāpagamapadaṭṭhānanti.	1272	
PA_tika-abh08_t:1273_0	Bhavaṅgaṃ āvaṭṭayamānāti bhavaṅgasantānaṃ āvaṭṭayantī viya. Sādhāraṇāti sekkhāsekkhaputhujjanānaṃ	1273	
PA_tika-abh08_t:1273_1	sādhāraṇā. Asādhāraṇāti asekkhānaṃyeva āveṇikā. Tenāha “khīṇāsavassā”ti. Chasu dvāresu…pe…	1273	
PA_tika-abh08_t:1273_2	ārammaṇesūti cakkhādīsu chasu dvāresu, padhānasāruppaṭṭhānādigatesu chasu rūpādiārammaṇesu.	1273	
PA_tika-abh08_t:1273_3	Padhānasāruppañhi ṭhānaṃ disvā diṭṭhadhammasukhavihāratthāya “sāruppamidaṃ ṭhānaṃ	1273	
PA_tika-abh08_t:1273_4	mayā laddha”nti tusantassa cakkhudvāre rūpārammaṇe, bhaṇḍabhājanaṭṭhāne mahāsaddaṃ	1273	
PA_tika-abh08_t:1273_5	sutvā “evarūpā loluppataṇhā me pahīnā”ti tusantassa sotadvāre saddārammaṇe, gandhehi	1273	
PA_tika-abh08_t:1273_6	vā pupphehi vā cetiyapūjanakāle “evarūpena vata sugandhena bhagavantaṃ pūjemī”ti	1273	
PA_tika-abh08_t:1273_7	tusantassa ghānadvāre gandhārammaṇe, rasasampannaṃ piṇḍapātaṃ sabrahmacārīhi saha	1273	
PA_tika-abh08_t:1273_8	bhājetvā paribhuñjanakāle “sāraṇīyadhammo vata me pūrito”ti tusantassa jivhādvāre	1273	
PA_tika-abh08_t:1273_9	rasārammaṇe, ābhisamācārikavattapūraṇakāle “kāyena vattapaṭivattaṃ pūremī”ti tusantassa	1273	
PA_tika-abh08_t:1273_10	kāyadvāre phoṭṭhabbārammaṇeti evaṃ pañcadvāresu pañcārammaṇesu pavattati.	12731	
PA_tika-abh08_t:1274_0	Manodvāre pana yathāvuttesveva pañcasu paccuppannārammaṇesu ghaṭikārasuttādīsu viya	1274	
PA_tika-abh08_t:1274_1	bhagavato pubbenivāsañāṇena pariññāte atītārammaṇe, “aṭṭhissaro nāma paccekabuddho	1274	
PA_tika-abh08_t:1274_2	bhavissatī”ti āgataṭṭhānādīsu viya anāgataṃsañāṇena paricchinne anāgatārammaṇe cāti	1274	
PA_tika-abh08_t:1274_3	evaṃ chasvevārammaṇesu hasitaṃ uppādetīti veditabbaṃ. Nanu ca atītaṃsādīsu appaṭihatādīsu	1274	
PA_tika-abh08_t:1274_4	appaṭihatañāṇaṃ vatvā “imehi tīhi dhammehi samannāgatassa buddhassa bhagavato sabbaṃ	1274	
PA_tika-abh08_t:1274_5	kāyakammaṃ ñāṇapubbaṅgamaṃ ñāṇānuparivatta”nti vacanato vicāraṇapaññārahitāya etāya	1274	
PA_tika-abh08_t:1274_6	kathaṃ bhagavato uppatti yujjeyyāti? Hasituppādacittena pavattiyamānampi bhagavato	1274	
PA_tika-abh08_t:1274_7	sitakaraṇaṃ pubbenivāsaanāgataṃsasabbaññutaññāṇānaṃ anuvattakattā ñāṇānuparivattiyeva,	1274	
PA_tika-abh08_t:1274_8	evaṃ pana ñāṇānuparivattibhāve sati na koci pāḷivirodho. Evañca katvā aṭṭhakathāyaṃ	1274	
PA_tika-abh08_t:1274_9	“tesaṃ ñāṇānaṃ ciṇṇapariyante idaṃ cittaṃ uppajjatī”ti vuttaṃ. Avassañcetaṃ evaṃ	1274	
PA_tika-abh08_t:1274_10	icchitabbaṃ, itarathā aññassāpi viññattisamuṭṭhāpakassa ahetukacittassa bhagavato	12741	
PA_tika-abh08_t:1274_11	uppatti na yujjeyya. Na hi viññattisamuṭṭhāpakassa taṃsamuṭṭhitāya viññattiyā kāyakammādibhāvaṃ	12741	
PA_tika-abh08_t:1274_12	āpajjanabhāvo vibandhatīti. Evañca katvā pañcadvāre iminā cittena somanassuppādanamattaṃ	12741	
PA_tika-abh08_t:1274_13	daṭṭhabbaṃ, na hāsuppādanaṃ pañcadvārikacittānaṃ aviññattijanakattā. Manodvāre pana	12741	
PA_tika-abh08_t:1274_14	hāsuppādanaṃ. Teneva hi aṭṭhakathāyaṃ pañcadvāre “somanassito hotī”ti ettakameva	12741	
PA_tika-abh08_t:1274_15	vuttaṃ, manodvāre ca “hāsayamāna”nti. Idha pana “hasituppādakiccā”ti avisesavacanaṃ	12741	
PA_tika-abh08_t:1274_16	pañcadvāre somanassakaraṇavasena pavattassapi manodvāre hāsajananassa paccayabhāvaṃ	12741	
PA_tika-abh08_t:1274_17	sandhāya vuttanti veditabbaṃ. Hasituppādakiccāti hasitasseva uppādanakiccā. Teneva	12741	
PA_tika-abh08_t:1274_18	hi taṃ “hasituppāda”nti vuccati, na pana aññesaṃ hasituppādacittānaṃ abhāvato. Tathā	12741	
PA_tika-abh08_t:1274_19	hi vakkhati “kusalato catūhī”tiādi.	12741	
PA_tika-abh08_t:1275_0	Cha asādhāraṇañāṇānīti āsayānusayañāṇaṃ, indriyaparopariyañāṇaṃ, yamakapāṭihāriyañāṇaṃ,	1275	
PA_tika-abh08_t:1275_1	mahākaruṇāsamāpattiñāṇaṃ, sabbaññutaññāṇaṃ, anāvaraṇañāṇanti imāni cha paccekabuddhādīhi	1275	
PA_tika-abh08_t:1275_2	asādhāraṇāni ñāṇāni. Nanu ca sabbaññutaññāṇameva anāvaraṇañāṇaṃ, itarathā sabbaññutānāvaraṇañāṇānaṃ	1275	
PA_tika-abh08_t:1275_3	asabbaññutasāvaraṇañāṇatā ca āpajjeyya, tathā hi yadi sabbaññutaññāṇato aññamanāvaraṇañāṇaṃ	1275	
PA_tika-abh08_t:1275_4	siyā, tassa sāvaraṇattā sāvaraṇe ca visaye sabhāvapaṭivedhābhāvato sabbaññubhāvaṃ	1275	
PA_tika-abh08_t:1275_5	na sijjheyya, anāvaraṇañāṇassa ca asabbadhammārammaṇabhāvena yattha taṃ na pavattati,	1275	
PA_tika-abh08_t:1275_6	tatthāvaraṇasambhavato anāvaraṇabhāvopi na siyāti? Saccametaṃ, ekameva taṃ ñāṇaṃ	1275	
PA_tika-abh08_t:1275_7	anavasesasaṅkhatāsaṅkhatasammutidhammavisayattā sabbaññutaññāṇaṃ, tattha ca āvaraṇābhāvato	1275	
PA_tika-abh08_t:1275_8	nissaṅgavāramupādāya anāvaraṇañāṇanti evaṃ visayapavattibhedena aññehi asādhāraṇabhāvadassanatthaṃ	1275	
PA_tika-abh08_t:1275_9	dvedhā vuttanti. Yathāha –	1275	
PA_tika-abh08_t:1276	“Sabbaṃ saṅkhatamasaṅkhataṃ anavasesaṃ jānātīti sabbaññutaññāṇaṃ, tattha āvaraṇaṃ natthīti anāvaraṇañāṇa”ntiādi.	127	
PA_tika-abh08_t:1277_0	Idha ṭhatvāti hasitassa uppādanato hasitassa uppādananti vuttacittassa āgataṭṭhāne	1277	
PA_tika-abh08_t:1277_1	ṭhatvā. Pariggaṇhitabbānīti paricchinditvā gaṇhitabbāni. Kiñcāpi rūpāvacarakiriyānaṃ	1277	
PA_tika-abh08_t:1277_2	jhānaṅgappahānaṃ vipāke viya āgamanato ahutvā kusale viya bhāvanāvisesena pavattākāramattaṃva	1277	
PA_tika-abh08_t:1277_3	hoti, paṭhamajjhānassa pana pahānaṅgasambhavābhāvato ekassa vaseneva niddisituṃ sesānampi	1277	
PA_tika-abh08_t:1277_4	pahānaṅgaṃ avatvā sampayogaṅgameva tesu dassitanti.	1277	
PA_tika-abh08_t:1278_0	57. Yasmā pana bhāvanāvasena pavattākāramattaṃ vinā bhāvanāya kātabbassa nīvaraṇappahānādikiccassa	1278	
PA_tika-abh08_t:1278_1	abhāvato ujukaṃ bhāvanā nāma na hoti, tasmā “bhāvanākāravasappavattānī”ti ākāra-ggahaṇaṃ katanti.	1278	
PA_tika-abh08_t:1279_0	58-9. Nanti taṃ yathāvuttarūpārūpasamāpattiṃ. Samāpannā sace kriyāti ettha kiñcāpi	1279	
PA_tika-abh08_t:1279_1	sā eva samāpatti samāpajjituṃ na sakkā, niruddhānaṃ anuppannato, paṭiladdhasamāpattikasseva	1279	
PA_tika-abh08_t:1279_2	samāpajjitukāmatāya saddhiṃyeva samāpajjanato, paṭhamajjhānādikameva paṭilabhitvā	1279	
PA_tika-abh08_t:1279_3	dutiyajjhānādikaṃ samāpajjituṃ asakkuṇeyyabhāvato ca, pubbe paṭiladdhasamāpattisadisaṃ	1279	
PA_tika-abh08_t:1279_4	puna samāpajjanato puthujjanakālasmiṃ abhinibbattitasamāpattisadisā ettha sā eva tathā vuttā.	1279	
PA_tika-abh08_t:1280_0	61. Ekacittakkhaṇattāti ekacittakkhaṇeyeva pavattanato. Yadi hi so punappunaṃ uppajjeyya,	1280	
PA_tika-abh08_t:1280_1	tadāssa arahato uppattiyā kiriyabhāvo icchitabbo siyā. Sakiṃyeva pana pavattati catusaccapaṭivedhakiccassa	1280	
PA_tika-abh08_t:1280_2	ekavāreneva pariniṭṭhānato, takkiccena ca vinā tassa anupalabbhanīyattā. Tenāha –	1280	
PA_tika-abh08_t:1280_3	“na pāraṃ diguṇaṃ yantī”ti, tasmā natthi lokuttaraṃ kiriyacittanti ayamettha adhippāyo.	1280	
PA_tika-abh08_t:1281_0	62. Kriyā…pe… desakoti yā āpattiyo kāyavācāhi akātabbaṃ katvā āpajjati, tā kiriyā,	1281	
PA_tika-abh08_t:1281_1	yā pana āpattiyo kāyavācāhi kātabbaṃ akaronto āpajjati, tā akiriyā, kiriyā ca akiriyā	1281	
PA_tika-abh08_t:1281_2	cāti kiriyākiriyā, kiriyākiriyā ca tā āpajjitabbato āpattiyo cāti kiriyākiriyāpattiyo,	1281	
PA_tika-abh08_t:1281_3	tāsaṃ vibhāgaṃ desetīti kiriyā…pe… desako. Atha vā kiriyājhānabhūtā samāpattiyo kiriyāpattiyo,	1281	
PA_tika-abh08_t:1281_4	kusalabhūtā pana samāpattiyo akiriyāpattiyo, tāsaṃ vibhāgaṃ desetīti kriyā…pe… desako.	1281	
PA_tika-abh08_t:1281_5	Yaṃ kiriyākiriyaṃ cittanti sambandho. Pañcannaṃ mārānaṃ jitattā jino. Hitāhitānanti	1281	
PA_tika-abh08_t:1281_6	atthānatthānaṃ. Sāti so jino. Kriyākriyāratoti sabbasattānaṃ hitassa karaṇe, ahitassa	1281	
PA_tika-abh08_t:1281_7	ca akaraṇe nirato. Atha vā ekantamiṭṭhavipākattā hitāti kusalānametaṃ adhivacanaṃ.	1281	
PA_tika-abh08_t:1281_8	Tappaṭipakkhattā ahitāti akusalānametaṃ adhivacanaṃ. Yathākkamaṃ tesaṃ kiriyāyaṃ,	1281	
PA_tika-abh08_t:1281_9	akiriyāyañca ratoti hitāhitānaṃ…pe… rato. Atha vā hitāhitāti kusalākusalā eva, tesaṃ	1281	
PA_tika-abh08_t:1281_10	kiriyākiriyāmattamavipākabhāvaṃ kātuṃ icchatīti hitāhitānaṃ…pe… rato. Atha vā hitāhitānaṃ	12811	
PA_tika-abh08_t:1281_11	puggalānaṃ sakiriyākiriyāya attano attano kiccassa idhalokaparalokanipphādanassa	12811	
PA_tika-abh08_t:1281_12	karaṇe rato abhiratoti hitāhitānaṃ…pe… rato.	12811	
PA_tika-abh08_t:1282_0	64-6. Sabbe lokuttare aṭṭha katvā ye ekūnanavuti cittuppādā vuttā, tāni cittāni mayā	1282	
PA_tika-abh08_t:1282_1	niddiṭṭhānīti sambandho. Pāṭavaṃ atthenti patthenti, pāṭavasaṅkhāto vā attho etesanti	1282	
PA_tika-abh08_t:1282_2	pāṭavatthino. Uggahetabboti savanapaṭipucchāvasena uggahitabbo, uggaṇhitvā pana na	1282	
PA_tika-abh08_t:1282_3	kevalaṃ uggahaṇamatteyeva ṭhātabbanti dassento āha “cintetabbo punappuna”nti, na	1282	
PA_tika-abh08_t:1282_4	hi sakkā uggahaṇamattenevettha sabbathā sanniṭṭhānaṃ gantunti adhippāyo. Abhidhammamahodadhinti	1282	
PA_tika-abh08_t:1282_5	dhammasaṅgaṇīādisattappakaraṇavasena ṭhitamabhidhammapiṭakamahaṇṇavaṃ, khandhāyatanādivasena	1282	
PA_tika-abh08_t:1282_6	ṭhitaṃ paramatthamahaṇṇavaṃ vā. Tarantīti atthaggahaṇavasena uttaranti, sutamayañāṇamūlakena	1282	
PA_tika-abh08_t:1282_7	vā bhāvanāñāṇena otarantīti attho. Imaṃ lokanti paccuppannabhavaṃ. Paraṃ lokanti	1282	
PA_tika-abh08_t:1282_8	anāgatabhavaṃ. Tarantīti atikkamanti. Idha lokasmiñhi chandarāgappahānavasena imaṃ	1282	
PA_tika-abh08_t:1282_9	lokaṃ taranti, āyatiṃ bhavūpapādakassa kammassa kammakkhayakarañāṇena vināsanato	1282	
PA_tika-abh08_t:1282_10	paralokaṃ taranti, anupādāparinibbānavasena parinibbāyantīti attho.	12821	
PA_tika-abh08_t:1283	Iti abhidhammatthavikāsiniyā nāma	128	
PA_tika-abh08_t:1284	Abhidhammāvatārasaṃvaṇṇanāya	128	
PA_tika-abh08_t:1285	Cittaniddesavaṇṇanā niṭṭhitā.	128	
PA_tika-abh08_t:1286	2. Dutiyo paricchedo	128	
PA_tika-abh08_t:1287	Cetasikaniddesavaṇṇanā	128	
PA_tika-abh08_t:1288_0	67. Ettāvatā ca cittaṃ cetasikaṃ rūpaṃ nibbānanti evaṃ uddiṭṭhesu catūsu dhammesu	1288	
PA_tika-abh08_t:1288_1	cittaṃ tāva jātibhūmisampayogappavattākārādivasena vibhāgena niddisitvā idāni tadanantaraṃ	1288	
PA_tika-abh08_t:1288_2	uddiṭṭhe cetasikadhamme niddisituṃ “cittānantaramuddiṭṭhā”tiādi āraddhaṃ. Vibhājananti	1288	
PA_tika-abh08_t:1288_3	jātibhūmiādivasena vibhāgaṃ, tesu tesu cittesu yathārahaṃ sampayogavasena visuṃ visuṃ bhājanañca.	1288	
PA_tika-abh08_t:1289_0	Katame pana cetasikā, yesaṃ vibhājanaṃ vuccatīti te saha nibbacanena sarūpato dassetuṃ	1289	
PA_tika-abh08_t:1289_1	“tattha cittasampayuttā”tiādi vuttaṃ. Tattha “cittasampayuttā”ti idaṃ cetasikalakkhaṇadassanaṃ.	1289	
PA_tika-abh08_t:1289_2	Tena ye cittena saha sampayogalakkhaṇena yuttā, teyeva cetasikāti dasseti. Kiṃ pana	1289	
PA_tika-abh08_t:1289_3	taṃ sampayogalakkhaṇanti? Ekuppādaekanirodhaekavatthukaekārammaṇasaṅkhātā pakārā.	1289	
PA_tika-abh08_t:1289_4	Samaṃ pakārehi yuttāti hi sampayuttā. Tattha yadi ekuppādatāmatteneva ca sampayuttatā	1289	
PA_tika-abh08_t:1289_5	adhippetā, sahuppattikānaṃ rūpārūpadhammānaṃ aññamaññasampayuttatā āpajjeyyāti ekanirodha-ggahaṇaṃ.	1289	
PA_tika-abh08_t:1289_6	Evampi avinibbhogarūpānaṃ aññamaññasampayuttatā āpajjeyyāti ekavatthuka-ggahaṇaṃ.	1289	
PA_tika-abh08_t:1289_7	Evampi “avinibbhogarūpesu ekaṃ mahābhūtaṃ sesamahābhūtopādārūpānaṃ nissayapaccayo	1289	
PA_tika-abh08_t:1289_8	hotīti tasmā tāni ekavatthukānīti, cakkhādīnaṃ nissayabhūtāni vā bhūtāni ekaṃ vatthu	1289	
PA_tika-abh08_t:1289_9	etesu nissitanti ekavatthukānī”ti kappentassa tesaṃ sampayuttatāpatti siyāti tannivāraṇatthaṃ	1289	
PA_tika-abh08_t:1289_10	ekārammaṇa-ggahaṇaṃ.	12891	
PA_tika-abh08_t:1290_0	Paṭilomato vā “ekārammaṇā”ti vutte ekavīthiyaṃ pañcaviññāṇasampaṭicchanādīnaṃ, nānāvīthiyaṃ	1290	
PA_tika-abh08_t:1290_1	parasantāne ca ekasmiṃ ārammaṇe uppajjamānānaṃ bhinnavatthukānaṃ sampayuttatā āpajjeyyāti	1290	
PA_tika-abh08_t:1290_2	ekavatthuka-ggahaṇaṃ. Evampi maraṇāsannavīthiyaṃ sampaṭicchanasantīraṇādīnaṃ sampayuttatā	1290	
PA_tika-abh08_t:1290_3	āpajjeyyāti ekanirodha-ggahaṇaṃ. Kiṃ pana nānuppādāpi evaṃ tividhalakkhaṇā honti,	1290	
PA_tika-abh08_t:1290_4	atha ekuppādā evāti vicāraṇāya ekuppādā eva evaṃ tividhalakkhaṇā hontīti dassanatthaṃ	1290	
PA_tika-abh08_t:1290_5	“ekuppādā”ti vuttaṃ. Iti imehi catūhi sampayogalakkhaṇehi ye cittasampayuttā, te	1290	
PA_tika-abh08_t:1290_6	cetasikā nāmāti evaṃ cetasikalakkhaṇaṃ ṭhapitaṃ hoti. Kathaṃ panete cetasikā nāmāti	1290	
PA_tika-abh08_t:1290_7	āha “citte bhavā”ti. “Cetasi bhavā cetasikā”ti vattabbe citta-saddassapi ceto-saddena	1290	
PA_tika-abh08_t:1290_8	saha samānatthatāya atthamattaṃ dassetuṃ “citte bhavā cetasikā”ti vuttaṃ.	1290	
PA_tika-abh08_t:1291_0	Niyatāti niyatuppattikā, karuṇāmuditādayo viya kadāci anuppajjitvā yadā yadā taṃ	1291	
PA_tika-abh08_t:1291_1	cittaṃ uppajjati, tadā tadāva tena avinibhuttā hutvā jāyamānāti attho. Sarūpena āgatāti	1291	
PA_tika-abh08_t:1291_2	chandādayo viya “ye vā pana tasmiṃ samaye aññepi atthi paṭiccasamuppannā arūpino	1291	
PA_tika-abh08_t:1291_3	dhammā”ti evaṃ yevāpanakavasena anāgantvā “phasso hoti, vedanā hotī”tiādinā sarūpeneva	1291	
PA_tika-abh08_t:1291_4	pāḷiyaṃ āgatā. Yevāpanāti evaṃ desanā etesanti yevāpanakā. Ekūnatiṃsa dhammāti kiccabhedaṃ	1291	
PA_tika-abh08_t:1291_5	anāmasitvā kevalaṃ asambhinnadhammavaseneva ekenūnā tiṃsa dhammā. Pāḷiyaṃ pana cittena	1291	
PA_tika-abh08_t:1291_6	saha tiṃsa dhamme gahetvā tesaṃ kiccabhedato gahaṇena chappaññāsa dhammā vuttā. Seyyathidanti	1291	
PA_tika-abh08_t:1291_7	sarūpapucchā. Phasso…pe… cittujukatāti yathāpucchitānaṃ sarūpadassanaṃ. Iti-saddo	1291	
PA_tika-abh08_t:1291_8	parisamāpane, nidassane vā. Puna tettiṃsa hontīti sambandho. Tettiṃsa hontīti teyeva	1291	
PA_tika-abh08_t:1291_9	ekūnatiṃsa dhammāti adhippāyo.	1291	
PA_tika-abh08_t:1292_0	“Kadāci uppajjantī”ti vuttaṃ, taṃ kathaṃ daṭṭhabbanti āha “imesū”tiādi. Karuṇāmuditāvasenāti	1292	
PA_tika-abh08_t:1292_1	paṭhamasamannāhārato paṭṭhāya gotrabhupariyosānappavattitakaruṇāmuditāparikammavasena.	1292	
PA_tika-abh08_t:1292_2	Karuṇāpubbabhāgoti karuṇāya pubbabhāgo, parikammappanāvasena pavattakaruṇābhāvanāya	1292	
PA_tika-abh08_t:1292_3	appanākoṭṭhāsato purimakoṭṭhāso, paṭhamasamannāhārato paṭṭhāya gotrabhupariyosānappavattaparikammakoṭṭhāso	1292	
PA_tika-abh08_t:1292_4	hutvāti attho. Evaṃ “muditāpubbabhāgo”ti etthāpi. Bhāga-saddassa drabyavuttitāya	1292	
PA_tika-abh08_t:1292_5	tappurisassa ca uttarapadatthappadhānatāya “karuṇāpubbabhāgo”tiādinā pulliṅgena vuttaṃ.	1292	
PA_tika-abh08_t:1292_6	Eta-saddassa pana guṇavuttitāya guṇavisesavati vattamāno tassa liṅgavasena pariṇamatīti	1292	
PA_tika-abh08_t:1292_7	karuṇāmuditāpekkhāya “etā”ti itthiliṅgavasena vuttanti. Na panekato uppajjanti, kiñcarahi	1292	
PA_tika-abh08_t:1292_8	visuṃ visuṃyevāti attho. Teneva hi “karuṇāpubbabhāgo vā muditāpubbabhāgo vā”ti vikappo	1292	
PA_tika-abh08_t:1292_9	vuttoti. Kasmā panetā dve ekato nuppajjantīti? Bhinnārammaṇattā. Karuṇā hi dukkhitasatte	1292	
PA_tika-abh08_t:1292_10	ārabbha tesaṃ dukkhāpanayanakāmatāvasena pavattati, muditā sukhitasatte ārabbha tesaṃ	12921	
PA_tika-abh08_t:1292_11	sukhānumodanavasena, tasmā ubhinnampi bhinnavisayattā na ekasmiṃ citte uppatti sambhavatīti.	12921	
PA_tika-abh08_t:1292_12	Micchākammantādīhīti ādi-saddena micchāvācāmicchājīvānaṃ gahaṇaṃ. Sammākammantādīni	12921	
PA_tika-abh08_t:1292_13	paripūrentīti sammākammantasammāvācāsammāājīvāni paripūrenti. Ko viratīti tīsu ekā	12921	
PA_tika-abh08_t:1292_14	virati uppajjati, sammākammantaṃ pūrentī paṭhamā, sammāvācaṃ pūrentī dutiyā, sammāājīvaṃ	12921	
PA_tika-abh08_t:1292_15	pūrentī tatiyā virati uppajjatīti attho. Karuṇāmuditāhi saha na uppajjanti tāsaṃ	12921	
PA_tika-abh08_t:1292_16	paññattārammaṇattā, viratiyā ca ekantaparittārammaṇattā. Aññamaññena ca na uppajjanti	12921	
PA_tika-abh08_t:1292_17	aññamaññassapi bhinnavisayattā. Micchākammantādīnañhi ārammaṇāneva yathākkamaṃ sammākammantādīnaṃ	12921	
PA_tika-abh08_t:1292_18	ārammaṇāni tato viratibhāvato. Etesūti imesu pañcasu.	12921	
PA_tika-abh08_t:1293_0	68. Viratīnampi saṅgahaṇatthaṃ “karuṇāmuditādīsū”ti vattabbe gāthābandhasukhatthaṃ	1293	
PA_tika-abh08_t:1293_1	ādi-saddalopavasena “karuṇāmuditāsū”ti vuttaṃ. Evañca katvā vuttaṃ “ekenā”ti, itarathā	1293	
PA_tika-abh08_t:1293_2	“ekāyā”ti vattabbanti.	1293	
PA_tika-abh08_t:1294_0	69-71. Kiṃ panettha kāraṇaṃ, catūsu brahmavihāresu dve idha niddiṭṭhā, na itarāti	1294	
PA_tika-abh08_t:1294_1	codento āha “kasmā panā”tiādi. Upekkhā ca na uddhaṭāti sambandho. Navahi lokuttaradhammehi	1294	
PA_tika-abh08_t:1294_2	janaṃ rañjetīti dhammarājā. Diṭṭhadhammikasamparāyikatthehi sadevakaṃ lokaṃ anusāsatīti	1294	
PA_tika-abh08_t:1294_3	satthā. Abyāpādena mettā gahitā tasseva hitākārappavattikāle mettābhāvūpagamanato.	1294	
PA_tika-abh08_t:1294_4	Teneva hesa “mettā mettāyanā”tiādinā niddiṭṭho. Tatramajjhattatāya upekkhā gahitā	1294	
PA_tika-abh08_t:1294_5	tāyeva sattesu majjhattākārappavattāya upekkhābrahmavihārabhāvato. Ādiccena saha	1294	
PA_tika-abh08_t:1294_6	samānagottatāya, ariyasāvakabhāvena vā tassa bhagavato puttatāya ādicco bandhu imassa,	1294	
PA_tika-abh08_t:1294_7	ādiccassa vā bandhūti ādiccabandhu.	1294	
PA_tika-abh08_t:1295	72. Rāsinti phassapañcakādisattarasarāsiṃ. Paṭhamamahācittuppādavasena hi –	129	
PA_tika-abh08_t:1296_0	“Phasso hoti, vedanā hoti, saññā hoti, cetanā hoti, cittaṃ hoti, vitakko hoti, vicāro	1296	
PA_tika-abh08_t:1296_1	hoti, pīti hoti, sukhaṃ hoti, cittassekaggatā hoti, saddhindriyaṃ hoti, vīriyindriyaṃ	1296	
PA_tika-abh08_t:1296_2	hoti, satindriyaṃ hoti, samādhindriyaṃ hoti, paññindriyaṃ hoti, manindriyaṃ hoti,	1296	
PA_tika-abh08_t:1296_3	somanassindriyaṃ hoti, jīvitindriyaṃ hoti, sammādiṭṭhi hoti, sammāsaṅkappo hoti,	1296	
PA_tika-abh08_t:1296_4	sammāvāyāmo hoti, sammāsati hoti, sammāsamādhi hoti, saddhābalaṃ hoti, vīriyabalaṃ	1296	
PA_tika-abh08_t:1296_5	hoti, satibalaṃ hoti, samādhibalaṃ hoti, paññābalaṃ hoti, hiribalaṃ hoti, ottappabalaṃ	1296	
PA_tika-abh08_t:1296_6	hoti, alobho hoti, adoso hoti, amoho hoti, anabhijjhā hoti, abyāpādo hoti, sammādiṭṭhi	1296	
PA_tika-abh08_t:1296_7	hoti, hirī hoti, ottappaṃ hoti, kāyapassaddhi hoti, cittapassaddhi hoti, kāyalahutā	1296	
PA_tika-abh08_t:1296_8	hoti, cittalahutā hoti, kāyamudutā hoti, cittamudutā hoti, kāyakammaññatā hoti, cittakammaññatā	1296	
PA_tika-abh08_t:1296_9	hoti, kāyapāguññatā hoti, cittapāguññatā hoti, kāyujukatā hoti, cittujukatā hoti,	1296	
PA_tika-abh08_t:1296_10	sati hoti, sampajaññaṃ hoti, samatho hoti, vipassanā hoti, paggāho hoti, avikkhepo hotī”ti –	12961	
PA_tika-abh08_t:1297_0	Evaṃ dhammuddhāraṃ karontena bhagavatā phassādayo tiṃsa dhamme chappaññāsa katvā	1297	
PA_tika-abh08_t:1297_1	phassapañcakarāsi jhānapañcakarāsi indriyaṭṭhakarāsi maggapañcakarāsi balasattakarāsi	1297	
PA_tika-abh08_t:1297_2	hetuttikarāsi kammapathatikarāsi lokapāladukarāsi chayugaḷadukarāsi upakāradukarāsi	1297	
PA_tika-abh08_t:1297_3	yuganandhadukarāsi vīriyasamathadukarāsīti sattarasannaṃ rāsīnaṃ vasena vibhāgo kato.	1297	
PA_tika-abh08_t:1298_0	Kathaṃ? Etesupi cittaṃ tāva phassapañcakaṃ patvā “cittaṃ hotī”ti vuttaṃ, indriyāni	1298	
PA_tika-abh08_t:1298_1	patvā “manindriya”nti. Vitakko jhānaṅgāni patvā “vitakko hotī”ti vutto, maggaṅgāni	1298	
PA_tika-abh08_t:1298_2	patvā “sammāsaṅkappo”ti. Saddhā indriyāni patvā “saddhindriyaṃ hotī”ti vuttā, balāni	1298	
PA_tika-abh08_t:1298_3	patvā “saddhābala”nti. Hirī balāni patvā “hiribalaṃ hotī”ti vuttā, lokapāladukaṃ	1298	
PA_tika-abh08_t:1298_4	patvā “hirī”ti. Ottappepi eseva nayo. Alobho mūlaṃ patvā “alobho hotī”ti vutto, kammapathaṃ	1298	
PA_tika-abh08_t:1298_5	patvā “anabhijjhā”ti. Adoso mūlaṃ patvā “adoso hotī”ti vutto, kammapathaṃ patvā “abyāpādo”ti.	1298	
PA_tika-abh08_t:1298_6	Ime satta dvīsu ṭhānesu vibhattā. Vedanā pana phassapañcakaṃ patvā “vedanā hotī”ti	1298	
PA_tika-abh08_t:1298_7	vuttā, jhānaṅgāni patvā “sukha”nti, indriyāni patvā “somanassindriya”nti. Evamayaṃ	1298	
PA_tika-abh08_t:1298_8	eko dhammo tīsu ṭhānesu vibhatto. Vīriyaṃ pana indriyāni patvā “vīriyindriyaṃ hotī”ti	1298	
PA_tika-abh08_t:1298_9	vuttaṃ, maggaṅgāni patvā “sammāvāyāmo”ti, balāni patvā “vīriyabala”nti, vīriyasamathaṃ	1298	
PA_tika-abh08_t:1298_10	patvā “paggāho”ti. Satipi indriyāni patvā “satindriyaṃ hotī”ti vuttā, maggaṅgāni	12981	
PA_tika-abh08_t:1298_11	patvā “sammāsatī”ti, balāni patvā “satibala”nti, upakāradukaṃ patvā “sati hotī”ti.	12981	
PA_tika-abh08_t:1298_12	Evaṃ ime dve dhammā catūsu ṭhānesu vibhattā. Samādhi pana jhānaṅgāni patvā “cittassekaggatā	12981	
PA_tika-abh08_t:1298_13	hotī”ti vutto, indriyāni patvā “samādhindriya”nti, maggaṅgāni patvā “sammāsamādhī”ti,	12981	
PA_tika-abh08_t:1298_14	balāni patvā “samādhibala”nti, yuganandhadukaṃ patvā “samatho”ti, vīriyasamathaṃ	12981	
PA_tika-abh08_t:1298_15	patvā “avikkhepo hotī”ti. Evamayaṃ eko dhammo chasu ṭhānesu vibhatto. Paññā pana	12981	
PA_tika-abh08_t:1298_16	indriyāni patvā “paññindriyaṃ hotī”ti vuttā, maggaṅgāni patvā “sammādiṭṭhī”ti, balāni	12981	
PA_tika-abh08_t:1298_17	patvā “paññābala”nti, mūlāni patvā “amoho”ti, kammapathaṃ patvā “sammādiṭṭhī”ti,	12981	
PA_tika-abh08_t:1298_18	upakāradukaṃ patvā “sampajañña”nti, yuganandhadukaṃ patvā “vipassanā”ti. Evamayaṃ	12981	
PA_tika-abh08_t:1298_19	eko dhammo sattasu ṭhānesu vibhattoti evamete dvādasa dhammā indriyāditaṃtaṃkiccavantatāya	12981	
PA_tika-abh08_t:1298_20	dviṭṭhānikādibhedena sattarasasu rāsīsu vibhattā. Itare aṭṭhārasa kiccavasena bhedābhāvato	12982	
PA_tika-abh08_t:1298_21	ekaṭṭhānikāyevāti imesu sattarasasu rāsīsu yevāpanakadhammā ekarāsimpi na bhajanti	12982	
PA_tika-abh08_t:1298_22	taṃtaṃkiccabhāvatoti katvā vuttaṃ “rāsiṃ bhajanti nā”ti.	12982	
PA_tika-abh08_t:1299_0	Nanu cete kiñcāpi sesarāsayo na bhajanti tesaṃ sadisakiccasaṅgahavasena ṭhitattā.	1299	
PA_tika-abh08_t:1299_1	Phassapañcakarāsi pana khandhasaṅgahavaseneva ṭhapitoti cetanāya viya nesaṃ saṅkhārakkhandhasaṅgahato	1299	
PA_tika-abh08_t:1299_2	tattha samavarodho yuttoti? Taṃ na, khandhasaṅgahavasena ṭhapitopi hi phassapañcakarāsi	1299	
PA_tika-abh08_t:1299_3	sabbacittasādhāraṇadhamme saṅgahetvā ṭhapitoti chandādīnaṃ tiṇṇaṃ pakiṇṇakavasena	1299	
PA_tika-abh08_t:1299_4	uppajjamānānaṃ sabbacittasādhāraṇatāya abhāvato, manasikārassa ca satipi sabbacittasādhāraṇatte	1299	
PA_tika-abh08_t:1299_5	nippariyāyato saṅkhārakkhandhasaṅgahābhāvato na etesaṃ phassapañcakarāsibhajanampi	1299	
PA_tika-abh08_t:1299_6	yuttanti. Kasmā pana manasikārassa nippariyāyato saṅkhārakkhandhasaṅgahābhāvoti?	1299	
PA_tika-abh08_t:1299_7	Vuccate – ṭhapetvā cetanaṃ sesadhammānaṃ sakasakakiccesupi parādhīnabhāvena pavattanato	1299	
PA_tika-abh08_t:1299_8	abhisaṅkharaṇalakkhaṇaṃ nippariyāyato na labbhati. Yadi labheyya, cittekaggatājīvitindriyānaṃ	1299	
PA_tika-abh08_t:1299_9	sabbacittasādhāraṇattā vedanāviññāṇāni viya tāni phassapañcake vattabbāni siyuṃ,	1299	
PA_tika-abh08_t:1299_10	na panevaṃ vuttā, tasmā ṭhapetvā cetanaṃ sesadhammānaṃ abhisaṅkharaṇalakkhaṇaṃ nippariyāyato	12991	
PA_tika-abh08_t:1299_11	na labbhatīti na tesaṃ nippariyāyato khandhasaṅgaho labbhati. Cetanāyayeva pana sakiccaparakiccasādhanavasena	12991	
PA_tika-abh08_t:1299_12	pavattanato nippariyāyato abhisaṅkharaṇalakkhaṇassa atthitāya khandhasaṅgaho labbhatīti.	12991	
PA_tika-abh08_t:1299_13	Yadi evaṃ kathaṃ phasso phassapañcake vuttoti? “Phassapaccayā vedanā, phuṭṭho vedeti,	12991	
PA_tika-abh08_t:1299_14	phuṭṭho sañjānātī”tiādivacanato vedanā saññā cetanā viññāṇanti imesaṃ arūpakkhandhānaṃ	12991	
PA_tika-abh08_t:1299_15	uddesaṭṭhāne ṭhatvā tesaṃ paccayassapi uddisitukāmatāya phasso tattha vutto. Dubbalāti	12991	
PA_tika-abh08_t:1299_16	sakavisayepi parāyattabhāveneva pavattanato dubbalā. Adhimokkho hi samādhissa paribyattabhāve	12991	
PA_tika-abh08_t:1299_17	paribyattabhāvato samādhāyattavutti, manasikāropi cetanāya paribyattabhāvato cetanāyattavuttīti	12991	
PA_tika-abh08_t:1299_18	parāyattāva te honti.	12991	
PA_tika-abh08_t:1300_0	73. Manasī ca kāroti manasikāro ca. Manasikārasaddassa hi atthamattasandassanavasena	1300	
PA_tika-abh08_t:1300_1	gāthābandhasukhatthaṃ asamāsaniddeso, dīghakaraṇaṃ, majjhe ca ca-saddavacananti.	1300	
PA_tika-abh08_t:1300_2	Tena munivarenāti sambandho.	1300	
PA_tika-abh08_t:1301_0	74-80. Paṭhamābhinipātattāti ārammaṇe phusanavasena paṭhamameva abhinipatanato. Sabbepi	1301	
PA_tika-abh08_t:1301_1	cetasikā cittāyattā cittakiriyabhāvena vuccantīti “cittassā”ti vuttaṃ. Kirāti arucisūcanaṃ.	1301	
PA_tika-abh08_t:1301_2	Evaṃ mahāsaṃghikamataṃ dassetvā idāni tameva vitthāretuṃ “phusitvā panā”tiādi vuttaṃ.	1301	
PA_tika-abh08_t:1301_3	Mahāsaṃghikā hi “paṭhamaṃ phasso ārammaṇaṃ phusati, atha tena phuṭṭhaṃ dutiyaṃ vedanā	1301	
PA_tika-abh08_t:1301_4	vediyati, evaṃ etehi phuṭṭhaveditaṃ tatiyaṃ saññā sañjānāti, tehi pana phuṭṭhaveditasaññāte	1301	
PA_tika-abh08_t:1301_5	catutthaṃ cetanāya sampayuttadhamme abhisandahatī”tiādinā vadanti. Balavapaccayattāti	1301	
PA_tika-abh08_t:1301_6	yathā pāsādaṃ patvā thambhā sesadabbasambhārānaṃ balavapaccayā, evamesa yasmā sesasampayuttānaṃ	1301	
PA_tika-abh08_t:1301_7	balavapaccayo, tasmāti attho. Tasmāti hetunigamanaṃ.	1301	
PA_tika-abh08_t:1302_0	Saheva cāti ca-saddo aṭṭhānappayutto, so “cittajāna”nti imassa anantaraṃ daṭṭhabbo.	1302	
PA_tika-abh08_t:1302_1	Kasmā? Cittānaṃ, cittajānañca ekuppādādibhāvena saheva pavattitoti evamettha padasambandho	1302	
PA_tika-abh08_t:1302_2	veditabbo. Idanti idaṃ yathāvuttavidhānaṃ, evaṃ “paṭhamābhinipātattā”ti kāraṇaṃ pariharitvā	1302	
PA_tika-abh08_t:1302_3	idāni “balavapaccayattā”ti idaṃ pariharanto āha “balava…pe… dissatī”ti. Ca-saddo	1302	
PA_tika-abh08_t:1302_4	avadhāraṇe, neva dissatīti attho. Sesadhammānampi hi sahajātapaccayabhāvassa sādhāraṇattā	1302	
PA_tika-abh08_t:1302_5	tasseva balavapaccayabhāve na kiñci kāraṇaṃ dissatīti. Yadi sabbamidamakāraṇaṃ, kathañcarahi	1302	
PA_tika-abh08_t:1302_6	phasso paṭhamaṃ vuttoti āha “desanākkamato”tiādi. “Vedanā hoti, phasso hoti, saññā	1302	
PA_tika-abh08_t:1302_7	hoti, phasso hoti, cetanā hoti, phasso hoti, cittaṃ hoti, phasso hoti, vedanā hoti,	1302	
PA_tika-abh08_t:1302_8	saññā hoti, cetanā hoti, vitakko hotī”tiādīhi āharitumpi vaṭṭeyya, desanāvārena pana	1302	
PA_tika-abh08_t:1302_9	phassova paṭhamaṃ vuttoti veditabbo. Yathā cettha, evaṃ sesadhammesupi pubbāparakkamo	1302	
PA_tika-abh08_t:1302_10	nāma na pariyesitabbo. Vacanatthalakkhaṇādīhīti vacanatthato ca lakkhaṇādito ca.	13021	
PA_tika-abh08_t:1303_0	Phusatīti kattuniddeso. Tattha kāraṇaṃ heṭṭhā vuttameva, phusanti etena vāti phasso.	1303	
PA_tika-abh08_t:1303_1	Sampayuttadhammā hi ārammaṇe pavattamānā taṃ phusanalakkhaṇena phassena phusantā	1303	
PA_tika-abh08_t:1303_2	viya honti, ārammaṇaphusanamattaṃ vā phassotipi sādhanattayampi yujjateva. Phusanaṃ	1303	
PA_tika-abh08_t:1303_3	lakkhaṇametassāti phusanalakkhaṇo, vedanāya paccayabhāvaṭṭhena ārammaṇaphusanalakkhaṇoti	1303	
PA_tika-abh08_t:1303_4	attho. Saṃghaṭṭanarasoti manodvāre cittārammaṇānaṃ saṃghaṭṭanato saṃghaṭṭanakicco.	1303	
PA_tika-abh08_t:1303_5	Ayañhi ārammaṇe anallīyamānopi rūpaṃ viya cakkhuṃ, saddo viya ca sotaṃ cittamārammaṇañca	1303	
PA_tika-abh08_t:1303_6	ghaṭṭeti. Pañcadvāresu vā vatthārammaṇasaṃghaṭṭanena sampajjatīti saṃghaṭṭanasampattiko	1303	
PA_tika-abh08_t:1303_7	phasso “saṃghaṭṭanaraso”ti vutto. Yathā “dve pāṇī vajjeyyu”ntiādīsu pāṇimhi ghaṭṭanaṃ	1303	
PA_tika-abh08_t:1303_8	tabbisesabhūtā rūpadhammā, evaṃ cittassa ārammaṇe saṃghaṭṭanaṃ tabbisesabhūto eko	1303	
PA_tika-abh08_t:1303_9	cetasikadhammo daṭṭhabbo. Tiṇṇaṃ sannipātasaṅkhātassa attano kāraṇassa vasena paveditattā	1303	
PA_tika-abh08_t:1303_10	sannipātapaccupaṭṭhāno. “Cakkhuñca paṭicca rūpe ca uppajjati cakkhuviññāṇaṃ, tiṇṇaṃ	13031	
PA_tika-abh08_t:1303_11	saṅgati phasso”ti hi vacanato cakkhurūpaviññāṇādīnaṃ tiṇṇaṃ sannipātavasena gahetabbatāya	13031	
PA_tika-abh08_t:1303_12	upaṭṭhānato sannipātasaṅkhātassa kāraṇassa vasena upaṭṭhānamassāti upaṭṭhānaṭṭhena	13031	
PA_tika-abh08_t:1303_13	paccupaṭṭhānena sannipātapaccupaṭṭhānatā vuttā. “Phassapaccayā vedanā”ti vacanato	13031	
PA_tika-abh08_t:1303_14	vedanā phalamassāti vedanāpaccupaṭṭhāno. Tajjasamannāhārena ceva indriyena ca parikkhate	13031	
PA_tika-abh08_t:1303_15	visaye anantarāyeneva uppajjanato āpāthagatavisayapadaṭṭhāno. Ayañhi tassa phassassa	13031	
PA_tika-abh08_t:1303_16	kāraṇabhūto tadanurūpabhūto samannāhāroti tajjasamannāhārasaṅkhātena āvajjanena ceva	13031	
PA_tika-abh08_t:1303_17	cakkhādiindriyena ca yathākkamaṃ ārammaṇakaraṇatadabhimukhabhāvavasena parikkhate	13031	
PA_tika-abh08_t:1303_18	abhisaṅkhāte āpāthagateyeva visaye ekantena uppajjanato āpāthagato visayo padaṭṭhānaṃ	13031	
PA_tika-abh08_t:1303_19	āsannakāraṇaṃ imassāti āpāthagatavisayapadaṭṭhāno.	13031	
PA_tika-abh08_t:1304_0	Nanu cāyaṃ dhammo cetasiko, svāyaṃ arūpadhammo samāno kathaṃ phusanalakkhaṇo hotīti	1304	
PA_tika-abh08_t:1304_1	antolīnacodanaṃ manasi katvā tassā sodhanatthaṃ “arūpadhammopi samāno”tiādi vuttaṃ.	1304	
PA_tika-abh08_t:1304_2	Tattha “phusanākāreneva pavattatī”ti iminā arūpassāpi sato tassa dhammassa ayaṃ sabhāvoti	1304	
PA_tika-abh08_t:1304_3	dasseti. Sā ca tassa phusanākārappavatti ambilaṃ ambapakkādiṃ khādantaṃ passantassa	1304	
PA_tika-abh08_t:1304_4	parassa kheḷuppattiparaṃ bādhiyamānaṃ disvā dayālukassa sarīrakampanaṃ, rukkhasākhagge	1304	
PA_tika-abh08_t:1304_5	duṭṭhitaṃ purisaṃ disvā bhūmiyaṃ ṭhitassa purisassa jaṅghacalanaṃ, pisācādibhāyitabbaṃ	1304	
PA_tika-abh08_t:1304_6	disvā ūrupatthambhoti evamādi viya daṭṭhabbā. Soti so yathāvuttalakkhaṇādiko phasso.	1304	
PA_tika-abh08_t:1305_0	Sundaranti sukhavedanāsampayuttattā pasatthaṃ. Manoti viññāṇaṃ. Sumanassa bhāvoti	1305	
PA_tika-abh08_t:1305_1	sumanasaṅkhātassa viññāṇassa bhāvo. Yvāyaṃ saddappavattinibandhano attho, so somanassaṃ.	1305	
PA_tika-abh08_t:1305_2	Somanassavedanāsampayuttattā hi sumana-saddo tasmiṃ viññāṇe pavattati. Vedena anubhavanākārena	1305	
PA_tika-abh08_t:1305_3	ayitaṃ pavattaṃ vedayitaṃ, taṃ lakkhaṇamassāti vedayitalakkhaṇā. Iṭṭhassa iṭṭhākāratova	1305	
PA_tika-abh08_t:1305_4	anubhavanaṃ kiccamassāti iṭṭhākārānubhavanarasā. Sā hi sabhāvato iṭṭhamārammaṇaṃ	1305	
PA_tika-abh08_t:1305_5	iṭṭhavasena, itarañca iṭṭhākāreneva anubhavati, tattha iṭṭhākārānubhavanaṃ kusalākusalacittasampayuttavedanāya	1305	
PA_tika-abh08_t:1305_6	labbhati tassā aniṭṭhassapi kappanāvasena iṭṭhākārena gahaṇato, sabhāvato pana iṭṭhānubhavanaṃ	1305	
PA_tika-abh08_t:1305_7	abyākatacittasampayuttāyapi labbhati tassā vipallāsaggāhābhāvato. “Rājā viya subhojanarasa”nti	1305	
PA_tika-abh08_t:1305_8	iminā imaṃ dīpeti – phassassa phusanamattameva hoti, saññāya sañjānanamattameva,	1305	
PA_tika-abh08_t:1305_9	cetanāya sañcetanāmattameva, viññāṇassa vijānanamattameva, ekaṃsato pana issaravatāya	1305	
PA_tika-abh08_t:1305_10	sāmibhāvena vedanāva ārammaṇarasaṃ anubhavati, rājā viya sūdakārena sampāditasubhojanarasanti.	13051	
PA_tika-abh08_t:1305_11	Assādīyatīti assādo, sukhavedanā. Tenāha bhagavā – “yaṃ, bhikkhave, pañcupādānakkhandhe	13051	
PA_tika-abh08_t:1305_12	paṭicca uppajjati sukhaṃ somanassaṃ, ayaṃ vuccati, bhikkhave, pañcupādānakkhandhesu	13051	
PA_tika-abh08_t:1305_13	assādo”ti. Cetosannissitattā cetasi bhavo assādoti cetasikaassādo, tathā paccupaṭṭhātīti	13051	
PA_tika-abh08_t:1305_14	cetasikaassādapaccupaṭṭhānā. Passaddhakāyo sukhaṃ vediyatīti āha “passaddhipadaṭṭhānā”ti.	13051	
PA_tika-abh08_t:1305_15	Idaṃ pana nirāmisasomanassavasena veditabbaṃ.	13051	
PA_tika-abh08_t:1306_0	Nīlādibhedassa ārammaṇassa sañjānanaṃ tameva saññaṃ katvā jānanaṃ lakkhaṇaṃ etassāti	1306	
PA_tika-abh08_t:1306_1	sañjānanalakkhaṇā. Paccābhiññāṇakaraṇarasāti pati abhiññāyati etenāti paccābhiññāṇaṃ,	1306	
PA_tika-abh08_t:1306_2	tadevetanti puna paccābhiññāṇanimittaṃ saṇṭhānādiko ākāro, tassa karaṇaraso kiccamassāti	1306	
PA_tika-abh08_t:1306_3	paccābhiññāṇakaraṇarasā. Sā hi uppajjamānā pacchā sañjānanassa kāraṇabhūtaṃ saṇṭhānādikaṃ	1306	
PA_tika-abh08_t:1306_4	ākāraṃ gahetvā uppajjatīti. Idañca nimittakārikāya nimittena sañjānantiyā ca sabbāya	1306	
PA_tika-abh08_t:1306_5	samānasaññāya yojetabbaṃ. Nimittena sañjānantīpi hi puna aparāya saññāya ca sañjānanassa	1306	
PA_tika-abh08_t:1306_6	nimittaṃ karotīti. Tañca kusalākusalakiriyājavanasaññaṃ dhuraṃ katvā veditabbaṃ.	1306	
PA_tika-abh08_t:1306_7	Taṃ panetaṃ abhiññāṇakaraṇaṃ kathaṃ daṭṭhabbanti āha “vaḍḍhakissa abhiññāṇakaraṇamivā”ti.	1306	
PA_tika-abh08_t:1306_8	Yathā vaḍḍhakissa dārūsu “idaṃ uddhaṃ, idaṃ adho”ti evaṃ pacchā sañjānanapaccayabhūtassa	1306	
PA_tika-abh08_t:1306_9	saññāṇassa karaṇaṃ, evamassā puna sañjānanapaccayanimittakaraṇanti vuttaṃ hoti. Hatthidassakaandho	1306	
PA_tika-abh08_t:1306_10	viya “idameva sacca”nti saññāya yathāgahitanimittavasena abhinivesakaraṇato yathā…pe…	13061	
PA_tika-abh08_t:1306_11	paccupaṭṭhānā. Etena saññāya ākāraggahaṇaṃ katvā ṭhitassa diṭṭhiādīnaṃ uppajjanato	13061	
PA_tika-abh08_t:1306_12	akusalasaññāya anurūpavasena phalapaccupaṭṭhānaṃ dassitaṃ hoti. Atha vā abhinivesakaraṇanti	13061	
PA_tika-abh08_t:1306_13	“idameva sacca”nti saññābhinivesamattameva, tasmā upaparikkhābhāvena yathāgahitanimittavasena	13061	
PA_tika-abh08_t:1306_14	abhinivesākārena upaṭṭhānato ākārapaccupaṭṭhānaṃ vuttaṃ. Tiṇapurisakesu migapotakānaṃ	13061	
PA_tika-abh08_t:1306_15	“purisā”ti uppannasaññā viya avikappasabhāvattā yathāupaṭṭhitavisayapadaṭṭhānā. Ettha	13061	
PA_tika-abh08_t:1306_16	ca ñāṇavippayuttasaññāya ākāraggahaṇavasena uppajjanakāle cittaṃ abbohārikaṃ saññānugatikaṃ	13061	
PA_tika-abh08_t:1306_17	hoti. Ñāṇasampayutte citte pana sasambhārapathaviyā anugatā sesadhātuyo viya saññācittañca	13061	
PA_tika-abh08_t:1306_18	abbohārikaṃ ñāṇānugatikaṃ hoti.	13061	
PA_tika-abh08_t:1307_0	Abhisandahatīti pabandhati pavatteti, “gaṇhatha gaṇhathā”ti vadantī viya sampayuttadhamme	1307	
PA_tika-abh08_t:1307_1	ārammaṇe payojeti, sakasakakicce ca paṭṭhapetīti attho. Cetayitalakkhaṇāti niddokkantassa	1307	
PA_tika-abh08_t:1307_2	pabuddhakkhaṇe sambhamappavatti viya cetaso ussāhatāva lakkhaṇā. Atha vā “abhisandahatī”ti	1307	
PA_tika-abh08_t:1307_3	vuttattā payojanalakkhaṇātveva attho. Āyūhanarasāti cetasikairiyanarasā, payogarasāti	1307	
PA_tika-abh08_t:1307_4	vuttaṃ hoti. Kusalākusalakiriyājavanasampayuttāyayeva panetaṃ labbhati. Saṃvidahanapaccupaṭṭhānāti	1307	
PA_tika-abh08_t:1307_5	“tvaṃ idaṃ karohī”ti vicārentī viya hotīti vicāraṇapaccupaṭṭhānā. Etāya hi pavattamānāya	1307	
PA_tika-abh08_t:1307_6	sabbepi sampayuttadhammā yathā sakiccapasutā honti, teneva hesā sakiccaparakiccasādhikā	1307	
PA_tika-abh08_t:1307_7	vuttā. Jeṭṭhasisso pare sajjhāyane uyyojento sayampi sajjhāyati. Tasmiñhi sajjhāyituṃ	1307	
PA_tika-abh08_t:1307_8	āraddhe sesasissāpi sajjhāyanti. Mahāvaḍḍhakismimpi vaḍḍhakikammaṃ kātuṃ āraddhe	1307	
PA_tika-abh08_t:1307_9	itarepi karonti yevāti āha “jeṭṭhasissamahāvaḍḍhakiādayo viyā”ti. Ādi-saddena jeṭṭhantevāsikādīnaṃ gahaṇaṃ.	1307	
PA_tika-abh08_t:1308_0	Yathāpaccayaṃ pavattamānānaṃ dhammānaṃ natthi kāci vasavattitāti vasavattibhāvanivāraṇatthaṃ	1308	
PA_tika-abh08_t:1308_1	“vitakkanaṃ vitakko”ti vuttaṃ. Ūhanaṃ ārammaṇassa parikappanaṃ, tasmiṃ abhiniropananti	1308	
PA_tika-abh08_t:1308_2	vā vuttaṃ hoti. Yasmā cittaṃ vitakkabalena ārammaṇaṃ abhiruḷhaṃ viya hoti, tasmā	1308	
PA_tika-abh08_t:1308_3	vuttaṃ “ārammaṇe cittassa abhiniropanalakkhaṇo”ti. Yathā hi koci gāmavāsī puriso	1308	
PA_tika-abh08_t:1308_4	rājavallabhaṃ, taṃsambandhinaṃ mittaṃ vā nissāya rājagehaṃ ārohati anupavisati, evaṃ	1308	
PA_tika-abh08_t:1308_5	vitakkaṃ nissāya cittaṃ ārammaṇaṃ ārohati. Yadi evaṃ kathaṃ avitakkacittaṃ ārammaṇaṃ	1308	
PA_tika-abh08_t:1308_6	ārohati, na hi dvipañcaviññāṇadutiyajjhānādike vitakko upalabbhati, yassa balena	1308	
PA_tika-abh08_t:1308_7	taṃ ārammaṇaṃ ārohati, tasmā sabhāvato bhāvanābalena tattha anuppajjanako? Saccaṃ,	1308	
PA_tika-abh08_t:1308_8	tampi vitakkabalena ārohati. Yathā hi so puriso paricayena tena vināpi nirāsaṅko	1308	
PA_tika-abh08_t:1308_9	rājagehaṃ pavisati, evaṃ paricayena vitakkena vināpi avitakkacittaṃ ārammaṇaṃ ārohati.	1308	
PA_tika-abh08_t:1308_10	Paricayoti cettha santāne abhiṇhaṃ pavattacittabhāvanāsaṅkhāto paricayo. Vitakkassa	13081	
PA_tika-abh08_t:1308_11	hi santāne abhiṇhaṃ pavattassa vasena cittassa ārammaṇābhirohanaṃ ciraparicitaṃ,	13081	
PA_tika-abh08_t:1308_12	tena taṃ cittaṃ kadāci vitakkena vināpi tattha vattateva. Yathā taṃ ñāṇasahitaṃ hutvā	13081	
PA_tika-abh08_t:1308_13	sammasanavasena ciraparicitaṃ kadāci ñāṇarahitampi sammasanavasena pavattati, yathā	13081	
PA_tika-abh08_t:1308_14	vā kilesasahitaṃ hutvā pavattaṃ sabbaso kilesarahitampi paricayena kilesavāsanāvasena	13081	
PA_tika-abh08_t:1308_15	pavattati, evaṃsampadamidaṃ daṭṭhabbaṃ.	13081	
PA_tika-abh08_t:1309_0	Atha vā dvipañcaviññāṇaṃ avitakkampi vatthārammaṇaghaṭṭanassa balavatāya, dutiyajjhānādīni	1309	
PA_tika-abh08_t:1309_1	ca heṭṭhimaheṭṭhimabhāvanāya balavatāya ārammaṇaṃ ārohatīti. Ādito, abhimukhaṃ vā	1309	
PA_tika-abh08_t:1309_2	hananaṃ paharaṇamattaṃ āhananaṃ, parito, parivattetvā vā hananaṃ visesena paharaṇaṃ	1309	
PA_tika-abh08_t:1309_3	pariyāhananaṃ, taṃ kiccamassāti āhananapariyāhananaraso. Tathā hi tena yogāvacaro	1309	
PA_tika-abh08_t:1309_4	ārammaṇaṃ vitakkāhataṃ vitakkapariyāhataṃ karotīti vuccati. Ānayanaṃ cittassa ārammaṇe	1309	
PA_tika-abh08_t:1309_5	upanayanaṃ, ākaḍḍhanaṃ vā, tathā hutvā paccupaṭṭhānamassāti ānayanapaccupaṭṭhāno.	1309	
PA_tika-abh08_t:1310_0	Tenāti tena vicārena karaṇabhūtena, hetubhūtena vā cittaṃ ārammaṇe vicarati anuvicarati,	1310	
PA_tika-abh08_t:1310_1	avicāracittassa pana avitakkacitte vuttānusārena pavatti veditabbā. Vicaraṇaṃ anusañcaraṇaṃ	1310	
PA_tika-abh08_t:1310_2	anuparigamanaṃ. Svāyaṃ viseso santānamhi labbhamāno javanasantāne pākaṭo hotīti daṭṭhabbo.	1310	
PA_tika-abh08_t:1310_3	Esa nayo sesesupi. Ārammaṇassa anumajjanaṃ anumasanaṃ parimajjanamassa lakkhaṇanti	1310	
PA_tika-abh08_t:1310_4	ārammaṇānumajjanalakkhaṇo. Tathā hi vicāro parimajjanahattho viya, saṃsaraṇahattho	1310	
PA_tika-abh08_t:1310_5	viyāti vuccati. Tatthāti ārammaṇe. Sahajātānaṃ anuyojanaṃ ārammaṇe anuvicaraṇasaṅkhātaanumajjanavasena	1310	
PA_tika-abh08_t:1310_6	veditabbaṃ. Dhammānañhi sabhāvavinimuttā kāci kiriyā nāma natthi. Tathāgahetabbākāro	1310	
PA_tika-abh08_t:1310_7	bodhaneyyajanānurodhena paramatthato ekasabhāvopi sabhāvadhammo pariyāyavacanehi	1310	
PA_tika-abh08_t:1310_8	visayasamāropitarūpehi bahūhi pakārehi pakāsīyati. Evañhi so suṭṭhu pakāsito hotīti.	1310	
PA_tika-abh08_t:1310_9	Anupabandhapaccupaṭṭhānoti ārammaṇe cittassa avicchinnassa viya pavattipaccupaṭṭhāno.	1310	
PA_tika-abh08_t:1310_10	Tathā hi so anusandhānatāti niddiṭṭho.	13101	
PA_tika-abh08_t:1311_0	Ettha ca vicārato oḷārikaṭṭhena tasseva pubbaṅgamaṭṭhena paṭhamaghaṇṭābhiravo viya	1311	
PA_tika-abh08_t:1311_1	cetaso paṭhamābhinipāto vitakko, anuravo viya anusañcaraṇaṃ vicāro. Yathā hi ghaṇṭābhighātajo	1311	
PA_tika-abh08_t:1311_2	paṭhamābhiravo anuravato oḷāriko, pubbaṅgamo ca hoti, evaṃ ārammaṇābhiropanaṭṭhena	1311	
PA_tika-abh08_t:1311_3	vitakko oḷāriko, pubbaṅgamo viya ca hoti. Tato sukhumaṭṭhena anumajjanasabhāvena	1311	
PA_tika-abh08_t:1311_4	ca ghaṇṭānuravo viya anupabandho vicāro. Vipphāravā cettha vitakko cittassa paṭhamuppattikāle	1311	
PA_tika-abh08_t:1311_5	cittassa paripphandanabhūto ākāse uppatitukāmassa sakuṇassa pakkhavikkhepo viya,	1311	
PA_tika-abh08_t:1311_6	padumābhimukhapāto viya ca gandhānubandhacetaso bhamarassa. Santavutti vicāro cittassa	1311	
PA_tika-abh08_t:1311_7	nātiparipphandanabhāvo, ākāse uppatitassa sakuṇassa pakkhappasāraṇaṃ viya, padumassa	1311	
PA_tika-abh08_t:1311_8	uparibhāge paribbhamanaṃ viya ca padumābhimukhapatitassa bhamarassa. Āgamaṭṭhakathāyaṃ	1311	
PA_tika-abh08_t:1311_9	pana vipariyāyena āgataṃ. Tathā ca vuttaṃ dukanipātaṭṭhakathāyaṃ –	1311	
PA_tika-abh08_t:1312_0	“Ākāse gacchato mahāsakuṇassa ubhohi pakkhehi vātaṃ gahetvā pakkhe sannisīdāpetvā	1312	
PA_tika-abh08_t:1312_1	gamanaṃ viya ārammaṇe cetaso abhiniropanabhāvena pavatto vitakko, vātaggahaṇatthaṃ	1312	
PA_tika-abh08_t:1312_2	pakkhe phandāpayamānassa gamanaṃ viya anumajjanabhāvena pavatto vicāro”ti.	1312	
PA_tika-abh08_t:1313_0	Tampi anupabandhena pavattiyaṃ yujjati. Tathā hi upacāre, appanāyaṃ vā santānena	1313	
PA_tika-abh08_t:1313_1	pavattiyaṃ vitakko niccalo hutvā ārammaṇaṃ anupavisitvā viya pavattati, na paṭhamābhinipāte viya pākaṭo hotīti.	1313	
PA_tika-abh08_t:1314_0	Pinayatīti kāyacittaṃ appeti, vaḍḍheti vā. Sampiyāyanalakkhaṇāti ārammaṇaṃ kallato	1314	
PA_tika-abh08_t:1314_1	gahaṇalakkhaṇā. Pīṇanarasāti kāyacittānaṃ paribrūhanakiccā. Pharaṇarasāti paṇītarūpehi	1314	
PA_tika-abh08_t:1314_2	kāyassa byāpanarasā, attanā sampayuttacittasamuṭṭhānehi rūpehi sakalarūpakāyabyāpanaṃ	1314	
PA_tika-abh08_t:1314_3	karotīti vuttaṃ hoti. Na hi aññathā imissā pharaṇaṃ hoti, dhammānaṃ abyāpāratāya	1314	
PA_tika-abh08_t:1314_4	kesaggamattampi saṅkamanābhāvato. Udaggabhāvo odagyaṃ.	1314	
PA_tika-abh08_t:1315_0	Ekaṃ ārammaṇaṃ aggametassāti ekaggaṃ, cittaṃ, yena pana dhammena yogato taṃ ekaggaṃ	1315	
PA_tika-abh08_t:1315_1	nāma hoti, so ekaggabhāvo. So pana cittasseva hoti, na yassa kassacīti āha “cittassa	1315	
PA_tika-abh08_t:1315_2	ekaggabhāvo”ti, nivāte dīpasikhāya ṭhiti viya cittassa ṭhitīti vuttaṃ hoti. Visārassa	1315	
PA_tika-abh08_t:1315_3	byaggabhāvassa paṭipakkho sabhāvo avisāro, na visārābhāvamattaṃ, taṃ imassa lakkhaṇanti	1315	
PA_tika-abh08_t:1315_4	āha “avisāralakkhaṇo”ti. Avikkhepo sampayuttadhammānaṃ avikkhittatā, avisārāvikkhepānaṃ	1315	
PA_tika-abh08_t:1315_5	samādhānabhāvato atthato visesābhāvepi samukhena, sampayuttamukhena ca ubhayaṃ vuttanti	1315	
PA_tika-abh08_t:1315_6	daṭṭhabbaṃ. Avūpasamalakkhaṇassa vikkhepassa paṭipakkhatāya cittassa upasamanākārena	1315	
PA_tika-abh08_t:1315_7	paccupaṭṭhātīti upasamapaccupaṭṭhāno. Visesatoti yebhuyyena. Sukhavirahitopi hi atthi	1315	
PA_tika-abh08_t:1315_8	samādhīti so yebhuyyena sukhapadaṭṭhāno hoti. Atha vā visesatoti atisayena. “Sukhino	1315	
PA_tika-abh08_t:1315_9	cittaṃ samādhiyatī”ti vacanato hi sukhaṃ samādhissa visesakāraṇaṃ sukhavirahitassapi	1315	
PA_tika-abh08_t:1315_10	tadupanissayeneva samijjhanato.	13151	
PA_tika-abh08_t:1316_0	Saddahanti etāyāti kammaphalādisaddahanakiriyāya pavattamānānaṃ dhammānaṃ tattha	1316	
PA_tika-abh08_t:1316_1	ādhipaccabhāvena saddhāya paccayataṃ dasseti. Tassā hi dhammānaṃ tathā paccayabhāve	1316	
PA_tika-abh08_t:1316_2	sati taṃsamaṅgipuggalo “saddahatī”ti voharīyati. Saddahanaṃ saddheyyavatthuno pattiyāyanaṃ,	1316	
PA_tika-abh08_t:1316_3	taṃ lakkhaṇametissāti saddahanalakkhaṇā. Kālusiyamalaṃ vidhametvā sampayuttānaṃ,	1316	
PA_tika-abh08_t:1316_4	puggalasseva vā pasādaṃ anāvilabhāvakāraṇaṃ kiccametissāti pasādanarasā. Yathā kathaṃ	1316	
PA_tika-abh08_t:1316_5	viyāti āha “udakappasādakamaṇi viyā”ti. Akālusiyapaccupaṭṭhānāti anāvilabhāvapaccupaṭṭhānā.	1316	
PA_tika-abh08_t:1316_6	Ratanattayaṃ kammaṃ kammaphalañca saddheyyavatthu, taṃ imissā āsannakāraṇanti saddheyyavatthupadaṭṭhānā.	1316	
PA_tika-abh08_t:1316_7	Na hi saddhāya avatthubhūtesu titthiyādīsu sā uppajjati. Sā panāyaṃ kusaladhammānaṃ	1316	
PA_tika-abh08_t:1316_8	ādāne hattho viya, sabbasampattisampadāne vittaṃ viya, amatakasiphalaphalane bījaṃ	1316	
PA_tika-abh08_t:1316_9	viya ca daṭṭhabbā. “Saddhāhattho, mahānāma, ariyasāvako, saddhīdha vittaṃ purisassa	1316	
PA_tika-abh08_t:1316_10	seṭṭhaṃ, saddhā bījaṃ tapo vuṭṭhī”tiādivacanañhettha sādhakaṃ.	13161	
PA_tika-abh08_t:1317_0	Saranti 237 etāyāti saraṇakiriyāya pavattamānānaṃ dhammānaṃ tattha ādhipaccabhāvena	1317	
PA_tika-abh08_t:1317_1	satiyā paccayataṃ dasseti. Tassā hi dhammānaṃ tathā paccayabhāve sati taṃsamaṅgipuggalo	1317	
PA_tika-abh08_t:1317_2	“saratī”ti voharīyati. Udake alābu viya pilavitvā gantuṃ adatvā pāsāṇassa viya niccalassa	1317	
PA_tika-abh08_t:1317_3	ārammaṇassa ṭhapanaṃ asammuṭṭhatākaraṇaṃ apilāpanaṃ, taṃ lakkhaṇamassāti apilāpanalakkhaṇā.	1317	
PA_tika-abh08_t:1317_4	Sā hi ārammaṇe daḷhaṃ patiṭṭhitattā esikā viya vuccati. Sammosapaccanīkakiccaṃ asammosaraso,	1317	
PA_tika-abh08_t:1317_5	na sammosābhāvamattaṃ. “Satārakkhena cetasā viharatī”ti vuttattā cetoguṇaratanahārakānaṃ	1317	
PA_tika-abh08_t:1317_6	kilesacorānaṃ nivāraṇato āha “ārakkhapaccupaṭṭhānā”ti. Tathā hesā cakkhudvārādirakkhanato	1317	
PA_tika-abh08_t:1317_7	dovāriko viyāti vuccati. Paṭhamaṃ saññāya thiruppannabhāve pacchā satiyā patiṭṭhānabhāvato	1317	
PA_tika-abh08_t:1317_8	āha “thirasaññāpadaṭṭhānā”ti. Atha satisaññānaṃ kiṃ nānākaraṇanti? Saññā tāva paṭhamaṃ	1317	
PA_tika-abh08_t:1317_9	aggahitanimittaṃ sañjānāti, gahitanimitte puna paccābhiññāṇapaccayanimittaṃ karoti,	1317	
PA_tika-abh08_t:1317_10	paṭhamaṃ aggahite pana saññākiccaṃ appadhānaṃ hoti, sati pana paṭhamaṃ aggahitanimittampi	13171	
PA_tika-abh08_t:1317_11	sarati gahitanimittampi, gahitanimitte pana satikiccaṃ guṇabhūtaṃ hotīti idameva tāsaṃ nānattaṃ.	13171	
PA_tika-abh08_t:1318_0	Vīrabhāvoti yena vīriyena vīro nāma hoti, so dhammo. Vīrānaṃ vā kammanti yena kammena	1318	
PA_tika-abh08_t:1318_1	vīro nāma hoti, taṃ vīrānaṃ kammaṃ nāma. Vīriyaṃ panassa sādhakabhāvato tathā vuttaṃ.	1318	
PA_tika-abh08_t:1318_2	Dhammavinimuttaṃ vā kiñci kammaṃ natthīti vīriyameva kammabhāvena vuttanti daṭṭhabbaṃ.	1318	
PA_tika-abh08_t:1318_3	Vidhinā īretabbaṃ pavattetabbanti vā vīriyaṃ. Ussāho taṃ taṃ kiccaṃ samārambho, parakkamo	1318	
PA_tika-abh08_t:1318_4	vā. Upatthambhanaṃ pana sampayuttadhammānaṃ kosajjapakkhe patituṃ adatvā dhāraṇaṃ	1318	
PA_tika-abh08_t:1318_5	anubalappadānaṃ. Sampayuttadhammānaṃ saṃsīdanabhāvanivārako dhammo, na saṃsīdanābhāvamattaṃ,	1318	
PA_tika-abh08_t:1318_6	asaṃsīdanabhāvena paccupaṭṭhātīti asaṃsīdanabhāvapaccupaṭṭhānaṃ. “Saṃviggo yoniso	1318	
PA_tika-abh08_t:1318_7	padahatī”ti vacanato saṃvegapadaṭṭhānaṃ. Saṃvegoti cettha saṃvegamayaṃ ñāṇaṃ. Asaṃvegapubbikāya	1318	
PA_tika-abh08_t:1318_8	pana kusalakiriyāya vīriyārambhavatthupadaṭṭhānaṃ. Tattha vīriyārambhavatthūni nāma –	1318	
PA_tika-abh08_t:1319_0	“Maggo gantabbo hoti, maggo gato. Kammaṃ kātabbaṃ hoti, kammaṃ kataṃ. Appamattako	1319	
PA_tika-abh08_t:1319_1	ābādho uppanno hoti, gilānā vuṭṭhito hoti, aciravuṭṭhito gelaññā. Gāmaṃ vā nigamaṃ	1319	
PA_tika-abh08_t:1319_2	vā piṇḍāya caranto na labhati, lūkhassa vā paṇītassa vā bhojanassa yāvadatthaṃ pāripūriṃ	1319	
PA_tika-abh08_t:1319_3	labhati…pe… pāripūri”nti –	1319	
PA_tika-abh08_t:1320_0	Evaṃ vuttāni etāni anurūpapaccavekkhaṇasahitāni aṭṭha vīriyārambhavatthūni, tammūlakāni	1320	
PA_tika-abh08_t:1320_1	vā paccavekkhaṇāni. Ettha ca vitakko sampayuttadhamme ārammaṇaṃ āropeti. Cetanā te	1320	
PA_tika-abh08_t:1320_2	taṃtaṃkiccesu niyojeti. Vīriyaṃ pana te saṃsīdituṃ adatvā ussāhetīti ayaṃ vitakkacetanāvīriyānaṃ viseso.	1320	
PA_tika-abh08_t:1321_0	Vijānanalakkhaṇāti visesena jānanalakkhaṇā, yathāsabhāvapaṭivedhalakkhaṇāti attho.	1321	
PA_tika-abh08_t:1321_1	Visayassa ārammaṇassa obhāsanaṃ pakāsanaṃ tappaṭicchādakasammohandhakārassa vidhamanatoti	1321	
PA_tika-abh08_t:1321_2	visayobhāsanaṃ, taṃ kiccamassāti visayobhāsanarasā. Katthaci visaye asammuyhanākārena	1321	
PA_tika-abh08_t:1321_3	sammohapaṭipakkhatāya vā paccupaṭṭhānato sammohābhāvassa paccupaṭṭhānato vā asammohapaccupaṭṭhānā.	1321	
PA_tika-abh08_t:1322_0	Attanā anupāletabbānaṃ sahajātadhammānaṃ anupālanaṃ jīvitassa byāpāro, tañca tesaṃ	1322	
PA_tika-abh08_t:1322_1	jīvananti taṃ tassa kāraṇabhāvaṃ purakkhatvā vuttaṃ “jīvanti tenā”ti. Rūpārūpajīvitindriyassa	1322	
PA_tika-abh08_t:1322_2	anurūpato lakkhaṇādikaṃ dassetuṃ “attanā avinibhuttāna”nti vuttaṃ. “Sampayuttāna”nti	1322	
PA_tika-abh08_t:1322_3	hi vuccamāne rūpadhammānaṃ sampayogābhāvato rūpajīvitindriyassa saṅgaho na siyā.	1322	
PA_tika-abh08_t:1322_4	“Avinibhuttāna”nti pana vuttattā yāni avinibbhogarūpāni rūpajīvitindriyena saddhiṃ	1322	
PA_tika-abh08_t:1322_5	avinibhuttāni avisaṃsaṭṭhāni. Ye ca arūpadhammā arūpajīvitindriyena sampayuttā, tesaṃ	1322	
PA_tika-abh08_t:1322_6	sabbesaṃ saṅgaho hotīti. Pavattanarasanti uppādato yāva bhaṅgā anupālanato antarā	1322	
PA_tika-abh08_t:1322_7	anivattanasabhāvasādhanena tesaṃ pavattanakiccaṃ. Keci pana “rūpajīvitindriyaṃ tesaṃ	1322	
PA_tika-abh08_t:1322_8	ṭhitikkhaṇato paṭṭhāya, arūpajīvitindriyaṃ uppādato paṭṭhāya pavattiyā paccayo”ti	1322	
PA_tika-abh08_t:1322_9	vadanti, taṃ na yuttaṃ. Paṭṭhāne hi “abyākataṃ dhammaṃ paṭicca asaññasattānaṃ ekaṃ	1322	
PA_tika-abh08_t:1322_10	mahābhūtaṃ paṭicca indriyapaccayaṃ kammapaccayasadisa”nti asaññasattānaṃ indriyapaccayo	13221	
PA_tika-abh08_t:1322_11	kammapaccayasadisaṃ katvā vutto, tasmā rūpajīvitindriyampi uppādato paṭṭhāya paccayo	13221	
PA_tika-abh08_t:1322_12	hotīti daṭṭhabbaṃ. Uppādato yāva bhaṅgā ṭhapanato ṭhapanapaccupaṭṭhānaṃ. Anupālanavasena	13221	
PA_tika-abh08_t:1322_13	yāpayitabbā pavattetabbā dhammā padaṭṭhānamassāti yāpayitabbadhammapadaṭṭhānaṃ. Yadi	13221	
PA_tika-abh08_t:1322_14	evaṃ tesaṃ anupālanādisādhakaṃ, kathaṃ tesaṃ nirodho hoti. Evañhi sabbakālaṃ ṭhātabbanti	13221	
PA_tika-abh08_t:1322_15	āha “santepi cā”tiādi. Anupālanalakkhaṇādimhīti ādi-saddena pavattanarasādimeva saṅgaṇhāti.	13221	
PA_tika-abh08_t:1322_16	Atthikkhaṇeyevāti attanā anupāletabbānaṃ, attano vā atthikkhaṇeyeva. Udakanti taḷākagatajalaṃ,	13221	
PA_tika-abh08_t:1322_17	daṇḍagatajalaṃ vā. Tattha taḷākagataudakassa gahaṇe attanā anupāletabbadhammānaṃ	13221	
PA_tika-abh08_t:1322_18	atthikkhaṇe anupālanaṃ sādhitaṃ hoti, daṇḍagatajalassa pana gahaṇe attano atthikkhaṇe	13221	
PA_tika-abh08_t:1322_19	anupālanaṃ. Attanā anuppāditadhamme kathaṃ pāletīti āha “dhāti viya kumāra”nti. Yadi	13221	
PA_tika-abh08_t:1322_20	sesadhammānaṃ pavattikāraṇena kenaci bhavitabbaṃ, jīvitassa pana kiṃ pavattikāraṇanti	13222	
PA_tika-abh08_t:1322_21	āha “sayaṃ…pe… pavattatī”ti. Yathā kathaṃ viyāti āha “niyāmako viyā”ti. Sopi attanā	13222	
PA_tika-abh08_t:1322_22	pavattitanāvāsambandhena pavattati. Yadi dhammānaṃ pavatti jīvitindriyapaṭibaddhaṃ,	13222	
PA_tika-abh08_t:1322_23	bhaṅgato uddhampi kiṃ pana pavattetīti āha “na bhaṅgato uddha”nti. Kasmāti āha “attano	13222	
PA_tika-abh08_t:1322_24	ca pavattetabbānañca abhāvā”ti. Bhaṅgakkhaṇe pana kathanti āha “na bhaṅgakkhaṇe ṭhapetī”ti.	13222	
PA_tika-abh08_t:1323_0	Yasmā pana lobhapaṭipakkho alobho hoti, ye dhammā tena sampayuttā, taṃsamaṅgino vā	1323	
PA_tika-abh08_t:1323_1	sattā, te na lubbhanti, sayampi kadāci na lubbhateva, atthato vā alubbhanākāro eva	1323	
PA_tika-abh08_t:1323_2	ca so hoti, tasmā vuttaṃ “na lubbhanti tenā”tiādi. Esa nayo “na dussanti tenā”tiādīsupi.	1323	
PA_tika-abh08_t:1323_3	Alaggabhāvo ārammaṇaṃ nissāya pavattantassapi tattha anāsattatā. Tenāha “kamaladale	1323	
PA_tika-abh08_t:1323_4	jalabindu viyā”ti. Apariggaho kassaci vatthuno mamattavasena asaṅgaho. Muttabhikkhu	1323	
PA_tika-abh08_t:1323_5	viyāti khīṇāsavabhikkhu viya. So hi muttarāgattā katthaci mamāyanarahito hoti. Anallīno	1323	
PA_tika-abh08_t:1323_6	bhāvo adhippāyo etassāti anallīnabhāvo. Evañhi “asucimhi patitapuriso viyā”ti upamāya	1323	
PA_tika-abh08_t:1323_7	sameti. Yathā hi tassa purisassa satipi kāyena allīyane bhāvo anallīno, evaṃ alobhopi	1323	
PA_tika-abh08_t:1323_8	ārammaṇakaraṇavasena gahitepi ārammaṇe alaggabhāvena anallīnabhāvo anallīnākāroyeva	1323	
PA_tika-abh08_t:1323_9	pavattati. Evaṃsabhāvo hi so dhammoti.	1323	
PA_tika-abh08_t:1324_0	Caṇḍikassa bhāvo caṇḍikkaṃ, pharusabhāvo, atthato pana kopoyeva, tappaṭipakkho apharusabhāvo	1324	
PA_tika-abh08_t:1324_1	acaṇḍikkaṃ. Avirodho aviggaho appaṭipakkho sabhāvo. Āghātavinayanarasoti ettha āghāto	1324	
PA_tika-abh08_t:1324_2	nāma parassa attānaṃ, attano paraṃ uddissa, parasseva ca paraṃ uddissa pavatto upanāho	1324	
PA_tika-abh08_t:1324_3	balavakopo. Tassa vinayanaraso apanayanaraso. Sommabhāvo majjanavasena hilādaniyatā	1324	
PA_tika-abh08_t:1324_4	sītalabhāvo. Tenāha “puṇṇacando viyā”ti.	1324	
PA_tika-abh08_t:1325_0	Kāyaduccarītādīhīti hetumhi karaṇavacanaṃ. Hirīyati lajjanākārena jigucchiyati. Tehiyevāti	1325	
PA_tika-abh08_t:1325_1	kāyaduccaritādīhiyeva. Ottappatīti ubbijjati. Hirī pāpe gūthe viya passantī jigucchatīti	1325	
PA_tika-abh08_t:1325_2	āha “pāpato jigucchanalakkhaṇā hirī”ti. Ottappaṃ te uṇhaṃ viya passantaṃ tato uttasatīti	1325	
PA_tika-abh08_t:1325_3	vuttaṃ “uttāsalakkhaṇaṃ ottappa”nti. Ubhopi pāpānaṃ akaraṇarasāti lajjanākārena pāpānaṃ	1325	
PA_tika-abh08_t:1325_4	akaraṇarasā hirī, uttāsākārena ottappaṃ. Pāpato saṅkocanapaccupaṭṭhānāti vuttappakāreneva	1325	
PA_tika-abh08_t:1325_5	pāpato saṅkocanākārena paccupaṭṭhānā. Attagāravaparagāravapadaṭṭhānāti attagāravapadaṭṭhānā	1325	
PA_tika-abh08_t:1325_6	hirī ajjhattasamuṭṭhānatāya, attādhipatitāya ca. Paragāravapadaṭṭhānaṃ ottappaṃ bahiddhāsamuṭṭhānatāya,	1325	
PA_tika-abh08_t:1325_7	lokādhipatitāya ca. Attānañhi garuṃ katvā hiriyā pāpaṃ pajahati kulavadhū viya. Paraṃ	1325	
PA_tika-abh08_t:1325_8	garuṃ katvā ottappena pāpaṃ pajahati vesiyā viya. Ajjhattasamuṭṭhānāditā ca nesaṃ	1325	
PA_tika-abh08_t:1325_9	tattha tattha pākaṭabhāvena veditabbā, na pana tesaṃ kadāci aññamaññaviyogato. Na	1325	
PA_tika-abh08_t:1325_10	hi lajjanaṃ nibbhayaṃ vā pāpabhayaṃ vā alajjanaṃ atthīti. Hiriyā balavabhāve pana	13251	
PA_tika-abh08_t:1325_11	ottappaṃ abbohārikaṃ hoti, ottappassa balavabhāve hirī abbohārikā. Ime ca dve dhammā	13251	
PA_tika-abh08_t:1325_12	“lokapālā”ti vuccanti. Yathāha –	13251	
PA_tika-abh08_t:1326_0	“Dveme, bhikkhave, sukkā dhammā lokaṃ pālenti. Katame dve? Hirī ca ottappañca, ime	1326	
PA_tika-abh08_t:1326_1	kho, bhikkhave, dve sukkā dhammā lokaṃ na pāleyyuṃ, nayidha paññāyetha ‘mātā’ti vā	1326	
PA_tika-abh08_t:1326_2	‘mātucchā’ti vā ‘mātulānī’ti vā”tiādi.	1326	
PA_tika-abh08_t:1327_0	Passambhanaṃ darathavūpasamo, kāya-saddo samūhavacano. So cettha vedanādikkhandhattayaṃ.	1327	
PA_tika-abh08_t:1327_1	Vatticchāvasena hi saddo visiṭṭhavutti hotīti āha “kāyoti cetthā”tiādi. Vedanādayoti	1327	
PA_tika-abh08_t:1327_2	vedanākkhandho saññākkhandho saṅkhārakkhandhoti tayo khandhā. Tathā ca vuttaṃ tattha	1327	
PA_tika-abh08_t:1327_3	“katamā tasmiṃ samaye kāyapassaddhi hoti, yā tasmiṃ samaye vedanākkhandhassā”tiādi.	1327	
PA_tika-abh08_t:1327_4	Daratho sārambho domanassapaccayānaṃ uddhaccādīnaṃ kilesānaṃ, tathā pavattānaṃ vā	1327	
PA_tika-abh08_t:1327_5	catunnaṃ khandhānametaṃ adhivacanaṃ. Tassa vūpasamaṃ lakkhaṇamassāti kāyacittadarathavūpasamalakkhaṇā.	1327	
PA_tika-abh08_t:1327_6	Kāyacitta…pe… rasāti yathāvuttānameva paṭipakkhadhammānaṃ abhibhavanarasā. Darathanimmaddanena	1327	
PA_tika-abh08_t:1327_7	pariḷāhaparipphandanavirahito sītibhāvo aparipphandanasītibhāvo. Avūpasamo paripphandanaṃ	1327	
PA_tika-abh08_t:1327_8	asantavuttitā. Uddhaccādikilesāti uddhaccappadhānā uddhaccādhikacittuppādasampayuttā	1327	
PA_tika-abh08_t:1327_9	kilesā. Tepi hi uddhaccavasena avūpasamakarā. Uddhaccaṃ vā ādiṃ katvā sabbeyeva kilesā	1327	
PA_tika-abh08_t:1327_10	uddhaccādikilesā. Evaṃ sesesupi.	13271	
PA_tika-abh08_t:1328	Garubhāvo dandhatā, thinamiddhādhikānaṃ tathā pavattānaṃ vā catunnaṃ khandhānametaṃ adhivacanaṃ. Dandhatāya paṭipakkho adandhatā agarubhāvo.	132	
PA_tika-abh08_t:1329_0	Thaddhabhāvo thambho. Diṭṭhimānādhikānaṃ, tappadhānānaṃ vā catunnaṃ khandhānaṃ etaṃ	1329	
PA_tika-abh08_t:1329_1	nāmaṃ. Thaddhabhāvanimmaddanatoyeva katthaci ārammaṇe appaṭihatākārena paccupaṭṭhanti,	1329	
PA_tika-abh08_t:1329_2	sampayuttānaṃ vā tattha appaṭighātaṃ paccupaṭṭhāpentīti appaṭighātapaccupaṭṭhānā.	1329	
PA_tika-abh08_t:1330_0	Kammani sādhu kammaññaṃ, na kammaññaṃ akammaññaṃ, tassa bhāvo akammaññabhāvo, dānasīlādipuññakiriyāya	1330	
PA_tika-abh08_t:1330_1	asamatthatā. Atthato kāmacchandādisaṃkilesadhammā, tappadhānā vā cattāro akusalakkhandhā.	1330	
PA_tika-abh08_t:1330_2	Akammaññabhāvanimmaddaneneva sampannākārena ārammaṇassa gahaṇaṃ ārammaṇakaraṇasampatti.	1330	
PA_tika-abh08_t:1330_3	Vuttāvasesā kāmacchandādayo, tadekaṭṭhā ca saṃkilesadhammā sesanīvaraṇādayo. Imā	1330	
PA_tika-abh08_t:1330_4	pana dve vinibandhanimmaddanena pasādanīyavatthūsu pasādāvahā, hitakiriyāsu viniyogakkhamabhāvāvahā	1330	
PA_tika-abh08_t:1330_5	suvaṇṇavisuddhi viyāti daṭṭhabbā.	1330	
PA_tika-abh08_t:1331_0	Gelaññaṃ assaddhiyādayo, tadekaṭṭhā ca pāpadhammā, tappaṭipakkho agelaññabhāvo lakkhaṇaṃ	1331	
PA_tika-abh08_t:1331_1	etāsanti agelaññabhāvalakkhaṇā. Gelaññanimmaddaneneva natthi etāsaṃ ādīnavo doso	1331	
PA_tika-abh08_t:1331_2	upaddavo vā, na vā etā ādīnaṃ kapaṇaṃ vanti pavattantīti nirādīnavā, tenākārena paccupaṭṭhanti,	1331	
PA_tika-abh08_t:1331_3	taṃ vā sampayuttesu paccupaṭṭhāpentīti nirādīnavapaccupaṭṭhānā.	1331	
PA_tika-abh08_t:1332_0	Kāyasambandhī, cittasambandhī ca ujubhāvoti lakkhitabbatāya kāyacittānaṃ ajjavalakkhaṇā.	1332	
PA_tika-abh08_t:1332_1	Kāyacittānaṃ naṅgalasīsacandakoṭigomuttavaṅkatāsaṅkhātānaṃ kuṭilabhāvānaṃ atthato	1332	
PA_tika-abh08_t:1332_2	māyāsāṭheyyādibhūtānaṃ nimmaddanato kāyacittānaṃ kuṭilabhāvanimmaddanarasā. Tatoyeva	1332	
PA_tika-abh08_t:1332_3	sabbathāpi ajimhabhāvena paccupaṭṭhanti, sampayuttānaṃ vā ajimhataṃ paccupaṭṭhāpentīti	1332	
PA_tika-abh08_t:1332_4	ajimhatāpaccupaṭṭhānā.	1332	
PA_tika-abh08_t:1333_0	Nanu ca kāyapassaddhiādīnaṃ dvinnaṃ dvinnaṃ dhammānaṃ ekekapaṭipakkhattā darathanimmaddanādikiccaṃ	1333	
PA_tika-abh08_t:1333_1	ekekameva karoti. Kasmā pana dve dve dhammā vuttāti? Na kho panevaṃ cintitabbaṃ bhagavatāpi	1333	
PA_tika-abh08_t:1333_2	tatheva desitattā. Kasmā pana bhagavatā tathā desitā? Sabhāvadhammabhāvato. Na hi	1333	
PA_tika-abh08_t:1333_3	bhagavatā pubbe avijjamānā ete dhammā desanāvasena uppāditā, atha kho sabhāvato vijjamānāyeva	1333	
PA_tika-abh08_t:1333_4	sayambhuñāṇena sammā sacchikatvā yathāsabhāvā desitā, tasmā kathamettha bhagavatā	1333	
PA_tika-abh08_t:1333_5	sabhāvato vijjamānassa hāpanaṃ kātuṃ sakkā. Sabhāvato vijjamānatāya cettha bhagavato	1333	
PA_tika-abh08_t:1333_6	vacanameva pamāṇaṃ. Na hi bhagavā yathādhammasāsanādhikāre ayathādhammaṃ katheyyāti,	1333	
PA_tika-abh08_t:1333_7	yassa pana vijjamānassāpi akathanaṃ, taṃ aññahetukaṃ. Na cettha tādiso hetu upalabbhati,	1333	
PA_tika-abh08_t:1333_8	yena imesu ekekadhammassa akathananti. Yathā pana dvinnaṃ purisānaṃ ekoyeva veriko	1333	
PA_tika-abh08_t:1333_9	hoti, tassa te purisā otāraṃ disvā ekato hutvāva hananti, evameva dve dve dhammā	1333	
PA_tika-abh08_t:1333_10	ekato hutvā ekaṃ paṭipakkhadhammaṃ hananti, yathā ca panete visuṃ disvāpi taṃ veriṃ	13331	
PA_tika-abh08_t:1333_11	hananti, na evamete taṃ visuṃ hananti tesaṃ aññamaññaṃ avinābhāvatoti, tasmā ete	13331	
PA_tika-abh08_t:1333_12	paṭipakkhadhammānaṃ ekekabhāvepi dve dveyeva vuttāti, apica cittapassaddhiādīhi cittameva	13331	
PA_tika-abh08_t:1333_13	passaddhi lahu mudu kammaññaṃ paguṇaṃ ujuñca hoti. Kāyapassaddhiādīhi pana rūpakāyopīti	13331	
PA_tika-abh08_t:1333_14	tadatthadassanatthaṃ bhagavatā ettheva duvidhatā vuttā, na samādhiādīsu.	13331	
PA_tika-abh08_t:1334_0	Chandanaṃ chando, ārammaṇena atthikatā. “Chando kāmo”tiādīsu pana taṇhāpi chandoti	1334	
PA_tika-abh08_t:1334_1	vuccati. “Chandaṃ janeti vāyamatī”tiādīsu vīriyampīti tato nivattanatthaṃ vuttaṃ	1334	
PA_tika-abh08_t:1334_2	“kattukamyatāyetaṃ adhivacana”nti. Kattukamyatā vuccati karaṇicchā. Cetasikassa dhammassa	1334	
PA_tika-abh08_t:1334_3	sārammaṇattā karaṇicchā nāma ārammaṇassa ālambitukāmatāmukheneva hotīti ārammaṇakaraṇicchālakkhaṇo	1334	
PA_tika-abh08_t:1334_4	chando “kattukamyatālakkhaṇo”ti vutto. Tenevāha “ārammaṇapariyesanaraso, ārammaṇena	1334	
PA_tika-abh08_t:1334_5	atthikatāpaccupaṭṭhāno”ti ca. Yadaggena panāyaṃ attano ārammaṇapariyesanaraso, tadaggena	1334	
PA_tika-abh08_t:1334_6	sampayuttadhammānampi hotiyeva ekārammaṇatāya. Tena tesaṃ ārammaṇaggahaṇe cetaso	1334	
PA_tika-abh08_t:1334_7	hatthappasāraṇaṃ viyāti vuccati. Kathaṃ pana dānavatthuvissajjanavasena pavattamānacetanāsampayutto	1334	
PA_tika-abh08_t:1334_8	chando ārammaṇena atthiko hotīti? Nanu avocumhā “ārammaṇakaraṇicchālakkhaṇo”ti, tasmā	1334	
PA_tika-abh08_t:1334_9	saṅgāmagataissāsassa khipitabbausūnaṃ gahaṇe atthikatā viya dānavatthuvissajjanavasena	1334	
PA_tika-abh08_t:1334_10	pavattacchandopi vissajjitabbena tena atthikoyevāti. Svāyaṃ kusalesu uppanno kusalacchando	13341	
PA_tika-abh08_t:1334_11	nāma hoti yonisomanasikārasamuṭṭhānattā. Tabbiparītato pana akusalesu uppanno akusalacchando.	13341	
PA_tika-abh08_t:1335_0	Adhimuccanaṃ ārammaṇe sanniṭṭhānavasena veditabbaṃ, na pasādanavasena. Tenāha “sanniṭṭhānalakkhaṇo”ti.	1335	
PA_tika-abh08_t:1335_1	Yathā tathā hi ārammaṇe nicchayanaṃ adhimuccanaṃ anadhimuccantassa pāṇātipātādīsu,	1335	
PA_tika-abh08_t:1335_2	dānādīsu vā pavattiyā abhāvato, saddhā pana pasādanīyesu pasādādhimokkhoti ayametesaṃ	1335	
PA_tika-abh08_t:1335_3	viseso. Voṭṭhabbanaṃ pana yathā santīrite atthe nicchayanākārena pavattitvā parato	1335	
PA_tika-abh08_t:1335_4	pavattamānānaṃ tathā pavattiyā paccayo hoti. Yadi evaṃ vicikicchāsampayuttesu dhammesu	1335	
PA_tika-abh08_t:1335_5	kathanti? Tesampi ekaṃseneva saṃsappanākārassa paccayatāya daṭṭhabbaṃ, dārakassa	1335	
PA_tika-abh08_t:1335_6	viya ito cito ca saṃsappanassa “karissāmi, na karissāmī”ti anicchayassa paṭipakkhakiriyā	1335	
PA_tika-abh08_t:1335_7	asaṃsappanaṃ. Yesu cittuppādesu ayaṃ sanniṭṭhānalakkhaṇo adhimokkho, tesaṃ ārammaṇadhammoyeva	1335	
PA_tika-abh08_t:1335_8	sanniṭṭhātabbattā sanniṭṭheyyadhammo. So padaṭṭhānamassāti sanniṭṭheyyadhammapadaṭṭhāno.	1335	
PA_tika-abh08_t:1335_9	Indakhiloti esikāthambho vuccati.	1335	
PA_tika-abh08_t:1336_0	Tesu tesu dhammesūti yesu dhammesu sayaṃ uppannā, tesu attanā sampayuttesu cittacetasikadhammesu.	1336	
PA_tika-abh08_t:1336_1	Anārammaṇattepi hi tesu samappavattesu udāsīnabhāvo “tatramajjhattatā”ti vuccati.	1336	
PA_tika-abh08_t:1336_2	Samaṃ avisamaṃ vāhitaṃ attanā pavattitasampayuttānaṃ vā yathāsakakiccesu pavattanaṃ	1336	
PA_tika-abh08_t:1336_3	lakkhaṇametissāti samavāhitalakkhaṇā. Tattha samaṃ hutvā pavattanalakkhaṇāti atthe	1336	
PA_tika-abh08_t:1336_4	apakkhapatitabhāvo vutto hoti, avisamaṃ katvā pavattanalakkhaṇāti atthe ūnādhikatānivāraṇaṃ.	1336	
PA_tika-abh08_t:1336_5	Udāsīnabhāvena pavattamānāpi hi esā sampayuttadhamme samaṃ katvā yathāsakakiccesu	1336	
PA_tika-abh08_t:1336_6	pavatteti, yathā rājā tuṇhī nisinnopi adhikaraṇadhammaṭṭhe yathāsakakiccesu samaṃ	1336	
PA_tika-abh08_t:1336_7	appamatte pavatteti. Alīnānuddhatappavattipaccayānaṃ dhammānaṃ ūnādhikatāya līnuddhatabhāvassa	1336	
PA_tika-abh08_t:1336_8	nivāraṇakiccāti vuttaṃ “ūnādhikatānivāraṇarasā”ti. Yadi evaṃ kathaṃ sahajātādhipatīnaṃ	1336	
PA_tika-abh08_t:1336_9	adhipatibhāvo. Ādhipaccañhi tesaṃ kiccato adhikabhāvoti? Nāyaṃ doso. Tampi tassa	1336	
PA_tika-abh08_t:1336_10	kiccameva, yaṃ sahajātadhammānaṃ adhipatibhāve pavattāpanaṃ. Yathā hi raṅgamaṇḍalaṃ	13361	
PA_tika-abh08_t:1336_11	gato naṭakācariyo te te naṭake yathāsakaṃ anurūpaṃ bhūmiyaṃ yojeti, evamesāpi attanā	13361	
PA_tika-abh08_t:1336_12	sampayuttadhammesu adhipatibhāve ṭhite adhipatibhāve yojeti, indriyatte ṭhite indriyatte,	13361	
PA_tika-abh08_t:1336_13	na pana sakasakakiccato ūnataṃ, adhikataṃ vā pattuṃ detīti. “Idaṃ nihīnakiccaṃ hotu,	13361	
PA_tika-abh08_t:1336_14	idaṃ atirekakicca”nti evaṃ pakkhapātavasena viya pavatti pakkhapāto. Taṃ upacchindantī	13361	
PA_tika-abh08_t:1336_15	viya hotīti pakkhapātupacchedanarasā. Sā cittacetasikānaṃ ajjhupekkhanena samappavattesu	13361	
PA_tika-abh08_t:1336_16	ājānīyesu sārathi viya daṭṭhabbā.	13361	
PA_tika-abh08_t:1337_0	Kiriyā kāroti kāra-saddassa bhāvasādhanataṃ āha. Tena kāroti nāññaṃ, kiriyāyevāti	1337	
PA_tika-abh08_t:1337_1	dīpitaṃ hoti. Manasmiṃ kāroti manasi ārammaṇassa karaṇaṃ. Yena hi mano ārammaṇe karīyati	1337	
PA_tika-abh08_t:1337_2	ārammaṇenassa saṃyojanato, tato eva tena ārammaṇampi manasi karīyatīti. Manasikāroti	1337	
PA_tika-abh08_t:1337_3	cettha aluttasamāso daṭṭhabbo. Purimamanatoti bhavaṅgamanato. Visadisaṃ mananti vīthijavanamanaṃ,	1337	
PA_tika-abh08_t:1337_4	taṃ karotīti manasikāro, manasikārasāmaññena vīthijavanapaṭipādake dasseti. Ettha	1337	
PA_tika-abh08_t:1337_5	pana upayogatthabhummavacane samāso daṭṭhabbo. Sampayuttadhamme ārammaṇābhimukhaṃ	1337	
PA_tika-abh08_t:1337_6	sārento payojento viya hotīti manasikāro sāraṇalakkhaṇoti vutto. Saṃyojanarasoti	1337	
PA_tika-abh08_t:1337_7	payojanaraso. Vitakko sampayuttānaṃ ārammaṇe abhiniropanasabhāvattā ārammaṇe cittaṃ	1337	
PA_tika-abh08_t:1337_8	pakkhipanto viya hoti. Cetanā attano ārammaṇaṃ gaṇhantī sampayuttepi sakasakakiccaṃ	1337	
PA_tika-abh08_t:1337_9	kāretīti attanā karaṇena balaṃ niyojento balanāyako viya hoti. Manasikāro sampayutte	1337	
PA_tika-abh08_t:1337_10	ārammaṇe payojetīti ājānīyappayojanakasārathi viyāti ayametesaṃ viseso.	13371	
PA_tika-abh08_t:1338_0	Ārammaṇābhimukhabhāvapaccupaṭṭhānoti ārammaṇe saṃyojanavasena tadabhimukhabhāvapaccupaṭṭhāno.	1338	
PA_tika-abh08_t:1338_1	Ettha satiyā appamussanacchandatā visayābhimukhapaccupaṭṭhānatā, manasikārassa pana	1338	
PA_tika-abh08_t:1338_2	saṃyojanavasenāti ayametesaṃ viseso. Ārammaṇapaṭipādakassa saṅkhārakkhandhapariyāpannatāvacanaṃ	1338	
PA_tika-abh08_t:1338_3	itaramanasikārānaṃ viññāṇakkhandhapariyāpannataṃ dasseti. Mahisāsakā pana “āvajjanassa	1338	
PA_tika-abh08_t:1338_4	viññāṇabhāve sabbaññutaññāṇassa sabbavisayatā parihāyeyya, tasmā taṃ javanasampayuttasaṅkhārakkhandhapariyāpannamevā”ti	1338	
PA_tika-abh08_t:1338_5	vadanti. Tesañhi ayamadhippāyo – yadi taṃ visuṃ cittasabhāvaṃ siyā, paccuppannacittaṃ	1338	
PA_tika-abh08_t:1338_6	ārammaṇaṃ katvā pavattassa tassa anantaraṃ uppajjamānajavanānaṃ paccuppannārammaṇatā	1338	
PA_tika-abh08_t:1338_7	na bhaveyya, aññadatthu atītārammaṇatāva siyā, evañca sati sabbaññutaññāṇassāpi paccuppannacittārammaṇatāya	1338	
PA_tika-abh08_t:1338_8	abhāvato asabbavisayatā āpajjeyya, yadaggena ca taṃ asabbavisayaṃ, tadaggena sāvaraṇampi	1338	
PA_tika-abh08_t:1338_9	hoti yattha na pavattati, tattha āvaraṇasambhavato, tasmāssa sakalalokasiddho sabbaññubhāvo,	1338	
PA_tika-abh08_t:1338_10	anāvaraṇabhāvo ca parihāyetha, javanasampayuttabhāve pana sati āvajjanassa nāyaṃ	13381	
PA_tika-abh08_t:1338_11	iṭṭhavighāto āpajjatīti. Tayidaṃ tesamabhinivesamattaṃ “āvajjanā kusalānaṃ khandhānaṃ,	13381	
PA_tika-abh08_t:1338_12	akusalānaṃ khandhānaṃ anantarapaccayena paccayo”ti vacanena tassānantaraṃ kusalākusaluppattiyā	13381	
PA_tika-abh08_t:1338_13	dīpitattā. Sabbaññutaññāṇassa pana paccuppannacittārammaṇabhāvo evaṃ veditabbo –	13381	
PA_tika-abh08_t:1338_14	atītādivasena hi vibhāgamakatvā “imassa cittaṃ jānāmī”ti pavattassa āvajjanaṃ sāmaññena	13381	
PA_tika-abh08_t:1338_15	yaṃ kiñci abhimukhībhūtaṃ cittamāvajjati, tato javanānipi attano attano abhimukhībhūtaṃ	13381	
PA_tika-abh08_t:1338_16	cittamārammaṇaṃ katvā pavattanti, na cettha javanānaṃ bhinnārammaṇatā āsaṅkitabbā	13381	
PA_tika-abh08_t:1338_17	cittasāmaññena ārammaṇassa abhinnattā, tasmā sabbaññutaññāṇassa paccuppannacittārammaṇataṃ	13381	
PA_tika-abh08_t:1338_18	paṭicca na kāci vihesā anubhavitabbāti. Kiṃ vā etena yuttivādena, nanu vuttaṃ bhagavatā	13381	
PA_tika-abh08_t:1338_19	– “acinteyyo buddhavisayo”ti, tasmā aparimitapuññasambhārekaphalassa acinteyyasabhāvattā	13381	
PA_tika-abh08_t:1338_20	āvajjanena vināpi visayaggahaṇe vibandhanābhāvato yattha katthaci pavatti appaṭihatāyevāti.	13382	
PA_tika-abh08_t:1338_21	Keci panettha “āvajjanaṃ anāgatacittamārammaṇaṃ katvā nirujjhati, javanameva pana	13382	
PA_tika-abh08_t:1338_22	paccuppannamārammaṇaṃ gaṇhātī”ti vadanti. Yasmā pana “anāgatārammaṇā āvajjanā paccuppannārammaṇānaṃ	13382	
PA_tika-abh08_t:1338_23	khandhānaṃ anantarapaccayena paccayo”ti pāḷi natthi, tasmā taṃ appamāṇaṃ.	13382	
PA_tika-abh08_t:1339_0	Karotīti karuṇā. Kiṃ karoti, kesaṃ kiṃ nimittanti āha “paradukkhe sati sādhūnaṃ hadayakampana”nti.	1339	
PA_tika-abh08_t:1339_1	Kampananti ca paresaṃ dukkhaṃ disvā tassa asahanākārena cittassa aññathattaṃ, tadidaṃ	1339	
PA_tika-abh08_t:1339_2	sappurisānaṃyeva hotīti āha “sādhūna”nti. Sappurisā hi attahitaparahitasādhanena	1339	
PA_tika-abh08_t:1339_3	“sādhū”ti vuccanti. “Kiṇātī”ti imassa atthamāha “vināsetī”ti, adassanaṃ gameti apanetīti	1339	
PA_tika-abh08_t:1339_4	attho. Tenāha “paradukkhāpanayanākārappavattilakkhaṇā”ti. Paresaṃ dukkhassa apanayanaṃ	1339	
PA_tika-abh08_t:1339_5	hotu vā, mā vā, so paradukkhāpanayanākāro, tathāpavattilakkhaṇāti para…pe… lakkhaṇā.	1339	
PA_tika-abh08_t:1339_6	Apanetukāmatāya paresaṃ dukkhassa asahanaṃ anadhivāsanaṃ paradukkhāsahanaṃ. Na vihiṃsā	1339	
PA_tika-abh08_t:1339_7	avihiṃsā, sattānaṃ aviheṭhanaṃ, taṃ paccupaṭṭhāpeti, vihiṃsāya vā paṭipakkhabhāvena	1339	
PA_tika-abh08_t:1339_8	paccupaṭṭhātīti avihiṃsāpaccupaṭṭhānā.	1339	
PA_tika-abh08_t:1340_0	Pamodanalakkhaṇāti parasampattiyā pamodanalakkhaṇā. Anissāyanarasāti issāyanassa	1340	
PA_tika-abh08_t:1340_1	usūyanassa paṭipakkhabhāvakiccā. Pantasenāsanesu, adhikusaladhammesu ca aramaṇaṃ	1340	
PA_tika-abh08_t:1340_2	arati. Sā atthato issādhikaṃ domanassasahagataṃ, thinamiddhādhikañca uddhaccaṃ. Tattha	1340	
PA_tika-abh08_t:1340_3	purimaṃ parasampattivisayaṃ, dutiyaṃ pantasenāsanādivisayanti daṭṭhabbaṃ. Aratiyā	1340	
PA_tika-abh08_t:1340_4	vihananākārena paccupaṭṭhāti, tassā vighātaṃ vā vūpasamaṃ paccupaṭṭhāpetīti arativighātapaccupaṭṭhānā.	1340	
PA_tika-abh08_t:1340_5	“Aniyate icchantī”ti iminā cetasikantarabhāvena icchantīti dasseti.	1340	
PA_tika-abh08_t:1341_0	Kāyaduccaritatoti vatthuvītikkamasaṅkhātaduccaritato. Kāyaduccaritādivatthūnanti	1341	
PA_tika-abh08_t:1341_1	parapāṇaparadhanaparaitthiādīnaṃ kāyaduccaritādīnamālambaṇabhūtānameva vatthūnaṃ.	1341	
PA_tika-abh08_t:1341_2	Avītikkamalakkhaṇāti amaddanalakkhaṇā. Kāyaduccaritādivatthuto saṅkocanakiriyāpadesena	1341	
PA_tika-abh08_t:1341_3	kāyaduccaritāditoyeva saṅkocanakiriyā vuttāti daṭṭhabbaṃ. Na hi viratiyo duccaritavatthuno	1341	
PA_tika-abh08_t:1341_4	akiriyapaccupaṭṭhānā yujjanti, atha kho duccaritasseva, viratīnañca soraccavasena	1341	
PA_tika-abh08_t:1341_5	saṅkocanaṃ, akiriyā ca hirottappānaṃ jigucchādivasenāti ayametesaṃ viseso. Saddhā…pe…	1341	
PA_tika-abh08_t:1341_6	padaṭṭhānāti ettha saddhādayo sabbeva dhammā kāyasucaritādīnaṃ padaṭṭhānāti eke.	1341	
PA_tika-abh08_t:1341_7	Apare pana “kammaṃ kammaphalaṃ saddahantassa kāyaduccaritādiakaraṇato, hirottappasampannassa	1341	
PA_tika-abh08_t:1341_8	musāvādādiakathanato, appicchasantuṭṭhīsallekhaguṇasamannāgatassa micchājīvavivajjanato	1341	
PA_tika-abh08_t:1341_9	ca saddhādayo tiṇṇaṃ dhammānaṃ yathākkamena padaṭṭhānā”ti vadanti. Kecīti abhayagirivāsino.	1341	
PA_tika-abh08_t:1341_10	Imāsūti imāsu tīsu viratīsu. Ekekaṃ niyataṃ viratimicchantīti aññaṃ ekaṃ catutthaniyataviratimicchanti.	13411	
PA_tika-abh08_t:1341_11	Atha vā niddhāraṇatthe bhummavasena imāsaṃ antare ekaṃ niyataṃ viratimicchantīti	13411	
PA_tika-abh08_t:1341_12	attho. Ubhayathāpi pana tesaṃ icchā na yujjati aparāya viratiyā dhammasenāpatināpi	13411	
PA_tika-abh08_t:1341_13	adesitattā, visayassa ca sadā sannihitattābhāvena niyatāya eva ekissā abhāvato. Teneva	13411	
PA_tika-abh08_t:1341_14	hi abhayagirivāsinoyeva ca keci imāsaṃ tividhattaṃ aniyatattameva ca icchanti. Vuttañhi tehi –	13411	
PA_tika-abh08_t:1342	“Karuṇāmuditā sammāvācākammantaājivā;	134	
PA_tika-abh08_t:1343	Yebhuyyato aniyatā, honti gocarabhedato”ti. –	134	
PA_tika-abh08_t:1344	Ettha pana “yebhuyyato”ti vacanaṃ lokuttaracittesu sabbadā ekatoyeva ca labbhamānataṃ sandhāya vuttaṃ.	134	
PA_tika-abh08_t:1345_0	Dutiyacittena sampayogaṃ gacchantīti sambandho. Yathā cittaṃ, evaṃ taṃsampayuttadhammāpīti	1345	
PA_tika-abh08_t:1345_1	dutiye sasaṅkhārā evāti āha “sasaṅkhārabhāvamattameva hettha viseso”ti. Tathāti yathā	1345	
PA_tika-abh08_t:1345_2	tatiye, tathā catutthepi pītiyā sukhapadaṭṭhānattā. Sukhassa cettha abhāvato āha	1345	
PA_tika-abh08_t:1345_3	“ṭhapetvā pīti”nti. Nanu ca “karuṇāmuditā upekkhāsahagate na sambhavantī”ti vadanti,	1345	
PA_tika-abh08_t:1345_4	tasmā yathā pītiyā, evaṃ tāsampi paṭikkhepo kātabboti? Na kātabbo, appanāpattito	1345	
PA_tika-abh08_t:1345_5	pubbe karuṇāmuditānaṃ upekkhāsahagatānampi sambhavato. Karuṇāmuditābhāvanākāle hi	1345	
PA_tika-abh08_t:1345_6	appanāvīthito pubbe upekkhāsahagatacittenāpi parikammaṃ hoti, appanāvīthiyaṃ pana	1345	
PA_tika-abh08_t:1345_7	somanassasahagatacitteneva ekāvajjanavīthiyā vedanāparivattanābhāvato, tasmā pubbabhāgavaseneva	1345	
PA_tika-abh08_t:1345_8	karuṇāmuditānampi upekkhāsahagatesu sambhavo hotīti ācariyā. Apare pana sabbadāpi	1345	
PA_tika-abh08_t:1345_9	tāsaṃ upekkhāsahagatesu sambhavaṃ na icchanti. “Avasesā pañcamena sampayogaṃ gacchantī”ti	1345	
PA_tika-abh08_t:1345_10	avisesena vuttattā idāni visesadassanatthamāha “somanassaṭṭhāne cā”tiādi.	13451	
PA_tika-abh08_t:1346	81. Karuṇāmuditādayoti karuṇāmuditā ceva viratittayañca. Tenāha “pañcā”ti.	134	
PA_tika-abh08_t:1347_0	Evaṃ kāmāvacarakusalacittasampayutte dassetvā idāni rūpāvacarakusalacittasampayuttadhamme	1347	
PA_tika-abh08_t:1347_1	dassetuṃ “avasesesu panā”tiādimāha. Tattha ṭhapetvā viratittayanti viratittayaṃ vajjetvā.	1347	
PA_tika-abh08_t:1347_2	Kasmā panettha viratittayaṃ pariccattanti? Vuccate – suvisuddhakāyakammādikassa cittasamādhānavasena	1347	
PA_tika-abh08_t:1347_3	rūpārūpāvacarakusalappavatti, na kāyakammādīnaṃ sodhanavasena, nāpi duccaritadurājīvānaṃ	1347	
PA_tika-abh08_t:1347_4	samucchindanavasena. Tathā hi nīvaraṇādidhammānaṃ avatthattayaṃ hoti vītikkamāvatthā	1347	
PA_tika-abh08_t:1347_5	pariyuṭṭhānāvatthā anusayāvatthāti. Tattha vītikkamāvatthāya paṭipakkhaṃ kāmāvacarakusalaṃ	1347	
PA_tika-abh08_t:1347_6	pariyuṭṭhānāvatthāya rūpārūpāvacaraṃ, anusayāvatthāya lokuttarakusalaṃ. Duccaritadurājīvānaṃ	1347	
PA_tika-abh08_t:1347_7	pana ṭhapetvā vītikkamāvatthaṃ, anusayāvatthañca vītikkamāvatthāya visuṃ pariyuṭṭhānāvatthā	1347	
PA_tika-abh08_t:1347_8	na upalabbhati. Yassā vipaccanīkaṃ rūpārūpāvacarakusalaṃ siyā, tasmā taṃ neva kāmāvacarakusalaṃ	1347	
PA_tika-abh08_t:1347_9	viya tesaṃ vītikkamāvatthaṃ sodheti, na ca lokuttaraṃ viya anusayāvatthaṃ samucchindati,	1347	
PA_tika-abh08_t:1347_10	paṭipassambheti vā. Sīlavisuddhiyaṃ sīlasodhanavasena kāmāvacarakusaleneva vigatavītikkamassa	13471	
PA_tika-abh08_t:1347_11	parisuddhakāyakammādikassa yogino cittasamādhānavasena pavattatīti mahaggatacittuppāde	13471	
PA_tika-abh08_t:1347_12	viratīnaṃ asambhavoyeva. Imameva hi atthaṃ sādhetuṃ “viratiyo panā”tiādi āraddhaṃ.	13471	
PA_tika-abh08_t:1347_13	Tettiṃsa vā karuṇādijhānavasena pavattanakāle. Tatoti tato tatiye vuttacetasikato.	13471	
PA_tika-abh08_t:1347_14	Karuṇāmuditānaṃ appanāpattānamekantasomanassasahagatattā āha “pañcamena…pe… karuṇāmuditāvajjā”ti.	13471	
PA_tika-abh08_t:1348_0	Rūpāvacarapañcame vuttanayenāti tiṃsevāti adhippāyo. Yadi evaṃ rūpāvacarato ko visesoti	1348	
PA_tika-abh08_t:1348_1	āha “arūpāvacarabhāvovettha viseso”ti, pañcame rūpasaññābhāvato rūpāvacarabhāvo,	1348	
PA_tika-abh08_t:1348_2	idha pana rūpasaññāsamatikkamena pattabbattā arūpāvacarabhāvoti ayamevassa tato visesoti attho.	1348	
PA_tika-abh08_t:1349_0	Paṭhamajjhāniketi paṭhamajjhānavati. Maggacitteti catubbidhepi maggañāṇe. Dutiyajjhānikādibhedeti	1349	
PA_tika-abh08_t:1349_1	dutiyatatiyacatutthapañcamajjhānike. Vuttanayenāti “dutiyena vitakkavajjā”tiādinā	1349	
PA_tika-abh08_t:1349_2	vuttanayena. Kiṃ avisesenāti ce, noti āha “karuṇāmuditāna”ntiādi. Maggadhammesu pādakajjhānādivasena	1349	
PA_tika-abh08_t:1349_3	kadāci sammāsaṅkappaviraho siyā, na pana virativiraho, kāyaduccaritādīnaṃ samucchinnavaseneva	1349	
PA_tika-abh08_t:1349_4	ariyamaggassa pavattanatoti āha “niyataviratibhāvo”ti. Lokuttarabhāvoti chabbisuddhiparamparāya	1349	
PA_tika-abh08_t:1349_5	pattabbattā lokato uttaraṇabhāvo.	1349	
PA_tika-abh08_t:1350_0	Evaṃ kusalacetasikānaṃ sampayogavacanatthalakkhaṇādīni dassetvā idāni akusalacetasikāni	1350	
PA_tika-abh08_t:1350_1	dassetuṃ “akusalā panā”tiādi āraddhaṃ. Cha yevāpanakāti kiñcāpi paṭhame aniyatayevāpanakā	1350	
PA_tika-abh08_t:1350_2	na labbhanti, akusalesu pana labbhamānakayevāpanadhamme ekattha dassetuṃ tesampi	1350	
PA_tika-abh08_t:1350_3	idheva vacanaṃ daṭṭhabbaṃ. Evañca katvā upari dhammānaṃ uddesānantaraṃ “evaṃ yevāpanā”tiādi	1350	
PA_tika-abh08_t:1350_4	vuttaṃ. Vicikicchāsahagate chandādhimokkhānaṃ, uddhaccasahagate chandassa ca abhāvato	1350	
PA_tika-abh08_t:1350_5	vuttaṃ “paṭipāṭiyā dasasu cittesū”ti.	1350	
PA_tika-abh08_t:1351_0	82. Niddiṭṭhāti nissesena dassitā. Hatā vihatā viddhastā pāpā apāyādidukkhapāpanato	1351	
PA_tika-abh08_t:1351_1	“pāpā”ti saṅkhātā akusaladhammā yena so bhagavā hatapāpo, tena. Lābho alābho, yaso	1351	
PA_tika-abh08_t:1351_2	ayaso, nindā pasaṃsā, sukhaṃ dukkhanti imesu aṭṭhasu lokadhammesu akampanaṭṭhena	1351	
PA_tika-abh08_t:1351_3	tādinā sammāsambuddhena. So hi lābhādīsu yādiso, alābhādīsupi tādisoyevāti “tādī”ti vuccati.	1351	
PA_tika-abh08_t:1352_0	Na hirīyatīti na lajjati. Ahirikoti puggalo dhammasamūho vā. “Ahirikka”nti vattabbe	1352	
PA_tika-abh08_t:1352_1	ekassa ka-kārassa lopaṃ katvā “ahirika”nti vuttaṃ. Na ottappanti ottappassa paṭipakkhabhūtaṃ	1352	
PA_tika-abh08_t:1352_2	dhammamāha. Ajigucchanaṃ ahīḷanaṃ. Alajjanaṃ avilā. Ajigucchanalakkhaṇanti sabhāvavasena	1352	
PA_tika-abh08_t:1352_3	vuttaṃ, alajjanalakkhaṇanti kusalābyākatassa sādhāraṇāya hiriyā paṭipakkhavasena.	1352	
PA_tika-abh08_t:1352_4	Tehevāti kāyaduccaritādīhi eva. Asārajjanaṃ nibbhayatā. Anuttāso asambhamo. Rasādīni	1352	
PA_tika-abh08_t:1352_5	hiriottappesu vuttapaṭipakkhavasena gahetabbānīti na tāni idha vuttāni. Tesu hi alajjanākārena	1352	
PA_tika-abh08_t:1352_6	pāpānaṃ karaṇarasaṃ ahirikaṃ. Anuttāsākārena anottappaṃ. Vuttappakāreneva pāpato	1352	
PA_tika-abh08_t:1352_7	asaṅkocanapaccupaṭṭhānāni. Attani, paresu ca agāravapadaṭṭhānāni. Gāmasūkarassa viya	1352	
PA_tika-abh08_t:1352_8	asucito kilesāsucito ajigucchanaṃ ahirikena hoti. Salabhassa viya aggito pāpato anuttāso	1352	
PA_tika-abh08_t:1352_9	anottappena hoti. Yathāhu porāṇā –	1352	
PA_tika-abh08_t:1353	“Jigucchati nāhiriko, pāpā gūthāva sūkaro;	135	
PA_tika-abh08_t:1354	Na bhāyati anottappo, salabho viya pāvakā”ti.	135	
PA_tika-abh08_t:1355_0	Ettha ca yathā hiriyā balavabhāve ottappaṃ abbohārikaṃ hoti, ottappassa balavabhāve	1355	
PA_tika-abh08_t:1355_1	hirī abbohārikā, evaṃ ahirikassa balavabhāve anottappaṃ abbohārikaṃ, anottappassa	1355	
PA_tika-abh08_t:1355_2	balavabhāve ahirikaṃ abbohārikaṃ hotīti keci, taṃ na yujjati. Yathā hi asucinā attānaṃ	1355	
PA_tika-abh08_t:1355_3	makkhento, sappamukhe hatthaṃ pavesento bāladārako tattha paṭikkūlabhāvassa, ādīnavassa	1355	
PA_tika-abh08_t:1355_4	ca anupaparikkhanato neva jigucchati, na ca uttasati, evamevaṃ dhammasabhāvassa aññāṇato	1355	
PA_tika-abh08_t:1355_5	moho pāpato neva jigucchati, na uttasati, tasmā taṃsampayuttacittuppāde ubhayampi balavataraṃ hotīti.	1355	
PA_tika-abh08_t:1356_0	Lubbhantīti abhigijjhanti, allīyantīti vuttaṃ hoti. Ārammaṇaggahaṇalakkhaṇoti ettha	1356	
PA_tika-abh08_t:1356_1	ārammaṇaggahaṇaṃ nāma “mama ida”nti taṇhābhinivesavasena abhiniviṭṭhassa ārammaṇassa	1356	
PA_tika-abh08_t:1356_2	avissajjanaṃ, na ārammaṇakaraṇamattaṃ. Abhisaṅgo atisayavatāya āsattiyā dummocanīyabhāvo.	1356	
PA_tika-abh08_t:1356_3	Apariccāgo avijahanaṃ. Telañjanarāgo viyāti dhovitvāpi pariccajituṃ asakkuṇeyyo telamakkhitaañjanarāgo	1356	
PA_tika-abh08_t:1356_4	viya. “Assādānupassino taṇhā pavaḍḍhatī”ti vacanato vuttaṃ “assādadassanapadaṭṭhāno”ti.	1356	
PA_tika-abh08_t:1356_5	Tattha assādavasena dassanaṃ assādadassanaṃ. Nanu ca assādadassanampi atthato lobhoyevāti	1356	
PA_tika-abh08_t:1356_6	kathaṃ sayaṃ attano padaṭṭhānaṃ hotīti? Saccaṃ, paṭhamaṃ nātibalavalobhavasena assādadassano	1356	
PA_tika-abh08_t:1356_7	pacchā balavalobho hotīti tassa taṃpadaṭṭhānatā vuttā. Teneva ca “taṇhā pavaḍḍhatī”ti	1356	
PA_tika-abh08_t:1356_8	vuttaṃ. Apare pana “assādo nāma sukhavedanā, assādadassananti assādadiṭṭhī”ti vadanti.	1356	
PA_tika-abh08_t:1356_9	Sukhavedanāya vā kāraṇabhūtaṃ subhanimittaṃ assādo nāma, asubhe “subha”nti pavattā	1356	
PA_tika-abh08_t:1356_10	tayo vipallāsā assādadassanaṃ nāmāti keci.	13561	
PA_tika-abh08_t:1357_0	Muyhantīti na bujjhanti. Dhammasabhāvassa yāthāvato adassanaṃ cittassa andhabhāvo.	1357	
PA_tika-abh08_t:1357_1	Aññāṇaṃ ñāṇapaṭipakkho dhammo. Tattha purimalakkhaṇaṃ sabhāvavasena vuttaṃ, itaraṃ	1357	
PA_tika-abh08_t:1357_2	paṭipakkhavasena. Atha vā aññāṇalakkhaṇoti kiccavasena vuttaṃ. So hi asampaṭivedharasoti	1357	
PA_tika-abh08_t:1357_3	vutto. Dhammasabhāvaṃ paṭivijjhituṃ asamatthatā asampaṭivedho. Ārammaṇasabhāvacchādanarasoti	1357	
PA_tika-abh08_t:1357_4	yathā aññāṇaṃ, mohasamaṅgipuggalo vā ārammaṇasabhāvaṃ paṭivijjhituṃ na labhati, mohassa	1357	
PA_tika-abh08_t:1357_5	tathā pavatti ārammaṇasabhāvacchādanaṃ. Ettha ca ñāṇaṃ ārammaṇaṃ yathāsabhāvato jānāti,	1357	
PA_tika-abh08_t:1357_6	diṭṭhi yathāsabhāvaṃ vijahitvā ayāthāvato gaṇhāti, moho pana na kathañci vijānāti.	1357	
PA_tika-abh08_t:1357_7	Yadi evaṃ ārammaṇaggahaṇakālo kathaṃ tadā so ārammaṇaṃ jānātevāti? Tadāpi na jānāti.	1357	
PA_tika-abh08_t:1357_8	Yathā pana phassādayo phusanākārādimattavaseneva ārammaṇaṃ gaṇhanti, na jānanavasena,	1357	
PA_tika-abh08_t:1357_9	evamayaṃ ārammaṇaṃ gahetvā uppajjamāno paṭicchādanākāreneva gaṇhāti, na pana jānanākārenāti.	1357	
PA_tika-abh08_t:1357_10	Yassa uppajjati, tassa andhakaraṇaṃ andhakāro, tathā paccupaṭṭhāti, taṃ vā paccupaṭṭhāpetīti	13571	
PA_tika-abh08_t:1357_11	andhakārapaccupaṭṭhāno.	13571	
PA_tika-abh08_t:1358_0	Micchā passantīti dhammasabhāvassa viparītavasena aniccādiṃ niccādivasena passanti.	1358	
PA_tika-abh08_t:1358_1	Ayoniso abhiniveso uppathābhiniveso. Dhammasabhāvaṃ atikkamitvā parato niccādito	1358	
PA_tika-abh08_t:1358_2	vā parappaccayato vā āmasanaṃ parāmāso, viparītaggāhavasena “idameva saccaṃ, moghamañña”nti	1358	
PA_tika-abh08_t:1358_3	abhinivesanaṃ micchābhiniveso. Ariyānaṃ adassanakāmatādīti ādi-saddena saddhammaasotukāmatādiṃ saṅgaṇhāti.	1358	
PA_tika-abh08_t:1359_0	Yassa dhammassa vasena uddhataṃ hoti cittaṃ, taṃsampayuttadhammā vā, so dhammo uddhaccaṃ.	1359	
PA_tika-abh08_t:1359_1	Tenāha “uddhatabhāvo”ti. Avūpasamoti asannisinnabhāvo. Vātā…pe… paṭākā viyāti yathā	1359	
PA_tika-abh08_t:1359_2	paṭākā yottabalena dhajayaṭṭhiṃ amuñcantīpi vātābhighātena ettha avaṭṭhātuṃ na sakkoti,	1359	
PA_tika-abh08_t:1359_3	evamidampi adhimokkhabalena ārammaṇaṃ amuñcantampi ayonisomanasikārabalena ārammaṇe	1359	
PA_tika-abh08_t:1359_4	acalaṃ avaṭṭhātuṃ na sakkotīti vātappahāreneva caladhajapaṭākā viya anavaṭṭhānakiccaṃ.	1359	
PA_tika-abh08_t:1359_5	Bhantattaṃ paribbhamanākāro. Uddhaccassa sabbākusalasādhāraṇattā, aññesañca akusalasādhāraṇānaṃ	1359	
PA_tika-abh08_t:1359_6	visuṃ padaṭṭhānassa labbhamānattā vuttaṃ “ayoniso…pe… padaṭṭhāna”nti. Yenākārena	1359	
PA_tika-abh08_t:1359_7	vā manasikaroto uddhaccaṃ uppajjati, tenākārena manasikaraṇaṃ idha ayonisomanasikāro.	1359	
PA_tika-abh08_t:1359_8	Atha vā uddhaccanimittassa ārammaṇassa manasikaraṇaṃ idha ayonisomanasikāro.	1359	
PA_tika-abh08_t:1360_0	Maññatīti abhimaññati, ahaṃkāraṃ karotīti attho. Seyyādivasena uccato namanaṃ uṇṇati.	1360	
PA_tika-abh08_t:1360_1	Sampaggaharasoti uṇṇativaseneva attano, sampayuttadhammānaṃ vā sampaggaṇhanakicco,	1360	
PA_tika-abh08_t:1360_2	na vīriyaṃ viya taṃtaṃkiccasādhanena. Abhibhussahanavasena hīnassa attānaṃ nīcaṃ	1360	
PA_tika-abh08_t:1360_3	katvā gahaṇampi paggaṇhanavasenevāti veditabbaṃ. Ketu…pe… paccupaṭṭhānoti ettha ketu	1360	
PA_tika-abh08_t:1360_4	vuccati accuggatadhajo, idha pana ketu viyāti ketu, uḷāratamādibhāvo, taṃ ketubhāvasaṅkhātaṃ	1360	
PA_tika-abh08_t:1360_5	ketuṃ kamyatīti ketukamyaṃ, yassa dhammassa vasena taṃ ketukamyaṃ, so ketukamyatā.	1360	
PA_tika-abh08_t:1360_6	“Aha”nti pavattanato mānassa diṭṭhisadisī pavattatīti diṭṭhimānā ekacittuppāde na	1360	
PA_tika-abh08_t:1360_7	pavattanti, dve kesarasīhā viya ekaguhāyaṃ, tasmā māno diṭṭhivippayuttacitte sabbadā	1360	
PA_tika-abh08_t:1360_8	anuppajjamānopi diṭṭhisampayuttacitte niyamena anuppajjanato diṭṭhivippayuttalobhapadaṭṭhāno.	1360	
PA_tika-abh08_t:1360_9	Māno dhammasamūhaggahaṇe balavaṃ hutvā attukkaṃsanabhāvena pavattati, diṭṭhi ekekadhammampi	1360	
PA_tika-abh08_t:1360_10	niccādiākārena gaṇhantī pavattati. Attasinehasannissayo vā māno, attakilamathānuyogasannissayā	13601	
PA_tika-abh08_t:1360_11	diṭṭhīti ayametesaṃ viseso.	13601	
PA_tika-abh08_t:1361	Issatīti usūyati. Tatthevāti parasampattīsuyeva. Issāvasena parasampattīsu atussanato vuttaṃ “anabhiratirasā”ti. Tenevetaṃ vuccati –	136	
PA_tika-abh08_t:1362	“Issānalasikhā yesaṃ, hadaye jalatīdha te;	136	
PA_tika-abh08_t:1363	Neva vindanti pāmojjaṃ, sambuddhādīhi sevita”nti.	136	
PA_tika-abh08_t:1364_0	Maccharayogena maccharini pavattaṃ macchara-saddaṃ gahetvā āha “maccharabhāvo macchariya”nti.	1364	
PA_tika-abh08_t:1364_1	Niruttinayena pana “mā idaṃ acchariyaṃ aññesaṃ hotu, mayhaṃva hotū”ti macchariyanti	1364	
PA_tika-abh08_t:1364_2	porāṇā. Niguhaṇaṃ attano sampattiyā paresaṃ adassanaṃ. Saṅkocanaṃ attasampattīnaṃ	1364	
PA_tika-abh08_t:1364_3	parehi sādhāraṇabhāvakaraṇassa aruccanākārena paṭikuṭanaṃ. “Mā idaṃ parassa hotū”ti	1364	
PA_tika-abh08_t:1364_4	paresu paṭihananavasena attasantakassa ārammaṇakaraṇato maccheraṃ paṭighacittesveva	1364	
PA_tika-abh08_t:1364_5	labbhatīti vadanti, taṃ na yuttaṃ ekasseva dhammassa aññattha paṭihaññitvā aññārammaṇabhāvappasaṅgato.	1364	
PA_tika-abh08_t:1364_6	Parehi sādhāraṇabhāve paṭihananavasena pana taṃ ārabbha pavattanato maccheraṃ paṭighacittesu	1364	
PA_tika-abh08_t:1364_7	uppajjatīti yuttaṃ. Attasampattīti āvāsādisampatti.	1364	
PA_tika-abh08_t:1365_0	Kucchitaṃ katanti ettha katampi akatampi garahitabbattā kucchitaṃ kataṃ nāma hoti.	1365	
PA_tika-abh08_t:1365_1	Evañhi vattāro honti “yaṃ mayā na kataṃ, taṃ kukata”nti. Tathā hi vakkhati “katākatānusocanarasa”nti.	1365	
PA_tika-abh08_t:1365_2	Evaṃ katākataṃ duccaritaṃ sucaritampi kucchitaṃ kataṃ nāma. Sucaritampi hi garahantassa	1365	
PA_tika-abh08_t:1365_3	kucchitaṃ katanti hoti. Yathā pana pathavīkasiṇārammaṇaṃ jhānaṃ pathavīkasiṇaṃ, evaṃ	1365	
PA_tika-abh08_t:1365_4	kukataṃ ārabbha vippaṭisāravasena pavattaṃ cittaṃ taṃsahacaritatāya idha kukatanti	1365	
PA_tika-abh08_t:1365_5	gahetabbaṃ. Atha vā katākataṃ ārabbha uppajjanakavippaṭisāracittaṃyeva garahitabbato	1365	
PA_tika-abh08_t:1365_6	“kucchitaṃ kataṃ kukata”nti vuccati. Yassa dhammassa vasena taṃ cittaṃ kukataṃ nāma	1365	
PA_tika-abh08_t:1365_7	hoti, so dhammo kukkuccaṃ. Tenāha “kukataṃ, tassa bhāvo”ti. Pacchā anutappanaṃ viheṭhanaṃ	1365	
PA_tika-abh08_t:1365_8	pacchānutāpo. Katākatānusocanaṃ katākatassa sucaritaduccaritassa anusocanaṃ, “akataṃ	1365	
PA_tika-abh08_t:1365_9	vata me kalyāṇa”ntiādinā anutappanaṃ, “akataṃ mayā pubbe kalyāṇakammaṃ, ito dāni	1365	
PA_tika-abh08_t:1365_10	paṭṭhāya karomī”ti pavattaṃ pana kusalapakkhikaṃ vīriyameva, na katākatānusocanaṃ,	13651	
PA_tika-abh08_t:1365_11	katākatākāravisiṭṭhassa sucaritaduccaritassa anusocanavasena virūpaṃ paṭisaraṇaṃ	13651	
PA_tika-abh08_t:1365_12	vippaṭisāro. Katākatānusocanañhi avaḍḍhisampādanato virūpaṃ paṭisaraṇaṃ, taṃ parāyattatāhetutāya	13651	
PA_tika-abh08_t:1365_13	dāsabyaṃ viya daṭṭhabbaṃ. Yathā hi dāsabye sati dāso parāyatto hoti, evaṃ kukkucce	13651	
PA_tika-abh08_t:1365_14	sati taṃsamaṅgīpuggalo. Na hi so attano dhammatāya kusale pavattituṃ sakkoti. Atha	13651	
PA_tika-abh08_t:1365_15	vā katākatakusalākusalānusocanavasena āyattatāya tadubhayavasena kukkuccena taṃsamaṅgī	13651	
PA_tika-abh08_t:1365_16	hotīti taṃ dāsabyaṃ viya hoti.	13651	
PA_tika-abh08_t:1366_0	Anussāhanāvasīdanavasena saṃhatabhāvo thinaṃ, tena yogato cittaṃ thinaṃ, tassa bhāvo	1366	
PA_tika-abh08_t:1366_1	thinatā. Tenāha “anussāhasaṃhananatā”ti. Asamatthatāvighātavasena akammaññatā middhaṃ.	1366	
PA_tika-abh08_t:1366_2	Tenāha “asattivighāto”ti. Yasmā middhavaseneva tena sampayuttadhammā medhitā vihatasāmatthiyā	1366	
PA_tika-abh08_t:1366_3	honti, tasmā “middhatā middha”nti vuttaṃ. Na vijjati ussāho assāti anussāhaṃ, tabbhāvopi	1366	
PA_tika-abh08_t:1366_4	anussāhaṃ. Anussāhasaṅkhāto saṃhananabhāvo anussāhasaṃsīdanatā, kusītabhāvoti vuttaṃ	1366	
PA_tika-abh08_t:1366_5	hoti. Asattivighātoti yasmā taṃ middhaṃ uppajjamānameva sattivināsavasena uppajjati,	1366	
PA_tika-abh08_t:1366_6	tasmā natthi etassa sattīti taṃ sampayuttacittaṃ asatti, tassa bhāvopi, asattiyeva	1366	
PA_tika-abh08_t:1366_7	vighātoti asattivighāto.	1366	
PA_tika-abh08_t:1367_0	Anussāhanalakkhaṇanti ussāhapaṭipakkhalakkhaṇaṃ. Vīriyassa vinodanaṃ khepanaṃ vīriyavinodanaṃ.	1367	
PA_tika-abh08_t:1367_1	Sampayuttadhammānaṃ saṃsīdanākārena paccupaṭṭhāti, tesaṃ vā saṃsīdanaṃ paccupaṭṭhāpetīti	1367	
PA_tika-abh08_t:1367_2	saṃsīdanapaccupaṭṭhānaṃ. Akammaññatālakkhaṇanti ettha kāmaṃ thinampi akammaññatāsabhāvameva,	1367	
PA_tika-abh08_t:1367_3	taṃ pana cittassa akammaññaṃ, middhaṃ vedanādikkhandhattayassāti ayamettha viseso.	1367	
PA_tika-abh08_t:1367_4	Tathā hi pāḷiyaṃ “tattha katamaṃ thinaṃ? Yā cittassa akallatā akammaññatā. Katamaṃ	1367	
PA_tika-abh08_t:1367_5	middhaṃ? Yā kāyassa akallatā akammaññatā”ti ca ādinā imesaṃ niddeso pavatto. Oṇahanaṃ	1367	
PA_tika-abh08_t:1367_6	viññāṇadvārānaṃ pidahanaṃ, sampayuttānaṃ bandhanaṃ vā. Līnatā līnākāro, ārammaṇaggahaṇe	1367	
PA_tika-abh08_t:1367_7	saṅkoco. Yasmā thinena cittasseva saṃhananaṃ hoti, middhena pana vedanādikkhandhattayassa	1367	
PA_tika-abh08_t:1367_8	viya rūpakāyassapi, tasmā taṃ pacalāyikāniddaṃ paccupaṭṭhāpetīti pacalāyikāniddāpaccupaṭṭhānantipi	1367	
PA_tika-abh08_t:1367_9	vaṭṭati. Pottharūpapaṭicchādakapaṭo viya ārammaṇasabhāvāvacchādako moho. Mukhe bandhapaṭo	1367	
PA_tika-abh08_t:1367_10	viya sampayuttadhamme pattharituṃ adentaṃ middhanti ayametesaṃ viseso.	13671	
PA_tika-abh08_t:1368_0	Sesāti idha lakkhaṇādivasena vuttāvasesā phassādayo. Kusalesu vuttanayenāti lakkhaṇādito	1368	
PA_tika-abh08_t:1368_1	vuttanayena. Na koci ettha viseso atthīti ce, no natthīti āha “ettha panā”tiādi,	1368	
PA_tika-abh08_t:1368_2	vitakkādīnaṃ tiṇṇaṃ yathākkamaṃ micchāsaṅkappādināmamattameva visesoti attho. Ekūnavīsatīti	1368	
PA_tika-abh08_t:1368_3	ṭhapetvā mānādayo cha aniyatayevāpanake sesā sarūpenāgatā pannarasa chandādayo ca	1368	
PA_tika-abh08_t:1368_4	cattāro niyatayevāpanakāti ime ekena ūnā vīsati cetasikā. Aniyatayevāpanakānaṃ pana	1368	
PA_tika-abh08_t:1368_5	idha alabhantānampi ettha vacane kāraṇaṃ vuttameva.	1368	
PA_tika-abh08_t:1369_0	Thinamiddhassa aniyatabhāvoti thinamiddhassa aniyatassa idha uppajjanakabhāvamāha,	1369	
PA_tika-abh08_t:1369_1	na pana paṭhame niyatabhāvaṃ tattha sabbasova anuppajjanato. Na hi sabhāvatikhiṇaṃ	1369	
PA_tika-abh08_t:1369_2	cittaṃ thinamiddhayogī hotīti. Tatiye mānassa aniyatassa sambhavepi niyatadhamme	1369	
PA_tika-abh08_t:1369_3	sandhāya “aṭṭhārasā”ti vuttaṃ. Tenāha “māno panettha aniyato”ti. Diṭṭhiyā saha na	1369	
PA_tika-abh08_t:1369_4	uppajjatīti ettha kāraṇaṃ vuttameva. Catutthe avasesāti aṭṭhāraseva, pañcame ṭhapetvā	1369	
PA_tika-abh08_t:1369_5	pītiṃ diṭṭhiyā saha aṭṭhāraseva, tathā chaṭṭhepi. Sattame pītiyā, diṭṭhiyā ca abhāvato	1369	
PA_tika-abh08_t:1369_6	sattarasa, tathā aṭṭhamepi.	1369	
PA_tika-abh08_t:1370_0	Etepi tayoti na kevalaṃ karuṇāmuditā eva, etepi tayo ekato na uppajjanti aññamaññaṃ	1370	
PA_tika-abh08_t:1370_1	visayabhedatoyeva. Tathā hi issā parasampattivisayā, macchariyaṃ attasampattiyā parehi	1370	
PA_tika-abh08_t:1370_2	sādhāraṇābhāvavisayaṃ, kukkuccaṃ katākatavisayanti, tasmā yaṃ abhayagirivāsino vadanti	1370	
PA_tika-abh08_t:1370_3	“issāmaccheraṃ yadicchāvasena ekatopi uppajjatī”ti, na taṃ gahetabbaṃ.	1370	
PA_tika-abh08_t:1371_0	Sabhāvato, parikappanato vā aniṭṭhassa ārammaṇassa aniṭṭhākāraṃ vā ārammaṇassa anubhavanaṃ	1371	
PA_tika-abh08_t:1371_1	sambhuñjanaṃ aniṭṭhārammaṇānubhavanaṃ, taṃ lakkhaṇamassāti aniṭṭhārammaṇānubhavanalakkhaṇaṃ.	1371	
PA_tika-abh08_t:1371_2	Tenāha “aniṭṭhākārasambhogarasa”nti, yathābhūtena vā ayathābhūtena vā aniṭṭhākārena	1371	
PA_tika-abh08_t:1371_3	ārammaṇassa sambhuñjanarasaṃ, paccānubhavanakiccanti attho. Titthiyādīnañhi sabhāvato	1371	
PA_tika-abh08_t:1371_4	iṭṭhe buddhādiārammaṇepi aniṭṭhākārato gahaṇavasena domanassaṃ uppajjati. Domanassassa	1371	
PA_tika-abh08_t:1371_5	ekantena kāmadhātuyaṃyeva pavattanato āha “hadayavatthupadaṭṭhāna”nti. Tassa hi anīvaraṇāvatthāya	1371	
PA_tika-abh08_t:1371_6	abhāvato rūpārūpadhātuyaṃ asambhavo.	1371	
PA_tika-abh08_t:1372_0	Attano pavattiākāravasena aniṭṭharūpasamuṭṭhāpanavasena vā virūpaṃ sappanaṃ visappanaṃ,	1372	
PA_tika-abh08_t:1372_1	aniṭṭharūpasamuṭṭhāpanavaseneva vā visappanaṃ sarīrakampanaṃ, taṃ raso kiccaṃ, sampatti	1372	
PA_tika-abh08_t:1372_2	vā assāti visappanaraso, nissayassa hadayavatthuno, sakalasseva vā kāyassa vijjhattabhāvāpādanato	1372	
PA_tika-abh08_t:1372_3	āha “attano nissayadahanaraso vā”ti, vijjhattabhāvāpādanatoti ca milātabhāvāpādanatoti	1372	
PA_tika-abh08_t:1372_4	attho. Yathā kathaṃ viyāti āha “dāvaggi viyā”ti. So hi vanaghaṭeyeva uppanno tameva	1372	
PA_tika-abh08_t:1372_5	dahati. Dussanapaccupaṭṭhānoti attano, parassa ca dūsanākārena paccupaṭṭhāno. So	1372	
PA_tika-abh08_t:1372_6	hi yassa santāne uppanno, taṃ ekantena antamaso virūpabhāvāpādanenapi dūseti, paraṃ	1372	
PA_tika-abh08_t:1372_7	pana dūsetu vā, mā vā hatthena gahitaasuci viya. “Anatthaṃ me acarī”tiādīni nava	1372	
PA_tika-abh08_t:1372_8	āghātavatthūni padaṭṭhānamassāti āghātavatthupadaṭṭhāno. So upayogaphalakālesu aniṭṭhattā	1372	
PA_tika-abh08_t:1372_9	visasaṃsaṭṭhapūtimuttaṃ viya daṭṭhabbo. Aṭṭhārasa vāti issādīsu aniyatesu ekena saddhiṃ aṭṭhārasa vā.	1372	
PA_tika-abh08_t:1373_0	Pavattiṭṭhitimattāti cetaso pavattisaṅkhātā ṭhitimattā, maggaṅgādibhāvaṃ na gacchati	1373	
PA_tika-abh08_t:1373_1	adhimokkhavirahatoti attho. Atha vā pavattiṭṭhitimattāti khaṇaṭṭhitimattā. “Nivāte	1373	
PA_tika-abh08_t:1373_2	dīpaccīnaṃ ṭhiti viyā”ti hi vuttaṃ. Cittaṭṭhiti viya santānaṭṭhitiyā paccayo bhavituṃ	1373	
PA_tika-abh08_t:1373_3	asamatthattā nicchayābhāvena asaṇṭhahanato cetaso pavattipaccayamattatāya pavattiṭṭhitimattā	1373	
PA_tika-abh08_t:1373_4	khaṇaṭṭhitimattā pavattipaccayamattā ṭhiti pavattiṭṭhitīti katvā. Vigatā cikicchāti	1373	
PA_tika-abh08_t:1373_5	nissakke paccattavacanaṃ “pisuṇā vācā paṭivirato”tiādīsu viya, vigatā tikicchāyāti	1373	
PA_tika-abh08_t:1373_6	attho. Ayameva vā pāṭho. “Vigatā cikicchā”ti cikicchituṃ dukkaratāya cetaṃ vuttaṃ,	1373	
PA_tika-abh08_t:1373_7	na sabbathā cikicchāya abhāvato. “Evaṃ nu kho, na nu kho”tiādinā saṃsappanavasena	1373	
PA_tika-abh08_t:1373_8	seti, samantato vā setīti saṃsayo. Kampanarasāti cittassa kampanakiccā. Uddhaccañhi	1373	
PA_tika-abh08_t:1373_9	attanā gahitākāreyeva ṭhatvā bhamatīti ekārammaṇasmiṃ eva vipphandanavasena pavattati,	1373	
PA_tika-abh08_t:1373_10	vicikicchā pana yadipi ekasmiṃ ārammaṇe uppajjati, tathāpi “evaṃ nu kho, na nu kho”ti	13731	
PA_tika-abh08_t:1373_11	aññaṃ gahetabbākāraṃ apekkhatīti nānārammaṇe kampanaṃ hoti. Anicchayākārena dveḷhakākārena	13731	
PA_tika-abh08_t:1373_12	paccupaṭṭhāti, anicchayaṃ vā paccupaṭṭhāpetīti anicchayapaccupaṭṭhānā.	13731	
PA_tika-abh08_t:1374_0	Adhimokkhavicikicchānaṃ aññamaññaṃ viparītakiccatāya āha “vicikicchāya abhāvenā”ti.	1374	
PA_tika-abh08_t:1374_1	Samādhīti cittekaggatā. Sā hi ārammaṇe cittassa sammā ādhānato “samādhī”ti vuccati.	1374	
PA_tika-abh08_t:1374_2	Balavā hotīti balavamittena dinnapiṭṭhibalo puriso viya balavā hoti, balādibhāvaṃ	1374	
PA_tika-abh08_t:1374_3	gacchatīti adhippāyo.	1374	
PA_tika-abh08_t:1375_0	Sattārammaṇattāti sattapaññattārammaṇattā. Nanu paññattārammaṇāpi vipākā hontīti	1375	
PA_tika-abh08_t:1375_1	codanaṃ sandhāyāha “kāmāvacaravipākānaṃ ekantaparittārammaṇattā”ti. Kuto pana viratīnaṃ	1375	
PA_tika-abh08_t:1375_2	kusalattamevāti cāritanti āha “pañca sikkhāpadā kusalāti hi vutta”nti. Yadi evaṃ	1375	
PA_tika-abh08_t:1375_3	lokuttaravipākesu viratiyo na labbhantīti? No na labbhanti sikkhāpadavibhaṅge lokiyaviratiyoyeva	1375	
PA_tika-abh08_t:1375_4	sandhāya vuttattā. Tena lokiyavipākesuyeva viratiyo na sambhavantīti gahetabbaṃ.	1375	
PA_tika-abh08_t:1376	Kāyapasādasannissitattā kāye bhavo sātabhāvo lakkhaṇamassāti kāyikasātalakkhaṇā. Cetasikasukhe vuttanayena paccupaṭṭhānādayo netabbāti āha “sesā vuttanayā evā”ti.	137	
PA_tika-abh08_t:1377_0	84-6. Nanu ca iṭṭhe ārammaṇe sukhavedanā uppajjati, aniṭṭhe dukkhavedanā, iṭṭhāniṭṭhamajjhatte	1377	
PA_tika-abh08_t:1377_1	upekkhāvedanā, cakkhuviññāṇādayo ca kusalavipākā iṭṭhe, iṭṭhamajjhatte vā ārammaṇe	1377	
PA_tika-abh08_t:1377_2	uppajjanti, tattha yutto tāva iṭṭhamajjhatte upekkhāvedanāyogo, na pana iṭṭhārammaṇe,	1377	
PA_tika-abh08_t:1377_3	na cāpi etaṃ sakkā vattuṃ parikappanāvasena iṭṭhārammaṇampi iṭṭhamajjhattato gaṇhanti	1377	
PA_tika-abh08_t:1377_4	yathā “kammaviññāṇa”nti vipākānaṃ avañcanīyabhāvato, tasmā kathaṃ iṭṭhe, iṭṭhamajjhatte	1377	
PA_tika-abh08_t:1377_5	ca uppajjamānesu cakkhusotaghānajivhāviññāṇesu upekkhāvedanāyeva sambhavati, na sukhavedanā,	1377	
PA_tika-abh08_t:1377_6	yato tesu upekkhāvedanā vuttāti imaṃ codanaṃ saṅkhepato dassetuṃ “iṭṭhārammaṇayogasmi”ntiādiṃ	1377	
PA_tika-abh08_t:1377_7	vatvā puna tassā sodhanatthaṃ “upādāya ca rūpenā”tiādi vuttaṃ. Bhūtarūpaṃ upādāya	1377	
PA_tika-abh08_t:1377_8	nissāya pavattaṃ rūpaṃ upādāyarūpaṃ. “Upādāya ca rūpenā”ti pana “manasī ca kāro”ti	1377	
PA_tika-abh08_t:1377_9	ettha vuttanayameva. “Upādāyakarūpenā”ti vā pāṭho, cakkhuviññāṇassa vatthubhūtena	1377	
PA_tika-abh08_t:1377_10	cakkhupasādena, tathā sotaviññāṇādīnaṃ vatthubhūtena sotapasādādinā ca upādāyarūpenāti	13771	
PA_tika-abh08_t:1377_11	attho. Upādārūpake panāti ya-kāralopaṃ katvā niddeso “paṭisaṅkhā yoniso”tiādīsu viya,	13771	
PA_tika-abh08_t:1377_12	yathākkamaṃ cakkhuviññāṇādīnaṃ ārammaṇabhūte rūpasaddādike upādāyarūpeti attho. Saṃghaṭṭanānighaṃsassāti	13771	
PA_tika-abh08_t:1377_13	saṃghaṭṭanāsaṅkhātassa nighaṃsassa. Saṃghaṭṭanāyeva aññamaññavisayavisayībhāvassa	13771	
PA_tika-abh08_t:1377_14	anurūpadesuppattisaṅkhātanighaṃso viyāti nighaṃsoti vuccati. Atha vā sampattāsampattaggahaṇavasena	13771	
PA_tika-abh08_t:1377_15	saṃghaṭṭanāya nighaṃsassa cāti attho. Cakkhurūpasotasaddā hi aññamaññaṃ asampattāyeva	13771	
PA_tika-abh08_t:1377_16	anurūpadesuppattiyā aññamaññaṃ ghaṭṭanti nāma. Tato tesaṃ vasena ghaṭṭanākārabhūto	13771	
PA_tika-abh08_t:1377_17	aññamaññābhimukhabhāvo “saṃghaṭṭanā”ti vutto. Ghānagandhā, pana jivhārasā ca aññamaññaṃ	13771	
PA_tika-abh08_t:1377_18	sampattāyeva āsannataradese uppannā aññamaññaṃ nighaṃsenti āhacca tiṭṭhanti. Tato	13771	
PA_tika-abh08_t:1377_19	tesaṃ vasena nighaṃso vuttoti. Dubbalattāti adhikaraṇīmatthake picupiṇḍakaṃ ṭhapetvā	13771	
PA_tika-abh08_t:1377_20	picupiṇḍeneva pahatakāle viya phuṭṭhamattabhāvena dubbalattā. Dīpayeti evaṃ saṃghaṭṭanānighaṃsassa	13772	
PA_tika-abh08_t:1377_21	dubbalattā vedanā majjhattaṭṭhāne tiṭṭhatīti upekkhāyogaṃ pakāseyya. Yadi evaṃ kāyaviññāṇepi	13772	
PA_tika-abh08_t:1377_22	idaṃ samānanti, noti āha “pasādaṃ panā”tiādi. Yathā hi adhikaraṇīmatthake kappāsapicupiṇḍaṃ	13772	
PA_tika-abh08_t:1377_23	ṭhapetvā kūṭena paharantassa kūṭaṃ picupiṇḍamatikkamma adhikaraṇiṃ gaṇhāti, evamevaṃ	13772	
PA_tika-abh08_t:1377_24	kāyadvāre bahiddhā mahābhūtārammaṇaṃ ajjhattikakāyapasādaṃ ghaṭṭetvā taṃ atikkamma	13772	
PA_tika-abh08_t:1377_25	pasādapaccayesu mahābhūtesu paṭihaññati, nighaṃso balavā hoti, tasmā iṭṭhārammaṇe	13772	
PA_tika-abh08_t:1377_26	kāyaviññāṇasampayuttā sukhavedanā hoti, aniṭṭhārammaṇe pana vuttanayena dukkhavedanāti vuttaṃ hoti.	13772	
PA_tika-abh08_t:1378_0	Manodhātunāti ettha kiñcāpi dhātu-saddo idha itthiliṅgeyeva dissati, imināyeva pana	1378	
PA_tika-abh08_t:1378_1	ācariyassa vacanena pulliṅgo atthīti siddhaṃ. Keci pana “sakkaṭavohārena vutta”nti	1378	
PA_tika-abh08_t:1378_2	vadanti. Sampayuttā dasa dhammāti sambandho. Tasmāvetthāti ettha va-kāro padasandhimattakaro.	1378	
PA_tika-abh08_t:1379_0	Kāyaviññāṇe dukkhavedanāti kiñcāpi sukhādikanti ādi-saddena akusalavipākakāyaviññāṇassa	1379	
PA_tika-abh08_t:1379_1	dukkhavedanāsampayogo vutto, idha panassā lakkhaṇādidassanatthaṃ puna “kāyaviññāṇe	1379	
PA_tika-abh08_t:1379_2	dukkhavedanā”ti upaññāso kato, rasādayo panassa kusalavipāke sukhavedanāya vuttavipariyāyena	1379	
PA_tika-abh08_t:1379_3	yojetabbāti idha na vuttā. Sesāti sesacetasikā.	1379	
PA_tika-abh08_t:1380_0	Balappattoti sesāhetukacittasampayuttasamādhito ayaṃ vīriyindriyayogena balavabhāvappatto,	1380	
PA_tika-abh08_t:1380_1	na pana balarāsippattoti attho. Yadi evaṃ kasmā cetasikavibhāganiddese “balāni dve	1380	
PA_tika-abh08_t:1380_2	dvicittesū”ti vuttaṃ? Tattha hi kiriyāhetukamanoviññāṇayugaḷaṃ sandhāya tathā vuttaṃ.	1380	
PA_tika-abh08_t:1380_3	Sabbaṃ sesāhetukacittesu cittekaggatāya vibhaṅge –	1380	
PA_tika-abh08_t:1381	“Katamā tasmiṃ samaye cittassa ekaggatā hoti? Yā tasmiṃ samaye cittassa ṭhitī”ti –	138	
PA_tika-abh08_t:1382	Ettakameva vatvā kiriyāhetukamanoviññāṇadhātusampayuttāya ekaggatāya vibhaṅge –	138	
PA_tika-abh08_t:1383	“Katamā tasmiṃ samaye cittassa ekaggatā hoti? Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibala”nti –	138	
PA_tika-abh08_t:1384	Balapariyosānaṃ katvā vibhajitattā vīriyavibhaṅge ca –	138	
PA_tika-abh08_t:1385_0	“Katamaṃ tasmiṃ samaye vīriyindriyaṃ hoti? Yo tasmiṃ samaye cetasiko vīriyārambho	1385	
PA_tika-abh08_t:1385_1	nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā	1385	
PA_tika-abh08_t:1385_2	anikkhittadhuratā dhurasampaggāho vīriyaṃ vīriyindriyaṃ vīriyabala”nti –	1385	
PA_tika-abh08_t:1386_0	Balapariyosānaṃ katvā vibhajitattā vibhaṅgavāre āgataṃ samādhibalaṃ, vīriyabalañca	1386	
PA_tika-abh08_t:1386_1	sandhāya “balāni dve dvicittesū”ti vuttaṃ, na pana dhammuddesavāre balarāsiyaṃ āgatabalaṃ	1386	
PA_tika-abh08_t:1386_2	sandhāya sabbāhetukacittesu dhammuddesassa maggarāsito paṭṭhāya parihīnattā.	1386	
PA_tika-abh08_t:1387_0	87. Vipākakiriyāhadayehīti vipākakiriyacittehi. Hadayaṃ mano mānasaṃ cittanti hi	1387	
PA_tika-abh08_t:1387_1	pariyāyavacanaṃ. Sobhanaṃ gataṃ gamanamassāti sugato. Bhagavato hi vineyyajanūpasaṅkamanaṃ	1387	
PA_tika-abh08_t:1387_2	ekantena tesaṃ hitasukhanipphādanato sobhanaṃ, tathā lakkhaṇānubyañjanapaṭimaṇḍitarūpakāyatāya	1387	
PA_tika-abh08_t:1387_3	dhutavilambitādidosarahitaṃ avahasitarājahaṃsavasabhavāraṇamigarājagamanaṃ kāyagamanaṃ,	1387	
PA_tika-abh08_t:1387_4	ñāṇagamanañca nimmalavipulakaruṇāsativīriyādiguṇavisesasamaṅgībhūtamabhinīhārato	1387	
PA_tika-abh08_t:1387_5	yāva mahābodhiṃ anavajjatāya sobhanamevāti. Atha vā sakalampi lokaṃ pariññābhisamayavasena	1387	
PA_tika-abh08_t:1387_6	sayambhuñāṇena parijānanto sammā gato avagatoti sugato, tathā lokasamudayaṃ pahānābhisamayavasena	1387	
PA_tika-abh08_t:1387_7	pajahanto anuppattidhammataṃ āpādento sammā gato atītoti sugato, lokanirodhasaṅkhātaṃ	1387	
PA_tika-abh08_t:1387_8	nibbānaṃ sacchikiriyābhisamayavasena sammā gato adhigatoti sugato, lokanirodhagāminipaṭipadāsaṅkhātaṃ	1387	
PA_tika-abh08_t:1387_9	maggaṃ bhāvanābhisamayavasena sammā gato pattoti sugato. Atha vā sammā gadatīti sugato.	1387	
PA_tika-abh08_t:1387_10	Bhagavā hi bhūtaṃ tacchaṃ atthasaṃhitaṃ vineyyānaṃ yathārahaṃ kālayuttameva dhammaṃ	13871	
PA_tika-abh08_t:1387_11	bhāsati, tasmā sammā gadatīti da-kārassa ta-kāraṃ katvā “sugato”ti vutto. Atha vā	13871	
PA_tika-abh08_t:1387_12	sundaraṃ ṭhānaṃ sammāsambodhiṃ, nibbānameva vā gatoti sugato, tena sugatena.	13871	
PA_tika-abh08_t:1388_0	88. “Avagacchatī”tiādīsu yo bhikkhu anūnaṃ atthato vā byañjanato vā anūnaṃ suparipuṇṇaṃ	1388	
PA_tika-abh08_t:1388_1	tatoyeva paramaṃ visiṭṭhaṃ imaṃ abhidhammāvatāraṃ nāma pakaraṇaṃ avagacchati avabujjhati,	1388	
PA_tika-abh08_t:1388_2	sammāuggahaṇadhāraṇādisampādanavasena ogāhitvā jānāti. Atha vā paramanayadīpanato	1388	
PA_tika-abh08_t:1388_3	paramaṃ imaṃ pakaraṇaṃ yo anūnaṃ katvā avagacchati jānāti, tassevaṃ avagacchato yathāsabhāvaṃ	1388	
PA_tika-abh08_t:1388_4	mananato matisaṅkhātā paññā durāsade maṃsacakkhunā paramāṇu viya lokiyañāṇena durāsade	1388	
PA_tika-abh08_t:1388_5	durādhigantabbe adhigantuṃ dukkaratare, atigambhīraṭṭhāne ṭhapetvā sinerupabbatarājānaṃ	1388	
PA_tika-abh08_t:1388_6	rāhuādīhi mahākāyehipi sabbena sabbaṃ ajjhogāhituṃ asakkuṇeyyatāya mahāsamudde viya	1388	
PA_tika-abh08_t:1388_7	ṭhapetvā sammāsambuddhaṃ sāriputtādīhipi mahāñāṇehi sāvakehi sabbena sabbaṃ ajjhogāhituṃ	1388	
PA_tika-abh08_t:1388_8	asakkuṇeyyarūpe abhidhammanaye vijambhate hemantasālapanti viya pattharati, abhimukhābhimukheyeva	1388	
PA_tika-abh08_t:1388_9	dhamme pavattatīti vā attho.	1388	
PA_tika-abh08_t:1389	Iti abhidhammatthavikāsiniyā nāma	138	
PA_tika-abh08_t:1390	Abhidhammāvatārasaṃvaṇṇanāya	139	
PA_tika-abh08_t:1391	Cetasikaniddesavaṇṇanā niṭṭhitā.	139	
PA_tika-abh08_t:1392	3. Tatiyo paricchedo	139	
PA_tika-abh08_t:1393	Cetasikavibhāganiddesavaṇṇanā	139	
PA_tika-abh08_t:1394_0	89. Nāmasāmaññatoyeva dvepaññāsāti phassādināmasāmaññena dvīhi adhikā paṇṇāsa honti,	1394	
PA_tika-abh08_t:1394_1	sampayuttadhammabhedato pana ekūnanavuticittasampayutto phasso ekūnanavutividhoti	1394	
PA_tika-abh08_t:1394_2	evamādinā bahuvidhāpi hontīti attho.	1394	
PA_tika-abh08_t:1395_0	Nanu ca phassādayo heṭṭhā pāḷikkamena dassitā, idha pana kasmā na tathā vuttāti?	1395	
PA_tika-abh08_t:1395_1	Ekekasabhāvavantānaṃ taṃtaṃsāmaññāpekkhāya ekasmiṃ ṭhāne niddisitukāmattā. Phassādayo	1395	
PA_tika-abh08_t:1395_2	hi manakkārāvasānā terasa kusalākusalābyākatasāmaññato ekato vuttā, majjhattādayo	1395	
PA_tika-abh08_t:1395_3	muditāvasānā pañcavīsati kusalābyākatasāmaññato, lobhādayo pana anottappāvasānā akusalabhāvasāmaññatoti	1395	
PA_tika-abh08_t:1395_4	evaṃ taṃtaṃsāmaññāpekkhāya samānasabhāvā dhammā ekato vuttāti.	1395	
PA_tika-abh08_t:1396_0	90. Evaṃ phassādayo dhamme uddisitvā idāni “ettakesu ayaṃ dhammo samupalabbhatī”ti	1396	
PA_tika-abh08_t:1396_1	cittuppādesu tesaṃ payogaṃ dassetuṃ paṭhamaṃ tāva cittagaṇanaṃ dassento āha “catupaññāsadhā”tiādi.	1396	
PA_tika-abh08_t:1396_2	Kāmeti kāmāvacareti vuttaṃ hoti. Evaṃ “rūpe arūpe”ti etthāpi. Āsavavisayattābhāvato	1396	
PA_tika-abh08_t:1396_3	na vijjanti etesu āsavāti anāsavā.	1396	
PA_tika-abh08_t:1397_0	91-2. Samāsatoti vitthārāpekkhāya vuttaṃ, na itopi samāsassa abhāvato. Atisaṅkhepato	1397	
PA_tika-abh08_t:1397_1	pana ekūnanavuti cittuppādā honti. Etesūti imesu cittuppādesu. Tesaṃ phassādīnaṃ	1397	
PA_tika-abh08_t:1397_2	dhammānaṃ uppattiṃ ekekaṃ uddharitvā cittacetasikesu bhikkhūnaṃ pāṭavatthāya pavakkhāmīti	1397	
PA_tika-abh08_t:1397_3	sambandho. Ekakanti ekekaṃ, gāthābandhavasena e-kāralopo.	1397	
PA_tika-abh08_t:1398_0	93. Cetasikavibhāgaṃ vattukāmopi avinibbhogadhamme dassetuṃ cittena saha ekato katvā	1398	
PA_tika-abh08_t:1398_1	āha “phassapañcaka”nti. Ekato uppādo etesanti ekuppādā, saha khīyantīti sahakkhayā,	1398	
PA_tika-abh08_t:1398_2	ekato uppajjitvā ekato nirujjhanakāti attho.	1398	
PA_tika-abh08_t:1399_0	94. Sabbesveva ekavīsasatesu cittesu samupalabbhanato sabbasādhāraṇā. Kiñcāpi anantaragāthāya	1399	
PA_tika-abh08_t:1399_1	cittena saha ekuppādādibhāvakathaneneva imesaṃ sabbasādhāraṇatā vuttā, tattha pana	1399	
PA_tika-abh08_t:1399_2	ekuppādādimattakathanameva icchitaṃ, na sabbasādhāraṇatā. Vuttopi vāyamattho tattha	1399	
PA_tika-abh08_t:1399_3	apākaṭattā puna pākaṭaṃ katvā idha vuttoti.	1399	
PA_tika-abh08_t:1400_0	95-100. Dvipañcaviññāṇavajjitacatucattālīsakāmāvacaracittesu, lokiyalokuttaravasena	1400	
PA_tika-abh08_t:1400_1	ekādasasu paṭhamajjhānikacittesu cāti pañcapaññāsacittesu vitakkassa desitattā āha	1400	
PA_tika-abh08_t:1400_2	“vitakko…pe… samudīrito”ti. Vicāro pañcapaññāsasavitakkacittesu ceva ekādasasu dutiyajjhānikacittesu	1400	
PA_tika-abh08_t:1400_3	cāti chasaṭṭhicittesu uppajjatīti āha “cāro…pe… jāyate”ti.	1400	
PA_tika-abh08_t:1401_0	Ekapaññāsacittesu pītīti kāyaviññāṇavajjitesu aṭṭhārasasu somanassasahagatakāmāvacaracittesu	1401	
PA_tika-abh08_t:1401_1	ceva catutthapañcamajjhānavajjitatettiṃsarūpajjhānikacittesu cāti ekapaññāsacittesu	1401	
PA_tika-abh08_t:1401_2	pīti jāyati. Tesaṭṭhiyā sukhanti ekapaṇṇāsasappītikacittesu ceva ekādasasu catutthajjhānikacittesu,	1401	
PA_tika-abh08_t:1401_3	kusalavipākakāyaviññāṇe cāti tesaṭṭhiyā cittesu sukhaṃ jāyati. Tesaṭṭhisukhasahagatacittāni	1401	
PA_tika-abh08_t:1401_4	ceva tīṇi ca dukkhasahagatānīti chasaṭṭhicitte vajjetvā avasesapañcapaṇṇāsacittesu	1401	
PA_tika-abh08_t:1401_5	upekkhā uppajjatīti āha “upekkhā pañcapaññāsacittesū”ti. Dukkhaṃ tīsūti dvīsu paṭighacittesu	1401	
PA_tika-abh08_t:1401_6	ceva akusalavipākakāyaviññāṇe cāti tīsu cittesu dukkhaṃ jāyati. Hoti…pe… somanassindriyanti	1401	
PA_tika-abh08_t:1401_7	tesaṭṭhiyā sukhasahagatacittesu ekameva kāyaviññāṇaṃ apanetvā avasesesu somanassindriyaṃ	1401	
PA_tika-abh08_t:1401_8	hoti. Akusalavipākakāyaviññāṇavasena ekameva dukkhindriyasahagataṃ, tathā kusalavipākakāyaviññāṇameva	1401	
PA_tika-abh08_t:1401_9	sukhindriyasampayuttanti āha “dukkhindriyaṃ…pe… sukhindriya”nti.	1401	
PA_tika-abh08_t:1402_0	Ahetukavipākakiriyāmanodhātuvajjitesu majjhimagaṇanāya pañcādhikasataparimitesu kusalākusalavipākakiriyācittesu	1402	
PA_tika-abh08_t:1402_1	vīriyaṃ desitanti āha “pañcuttara…pe… āhā”ti. Diṭṭhadhammikasamparāyikatthesu satte	1402	
PA_tika-abh08_t:1402_2	vineti, vigato vā nāyako imassa, visiṭṭho vā sabbalokassa nāyako sāmi, visesena vā	1402	
PA_tika-abh08_t:1402_3	vineyyasatte nibbānapuraṃ netīti vināyako. Samādhindriyaṃ vicikicchāvajjitavīriyasahagatacittesu	1402	
PA_tika-abh08_t:1402_4	vuttanti āha “catuttarasate”tiādi.	1402	
PA_tika-abh08_t:1403_0	Aṭṭhārasa ahetukacittāni, dve ekahetukacittāni ca vajjetvā avasesaekuttarasate citte	1403	
PA_tika-abh08_t:1403_1	chando uppajjatīti dassetuṃ “sabbāhetukacittānī”tiādi vuttaṃ. Dasa viññāṇeti kusalākusalavipākavasena	1403	
PA_tika-abh08_t:1403_2	dviguṇite cakkhādike pañcaviññāṇe.	1403	
PA_tika-abh08_t:1404_0	102-6. Niyatā na yevāpanakā viya kadācīti attho. Kathaṃ panete ekanavutiyā cittesveva	1404	
PA_tika-abh08_t:1404_1	jāyantīti āha “ahetukesū”tiādi. Ekūnāsītiyāti dvādasa ñāṇasampayuttakāmāvacarāni,	1404	
PA_tika-abh08_t:1404_2	pañcadasa rūpāvacarāni, dvādasa arūpāvacarāni, samacattālīsa lokuttaracittānīti evaṃ	1404	
PA_tika-abh08_t:1404_3	ekūnāsītiyā tihetukacittesu. Aṭṭhavīsatiyā citteti soḷasasu kāmāvacarakusalamahākiriyāsu,	1404	
PA_tika-abh08_t:1404_4	dvādasasu ca lokiyacatutthajjhānacittesu cāti aṭṭhavīsaticittesu. Sāṭṭhake cattālīsavidheti	1404	
PA_tika-abh08_t:1404_5	aṭṭhasahite cattālīsavidhe, aṭṭhacattālīsavidheti vuttaṃ hoti. Cha yugaḷānīti kāyapassaddhicittapassaddhādīni	1404	
PA_tika-abh08_t:1404_6	cha yugaḷāni. Kusalābyākatā cāti kusalacittasampayogato kusalā, abyākatacittasampayogato	1404	
PA_tika-abh08_t:1404_7	abyākatāti kusalenapakāsanavidhānesu chekena satthunā pakāsitā desitāti attho.	1404	
PA_tika-abh08_t:1405_0	108-111. Saṃsayoti vicikicchā. Sā hi saṃseti samantato seti, “evaṃ nu kho, no nu	1405	
PA_tika-abh08_t:1405_1	kho”ti parisappatīti saṃsayo. Mahante sīlakkhandhādike esati gavesatīti mahesī. Tena	1405	
PA_tika-abh08_t:1405_2	mahesinā sammāsambuddhena. Aṭṭhasūti aṭṭhalobhasahagatacittesu. Catūsūti tesveva	1405	
PA_tika-abh08_t:1405_3	diṭṭhisahagatacittesu. Diṭṭhiviyuttesu catūsūti sambandho. Dvīsvevāti dvīsu dosamūlakacittesu.	1405	
PA_tika-abh08_t:1405_4	Dvīsu jāyanti no sahāti dosamūlesveva dvīsu jāyanti, saha pana na uppajjanti, usūyanakāle	1405	
PA_tika-abh08_t:1405_5	issā, maccharaṇakāle maccherantiādinā nānā hutvāva uppajjanti. Pañcasūti pañcasu	1405	
PA_tika-abh08_t:1405_6	sasaṅkhārikacittesu.	1405	
PA_tika-abh08_t:1406	112. Cittassa cetasikattābhāvepi kusalākusalābyākatadhammānaṃ gaṇanaṭṭhānato “mano”ti cittampi vuttaṃ.	140	
PA_tika-abh08_t:1407_0	114-5. Ettāvatā cetasikavibhāgaṃ dassetvā idāni ekekasmiṃ cittuppāde labbhamānarāsīsu	1407	
PA_tika-abh08_t:1407_1	aṅgavibhāgadassanatthaṃ “ekūnatiṃsacittesū”tiādi vuttaṃ. Nanu ca phassapañcamakarāsi	1407	
PA_tika-abh08_t:1407_2	sabbapaṭhamaṃ āgatā, sā kasmā na vuttāti? Sabbasādhāraṇabhāvato. Na hi so cittuppādo	1407	
PA_tika-abh08_t:1407_3	atthi, yo phassapañcamakavinimuttoti. Ekādasa paṭhamajjhānikāni somanassasahagatāni,	1407	
PA_tika-abh08_t:1407_4	dvādasa sahetukakāmāvacarāni, tathā cattāri akusalāni, sukhasantīraṇahasituppādāni	1407	
PA_tika-abh08_t:1407_5	dveti ekūnatiṃsacittesu pañcaṅgikaṃ jhānaṃ pañcakarāsisaṅkhātaṃ mataṃ. Catu…pe… niddiseti	1407	
PA_tika-abh08_t:1407_6	ekādasa dutiyajjhānikāni, kusalavipākakiriyāvasena dvādasa upekkhāsahagatasahetukakāmāvacarāni,	1407	
PA_tika-abh08_t:1407_7	upekkhādomanassasahagatāni aṭṭha akusalāni, dvipañcaviññāṇavajjitaupekkhāsahagatāni	1407	
PA_tika-abh08_t:1407_8	cha ahetukacittāni cāti imāni sattatiṃsa cittāni yathāyogaṃ catūhi jhānaṅgehi yuttāni.	1407	
PA_tika-abh08_t:1407_9	Ettha hi ekādasa dutiyajjhānikāni vicārapītisukhasamādhīhi sahagatāni, itarāni yathāyogaṃ	1407	
PA_tika-abh08_t:1407_10	upekkhādomanassesu ekekena vitakkavicārasamādhīhīti catūhi sampayuttāni.	14071	
PA_tika-abh08_t:1408_0	Ekādasavidhanti ekādasavidhaṃ tatiyajjhānikacittaṃ pītisukhacittekaggatāyogato tivaṅgikamudīritaṃ.	1408	
PA_tika-abh08_t:1408_1	Catuttiṃsa…pe… mudīritanti dvādasa arūpāvacaracittāni, dvāvīsati catutthapañcamajjhānikāni	1408	
PA_tika-abh08_t:1408_2	sāsavānāsavānīti catuttiṃsa cittāni yathāyogaṃ upekkhekaggatāyogato, sukhekaggatāyogato	1408	
PA_tika-abh08_t:1408_3	ca duvaṅgikamudīritaṃ. Catutthajjhānikāni hi ekādasa sukhekaggatāsahitāni, sesāni	1408	
PA_tika-abh08_t:1408_4	tevīsati upekkhekaggatāsahitāni.	1408	
PA_tika-abh08_t:1409_0	116. Sabhāvenāvitakkesūti dutiyajjhānādayo viya bhāvanābalena vinā sabhāveneva avitakkesu	1409	
PA_tika-abh08_t:1409_1	dvipañcaviññāṇesu. Tesu hi vijjamānānipi sesajhānaṅgāni vitakkavirahena upanijjhānakiccesu	1409	
PA_tika-abh08_t:1409_2	asamatthāni. Teneva hi aṭṭhakathāyampi “vitakkapacchimakañhi jhānaṅgaṃ nāmā”ti vuttaṃ.	1409	
PA_tika-abh08_t:1409_3	Bhāvanāya avitakkabhāvappattāni pana bhāvanābaleneva upanijjhānakiccesu paṭutarā,	1409	
PA_tika-abh08_t:1409_4	tasmā sabhāvenāvitakkesu jhānaṅgāni na uddhareyya. “Na uddhaṭā”ti vā pāṭho, na uddhaṭānīti attho.	1409	
PA_tika-abh08_t:1410_0	Yadi evaṃ kasmā dvipañcaviññāṇesu sarūpeneva cittekaggatā vuttā, nanu tassā vitakkavirahena	1410	
PA_tika-abh08_t:1410_1	jhānaṅgakicce asamatthatāya rāsibhajanābhāvato yevāpanakavasena vacanaṃ yuttanti?	1410	
PA_tika-abh08_t:1410_2	Vuccate – kusalākusalesu avijjamānadhammassa vipākesupi anupalabbhanato jhānaṅgakiccassa	1410	
PA_tika-abh08_t:1410_3	akaraṇepi kusalākusalesu desitaniyāmeneva sarūpena idhāpi vuttā. Hotu tāva etaṃ,	1410	
PA_tika-abh08_t:1410_4	jhānarāsiyaṃ vedanā kasmā vuttā. Sā hi sabbacittasādhāraṇabhāvato phassapañcakarāsimhi	1410	
PA_tika-abh08_t:1410_5	ceva, upekkhādiindriyabhāvato indriyarāsimhiyeva vattabbā, na itarattha tadabhāvatoti?	1410	
PA_tika-abh08_t:1410_6	Saccaṃ, vedanā pana sabbavedanānaṃ sāmaññasabhāvena phassapañcake āgatavedanā ca	1410	
PA_tika-abh08_t:1410_7	aparena visesavacanena tattha niddiṭṭhā, na tattha antokaraṇatthaṃ. Teneva hi dhammasaṅgaṇiyaṃ	1410	
PA_tika-abh08_t:1410_8	dvipañcaviññāṇesu saṅgahavāre jhānaṅgarāsi na uddhaṭāti rūpadhātuyaṃ tiṇṇaṃ mahābhūtānaṃ	1410	
PA_tika-abh08_t:1410_9	appaṭighabhāvepi kāmadhātuyaṃ sappaṭighamahābhūtehi samānabhāvato tatthāpi sappaṭighabhāvo	1410	
PA_tika-abh08_t:1410_10	viya dvipañcaviññāṇesu vedanācittekaggatānaṃ vitakkaviyogena jhānakiccākaraṇepi savitakkacittesu	14101	
PA_tika-abh08_t:1410_11	jhānacittasamaṅgīvedanādīhi samānattā jhānaṅgabhāvena vacanaṃ nāma yuttaṃ. Teneva	14101	
PA_tika-abh08_t:1410_12	ca nāmarūpasamāse “phassapañcakarāsijhānadukarāsiindriyattikarāsī”ti vuttanti. Atha	14101	
PA_tika-abh08_t:1410_13	vā kiṃ etāya yutticintāya, dhammasabhāvavedinā tathāgatena dhammasabhāvaṃ avirajjhitvā	14101	
PA_tika-abh08_t:1410_14	desitanti na ettha anuyogo kātabboti. Ahetukacittānaṃ ārammaṇe suppatiṭṭhitatābhāvena	14101	
PA_tika-abh08_t:1410_15	aniyyānikattā vuttaṃ “sabbā…pe… na uddhare”ti. Vuttañhetaṃ aṭṭhakathāyampi “hetupacchimako maggo”ti.	14101	
PA_tika-abh08_t:1411_0	117. Tīṇi soḷasacittesūti pannarasasu ahetukavipākacittesu ceva kiriyāmanodhātumhi	1411	
PA_tika-abh08_t:1411_1	cāti soḷasasu cittesu. Manindriyaṃ jīvitindriyaṃ vedanindriyesu labbhamānamekanti	1411	
PA_tika-abh08_t:1411_2	tīṇindriyāni honti. Imesupi kusalavipākakāyaviññāṇadhātuyaṃ manindriyasukhindriyajīvitindriyavasena	1411	
PA_tika-abh08_t:1411_3	tīṇindriyāni, akusalavipākakāyaviññāṇadhātuyaṃ dukkhindriyena saha tīṇi, sukhasantīraṇe	1411	
PA_tika-abh08_t:1411_4	somanassindriyena saha tīṇi, avasesaterasacittesu upekkhindriyena saha tīṇīti. Ettha	1411	
PA_tika-abh08_t:1411_5	cittanti sasampayuttadhammassa cittuppādassa adhippetattā manindriyassāpi ādhārabhāvo	1411	
PA_tika-abh08_t:1411_6	yujjeyya. Itarathā hi manindriyanti cittasseva gahaṇe tassa attano ca ādhārabhāvo	1411	
PA_tika-abh08_t:1411_7	na yujjatīti. Ekasmiṃ pana cattārīti ekasmiṃ vicikicchāsahagate vīriyindriyamanindriyajīvitindriyaupekkhindriyavasena	1411	
PA_tika-abh08_t:1411_8	cattāri. Pañca terasasūti ṭhapetvā vicikicchāsahagataṃ avasesāni ekādasa akusalacittāni,	1411	
PA_tika-abh08_t:1411_9	kiriyāhetukamanoviññāṇadhātudvayanti terasasu cittesu vīriyindriyādīni tīṇi, samādhindriyaṃ,	1411	
PA_tika-abh08_t:1411_10	vedanindriyesu labbhamānaṃ ekanti pañcindriyāni. Ettha hi dvīsu dosamūlesu vīriyindriyasamādhindriyamanindriyajīvitindriyadomanassindriyavasena	14111	
PA_tika-abh08_t:1411_11	pañca, pañcasu somanassasahagatesu purimāni cattāri somanassindriyena saddhiṃ pañca,	14111	
PA_tika-abh08_t:1411_12	sesesu upekkhindriyena saddhiṃ pañca honti.	14111	
PA_tika-abh08_t:1412_0	118. Satta dvādasacittesūti dvādasasu ñāṇavippayuttacittesu saddhāsatisamādhivīriyajīvitamanindriyāni	1412	
PA_tika-abh08_t:1412_1	ca vedanindriyesu labbhamānamekanti satta indriyāni. Tattha hi chasu somanassasahagatesu	1412	
PA_tika-abh08_t:1412_2	saddhindriyādīni cha somanassindriyena saddhiṃ satta, itaresu chasu upekkhindriyena	1412	
PA_tika-abh08_t:1412_3	saddhiṃ satta honti. Ekenūnesu…pe… manesu cāti dvādasa ñāṇasampayuttāni kāmāvacarāni,	1412	
PA_tika-abh08_t:1412_4	sattavīsati lokiyajjhānacittāni cāti ekūnacattālīsavidhesu lokiyacittesu purimāni	1412	
PA_tika-abh08_t:1412_5	satta, paññindriyañcāti aṭṭheva indriyāni. Ettha hi somanassasahagatesu chasu kāmāvacaresu,	1412	
PA_tika-abh08_t:1412_6	dvādasasu rūpāvacaracatukkajjhānesu cāti aṭṭhārasacittesu somanassindriyena, sesesu	1412	
PA_tika-abh08_t:1412_7	ca upekkhindriyena saddhiṃ yojetvā aṭṭhindriyāni veditabbāni.	1412	
PA_tika-abh08_t:1413_0	119. Cattālīsāya cittesu navakanti samacattālīsavidhesu lokuttaracittesu purimāni	1413	
PA_tika-abh08_t:1413_1	aṭṭhaindriyāni, anaññātaññassāmītindriyaṃ aññindriyaṃ aññātāvindriyanti imesu labbhamānamekanti	1413	
PA_tika-abh08_t:1413_2	indriyānaṃ navakā. Sotāpattimaggesu hi anaññātaññassāmītindriyaṃ labbhati. Sotāpattiphalato	1413	
PA_tika-abh08_t:1413_3	paṭṭhāya arahattamaggapariyosānesu taṃ na labbhati. Tassa ṭhāne aññindriyaṃ. Arahattaphale	1413	
PA_tika-abh08_t:1413_4	tampi na labbhati. Tassa ṭhāne aññātāvindriyaṃ tiṭṭhatīti. Evanti chahi indriyehi	1413	
PA_tika-abh08_t:1413_5	sampayuttassa abhāvato katthaci tīṇi, katthaci cattāri, katthaci pañca, katthaci	1413	
PA_tika-abh08_t:1413_6	satta, katthaci aṭṭha, katthaci navindriyānīti evaṃ chahi ākārehi indriyayogopi,	1413	
PA_tika-abh08_t:1413_7	na kevalaṃ jhānaṅgayogova, atha kho indriyehi saha cittuppādānaṃ sampayogopi veditabboti.	1413	
PA_tika-abh08_t:1414_0	120-3. Idāni maggaṅgasampayogaṃ dassento paṭhamaṃ tāva yesu cittesu maggaṅgāni na	1414	
PA_tika-abh08_t:1414_1	labbhanti, tāni dassetvā pacchā maggaṅgayogacittuppāde dassetuṃ “amaggaṅgānī”tiādimāha.	1414	
PA_tika-abh08_t:1414_2	Etthāti etasmiṃ ekavīsasatappabhede cittasmiṃ, imasmiṃ maggaṅgādhikāre vā. Viññāṇesu	1414	
PA_tika-abh08_t:1414_3	dvipañcasūti sabhāvāvitakkesu cakkhādīsu dvipañcaviññāṇesu. Kiñcāpi heṭṭhā dvipañcaviññāṇesu	1414	
PA_tika-abh08_t:1414_4	jhānaṅgābhāvo, ahetukesu ca maggaṅgābhāvo vuttova, ajhānaṅgāni pana tattha adhikāravasena	1414	
PA_tika-abh08_t:1414_5	vuttāni, idha pasaṅgāgatavasena. Amaggaṅgāni tattha pasaṅgāgatavasena, idha adhikāravasenāti	1414	
PA_tika-abh08_t:1414_6	na koci punaruttidoso.	1414	
PA_tika-abh08_t:1415_0	Ekanti vicikicchāsampayuttaṃ cittaṃ. Tañhi micchāsaṅkappamicchāvāyāmayogato dve maggaṅgāni	1415	
PA_tika-abh08_t:1415_1	etthāti dumaggaṅgaṃ. Timaggaṅgāni sattasūti cattāri diṭṭhivippayuttāni, dve dosamūlāni,	1415	
PA_tika-abh08_t:1415_2	uddhaccasahagatacittanti sattasu micchāsaṅkappamicchāvāyāmamicchāsamādhiyogato timaggaṅgāni.	1415	
PA_tika-abh08_t:1415_3	Cattālīsa…pe… caturaṅgikoti dvādasa ñāṇavippayuttāni, cattāri diṭṭhisampayuttāni,	1415	
PA_tika-abh08_t:1415_4	paṭhamajjhānikavajjāni catuvīsati mahaggatacittānīti cattālīsacittesu yo maggo labbhati,	1415	
PA_tika-abh08_t:1415_5	so yathāyogaṃ sammāsaṅkappasammāvāyāmasammāsatisammāsamādhiyogato, micchādiṭṭhimicchāsaṅkappamicchāvāyāmamicchāsamādhiyogato,	1415	
PA_tika-abh08_t:1415_6	sammādiṭṭhisammāvāyāmasammāsatisammāsamādhiyogato ca caturaṅgiko mato. Tattha ñāṇavippayuttesu	1415	
PA_tika-abh08_t:1415_7	dvādasasu paṭhamāni cattāri, diṭṭhisampayuttesu majjhimāni, sesesu pacchimāni labbhanti.	1415	
PA_tika-abh08_t:1416_0	Pañcaddasasu…pe… pañcaṅgikoti dvādasasu ñāṇasampayuttakāmāvacaresu ceva tīsu lokiyapaṭhamajjhānikesu	1416	
PA_tika-abh08_t:1416_1	cāti pannarasasu cittesu sammādiṭṭhisammāsaṅkappasammāvāyāmasammāsatisammāsamādhivasena	1416	
PA_tika-abh08_t:1416_2	pañcaṅgiko maggo. Nanu ca sammāvācādayo kāmāvacaresu labbhantīti? Saccaṃ labbhanti,	1416	
PA_tika-abh08_t:1416_3	pāṭhe pana anāgatattā idha pariccattāti. Dvattiṃsacittesūti paṭhamajjhānikavajjesu	1416	
PA_tika-abh08_t:1416_4	dvattiṃsalokuttaracittesu. Sattaṅgikoti avitakkattā sammāsaṅkappo na labbhatīti taṃ	1416	
PA_tika-abh08_t:1416_5	pariccajitvā avasesasattamaggaṅgavasena sattaṅgiko vutto.	1416	
PA_tika-abh08_t:1417_0	Yattha pana sammāsaṅkappo labbhati, tattha tena saha aṭṭhaṅgikoti āha “maggo aṭṭhasū”tiādi.	1417	
PA_tika-abh08_t:1417_1	Tattha aṭṭhasu cittesūti paṭhamajjhānikesu aṭṭhasu lokuttaracittesu. Evanti chahi	1417	
PA_tika-abh08_t:1417_2	maggaṅgehi sampayuttassa abhāvato katthaci dve maggaṅgāni, katthaci tīṇi, katthaci	1417	
PA_tika-abh08_t:1417_3	cattāri, katthaci pañca, katthaci satta, katthaci aṭṭhāti evaṃ chahi pakārehi.	1417	
PA_tika-abh08_t:1418_0	124-6. Idāni balasampayogaṃ dassento āha “balāni dve”tiādi. Tattha vīriyabalasamādhibalavasena	1418	
PA_tika-abh08_t:1418_1	dve balāni kiriyāhetukamanoviññāṇadhātudvaye vibhaṅgavāre āgatāni vīriyabalasamādhibalāni	1418	
PA_tika-abh08_t:1418_2	paccekaṃ labbhantīti “dve dvicittesū”ti vuttaṃ. Ekasmiṃ tīṇīti ekasmiṃ vicikicchāsahagate	1418	
PA_tika-abh08_t:1418_3	vīriyabalaahirikabalaanottappabalavasena tīṇi balāni. Ekādasasu cattārīti vicikicchāsahagatavajjesu	1418	
PA_tika-abh08_t:1418_4	ekādasasu akusalacittesu samādhibalañceva pubbe vuttāni tīṇīti cattāribalāni. Cha	1418	
PA_tika-abh08_t:1418_5	dvādasasūti dvādasasu ñāṇavippayuttacittesu saddhāvīriyasatisamādhihiriottappavasena cha balāni.	1418	
PA_tika-abh08_t:1419_0	Ekūnāsītiyā sattāti dvādasasu ñāṇasampayuttakāmāvacaracittesu ceva sattavīsatimahaggatacittesu	1419	
PA_tika-abh08_t:1419_1	ca cattālīsāya lokuttaracittesu cāti ekūnāsītividhesu cittesu saddhāvīriyasatisamādhipaññāhiriottappavasena	1419	
PA_tika-abh08_t:1419_2	satta balāni. Soḷasevābalānīti pañcadasa ahetukavipākāni, kiriyāmanodhātuāvajjanañcāti	1419	
PA_tika-abh08_t:1419_3	soḷasa balavippayogato abalacittāni. Evanti pañcahi balehi sampayuttassa abhāvato	1419	
PA_tika-abh08_t:1419_4	katthaci dve, katthaci tīṇi, katthaci cattāri, katthaci cha, katthaci sattāti pañcahi	1419	
PA_tika-abh08_t:1419_5	ākārehi sabalaṃ, imesu ekassāpi abhāvato abalampi ca viññeyyaṃ, vijānitabbanti attho.	1419	
PA_tika-abh08_t:1419_6	Heturāsiādayo vinicchayabhāvato na vuttāti veditabbaṃ. Yesu cittesu yāni jhānaṅgamaggaṅgabalindriyāni	1419	
PA_tika-abh08_t:1419_7	jāyantīti sambandho. Gāthābandhasukhatthaṃ indriyānaṃ osānakaraṇaṃ.	1419	
PA_tika-abh08_t:1420	Iti abhidhammatthavikāsiniyā nāma	142	
PA_tika-abh08_t:1421	Abhidhammāvatārasaṃvaṇṇanāya	142	
PA_tika-abh08_t:1422	Cetasikavibhāganiddesavaṇṇanā niṭṭhitā.	142	
PA_tika-abh08_t:1423	4. Catuttho paricchedo	142	
PA_tika-abh08_t:1424	Ekavidhādiniddesavaṇṇanā	142	
PA_tika-abh08_t:1425_0	128-30. Vijānanasabhāvatoti ārammaṇavijānanasabhāvattā. Nanu ca heṭṭhā sārammaṇato	1425	
PA_tika-abh08_t:1425_1	ekavidhabhāvo vuttoti? Saccaṃ vutto, so pana cetasikānañca sādhāraṇoti idha tabbivajjanatthaṃ	1425	
PA_tika-abh08_t:1425_2	vijānanalakkhaṇatāva vuttā. Saṅkhepagaṇanavasena ca sahetukānaṃ ekasattatividhatā	1425	
PA_tika-abh08_t:1425_3	vuttā. Hetuvādināti kusalākusalābyākatahetūnaṃ byākaraṇakusalena. Atha vā “ye dhammā	1425	
PA_tika-abh08_t:1425_4	hetuppabhavā, tesaṃ hetuṃ tathāgato āhā”ti vacanato taṃtaṃpaccayuppannadhammānaṃ	1425	
PA_tika-abh08_t:1425_5	taṃtaṃpaccayavādinā.	1425	
PA_tika-abh08_t:1426_0	131-4. Savatthukāvatthukatoti ekantena sabbavatthunissitabhāvato ceva tadabhāvato	1426	
PA_tika-abh08_t:1426_1	ca. Keci pana hadayavatthuvasena savatthukāvatthukataṃ vaṇṇenti, taṃ na yujjati savatthukaniddese	1426	
PA_tika-abh08_t:1426_2	“sabbo kāmavipāko”ti pasādanissitānampi saṅgahitattā. Ubhayavasenāti savatthukāvatthukavasena.	1426	
PA_tika-abh08_t:1426_3	Kānici hi cittāni ekantena savatthukāni, kānici avatthukāneva, kānici ubhayasabhāvāni.	1426	
PA_tika-abh08_t:1426_4	Tathā ceva niddisati “sabbo kāmavipāko cā”tiādi.	1426	
PA_tika-abh08_t:1427_0	Sabbo kāmavipāko cāti sahetukāhetukabhinno sabbo tevīsatividho kāmāvacaravipāko ca.	1427	
PA_tika-abh08_t:1427_1	Ādimaggoti sotāpattimaggo. So hi sabbalokuttaresu ādito uppajjanato, aṭṭhasu ariyapuggalesu	1427	
PA_tika-abh08_t:1427_2	ādipuggalassa sambandhīti vā “ādimaggo”ti vuccati. Vinā vatthunti sakasakavatthuṃ	1427	
PA_tika-abh08_t:1427_3	vinā nuppajjanti. Teneva hetāni arūpabhave nuppajjanti tattha vatthūnaṃ abhāvato.	1427	
PA_tika-abh08_t:1427_4	“Nuppajjanti vinā vatthu”nti ca idaṃ antobhāvitakāraṇatthaṃ katvā vuttaṃ. Tena yasmā	1427	
PA_tika-abh08_t:1427_5	vatthuṃ vinā nuppajjanti, tasmā ekantena savatthukāti vuttaṃ hoti.	1427	
PA_tika-abh08_t:1428_0	Ekantena avatthukā arūpabhaveyeva paṭisandhādivasena pavattanato. Kathaṃ pana rūpasannissayena	1428	
PA_tika-abh08_t:1428_1	vinā tattha arūpaṃ pavattati, kasmā na pavattati pañcavokāreti? Tathā adassanato.	1428	
PA_tika-abh08_t:1428_2	Yadi evaṃ kabaḷīkārāhārenapi vinā rūpadhātuyaṃ rūpena pavattitabbaṃ, kiṃ kāraṇā?	1428	
PA_tika-abh08_t:1428_3	Kāmadhātuyaṃ tathā adassanato. Api tu yassa cittasantānassa pavattikāraṇaṃ rūpe avigatataṇhaṃ,	1428	
PA_tika-abh08_t:1428_4	tassa saha rūpena pavatti. Yassa pana nibbattikāraṇaṃ rūpe vigatataṇhaṃ, tassa vinā	1428	
PA_tika-abh08_t:1428_5	rūpena pavatti kāraṇassa taṃvimukhatāyāti rūpasannissayena vinā tattha arūpaṃ pavattati.	1428	
PA_tika-abh08_t:1428_6	Dvecattālīsa sesānīti manodvārāvajjanaṃ kusalakiriyāvasena soḷasa kāmāvacarāni, tatheva	1428	
PA_tika-abh08_t:1428_7	aṭṭha arūpāvacarāni, paṭhamamaggavajjāni satta lokuttarāni, paṭighadvayavajjitadasaakusalāni	1428	
PA_tika-abh08_t:1428_8	ceti dvecattālīsa vuttāvasesacittāni.	1428	
PA_tika-abh08_t:1429_0	135-7. Rūpādīsu ekekameva ārammaṇaṃ imassāti ekekārammaṇaṃ. Tassa tassa ārammaṇassa	1429	
PA_tika-abh08_t:1429_1	āpāthagatakāle taṃtaṃvijānanavasena pañcapi ārammaṇāni imassāti pañcārammaṇaṃ. Evampīti	1429	
PA_tika-abh08_t:1429_2	na kevalaṃ savatthukādivaseneva, atha kho ekekārammaṇāditopi. Abhiññāvajjitānaṃ sabbamahaggatānampi	1429	
PA_tika-abh08_t:1429_3	dhammārammaṇabhāvena ekārammaṇattā āha “sabbaṃ mahaggata”nti. Paṇṇattārammaṇato ekārammaṇanti	1429	
PA_tika-abh08_t:1429_4	keci. Taṃ arūpāvacaradutiyacatutthajjhānāni patvā na yujjati tesaṃ mahaggatārammaṇattā.	1429	
PA_tika-abh08_t:1429_5	Abhiññādvayassa chaḷārammaṇikabhāvena, tassa ca rūpāvacarapañcamajjhānato abhinnattā	1429	
PA_tika-abh08_t:1429_6	taṃ pahāya “tecattālīsā”ti vuttaṃ.	1429	
PA_tika-abh08_t:1430	141. Puññavipākakiriyato kāme dvādasāti sambandho. Dhāti nipātamattaṃ. Puññavipākakriyatoti ñāṇavippayuttakusalavipākakiriyato.	143	
PA_tika-abh08_t:1431_0	143-9. Iriyāya kāyikāya kiriyāya pavattipathabhāvato iriyāpatho, gamanādi. Atthato	1431	
PA_tika-abh08_t:1431_1	tadavatthā rūpappavatti. Kāmañcettha rūpavinimutto iriyāpatho, viññatti vā natthi,	1431	
PA_tika-abh08_t:1431_2	tathāpi sabbaṃ rūpasamuṭṭhāpakacittaṃ iriyāpathupatthambhakaṃ, viññattivikāruppādanañca	1431	
PA_tika-abh08_t:1431_3	hoti. Yaṃ pana cittaṃ viññattijanakaṃ, taṃ ekaṃsato itaradvayassa janakaṃ avinābhāvato,	1431	
PA_tika-abh08_t:1431_4	tathā iriyāpathupatthambhakaṃ rūpassāti imassa visesassa dassanatthaṃ “rūpīriyāpathaviññatti-janakājanakādito”ti	1431	
PA_tika-abh08_t:1431_5	iriyāpathaviññattīnaṃ visuṃ gahaṇaṃ. Janakājanakāditoti tiṇṇampi janakato, kassacipi	1431	
PA_tika-abh08_t:1431_6	ajanakato, dvinnaṃ ekassa ca janakato. Kānici hi cittāni rūpaṃ samuṭṭhāpenti, iriyāpathaṃ	1431	
PA_tika-abh08_t:1431_7	kappenti, viññattiṃ janayanti. Kānici rūpaṃ samuṭṭhāpenti, iriyāpathaṃ kappenti,	1431	
PA_tika-abh08_t:1431_8	viññattiṃ na janayanti. Kānici rūpameva samuṭṭhāpenti, itaradvayaṃ na karonti. Kānici	1431	
PA_tika-abh08_t:1431_9	tīṇi na karonteva. Tathā ceva dasseti “dvādasākusalā”tiādi. Evañcāpi hi taṃ cittanti	1431	
PA_tika-abh08_t:1431_10	na kevalaṃ ahetukāditova, evaṃ rūpādijanakāditopi taṃ catubbidhaṃ. “Evañcādimhi ta”ntipi	14311	
PA_tika-abh08_t:1431_11	likhanti. Tassa pana ādimhi nikkhittaṃ cittaṃ evañca catubbidhanti atthaṃ vadanti.	14311	
PA_tika-abh08_t:1431_12	Tatthāti tesu rūpajanakādīsu. Dasa kiriyāti manodhātuvajjā dasa kiriyā.	14311	
PA_tika-abh08_t:1432_0	Samuṭṭhāpenti rūpānīti attano uppādakkhaṇeyeva attanā janetabbarūpāni samuṭṭhāpenti.	1432	
PA_tika-abh08_t:1432_1	Kappentīti sannāmenti. Yathāpavattaṃ iriyāpathaṃ upatthambhenti. Yathā hi antarantarā	1432	
PA_tika-abh08_t:1432_2	uppajjamānehi vīthicittehi abbokiṇṇe bhavaṅge pavattamāne aṅgāni osīdanti, pavedhantā	1432	
PA_tika-abh08_t:1432_3	viya honti, na evaṃ dvattiṃsavidhesu vakkhamānesu ca chabbīsatividhesu jāgaraṇacittesu	1432	
PA_tika-abh08_t:1432_4	pavattamānesu. Tadā pana aṅgāni upatthaddhāni yathāpavattairiyāpathabhāveneva pavattanti.	1432	
PA_tika-abh08_t:1432_5	Janayanti ca viññattinti manodvāre pavattā eva viññattiṃ janayanti, na pana pañcadvāre	1432	
PA_tika-abh08_t:1432_6	pavattāti daṭṭhabbaṃ.	1432	
PA_tika-abh08_t:1433_0	Dvipañcaviññāṇānaṃ jhānaṅgayogābhāvena rūpājanakattā āha “dvepañcaviññāṇā”ti. Jhānaṅgāni	1433	
PA_tika-abh08_t:1433_1	hi cittena saha rūpasamuṭṭhāpakāni, tesaṃ anubalappadāyakāni maggaṅgādīni tesu vijjamānesu	1433	
PA_tika-abh08_t:1433_2	savisesaṃ rūpappavattidassanato. Arūpavipākā pana rūpavirāgabhāvanāya nibbattattā	1433	
PA_tika-abh08_t:1433_3	hetuno taṃvimukhatāya rūpaṃ na samuṭṭhāpentīti āha “vipākā ca arūpisū”ti.	1433	
PA_tika-abh08_t:1434_0	150. Sabbesaṃ sandhicittanti sabbesaṃ sattānaṃ paṭisandhicittaṃ. Tañhi vatthudubbalatāya,	1434	
PA_tika-abh08_t:1434_1	appatiṭṭhitatāya, paccayavekallato, āgantukatāya ca rūpaṃ na samuṭṭhāpeti. Tathā	1434	
PA_tika-abh08_t:1434_2	hi paṭisandhiviññāṇena sahajātaṃ vatthu pacchājātapaccayarahitaṃ, āhārādīhi ca anupatthaddhaṃ	1434	
PA_tika-abh08_t:1434_3	dubbalaṃ, tassa ca dubbalattā tannissitaviññāṇampi dubbalanti. Yathā ca papāte patito	1434	
PA_tika-abh08_t:1434_4	aññassa nissayo bhavituṃ na sakkoti, evaṃ tampi bhinnasantatiyaṃ kammakkhittatāya	1434	
PA_tika-abh08_t:1434_5	papāte patitaṃ viya appatiṭṭhitaṃ na rūpasamuṭṭhāpane ussahati ca vatthuno ca attanā	1434	
PA_tika-abh08_t:1434_6	saha apacchā apure uppajjamānattā purejātapaccayassa alābhato. Yathā pana āgantuko	1434	
PA_tika-abh08_t:1434_7	puriso agatapubbaṃ desaṃ gato aññesaṃ “etha bho antogāme vo annapānagandhamālādīni	1434	
PA_tika-abh08_t:1434_8	dassāmī”ti vattuṃ na sakkoti attano avisayatāya, appahutāya ca, evamevaṃ paṭisandhicittampi	1434	
PA_tika-abh08_t:1434_9	āgantukanti. Evaṃ vatthudubbalatādīhi kāraṇehi rūpaṃ na samuṭṭhāpeti. Apica āhārindriyādivasena	1434	
PA_tika-abh08_t:1434_10	yehākārehi cittasamuṭṭhānarūpānaṃ cittacetasikā paccayā honti, tehi sabbehi paṭisandhiyaṃ	14341	
PA_tika-abh08_t:1434_11	cittacetasikā samatiṃsakammajarūpānaṃ yathāyogaṃ paccayā honti. Vuttañhetaṃ paṭṭhāne –	14341	
PA_tika-abh08_t:1435	“Paṭisandhikkhaṇe vipākābyākatā āhārā sampayuttānaṃ khandhānaṃ kaṭattā ca rūpānaṃ āhārapaccayena paccayo”tiādi.	143	
PA_tika-abh08_t:1436	Tasmā samatiṃsakammajarūpāni cittasamuṭṭhānarūpānaṃ ṭhānaṃ gahetvā ṭhitānīti paṭisandhicittaṃ rūpaṃ na samuṭṭhāpetīti veditabbaṃ.	143	
PA_tika-abh08_t:1437_0	Cuticittañcārahatoti ettha khīṇāsavassa cuticittaṃ upasantavaṭṭamūlasmiṃ santāne	1437	
PA_tika-abh08_t:1437_1	sātisayaṃ santavuttitāya rūpaṃ na samuṭṭhāpeti, anāgāmiādīnaṃ tadabhāvatoti vadanti.	1437	
PA_tika-abh08_t:1437_2	Ṭīkākāro pana ānandācariyo bhaṇati –	1437	
PA_tika-abh08_t:1438_0	“Kāmāvacarānaṃ pacchimacittassa uppādakkhaṇe yassa cittassa anantarā kāmāvacarānaṃ	1438	
PA_tika-abh08_t:1438_1	pacchimacittaṃ uppajjissati, rūpāvacare, arūpāvacare pacchimabhavikānaṃ, ye ca rūpāvacaraṃ,	1438	
PA_tika-abh08_t:1438_2	arūpāvacaraṃ upapajjitvā parinibbāyissanti, tesaṃ cavantānaṃ, tesaṃ vacīsaṅkhāro	1438	
PA_tika-abh08_t:1438_3	nirujjhissati, no ca tesaṃ kāyasaṅkhāro nirujjhissatīti vacanato aññesampi cuticittaṃ	1438	
PA_tika-abh08_t:1438_4	rūpaṃ na samuṭṭhāpetī”ti.	1438	
PA_tika-abh08_t:1439_0	Ācariyassa hi ayamadhippāyo – “kāmāvacarānaṃ pacchimacittassā”ti etena avisesena	1439	
PA_tika-abh08_t:1439_1	kāmāvacarasattānaṃ cuticittassa, “ye ca rūpāvacaraṃ…pe… nirujjhissatī”ti iminā kāmabhavato	1439	
PA_tika-abh08_t:1439_2	cavitvā rūpārūpabhavūpapajjanakānaṃ kāmāvacaracuticittassāpi uppādakkhaṇato uddhaṃ	1439	
PA_tika-abh08_t:1439_3	vacīsaṅkhārassa nirodhaṃ vatvā kāyasaṅkhārassa tadabhāvavacanato cuticittassa kāyasaṅkhārāsamuṭṭhāpanaṃ	1439	
PA_tika-abh08_t:1439_4	siddhaṃ. Yadaggena ca taṃ kāyasaṅkhāraṃ na samuṭṭhāpeti, tadaggena taṃ sesarūpampi	1439	
PA_tika-abh08_t:1439_5	na janeti. Na hi rūpasamuṭṭhāpakassa gabbhagatatādivibandhābhāve kāyasaṅkhārāsamuṭṭhāpane	1439	
PA_tika-abh08_t:1439_6	kāraṇaṃ atthi. Na ca yuttaṃ cutito uddhaṃ cittasamuṭṭhānañcassa rūpaṃ pavattatīti,	1439	
PA_tika-abh08_t:1439_7	nāpi “cuticittaṃ rūpaṃ samuṭṭhāpetī”ti pāḷi atthi, na cāpi vaṭṭamūlānupasamo cuticittassa	1439	
PA_tika-abh08_t:1439_8	rūpuppādane kāraṇaṃ cuticittena na uppannānampi tato purimatarehi uppannānaṃ viya	1439	
PA_tika-abh08_t:1439_9	bhavantare anuppajjanato, tasmā sabbesampi cuticittaṃ rūpaṃ na samuṭṭhāpetīti. Yadi	1439	
PA_tika-abh08_t:1439_10	kāyasaṅkhārasamuṭṭhāpanameva rūpajananārahabhāvaṃ sādheti, tadā catutthajjhāne kathanti?	14391	
PA_tika-abh08_t:1439_11	Nāyaṃ doso, tassa bhāvanābalena sātisayaṃ santavuttitāya kāyasaṅkhārāsamuṭṭhāpanepi	14391	
PA_tika-abh08_t:1439_12	maraṇāsannacittānaṃ viya paridubbalattābhāvato rūpasamuṭṭhāpane vibandho natthīti.	14391	
PA_tika-abh08_t:1439_13	Kuto pana paṭṭhāya cittajarūpaṃ nuppajjatīti? Yato paṭṭhāya kāyasaṅkhāre nuppajjati.	14391	
PA_tika-abh08_t:1439_14	Kadā ca kāyasaṅkhāro nuppajjatīti? Cutito pubbe dvattiṃsamacittakkhaṇato paṭṭhāya	14391	
PA_tika-abh08_t:1439_15	nuppajjati, tettiṃsamacittakkhaṇe uppannaṃ pacchimasoḷasakato puretarameva nirujjhatīti	14391	
PA_tika-abh08_t:1439_16	vadanti. “Yassa kāyasaṅkhāro na nirujjhati, tassa cittasaṅkhāro na nirujjhissatī”ti	14391	
PA_tika-abh08_t:1439_17	pañhe “pacchimacittassa bhaṅgakkhaṇe tesaṃ kāyasaṅkhāro ca na nirujjhati, cittasaṅkhāro	14391	
PA_tika-abh08_t:1439_18	ca na nirujjhissatī”ti pacchimacittasseva vajjitattā cutito dutiyatatiyacittenāpi	14391	
PA_tika-abh08_t:1439_19	saha nirujjhatīti apare. Yassa cittassa anantarā kāmāvacarānaṃ pacchimacittaṃ uppajjatīti	14391	
PA_tika-abh08_t:1439_20	ettha “yassā”ti kāmāvacaracuticittassa anantarapaccayabhūtaṃ cittaṃ sandhāya vuttanti	14392	
PA_tika-abh08_t:1439_21	tassa uppādatopi uddhaṃ kāyasaṅkhārābhāvavacanena heṭṭhimakoṭiyā cutito tatiyacitteneva	14392	
PA_tika-abh08_t:1439_22	saha nirujjhati. Dutiyacittaṃ na pāpuṇātīti eke.	14392	
PA_tika-abh08_t:1440_0	151-7. Ekaṃ dve tīṇi cattāri ṭhānāni imassāti ekadviticatuṭṭhānaṃ, ekadviticatuṭṭhānattāti	1440	
PA_tika-abh08_t:1440_1	attho. Ṭhānanti ca idha kiccamadhippetaṃ. Tañhi tiṭṭhanti ettha dhammā avaṭṭhitā	1440	
PA_tika-abh08_t:1440_2	viya hontīti “ṭhāna”nti vuccati. Maṃsacakkhudibbacakkhuñāṇacakkhubuddhacakkhusamantacakkhuvasena	1440	
PA_tika-abh08_t:1440_3	pañca nimmalāni locanāni imassāti pañcanimmalalocano.	1440	
PA_tika-abh08_t:1441	Nippapañcenāti rāgādipapañcarahitena. Rāgādayo hi saṃsāre papañcanato “papañcā”ti vuccanti.	144	
PA_tika-abh08_t:1442	Āvajjane paṭicchane ṭhāne manodhātuttikanti sambandho, kiriyāmanodhātu āvajjanaṭṭhāne, vipākadvayaṃ sampaṭicchanaṭṭhāneti attho.	144	
PA_tika-abh08_t:1443	“Somanassayuttasantīraṇaṃ pañcadvāre santīraṇaṃ siyā”ti vattabbe “santīraṇa”nti adhikāratova labbhatīti gāthābandhasukhatthaṃ “somanassayuta”nti ettakameva vuttaṃ.	144	
PA_tika-abh08_t:1444_0	Balavārammaṇe satīti tadārammaṇakiccassa balavārammaṇeyeva labbhanato vuttaṃ, na	1444	
PA_tika-abh08_t:1444_1	imasseva āveṇikabhāvena sabbesampi tadārammaṇānaṃ balavārammaṇeyeva uppajjanato.	1444	
PA_tika-abh08_t:1444_2	Voṭṭhabbananti kiriyāmanoviññāṇadhātusaṅkhātaṃ voṭṭhabbanakiccaṃ cittaṃ.	1444	
PA_tika-abh08_t:1445_0	158-9. Sabbesanti sabbesaṃ kāmarūpārūpabhavikasattānaṃ. Iminā idaṃ dasseti – pañcadvāresu	1445	
PA_tika-abh08_t:1445_1	voṭṭhabbanakiccaṃ kesañcideva sattānaṃ arūpabhave sabbaso pañcadvārikacittappavattiyā,	1445	
PA_tika-abh08_t:1445_2	rūpabhave ca dvārattayappavattiyā abhāvato. Manodvāre āvajjanakiccaṃ pana sabbesameva	1445	
PA_tika-abh08_t:1445_3	sacittakasattānaṃ karotīti. Dviṭṭhānikaṃ nāma hotīti yathāvuttaṭṭhānadvayavantatāya	1445	
PA_tika-abh08_t:1445_4	dviṭṭhānikacittaṃ nāma hoti. Keci pana “somanassasahagatasantīraṇaṃ kāmasugatiyaṃ	1445	
PA_tika-abh08_t:1445_5	paṭisandhiṃ ākaḍḍhati, tasmā taṃ pañcaṭṭhānika”nti vadanti, taṃ tesaṃ matimattaṃ	1445	
PA_tika-abh08_t:1445_6	paṭṭhāne tathā adīpitattā. Tattha hi –	1445	
PA_tika-abh08_t:1446_0	“Upekkhāsahagataṃ dhammaṃ paṭicca upekkhāsahagato dhammo uppajjati nahetupaccayā”ti	1446	
PA_tika-abh08_t:1446_1	ettha “ahetukaṃ upekkhāsahagataṃ ekaṃ khandhaṃ paṭicca tayo khandhā, tayo khandhe	1446	
PA_tika-abh08_t:1446_2	paṭicca eko khandho, dve khandhe paṭicca dve khandhā, ahetukapaṭisandhikkhaṇe upekkhāsahagataṃ	1446	
PA_tika-abh08_t:1446_3	ekaṃ khandhaṃ paṭicca tayo khandhā, tayo khandhe paṭicca eko khandho, dve khandhe	1446	
PA_tika-abh08_t:1446_4	paṭicca dve khandhā”ti –	1446	
PA_tika-abh08_t:1447	Evaṃ upekkhāsahagata-padassa pavattipaṭisandhivasena paṭiccanayo uddhaṭo. Pītisahagatasukhasahagata-padānaṃ pana –	144	
PA_tika-abh08_t:1448_0	“Pītisahagataṃ dhammaṃ paṭicca pītisahagato dhammo uppajjati nahetupaccayā. Ahetukaṃ	1448	
PA_tika-abh08_t:1448_1	pītisahagataṃ ekaṃ khandhaṃ paṭicca tayo khandhā, tayo khandhe paṭicca eko khandho,	1448	
PA_tika-abh08_t:1448_2	dve khandhe paṭicca dve khandhā. Sukhasahagataṃ dhammaṃ paṭicca sukhasahagato dhammo	1448	
PA_tika-abh08_t:1448_3	uppajjati nahetupaccayā. Ahetukaṃ sukhasahagataṃ ekaṃ khandhaṃ paṭicca tayo khandhā,	1448	
PA_tika-abh08_t:1448_4	tayo khandhe paṭicca eko khandho, dve khandhe paṭicca dve khandhā”ti –	1448	
PA_tika-abh08_t:1449_0	Evaṃ pavattivaseneva uddhaṭo, na “ahetukapaṭisandhikkhaṇe”tiādinā paṭisandhivasena,	1449	
PA_tika-abh08_t:1449_1	tasmā yathādhammasāsane avacanampi abhāvameva dīpetīti na tassa paṭisandhidānaṃ atthīti	1449	
PA_tika-abh08_t:1449_2	dviṭṭhānikatāva vuttāti. Te mahaggatavipākā navāti sambandho.	1449	
PA_tika-abh08_t:1450	162. Chadvārā eva chadvārikā. Atha vā chadvārikesūti chadvārikacittesūti attho.	145	
PA_tika-abh08_t:1451_0	164-6. “Pañcakicca”ntiādi yathāvuttānameva nigamanaṃ. Sesanti aṭṭhasaṭṭhividhaṃ cittaṃ.	1451	
PA_tika-abh08_t:1451_1	Ekakiccayogato, ekaṃ kiccamassāti vā ekaṃ, ekameva ekakaṃ. Sabbacittānaṃ kiccavasena	1451	
PA_tika-abh08_t:1451_2	niddesaṭṭhāneyeva kiccānaṃ paṭipāṭimpi dassetuṃ “bhavaṅgāvajjana”ntiādi vuttaṃ. Yadi	1451	
PA_tika-abh08_t:1451_3	evaṃ paṭisandhito paṭṭhāya cutipariyosānaṃ vattabbanti? Saccaṃ, cutipaṭisandhīnaṃ	1451	
PA_tika-abh08_t:1451_4	pana pākaṭattā tathā na vuttaṃ. Bhavassa hi paṭisandhi ādi, cuti pariyosānanti pākaṭameva,	1451	
PA_tika-abh08_t:1451_5	tasmā pākaṭaṭṭhānaṃ pahāya apākaṭaṭṭhānato paṭṭhāya dassetuṃ bhavaṅgameva ādito vuttaṃ.	1451	
PA_tika-abh08_t:1451_6	Tadārammaṇaṃ pana kiñcāpi apākaṭaṃ, atha kho anekantikaṃ kismiñci bhave katthaci	1451	
PA_tika-abh08_t:1451_7	javanavīthiyaṃ alabbhanatoti ekantalabbhamānaparidīpanatthaṃ taṃ na vuttaṃ. Atha	1451	
PA_tika-abh08_t:1451_8	vā tadārammaṇacittampi yebhuyyena bhavaṅganāmaṃ labbhatīti purimajavanavīthiyaṃ tadārammaṇaṃ	1451	
PA_tika-abh08_t:1451_9	pacchimajavanavīthiyā āvajjanassa purecarabhūtaṃ bhavaṅga-ggahaṇeneva saṅgahitanti	1451	
PA_tika-abh08_t:1451_10	visuṃ na vuttaṃ. Keci pana “pañcadvāresu pavattivasena pañcavidhatāya dassanatthaṃ	14511	
PA_tika-abh08_t:1451_11	‘bhavaṅgāvajjana’ntiādi vutta”nti vadanti, tattha pana appavattamānānaṃ kesañci sabbhāvato	14511	
PA_tika-abh08_t:1451_12	taṃ na yujjati, chadvārappavattivasena chabbidhattanayadassanatthanti vattuṃ vaṭṭati.	14511	
PA_tika-abh08_t:1451_13	Yathā cettha “bhavaṅgāvajjana”ntiādinā cakkhudvāre vuttaṃ, evaṃ sotadvārādīsupi dassanādiṃ	14511	
PA_tika-abh08_t:1451_14	apanetvā savanādiṃ pakkhipitvā kiccappavatti yojetabbā. Manodvāre pana –	14511	
PA_tika-abh08_t:1452	“Bhavaṅgaṃ paṭhamaṃ hoti, tato āvajjanaṃ mataṃ;	145	
PA_tika-abh08_t:1453	Dutiyaṃ tamatikkamma, javanaṃ tatiyaṃ siyā”ti. –	145	
PA_tika-abh08_t:1454_0	Yojanā daṭṭhabbā. Channaṃ viññāṇānanti cakkhuviññāṇādīnaṃ pañcannaṃ, manoviññāṇassa	1454	
PA_tika-abh08_t:1454_1	ca. Sattaviññāṇadhātūnanti cakkhuviññāṇadhātādīnaṃ pañcannaṃ, manodhātumanoviññāṇadhātudvayassāti	1454	
PA_tika-abh08_t:1454_2	sattannaṃ viññāṇadhātūnaṃ.	1454	
PA_tika-abh08_t:1455	169-71. Pañcābhiññāvivajjitanti –	145	
PA_tika-abh08_t:1456	“Iddhividhaṃ dibbasoto, paracittavijānanā;	145	
PA_tika-abh08_t:1457	Pubbenivāsānussati, dibbacakkhūti pañcadhā”ti. –	145	
PA_tika-abh08_t:1458_0	Evamāgatāhi pañcahi abhiññāhi yuttena rūpāvacarapañcamajjhānacittena vajjitaṃ. Dibbasotādīnaṃ	1458	
PA_tika-abh08_t:1458_1	ekekārammaṇattepi pañcannampi abhiññānaṃ ekasseva cittassa avatthābhedabhāvato vuttaṃ	1458	
PA_tika-abh08_t:1458_2	“pañcābhiññāvivajjita”nti. Keci pana “idha ekantena dhammārammaṇikacittānameva vacanato	1458	
PA_tika-abh08_t:1458_3	paracittavijānanaṃ vajjetvā anāgataṃsañāṇena saha pañcābhiññānaṃ paṭikkhepo”ti vadanti.	1458	
PA_tika-abh08_t:1459_0	Dvipañcaviññāṇānaṃ, manodhātuttayassa ca pariccāgena ekacattālīsa hontīti āha “cattālīsaṃ	1459	
PA_tika-abh08_t:1459_1	tathekaka”nti. Abhiññāni cāti ca-saddo aṭṭhānappayutto, so “cattālīsaṃ tathekaka”nti	1459	
PA_tika-abh08_t:1459_2	imassānantaraṃ daṭṭhabbo, tena pana abhiññācittadvayaṃ saṅgaṇhāti. Atha vā abhiññā	1459	
PA_tika-abh08_t:1459_3	nāma heṭṭhā ekekārammaṇikesu vuttassa pañcamajjhānasseva avatthāvisesoti abhiññācittānaṃ	1459	
PA_tika-abh08_t:1459_4	chaḷārammaṇikesu aggahaṇanti daṭṭhabbaṃ.	1459	
PA_tika-abh08_t:1460_0	172-3. Tidhā katvāti tidhā karaṇahetu. Hetvattho hi ayaṃ tvā-saddo yathā “sīhaṃ disvā	1460	
PA_tika-abh08_t:1460_1	bhayaṃ chambhitattaṃ uppajjati, paññāya cassa disvā āsavā parikkhīṇā hontī”ti. “Puññāpuññavasenā”tiādinā	1460	
PA_tika-abh08_t:1460_2	jātibhūmihetuvedanādivasena yāva chasattatividho bhedo, tāva manoviññāṇadhātuṃ bhinditvā	1460	
PA_tika-abh08_t:1460_3	taṃvasena cittavibhāgadassanatthaṃ nayadānaṃ katanti veditabbaṃ.	1460	
PA_tika-abh08_t:1461	175. Tidhā katvāti paṭhamaṃ vipākadvayakiriyābhedato, dutiyaṃ kusalākusalāditoti evaṃ dhātudvayaṃ paccekaṃ tidhā katvā.	146	
PA_tika-abh08_t:1462_0	180. Bhūmi…pe… vibhāvayeti tiṃsabhūmīnaṃ nānattavasena pavattito tiṃsavidhaṃ, tattheva	1462	
PA_tika-abh08_t:1462_1	tiṃsapuggalānaṃ nānattavasena pavattito ca tiṃsavidhantiādinā idaṃ yathāniddiṭṭhacittaṃ	1462	
PA_tika-abh08_t:1462_2	bahudhā hotīti ca vibhāveyyāti attho.	1462	
PA_tika-abh08_t:1463_0	181. Idhāti imasmiṃ sāsane. Hatthagatāmalakā viya hontīti yathā hatthagataṃ āmalakaṃ	1463	
PA_tika-abh08_t:1463_1	cakkhumato supākaṭaṃ hoti, evamimassa matimato bhikkhuno abhidhammapiṭakagatā atthā	1463	
PA_tika-abh08_t:1463_2	supākaṭā honti, āvajjitāvajjitakkhaṇe suvisadāva paññāyantīti attho.	1463	
PA_tika-abh08_t:1464	Iti abhidhammatthavikāsiniyā nāma	146	
PA_tika-abh08_t:1465	Abhidhammāvatārasaṃvaṇṇanāya	146	
PA_tika-abh08_t:1466	Ekavidhādiniddesavaṇṇanā niṭṭhitā.	146	
PA_tika-abh08_t:1467	5. Pañcamo paricchedo	146	
PA_tika-abh08_t:1468	Bhūmipuggalacittuppattiniddesavaṇṇanā	146	
PA_tika-abh08_t:1469_0	182-8. Buddhiyā vuddhiṃ viruḷhiṃ karotīti buddhivuddhikaraṃ. Yassa yassa nayassa	1469	
PA_tika-abh08_t:1469_1	kathanaṃ paṭiññātaṃ, taṃ taṃ dassento āha “cittānaṃ bhūmīsuppatti”nti. Taṃ vatvā	1469	
PA_tika-abh08_t:1469_2	bhūmīnaṃ ādhāravasena pasaṅgāgataṃ gatibhedaṃ, bhavabhedañca dassetuṃ “devā cevā”tiādi	1469	
PA_tika-abh08_t:1469_3	vuttaṃ. “Catassopāyabhūmiyo”ti vatvā asuragatiyā petagatiyaṃyeva saṅgahitattā “gatiyo	1469	
PA_tika-abh08_t:1469_4	pañcā”ti vuttanti vadanti. Mayaṃ pana “tissovāpāyabhūmiyo”ti pāṭhena bhavitabbanti	1469	
PA_tika-abh08_t:1469_5	maññāma. Na hi esa anākulavacano ācariyo īdisaṃ pubbāparaviruddhaṃ viya sammohajanakaṃ	1469	
PA_tika-abh08_t:1469_6	vacanaṃ bhāsati. Pāḷiyampi hi –	1469	
PA_tika-abh08_t:1470	“Pañca kho imā, sāriputta, gatiyo. Katamā pañca? Nirayo tiracchānayoni pettivisayo manussā devā”ti –	147	
PA_tika-abh08_t:1471_0	Evaṃ tiṇṇameva apāyānaṃ vasena vuttaṃ. Kāmarūpārūpavasena tayo bhavā. Tatthāti tesu	1471	
PA_tika-abh08_t:1471_1	tīsu bhavesu. Tiṃsevāti catasso apāyabhūmiyo, sattavidhā kāmasugatibhūmi, soḷasa	1471	
PA_tika-abh08_t:1471_2	rūpībrahmalokā, catasso arūpabhūmiyoti ekatiṃsabhūmīnamantare cittappavattiadhikārattā	1471	
PA_tika-abh08_t:1471_3	asaññabhūmiṃ apanetvā avasesā tiṃseva bhūmiyoti attho. Tāsu tiṃseva puggalāti tāsu	1471	
PA_tika-abh08_t:1471_4	bhūmīsu uppannā puggalā bhūmigaṇanavasena tiṃseva honti. Bhūmivasena tiṃsavidhāpi	1471	
PA_tika-abh08_t:1471_5	pana paṭisandhicittagaṇanāya ekūnavīsati hontīti dassento āha “bhūmīsvetāsū”tiādi.	1471	
PA_tika-abh08_t:1472_0	Paṭisandhikacittānanti dasa kāmāvacarapaṭisandhicittāni, pañca rūpāvacarapaṭisandhicittāni,	1472	
PA_tika-abh08_t:1472_1	cattāri arūpāvacarapaṭisandhicittānīti imesaṃ ekūnavīsatipaṭisandhicittānaṃ vasena.	1472	
PA_tika-abh08_t:1472_2	Asaññīnamacittakāti asaññasattānaṃ acittakā paṭisandhi. Vuttañhetaṃ –	1472	
PA_tika-abh08_t:1473	“Asaññasattā devā ahetukā anāhārakā aphassakā avedanakā asaññakā acetanakā acittakā pātubhavantī”ti.	147	
PA_tika-abh08_t:1474	Yadi paṭisandhivasena vīsati puggalā, kathaṃ bhūmivasena tiṃsāti vuttā. Ekatiṃsāti hi vattabbanti āha “idhā”tiādi.	147	
PA_tika-abh08_t:1475_0	Na vijjati hetu imesanti ahetū, duve, tīṇi ca hetū imesanti dvitihetū, paṭisandhivasena	1475	
PA_tika-abh08_t:1475_1	ahetukā, duhetukā, tihetukā cāti attho. Tattha ahetukā āpāyikā ca, ekacce bhūmadevā,	1475	
PA_tika-abh08_t:1475_2	manussesu jaccandhajaccabadhirajaccummattakanapuṃsakaubhatobyañjanakādayo ca. Vuttāvasesā	1475	
PA_tika-abh08_t:1475_3	kāmasugativāsinova duhetukā. Tihetukā pana kāmasugativāsinova. Ariyā pana aṭṭhāti	1475	
PA_tika-abh08_t:1475_4	catunnaṃ ariyamaggasamaṅgīnaṃ, catunnañca ariyaphalasamaṅgīnaṃ vasena aṭṭha ariyapuggalā.	1475	
PA_tika-abh08_t:1475_5	Nanu ca ariyāpi tihetukāyevāti? Saccaṃ, cittuppādaṃ pana patvā tesaṃ visesasabbhāvato	1475	
PA_tika-abh08_t:1475_6	visuṃyeva uddhaṭāti daṭṭhabbaṃ.	1475	
PA_tika-abh08_t:1476_0	189-92. “Bhūmīsuppattiṃ bhaṇato me nibodhathā”ti sutvā codako “tiṃsabhūmīsū”tiādinā	1476	
PA_tika-abh08_t:1476_1	sabbesaṃ bhūmīnaṃ sādhāraṇacittāni pucchati, itaro “cuddasevā”ti vissajjeti. Tattha	1476	
PA_tika-abh08_t:1476_2	aṭṭha parittakusalāni, cattāri diṭṭhivippayuttāni, uddhaccasahagataṃ, manodvārāvajjanañcāti	1476	
PA_tika-abh08_t:1476_3	cuddaseva, na ūnāni nādhikāni, sabbāsu tiṃsabhūmīsu honti, sabbabhūmīnaṃ sādhāraṇānīti attho.	1476	
PA_tika-abh08_t:1477_0	Sadā…pe… siyunti dve dosamūlāni, kusalavipākacakkhusotaviññāṇasampaṭicchanasantīraṇadvayavajjitāni	1477	
PA_tika-abh08_t:1477_1	aṭṭhārasa kāmāvacaravipākacittānīti vīsati cittāni sadā kāmeyeva bhave siyuṃ, na	1477	
PA_tika-abh08_t:1477_2	kadāci aññattha uppajjantīti attho. Nanu ca brahmūnampi akusalavipākāni uppajjantīti?	1477	
PA_tika-abh08_t:1477_3	Saccaṃ uppajjanti, tāni kāmabhave aniṭṭharūpādayo ārabbha uppajjanti brahmaloke tesaṃ	1477	
PA_tika-abh08_t:1477_4	abhāvatoti kāmabhaveyeva niyamitāni. Rūpāvacaravipākacittāni pañca rūpāvacarabhaveyeva	1477	
PA_tika-abh08_t:1477_5	siyuṃ, cattāro ca arūpāvacaravipākā arūpīsūti āha “pañca rūpabhave”tiādi.	1477	
PA_tika-abh08_t:1478_0	Kāma …pe… bhavantīti rūpāvacarakusalakiriyacittāni ceva kusalavipākāni ca cakkhusotaviññāṇasampaṭicchanasantīraṇāni	1478	
PA_tika-abh08_t:1478_1	voṭṭhabbanavajjāni ca dve ahetukakiriyacittāni paṭhamamaggaviññāṇanti aṭṭhārasa cittāni	1478	
PA_tika-abh08_t:1478_2	kāmarūpabhaveyeva bhavanti, na arūpabhave. Tattha hi sabbaso rūpasaññānaṃ samatikkantattā	1478	
PA_tika-abh08_t:1478_3	rūpāvacarakusalakiriyā nuppajjanti. Cakkhuviññāṇādīni vatthudvāravirahato, hasituppādo	1478	
PA_tika-abh08_t:1478_4	ekantavatthunissayattā, sotāpattimaggo paratoghosapaccayāyeva nibbattanato na uppajjati.	1478	
PA_tika-abh08_t:1478_5	Dvecattālīsāti aṭṭha parittakusalāni, cattāri arūpakusalāni, paṭhamamaggavajjāni	1478	
PA_tika-abh08_t:1478_6	satta lokuttaracittāni, paṭighadvayavajjitāni ca dasa akusalacittāni, pubbe vuttaahetukakiriyādvayavajjitāni	1478	
PA_tika-abh08_t:1478_7	nava kāmāvacarakiriyacittāni, cattāri arūpāvacarakiriyacittānīti evaṃ dvecattālīsa	1478	
PA_tika-abh08_t:1478_8	cittāni tīsu bhavesu honti.	1478	
PA_tika-abh08_t:1479_0	193-204. Evaṃ bhavavasena cittuppattiṃ dassetvā idāni kālavasena dassento āha “ṭhapetvā	1479	
PA_tika-abh08_t:1479_1	panā”tiādi. Sabbāsanti niddhāraṇatthe sāmivacanaṃ. Aṭṭha mahākiriyā, arahattamaggaphalacittāni,	1479	
PA_tika-abh08_t:1479_2	anāgāmiphalaṃ, nevasaññānāsaññāyatanakusalakiriyāti teraseva cittāni apāyarahitāsu	1479	
PA_tika-abh08_t:1479_3	chabbīsabhūmīsu honti apāyesu vipākāvaraṇasabbhāve etesaṃ anuppajjanato. Aparāni	1479	
PA_tika-abh08_t:1479_4	cha cittānīti sambandho. Tāni pana rūpabhavasādhāraṇānaṃ pañcaparittavipākānaṃ, kiriyamanodhātuyā	1479	
PA_tika-abh08_t:1479_5	ca vasena veditabbāni.	1479	
PA_tika-abh08_t:1480_0	Pañca cittānīti diṭṭhisampayuttavicikicchāvasena pañca cittāni. Tāni hi pañcasu suddhāvāsabhūmīsu	1480	
PA_tika-abh08_t:1480_1	na labbhanti. Tattha anāgāmikhīṇāsavānameva adhivutthattā, tesañca paṭhamamaggeneva	1480	
PA_tika-abh08_t:1480_2	imesaṃ pañcannaṃ viññāṇānaṃ anuppādadhammataṃ āpāditattā.	1480	
PA_tika-abh08_t:1481_0	Aparāni duveti tatiyāruppakusalakiriyacittāni. Tāni hi nevasaññānāsaññāyatanesu atikkantārammaṇattā,	1481	
PA_tika-abh08_t:1481_1	apāyesu ca ahetukapaṭisandhikattā nuppajjanti. Catuvīsatībhūmisu dve cāti viññāṇañcāyatanakusalakiriyāvasena	1481	
PA_tika-abh08_t:1481_2	dve cittāni. Tevīsabhūmisu dveyevāti ākāsānañcāyatanakusalakiriyacittāni.	1481	
PA_tika-abh08_t:1482_0	Ekādasavidhanti rūpāvacarakusalakiriyā hasituppādoti ekādasa. Sotāpattiphalaṃ yāva	1482	
PA_tika-abh08_t:1482_1	anāgāmimaggo cattāri ca cittāni suddhāvāsaapāyavajjāsu ekavīsatibhūmīsu bhavanti.	1482	
PA_tika-abh08_t:1482_2	Ekaṃ sotāpattimaggacittaṃ suddhāvāsaapāyaarūpabhūmivajjesu sattarasasu bhūmīsu jāyati.	1482	
PA_tika-abh08_t:1482_3	Dve dosamūlāni, kusalavipākaghānajivhākāyaviññāṇāni, satta akusalavipākāti dvādasa	1482	
PA_tika-abh08_t:1482_4	cittāni mahaggatabhūmivajjāsu ekādasasu kāmabhūmīsu jāyanti. Aṭṭha mahāvipākacittāni	1482	
PA_tika-abh08_t:1482_5	kāmāvacaradevamanussavasena sattabhūmīsu jāyanti. Chasu bhūmisūti vehapphalasuddhāvāsasaṅkhātāsu	1482	
PA_tika-abh08_t:1482_6	chasu pañcamajjhānabhūmīsu.	1482	
PA_tika-abh08_t:1483_0	Cattāri…pe… bhūmisūti catutthajjhānavipāko parittasubhaappamāṇasubhasubhakiṇhavasena	1483	
PA_tika-abh08_t:1483_1	tīsu bhūmīsu jāyati, dutiyajjhānavipāko, tatiyajjhānavipāko ca parittābhāappamāṇābhāābhassaravasena	1483	
PA_tika-abh08_t:1483_2	tīsu bhūmīsu, paṭhamajjhānavipāko brahmapārisajjabrahmapurohitamahābrahmāvasena tīsu	1483	
PA_tika-abh08_t:1483_3	bhūmīsu hotīti evaṃ cattāri cittāni ekekavasena tīsu tīsu bhūmīsu jāyanti.	1483	
PA_tika-abh08_t:1484_0	206-9. Evaṃ ettakāneva cittāni ettakāsu bhūmīsu uppajjantīti cittaniyamavasena uppattiṃ	1484	
PA_tika-abh08_t:1484_1	dassetvā idāni ettakāsu eva bhūmīsu ettakāneva cittāni uppajjantīti bhūminiyamavasena	1484	
PA_tika-abh08_t:1484_2	dassetuṃ “kusalākusalā kāme”tiādi āraddhaṃ. Tattha kāme kusalākusalā vīsati, tesaṃ	1484	
PA_tika-abh08_t:1484_3	pannarasa ahetukā pākā, āvajjanadvayañcāti sattatiṃseva mānasā narakādīsu catūsupi	1484	
PA_tika-abh08_t:1484_4	apāyesu jāyare. Avasesāni pana sattarasa kāmāvacaravipākakiriyacittāni, pañcatiṃsa	1484	
PA_tika-abh08_t:1484_5	mahaggatalokuttarānīti dvepaññāsa mānasā kadācipi tesu nuppajjanti abhūmibhāvatoti attho.	1484	
PA_tika-abh08_t:1485_0	Asīti hadayāti vuttāvasesāni asīti cittāni. Ghānādiviññāṇattayanti kusalavipākaghānādiviññāṇattayaṃ.	1485	
PA_tika-abh08_t:1485_1	“Apuññajā pākā”ti akusalavipākānaṃ sabbesameva gahitattā ghānādiviññāṇattayaṃ aggahitavisesampi	1485	
PA_tika-abh08_t:1485_2	pārisesañāyena kusalavipākameva viññāyati.	1485	
PA_tika-abh08_t:1486	213. Domanassanti domanassasahagataṃ. Kriyā ca dveti voṭṭhabbanavajjitā dve ahetukakiriyā.	148	
PA_tika-abh08_t:1487	214. Bhūmivasenevāti puggale anāmasitvā kevalaṃ bhūmivasena. Puggalānaṃ vasena ca bhūmivasena ca cittuppattiṃ vibhāvayeti sambandho.	148	
PA_tika-abh08_t:1488_0	216-8. Pañcabhūmisūti caturāpāyamanussavasena pañcabhūmīsu. Ahetukānaṃ paṭisandhisadisatadārammaṇavasena	1488	
PA_tika-abh08_t:1488_1	“sattatiṃsevā”ti vuttaṃ, aññakammena pana dvihetukatadārammaṇassāpi sambhavato ekacattālīsa	1488	
PA_tika-abh08_t:1488_2	honti. Ācariyajotipālattherassa adhippāyena tihetukavipākehipi saddhiṃ pañcacattālīsevāti	1488	
PA_tika-abh08_t:1488_3	daṭṭhabbaṃ. Ahetukassa vuttehīti ahetukasattassa vuttehi sattatiṃsamānasehi saha.	1488	
PA_tika-abh08_t:1488_4	Nava kriyāti aṭṭha mahākiriyā, hasituppādo cāti imāni asādhāraṇakiriyacittāni nava.	1488	
PA_tika-abh08_t:1489	220-1. “Catupaññāsa mānasā”ti vatvā tesaṃ sarūpato dassanatthaṃ āha “dvihetukassā”tiādi. Puna “catupaññāsā”tiādi pana nigamanaṃ.	148	
PA_tika-abh08_t:1490_0	223-4. Paññāsevassa cittānīti tihetukassa puthujjanassa vuttacatupaññāsacittesu diṭṭhivicikicchāsahagatavajjāni	1490	
PA_tika-abh08_t:1490_1	ekūnapaññāsa, sotāpattiphalanti imāni paññāseva cittāni assa kāmāvacarassa sotāpannadehino	1490	
PA_tika-abh08_t:1490_2	jāyante. Navatiṃsevāti ekūnacattālīsacittāni. Paṭhamaṃ phalanti sotāpattiphalaṃ.	1490	
PA_tika-abh08_t:1491_0	225-8. Dutiyañca phalaṃ hitvāti sakadāgāmiphalaṃ hitvā. Ca-saddena sotāpattiphalañca	1491	
PA_tika-abh08_t:1491_1	hitvāti attho. Attano phalena saha yāni aṭṭhacattālīsa cittāni, tāni anāgāmissa sattassa	1491	
PA_tika-abh08_t:1491_2	jāyanti. Cattālīsañca cattārīti tevīsati kāmāvacaravipākacittāni, vīsati kiriyacittāni,	1491	
PA_tika-abh08_t:1491_3	arahattaphalañcāti catucattālīsa cittāni. Sakaṃ sakanti “sotāpannassa sotāpattimaggacittaṃ,	1491	
PA_tika-abh08_t:1491_4	sakadāgāmino sakadāgāmimaggacitta”ntiādinā attano attano maggacittaṃ. Kasmā pana	1491	
PA_tika-abh08_t:1491_5	tesaṃ ekekameva cittaṃ hotīti āha “ekacittakkhaṇāhi te”ti. Pañcatiṃsevāti sattarasa	1491	
PA_tika-abh08_t:1491_6	kāmarūpārūpakusalacittāni, paṭighadvayavajjāni dasa akusalāni, rūpabhave labbhamānakāni	1491	
PA_tika-abh08_t:1491_7	pañca ahetukavipākāni, āvajjanadvayaṃ, paṭhamajjhānavipāko cāti pañcatiṃsa cittāni	1491	
PA_tika-abh08_t:1491_8	tīsu paṭhamajjhānabhūmīsu puthujjanassa jāyanti.	1491	
PA_tika-abh08_t:1492_0	232-5. Hitvā cāti ettha ca-saddena paṭhamaphalassa gahaṇaṃ dasseti. Tena apuññapañcakaṃ	1492	
PA_tika-abh08_t:1492_1	hitvā paṭhamaṃ phalaṃ gahetvā cāti attho. Apuññapañcakanti diṭṭhisampayuttavicikicchāsahagatavasena	1492	
PA_tika-abh08_t:1492_2	pañca akusalacittāni. Tatthāti tesu sotāpannassa vuttesu. Tatthevāti sakadāgāmissa	1492	
PA_tika-abh08_t:1492_3	vuttesu. Puññajaṃ sampaṭicchanaṃ santīraṇadvayañcevāti sambandho.	1492	
PA_tika-abh08_t:1493_0	237. Evaṃ paṭhamajjhānabhūmiyaṃ puthujjanasotāpannādivasena cittasambhavaṃ dassetvā	1493	
PA_tika-abh08_t:1493_1	idāni tesameva vasena dutiyajjhānabhūmiyaṃ dassetuṃ “puthujjanassā”tiādi āraddhaṃ.	1493	
PA_tika-abh08_t:1493_2	Dutiyajjhānatatiyajjhānavipākānaṃ ekasattasseva asambhavepi dutiyajjhānatale nibbatte	1493	
PA_tika-abh08_t:1493_3	puthujjanādayo puthujjanādibhāvasāmaññena ekato gahetvā “dutiyajjhānatatiyajjhānapākato”ti vuttaṃ.	1493	
PA_tika-abh08_t:1494	242. Parittasubhādito paṭṭhāya yāva akaniṭṭhā tatiyacatutthajjhānabhūmīsu paṭhamajjhānabhūmiyaṃ vuttagaṇanāya cittappavatti veditabbā. Tenāha “parittakasubhādīna”ntiādi.	149	
PA_tika-abh08_t:1495_0	247. Catuvīsati cittānīti aṭṭhaparittakusalāni, cattāri arūpakusalāni, paṭighadvayavajjitāni	1495	
PA_tika-abh08_t:1495_1	dasa akusalacittāni, paṭhamāruppavipāko, manodvārāvajjanañcāti catuvīsati cittāni	1495	
PA_tika-abh08_t:1495_2	paṭhamāruppabhūmiyaṃ puthujjanassa jāyanti.	1495	
PA_tika-abh08_t:1496	250-3. Dasa pañcāti aṭṭha mahākiriyā, catasso arūpakiriyā, manodvārāvajjanaṃ, paṭhamāruppavipāko, arahattaphalañcāti pannarasa cittāni paṭhamāruppabhūmiyaṃ arahato honti.	149	
PA_tika-abh08_t:1497_0	Tevīsāti paṭhamāruppabhūmiyaṃ puthujjanassa vuttesu catuvīsaticittesu ākāsānañcāyatanakusalavipākavajjā	1497	
PA_tika-abh08_t:1497_1	bāvīsati ca dutiyāruppavipāko cāti tevīsati dutiyāruppabhūmiyaṃ puthujjanassa honti.	1497	
PA_tika-abh08_t:1497_2	Tattheva tiṇṇaṃ phalaṭṭhasekhānaṃ puthujjanassa vuttesu akusalapañcakavajjāni aṭṭhārasa,	1497	
PA_tika-abh08_t:1497_3	taṃtaṃphalañcāti ekūnavīsati cittāni honti.	1497	
PA_tika-abh08_t:1498	Kriyā dvādasāti aṭṭha mahākiriyā, ākāsānañcāyatanavajjitā tisso arūpakiriyā, manodvārāvajjananti dvādasa kiriyacittāni. Pākekoti eko arūpavipāko.	149	
PA_tika-abh08_t:1499	Dutiyāruppabhūmiyaṃ puthujjanassa vuttesu viññāṇañcāyatanakusalavipākavajjāni ekavīsati, ākiñcaññāyatanavipāko cāti bāvīsati cittāni tatiyāruppabhūmiyaṃ puthujjanassa uppajjanti.	149	
PA_tika-abh08_t:1500_0	254-60. Puthujjanassa vuttesu apuññapañcakavajjāni sattarasa, paṭhamaphalañcāti aṭṭhārasa	1500	
PA_tika-abh08_t:1500_1	tatiyāruppabhūmiyaṃ sotāpannassa uppajjanti. Tānīti tāneva aṭṭhārasa cittāni. “Ṭhapetvā	1500	
PA_tika-abh08_t:1500_2	paṭhamaṃ phala”nti hi vacanato dutiyaphalaṃ pakkhipitvāti ayamattho avuttasiddho.	1500	
PA_tika-abh08_t:1500_3	Na hi sakadāgāmino sakadāgāmiphalañca nuppajjati. Evañca katvā vuttaṃ “ṭhapetvā dutiyaṃ	1500	
PA_tika-abh08_t:1500_4	phala”nti. Etthāpi anāgāmiphalaṃ pakaraṇasiddhamevāti daṭṭhabbaṃ. Aṭṭha mahākiriyā,	1500	
PA_tika-abh08_t:1500_5	dve tatiyacatutthāruppakiriyā, manodvārāvajjanaṃ, ākiñcaññāyatanavipāko, arahattaphalanti	1500	
PA_tika-abh08_t:1500_6	terasa cittāni tatiyāruppabhūmiyaṃ khīṇāsavassa jāyanti. Tatiyāruppabhūmiyaṃ puthujjanassa	1500	
PA_tika-abh08_t:1500_7	vuttesu dvāvīsaticittesu ākiñcaññāyatanakusalavipākavajjāti vīsati, nevasaññānāsaññāyatanavipākoti	1500	
PA_tika-abh08_t:1500_8	ekavīsati cittāni catutthāruppabhūmiyaṃ puthujjanassa jāyanti. Puthujjanassa vuttesu	1500	
PA_tika-abh08_t:1500_9	apuññapañcakavajjāni soḷasa, sotāpattiphalañcāti sattarasa tattheva sotāpannassa	1500	
PA_tika-abh08_t:1500_10	honti. Aṭṭha mahākiriyā, dve ca nevasaññānāsaññāyatanavipākakiriyā, manodvārāvajjanaṃ,	15001	
PA_tika-abh08_t:1500_11	arahattaphalañcāti dvādasa cittāni tattheva arahato uppajjanti.	15001	
PA_tika-abh08_t:1501_0	261-3. Arūpakusalā ceva kiriyāpi ca uppajjanti, na pana vipākāti adhippāyo. Uddhamuddhamarūpīnanti	1501	
PA_tika-abh08_t:1501_1	viññāṇañcāyatanādīsu arūpīnaṃ. Heṭṭhimāti viññāṇañcāyatanikānaṃ ākāsānañcāyatanakusalavipākā	1501	
PA_tika-abh08_t:1501_2	nuppajjanti, ākiñcaññāyatanikānaṃ ākāsānañcāyatanaviññāṇañcāyatanakusalavipākāti	1501	
PA_tika-abh08_t:1501_3	evamādinā heṭṭhimā heṭṭhimā arūpā nuppajjanti. Kasmāti āha “diṭṭhādīnavato kirā”ti.	1501	
PA_tika-abh08_t:1501_4	Kirāti anussutiyaṃ. Diṭṭhādīnavatoti ārammaṇe, jhāne ca diṭṭhadosattā. Kusalānuttarāti lokuttarakusalā.	1501	
PA_tika-abh08_t:1502	266. Sabbo rūpo mahaggatoti sabbo rūpāvacaramahaggatacittuppādo. Manodhātūti kiriyāmanodhātuvipākamanodhātūnaṃ kāmavipāka-ggahaṇena gahitattā.	150	
PA_tika-abh08_t:1503_0	269-73. Evaṃ…pe… heṭṭhimanti dutiyāruppabhūmiyaṃ vuttesu dutiyāruppattayaṃ ṭhapetvā	1503	
PA_tika-abh08_t:1503_1	attano pākena saha tatiyāruppabhūmiyaṃ ekūnacattālīsa cittāni tatthavuttesu tatiyāruppattayaṃ	1503	
PA_tika-abh08_t:1503_2	ṭhapetvā attano pākena saha sattatiṃsāti evaṃ sesadvayepi heṭṭhimaheṭṭhimaṃ hitvā	1503	
PA_tika-abh08_t:1503_3	cittagaṇanā ñeyyā. Attano attanoti paṭhamāruppabhūmiyaṃ paṭhamāruppavipāko, dutiyāruppabhūmiyaṃ	1503	
PA_tika-abh08_t:1503_4	dutiyāruppavipākoti evaṃ attano attano vipākā cattāro ca anāsavā lokuttaravipākāti	1503	
PA_tika-abh08_t:1503_5	evaṃ catūsu arūpabhūmīsu ekekāya bhūmiyā pañca pañca vipākā jāyanti. Yā kiriyā teraseva	1503	
PA_tika-abh08_t:1503_6	siyuṃ, tā sabbapaṭhamāruppabhūmiyaṃ khīṇāsavassa jāyanteti sambandho. Dutiyāruppabhūmiyaṃ	1503	
PA_tika-abh08_t:1503_7	khīṇāsavassa paṭhamāruppakiriyacittaṃ vajjetvā dvādaseva kriyā honti. Tatiyāruppabhūmiyaṃ	1503	
PA_tika-abh08_t:1503_8	dutiyāruppakiriyacittaṃ vajjetvā ekādasa. Catutthāruppabhūmiyaṃ tatiyāruppakiriyacittaṃ	1503	
PA_tika-abh08_t:1503_9	vajjetvā daseva viññeyyā.	1503	
PA_tika-abh08_t:1504_0	274-5. Idāni kevalaṃ puggalavasena tesameva puggalānaṃ āveṇikacittaṃ dassetuṃ “arahato	1504	
PA_tika-abh08_t:1504_1	panā”tiādinā arahatoyeva uppajjanakacittaṃ dassetvā anāgāmiādīnaṃ pāṭipuggalikaṃ	1504	
PA_tika-abh08_t:1504_2	sakasakaphalacittaṃ pākaṭamevāti saṃkhittaṃ. Arahatoti khīṇāsavassa. Arahato bhāvo	1504	
PA_tika-abh08_t:1504_3	arahattaṃ, arahattaphalanti attho. Tañhi “arīnaṃ hatattā arahā”tiādinā arahanta-saddassa	1504	
PA_tika-abh08_t:1504_4	pavattinimittabhāvena “arahatta”nti vuccati. Idāni tesaṃ tesaṃ puggalānaṃ sādhāraṇacittāni	1504	
PA_tika-abh08_t:1504_5	dassetuṃ “catunnañca phalaṭṭhāna”ntiādi vuttaṃ.	1504	
PA_tika-abh08_t:1505_0	290. Susāranti atthabyañjanavasena pariccajitabbassa pheggussa abhāvato suṭṭhu sāraṃ,	1505	
PA_tika-abh08_t:1505_1	sabbaso sāranti attho. Paranti susārattā eva paraṃ. Sattānaṃ idhalokaparalokahitapaṭicchādakassa	1505	
PA_tika-abh08_t:1505_2	avijjandhakārassa vidhamanato mohandhakārappadīpaṃ. Cintetīti atthavasena cinteti.	1505	
PA_tika-abh08_t:1505_3	Vācetīti byañjanavasena sajjhāyati. Rāgadosānaṃ mohena saha avinābhāvato tassa anupagamanaṃ	1505	
PA_tika-abh08_t:1505_4	atthasiddhamevāti “mohandhakārappadīpa”nti vatvāpi “naraṃ…pe… nopayantī”ti rāgadosānupagamanameva	1505	
PA_tika-abh08_t:1505_5	vuttaṃ. “Mohandhakārappadīpa”nti vā vacaneneva mohassa anupagamo vutto hotīti rāgadosānameva	1505	
PA_tika-abh08_t:1505_6	anupagamanaṃ vuttaṃ. Mūlabhūtānaṃ pana tiṇṇaṃ anupagamanavacanena sesakilesānampi	1505	
PA_tika-abh08_t:1505_7	anupagamanaṃ vuttamevāti daṭṭhabbaṃ.	1505	
PA_tika-abh08_t:1506	Iti abhidhammatthavikāsiniyā nāma	150	
PA_tika-abh08_t:1507	Abhidhammāvatārasaṃvaṇṇanāya	150	
PA_tika-abh08_t:1508	Bhūmipuggalacittuppattiniddesavaṇṇanā niṭṭhitā.	150	
PA_tika-abh08_t:1509	Paṭhamo bhāgo niṭṭhito.	150	
PA_tika-abh08_t:1510	Namo tassa bhagavato arahato sammāsambuddhassa	151	
PA_tika-abh08_t:1511	Abhidhammāvatāra-abhinavaṭīkā	151	
PA_tika-abh08_t:1512	(Dutiyo bhāgo)	151	
PA_tika-abh08_t:1513	6. Chaṭṭho paricchedo	151	
PA_tika-abh08_t:1514	Ārammaṇavibhāganiddesavaṇṇanā	151	
PA_tika-abh08_t:1515_0	291-3. Etesanti yathāvuttappabhedānaṃ. Nanu ca “cittaṃ cetasika”ntiādinā cittādīniyeva	1515	
PA_tika-abh08_t:1515_1	uddiṭṭhānīti tāneva niddisitabbāni, ārammaṇaṃ pana appakataṃ, taṃ kasmā idha vuccatīti	1515	
PA_tika-abh08_t:1515_2	codanaṃ manasi karitvā āha “tena vinā natthi hi sambhavo”ti. Yasmā ārammaṇena vinā	1515	
PA_tika-abh08_t:1515_3	cittasambhavo natthi, na hi anārammaṇaṃ cittaṃ nāma atthi, tasmā “tayidaṃ cittaṃ	1515	
PA_tika-abh08_t:1515_4	kaṃ ārabbha uppajjatī”ti āsaṅkānivāraṇatthaṃ ito paraṃ ārammaṇaṃ dassayissāmīti attho.	1515	
PA_tika-abh08_t:1515_5	Katividhaṃ pana taṃ ārammaṇaṃ, kiṃ sarūpañcāti āha “rūpaṃ sadda”ntiādi. Vacanatthaṃ	1515	
PA_tika-abh08_t:1515_6	pana nesaṃ sayameva vakkhati. Chaḷārammaṇakovidāti channaṃ ārammaṇānaṃ byākaraṇakusalā buddhādayo.	1515	
PA_tika-abh08_t:1516_0	Bhūteti cattāro mahābhūte. Upādāyāti nissāya. Catusamuṭṭhitoti kammādīhi catūhi paccayehi	1516	
PA_tika-abh08_t:1516_1	samuṭṭhito. Nidassitabbaṃ nidassanaṃ. Kiṃ taṃ? Daṭṭhabbabhāvo cakkhuviññāṇassa gocarabhāvo,	1516	
PA_tika-abh08_t:1516_2	saha nidassanenāti sanidassano. Paṭihaññati, paṭihanananti vā paṭigho, yena byāpārādivikārapaccayantarasahitesu	1516	
PA_tika-abh08_t:1516_3	cakkhādīnaṃ nissayesu vikāruppatti, so sayaṃ nissayavasena ca sampattānaṃ, asampattānañca	1516	
PA_tika-abh08_t:1516_4	paṭimukhabhāvo aññamaññapatanaṃ paṭighoti attho. Tattha sayaṃ sampattiṃ phoṭṭhabbassa	1516	
PA_tika-abh08_t:1516_5	nissayavasena sampatti gandharasaghānajivhākāyānaṃ. Itaresaṃ ubhayathāpi asampatti,	1516	
PA_tika-abh08_t:1516_6	tasmā idha asampattānaṃ paṭimukhabhāvo “paṭigho”ti vuccati. Saha paṭighenāti sappaṭigho,	1516	
PA_tika-abh08_t:1516_7	sanidassano ca so sappaṭigho cāti sanidassanasappaṭigho. Etthāha – yassa daṭṭhabbabhāvo	1516	
PA_tika-abh08_t:1516_8	atthi, so sanidassano, cakkhuviññāṇagocarabhāvova daṭṭhabbabhāvo. Tassa ca rūpāyatanato	1516	
PA_tika-abh08_t:1516_9	anaññattā kathaṃ saha nidassanena sanidassanoti yujjatīti? Vuccate – anaññattepi	1516	
PA_tika-abh08_t:1516_10	tassa aññehi dhammehi rūpāyatanaṃ visesetuṃ aññaṃ viya katvā vuttaṃ “saha nidassanena	15161	
PA_tika-abh08_t:1516_11	sanidassana”nti. Dhammasabhāvasāmaññena hi ekībhūtesu dhammesu yo nānattakaro viseso,	15161	
PA_tika-abh08_t:1516_12	so aññaṃ viya katvā upacārituṃ yutto. Evañhi atthavisesāvabodho hoti. Rūpārammaṇasaññitoti	15161	
PA_tika-abh08_t:1516_13	ayaṃ evarūpo vaṇṇo rūpārammaṇanti saññito. Idaṃ vuttaṃ hoti – cattāro mahābhūte upādāya	15161	
PA_tika-abh08_t:1516_14	te amuñcitvā pavattamāno kammasamuṭṭhāno cittasamuṭṭhāno utusamuṭṭhāno āhārasamuṭṭhāno	15161	
PA_tika-abh08_t:1516_15	ca nīlādivasena dissamāno indriyehi ghaṭṭento ca vaṇṇo rūpārammaṇaṃ nāmāti.	15161	
PA_tika-abh08_t:1517_0	294-7. Cittañca utu ca cittotu, tehi sambhavati, te vā sambhavā paccayā imassāti	1517	
PA_tika-abh08_t:1517_1	cittotusambhavo. Saha viññattisamuṭṭhāpakaviññāṇena pavatto saddo saviññāṇakasaddo,	1517	
PA_tika-abh08_t:1517_2	saviññāṇakasaddo pana na kevalaṃ saviññāṇakasantānappavattova kucchisaddādivasena	1517	
PA_tika-abh08_t:1517_3	tassa utusamuṭṭhitassāpi sambhavato.	1517	
PA_tika-abh08_t:1518_0	Dharīyatīti kalāpaparamparāya sandhārīyati. Sūcanatoti attano vatthussa supākaṭakaraṇato.	1518	
PA_tika-abh08_t:1518_1	Gandho hi “idaṃ sugandhaṃ, idaṃ duggandha”nti pakāseti, paṭicchannapupphaphalādīni	1518	
PA_tika-abh08_t:1518_2	“idamettha atthī”ti pesuññaṃ karontaṃ viya hotīti.	1518	
PA_tika-abh08_t:1519_0	Rasamānāti assādavasena tussamānā. Rasantīti asanti, anubhavantīti attho. Ettha ra-kāro	1519	
PA_tika-abh08_t:1519_1	padasandhikaro. Evañhi “rasamānā naṃ asantīti raso”ti niruttinayo sundaro hoti. Itarathā	1519	
PA_tika-abh08_t:1519_2	“rasanti assādentī”ti vuccamāne “rasamānā”ti idaṃ niratthakameva siyā. Atha vā “rasamānā”ti	1519	
PA_tika-abh08_t:1519_3	ito ra-kāraṃ, “rasantī”ti ito sa-kārañca gahetvā “raso”ti niruttinayo daṭṭhabbo.	1519	
PA_tika-abh08_t:1520_0	298. Phusīyatīti ghaṭṭīyati. Kiṃ taṃ phoṭṭhabbaṃ nāmāti āha “pathavītejavāyavo”ti.	1520	
PA_tika-abh08_t:1520_1	Iminā dhātuttayameva kāyaviññāṇaviññeyyabhāvasaṅkhātaphoṭṭhabbaṃ nāma, na aññanti	1520	
PA_tika-abh08_t:1520_2	dasseti. Kasmā panettha āpodhātu na gahitā, nanu sītatā phusitvā gayhati, sā ca āpodhātu	1520	
PA_tika-abh08_t:1520_3	evāti? Saccaṃ gayhati, na pana āpodhātu, kiñcarahi tejodhātu eva. Mande hi uṇhabhāve	1520	
PA_tika-abh08_t:1520_4	sītavuddhi, na sītatā nāma koci guṇo atthi. Kevalaṃ pana uṇhabhāvassa mandatāya sītatābhimāno.	1520	
PA_tika-abh08_t:1520_5	Kathaṃ panetaṃ viññātabbanti ce? Sītavuddhiyā anavaṭṭhitabhāvato pārāpāre viya. Tathā	1520	
PA_tika-abh08_t:1520_6	hi ghammakāle ātape ṭhatvā chāyaṃ paviṭṭhānaṃ sītavuddhi hoti, tattheva pathavīgabbhato	1520	
PA_tika-abh08_t:1520_7	uṭṭhitānaṃ uṇhavuddhi ca. Kiñcarahi himapātasamayādīsu sītassa paripācakattadassanato	1520	
PA_tika-abh08_t:1520_8	ca tejodhātu eva sītatāti daṭṭhabbaṃ. Yadi ca sītatā āpodhātu siyā, ekasmiṃ kalāpe	1520	
PA_tika-abh08_t:1520_9	uṇhabhāvena saddhiṃ upalabbheyya dvinnaṃ dhātūnaṃ avinibbhogappavattito, na ca panevaṃ	1520	
PA_tika-abh08_t:1520_10	upalabbhati, tasmā ñāyati “na āpodhātu sītatā”ti. Idaṃ catumahābhūtānaṃ avinibbhogavuttitaṃ	15201	
PA_tika-abh08_t:1520_11	icchantānaṃ uttaraṃ, anicchantānampi pana catunnaṃ mahābhūtānaṃ ekasmiṃ kalāpe kiccadassanena	15201	
PA_tika-abh08_t:1520_12	sabhāgavuttitāya sādhitāya idameva uttaraṃ. Keci pana “vāyodhātu sītatā”ti vadanti,	15201	
PA_tika-abh08_t:1520_13	tesampi idameva uttaraṃ. Yadi vāyodhātu sītatā siyā, ekasmiṃ kalāpe uṇhabhāvena saddhiṃ	15201	
PA_tika-abh08_t:1520_14	upalabbheyya, na ca panevaṃ upalabbhati, tasmā viññāyati “na vāyodhātu sītatā”ti.	15201	
PA_tika-abh08_t:1520_15	Ye pana vadanti “dravatā āpodhātu, sā ca phusitvā gayhatī”ti, te vattabbā “dravabhāvopi	15201	
PA_tika-abh08_t:1520_16	nāma phusīyatīti idaṃ āyasmantānaṃ adhimānamattaṃ saṇṭhāne viyā”ti. Vuttañhetaṃ porāṇehi –	15201	
PA_tika-abh08_t:1521	“Dravabhāsahavuttīni, tīṇi bhūtāni samphusaṃ;	152	
PA_tika-abh08_t:1522	Dravataṃ samphusāmīti, lokoyamabhimaññati.	152	
PA_tika-abh08_t:1523	“Bhūte phusitvā saṇṭhānaṃ, manasā gayhate yathā;	152	
PA_tika-abh08_t:1524	Paccakkhato phusāmīti, ñātabbā dravatā tathā”ti.	152	
PA_tika-abh08_t:1525_0	299. Sabbaṃ nāmanti sabbaṃ cittacetasikanibbānasammataṃ nāmaṃ. Cittacetasikañhi ārammaṇaṃ	1525	
PA_tika-abh08_t:1525_1	pati namanato nāmaṃ. Nibbānaṃ pana cittacetasikassa attānaṃ pati nāmanato nāmaṃ.	1525	
PA_tika-abh08_t:1525_2	Rūpanti nipphannarūpaṃ. Kiṃ avisesenāti ce, noti āha “hitvā rūpādipañcaka”nti. Lakkhaṇānīti	1525	
PA_tika-abh08_t:1525_3	aniccādilakkhaṇāni. Paññattīti nāmupādāyavasena duvidhā paññatti.	1525	
PA_tika-abh08_t:1526_0	300. Imāni pana chabbidhāni ārammaṇāni sabbāni sabbattha labbhanti, udāhu katthaci	1526	
PA_tika-abh08_t:1526_1	kānicīti āha “chaḷārammaṇānī”tiādi. Tīṇi rūpeti rūpāvacarabhūmiyaṃ rūpasaddadhammavasena	1526	
PA_tika-abh08_t:1526_2	tīṇi ārammaṇāni labbhanti. Ghānādittayassa pana tattha abhāvato gandhārammaṇādīni	1526	
PA_tika-abh08_t:1526_3	dhammārammaṇato visuṃ na labbhanti. Arūpabhave pana sabbaso rūpānaṃ abhāvato ekaṃ	1526	
PA_tika-abh08_t:1526_4	dhammārammaṇameva labbhati, na aññanti āha “arūpe dhammārammaṇamekaka”nti. Nanu ca	1526	
PA_tika-abh08_t:1526_5	arūpabhavato cavitvā kāmabhave nibbattantānaṃ arūpabhaveyeva gatinimittavasena rūpārammaṇaṃ	1526	
PA_tika-abh08_t:1526_6	upaṭṭhātīti? Saccaṃ upaṭṭhāti, taṃ pana kāmabhaveyeva ārammaṇaṃ. Upapajjitabbabhavasmiñhi	1526	
PA_tika-abh08_t:1526_7	vaṇṇo gatinimittavasena upaṭṭhāti.	1526	
PA_tika-abh08_t:1527_0	301-2. Evaṃ cha ārammaṇāni sarūpato, pavattippabhedato ca dassetvā idāni tesu abhayagirivāsīnaṃ	1527	
PA_tika-abh08_t:1527_1	kiñci vippaṭipattiṃ dassetvā taṃ paṭikkhipituṃ “khaṇavatthuparittattā”tiādi vuttaṃ.	1527	
PA_tika-abh08_t:1527_2	Tattha khaṇavatthuparittattāti khaṇassa ceva vatthuno ca parittattā. Ye rūpādayoti	1527	
PA_tika-abh08_t:1527_3	sambandho. Yesanti yesaṃ ācariyānaṃ laddhi. Yesanti vā dhammārammaṇena saha sambandhībhāvato,	1527	
PA_tika-abh08_t:1527_4	vuttaṃ vavatthāpakattā ca. Te hi dhammārammaṇaṃ vavatthāpento attanā saha taṃ sambandhenti,	1527	
PA_tika-abh08_t:1527_5	tasmā dhammārammaṇena saha sambandhībhāvāpekkhāya “yesa”nti sāmivacananti. Iminā	1527	
PA_tika-abh08_t:1527_6	pana idaṃ vuttaṃ hoti – ye rūpādayo pañca ārammaṇā santattaayoguḷe patitajalabindu	1527	
PA_tika-abh08_t:1527_7	viya parittakkhaṇikā, dibbacakkhunā asakkuṇeyyaggahaṇā paramāṇu viya parittavatthukā,	1527	
PA_tika-abh08_t:1527_8	tato ca sakasakaviññāṇānaṃ āpāthaṃ na gacchanti, kevalaṃ pana manoviññāṇasseva gocarā,	1527	
PA_tika-abh08_t:1527_9	te dhammārammaṇaṃ nāmāti yesaṃ laddhi, te yesaṃ vā dhammārammaṇaṃ nāmāti. Eteneva	1527	
PA_tika-abh08_t:1527_10	ca atītānāgatabhāvena atidūraaccāsannabhāvena, kuṭṭādiantaritābhāvena ca āpāthaṃ	15271	
PA_tika-abh08_t:1527_11	anāgacchantānampi rūpādīnaṃ saṅgaho kato hotīti. Evaṃladdhikā pana te –	15271	
PA_tika-abh08_t:1528	“Imesaṃ kho, āvuso, pañcannaṃ indriyānaṃ nānāvisayānaṃ nānāgocarānaṃ na aññamaññassa gocaravisayaṃ paccanubhontānaṃ mano paṭissaraṇaṃ, mano ca nesaṃ gocaravisayaṃ paccanubhotī”ti –	152	
PA_tika-abh08_t:1529_0	Idaṃ suttaṃ āharitvā paṭikkhipitabbāti dassento āha “te paṭikkhipitabbāvā”tiādi.	1529	
PA_tika-abh08_t:1529_1	Tattha paṭikkhipitabbāvāti na anuvattitabbā. Aññamañña…pe… bhontānanti cakkhundriyaṃ	1529	
PA_tika-abh08_t:1529_2	sotindriyassa gocaraṃ na paccanubhoti, tathā “sotindriyaṃ cakkhundriyassā”tiādinā	1529	
PA_tika-abh08_t:1529_3	aññamaññassa ārammaṇaṃ neva paccanubhontānaṃ nānubhavantānaṃ na gaṇhantānaṃ. Tesanti	1529	
PA_tika-abh08_t:1529_4	tesaṃ pañcannaṃ indriyānaṃ.	1529	
PA_tika-abh08_t:1530_0	303. Tañca gocaraṃ mano paccanubhotīti sambandho. Taṃ rūpādipañcavidhaṃ ārammaṇaṃ	1530	
PA_tika-abh08_t:1530_1	ca-saddena dhammārammaṇañca mano paccanubhoti, cittaṃ ārammaṇaṃ karotīti attho. Ayaṃ	1530	
PA_tika-abh08_t:1530_2	panettha adhippāyo – yadi cakkhādīnamāpāthagatāni vinā avasesā dhammārammaṇā honti,	1530	
PA_tika-abh08_t:1530_3	tadā taṃvisayaṃ cittaṃ pañcindriyānaṃ visayaṃ paccanubhontaṃ nāma na hoti, attanoyeva	1530	
PA_tika-abh08_t:1530_4	pana visayaṃ paccanubhontaṃ nāma hoti. Evañca sati manova tesaṃ gocaravisayaṃ paccanubhotīti	1530	
PA_tika-abh08_t:1530_5	dupparihāriyaṃ bhaveyya, na ca taṃ suttavacanaṃ sakkā atikkametuṃ, tasmā vuttanayena	1530	
PA_tika-abh08_t:1530_6	cakkhādīnaṃ anāpāthagatāpi manogocarā rūpādayo rūpādiārammaṇāneva honti, na dhammārammaṇāti.	1530	
PA_tika-abh08_t:1530_7	Yadi rūpārammaṇaṃ cittaṃ attano visayaṃ nānubhoti, paravisayameva anubhoti, kathaṃ	1530	
PA_tika-abh08_t:1530_8	dassanādikiccaṃ na karoti? Taṃtaṃkiccānaṃ nissayabhūtassa vatthuno anissitattā. Kathañcarahi	1530	
PA_tika-abh08_t:1530_9	pañcindriyānaṃ visayaṃ paccanubhoti nāma? Dassanādikiccassa akaraṇepi cakkhuviññāṇādīhi	1530	
PA_tika-abh08_t:1530_10	diṭṭhādiākārasseva gahaṇato pañcindriyānaṃ visayaṃ paccanubhoti nāma. Yadi hi cakkhuviññāṇādīhi	15301	
PA_tika-abh08_t:1530_11	diṭṭhādiākāraṃ na gaṇhāti, rūpādīnaṃ nīlattādivasena jānanaṃ manoviññāṇameva karoti,	15301	
PA_tika-abh08_t:1530_12	na pañcaviññāṇānīti tathā jānanameva na hoti. Tassa pana atthitāyevetaṃ viññātabbaṃ	15301	
PA_tika-abh08_t:1530_13	– anāpāthagatarūpādārammaṇaṃ cittaṃ attano visayaṃ na paccanubhoti nāma. Atha kho	15301	
PA_tika-abh08_t:1530_14	pañcindriyānaṃ visayameva paccanubhotīti. Atha siyā, na mayaṃ cittassa pañcindriyavisayānubhavanaṃ	15301	
PA_tika-abh08_t:1530_15	paṭikkhipāma, tassa pana anubhavanaṃ dassanādikiccavirahena dhammārammaṇavasenevāti	15301	
PA_tika-abh08_t:1530_16	ce? Tampi na, sutte tathā āgataṭṭhānassa abhāvato. Yadi hi cittaṃ dassanādikiccavirahena	15301	
PA_tika-abh08_t:1530_17	pañcindriyavisayaṃ dhammārammaṇavaseneva paccanubhoti, pañcindriyānaṃ visayaṃ paccanubhavamānā	15301	
PA_tika-abh08_t:1530_18	manodhātumanoviññāṇadhātupi dhammārammaṇāyeva siyā, evañca sati “dhammāyatanaṃ manodhātuyā	15301	
PA_tika-abh08_t:1530_19	ca manoviññāṇadhātuyā ca taṃsampayuttakānañca dhammānaṃ ārammaṇapaccayena paccayo”ti	15301	
PA_tika-abh08_t:1530_20	paṭṭhāne vattabbaṃ siyā, tathā pana avatvā –	15302	
PA_tika-abh08_t:1531	“Rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ manodhātuyā taṃsampayuttakānañca dhammānaṃ ārammaṇapaccayena paccayo”ti,	153	
PA_tika-abh08_t:1532	“Rūpāyatanaṃ…pe… dhammāyatanaṃ manoviññāṇadhātuyā taṃsampayuttakānañca dhammānaṃ ārammaṇapaccayena paccayo”ti ca –	153	
PA_tika-abh08_t:1533	Vuttattā pañcindriyānaṃ visayaṃ paccanubhontī manodhātumanoviññāṇadhātu taṃpañcindriyānaṃ visayavasena paccanubhoti, na dhammāyatanavasenāti niṭṭhamettha gantabbaṃ.	153	
PA_tika-abh08_t:1534_0	304-5. Evaṃ ekenākārena paṭikkhepavidhiṃ dassetvā puna aparenapi kāraṇena dassento	1534	
PA_tika-abh08_t:1534_1	āha “dibbacakkhādī”tiādi. Ādi-ggahaṇena dibbasotañāṇaggahaṇaṃ. Itipi na yujjatīti	1534	
PA_tika-abh08_t:1534_2	na kevalaṃ pubbe vutteneva kāraṇena, atha kho imināpi kāraṇena na yujjatīti vuttaṃ	1534	
PA_tika-abh08_t:1534_3	hoti. Yadipi cakkhādīnaṃ anāpāthagatarūpādīni dhammārammaṇā nāma honti, tadā dibbacakkhādīni	1534	
PA_tika-abh08_t:1534_4	rūpādiārammaṇāni na siyuṃ tesaṃ pasādavisayānaṃ rūpasaddānaṃ pariggaṇhanato, evañca	1534	
PA_tika-abh08_t:1534_5	sati suttesu dibbacakkhudibbasotānaṃ dhammārammaṇatāva vattabbā, na rūpādiārammaṇatā,	1534	
PA_tika-abh08_t:1534_6	vuttā ca sā, tasmā cakkhādīnaṃ avisayā rūpādayo rūpādārammaṇāneva, na dhammārammaṇāti.	1534	
PA_tika-abh08_t:1534_7	Teneva ca dhammasaṅgahepi –	1534	
PA_tika-abh08_t:1535_0	“Yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ ñāṇasampayuttaṃ	1535	
PA_tika-abh08_t:1535_1	rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ	1535	
PA_tika-abh08_t:1535_2	vā dhammārammaṇaṃ vā, yaṃ yaṃ vā panārabbha, tasmiṃ samaye phasso hoti…pe… avikkhepo hotī”ti –	1535	
PA_tika-abh08_t:1536_0	Vuttaṃ. Kiñca anāpāthagatānaṃ dhammārammaṇatte sabbaññutaññāṇaṃ rūpādiārammaṇaṃ na	1536	
PA_tika-abh08_t:1536_1	hotīti āpajjatīti. Evaṃ satīti yadi kadāci rūpādiārammaṇaṃ hutvā kadāci dhammārammaṇaṃ	1536	
PA_tika-abh08_t:1536_2	hoti, kadāci dhammārammaṇaṃ hutvā kadāci rūpādiārammaṇaṃ hoti, tadā tesaṃ rūpādiārammaṇānaṃ	1536	
PA_tika-abh08_t:1536_3	niyamopi kathaṃ bhave “idaṃ rūpādiārammaṇaṃ, idaṃ dhammārammaṇa”nti niyamo na bhaveyya,	1536	
PA_tika-abh08_t:1536_4	ārammaṇasaṅkaro bhaveyyāti attho.	1536	
PA_tika-abh08_t:1537_0	306. Evaṃ chabbidhaṃ ārammaṇaṃ dassetvā idānissa anantarabhedaṃ parittārammaṇādittikavasena	1537	
PA_tika-abh08_t:1537_1	dassento āha “sabbaṃ ārammaṇa”ntiādi. Chabbidhaṃ parittattikādikaṃ taṃ etaṃ sabbaṃ	1537	
PA_tika-abh08_t:1537_2	ārammaṇanti sambandho. Parittattikādīnanti parittārammaṇattikādīnaṃ. Parittārammaṇattiko	1537	
PA_tika-abh08_t:1537_3	hi idha “parittattiko”ti vutto majjhapadalopavasena. Ādi-ggahaṇena maggārammaṇattiko	1537	
PA_tika-abh08_t:1537_4	atītārammaṇattiko ajjhattārammaṇattikoti imesaṃ tiṇṇaṃ tikānaṃ saṅgaho. Tattha “parittārammaṇā	1537	
PA_tika-abh08_t:1537_5	dhammā, mahaggatārammaṇā dhammā, appamāṇārammaṇā dhammā”ti evamāgato parittārammaṇattiko.	1537	
PA_tika-abh08_t:1537_6	Ādipadavasena “maggārammaṇā dhammā, maggahetukā dhammā, maggādhipatino dhammā”ti	1537	
PA_tika-abh08_t:1537_7	evamāgato maggārammaṇattiko. “Atītārammaṇā dhammā, anāgatārammaṇā dhammā, paccuppannārammaṇā	1537	
PA_tika-abh08_t:1537_8	dhammā”ti evamāgato atītārammaṇattiko. “Ajjhattārammaṇā dhammā, bahiddhārammaṇā dhammā,	1537	
PA_tika-abh08_t:1537_9	ajjhattabahiddhārammaṇā dhammā”ti evamāgato ajjhattārammaṇattikoti veditabbaṃ.	1537	
PA_tika-abh08_t:1538_0	307-9. Kriyāhetudvayanti ahetukakiriyadvayaṃ hasituppādamanodhātu itarassa mahaggatādiārammaṇatāvasenāpi	1538	
PA_tika-abh08_t:1538_1	vakkhamānattā. “Iṭṭhādibhedā”tiādi parittārammaṇabhāvavibhāvanaṃ. Iṭṭhādibhedāti	1538	
PA_tika-abh08_t:1538_2	iṭṭhaiṭṭhamajjhattaaniṭṭhaaniṭṭhamajjhattabhedā. Paṭipāṭiyāti “rūpaṃ cakkhuviññāṇassa,	1538	
PA_tika-abh08_t:1538_3	saddo sotaviññāṇassā”tiādinā anukkamato. Rūpādi…pe… ttayassa tūti kiriyāmanodhātuyā	1538	
PA_tika-abh08_t:1538_4	ceva kusalākusalavipākavibhāgavasena dvinnaṃ manodhātūnañca sabbaṃ rūpādipañcakagocaraṃ.	1538	
PA_tika-abh08_t:1538_5	Tā hi hadayavatthuṃ nissāya cakkhuviññāṇādīnaṃ purimapacchimā hutvā niyatā rūpādīneva ārabbha pavattanti.	1538	
PA_tika-abh08_t:1539_0	311. Kāmadhātuyanti kāmabhave. Tattha hi nesaṃ sabbesaṃ vatthārammaṇāni upalabbhanti.	1539	
PA_tika-abh08_t:1539_1	Cattārīti tesveva kiriyāmanodhātu, kusalavipākacakkhusotaviññāṇāni, tathā sampaṭicchananti	1539	
PA_tika-abh08_t:1539_2	imāni cattāri cittāni. Sesāni pana vatthārammaṇābhāvena tattha nuppajjanti. Neva	1539	
PA_tika-abh08_t:1539_3	kiñcīti vatthārammaṇānaṃ sabbaso abhāvato etesu kiñci na jāyati.	1539	
PA_tika-abh08_t:1540	312-3. “Mahāpākāna”ntiādi paṭhamaparicchede vuttatthameva. Paṭuppannāti paccuppannā.	154	
PA_tika-abh08_t:1541_0	314. Evaṃ parittārammaṇe dassetvā idāni mahaggatārammaṇe appamāṇārammaṇe ca dassetuṃ	1541	
PA_tika-abh08_t:1541_1	“dutiyāruppacittañcā”tiādi vuttaṃ. Tattha dutiyāruppacittaṃ paṭhamāruppārammaṇato,	1541	
PA_tika-abh08_t:1541_2	catutthāruppaṃ tatiyāruppārammaṇato mahaggatārammaṇaṃ. Chabbidhanti kusalavipākakiriyāvasena	1541	
PA_tika-abh08_t:1541_3	paccekaṃ tividhatāya chappakāraṃ.	1541	
PA_tika-abh08_t:1542_0	316-20. Ñāṇaṃ parihīnaṃ etesaṃ, ñāṇato parihīnāti vā ñāṇahīnā. Parittārammaṇā…pe…	1542	
PA_tika-abh08_t:1542_1	honti teti aṭṭha ñāṇavippayuttacittuppādā sekhaputhujjanakhīṇāsavānaṃ kadāci nirussukkabhāvena	1542	
PA_tika-abh08_t:1542_2	ādarākaraṇavasena akammaññasarīratāaññavihitatāhi vā asakkaccadānapaccavekkhaṇadhammassavanādīsu	1542	
PA_tika-abh08_t:1542_3	atipaguṇavipassanāya ca kāmāvacaradhamme ārabbha pavattikāle parittārammaṇā. Atipaguṇānaṃ	1542	
PA_tika-abh08_t:1542_4	paṭhamajjhānādīnaṃ paccavekkhaṇakāle mahaggatārammaṇā. Kasiṇanimittādipaññattipaccavekkhaṇakāle	1542	
PA_tika-abh08_t:1542_5	parittārammaṇādivasena navattabbā. Akusalesu cattāro diṭṭhisampayuttacittuppādā catupaññāsakāmāvacaradhammānaṃ,	1542	
PA_tika-abh08_t:1542_6	rūpassa ca “attā satto”ti parāmasanaassādanābhinandanakāle parittārammaṇā. Tenevākārena	1542	
PA_tika-abh08_t:1542_7	sattavīsatimahaggatadhamme ārabbha pavattakāle mahaggatārammaṇā. Paṇṇattidhamme ārabbha	1542	
PA_tika-abh08_t:1542_8	pavattanakāle siyā navattabbā parittārammaṇādivasena. Diṭṭhivippayuttāni teyeva dhamme	1542	
PA_tika-abh08_t:1542_9	ārabbha vinā parāmāsena assādanābhinandanavasena pavattiyaṃ, paṭighasampayuttāni	1542	
PA_tika-abh08_t:1542_10	domanassavasena pavattiyaṃ, vicikicchāsampayuttaṃ dveḷhakabhāvena, uddhaccasahagataṃ	15421	
PA_tika-abh08_t:1542_11	vikkhipanavasena, avūpasamavasena ca pavattiyaṃ parittamahaggatanavattabbārammaṇāti	15421	
PA_tika-abh08_t:1542_12	veditabbā. Kriyatopi ca tathāti kiriyacittatopi ñāṇasampayuttā cattāroti attho. Kriyāvoṭṭhabbananti	15421	
PA_tika-abh08_t:1542_13	sarūpakathanametaṃ, na pana kusalākusalavipākavoṭṭhabbanassa vijjamānattā.	15421	
PA_tika-abh08_t:1543_0	Tividho hoti gocaroti parittamahaggataappamāṇavasena tividhopi gocaro hoti. Kathaṃ?	1543	
PA_tika-abh08_t:1543_1	Kusalakiriyāvasena aṭṭha ñāṇasampayuttacittuppādā sekhaputhujjanakhīṇāsavānaṃ sakkaccadānapaccavekkhaṇadhammassavanavipassanādīsu	1543	
PA_tika-abh08_t:1543_2	kāmāvacaradhamme ārabbha pavattakāle kāmāvacarārammaṇikaabhiññāya parikammānulomakāle	1543	
PA_tika-abh08_t:1543_3	ca parittārammaṇā. Paṭhamajjhānādipaccavekkhaṇakāle mahaggatārammaṇajhānādīnaṃ parikammakāle	1543	
PA_tika-abh08_t:1543_4	mahaggatadhamme ārabbha sammasanakāle ca mahaggatārammaṇā honti. Yathālābhaṃ gotrabhuvodānakāle	1543	
PA_tika-abh08_t:1543_5	pana lokuttaraṃ dhammaṃ paccavekkhaṇakāle ca nibbānārammaṇābhiññāya parikammakāle	1543	
PA_tika-abh08_t:1543_6	ca appamāṇārammaṇā. Paṇṇattipaccavekkhaṇakāle paṇṇattārammaṇikajhānābhiññānaṃ parikammakāle	1543	
PA_tika-abh08_t:1543_7	ca navattabbā. Abhiññādvayassa parittādiārammaṇataṃ sattarasamaparicchede vakkhati.	1543	
PA_tika-abh08_t:1543_8	Kiriyāvoṭṭhabbanampi yathāvuttadhammānaṃ taṃtaṃārammaṇe pavattamānānaṃ purecaraṃ	1543	
PA_tika-abh08_t:1543_9	hutvā taṃ tadeva āvajjantaṃ pavattatīti parittādiārammaṇaṃ. Pañcadvāre voṭṭhabbanavasena	1543	
PA_tika-abh08_t:1543_10	pavattiyaṃ parittārammaṇameva.	15431	
PA_tika-abh08_t:1544_0	Vuttāvasesānīti yathāvuttehi avasiṭṭhāni pannarasa rūpāvacarāni paṭhamatatiyāni,	1544	
PA_tika-abh08_t:1544_1	cha arūpāvacarakusalavipākakiriyacittānīti ekavīsati cittāni. Navattabbārammaṇānīti	1544	
PA_tika-abh08_t:1544_2	parittādivasena navattabbassa kasiṇādinimittasattapaññattiākāsaviññāṇābhāvassa ārammaṇakaraṇato	1544	
PA_tika-abh08_t:1544_3	navattabbārammaṇāni.	1544	
PA_tika-abh08_t:1545	Parittārammaṇattikaṃ samattaṃ.	154	
PA_tika-abh08_t:1546_0	321-2. Evaṃ parittārammaṇattikavasena visayīvibhāgaṃ dassetvā idāni yasmā appamāṇārammaṇaniddeseneva	1546	
PA_tika-abh08_t:1546_1	maggārammaṇattikasaṅgahitopi visayīvibhāgo niddiṭṭho hoti, tasmā taṃ pahāya atītārammaṇattikavasena	1546	
PA_tika-abh08_t:1546_2	dassetuṃ “dutiyāruppacittañcā”tiādi vuttaṃ. Tattha dutiyāruppacittaṃ atītassa paṭhamāruppaviññāṇassa	1546	
PA_tika-abh08_t:1546_3	ārammaṇakaraṇato, catutthāruppaṃ tatiyāruppassa ārammaṇakaraṇato ekantaatītārammaṇaṃ.	1546	
PA_tika-abh08_t:1546_4	Paccuppannāva gocarāti rūpādimhi dharamāneyeva pañcadvārikacittānaṃ uppajjanato.	1546	
PA_tika-abh08_t:1546_5	Anāgatārammaṇaṃ pana niyataṃ kiñci natthi anāgataṃsañāṇassapi pañcamajjhānato abhinnattā.	1546	
PA_tika-abh08_t:1547_0	324-6. Siyā…pe… nāgatagocarāti aṭṭha tāva mahāvipākā devamanussānaṃ paṭisandhiggahaṇakāle	1547	
PA_tika-abh08_t:1547_1	kammaṃ vā kammanimittaṃ vā ārabbha pavattiyaṃ atītārammaṇā. Bhavaṅgacutikālepi eseva	1547	
PA_tika-abh08_t:1547_2	nayo. Gatinimittaṃ pana kadāci kammanimittañca ārabbha paṭisandhiggahaṇakāle, tadanantaraṃ	1547	
PA_tika-abh08_t:1547_3	bhavaṅgakāle ca paccuppannārammaṇā, tathā pañcadvāre tadārammaṇavasena pavattiyaṃ.	1547	
PA_tika-abh08_t:1547_4	Manodvāre pana atītānāgatapaccuppannārammaṇānaṃ javanānaṃ ārammaṇaṃ gahetvā pavattiyaṃ	1547	
PA_tika-abh08_t:1547_5	atītānāgatapaccuppannārammaṇā. Kusalākusalavipākāhetukaupekkhāsahagatamanoviññāṇadhātudvayepi	1547	
PA_tika-abh08_t:1547_6	eseva nayo. Kevalañhi tā yathākkamaṃ manussesu jaccandhādīnaṃ, apāyesu ca sabbesaṃ	1547	
PA_tika-abh08_t:1547_7	paṭisandhi honti. Pañcadvāre ca santīraṇakāle paccuppannārammaṇāva hontīti ayametesaṃ	1547	
PA_tika-abh08_t:1547_8	viseso. Somanassasahagatā pana pañcadvāre santīraṇavasena, tadārammaṇavasena ca pavattikāle	1547	
PA_tika-abh08_t:1547_9	paccuppannārammaṇā, manodvāre ca tadārammaṇakāle atītānāgatapaccuppannārammaṇāti	1547	
PA_tika-abh08_t:1547_10	veditabbā. Hasituppādacittaṃ pana khīṇāsavānaṃ pañcadvāre haṭṭhapahaṭṭhākāraṃ kurumānānaṃ	15471	
PA_tika-abh08_t:1547_11	paccuppannārammaṇaṃ hoti, manodvāre atītādibhede dhamme ārabbha hasituppādavasena	15471	
PA_tika-abh08_t:1547_12	pavattiyaṃ atītānāgatapaccuppannārammaṇaṃ. “Kusalākusalā”tiādīsu kusalesu tāva cattāro	15471	
PA_tika-abh08_t:1547_13	ñāṇasampayuttacittuppādā sekhaputhujjanānaṃ, atītādibhedāni khandhadhātuāyatanāni	15471	
PA_tika-abh08_t:1547_14	sammasanakāle, paccavekkhaṇakāle, atītādiārammaṇikaabhiññānaṃ parikammakāle ca atītānāgatapaccuppannārammaṇā.	15471	
PA_tika-abh08_t:1547_15	Paññattinibbānapaccavekkhaṇakāle, gotrabhuvodānakāle, paññattinibbānārammaṇikaabhiññānaṃ	15471	
PA_tika-abh08_t:1547_16	parikammādikāle ca navattabbārammaṇā. Paññattinibbānāni hi idha atītādikālavasena	15471	
PA_tika-abh08_t:1547_17	navattabbānīti tadārammaṇāni atītārammaṇādivasena navattabbāni. Tenāha “santapaññattikālepī”ti,	15471	
PA_tika-abh08_t:1547_18	yathāsambhavaṃ santassa nibbānassa, paññattiyā ca ārammaṇakaraṇakāleti attho. Potthakesu	15471	
PA_tika-abh08_t:1547_19	pana “sante paññattikālesū”ti likhanti, so apāṭho. Tassa pana apāṭhabhāvaṃ ajānantā	15471	
PA_tika-abh08_t:1547_20	atthahānimpi asallakkhetvā vacanavipallāsavasena paññattikālasmiṃ satīti atthaṃ likhanti.	15472	
PA_tika-abh08_t:1547_21	Ñāṇavippayuttānipi vuttanayeneva veditabbāni. Kevalañhi tesaṃ maggaphalanibbānapaccavekkhaṇāni	15472	
PA_tika-abh08_t:1547_22	natthi. Ñāṇavirahena lokuttaradhammārammaṇe asamatthabhāvatoti ayameva viseso.	15472	
PA_tika-abh08_t:1548_0	Akusalesu cattāro diṭṭhisampayuttacittuppādā atītādibhedānaṃ tebhūmakadhammānaṃ assādanābhinandanaparāmasanakāle	1548	
PA_tika-abh08_t:1548_1	atītādiārammaṇā. Tatheva paññattiṃ ārabbha pavattikāle navattabbārammaṇā. Diṭṭhivippayuttesupi	1548	
PA_tika-abh08_t:1548_2	eseva nayo. Kevalañhi tattha parāmāsaggahaṇaṃ natthi. Dve paṭighasampayuttacittuppādā	1548	
PA_tika-abh08_t:1548_3	atītādibhede dhamme ārabbha dussanakāle atītādiārammaṇā, paṇṇattiṃ ārabbha dussanakāle	1548	
PA_tika-abh08_t:1548_4	navattabbārammaṇā. Vicikicchuddhaccasampayuttā tesu dhammesu aniṭṭhaṅgatabhāvena	1548	
PA_tika-abh08_t:1548_5	ca avūpasamavikkhepavasena ca pavattiyaṃ atītānāgatapaccuppannanavattabbārammaṇā.	1548	
PA_tika-abh08_t:1548_6	Kiriyāsu aṭṭha sahetukacittuppādā kusalacittuppādagatikā eva. Tattha hi ñāṇasampayuttā	1548	
PA_tika-abh08_t:1548_7	kusalesu ñāṇasampayuttehi, ñāṇavippayuttā ñāṇavippayuttehi samānā. Kevalaṃ pana te	1548	
PA_tika-abh08_t:1548_8	sekhaputhujjanānaṃ uppajjanti, ime khīṇāsavānanti ayamevettha viseso. Kiriyāhetukamanoviññāṇadhātu	1548	
PA_tika-abh08_t:1548_9	pana upekkhāsahagatā pañcadvāre voṭṭhabbanavasena pavattiyaṃ paccuppannārammaṇā,	1548	
PA_tika-abh08_t:1548_10	manodvāre atītānāgatapaccuppannārammaṇānañceva paññattinibbānārammaṇānañca javanānaṃ	15481	
PA_tika-abh08_t:1548_11	purecārikakāle atītānāgatapaccuppannanavattabbārammaṇā. Abhiññādvayassa atītādiārammaṇataṃ	15481	
PA_tika-abh08_t:1548_12	vakkhati. Navattabbā…pe… ādināti kasiṇanimittādipaññattārammaṇattā atītārammaṇādinā navattabbā.	15481	
PA_tika-abh08_t:1549_0	327. Kriyā pañcāti ñāṇasampayuttā catasso, ahetukamanoviññāṇadhātu upekkhāsahagatāti	1549	
PA_tika-abh08_t:1549_1	imā pañca kiriyā. Rūpato pañcamī kriyāti rūpāvacarapañcamajjhānasaṅkhātā kiriyābhiññā	1549	
PA_tika-abh08_t:1549_2	ca. Natthi kiñci agocaranti atītādibhedesu, kālavimuttesu ca agocaraṃ nāma kiñci	1549	
PA_tika-abh08_t:1549_3	natthi, sabbameva nesaṃ gocaraṃ hotīti attho.	1549	
PA_tika-abh08_t:1550	Atītārammaṇattikaṃ.	155	
PA_tika-abh08_t:1551_0	Vuttanayānusāreneva ajjhattārammaṇattikasaṅgahitopi visayīvibhāgo sakkā viññātunti	1551	
PA_tika-abh08_t:1551_1	so visuṃ na uddhaṭo. Sarūpato panesa evaṃ veditabbo – viññāṇañcāyatanaṃ nevasaññānāsaññāyatananti	1551	
PA_tika-abh08_t:1551_2	ime tāva kusalavipākakiriyāvasena cha cittuppādā attano santānasambandhaṃ heṭṭhimaṃ	1551	
PA_tika-abh08_t:1551_3	samāpattiṃ ārabbha pavattanato ajjhattārammaṇā. Rūpāvacaracatukkajjhānāni, paṭhamatatiyārūppāni,	1551	
PA_tika-abh08_t:1551_4	lokuttarakusalavipākāni ca niyakajjhattato bahibhāvena bahiddhābhūtāni pathavīkasiṇādīni	1551	
PA_tika-abh08_t:1551_5	ārabbha pavattito bahiddhārammaṇāni. Sabbeva kāmāvacarakusalākusalābyākatā dhammā	1551	
PA_tika-abh08_t:1551_6	rūpāvacarapañcamajjhānañca ajjhattabahiddhārammaṇāni. Tattha kāmāvacarakusalato cattāro	1551	
PA_tika-abh08_t:1551_7	ñāṇasampayuttacittuppādā attano khandhādīni paccavekkhantassa ajjhattārammaṇā, paresaṃ	1551	
PA_tika-abh08_t:1551_8	khandhādipaccavekkhaṇe, paṇṇattinibbānapaccavekkhaṇe ca bahiddhārammaṇā, tadubhayavasena	1551	
PA_tika-abh08_t:1551_9	ajjhattabahiddhārammaṇā. Ñāṇavippayuttesupi eseva nayo. Kevalañhi tesaṃ nibbānapaccavekkhaṇā	1551	
PA_tika-abh08_t:1551_10	natthi. Akusalāpi attano khandhādīnaṃ assādanābhinandanaparāmāsādikāle ajjhattārammaṇā,	15511	
PA_tika-abh08_t:1551_11	parassa khandhādīsu ceva anindriyabaddharūpakasiṇādīsu ca tatheva pavattikāle bahiddhārammaṇā,	15511	
PA_tika-abh08_t:1551_12	tadubhayavasena ajjhattabahiddhārammaṇā. Dvepañcaviññāṇāni, tisso ca manodhātuyoti	15511	
PA_tika-abh08_t:1551_13	ime terasa cittuppādā attano rūpādīni ārabbha pavattiyaṃ ajjhattārammaṇā, parassa	15511	
PA_tika-abh08_t:1551_14	rūpādīsu pavattā bahiddhārammaṇā, tadubhayavasena ajjhattabahiddhārammaṇā, somanassasahagataṃ	15511	
PA_tika-abh08_t:1551_15	santīraṇaṃ pañcadvāre santīraṇatadārammaṇavasena attano pañcarūpādidhamme manodvāre	15511	
PA_tika-abh08_t:1551_16	tadārammaṇavasena aññepi ajjhattike kāmāvacaradhamme ārabbha pavattiyaṃ ajjhattārammaṇā,	15511	
PA_tika-abh08_t:1551_17	paresaṃ dhammesu pavattamānā bahiddhārammaṇā, tadubhayavasena ajjhattabahiddhārammaṇā.	15511	
PA_tika-abh08_t:1551_18	Upekkhāsahagatasantīraṇadvayepi eseva nayo.	15511	
PA_tika-abh08_t:1552_0	Kevalaṃ pana taṃ sugatiduggatīsu paṭisandhibhavaṅgacutivasenāpi ajjhattādibhedesu	1552	
PA_tika-abh08_t:1552_1	kammādīsu pavattati. Aṭṭha mahāvipākāni paṭisandhibhavaṅgacutitadārammaṇavasena ajjhattādibhedesu	1552	
PA_tika-abh08_t:1552_2	dhammesu pavattanato ajjhattādiālambaṇāni. Hasituppādampi attano rūpādīni ārabbha	1552	
PA_tika-abh08_t:1552_3	pahaṭṭhākārakaraṇavasena pavattiyaṃ ajjhattārammaṇaṃ, parassa rūpādīsu pavattaṃ bahiddhārammaṇaṃ.	1552	
PA_tika-abh08_t:1552_4	Manodvārepi attano katakiriyapaccavekkhaṇena hasituppādane ajjhattārammaṇaṃ, paresaṃ	1552	
PA_tika-abh08_t:1552_5	katakiriyapaccavekkhaṇena bahiddhārammaṇaṃ, tadubhayavasena ajjhattabahiddhārammaṇaṃ.	1552	
PA_tika-abh08_t:1552_6	Manodvārāvajjanaṃ pana manodvāre āvajjanavasena, pañcadvāre ca voṭṭhabbanavasena	1552	
PA_tika-abh08_t:1552_7	pavattiyaṃ ajjhattādiārammaṇaṃ. Aṭṭha mahākiriyā kusalagatikāyeva. Kevalañhi tā khīṇāsavānaṃ	1552	
PA_tika-abh08_t:1552_8	uppajjanti, kusalāni sekhaputhujjanānanti ettakameva nānattaṃ. Rūpāvacarapañcamajjhānassa	1552	
PA_tika-abh08_t:1552_9	ajjhattādiārammaṇataṃ vakkhati.	1552	
PA_tika-abh08_t:1553	329. “Phalaṃ, magga”nti ca sāmaññena pucchitattā āha “cattāro…pe… puññato”ti.	155	
PA_tika-abh08_t:1554_0	332-4. Arahattamaggaphalāni pana te jānituṃ na sakkonti, tathā kusalābhiññā ca. Tenāha	1554	
PA_tika-abh08_t:1554_1	“sabbesu panā”tiādi. Voṭṭhabbanassa āvajjanakiccasamayaṃ sandhāya gāthābandhasukhatthaṃ	1554	
PA_tika-abh08_t:1554_2	“voṭṭhabbanampi cā”ti vuttaṃ. “Cattāro…pe… puññato”ti idaṃ ñāṇasampayuttassāpi sekhaputhujjanasantānappavattassa	1554	
PA_tika-abh08_t:1554_3	aggamaggaphalajānane asamatthatāya nidassanamattaṃ. Kusalābhiññācittampi pana taṃ	1554	
PA_tika-abh08_t:1554_4	gocaraṃ kātumasamatthameva. Evañca katvā heṭṭhā “kriyābhiññā manodhātū”ti vuttaṃ.	1554	
PA_tika-abh08_t:1555_0	335-8. Kasmāti kāraṇapucchā. “Arahato”tiādi vissajjanaṃ. Hi-saddo “yasmā”ti imassa	1555	
PA_tika-abh08_t:1555_1	atthe. Yasmā puthujjanā vā sekhā vā arahato maggacittaṃ, phalamānasañca jānituṃ na	1555	
PA_tika-abh08_t:1555_2	sakkonti, tasmāti attho. Ayañca nesaṃ asamatthatā anadhigatattā anadhigate ca visaye	1555	
PA_tika-abh08_t:1555_3	sabbesampi moho atthevāti dassetuṃ “puthujjano na jānātī”tiādi vuttaṃ. Sotāpannassa	1555	
PA_tika-abh08_t:1555_4	mānasanti sotāpannassa pāṭipuggalikaṃ maggaphalasaṅkhātalokuttaramānasaṃ. Evaṃ “sakadāgāmissa	1555	
PA_tika-abh08_t:1555_5	mānasa”ntiādīsupi. Lokiyamānasaṃ pana arahantassāpi jānāti. Tathā hi vuttaṃ “atha	1555	
PA_tika-abh08_t:1555_6	kho māro pāpimā bhagavato cetasā cetoparivitakkamaññāyā”ti. Vuttamevatthaṃ saṅkhipitvā	1555	
PA_tika-abh08_t:1555_7	dassento āha “heṭṭhimo heṭṭhimo”tiādi. Yatheva heṭṭhimo heṭṭhimo puggalo uparūpari	1555	
PA_tika-abh08_t:1555_8	cittaṃ na jānāti, evaṃ uparimo uparimopi heṭṭhimassa heṭṭhimassa cittaṃ na jānātīti	1555	
PA_tika-abh08_t:1555_9	ce? No na jānāti, so pana attanā adhigatavisayattā jānātiyevāti dassento āha “uparūparī”tiādi.	1555	
PA_tika-abh08_t:1555_10	Yathā “uparūparī”ti vuttaṃ, evaṃ “heṭṭhimassa heṭṭhimassā”ti vattabbe ekaṃ heṭṭhima-saddaṃ	15551	
PA_tika-abh08_t:1555_11	ca-saddena saṅgahetvā “heṭṭhimassa ca mānasa”nti vuttaṃ.	15551	
PA_tika-abh08_t:1556_0	339-41. Evampi visayīpadhānavasena vibhāgaṃ dassetvā idāni visayappadhānavasena dassetuṃ	1556	
PA_tika-abh08_t:1556_1	“yo dhammo”tiādi vuttaṃ. Kusalameva ārammaṇanti kusalārammaṇaṃ. Kāmeti padaṃ ubhayattha	1556	
PA_tika-abh08_t:1556_2	sambandhitabbaṃ “kāme kusalārammaṇaṃ kāme kusalākusalassā”ti. Kiñcāpi hi akusalassa	1556	
PA_tika-abh08_t:1556_3	ekantakāmāvacarattā na etassa visesitabbatā atthi, kusalaṃ pana visesitabbamevāti	1556	
PA_tika-abh08_t:1556_4	taṃ apekkhāya “kāme”ti uparipadena sambandhitabbameva. Atha vā akusalasahacariyato	1556	
PA_tika-abh08_t:1556_5	kusalampi kāmāvacarameva gayhatīti “kāme”ti idaṃ purimapadasseva visesanaṃ daṭṭhabbaṃ.	1556	
PA_tika-abh08_t:1557_0	Kāmāvacarapākassāti pañcaviññāṇasampaṭicchanānaṃ ekantena rūpakkhandhārammaṇattā	1557	
PA_tika-abh08_t:1557_1	tadavasesassa ekādasavidhassa kāmāvacaravipākassa. Kāmakriyassāti vuttanayeneva manodhātuvajjitassa	1557	
PA_tika-abh08_t:1557_2	dasavidhakāmāvacarakiriyacittassa. Etesaṃ…pe… ārammaṇaṃ siyāti ettha kusalassa tāva	1557	
PA_tika-abh08_t:1557_3	attanā katassa dānādikāmāvacarakusalassa pasannacittena anussaraṇakāle, tatheva parehi	1557	
PA_tika-abh08_t:1557_4	katassa anumodanakāle, tasseva duvidhassāpi aniccatādivasena paccavekkhaṇakāle, cetopariyañāṇādīnaṃ	1557	
PA_tika-abh08_t:1557_5	parittakusalārammaṇikaabhiññānaṃ parikammādikāle ca ārammaṇaṃ hoti. Akusalesu ca	1557	
PA_tika-abh08_t:1557_6	catunnaṃ diṭṭhigatasampayuttānaṃ kāmāvacarakusalaṃ ārabbha assādanābhinandanaparāmasanakāle,	1557	
PA_tika-abh08_t:1557_7	diṭṭhivippayuttānaṃ kevalaṃ assādanādikāle ca dvinnaṃ paṭighasampayuttānaṃ attanā,	1557	
PA_tika-abh08_t:1557_8	parehi ca katakusalamārabbha vippaṭisāradussanakāle, vicikicchācittassa asanniṭṭhānakāle,	1557	
PA_tika-abh08_t:1557_9	uddhaccasahagatassa avūpasamavikkhepakāle ca ārammaṇaṃ hoti. Abhiññācittadvaye kusalassa	1557	
PA_tika-abh08_t:1557_10	sekhaputhujjanānaṃ attanā, parehi vā katakusalassa anussaraṇakāle, paracittavijānanakāle,	15571	
PA_tika-abh08_t:1557_11	“iminā puññakammena manussesu, kāmāvacaradevesu ca nibbattatī”ti jānanakāle, “anāgate	15571	
PA_tika-abh08_t:1557_12	dānādīni puññāni karomi, karissatī”ti jānanakāle ca kiriyacittassāpi khīṇāsavānaṃ	15571	
PA_tika-abh08_t:1557_13	attanā, parehi vā katakammānussaraṇakālādīsu ārammaṇaṃ hoti. Kāmāvacaravipākesu navannaṃ	15571	
PA_tika-abh08_t:1557_14	sugatipaṭisandhīnaṃ kammakammanimittārammaṇikapaṭisandhikāle, sabbesampi tadārammaṇānaṃ	15571	
PA_tika-abh08_t:1557_15	kāmāvacarakusalārammaṇikajavanānantaraṃ tadārammaṇakāle ca ārammaṇaṃ hotīti. Dasavidhakāmāvacarakiriyāsu	15571	
PA_tika-abh08_t:1557_16	ca aṭṭhannaṃ mahākiriyacittānaṃ khīṇāsavānaṃ kāmāvacarakusalapaccavekkhaṇasammasanakāle,	15571	
PA_tika-abh08_t:1557_17	parittārammaṇikakiriyābhiññānaṃ parikammādikāle, hasituppādassa dānādiṃ paccavekkhitvā	15571	
PA_tika-abh08_t:1557_18	tussanakāle, manodvārāvajjanassa pana kāmāvacarakusalārammaṇikajavanānaṃ purecārikakāle	15571	
PA_tika-abh08_t:1557_19	ca ārammaṇaṃ hotīti evaṃ kāmāvacarakusalaṃ channaṃ rāsīnaṃ ārammaṇaṃ hoti.	15571	
PA_tika-abh08_t:1558_0	342. Tatoti yathāvuttarāsito. Tenāha “pañcannaṃ pana rāsīna”nti. Ettha ca kiriyacittesu	1558	
PA_tika-abh08_t:1558_1	hasituppādo na sambhavati ekantaparittārammaṇattā. Tattha kāmāvacarakusalassa tāva	1558	
PA_tika-abh08_t:1558_2	sekhaputhujjanānaṃ jhānapaccavekkhaṇasammasanakāle, rūpāvacarakusalārammaṇikaabhiññānaṃ	1558	
PA_tika-abh08_t:1558_3	parikammādikāle, akusalassa vuttanayena parāmasanādikāle, abhiññāsu kusalābhiññāya	1558	
PA_tika-abh08_t:1558_4	sekhaputhujjanānaṃ attanā, parehi vā atītabhave uppāditajhānānussaraṇakāle, paresaṃ	1558	
PA_tika-abh08_t:1558_5	rūpāvacaracittaparicchindanakāle, “iminā kammena imasmiṃ brahmaloke nibbattissatī”ti	1558	
PA_tika-abh08_t:1558_6	jānanakāle ca “anāgate jhānaṃ bhāvessatī”ti vā jānanakāle, kiriyābhiññāya ca khīṇāsavānaṃ	1558	
PA_tika-abh08_t:1558_7	yathāvuttavasena pavattikāle ca navavidhassa pana kiriyacittassa khīṇāsavānaṃ heṭṭhā	1558	
PA_tika-abh08_t:1558_8	vuttanayena rūpāvacarakusalapaccavekkhaṇakāleti evaṃ rūpāvacarakusalaṃ pañcannaṃ	1558	
PA_tika-abh08_t:1558_9	rāsīnaṃ ārammaṇaṃ hoti.	1558	
PA_tika-abh08_t:1559_0	343-7. Āruppakusalañcāpi ārammaṇapaccayo hotīti sambandho. Tebhūmakakusalassāti sabbassa	1559	
PA_tika-abh08_t:1559_1	kāmāvacarakusalassa, rūpāvacarakusalesu kusalābhiññāya, arūpāvacarakusalesu dutiyacatutthakusalassa	1559	
PA_tika-abh08_t:1559_2	cāti imassa tebhūmakakusalassa. Esa nayo “tebhūmakakriyassā”ti etthāpi. “Catutthadūna”nti	1559	
PA_tika-abh08_t:1559_3	vā “catutthadutiyāna”nti vā vattabbe gāthābandhavasena vibhattiyā, savibhattissa	1559	
PA_tika-abh08_t:1559_4	vā tiya-saddassa lopaṃ katvā “catutthadū”ti vuttaṃ. Imesaṃ…pe… paccayoti kāmāvacarakusalassa,	1559	
PA_tika-abh08_t:1559_5	tāva abhiññākusalassa ca rūpāvacarārammaṇesu vuttanayena dutiyacatutthāruppassa paṭhamatatiyavasenāti	1559	
PA_tika-abh08_t:1559_6	evaṃ tebhūmakakusalassa tathā sekhaputhujjanakāle attano santānagatassa, parasantānagatassa	1559	
PA_tika-abh08_t:1559_7	vā āruppakusalassa pajānanakāle kāmāvacararūpāvacarakiriyacittassa sekhaputhujjanakāleyeva	1559	
PA_tika-abh08_t:1559_8	attanā nibbattitaṃ paṭhamatatiyāruppaṃ ārabbha khīṇāsavakāle dutiyacatutthāruppanibbattane	1559	
PA_tika-abh08_t:1559_9	arūpakiriyacittassāti evaṃ tebhūmakakiriyassa heṭṭhā vuttanayeneva akusalassa, catutthadutiyānañca	1559	
PA_tika-abh08_t:1559_10	arūpāvacaravipākānanti evametesaṃ aṭṭhannaṃ rāsīnaṃ arūpakusalamārammaṇaṃ hoti.	15591	
PA_tika-abh08_t:1560_0	Paricchijja gāhikāya taṇhāya āpannanti pariyāpannaṃ, tebhūmakadhammajātaṃ, na pariyāpannanti	1560	
PA_tika-abh08_t:1560_1	apariyāpannaṃ, tadeva puññañcāti apariyāpannapuññaṃ. Kāmāvacaratopi kusalassa kiriyassāti	1560	
PA_tika-abh08_t:1560_2	sambandho. Rūpatoti rūpāvacarato. Catunnaṃ…pe… sadāti sekhānaṃ maggapaccavekkhaṇakāle	1560	
PA_tika-abh08_t:1560_3	maggārammaṇikakusalābhiññāya parikammādikāle ñāṇasampayuttakusalassa, khīṇāsavānaṃ	1560	
PA_tika-abh08_t:1560_4	maggapaccavekkhaṇakāle maggārammaṇikakiriyābhiññāya ca parikammakāle ñāṇasampayuttakiriyacittassa,	1560	
PA_tika-abh08_t:1560_5	tesaṃ tesaṃ javanānaṃ purecaravasena pavattikāle manodvārāvajjanassa, sekhānaṃ attano,	1560	
PA_tika-abh08_t:1560_6	paresaṃ vā maggajānanakāle abhiññādvayassāti evametesaṃ catunnaṃ rāsīnaṃ apariyāpannakusalamārammaṇaṃ hoti.	1560	
PA_tika-abh08_t:1561_0	Tathevākusalaṃ…pe… īritanti sekhānaṃ pahīnāvasiṭṭhakilesapaccavekkhaṇakāle, sekhaputhujjanānaṃ	1561	
PA_tika-abh08_t:1561_1	attano, paresaṃ vā santānappavattākusalasammasanakāle, akusalārammaṇikakusalābhiññāya	1561	
PA_tika-abh08_t:1561_2	parikammādikāle kāmāvacarakusalassa, attano, paresaṃ vā pavattaakusalānussaraṇādīsu	1561	
PA_tika-abh08_t:1561_3	rūpāvacarakusalassa, khīṇāsavānaṃ pahīnakilesapaccavekkhaṇaaññasantānagataakusalasammasanādikāle,	1561	
PA_tika-abh08_t:1561_4	pahīnakilesapaccavekkhaṇena tussanakāle, sabbesampi taṃtaṃjavanānaṃ purecarakāle	1561	
PA_tika-abh08_t:1561_5	ca kāmāvacarakiriyacittassa, kusalābhiññāya vuttanayena rūpāvacarakiriyacittassa,	1561	
PA_tika-abh08_t:1561_6	parāmāsaassādanābhinandanādivasena pavattiyaṃ akusalassa, uddhaccarahitakammārammaṇavasena	1561	
PA_tika-abh08_t:1561_7	akusalavipākasantīraṇassa, kāmāvacarajavanānaṃ anussaraṇakāle sabbampi ekādasatadārammaṇavipākassāti	1561	
PA_tika-abh08_t:1561_8	evaṃ kāmāvacaravipākānanti evametesaṃ channaṃ rāsīnaṃ akusalamārammaṇaṃ hoti.	1561	
PA_tika-abh08_t:1562_0	348-56. Vipākārammaṇaṃ…pe… paccayoti sekhaputhujjanānaṃ vipākasammasanādikāle kāmāvacarakusalassa,	1562	
PA_tika-abh08_t:1562_1	vipākakkhandhānussaraṇādīsu rūpāvacarakusalassa, vuttanayeneva khīṇāsavānaṃ vipākasammasanādikāle,	1562	
PA_tika-abh08_t:1562_2	puthujjanakāle aniṭṭhavipākābhāvaṃ ārabbha tussanakāle, yathāvuttajavanānaṃ purecarakāle	1562	
PA_tika-abh08_t:1562_3	kāmāvacarakiriyacittassa, kusalesu vuttanayeneva rūpāvacarakiriyacittassa, vipākaṃ	1562	
PA_tika-abh08_t:1562_4	ārabbha tadārammaṇappavattiyaṃ vipākārammaṇikakammunā paṭisandhiṃ gaṇhantassa kammanimittavasena	1562	
PA_tika-abh08_t:1562_5	pavattiyañca kāmāvacaravipākassa, assādanābhinandanaparāmāsādivasena pavattiyaṃ akusalassāti	1562	
PA_tika-abh08_t:1562_6	evametesaṃ channaṃ rāsīnaṃ kāmāvacaravipākamārammaṇapaccayo hotīti. Rūpāvacaravipākārammaṇepi	1562	
PA_tika-abh08_t:1562_7	imināva nayena yojanā kātabbā. Kevalañhi taṃ kāmāvacaravipākānaṃ kiriyacittesu ca	1562	
PA_tika-abh08_t:1562_8	hasituppādassārammaṇaṃ na hotīti ayamettha viseso. Lokuttaravipākassa kāmāvacarakusalakiriyānamārammaṇakkamo	1562	
PA_tika-abh08_t:1562_9	appamāṇārammaṇaniddese vuttanayena veditabbo.	1562	
PA_tika-abh08_t:1563_0	Kāmāvacarakiriyacittassa kāmāvacarakusalādīnaṃ channaṃ rāsīnamārammaṇakkamo kusalārammaṇe	1563	
PA_tika-abh08_t:1563_1	vuttasadisova. Kevalañhi ettha yadetaṃ khīṇāsavasantānasseva niyataṃ navavidhaṃ kiriyacittaṃ,	1563	
PA_tika-abh08_t:1563_2	taṃ parasantānappavattakusalākusalassa, sasantāneva sekhaputhujjanakāle anāgatārammaṇikaabhiññāya	1563	
PA_tika-abh08_t:1563_3	parikammādivasappavattakusalassa ārammaṇaṃ hoti. Vipākesu ca paṭisandhibhavaṅgacutisaṅkhātānaṃ	1563	
PA_tika-abh08_t:1563_4	vipākānaṃ kammārammaṇavasena ārammaṇaṃ na hotīti ayameva viseso.	1563	
PA_tika-abh08_t:1564_0	Rūpāvacarakiriyacittassa pañcannaṃ rāsīnaṃ ārammaṇakkamo kusalārammaṇe vuttasadisova.	1564	
PA_tika-abh08_t:1564_1	Visesopi kāmāvacarakiriyārammaṇe vuttanayeneva veditabbo. Āruppakiriyacittassāpi	1564	
PA_tika-abh08_t:1564_2	tesaṃ pañcannaṃ rāsīnaṃ gocarabhāvo vuttasadisova. Āruppakiriyassa pana paṭhamatatiyaṃ	1564	
PA_tika-abh08_t:1564_3	dutiyacatutthasseva gocaro hoti.	1564	
PA_tika-abh08_t:1565_0	357-8. Evaṃ rūpanibbānavajjitamārammaṇaṃ dassetvā idāni rūpārammaṇaṃ, nibbānārammaṇañca	1565	
PA_tika-abh08_t:1565_1	dassetuṃ “rūpaṃ catusamuṭṭhāna”ntiādi āraddhaṃ. Rūpanti aṭṭhavīsatividho bhūtopādāyabhedabhinno	1565	
PA_tika-abh08_t:1565_2	rūpakkhandho. Kiñcāpi na sabbameva rūpaṃ paccekaṃ catusamuṭṭhānaṃ, samudito pana	1565	
PA_tika-abh08_t:1565_3	rūpakkhandho catūhi eva samuṭṭhānehi samuṭṭhātīti katvā vuttaṃ “catusamuṭṭhāna”nti.	1565	
PA_tika-abh08_t:1565_4	Kāmapākakiriyassāti kāmāvacaravipākassa, kāmāvacarakiriyacittassa ca, tattha ca kāmāvacarakusalassa	1565	
PA_tika-abh08_t:1565_5	tāva vaṇṇadānādipuññakiriyakāle, vaṇṇādīnaṃ aniccādivasena sammasanakāle, abhiññāya	1565	
PA_tika-abh08_t:1565_6	parikammādikāle, akusalassa assādanābhinandanaparāmāsādikāle, abhiññādvayassa iddhividhabhūtassa	1565	
PA_tika-abh08_t:1565_7	suvaṇṇadubbaṇṇādirūpanimmānakāle, pubbenivāsānussatibhūtassa “purimabhave evaṃvaṇṇo	1565	
PA_tika-abh08_t:1565_8	ahosi”ntiādinā anussaraṇakāle, dibbacakkhubhūtassa cavamānaupapajjamānasattānaṃ vaṇṇadassanakāle,	1565	
PA_tika-abh08_t:1565_9	dibbasotabhūtassa saddasavanakāle, anāgataṃsañāṇabhūtassa “anāgate evaṃvaṇṇo bhavissāmī”tiādinā	1565	
PA_tika-abh08_t:1565_10	jānanakāle, kāmāvacaravipākesu dvipañcaviññāṇasampaṭicchanadvayassa yathāyogaṃ rūpādivijānanakāle,	15651	
PA_tika-abh08_t:1565_11	sukhasantīraṇassa santīraṇatadārammaṇakāle, upekkhāsantīraṇadvayassa santīraṇatadārammaṇakammanimittagatinimittārammaṇakāle,	15651	
PA_tika-abh08_t:1565_12	sahetukavipākassa kammanimittagatinimittārammaṇakāle, tadārammaṇakāle ca, kāmāvacarakiriyāsu	15651	
PA_tika-abh08_t:1565_13	pana kusale vuttanayānusārena aṭṭhamahākiriyacittassa, “evarūpaṃ vaṇṇādimadāsi”nti	15651	
PA_tika-abh08_t:1565_14	tussanakāle hasituppādassa, pañcadvāramanodvāresu voṭṭhabbanāvajjanakāle manodvārāvajjanassa,	15651	
PA_tika-abh08_t:1565_15	pañcadvāre āvajjanakāle pañcadvārāvajjanassa ca ārammaṇaṃ hotīti evaṃ catusamuṭṭhānikaṃ	15651	
PA_tika-abh08_t:1565_16	rūpaṃ channaṃ rāsīnamārammaṇaṃ hoti.	15651	
PA_tika-abh08_t:1566_0	359-60. Nibbānaṃ pana gotrabhuvodānakāle, nibbānārammaṇikaabhiññāya parikammādikāle	1566	
PA_tika-abh08_t:1566_1	ca kāmāvacaratihetukakusalassa, atītabhave sacchikatanirodhānussaraṇakaālādīsu rūpāvacarakusalassa,	1566	
PA_tika-abh08_t:1566_2	vuttanayeneva kāmarūpāvacarakiriyacittassa, maggaṭṭhānaṃ tadanantaraphalavaḷañjanaphalakālesu	1566	
PA_tika-abh08_t:1566_3	apariyāpannakusalavipākassa cāti evaṃ channaṃ rāsīnaṃ ārammaṇaṃ hotīti dassetuṃ “nibbānārammaṇa”ntiādi	1566	
PA_tika-abh08_t:1566_4	vuttaṃ. Ubhayassāti kāmāvacararūpāvacaravasena duvidhassa.	1566	
PA_tika-abh08_t:1567_0	361-2. Nānappakārakanti dvādasamaparicchede vakkhamānanayena nānāvidhappakāraṃ. Navannaṃ…pe…	1567	
PA_tika-abh08_t:1567_1	paccayoti kāmāvacarakusalassa, akusalassa, hasituppādamanodhātuvajjitakāmāvacarakiriyacittānañceva	1567	
PA_tika-abh08_t:1567_2	dvinnaṃ abhiññācittānañca sabbāpi paññatti, rūpāvacarakusalavipākakiriyānaṃ kasiṇanimittādikā,	1567	
PA_tika-abh08_t:1567_3	paṭhamāruppakusalavipākakiriyānaṃ ākāsapaññatti, tatiyāruppakusalādīnaṃ tiṇṇaṃ abhāvapaññattīti	1567	
PA_tika-abh08_t:1567_4	evaṃ paññatti navannaṃ rāsīnaṃ ārammaṇapaccayo hotīti.	1567	
PA_tika-abh08_t:1568_0	363-5. Evaṃ yo dhammo yassa dhammassa ārammaṇaṃ hoti, taṃ ekekuddhāravasena dassetvā	1568	
PA_tika-abh08_t:1568_1	idāni sabbe catubhūmakacittuppāde chahi ārammaṇehi yojetvā dassetuṃ “rūpārammaṇikā	1568	
PA_tika-abh08_t:1568_2	dve”tiādi gāthāttayaṃ vuttaṃ. Taṃ heṭṭhā vuttatthameva.	1568	
PA_tika-abh08_t:1569_0	366-9. “Paṭhamāruppakusala”ntiādi pana heṭṭhā vuttanayampi arūpāvacarārammaṇesu arūpāvacaradhammānaṃ	1569	
PA_tika-abh08_t:1569_1	sekhāsekhavasena nānappakārato pavattiākāraṃ pakāsetuṃ vuttaṃ. Kusalassāti sekhaputhujjanānaṃ	1569	
PA_tika-abh08_t:1569_2	dutiyāruppakusalassa. Vipākassa pana khīṇāsavānaṃ pavattamānassāpi ārammaṇaṃ hoti	1569	
PA_tika-abh08_t:1569_3	tassa purimabhave kammanimittārammaṇattā. Arūpabhave atisantabhāvena pavattamānaṃ	1569	
PA_tika-abh08_t:1569_4	bhavaṅgacittaṃ na bhāvanāya parisuddhaṃ upaṭṭhātīti āha “paṭhamāruppapāko”tiādi.	1569	
PA_tika-abh08_t:1569_5	Paṭhamaṃ tu kiriyacittaṃ puññassa dutiyāruppacetaso ārammaṇaṃ na hoti, vipākassa	1569	
PA_tika-abh08_t:1569_6	dutiyāruppacetaso ārammaṇaṃ na hotīti sambandho. Tattha khīṇāsavakāle kassaci kusalassa	1569	
PA_tika-abh08_t:1569_7	abhāvato “na puññassā”ti vuttaṃ. Ākāsānañcāyatanakiriyāsamaṅgissa viññāṇañcāyatanavipākacittaṃ	1569	
PA_tika-abh08_t:1569_8	na pavattatīti “na pākassā”ti vuttaṃ. Khīṇāsavassa diṭṭhadhammasukhavihāratthaṃ,	1569	
PA_tika-abh08_t:1569_9	nirodhasamāpajjanatthañca samāpattiyo samāpajjantassa paṭhamāruppakiriyacittaṃ dutiyassa	1569	
PA_tika-abh08_t:1569_10	ārammaṇaṃ hotīti āha “paṭhamaṃ tu kriyācitta”ntiādi.	15691	
PA_tika-abh08_t:1570_0	370-3. “Dvidhā”ti ca vatvā tameva duvidhataṃ, tividhatañca dassetuṃ “kusalaṃ kusalassā”ti,	1570	
PA_tika-abh08_t:1570_1	“kriyassāpi kriyā hotī”ti ca ādi vuttaṃ. Taṃ vuttanayameva. Evameva …pe… siyāti paṭhamāruppacitte	1570	
PA_tika-abh08_t:1570_2	vuttanayena sekhaputhujjanānaṃ dvidhā, khīṇāsavānañca tidhā ārammaṇaṃ bhavatīti attho.	1570	
PA_tika-abh08_t:1571_0	374-5. Yaṃ yaṃ gocaraṃ ārabbhāti rūpārūpanibbānapaññattīsu yaṃ yaṃ gocaraṃ ārabbha.	1571	
PA_tika-abh08_t:1571_1	Ye yeti arūpadhammā. Yo naroti yo gahaṭṭho, pabbajito vā māṇavo. Kirāti anumatiyaṃ.	1571	
PA_tika-abh08_t:1571_2	Tassa “uttaratevā”ti iminā sambandho. Pāranti avasānaṃ. Taṃ imassa paramanipuṇagambhīranayasamaṅgitāya	1571	
PA_tika-abh08_t:1571_3	yāthāvato otarantehi akasirena tarituṃ asakkuṇeyyattā duppāpuṇeyyanti katvā āha “duttara”nti.	1571	
PA_tika-abh08_t:1571_4	Uttaranti uttamaṃ. Abhidhammāvatārassa hi uttamatāya tadekadesabhūtapārampi uttamameva	1571	
PA_tika-abh08_t:1571_5	hoti. Soti so samuttiṇṇābhidhammāvatārapāro naro. Uttarateva, na pana na sakkoti	1571	
PA_tika-abh08_t:1571_6	taṃ uttaritunti attho.	1571	
PA_tika-abh08_t:1572	Iti abhidhammatthavikāsiniyā nāma	157	
PA_tika-abh08_t:1573	Abhidhammāvatārasaṃvaṇṇanāya	157	
PA_tika-abh08_t:1574	Ārammaṇavibhāganiddesavaṇṇanā niṭṭhitā.	157	
PA_tika-abh08_t:1575	7. Sattamo paricchedo	157	
PA_tika-abh08_t:1576	Vipākacittappavattiniddesavaṇṇanā	157	
PA_tika-abh08_t:1577	376. Anantañāṇenāti anantārammaṇe pavattañāṇena. Niraṅgaṇenāti ettha rāgādayo akusalā aṅganti etehi taṃsamaṅgino puggalā nihīnabhāvaṃ gacchantīti aṅgaṇāti vuccanti. Yathāha –	157	
PA_tika-abh08_t:1578	“Rāgo aṅgaṇaṃ, doso aṅgaṇaṃ, moho aṅgaṇaṃ, pāpakānaṃ kho, āvuso, akusalānaṃ icchāvacarānaṃ adhivacanaṃ yadidaṃ aṅgaṇa”nti ca ādi.	157	
PA_tika-abh08_t:1579_0	Attano santāne sīlādiguṇe esī gavesīti guṇesī, tena guṇesinā. Karuṇāyaṃ niyutto,	1579	
PA_tika-abh08_t:1579_1	sā assa atthīti vā kāruṇiko, tena kāruṇikena. Ettha ca “anantañāṇenā”ti iminā bhagavato	1579	
PA_tika-abh08_t:1579_2	sabbaññubhāvamāha, “niraṅgaṇenā”ti khīṇāsavabhāvaṃ, “guṇesinā”ti pubbacariyaṃ, “kāruṇikenā”ti	1579	
PA_tika-abh08_t:1579_3	mahākaruṇāsamaṅgibhāvaṃ. Ettakena pana thomanena bhagavato vipākadesanāya niyyānikādibhāvaṃ	1579	
PA_tika-abh08_t:1579_4	dīpeti. Asabbaññunā hi desitaṃ aniyyānikaṃ hoti, akhīṇāsavena desitaṃ na pākaṭaṃ,	1579	
PA_tika-abh08_t:1579_5	apuññavatā desitaṃ nappatiṭṭhāti, akāruṇikena vuttaṃ sukhadāyakaṃ na hoti. Bhagavato	1579	
PA_tika-abh08_t:1579_6	pana sabbaññubhāvato tena desitaṃ niyyānikaṃ, khīṇāsavattā pākaṭaṃ, puññavantatāya	1579	
PA_tika-abh08_t:1579_7	patiṭṭhāti, mahākaruṇāsamaṅgitāya sukhadāyakanti. Cittappabhavanti vipākacittānaṃ uppattiṃ.	1579	
PA_tika-abh08_t:1580_0	377-86. Idāni vipākakathāya mātikāvasena aṭṭhakathāya ṭhapite dasappakāre dassetuṃ	1580	
PA_tika-abh08_t:1580_1	“ekūnatiṃsa kammānī”tiādi vuttaṃ. Tattha yathāraddhāya vipākakathāya mūlakāraṇabhāvato	1580	
PA_tika-abh08_t:1580_2	“ekūnatiṃsa kammānī”ti paṭhamaṃ kammavavatthānaṃ kataṃ. Kamme pana kathite vipākakathāya	1580	
PA_tika-abh08_t:1580_3	adhiṭṭhānabhūtā vipākāpi kathetabbāti “pākā dvattiṃsa dassitā”ti dutiyaṃ vipākavavatthānaṃ	1580	
PA_tika-abh08_t:1580_4	kataṃ. Kammavipākānañca advāresu adissanato “tīsu…pe… dissare”ti tatiyaṃ kammadvāravipākadvārā	1580	
PA_tika-abh08_t:1580_5	vuttā. Kammavipākānaṃ vacanappasaṅgeyeva ekasseva kammassa taṃ taṃ paccayamāgamma	1580	
PA_tika-abh08_t:1580_6	anekaphalanipphādanaṃ dassetuṃ “kusalaṃ…pe… vividhaṃ phala”nti catutthaṃ kāmāvacarakusalassa	1580	
PA_tika-abh08_t:1580_7	pavattipaṭisandhīsu nānāphalanipphādanaṃ vuttaṃ. Evaṃ vutte pana pavattipaṭisandhīnaṃ	1580	
PA_tika-abh08_t:1580_8	labbhamānavipākavasena vuttabhāvaṃ ajānantā –	1580	
PA_tika-abh08_t:1581	“Tasseva kammassa vipākāvasesenā”ti;	158	
PA_tika-abh08_t:1582	“Ekaṃ pupphaṃ cajitvāna, asītikappakoṭiyo;	158	
PA_tika-abh08_t:1583	Duggatiṃ nābhijānāmī”ti. ca –	158	
PA_tika-abh08_t:1584_0	Evamādivacanassa byañjanacchāyāya atthaṃ gahetvā dinnapaṭisandhikāyapi cetanāya puna	1584	
PA_tika-abh08_t:1584_1	paṭisandhidānaṃ maññeyyunti “ekāya…pe… pakāsitā”ti pañcamaṃ ekena kammena ekissāyeva	1584	
PA_tika-abh08_t:1584_2	paṭisandhiyā nibbattanaṃ vuttaṃ. Ekasmiṃ bhave nānākammassa vipākappavattiṃ suṇantā	1584	
PA_tika-abh08_t:1584_3	“disvā kumāraṃ satapuññalakkhaṇa”ntiādivacanassa atthaṃ ajānantā “nānākammena ekāva	1584	
PA_tika-abh08_t:1584_4	paṭisandhi hotī”ti cinteyyunti “nānā…pe… paṭisandhiyo”ti chaṭṭhaṃ nānākammassa nānāpaṭisandhidānaṃ	1584	
PA_tika-abh08_t:1584_5	vuttaṃ. Tathā vipaccantassa ca ekassa kammassa soḷasa vipākāni dvādasamaggo ahetukaṭṭhakampīti	1584	
PA_tika-abh08_t:1584_6	ayaṃ vipākavibhāgo hetubhedavasena hotīti dassanatthaṃ “tihetukaṃ…pe… na ca hoti	1584	
PA_tika-abh08_t:1584_7	tihetukā”ti sattamaṃ aṭṭhakathāya āgatahetukittanaṃ dassitaṃ. Taṃ pana hetukittanaṃ	1584	
PA_tika-abh08_t:1584_8	ekekassa kammassa vipākavibhāgadassanatthanti. Idāni tipiṭakacūḷanāgattherassa, moravāpivāsimahādattattherassa,	1584	
PA_tika-abh08_t:1584_9	tipiṭakamahādhammarakkhitattherassāti tiṇṇaṃ therānaṃ vādesu “ekāya cetanāya dvādasa	1584	
PA_tika-abh08_t:1584_10	vipākāni ettheva dasakamaggo ahetukaṭṭhakampī”ti āgatassa dutiyattheravādassa, “ekāya	15841	
PA_tika-abh08_t:1584_11	cetanāya dasa vipākāni ettheva ahetukaṭṭhakampī”ti āgatassa tatiyattherassa vādassa	15841	
PA_tika-abh08_t:1584_12	ca na sammāpatiṭṭhitattā suppatiṭṭhitassa paṭhamattheravādassa vasena dassetuṃ vipākesu	15841	
PA_tika-abh08_t:1584_13	asaṅkhārasasaṅkhāravidhānaṃ paccayabalena hoti, no kammabalenāti dīpanatthaṃ aṭṭhamaṃ,	15841	
PA_tika-abh08_t:1584_14	“asaṅkhārasasaṅkhāra”ntiādinā kammena saha asamānampi katvā saṅkhārabhedo vutto.	15841	
PA_tika-abh08_t:1584_15	Kammassa somanassupekkhāsahagatabhāvepi ārammaṇavaseneva vipākavedanāya parivattanaṃ	15841	
PA_tika-abh08_t:1584_16	dassetuṃ “ārammaṇena…pe… parivattana”nti navamaṃ ārammaṇena vedanāparivattanaṃ vuttaṃ.	15841	
PA_tika-abh08_t:1584_17	Kammavasena ceva ārammaṇavasena ca aniyatassa tadārammaṇassa javanavasena niyamadassanatthaṃ	15841	
PA_tika-abh08_t:1584_18	“tadārammaṇa…pe… niyāmita”nti dasamaṃ javanena tadārammaṇaniyamo vuttoti.	15841	
PA_tika-abh08_t:1585_0	Ekūnatiṃsa kammānīti kusalākusalavasena vīsati parittāni, nava mahaggatānīti ekūnatiṃsa	1585	
PA_tika-abh08_t:1585_1	kammāni. Yasmā panesā vaṭṭavasena vipākakathā, tasmā lokuttarakusalaṃ vajjetvā ekūnatiṃseva	1585	
PA_tika-abh08_t:1585_2	kammāni vuttāni. Evaṃ “pākā dvattiṃsā”ti etthāpi tevīsati parittā, nava mahaggatāti	1585	
PA_tika-abh08_t:1585_3	pākā dvattiṃsa. Tīsu dvāresūti kāyavacīmanodvāravasena tīsu kammadvāresu. Kammadvāravavatthānaṃ	1585	
PA_tika-abh08_t:1585_4	heṭṭhā saṅkhepato dassitameva. Vitthārato panetaṃ aṭṭhasāliniyā dhammasaṅgahaṭṭhakathāya,	1585	
PA_tika-abh08_t:1585_5	taṃsaṃvaṇṇanādito ca gahetabbaṃ. Kāmaṃ kammānipi chasu dvāresu pavattanti, pañcadvārappavattāni	1585	
PA_tika-abh08_t:1585_6	pana avipākāni, manodvāradvārattayavasena bhinnānaṃ vipākadāyakānameva saṅgaṇhanatthaṃ	1585	
PA_tika-abh08_t:1585_7	“tīsu dvāresū”ti vuttaṃ. Chasūti cakkhudvārādīni pañca, manodvārañcāti chasu vipākadvāresu.	1585	
PA_tika-abh08_t:1586	Taṃ taṃ paccayamāgammāti kālasampadādikaṃ taṃ taṃ paccayamāgamma. Tenāhu porāṇā –	158	
PA_tika-abh08_t:1587	“Kālopadhippayogānaṃ, gatiyā ca yathārahaṃ;	158	
PA_tika-abh08_t:1588	Sampattiñca vipattiñca, kammamāgamma paccatī”ti.	158	
PA_tika-abh08_t:1589_0	Atha vā taṃ taṃ paccayanti somanassādihetubhūtaṃ taṃ taṃ sahakāripaccayaṃ. Vividhaṃ	1589	
PA_tika-abh08_t:1589_1	phalanti somanassupekkhāsahagatasahetukāhetukaasaṅkhārasasaṅkhāravasena nānappakāraphalaṃ.	1589	
PA_tika-abh08_t:1589_2	Ekāya cetanāyāti upapajjavedanīyabhūtāya, aparāpariyavedanīyabhūtāya vā ekāya cetanāya.	1589	
PA_tika-abh08_t:1589_3	Diṭṭhadhammavedanīyabhūtā pana pavattivipākameva nibbatteti, no paṭisandhiṃ.	1589	
PA_tika-abh08_t:1590_0	Kiñcāpi “tihetuka”nti avisesena vuttaṃ, ukkaṭṭhameva pana tihetukakammaṃ tihetukavipākaṃ	1590	
PA_tika-abh08_t:1590_1	deti, tathā duhetukampi ukkaṭṭhameva duhetukavipākaṃ deti. Omakaṃ pana tihetukakammaṃ	1590	
PA_tika-abh08_t:1590_2	duhetukukkaṭṭhasadisaṃ, duhetukāhetukameva vipākaṃ deti. Tathā duhetukampi ahetukameva	1590	
PA_tika-abh08_t:1590_3	vipākaṃ detīti. Ukkaṭṭhomakavibhāgo ca panesa kusalākusalaparivāralābhato, āsevanavippaṭisārappavattiyā	1590	
PA_tika-abh08_t:1590_4	vā daṭṭhabbo. Yañhi kammaṃ attano pavattikāle purimapacchābhāgappavattehi kusaladhammehi	1590	
PA_tika-abh08_t:1590_5	parivāritaṃ, pacchā vā āsevanalābhena samudāciṇṇaṃ, taṃ ukkaṭṭhaṃ. Yaṃ pana karaṇakāle	1590	
PA_tika-abh08_t:1590_6	akusaladhammehi parivāritaṃ, pacchā vā “dukkaṭaṃ mayā”ti vippaṭisāruppādanena paribhāvitaṃ,	1590	
PA_tika-abh08_t:1590_7	taṃ omakaṃ nāma hoti.	1590	
PA_tika-abh08_t:1591_0	Athettha yathāvuttavidhānaṃ kiṃ paṭisandhipavattīnaṃ avisesena, udāhu pavattivasenevāti	1591	
PA_tika-abh08_t:1591_1	ce? Pavattivaseneva, paṭisandhiyaṃ pana ayaṃ visesoti dassento āha “tihetukenā”tiādi.	1591	
PA_tika-abh08_t:1591_2	Etthāpi tihetukukkaṭṭhakammeneva tihetukapaṭisandhi hoti, omakena pana duhetukukkaṭṭhena	1591	
PA_tika-abh08_t:1591_3	ca duhetukā paṭisandhi, duhetukomakena pana ahetukāvāti ayaṃ viseso veditabbo. Yasmā	1591	
PA_tika-abh08_t:1591_4	panettha ñāṇaṃ jaccandhādivipattinimittassa mohassa, sabbākusalassa vā paṭipakkhaṃ,	1591	
PA_tika-abh08_t:1591_5	tasmā taṃsampayuttaṃ kammaṃ jaccandhādivipattipaccayaṃ na hotīti tihetukaṃ atidubbalampi	1591	
PA_tika-abh08_t:1591_6	samānaṃ duhetukapaṭisandhimeva ākaḍḍhati, nāhetukanti āha “na ca hoti ahetukā”ti.	1591	
PA_tika-abh08_t:1591_7	Yasmā paṭisambhidāmagge sugatiyaṃ jaccandhabadhirādivipattiyā ahetukūpapattiṃ vajjetvā	1591	
PA_tika-abh08_t:1591_8	gatisampattiyā ahetukūpapattiṃ dassentena dhammasenāpatinā –	1591	
PA_tika-abh08_t:1592_0	“Gatisampattiyā ñāṇasampayutte aṭṭhannaṃ hetūnaṃ paccayā upapatti hoti, gatisampattiyā	1592	
PA_tika-abh08_t:1592_1	ñāṇasampayutte katamesaṃ aṭṭhannaṃ hetūnaṃ paccayā upapatti hoti? Kusalassa kammassa	1592	
PA_tika-abh08_t:1592_2	javanakkhaṇe tayo hetū kusalā tasmiṃ khaṇe jātacetanāya sahajātapaccayā honti, tena	1592	
PA_tika-abh08_t:1592_3	vuccati kusalamūlapaccayāpi saṅkhārā. Nikantikkhaṇe dve hetū akusalā tasmiṃ khaṇe	1592	
PA_tika-abh08_t:1592_4	jātacetanāya sahajātapaccayā honti, tena vuccati akusalamūlapaccayāpi saṅkhārā. Paṭisandhikkhaṇe	1592	
PA_tika-abh08_t:1592_5	tayo hetū abyākatā tasmiṃ khaṇe jātacetanāya sahajātapaccayā honti, tena vuccati	1592	
PA_tika-abh08_t:1592_6	nāmarūpapaccayāpi viññāṇaṃ, viññāṇapaccayāpi nāmarūpa”nti –	1592	
PA_tika-abh08_t:1593_0	Evaṃ javanakkhaṇe tiṇṇaṃ hetūnaṃ paccayā ñāṇasampayuttavipākuppatti vuttā, na pana	1593	
PA_tika-abh08_t:1593_1	“javanakkhaṇe dvinnaṃ hetūnaṃ paccayā”ti, tasmā tihetukakammeneva tihetukapaṭisandhi	1593	
PA_tika-abh08_t:1593_2	hoti, na duhetukenāti āha “duhetukena…pe… na ca hoti tihetukā”ti. Yadi hi duhetukakammena	1593	
PA_tika-abh08_t:1593_3	tihetukapaṭisandhi siyā, yathā “aṭṭhannaṃ hetūnaṃ paccayā upapatti hotī”ti vatvā	1593	
PA_tika-abh08_t:1593_4	tassa vibhaṅgo kato, evaṃ “gatisampattiyā ñāṇasampayutte sattannaṃ hetūnaṃ paccayā	1593	
PA_tika-abh08_t:1593_5	upapatti hoti. Gatisampattiyā ñāṇasampayutte katamesaṃ sattannaṃ hetūnaṃ paccayā	1593	
PA_tika-abh08_t:1593_6	upapatti hoti? Kusalassa kammassa javanakkhaṇe dve hetū kusalā tasmiṃ khaṇe…pe… saṅkhārā,	1593	
PA_tika-abh08_t:1593_7	nikantikkhaṇe dve hetū akusalā tasmiṃ khaṇe…pe… saṅkhārā, paṭisandhikkhaṇe tayo hetū	1593	
PA_tika-abh08_t:1593_8	abyākatā tasmiṃ khaṇe…pe… nāmarūpa”nti sattannaṃ hetūnaṃ paccayā ñāṇasampayuttūpapattiṃ	1593	
PA_tika-abh08_t:1593_9	vatvā tassa vibhaṅgo kātabbo siyā, na ca panevaṃ atthi, tasmā viññāyati “duhetukakammena	1593	
PA_tika-abh08_t:1593_10	tihetukapaṭisandhi na hotī”ti.	15931	
PA_tika-abh08_t:1594	Yadi evaṃ –	159	
PA_tika-abh08_t:1595_0	“Gatisampattiyā ñāṇavippayutte channaṃ hetūnaṃ paccayā upapatti hoti. Gatisampattiyā	1595	
PA_tika-abh08_t:1595_1	ñāṇavippayutte katamesaṃ…pe… hoti? Kusalassa kammassa javanakkhaṇe dve hetū kusalā	1595	
PA_tika-abh08_t:1595_2	tasmiṃ khaṇe…pe… saṅkhārā. Nikantikkhaṇe dve hetū akusalā tasmiṃ khaṇe…pe… saṅkhārā.	1595	
PA_tika-abh08_t:1595_3	Paṭisandhikkhaṇe dve hetū abyākatā tasmiṃ khaṇe…pe… nāmarūpa”nti –	1595	
PA_tika-abh08_t:1596_0	Evaṃ duhetukakammena duhetukūpapattiṃ uddharitvā “gatisampattiyā ñāṇavippayutte sattannaṃ	1596	
PA_tika-abh08_t:1596_1	hetūnaṃ paccayā upapatti hoti. Gatisampattiyā ñāṇavippayutte katamesaṃ sattannaṃ	1596	
PA_tika-abh08_t:1596_2	hetūnaṃ paccayā upapatti hoti? Kusalassa kammassa javanakkhaṇe tayo hetū kusalā tasmiṃ	1596	
PA_tika-abh08_t:1596_3	khaṇe…pe… saṅkhārā. Nikantikkhaṇe dve hetū akusalā tasmiṃ khaṇe…pe… saṅkhārā. Paṭisandhikkhaṇe	1596	
PA_tika-abh08_t:1596_4	dve hetū abyākatā tasmiṃ khaṇe…pe… nāmarūpa”nti evaṃ tihetukakammena duhetukapaṭisandhiyāpi	1596	
PA_tika-abh08_t:1596_5	anuddhaṭattā sāpi na hotīti ce? No na hoti, duhetukomakakammena ahetukapaṭisandhiyā	1596	
PA_tika-abh08_t:1596_6	viya tihetukomakena duhetukapaṭisandhiyāva dātabbattā, kammasarikkhakavipākadassanatthaṃ	1596	
PA_tika-abh08_t:1596_7	pana mahātherena pāṭho sāvaseso kato.	1596	
PA_tika-abh08_t:1597_0	Yadi evaṃ purimavuttehi idaṃ samānaṃ kammasarikkhakatābhāvatoti duhetukakammena tihetukapaṭisandhi	1597	
PA_tika-abh08_t:1597_1	na uddhaṭā, na pana alabbhanatoti? Taṃ na, akusalakammassa alobhasampayogābhāvato,	1597	
PA_tika-abh08_t:1597_2	alobhaphaluppādane viya ñāṇavippayuttassa ñāṇaphaluppādane asamatthabhāvato. Paññābalasampayogato	1597	
PA_tika-abh08_t:1597_3	hi taṃñāṇaphaluppādane samatthaṃ hoti.	1597	
PA_tika-abh08_t:1598_0	Etthāha – kiṃ panetaṃ kammameva paṭisandhiṃ dentaṃ attanā sadisavedanameva deti,	1598	
PA_tika-abh08_t:1598_1	udāhu visadisavedanampīti? Duhetukomakameva visadisavedanaṃ deti, itaraṃ pana sadisavedanameva.	1598	
PA_tika-abh08_t:1598_2	Tathā hi papañcasūdaniyā majjhimaṭṭhakathāya mahākammavibhaṅgasutte sukhavedanīyādikammavaṇṇanāya –	1598	
PA_tika-abh08_t:1599_0	“Kāmāvacarakusalato somanassasahagatacittasampayuttā catasso cetanā, rūpāvacarakusalato	1599	
PA_tika-abh08_t:1599_1	catukkajjhānacetanāti evaṃ paṭisandhipavattesu sukhavedanāya jananato sukhavedanīyaṃ	1599	
PA_tika-abh08_t:1599_2	kammaṃ nāma. Kāmāvacarañcettha paṭisandhiyaṃyeva ekantena sukhaṃ janeti, pavatte	1599	
PA_tika-abh08_t:1599_3	pana iṭṭhamajjhattārammaṇe adukkhamasukhampi.	1599	
PA_tika-abh08_t:1600	“Akusalacetanā pavatte kāyadvārappavattadukkhassa jananato dukkhavedanīyaṃ kammaṃ nāma.	160	
PA_tika-abh08_t:1601_0	“Kāmāvacarakusalato pana upekkhāsahagatacittasampayuttā catasso cetanā, rūpāvacarakusalato	1601	
PA_tika-abh08_t:1601_1	catutthajjhānacetanāti evaṃ paṭisandhipavattesu tatiyavedanāya jananato adukkhamasukhavedanīyaṃ	1601	
PA_tika-abh08_t:1601_2	kammaṃ nāma. Ettha ca “kāmāvacaraṃ paṭisandhiyaṃyeva ekantena adukkhamasukhaṃ janeti,	1601	
PA_tika-abh08_t:1601_3	pavatte iṭṭhārammaṇe sukhampī”ti –	1601	
PA_tika-abh08_t:1602_0	Vuttaṃ. Nanu ca “ārammaṇena hoteva, vedanāparivattana”nti vacanato ārammaṇavasena	1602	
PA_tika-abh08_t:1602_1	vedanāniyamo hoti, na ca somanassasahagatakammena paṭisandhiṃ gaṇhantassa iṭṭhārammaṇameva	1602	
PA_tika-abh08_t:1602_2	kammanimittādikamāpāthamāgacchatīti niyamo atthi, upekkhāsahagatakammena vā iṭṭhamajjhattārammaṇanti	1602	
PA_tika-abh08_t:1602_3	na sakkā vattuṃ, tasmā kathaṃ kammavaseneva vedanāniyamoti? Vuccate – iṭṭhādiārammaṇampi	1602	
PA_tika-abh08_t:1602_4	āpāthamāgacchantaṃ kammabaleneva āgacchatīti somanassasahagatakammena paṭisandhiggahaṇakāle	1602	
PA_tika-abh08_t:1602_5	tassa balena iṭṭhārammaṇamāpāthamāgacchati, upekkhāsahagatakammena iṭṭhamajjhattārammaṇanti	1602	
PA_tika-abh08_t:1602_6	na na sakkā vattuṃ, tasmā kammavasena paṭisandhiyā ārammaṇaniyamo, ārammaṇavasena	1602	
PA_tika-abh08_t:1602_7	vedanāniyamoti. Apica “ārammaṇena hoteva, vedanāparivattana”nti idaṃ tadārammaṇaṃ	1602	
PA_tika-abh08_t:1602_8	sandhāya vuttanti na tena paṭisandhiyā kammasarikkhakavedanābhāvo paṭikkhipituṃ sakkā,	1602	
PA_tika-abh08_t:1602_9	duhetukomakaṃ pana somanassasahagatampi attano nihīnatāya duhetukaphaluppādane asamatthattā,	1602	
PA_tika-abh08_t:1602_10	ahetukāya ca attanā sadisavedanāya paṭisandhiyā asambhavato upekkhāsahagatapaṭisandhiyā	16021	
PA_tika-abh08_t:1602_11	anurūpato iṭṭhamajjhattārammaṇamupaṭṭhapetvā tadārammaṇaṃ upekkhāsahagatameva paṭisandhiṃ deti.	16021	
PA_tika-abh08_t:1603_0	Nanu ca “pacchimabhavikamahābodhisattānaṃ mettāpubbabhāgaṃ somanassakammaṃ paṭisandhiṃ	1603	
PA_tika-abh08_t:1603_1	detī”ti aṭṭhakathāsu vuttaṃ, mahāsivatthero ca upekkhāsahagatañāṇasampayuttaasaṅkhārikavipākacittena	1603	
PA_tika-abh08_t:1603_2	paṭisandhiṃ icchati. Vuttañhi tena “somanassasahagatato upekkhāsahagataṃ balavataraṃ,	1603	
PA_tika-abh08_t:1603_3	tena paṭisandhiṃ gaṇhanti, tena gahitapaṭisandhikā hi mahajjhāsayā honti tipiṭakacūḷanāgatthero	1603	
PA_tika-abh08_t:1603_4	viyā”ti, tasmā somanassasahagatakusalato upekkhāsahagatapaṭisandhipi labbhati yathā	1603	
PA_tika-abh08_t:1603_5	ca, evaṃ tathā upekkhāsahagatato somanassasahagatāpīti kathaṃ kammasadisavedanā paṭisandhīti?	1603	
PA_tika-abh08_t:1603_6	Etthāpi ca kammampi upekkhāsahagatamevāti therassa adhippāyo siyāti sakkā vattuṃ.	1603	
PA_tika-abh08_t:1603_7	Apicāyaṃ vādo mahāaṭṭhakathāyaṃ paṭikkhittova. Tathā hi vuttaṃ saṅgahakārehi “aṭṭhakathāyaṃ	1603	
PA_tika-abh08_t:1603_8	pana ayaṃ therassa manoratho, natthi eta”nti paṭikkhipitvā sabbaññubodhisattānaṃ	1603	
PA_tika-abh08_t:1603_9	hitūpacāro balavā hoti, tasmā mettāpubbabhāgakāmāvacarakusalavipākasomanassasahagatatihetukaasaṅkhārikacittena	1603	
PA_tika-abh08_t:1603_10	paṭisandhiṃ gaṇhantīti vuttanti, tasmā paṭikkhittavādaṃ gahetvā na sakkā aṭṭhakathāvacanaṃ	16031	
PA_tika-abh08_t:1603_11	cāletunti sampaṭicchitabbamevetaṃ kammasadisavedanā paṭisandhīti. Asampaṭicchantehi	16031	
PA_tika-abh08_t:1603_12	vā aṭṭhakathāya adhippāyo sādhukaṃ kathetabboti.	16031	
PA_tika-abh08_t:1604	Asaṅkhāranti asaṅkhārikakammaṃ. Asaṅkhāraṃ sasaṅkhārampi phalaṃ detīti sambandho.	160	
PA_tika-abh08_t:1605_0	Ārammaṇenāti iṭṭhādiārammaṇena. Vedanāparivattananti tassa tassa ārammaṇassa anurūpato	1605	
PA_tika-abh08_t:1605_1	somanassādivedanāya parivattanaṃ, kusalavipākasantīraṇatadārammaṇāni sandhāya cetaṃ	1605	
PA_tika-abh08_t:1605_2	vuttaṃ. Tāni hi iṭṭhārammaṇe somanassasahagatāni, iṭṭhamajjhatte upekkhāsahagatāni.	1605	
PA_tika-abh08_t:1605_3	Akusalavipākaṃ pana santīraṇatadārammaṇaṃ aniṭṭhe, aniṭṭhamajjhatte ca ārammaṇe upekkhāsahagatameva.	1605	
PA_tika-abh08_t:1605_4	Na hi tassa ārammaṇavasena vedanābhedo atthi, heṭṭhā vuttanayena dvīsupi upekkhāsahagatameva.	1605	
PA_tika-abh08_t:1605_5	Dvipañcaviññāṇasampaṭicchanesu ca ṭhapetvā kāyaviññāṇadvayaṃ sesāni iṭṭhādīsu sabbattha	1605	
PA_tika-abh08_t:1605_6	heṭṭhā vuttakāraṇavaseneva upekkhāsahagatāni, tathā kāyaviññāṇaṃ iṭṭhādīsu sukhasahagataṃ,	1605	
PA_tika-abh08_t:1605_7	aniṭṭhādīsu dukkhasahagatanti. Javanena niyamitaṃ aṭṭhakathāyanti adhippāyo. Hetuniyamanameva	1605	
PA_tika-abh08_t:1605_8	cettha javanavasena hoti vedanābhedassa ārammaṇeneva, saṅkhārabhedassa ca paccayavaseneva	1605	
PA_tika-abh08_t:1605_9	niyamitattā. Ettha ca akusalavipākānaṃ vibhāgābhāvato kusalavipākatadārammaṇānameva	1605	
PA_tika-abh08_t:1605_10	ārammaṇajavanapaccayavasena niyamanaṃ hoti. Taṃ pana sarūpato evaṃ veditabbaṃ – tihetukukkaṭṭhakammena	16051	
PA_tika-abh08_t:1605_11	hi tadārammaṇaṃ pavattamānaṃ kammavasena niyamābhāvato sabbesupi kusalavipākatadārammaṇesu	16051	
PA_tika-abh08_t:1605_12	sampattesu ārammaṇajavanapaccayavasena, ārammaṇajavanavaseneva vā niyataṃ ekameva	16051	
PA_tika-abh08_t:1605_13	uppajjati. Kathaṃ? Tadārammaṇesu hi ārammaṇavasena vedanāniyamo hoti, javanavasena	16051	
PA_tika-abh08_t:1605_14	hetuniyamo, paccayavasena saṅkhāraniyamo. Ahetukesu pana saṅkhārabhedābhāvato paccayavasena	16051	
PA_tika-abh08_t:1605_15	niyamanaṃ natthi. Tattha ārammaṇena vedanāniyamanaṃ heṭṭhā vuttanayena veditabbaṃ.	16051	
PA_tika-abh08_t:1605_16	Javanavasena hetuniyamane pana kammasarikkhakahetuvasena tihetukāni duhetukāni ahetukānīti	16051	
PA_tika-abh08_t:1605_17	tīṇi javanāni veditabbāni. Tattha kammasarikkhakahetuvasena tihetukajavanāni nāma	16051	
PA_tika-abh08_t:1605_18	kāmāvacarakusalakiriyāsu ñāṇasampayuttajavanāni, duhetukajavanāni nāma ñāṇavippayuttajavanāni,	16051	
PA_tika-abh08_t:1605_19	ahetukāni nāma akusalajavanāni ceva kiriyāhetukajavanañca. Akusalajavanānipi hi kusalakammasarikkhakahetuvasena	16051	
PA_tika-abh08_t:1605_20	ahetukāni kusalahetūnaṃ tesu abhāvato.	16052	
PA_tika-abh08_t:1606_0	Tattha kammassa javanasadisatadārammaṇābhinipphādanasāmatthiye sati tihetukajavane	1606	
PA_tika-abh08_t:1606_1	javite tihetukatadārammaṇaṃ hoti, duhetukajavane javite duhetukatadārammaṇaṃ, ahetukajavane	1606	
PA_tika-abh08_t:1606_2	javite ahetukatadārammaṇaṃ hotīti. Evaṃ javanavasena hetuniyamanaṃ daṭṭhabbaṃ. Kathaṃ	1606	
PA_tika-abh08_t:1606_3	paccayavasena saṅkhāraniyamoti? Kālasampadādīnaṃ, utusampadādīnañca paccayānaṃ balavabhāve	1606	
PA_tika-abh08_t:1606_4	sati asaṅkhārikatadārammaṇaṃ hoti, dubbalabhāve sasaṅkhārikaṃ. Ahetukatadārammaṇassa	1606	
PA_tika-abh08_t:1606_5	pana paccayavasena niyamo natthi, tasmā yadi iṭṭhārammaṇaṃ hoti, tadā upekkhāsahagataṃ	1606	
PA_tika-abh08_t:1606_6	tadārammaṇaṃ paṭibāhitvā somanassasahagatatadārammaṇameva hoti. Somanassasahagatatadārammaṇesupi	1606	
PA_tika-abh08_t:1606_7	aniyamena ārammaṇavasena sabbesu sampattesu javanassa tihetukabhāve duhetukāhetuke	1606	
PA_tika-abh08_t:1606_8	paṭibāhitvā tihetukameva tadārammaṇaṃ hoti. Tihetukatadārammaṇesupi aniyamena javanavasena	1606	
PA_tika-abh08_t:1606_9	sabbesu sampattesu paccayassa balavabhāve sati sasaṅkhārikatadārammaṇaṃ paṭibāhitvā	1606	
PA_tika-abh08_t:1606_10	asaṅkhārikameva tadārammaṇaṃ hoti. Eteneva nayena sesaṃ tadārammaṇampi taṃtaṃjavanānurūpato	16061	
PA_tika-abh08_t:1606_11	niyamanaṃ daṭṭhabbaṃ.	16061	
PA_tika-abh08_t:1607_0	Ahetukatadārammaṇaṃ pana paccayaṃ anapekkhitvā ārammaṇavasena ceva javanavasena ca	1607	
PA_tika-abh08_t:1607_1	niyamanaṃ hoti. Idamettha yebhuyyappavattivasena niyamanaṃ. Kadāci pana ārammaṇavasena,	1607	
PA_tika-abh08_t:1607_2	paccayavasena, paricitavasena ca tadārammaṇaniyamo hoti. Tattha ārammaṇavasena ceva	1607	
PA_tika-abh08_t:1607_3	paccayavasena ca niyamanaṃ heṭṭhā vuttanayameva. Paricitavasena pana niyamane yebhuyyena	1607	
PA_tika-abh08_t:1607_4	tihetukakusalappavattiyā tesu paricitassa kadāci duhetuke, ahetuke vā javane javite	1607	
PA_tika-abh08_t:1607_5	paricayavasena tihetukatadārammaṇameva hoti. Yebhuyyena ca duhetukajavanappavattiyā	1607	
PA_tika-abh08_t:1607_6	tattha paricitassa kadāci tihetuke, ahetuke vā javane javite paricayavasena duhetukatadārammaṇameva	1607	
PA_tika-abh08_t:1607_7	hoti. Tatheva akusalesu paricitassa kadāci tihetukaduhetukesupi javanesu javitesu	1607	
PA_tika-abh08_t:1607_8	paricayavasena ahetukatadārammaṇameva hotīti. Evañca katvā paṭṭhāne –	1607	
PA_tika-abh08_t:1608_0	“Kusalākusale niruddhe sahetuko vipāko tadārammaṇatā uppajjati, sahetuke khandhe	1608	
PA_tika-abh08_t:1608_1	aniccato dukkhato anattato vipassati, kusalākusale niruddhe ahetuko vipāko tadārammaṇatā uppajjatī”ti –	1608	
PA_tika-abh08_t:1609_0	Avisesena akusalajavanānantarampi sahetukatadārammaṇaṃ, tihetukajavanānantarañca	1609	
PA_tika-abh08_t:1609_1	ahetukatadārammaṇaṃ vuttaṃ. Tihetukomakena, pana duhetukukkaṭṭhena ca kammena tadārammaṇappavattiyaṃ	1609	
PA_tika-abh08_t:1609_2	kammassa tihetukavipākadāne asamatthatāya tihetukajavanepi javite duhetukatadārammaṇameva	1609	
PA_tika-abh08_t:1609_3	hoti. Sesaṃ vuttanayameva. Duhetukomakena pana kammena tadārammaṇappavattiyaṃ kammassa	1609	
PA_tika-abh08_t:1609_4	sahetukatadārammaṇanibbattane asamatthatāya sahetukajavanepi javite ahetukatadārammaṇameva	1609	
PA_tika-abh08_t:1609_5	hoti. Sesaṃ vuttanayameva.	1609	
PA_tika-abh08_t:1610_0	387-91. Tulyena pākacittenāti somanassasahagatañāṇasampayuttaasaṅkhārikena mahāvipākacittena.	1610	
PA_tika-abh08_t:1610_1	Balavārammaṇeti atimahantārammaṇe. Catubbidhañhi ārammaṇaṃ atimahantaṃ mahantaṃ parittaṃ	1610	
PA_tika-abh08_t:1610_2	atiparittanti. Vuttañca –	1610	
PA_tika-abh08_t:1611	“Tathā hi visayaṃ āhu, catudhā ettha paṇḍitā;	161	
PA_tika-abh08_t:1612	Mahantātimahantato, parittātiparittato”ti.	161	
PA_tika-abh08_t:1613_0	Atimahantādibhāvo cassa āpāthagatakāle uppajjanakacittakkhaṇavasena veditabbo. Tathā	1613	
PA_tika-abh08_t:1613_1	hi āpāthagatakkhaṇato paṭṭhāya yāva soḷasacittakkhaṇā, tāva vijjamānāyukaārammaṇaṃ	1613	
PA_tika-abh08_t:1613_2	atimahantaṃ nāma. Pannarasacuddasacittakkhaṇāyukaṃ mahantaṃ nāma. Terasacittakkhaṇato	1613	
PA_tika-abh08_t:1613_3	paṭṭhāya aṭṭhacittakkhaṇāyukaṃ parittaṃ nāma. Tato paraṃ atiparittaṃ nāma. Tattha	1613	
PA_tika-abh08_t:1613_4	atimahantārammaṇe tadārammaṇapariyosānāni vīthicittāni uppajjanti. Mahante javanapariyosānāni,	1613	
PA_tika-abh08_t:1613_5	natthi tadārammaṇuppādo. Paritte javanampi na uppajjati, santīraṇānantaraṃ voṭṭhabbanameva	1613	
PA_tika-abh08_t:1613_6	dvattikkhattuṃ pavattati. Atiparitte bhavaṅgacalanamattameva. Kathaṃ? Atimahante	1613	
PA_tika-abh08_t:1613_7	hi ārammaṇe pañcadvāresu yathānurūpaṃ aññatarasmiṃ dvāre āpāthagate pasādaghaṭṭanānubhāvena	1613	
PA_tika-abh08_t:1613_8	hadayavatthusannissitā bhavaṅgasantati vocchijjati, vocchijjamānā ca sahasā na occhijjati.	1613	
PA_tika-abh08_t:1613_9	Yathā pana vegena dhāvanto puriso antarā ṭhātukāmopi ekadvepadavāre atikkamitvāva	1613	
PA_tika-abh08_t:1613_10	ṭhātuṃ sakkoti, na pana ṭhātukāmatāya saddhiṃyeva, evameva dīpasikhā viya, gaṅgāsoto	16131	
PA_tika-abh08_t:1613_11	viya, vegena javamānā bhavaṅgasantati antarā occhijjamānāpi pasādaghaṭṭanato paraṃ	16131	
PA_tika-abh08_t:1613_12	dvattikkhattuṃ uppajjitvāva occhijjati. Tattha paṭhamacittaṃ bhavaṅgasantatiyā calanākārena	16131	
PA_tika-abh08_t:1613_13	uppajjanato bhavaṅgacalanaṃ nāma, dutiyaṃ upacchijjanavasena uppajjanato bhavaṅgupacchedo	16131	
PA_tika-abh08_t:1613_14	nāma. Calanañcettha visadisacittassa upanissayabhāvagamanaṃ. Vuttañca –	16131	
PA_tika-abh08_t:1614	“Ārammaṇantarāpāthe, dvikkhattuṃ calite mano;	161	
PA_tika-abh08_t:1615	Cittantarassa hetuttaṃ, yānaṃ calanamīrita”nti.	161	
PA_tika-abh08_t:1616_0	Yadi evaṃ dutiyassapi taṃ atthīti tampi bhavaṅgacalanamicceva vattabbanti? Saccaṃ,	1616	
PA_tika-abh08_t:1616_1	bhavaṅgassa pana upacchijjanavasena pavattivisesaṃ gahetvā purimassa nāmato visadisanāmaṃ	1616	
PA_tika-abh08_t:1616_2	kātuṃ “bhavaṅgupacchedo”ti vuccatīti. Nanu ca rūpādīhi pasāde ghaṭṭite pasādanissitasseva	1616	
PA_tika-abh08_t:1616_3	calanaṃ yuttaṃ, kathaṃ pana hadayavatthusannissitāya bhavaṅgasantatiyā calananti?	1616	
PA_tika-abh08_t:1616_4	Santativasena ekābaddhattā. Yathā hi bheriyā ekasmiṃ tale ṭhitasakkharāya makkhikāya	1616	
PA_tika-abh08_t:1616_5	nipannāya aparasmiṃ tale daṇḍādinā pahaṭe anukkamena bhericammavarattādīnaṃ calanena	1616	
PA_tika-abh08_t:1616_6	sakkharāya calitāya makkhikāya palāyanaṃ hoti, evameva rūpādimhi pasāde ghaṭṭite	1616	
PA_tika-abh08_t:1616_7	tannissayesu mahābhūtesu calitesu anukkamena taṃsambandhānaṃ sesarūpānampi calanena	1616	
PA_tika-abh08_t:1616_8	hadayavatthumhi calite tannissitassa bhavaṅgassa calanākārena pavatti hoti. Vuttañca –	1616	
PA_tika-abh08_t:1617	“Ghaṭṭite aññavatthumhi, aññanissitakampanaṃ;	161	
PA_tika-abh08_t:1618	Ekābaddhena hotīti, sakkharopamayā vade”ti. ;	161	
PA_tika-abh08_t:1619_0	Evaṃ bhavaṅgacalanabhavaṅgupacchedesu uppajjitvā niruddhesu “kiṃ nāmeta”nti vadantī	1619	
PA_tika-abh08_t:1619_1	viya vīthicittāni ārammaṇābhimukhaṃ paṭipādentī kiriyāmanodhātu uppajjati, tassānantaraṃ	1619	
PA_tika-abh08_t:1619_2	yathārahaṃ dassanādikiccaṃ sādhayamānā pañcaviññāṇadhātūsu aññatarā uppajjati, tadanantaraṃ	1619	
PA_tika-abh08_t:1619_3	tāya gahitamevārammaṇaṃ sampaṭicchamānā vipākāhetukamanodhātu uppajjati, tadanantaraṃ	1619	
PA_tika-abh08_t:1619_4	tadevārammaṇaṃ santīrayamānā vipākāhetukamanoviññāṇadhātu uppajjati, tadanantaraṃ	1619	
PA_tika-abh08_t:1619_5	tamevārammaṇaṃ vavatthāpayamānā kiriyāhetukamanoviññāṇadhātu uppajjati, tadanantaraṃ	1619	
PA_tika-abh08_t:1619_6	kāmāvacarakusalākusalakiriyajavanesu yaṃ kiñci laddhapaccayaṃ tadevārammaṇaṃ ārabbha	1619	
PA_tika-abh08_t:1619_7	javanaṃ hutvā yebhuyyena sattakkhattuṃ javati, tadanantaraṃ ekādasatadārammaṇacittesu	1619	
PA_tika-abh08_t:1619_8	aññataraṃ kammaṃ ārammaṇaṃ javanaṃ paccayo paricitatāti imesaṃ anurūpavasena dvikkhattuṃ	1619	
PA_tika-abh08_t:1619_9	uppajjati, tadanantaraṃ bhavaṅgapāto hoti.	1619	
PA_tika-abh08_t:1620_0	Idha ṭhatvā imissā cittaparamparāya sukhaggahaṇatthaṃ ambopamā veditabbā. Kathaṃ?	1620	
PA_tika-abh08_t:1620_1	Eko kira puriso phalitambarukkhassa heṭṭhā sasīsaṃ pārupitvā nipanno niddāyati, athekaṃ	1620	
PA_tika-abh08_t:1620_2	ambapakkaṃ vaṇṭato muccitvā tassa kaṇṇasakkhaliṃ puñchamānaṃ viya “ṭha”nti bhūmiyaṃ	1620	
PA_tika-abh08_t:1620_3	patati, so tassa saddena pabujjhitvā sīsato vatthaṃ apanetvā cakkhuṃ ummīletvā olokesi,	1620	
PA_tika-abh08_t:1620_4	tato hatthaṃ pasāretvā phalaṃ gahetvā madditvā upasiṅghitvā pakkabhāvaṃ ñatvā paribhuñjitvā	1620	
PA_tika-abh08_t:1620_5	mukhagataṃ saha semhena assādetvā puna tatheva niddāyati. Tattha tassa purisassa	1620	
PA_tika-abh08_t:1620_6	ambarukkhamūle niddāyanakālo viya bhavaṅgasamaṅgikālo, ambapakkassa patitakālo viya	1620	
PA_tika-abh08_t:1620_7	ārammaṇassa pasādaghaṭṭanakālo, patanasaddena pabuddhakālo viya manodhātuyā bhavaṅgassa	1620	
PA_tika-abh08_t:1620_8	āvaṭṭitakālo, ummīletvā olokitakālo viya cakkhuviññāṇassa dassanakiccaṃ sādhanakālo,	1620	
PA_tika-abh08_t:1620_9	hatthaṃ pasāretvā gahitakālo viya vipākamanodhātuyā ārammaṇasampaṭicchanakālo, gahetvā	1620	
PA_tika-abh08_t:1620_10	madditakālo viya vipākamanoviññāṇadhātuyā ārammaṇassa santīritakālo, upasiṅghitakālo	16201	
PA_tika-abh08_t:1620_11	viya kiriyāmanoviññāṇadhātuyā vavatthāpitakālo, paribhuttakālo viya javanassa ārammaṇarasaanubhavitakālo,	16201	
PA_tika-abh08_t:1620_12	mukhagataṃ saha semhena assāditakālo viya tadārammaṇassa javanena anubhūtārammaṇaanubhavanakālo,	16201	
PA_tika-abh08_t:1620_13	puna niddāyanaṃ viya puna bhavaṅgakāloti evamettha upamāsaṃsandanaṃ veditabbaṃ.	16201	
PA_tika-abh08_t:1621_0	Ayaṃ pana upamā kiṃ dīpeti? Ārammaṇassa pasādaghaṭṭanameva kiccaṃ, kiriyāmanodhātuyā	1621	
PA_tika-abh08_t:1621_1	bhavaṅgāvaṭṭanameva kiccaṃ, pañcaviññāṇadhātūnaṃ dassanādikameva kiccaṃ, vipākamanoviññāṇadhātuyā	1621	
PA_tika-abh08_t:1621_2	sampaṭicchanameva kiccaṃ, vipākamanoviññāṇadhātuyā santīraṇameva kiccaṃ, kiriyāmanoviññāṇadhātuyā	1621	
PA_tika-abh08_t:1621_3	vavatthāpanameva kiccaṃ, javanasseva pana ārammaṇarasānubhavanaṃ tadārammaṇassa etena	1621	
PA_tika-abh08_t:1621_4	anubhūtasseva anubhavananti evaṃ kiccavasena dhammānaṃ aññamaññāsaṃkiṇṇataṃ dīpeti,	1621	
PA_tika-abh08_t:1621_5	evaṃ pavattamānaṃ pana cittaṃ “tvaṃ āvajjanaṃ nāma hohi, tvaṃ dassanādīsu aññataraṃ,	1621	
PA_tika-abh08_t:1621_6	tvaṃ sampaṭicchanaṃ nāmā”tiādinā niyuñjake kārake asatipi cittaniyāmavaseneva pavattatīti	1621	
PA_tika-abh08_t:1621_7	veditabbaṃ. Taṃ pana cittaniyāmaṃ saddhiṃ utuniyāmādīhi paricchedāvasāne vakkhati.	1621	
PA_tika-abh08_t:1621_8	Ayaṃ tāva atimahantārammaṇe cittappavattivibhāvanā.	1621	
PA_tika-abh08_t:1622_0	Mahantārammaṇe pana tadārammaṇuppādassa abhāvato tasmiṃ āpāthagate vuttanayena javanapariyosānesu	1622	
PA_tika-abh08_t:1622_1	vīthicittesu uppannesu bhavaṅgapātova hoti, ārammaṇassa pana parikkhīṇāyukattā ekacittakkhaṇikappamāṇepi	1622	
PA_tika-abh08_t:1622_2	vā āyumhi sati samāsannamaraṇo viya puriso dubbalabhāvato tadārammaṇaṃ nuppajjati.	1622	
PA_tika-abh08_t:1622_3	Apica tadārammaṇamuppajjantaṃ niyamato dvikkhattumeva uppajjati, na ekavāraṃ. Ekacittakkhaṇāvasiṭṭhe	1622	
PA_tika-abh08_t:1622_4	ca ārammaṇe ekasmiṃ tadārammaṇe uppannesu dutiyassa uppajjanakāle tassa niruddhattā	1622	
PA_tika-abh08_t:1622_5	nuppajjati. Na hi dvīsu tadārammaṇesu ekaṃ paccuppannārammaṇaṃ, ekaṃ atītārammaṇaṃ	1622	
PA_tika-abh08_t:1622_6	hoti, tasmā dutiyassa anuppattiyā paṭhamampi nuppajjatīti. Majjhimaṭṭhakathāyaṃ pana	1622	
PA_tika-abh08_t:1622_7	sakimpi tadārammaṇassa pavatti vuttā. Paramatthavinicchayepi ca tameva vādaṃ sampaṭicchitvā	1622	
PA_tika-abh08_t:1622_8	“sakiṃ dve vā tadālamba”nti vuttaṃ. Abhidhammaṭṭhakathāyaṃ pana “cittappavattigaṇanāyaṃ	1622	
PA_tika-abh08_t:1622_9	sabbavāresu dve eva cittavārāni āgatānī”ti vatvā taṃ na sampaṭicchitaṃ, tasmā mahantārammaṇe	1622	
PA_tika-abh08_t:1622_10	javanāvasāne bhavaṅgapātova hoti, natthi tadārammaṇuppādo, ayañca tadārammaṇehi tucchatāya	16221	
PA_tika-abh08_t:1622_11	“moghavāro”ti vuccati.	16221	
PA_tika-abh08_t:1623_0	Parittārammaṇe javanuppādassapi abhāvato santīraṇāvasānesu vīthicittesu uppannesu	1623	
PA_tika-abh08_t:1623_1	tadanantaraṃ voṭṭhabbanameva āsevanaṃ labhitvā javanaṭṭhāne ṭhatvā dvikkhattuṃ pavattati,	1623	
PA_tika-abh08_t:1623_2	tato bhavaṅgapāto hoti. Voṭṭhabbanaṃ pana appatvā antarā cakkhuviññāṇādikaṃ patvā	1623	
PA_tika-abh08_t:1623_3	nivattissatīti netaṃ ṭhānaṃ vijjati. Javanaṃ pana ārammaṇassa appāyukabhāvena paridubbalattā	1623	
PA_tika-abh08_t:1623_4	nuppajjati. Tañhi uppajjamānaṃ sattacittakkhaṇāyukeyeva uppajjati, katipayacittakkhaṇāyuke	1623	
PA_tika-abh08_t:1623_5	pana paṭhamajavanameva nuppajjati. Tadanuppattiyañhi itarānipi nuppajjanti, tasmā	1623	
PA_tika-abh08_t:1623_6	parittārammaṇe natthi javanuppādoti ayaṃ dutiyo moghavāro aṭṭhakathāya vutto. Ṭīkākāro	1623	
PA_tika-abh08_t:1623_7	pana tathā asampaṭicchitvā aññathā dutiyamoghavāraṃ pakappeti. Vuttañhi tena tīsu	1623	
PA_tika-abh08_t:1623_8	moghavāresu dutiyamoghavāro upaparikkhitvā gahetabbo.	1623	
PA_tika-abh08_t:1624_0	Yadi hi anulome vedanāttike paṭiccavārādīsu “āsevanapaccayā na magge dve, namaggapaccayā	1624	
PA_tika-abh08_t:1624_1	āsevane dve”ti ca vuttaṃ siyā, sopi moghavāro labbheyya. Yadi ca voṭṭhabbanampi āsevanapaccayo	1624	
PA_tika-abh08_t:1624_2	siyā, kusalākusalānampi siyā. Na hi āsevanapaccayaṃ laddhuṃ yuttassa āsevanapaccayabhāvī	1624	
PA_tika-abh08_t:1624_3	dhammo āsevanapaccayo hotīti avutto atthi. Voṭṭhabbanassa pana kusalākusalānaṃ āsevanapaccayabhāvo	1624	
PA_tika-abh08_t:1624_4	na vutto. “Kusalaṃ dhammaṃ paṭicca kusalo dhammo uppajjati nāsevanapaccayā. Akusalaṃ	1624	
PA_tika-abh08_t:1624_5	dhammaṃ paṭicca akusalo dhammo uppajjati nāsevanapaccayā”ti vacanato paṭikkhittova.	1624	
PA_tika-abh08_t:1624_6	Athāpi siyā “asamānavedanānaṃ vasenevaṃ vutta”nti, evampi yathā “āvajjanā kusalānaṃ	1624	
PA_tika-abh08_t:1624_7	khandhānaṃ, akusalānaṃ khandhānaṃ anantarapaccayena paccayo”ti vuttaṃ, evaṃ “āsevanapaccayena	1624	
PA_tika-abh08_t:1624_8	paccayo”tipi vattabbaṃ siyā. Jātibhedā na vuttanti ce, “bhūmibhinnassa kāmāvacarassa	1624	
PA_tika-abh08_t:1624_9	rūpāvacarādīnaṃ āsevanapaccayabhāvo viya jātibhinnassapi bhaveyyā”ti vattabbo eva	1624	
PA_tika-abh08_t:1624_10	siyā, abhinnajātikassa ca vasena yathā “āvajjanā sahetukānaṃ khandhānaṃ anantarapaccayena	16241	
PA_tika-abh08_t:1624_11	paccayo”ti vuttaṃ, evaṃ “āsevanapaccayena paccayo”tipi vattabbaṃ siyā, na tu vuttaṃ,	16241	
PA_tika-abh08_t:1624_12	tasmā vedanāttikepi saṃkhittāya gaṇanāya “āsevanapaccayā namagge ekaṃ, namaggapaccayā	16241	
PA_tika-abh08_t:1624_13	āsevane eka”nti evaṃ gaṇanāya niddhāriyamānāya voṭṭhabbanassa āsevanapaccayattābhāvā	16241	
PA_tika-abh08_t:1624_14	yathāvuttappakāro dutiyo moghavāro vīmaṃsitvā gahetabbo. Voṭṭhabbanaṃ pana vīthivipākasantatiyā	16241	
PA_tika-abh08_t:1624_15	āvaṭṭanato “āvajjanā”icceva vuttaṃ. Tato visadisassa javanassa karaṇato manasikāro	16241	
PA_tika-abh08_t:1624_16	ca. Evañca katvā paṭṭhāne “voṭṭhabbanaṃ kusalānaṃ khandhānaṃ anantarapaccayena paccayo”tiādi	16241	
PA_tika-abh08_t:1624_17	na vuttaṃ, “āvajjanā”icceva vuttaṃ, tasmā voṭṭhabbanato catunnaṃ vā pañcannaṃ vā	16241	
PA_tika-abh08_t:1624_18	javanānaṃ ārammaṇapurejātaṃ bhavituṃ asakkontaṃ rūpādiāvajjanādīnaṃ paccayo bhavituṃ	16241	
PA_tika-abh08_t:1624_19	na sakkoti, ayametassa sabhāvoti javanāpāripūriyā dutiyo moghavāro dassetuṃ yutto siyāti.	16241	
PA_tika-abh08_t:1625_0	Ayañhi ācariyassa adhippāyo – yadi voṭṭhabbanampi āsevanapaccayo siyā, yathā “sukhāya	1625	
PA_tika-abh08_t:1625_1	vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati	1625	
PA_tika-abh08_t:1625_2	āsevanapaccayā namaggapaccayā”ti anulomapaccaniye, paccaniyānulome ca “sukhā…pe…	1625	
PA_tika-abh08_t:1625_3	namaggapaccayā āsevanapaccayā”ti ca vuttaṃ hasituppādacittavasena, evampi voṭṭhabbanavasena	1625	
PA_tika-abh08_t:1625_4	“adukkhamasukhāya vedanāya sampayuttaṃ dhammaṃ paṭiccā”tiādinā pubbe vuttanayena	1625	
PA_tika-abh08_t:1625_5	pāṭho siyā. Tathā ca sati vāradvayavasena gaṇanāya “āsevanapaccayā namagge dve, namaggapaccayā	1625	
PA_tika-abh08_t:1625_6	āsevane dve”ti ca vattabbaṃ siyā, na pana vuttaṃ, “āsevanapaccayā namagge ekaṃ, namaggapaccayā	1625	
PA_tika-abh08_t:1625_7	āsevane eka”nticceva vuttaṃ. Apica yadi hi voṭṭhabbanampi āsevanapaccayo siyā, dutiyamoghavāro	1625	
PA_tika-abh08_t:1625_8	viya purimavāresupi siyā. Tathā ca sati attano viya kusalākusalānampi siyā. Na hi	1625	
PA_tika-abh08_t:1625_9	āsevanapaccayaṃ laddhuṃ yuttassa āsevanapaccayabhāvī dhammo āsevanapaccayo hotīti	1625	
PA_tika-abh08_t:1625_10	avutto atthi “purimā purimā kusalā khandhā”tiādinā anavasesato vuttattā, voṭṭhabbanassa	16251	
PA_tika-abh08_t:1625_11	pana avutto “abyākato dhammo kusalassa dhammassa āsevanapaccayena paccayo”tiādivacanassa	16251	
PA_tika-abh08_t:1625_12	abhāvato. Na kevalaṃ avuttova, atha kho “kusalaṃ dhammaṃ paṭicca kusalo dhammo uppajjati,	16251	
PA_tika-abh08_t:1625_13	akusalaṃ dhammaṃ paṭicca akusalo dhammo uppajjatī”ti phassādikusalākusaladhamme paṭicca	16251	
PA_tika-abh08_t:1625_14	sahajātādipaccayavasena kusalākusalassa uppattiṃ vatvā paṭhamajavanassa voṭṭhabbanato	16251	
PA_tika-abh08_t:1625_15	āsevanapaccayālābhaṃ sandhāya “nāsevanapaccayā”ti paṭikkhittova.	16251	
PA_tika-abh08_t:1626_0	Athāpettha samodhānaṃ siyā, samānavedanānaṃ eva āsevanapaccayabhāvassa dassanato	1626	
PA_tika-abh08_t:1626_1	voṭṭhabbanena asamānavedanānaṃ kusalākusalānaṃ vasenāyaṃ paṭikkhepo katoti. Evampi	1626	
PA_tika-abh08_t:1626_2	sati yathā “āvajjanā kusalānaṃ khandhānaṃ akusalānaṃ khandhānaṃ anantarapaccayena	1626	
PA_tika-abh08_t:1626_3	paccayo”ti vuttaṃ, evaṃ samānavedanāvasena “āsevanapaccayena paccayo”tipi vattabbaṃ	1626	
PA_tika-abh08_t:1626_4	siyā. Atha voṭṭhabbanassa kusalākusalehi bhinnajātikattā tassa tesaṃ āsevanapaccayabhāvo	1626	
PA_tika-abh08_t:1626_5	na vuttoti ce. Yathā bhūmivasena bhinnassa gotrabhuvodānavasena ṭhitassa kāmāvacarassa	1626	
PA_tika-abh08_t:1626_6	rūpāvacarādīnaṃ āsevanabhāvo dissati, evaṃ jātivasena bhinnassa voṭṭhabbanassa āsevanapaccayabhāve	1626	
PA_tika-abh08_t:1626_7	na koci vibandho, apica abhinnavedanassa, abhinnajātikassa ca upekkhāsahagatamahākiriyacittassa	1626	
PA_tika-abh08_t:1626_8	vasena yathā “āvajjanā sahetukānaṃ khandhānaṃ anantarapaccayena paccayo”ti vuttaṃ,	1626	
PA_tika-abh08_t:1626_9	evaṃ “āsevanapaccayena paccayo”tipi vattabbaṃ siyā, na tu vuttaṃ, tasmā vedanāttikepi	1626	
PA_tika-abh08_t:1626_10	voṭṭhabbanassa āsevanapaccayattassa abhāvā voṭṭhabbanassa āsevanabhāvadassanavasena	16261	
PA_tika-abh08_t:1626_11	vutto dutiyo moghavāro vīmaṃsitvā gahetabbo. Voṭṭhabbanāvajjanānaṃ pana anatthantarabhāvato	16261	
PA_tika-abh08_t:1626_12	āvajjanāya ca kusalākusalānaṃ anantarapaccayabhāvassa vuttattā sati uppattiyaṃ voṭṭhabbanaṃ	16261	
PA_tika-abh08_t:1626_13	kāmāvacarakusalākusalakiriyājavanānaṃ ekantato anantarapaccayabhāveneva vatteyya,	16261	
PA_tika-abh08_t:1626_14	na pana aññathāti muñchāmaraṇāsannavelādīsu javanāpāripūriyā mandībhūtavegatāya ayaṃ dassetabboti.	16261	
PA_tika-abh08_t:1627_0	Ācariyadhammapālattherena panettha idaṃ vuttaṃ – “yaṃ javanabhāvappattaṃ, taṃ chinnamūlarukkhapupphaṃ	1627	
PA_tika-abh08_t:1627_1	viyā”ti vakkhamānattā anupacchinnabhavamūlānaṃ pavattassa voṭṭhabbanassa kiriyabhāvo	1627	
PA_tika-abh08_t:1627_2	na siyā, vutto ca “yasmiṃ samaye manoviññāṇadhātu uppannā kiriyā nevakusalā, nākusalā,	1627	
PA_tika-abh08_t:1627_3	na ca kammavipākā upekkhāsahagatā”ti, tasmā aṭṭhakathāyaṃ “javanaṭṭhāne ṭhatvā”ti	1627	
PA_tika-abh08_t:1627_4	vacanaṃ javanassa uppajjanaṭṭhāne dvikkhattuṃ pavattitvā na javanabhāvenāti adhippāyena	1627	
PA_tika-abh08_t:1627_5	vuttaṃ, “āsevanaṃ labhitvā”ti ca “āsevanaṃ viya āsevana”nti vutte na koci virodhoti.	1627	
PA_tika-abh08_t:1627_6	Vipphārikassa pana sato dvikkhattuṃ pavattiyevettha āsevanasadisatā. Vipphārikatāya	1627	
PA_tika-abh08_t:1627_7	hi viññattisamuṭṭhāpakattañcassa vuccati. Vipphārikampi javanaṃ viya anekakkhattuṃ	1627	
PA_tika-abh08_t:1627_8	appavattiyā dubbalattā na nippariyāyato āsevanapaccayabhāvena pavatteyyāti na imassa	1627	
PA_tika-abh08_t:1627_9	pāṭhe āsevanattaṃ vuttaṃ. Aṭṭhakathāyaṃ pana pariyāyato vuttaṃ, yathā phalacittesu	1627	
PA_tika-abh08_t:1627_10	maggaṅgaṃ maggapariyāpannanti. Yadipi “javanāpāripūriyā…pe… yutto”ti vuttaṃ, “āvajjanādīnaṃ	16271	
PA_tika-abh08_t:1627_11	paccayo bhavituṃ na sakkotī”ti pana vuttattā cittappavattivasena paṭhamamoghavārato	16271	
PA_tika-abh08_t:1627_12	etassa na koci visesoti.	16271	
PA_tika-abh08_t:1628_0	Cakkhussāpāthamāgateti cakkhudvārassa yogyadesāvaṭṭhānavasena āpāthamāgate. Tāyāti	1628	
PA_tika-abh08_t:1628_1	manodhātuyā bhavaṅgāvaṭṭane pākaṭatāya kiriyāmanodhātuṃ paccāmasati. Āvaṭṭiteti santativasena	1628	
PA_tika-abh08_t:1628_2	pavattituṃ adatvā nivattite, pariṇāmite vā. Jātesu jāyateti sambandho. Gateti niruddhe.	1628	
PA_tika-abh08_t:1628_3	Tadevāti javanānubhūtameva iṭṭhārammaṇaṃ. Tenevāti javanaṃ hutvā niruddhena tena	1628	
PA_tika-abh08_t:1628_4	kāmāvacarakusalacittena. Tadārammaṇasaññitanti javanaggahiteyeva ārammaṇe pavattanato	1628	
PA_tika-abh08_t:1628_5	“brahmassaro”tiādīsu viya tassa ārammaṇaṃ ārammaṇamassāti majjhapadalopavasena tadārammaṇanti	1628	
PA_tika-abh08_t:1628_6	saññitaṃ. Tulyatoti ārammaṇato visadisabhāvepi somanassasahagatādinā sadisattā. Mūlasadisaṃ	1628	
PA_tika-abh08_t:1628_7	bhavaṅgaṃ mūlabhavaṅgaṃ. Tadārammaṇampi bhavaṅgasabhāvattā “bhavaṅga”nti vuccati	1628	
PA_tika-abh08_t:1628_8	yathā “sahetukaṃ bhavaṅgaṃ ahetukassa bhavaṅgassa anantarapaccayena paccayo”ti. Ettha	1628	
PA_tika-abh08_t:1628_9	hi paṭisandhicitte eva pavattiyaṃ “bhavaṅga”nti vuccamāne na tassa hetuvasena bhedoti	1628	
PA_tika-abh08_t:1628_10	“sahetukaṃ bhavaṅgaṃ ahetukassa bhavaṅgassa anantarapaccayena paccayo”ti na sakkā	16281	
PA_tika-abh08_t:1628_11	vattuṃ. Nāpi cetaṃ “sahetukaṃ cutiṃ ahetukapaṭisandhiñca sandhāya vutta”nti sakkā	16281	
PA_tika-abh08_t:1628_12	viññātuṃ. Bhavassa aṅgabhāvābhāvato cuticittassa bhavaṅgavohārālābhatoti “sahetukaṃ	16281	
PA_tika-abh08_t:1628_13	bhavaṅga”nti tadārammaṇaṃ vuttanti viññāyati. “Tadārammaṇasaññita”nti vatvā “mūlabhavaṅganti	16281	
PA_tika-abh08_t:1628_14	vuccatī”ti vuttattā nāmadvayampi imassa labbhatīti dīpitaṃ hoti.	16281	
PA_tika-abh08_t:1629	392. Tañcāti tadārammaṇañca. Etthāti imesu vīthicittesu. Gaṇanūpagacittānīti vipākagaṇanūpagacittāni.	162	
PA_tika-abh08_t:1630	394. Asamānattāti asaṅkhārikabhāvena asamānattā.	163	
PA_tika-abh08_t:1631_0	396. Purimāni pañca vipākacittāni iminā saddhiṃ cha hontīti sambandho. Ettha ca yebhuyyato	1631	
PA_tika-abh08_t:1631_1	iṭṭhārammaṇe somanassappavattivasena somanassasahagatajavanānantarameva somanassatadārammaṇaṃ	1631	
PA_tika-abh08_t:1631_2	vuttaṃ. Javanassa pana pakappetvā ārammaṇaggahaṇasabbhāvato, vipākassa ca tadabhāvato	1631	
PA_tika-abh08_t:1631_3	iṭṭhārammaṇe upekkhāsahagatajavanesupi javitesu somanassasahagatameva tadārammaṇaṃ hoti.	1631	
PA_tika-abh08_t:1632_0	399-403. Tasmiṃ dvāreti tasmiṃyeva cakkhudvāre. Vedanā parivattatīti kammassa somanassasahagatabhāvepi	1632	
PA_tika-abh08_t:1632_1	ārammaṇassa iṭṭhamajjhattatāya somanassavedanā parivattitvā upekkhāvedanā hoti. Atha	1632	
PA_tika-abh08_t:1632_2	vā heṭṭhā vipākavedanāya somanassabhāvepi iṭṭhārammaṇassa majjhattabhāvena taṃvasena	1632	
PA_tika-abh08_t:1632_3	vedanā parivattatīti attho.	1632	
PA_tika-abh08_t:1633_0	Javanesu javitesūti sambandho. “Javitesu catūsvapī”ti vā pāṭho. Jāyareti tadārammaṇavasena	1633	
PA_tika-abh08_t:1633_1	jāyanti. Vedanāyāti vedanāya karaṇabhūtāya. Asamānattāti paṭisandhiyā saha asamānattā.	1633	
PA_tika-abh08_t:1633_2	Purimehīti heṭṭhā vuttatadārammaṇacatukkato. Atha vā “purimehi asamānattā” icceva	1633	
PA_tika-abh08_t:1633_3	yojanā. Purimehi saha asamānabhāve vutte tesaṃ sandhiyā saha asamānabhāvopi vuttova	1633	
PA_tika-abh08_t:1633_4	hotīti cattāri nāmato piṭṭhibhavaṅgāni ca hontīti yojanā. Ca-saddena āgantukabhavaṅgāni,	1633	
PA_tika-abh08_t:1633_5	tadārammaṇāni ca hontīti dasseti. Etthāpi ca yebhuyyena iṭṭhamajjhattārammaṇe upekkhāsahagatajavanassa	1633	
PA_tika-abh08_t:1633_6	uppajjanato upekkhāsahagatajavanānantarameva upekkhāsahagatatadārammaṇaṃ vuttaṃ,	1633	
PA_tika-abh08_t:1633_7	heṭṭhā vuttanayena pana upekkhāsahagatatadārammaṇaṃ hoti. Ñāṇasampayuttādīsu javitesu	1633	
PA_tika-abh08_t:1633_8	ñāṇavippayuttatadārammaṇānaṃ sambhavo heṭṭhā vuttanayena veditabbo. Kiñcāpi asaṅkhārasasaṅkhāravidhānaṃ	1633	
PA_tika-abh08_t:1633_9	javanavasena vuttaṃ, tathāpi utubhojanādipaccayānaṃ dubbalabhāve javanasseva asaṅkhārikattābhāvato	1633	
PA_tika-abh08_t:1633_10	asaṅkhārajavanāvasāne asaṅkhārameva tadārammaṇaṃ hoti, na sasaṅkhāranti niyamo. Paccayassa	16331	
PA_tika-abh08_t:1633_11	pana balavabhāve satipi paresaṃ ussāhabalena sasaṅkhārassa javanassa sambhavato sasaṅkhārajavanāvasāne	16331	
PA_tika-abh08_t:1633_12	sasaṅkhārameva tadārammaṇaṃ hoti, sasaṅkhārikattābhāvato asaṅkhārajavanāvasāne asaṅkhāramevāti	16331	
PA_tika-abh08_t:1633_13	niyamo natthīti asaṅkhārajavanāvasāne asaṅkhārampi sasaṅkhārampi tadārammaṇaṃ hoti,	16331	
PA_tika-abh08_t:1633_14	sasaṅkhārajavanāvasāne sasaṅkhārampi asaṅkhārampi tadārammaṇaṃ hoti.	16331	
PA_tika-abh08_t:1634_0	Pañcimānīti iṭṭhamajjhattārammaṇe vuttāni upekkhāsahagatasantīraṇādīni pañca vipākāni.	1634	
PA_tika-abh08_t:1634_1	Purimehi sattahīti iṭṭhārammaṇe vuttehi cakkhuviññāṇādīhi sattahi viniddise cakkhudvārasminti adhippāyo.	1634	
PA_tika-abh08_t:1635_0	405-6. Ekāya cetanāyāti ekāya tihetukasomanassasahagataasaṅkhārikacetanāya. Evaṃ	1635	
PA_tika-abh08_t:1635_1	samasaṭṭhi vipākāni uppajjantīti sambandho. Yasmā pana cakkhudvārādīsu anuppajjitvā	1635	
PA_tika-abh08_t:1635_2	sotadvārādīsuyeva uppajjamānā sotaviññāṇādayo viya pañcasu dvāresu anuppajjitvā manodvāreyeva	1635	
PA_tika-abh08_t:1635_3	uppajjamāno kāmāvacaravipāko natthi, tasmā manodvāre vipākappavatti na vuttā. Atha	1635	
PA_tika-abh08_t:1635_4	vā cakkhudvāre gahitānameva manodhātumanoviññāṇadhātūnaṃ sotadvārādīsupi gahaṇena	1635	
PA_tika-abh08_t:1635_5	pañcadvāresu gahitāya manoviññāṇadhātuyā manodvārepi gahaṇanayadassanaṃ kataṃ hoti,	1635	
PA_tika-abh08_t:1635_6	evaṃ sati chasu dvāresupi samasattati vipākāni honti. Atha vā manodvāre labbhamānāyapi	1635	
PA_tika-abh08_t:1635_7	pañcadvārappavattāya manoviññāṇadhātuyā manodvāre aggahaṇena sotadvārādīsu labbhamānānampi	1635	
PA_tika-abh08_t:1635_8	cakkhudvāre gahitamanodhātumanoviññāṇadhātūnaṃ sotadvārādīsu aggahaṇassa nayadassanaṃ	1635	
PA_tika-abh08_t:1635_9	kataṃ hoti, evaṃ sati pañcadvāresu soḷasa vipākāni honti. Evañca katvā vuttaṃ “gahitāggahaṇenā”tiādi.	1635	
PA_tika-abh08_t:1636_0	408-9. Tīhi vipākehīti tehi tīhi kusalacittehi samānehi tīhi vipākehi dinnāya paṭisandhiyāti	1636	
PA_tika-abh08_t:1636_1	sambandho. Upekkhāsahitadvayeti upekkhāsahagatapaṭisandhiyugaḷe. Idha ṭhatvā nāḷiyantūpamā	1636	
PA_tika-abh08_t:1636_2	veditabbā. Kathaṃ? Ucchupīḷanasamaye kira ekasmā gāmā ekādasa yantavāhā nikkhamitvā	1636	
PA_tika-abh08_t:1636_3	ekaṃ ucchuvāṭaṃ disvā tassa paripakkabhāvaṃ ñatvā ucchusāmikaṃ upasaṅkamitvā “yantavāhā	1636	
PA_tika-abh08_t:1636_4	maya”nti ārocesuṃ. So “ahaṃ tumheyeva pariyesissāmī”ti ucchusālaṃ gahetvā agamāsi.	1636	
PA_tika-abh08_t:1636_5	Te tattha nāḷiyantaṃ yojetvā “mayaṃ ekādasa janā aparampi ekaṃ laddhuṃ vaṭṭati, vattanena	1636	
PA_tika-abh08_t:1636_6	gaṇhathā”ti āhaṃsu. Ucchusāmiko “ahameva sahāyo bhavissāmī”ti ucchusālaṃ pūrāpetvā	1636	
PA_tika-abh08_t:1636_7	tesaṃ sahāyo ahosi. Te attano attano kiccāni katvā phāṇitapācakena ucchurase pakke	1636	
PA_tika-abh08_t:1636_8	guḷe baddhe ucchusāmikena tulayitvā bhāgesu dinnesu attano attano bhāgaṃ ādāya sālaṃ	1636	
PA_tika-abh08_t:1636_9	sālasāmikaṃ paṭicchāpetvā eteneva upāyena aparāsupi catūsu sālāsu kammaṃ katvā pakkamiṃsu.	1636	
PA_tika-abh08_t:1636_10	Tattha pañca yantasālā viya pañca pasādā daṭṭhabbā, pañca ucchuvāṭā viya pañca ārammaṇāni,	16361	
PA_tika-abh08_t:1636_11	ekādasa vicaraṇakayantavāhā viya ekādasa vipākacittāni, pañca ucchusālasāmino viya	16361	
PA_tika-abh08_t:1636_12	pañca viññāṇāni, paṭhamakasālāya sālasāmikena saddhiṃ dvādasannaṃ janānaṃ ekato hutvā	16361	
PA_tika-abh08_t:1636_13	katakammānaṃ bhāgaggahaṇakālo viya ekādasannaṃ vipākacittānaṃ cakkhuviññāṇena saddhiṃ	16361	
PA_tika-abh08_t:1636_14	ekato hutvā cakkhudvāre rūpārammaṇe sakasakakiccakaraṇakālo, sālasāmikassa sālāya	16361	
PA_tika-abh08_t:1636_15	sampaṭicchitakālo viya cakkhuviññāṇassa dvārasaṅkantiakaraṇaṃ, dutiyatatiyacatutthapañcamasālāya	16361	
PA_tika-abh08_t:1636_16	dvādasannaṃ ekato hutvā katakammānaṃ bhāgaggahaṇakālo viya ekādasannaṃ vipākacittānaṃ	16361	
PA_tika-abh08_t:1636_17	kāyaviññāṇena saddhiṃ ekato hutvā kāyadvāre phoṭṭhabbārammaṇe sakasakakiccakaraṇakālo,	16361	
PA_tika-abh08_t:1636_18	sāmikassa sampaṭicchitakālo viya kāyaviññāṇassa dvārasaṅkantiakaraṇaṃ veditabbaṃ.	16361	
PA_tika-abh08_t:1637	414. Assāti imassa bījassa. Hetupavattitoti paccayappavattito.	163	
PA_tika-abh08_t:1638_0	415. Idāni tihetukomakakammena gahitaduhetukapaṭisandhikassa vipākappavatti duhetukukkaṭṭhena	1638	
PA_tika-abh08_t:1638_1	gahitaduhetukapaṭisandhikassa vipākappavattiyā samānāti taṃ ṭhapetvā duhetukakammena	1638	
PA_tika-abh08_t:1638_2	gahitaduhetukapaṭisandhikasseva vipākappavattiṃ dassetuṃ “duhetukena kammenā”tiādi vuttaṃ.	1638	
PA_tika-abh08_t:1639_0	418-9. Duhetukapaṭisandhikassa kāmāvacaratihetukajavanānaṃ sambhavepi kammasarikkhakāneva	1639	
PA_tika-abh08_t:1639_1	javanāni dassetuṃ “somanassa…pe… duhetuke”ti vuttaṃ. Tihetukajavanāvasānepi panassa	1639	
PA_tika-abh08_t:1639_2	paṭisandhidāyakakammaṃ tihetukavipākadāne asamatthanti tihetukatadārammaṇābhāvato,	1639	
PA_tika-abh08_t:1639_3	javanassa ca kammasarikkhakahetuvasena duhetukabhāvato duhetukatadārammaṇameva hoti.	1639	
PA_tika-abh08_t:1640	424. Imāni ca bhavaṅgānīti imāni cattāri mūlāgantukapiṭṭhibhavaṅgāni. Aṭṭha hīti aṭṭheva.	164	
PA_tika-abh08_t:1641_0	426. Sotaghānādināti sotaghānādiviññāṇehi. Etthāpi ambopamā pākaṭikāva. Yantavāhopamāya	1641	
PA_tika-abh08_t:1641_1	panettha satta yantavāhā tehi hatthayante nāma sajjite sālasāmikaṃ aṭṭhamaṃ katvā	1641	
PA_tika-abh08_t:1641_2	vuttanayānusāreneva yojanā veditabbā.	1641	
PA_tika-abh08_t:1642_0	434-6. Vuddhimupetassāti mātukucchito nikkhamitvā saṃvarāsaṃvare paṭṭhapetuṃ samatthabhāvena	1642	
PA_tika-abh08_t:1642_1	vuḍḍhippattassa. Kiñcāpi ahetukapaṭisandhikassa kammasarikkhakajavanameva dassetuṃ	1642	
PA_tika-abh08_t:1642_2	“duhetūnaṃ…pe… vasānasmi”nti vuttaṃ. Tihetukajavanampi pana tesaṃ javati, javanassa	1642	
PA_tika-abh08_t:1642_3	duhetukabhāvepi kammassa duhetukavipākadāne asamatthatāya “ahetuka…pe… jāyate”ti vuttaṃ.	1642	
PA_tika-abh08_t:1643_0	443-8. “Ahetupaṭisandhissā”tiādīsu adhippāyo heṭṭhā āgatova. Apāyesu paṭisandhidāyakakammena	1643	
PA_tika-abh08_t:1643_1	paṭisandhito hīnatadārammaṇassa anipphannato tassa labbhamānaṭṭhānameva dassetuṃ	1643	
PA_tika-abh08_t:1643_2	“sugatiya”nti vuttaṃ, kāmāvacarasugatiyanti attho. Tenāti tena jātapaṭisandhivipākena.	1643	
PA_tika-abh08_t:1643_3	“Catūsu apāyesu labbhatī”ti vatvā tassa visayadassanatthaṃ “thero nerayikāna”ntiādi	1643	
PA_tika-abh08_t:1643_4	vuttaṃ. Theroti nirayacārikāya pākaṭattā mahāmoggallānattheramāha. Niraye bhavā nerayikā.	1643	
PA_tika-abh08_t:1643_5	Dhammaṃ desetīti niraye padumaṃ māpetvā padumakaṇṇikāya nisinno dhammaṃ deseti. Vassatīti	1643	
PA_tika-abh08_t:1643_6	antohetvatthaṃ katvā vuttaṃ, vassāpetīti attho. Theraṃ disvāti therassa dassanahetu.	1643	
PA_tika-abh08_t:1643_7	Iminā indanīlapaṭimāvaṇṇassa therassa iṭṭhārammaṇabhāvena kusalavipākacakkhuviññāṇuppattiyā	1643	
PA_tika-abh08_t:1643_8	kāraṇaṃ dasseti. Esa nayo “dhammaṃ sutvā”tiādīsupi. Gandhanti tena māpitagandhaṃ.	1643	
PA_tika-abh08_t:1643_9	Aṭṭhakathāyaṃ pana “candanavane divāvihāraṃ nisinnassa cīvaragandha”nti vuttaṃ. Ghāyatanti	1643	
PA_tika-abh08_t:1643_10	ghāyantānaṃ. Santīraṇadvayanti atiiṭṭhamajjhattassa gandhādino vasena santīraṇadvayaṃ.	16431	
PA_tika-abh08_t:1643_11	Kusalavipākānaṃ, iṭṭhārammaṇassa ca niraye sambhavadīpanena sesāpāyattayepi sambhavo dassitova hoti.	16431	
PA_tika-abh08_t:1644_0	450. Niyamoyeva niyamattaṃ, tadārammaṇacittampi javanena niyāmitanti vuttaniyamoti	1644	
PA_tika-abh08_t:1644_1	attho. Kusalaṃ pana sandhāyāti kusalajavanaṃ sandhāya dīpitaṃ aṭṭhakathāyaṃ, kusalassa	1644	
PA_tika-abh08_t:1644_2	viya akusalassa sadisavipākābhāvatoti adhippāyo. Ettha ca kusalajavanānantaraṃ sahetukatadārammaṇasseva	1644	
PA_tika-abh08_t:1644_3	vacanaṃ. Javanassa kammasarikkhakahetuvasena sahetukattā javanānurūpato vuttaṃ. Paricitavasena	1644	
PA_tika-abh08_t:1644_4	pana aññakammenāpi taṃ ahetukatadārammaṇaṃ na hotīti na vattabbaṃ. Na hi paṭisandhijanakameva	1644	
PA_tika-abh08_t:1644_5	kammaṃ tadārammaṇaṃ janeti, atha kho aññakammampi paṭisandhidāyakakammena nibbattetabbatadārammaṇato	1644	
PA_tika-abh08_t:1644_6	visadisampi nibbattetīti. Akusalajavanānantarañca ahetukatadārammaṇampi javanassa	1644	
PA_tika-abh08_t:1644_7	kammasarikkhakahetukattā tadanurūpato vuttaṃ. Yathāvuttanayena pana sahetukatadārammaṇampi na hotīti natthi.	1644	
PA_tika-abh08_t:1645_0	456-7. Ettāvatā tipiṭakacūḷanāgattheravāde soḷasa vipākacittāni saddhiṃ dvādasakamaggena	1645	
PA_tika-abh08_t:1645_1	ceva ahetukaṭṭhakena ca vibhāvetvā moravāpivāsimahādattattheravāde visesābhāvato	1645	
PA_tika-abh08_t:1645_2	taṃ anāmasitvā mahādhammarakkhitattheravāde kusalākusalakiriyavasena piṇḍitvā dassitānaṃ	1645	
PA_tika-abh08_t:1645_3	piṇḍajavanānaṃ vasena tadārammaṇaṃ dassetuṃ “somanassayute citte”tiādi vuttaṃ. Somanassa…pe…	1645	
PA_tika-abh08_t:1645_4	javiteti iṭṭhārammaṇe kusalākusalakiriyābyākatavasena somanassayutesu terasasu javanacittesu	1645	
PA_tika-abh08_t:1645_5	javitesu. Gavesitabbā…pe… mānasāti heṭṭhā vuttanayena somanassasahagatāni pañceva	1645	
PA_tika-abh08_t:1645_6	tadārammaṇacittāni gavesitabbāni. Upekkhā…pe… javitesūti kusalākusalakiriyavasena	1645	
PA_tika-abh08_t:1645_7	cuddasasu upekkhāsahagatajavanacittesu javitesu. Cha gavesitabbānīti upekkhāsahagatāni	1645	
PA_tika-abh08_t:1645_8	cha eva gavesitabbāni. Khīṇāsavānaṃ pahīnavipallāsatāya kiriyājavanaṃ iṭṭhārammaṇe	1645	
PA_tika-abh08_t:1645_9	upekkhāsahagataṃ na hotīti somanassasahagatakiriyājavanesu javitesu somanassasahagatatadārammaṇameva	1645	
PA_tika-abh08_t:1645_10	hoti. Iṭṭhamajjhatte, aniṭṭhādīsu ca somanassabhāvato upekkhāsahagatakiriyājavanesu	16451	
PA_tika-abh08_t:1645_11	javitesu upekkhāsahagatatadārammaṇamevāti idamettha sanniṭṭhānaṃ. Sekhaputhujjanānaṃ	16451	
PA_tika-abh08_t:1645_12	pana appahīnavipallāsatāya iṭṭhamajjhatte, aniṭṭhaaniṭṭhamajjhattārammaṇe ca somanassasahagatajavanaṃ	16451	
PA_tika-abh08_t:1645_13	uppajjatīti somanassasahagatajavanāvasāne somanassasahagatatadārammaṇameva hoti,	16451	
PA_tika-abh08_t:1645_14	natthi upekkhāsahagatanti nāyaṃ niyamo. Iṭṭhārammaṇepi vuttanayānusārena yojetabbaṃ. Tenetaṃ vuccati –	16451	
PA_tika-abh08_t:1646	“Parittakusalādosa-pāpasātakriyājavā;	164	
PA_tika-abh08_t:1647	Pañcasvekaṃ tadālambaṃ, sukhitesu yathārahaṃ.	164	
PA_tika-abh08_t:1648	“Pāpā kāmasubhā ceva, sopekkhā ca kriyājavā;	164	
PA_tika-abh08_t:1649	Sopekkhesu tadālambaṃ, chasvekamanurūpato”ti.	164	
PA_tika-abh08_t:1650_0	458-62. Duhetukāhetukānaṃ vipākāvaraṇehi samannāgatattā jhānuppādoyeva natthīti āha	1650	
PA_tika-abh08_t:1650_1	“tihetusomanassenā”ti. Jhānato parihīnassāti uppāditalokiyajjhānato parihīnassa.	1650	
PA_tika-abh08_t:1650_2	Vippaṭisārinoti “mahantena vāyāmena uppādito me paṇītadhammo naṭṭho”ti uppannavippaṭisāravantassa.	1650	
PA_tika-abh08_t:1650_3	Kiṃ…pe… mānasanti ayaṃ anumatipucchā, tadārammaṇamānasaṃ jāyate kiṃ, na vāti ayañhettha	1650	
PA_tika-abh08_t:1650_4	attho. Bhavaṅgapāto vā hotu tadārammaṇaṃ vā, ko ettha vibandhoti āha “paṭṭhāne paṭisiddhā”tiādi.	1650	
PA_tika-abh08_t:1650_5	Avacanameva paṭisedhoti katvā āha “paṭisiddhā”ti. Yadi somanassānantaraṃ domanassaṃ,	1650	
PA_tika-abh08_t:1650_6	domanassānantaraṃ somanassaṃ vā uppajjeyya, tadā “sukhāya vedanāya sampayutto dhammo	1650	
PA_tika-abh08_t:1650_7	adukkhamasukhāya vedanāya sampayuttassa dhammassa anantarapaccayena paccayo”tiādi	1650	
PA_tika-abh08_t:1650_8	viya “sukhāya vedanāya sampayutto dhammo dukkhāya vedanāya sampayuttassa dhammassa	1650	
PA_tika-abh08_t:1650_9	anantarapaccayena paccayo, dukkhāya vedanāya…pe… sukhāya vedanāya…pe… paccayo”ti	1650	
PA_tika-abh08_t:1650_10	vattabbaṃ siyā, tathā gaṇanavāre ekekavedanāsampayuttassa attanā samānavedanāsampayuttassa,	16501	
PA_tika-abh08_t:1650_11	itaravedanādvayasamaṅgissa ca paccayabhāvaṃ sandhāya “anantare navā”ti vattabbaṃ	16501	
PA_tika-abh08_t:1650_12	siyā, na ca panevaṃ pāḷi āgatā. Domanassasomanassavedanāya sampayuttānaṃ pana aññamaññaanantarapaccayavasena	16501	
PA_tika-abh08_t:1650_13	gaṇanadvayaṃ parihāpetvā “anantare sattā”ti vuttaṃ, tasmā yathādhammasāsane avacanampi	16501	
PA_tika-abh08_t:1650_14	paṭisedhasadisaṃ abhāvasseva dīpanatoti vuttaṃ “paṭisiddhā”ti. Assa vā anantaraṃ	16501	
PA_tika-abh08_t:1650_15	domanassassa uppattīti sambandho. Assāti somanassassa.	16501	
PA_tika-abh08_t:1651_0	Evaṃ bhavaṅgapātābhāve kāraṇaṃ vatvā puna tadārammaṇābhāvaṃ dassento āha “mahaggata”ntiādi.	1651	
PA_tika-abh08_t:1651_1	Tattheva paṭisiddhanti “parittārammaṇo dhammo mahaggatārammaṇassa dhammassa kammapaccayena	1651	
PA_tika-abh08_t:1651_2	paccayo”ti vacanābhāvato tattheva paṭṭhāne paṭisiddhaṃ. Kiṃ nu kātabbanti kiṃ kātabbaṃ.	1651	
PA_tika-abh08_t:1651_3	Na hi sakkā ettakena “acittako”ti vattunti adhippāyo. Ettha ca mahaggatārammaṇameva	1651	
PA_tika-abh08_t:1651_4	domanassajavanaṃ nidassanavasena vuttaṃ. Iṭṭhārammaṇabhūte pana buddhādiārammaṇepi	1651	
PA_tika-abh08_t:1651_5	domanassajavane javite somanassapaṭisandhikassa tadārammaṇasambhavo, bhavaṅgapāto vā natthi.	1651	
PA_tika-abh08_t:1652_0	464-5. Iṭṭhārammaṇe upekkhāsahagatatadārammaṇassa domanassānantarañca somanassassa	1652	
PA_tika-abh08_t:1652_1	abhāvato “upekkhāsahitā hetū”tiādinā ācariyena vutte puna codako anubandhanto āha	1652	
PA_tika-abh08_t:1652_2	“āvajjanaṃ kimassā”ti. Ācariyo pana kimettha āvajjanagavesanena, tena vināva idaṃ	1652	
PA_tika-abh08_t:1652_3	cittaṃ uppajjatīti dīpento āha “natthi ta”nti. Puna codako āvajjanena vinā cittappavattiṃ	1652	
PA_tika-abh08_t:1652_4	avisahanto āha “taṃ jāyate katha”nti. Evaṃ pana vutte ācariyo kimettha āvajjanena,	1652	
PA_tika-abh08_t:1652_5	kiñca āvajjanena vinā cittappavatti natthīti idaṃ na ekantikanti dīpetuṃ nirāvajjanacittānaṃ	1652	
PA_tika-abh08_t:1652_6	sambhavaṃ dassento āha “bhavaṅgāvajjanāna”ntiādi, bhavaṅgāvajjanānaṃ kiṃ āvajjanaṃ,	1652	
PA_tika-abh08_t:1652_7	nanu natthevāti adhippāyo. Nanu ca bhavaṅgāvajjanāni tāva sakasakavisayesu ninnattā	1652	
PA_tika-abh08_t:1652_8	āvajjanena vinā uppattiyaṃ bahulaṃ ciṇṇattāva uppajjanti, ayaṃ pana kathaṃ uppajjatīti	1652	
PA_tika-abh08_t:1652_9	idaṃ anuyogaṃ sandhāya puna nirāvajjanacittāni dassento āha “maggassā”tiādi. Maggassa	1652	
PA_tika-abh08_t:1652_10	lokuttaramaggassa cittassa. Anantarassa phalassa cāti maggānantarassa phalassa ca	16521	
PA_tika-abh08_t:1652_11	atthāya kiṃ āvajjananti sambandho. Evaṃ natthīti yathā etesaṃ, evametassāpi natthi.	16521	
PA_tika-abh08_t:1653_0	Ānandācariyo panettha ariyamaggacittaṃ, maggānantarāni phalāni ca parikammāvajjanena	1653	
PA_tika-abh08_t:1653_1	sāvajjanāni samānāni asatipi nirāvajjanuppattiyaṃ ninnādibhāve uppattiyā nidassanamattavasena	1653	
PA_tika-abh08_t:1653_2	vuttānīti vaṇṇeti. Ayaṃ hissa adhippāyo – yadi hi nibbānārammaṇāvajjanābhāvaṃ sandhāya	1653	
PA_tika-abh08_t:1653_3	vuttāni siyuṃ, gotrabhuvodānāni dassitabbāni siyuṃ teheva etesaṃ nirāvajjanatāsiddhito,	1653	
PA_tika-abh08_t:1653_4	phalasamāpattikāle ca “parittārammaṇaṃ mahaggatārammaṇaṃ anulomaṃ phalasamāpattiyā	1653	
PA_tika-abh08_t:1653_5	anantarapaccayena paccayo”ti vacanato samānārammaṇāvajjanarahitattā maggānantarāni	1653	
PA_tika-abh08_t:1653_6	phalacittānīti evaṃ samāpattiphalacittāni na vajjetabbāni siyuṃ, gotrabhuvodānāni	1653	
PA_tika-abh08_t:1653_7	pana yadipi nibbāne ciṇṇāni, samudācitāni ca na honti, ārammaṇantare ciṇṇasamudācitāneva.	1653	
PA_tika-abh08_t:1653_8	Phalasamāpatticittāni ca maggavīthito uddhaṃ tadatthaṃ parikammasabbhāvāti tesaṃ	1653	
PA_tika-abh08_t:1653_9	gahaṇaṃ na kataṃ. Anulomānantarañca phalasamāpatticittaṃ ciṇṇasamudācitaṃ, na nevasaññānāsaññānantaraṃ	1653	
PA_tika-abh08_t:1653_10	maggānantarassa viya tadatthaṃ parikammābhāvāti “nirodhā vuṭṭhahantassā”ti tañca nidassitanti.	16531	
PA_tika-abh08_t:1654_0	467. “Kimassārammaṇa”nti vatvā nirāvajjanabhāvaṃ viya anārammaṇabhāvampi vadeyyāti	1654	
PA_tika-abh08_t:1654_1	tabbhāvadassanena attano vacanaṃ sādhento āha “vinā ārammaṇenā”tiādi. Yaṃ kiñcīti	1654	
PA_tika-abh08_t:1654_2	yaṃ kiñci paricitapubbaṃ ārammaṇaṃ ārabbha. Nanu ca tadārammaṇikaṃ siyāti vuttaṃ,	1654	
PA_tika-abh08_t:1654_3	tadārammaṇañca javanārammaṇameva gaṇhāti itarathā tadārammaṇabhāvāyogatoti kathamassā	1654	
PA_tika-abh08_t:1654_4	parittārammaṇanti? Saccaṃ, kāmāvacaravipākacittānaṃ ekantaparittārammaṇattā nāssā	1654	
PA_tika-abh08_t:1654_5	mahaggatārammaṇabhāvo yutto, “tadārammaṇa”nti ca tadārammaṇaṭṭhāne uppattiṃ gahetvā	1654	
PA_tika-abh08_t:1654_6	vuttaṃ, na tassā tadārammaṇakiccasambhavato. Kena carahi kiccenāyaṃ uppajjatīti?	1654	
PA_tika-abh08_t:1654_7	Tadārammaṇakiccaṃ tāva yathāvuttakāraṇatova natthi, nāpi santīraṇakiccaṃ tathā appavattanato.	1654	
PA_tika-abh08_t:1654_8	Paṭisandhicutīsu vattabbameva natthi. Pārisesato pana bhavassa aṅgabhāvato bhavaṅgakiccanti	1654	
PA_tika-abh08_t:1654_9	yuttaṃ siyā, paṭisandhibhūtameva cittaṃ bhavaṅganti idaṃ yebhuyyavasena vuccatīti.	1654	
PA_tika-abh08_t:1654_10	Ācariyadhammapālattherenāpi hi ayamattho dassitova.	16541	
PA_tika-abh08_t:1655_0	468-73. Avijjamāne kārake kathaṃ kassaci nirāvajjanappavattikassa sāvajjanabhāvenāti	1655	
PA_tika-abh08_t:1655_1	codanaṃ sandhāya cittaniyāmanibbattametanti dassetuṃ “utubījaniyāmo cā”tiādi vuttaṃ.	1655	
PA_tika-abh08_t:1655_2	Utubījaniyāmo cāti utuniyāmo ceva bījaniyāmo ca, utusabhāvaniyāmo bījasabhāvaniyāmoti	1655	
PA_tika-abh08_t:1655_3	vuttaṃ hoti. Kammadhammānaṃ niyāmo eva kammadhammaniyāmatā. Ekappahārenāti taṃ taṃ	1655	
PA_tika-abh08_t:1655_4	utusamayamanatikkamitvā ekasmiṃyeva kāle. Phalapupphādīti ādi-saddena pallavādīnaṃ	1655	
PA_tika-abh08_t:1655_5	saṅgaho. Sabbesanti tasmiṃ samaye phalādinibbattanakānaṃ sabbesaṃ. Taṃtaṃtulyaphalubbhavoti	1655	
PA_tika-abh08_t:1655_6	tehi tehi bījehi sadisānaṃ phalānaṃ nibbatti, tesaṃ tesaṃ bījānaṃ anurūpaphalanibbattīti	1655	
PA_tika-abh08_t:1655_7	attho. “Kulatthagacchassa uttaraggabhāvo, dakkhiṇavalliyā dakkhiṇarukkhapariharaṇaṃ,	1655	
PA_tika-abh08_t:1655_8	sūriyāvattapupphānaṃ sūriyābhimukhabhāvo, māluvalatāya rukkhābhimukhagamana”nti evamādīnipi	1655	
PA_tika-abh08_t:1655_9	ettheva samodhānaṃ gacchanti. Chiddattanti chiddavantabhāvo, chiddaṃyeva vā. Bījajoti	1655	
PA_tika-abh08_t:1655_10	bījasambhavo niyāmo. Yato detīti yato yato paccayabhāvaniyāmato deti. Ayanti ayaṃ	16551	
PA_tika-abh08_t:1655_11	attano anurūpassa, sadisassa, visadisassa ca phalassa nibbattane niyāmo. Apica –	16551	
PA_tika-abh08_t:1656	“Na antalikkhe na samuddamajjhe,	165	
PA_tika-abh08_t:1657	Na pabbatānaṃ vivaraṃ pavissa;	165	
PA_tika-abh08_t:1658	Na vijjatī so jagatippadeso,	165	
PA_tika-abh08_t:1659	Yatthaṭṭhito mucceyya pāpakammā”ti. –	165	
PA_tika-abh08_t:1660_0	Imissā gāthāya aṭṭhuppattiyaṃ āgataṃ tiṇakalāpassa gahitaaggino uṭṭhahitvā ākāse	1660	
PA_tika-abh08_t:1660_1	gacchato kākassa gīvāya paṭimuccanaṃ, nāvikassa bhariyāya vālukaghaṭaṃ kaṇṭhe bandhitvā	1660	
PA_tika-abh08_t:1660_2	samuddudake pakkhipanaṃ, pabbatakūṭassa patitvā leṇe vasantānaṃ bhikkhūnaṃ dvārapidahananti	1660	
PA_tika-abh08_t:1660_3	taṃtaṃkammasarikkhakavipākanibbattanampi kammaniyāmoyevāti veditabbaṃ. Jātiyanti	1660	
PA_tika-abh08_t:1660_4	paṭisandhiggahaṇe ceva mātukucchito nikkhamane ca, nidassanamattañcetaṃ abhisambodhidhammacakkappavattanādīsupi	1660	
PA_tika-abh08_t:1660_5	medanīkampanādikassa sambhavato. Bodhisattassāti pacchimabhavikabodhisattassa. Medanīkampanādikanti	1660	
PA_tika-abh08_t:1660_6	pathavīkampanādikaṃ dvattiṃsapubbanimittaṃ. Visesattamanekampīti pubbanimittato aññaṃ	1660	
PA_tika-abh08_t:1660_7	tadā pātubhūtaṃ sabbaṃ acchariyaṃ. Uppattāvajjanādīnanti “tvaṃ āvajjanaṃ hohi, tvaṃ	1660	
PA_tika-abh08_t:1660_8	dassana”ntiādinā niyuñjakassa abhāvepi taṃtaṃkiccavasena tesaṃ tesaṃ uppatti.	1660	
PA_tika-abh08_t:1661_0	474. Hadaye andhakāro viyāti hadayandhakāro, sammohoti attho, tassa viddhaṃsanaṃ	1661	
PA_tika-abh08_t:1661_1	pahānakaraṇanti hadayandhakāraviddhaṃsanaṃ. Payuttoti anupādāparinibbānaṃ appatvā	1661	
PA_tika-abh08_t:1661_2	anosakkamānena vīriyena vīriyavā. Mohandhakārāpagamanti arahattamāha.	1661	
PA_tika-abh08_t:1662	Iti abhidhammatthavikāsiniyā nāma	166	
PA_tika-abh08_t:1663	Abhidhammāvatārasaṃvaṇṇanāya	166	
PA_tika-abh08_t:1664	Vipākacittappavattiniddesavaṇṇanā niṭṭhitā.	166	
PA_tika-abh08_t:1665	8. Aṭṭhamo paricchedo	166	
PA_tika-abh08_t:1666	Pakiṇṇakaniddesavaṇṇanā	166	
PA_tika-abh08_t:1667	475-6. Idāni yathāvuttānaṃ sabbesampi cittānaṃ pākaṭabhāvatthaṃ –	166	
PA_tika-abh08_t:1668	“Suttaṃ dovāriko ceva,	166	
PA_tika-abh08_t:1669	Gāmillo ambagoḷiyo;	166	
PA_tika-abh08_t:1670	Jaccandho pīṭhasappī ca,	167	
PA_tika-abh08_t:1671	Upanissayamatthaso”ti. –	167	
PA_tika-abh08_t:1672_0	Aṭṭhakathāya āgatamātikāya vasena pakiṇṇakanayaṃ dassetuṃ “idāni panā”tiādi āraddhaṃ.	1672	
PA_tika-abh08_t:1672_1	Tattha manasanti cittānaṃ. “Mānasa”ntipi paṭhanti, taṃ na sundaraṃ. Panthamakkaṭakoti	1672	
PA_tika-abh08_t:1672_2	pāṇakapaṭaṅgādīnaṃ sañcaraṇaṭṭhāne jālaṃ pasāretvā tesaṃ maggarakkhaṇato “panthamakkaṭako”ti	1672	
PA_tika-abh08_t:1672_3	laddhanāmo uṇṇanābhi. Disāsu pana pañcasūti upametabbānaṃ pañcapasādānaṃ vasena vuttaṃ.	1672	
PA_tika-abh08_t:1672_4	Tatthāti magge, tattha jālamajjheti vā sambandho. Suttaṃ pasāretvāti jālabandhanamāha.	1672	
PA_tika-abh08_t:1673_0	478-80. Nti rudhiramāha. Disāsu dutiyādīsu sutte…pe… ghaṭṭiteti sambandho. “Pasādā	1673	
PA_tika-abh08_t:1673_1	pañca daṭṭhabbā”tiādi upamāsaṃsandanaṃ. Cittaṃ…pe… viyāti hadayavatthuṃ nissāya pavattamānacittaṃ	1673	
PA_tika-abh08_t:1673_2	jālamajjhe nipannamakkaṭako viya daṭṭhabbaṃ.	1673	
PA_tika-abh08_t:1674_0	482-5. Pasādaghaṭṭananti pasāde ghaṭṭitaṃ. Bhavaṅgāvaṭṭananti bhavaṅgaṃ āvaṭṭentaṃ.	1674	
PA_tika-abh08_t:1674_1	Dhammato aññā kāci kiriyā nāma natthīti dhammameva calanena saha upameti. Suttānusāraṃvāti	1674	
PA_tika-abh08_t:1674_2	suttānusārena gamanaṃ viya. Javanassa ārammaṇarasānubhavanato tassa pavatti yūsapānena	1674	
PA_tika-abh08_t:1674_3	saddhiṃ upametvā vuttā. Vatthuṃyevāti yathā purimacittāni hadayavatthunissitāni pasādavatthuṃ	1674	
PA_tika-abh08_t:1674_4	anugatāni aññārammaṇāni ca honti, na evaṃ bhavaṅgaṃ. Taṃ pana vatthārammaṇantararahitaṃ	1674	
PA_tika-abh08_t:1674_5	kevalaṃ hadayavatthumeva nissāya pavattatīti dīpeti. Parivattananti puna bhavaṅgabhāvena	1674	
PA_tika-abh08_t:1674_6	parivattanaṃ. Bhavaṅgāvajjanādīnaṃ dhammato bhedepi santativasena ekattaṃ gahetvā	1674	
PA_tika-abh08_t:1674_7	ekeneva makkaṭakena upamāsaṃsandanaṃ vuttaṃ.	1674	
PA_tika-abh08_t:1675_0	486-90. Upamā eva opammaṃ. Tato pasādavatthuto cittāti sambandho. Dīpitaṃ iminā opammena.	1675	
PA_tika-abh08_t:1675_1	Ekekārammaṇanti rūpādīsu pañcasu ekekaṃ ārammaṇaṃ. Sabbasoti sabbesu cakkhādīsu yattha	1675	
PA_tika-abh08_t:1675_2	katthacīti attho. Idāni ekekārammaṇassa dvīsu dvīsu āpāthagamanaṃ pakāsetuṃ “rūpaṃ	1675	
PA_tika-abh08_t:1675_3	cakkhupasādamhī”tiādi vuttaṃ. Khe ākāse gacchatīti khago, pakkhi. Sākhinoti rukkhassa.	1675	
PA_tika-abh08_t:1676_0	492-3. Rūpassāti sambandhe sāmivacanaṃ, tassa pana ghaṭṭanaṃ, āpāthagamanampi cāti	1676	
PA_tika-abh08_t:1676_1	dvīhi saha sambandho. Pasādassāti kammatthe sāmivacanaṃ, atthato āpāthagamanampi	1676	
PA_tika-abh08_t:1676_2	cāti sambandho. Ārammaṇavasena, āpāthaṃ āgacchantassapi pasādaghaṭṭanena ca bhavaṅgacalanassa	1676	
PA_tika-abh08_t:1676_3	paccayabhāvena āpāthaṃ viya upagamananti attho.	1676	
PA_tika-abh08_t:1677_0	494-5. Tatoti bhavaṅgacalanato paraṃ, kusalaṃ javanaṃ cittanti kāmāvacarakusalajavanacittaṃ.	1677	
PA_tika-abh08_t:1677_1	Akusalameva vāti vā-saddena kiriyābyākatacittampi saṅgaṇhāti. Ettha siyā – ko panetaṃ	1677	
PA_tika-abh08_t:1677_2	javanaṃ kusalatāya vā akusalatāya vā niyametīti? Yonisomanasikāro ceva ayonisomanasikāro	1677	
PA_tika-abh08_t:1677_3	ca. Yassa hi catucakkasampadāvasena yonisomanasikāro pavattati, āvajjanaṃ, voṭṭhabbanañca	1677	
PA_tika-abh08_t:1677_4	yonisova āvaṭṭeti, vavatthāpeti ca, tassa akusaluppatti natthi. Yassa pana vuttavipariyāyena	1677	
PA_tika-abh08_t:1677_5	ayonisomanasikāro ca hoti, āvajjanaṃ, voṭṭhabbanañca ayoniso ca āvaṭṭeti, vavatthāpeti	1677	
PA_tika-abh08_t:1677_6	ca, tassa kusalajavanuppatti natthi, tasmā yonisomanasikāro kusalatāya, ayonisomanasikāro	1677	
PA_tika-abh08_t:1677_7	akusalatāya ca niyametīti daṭṭhabbaṃ. Kiriyājavanaṃ pana arahattameva niyameti. Keci	1677	
PA_tika-abh08_t:1677_8	pana “kiriyājavanaṃ pana manasikāro ca niyameti. Yathā hi āvajjanaṃ kusalākusalānaṃ	1677	
PA_tika-abh08_t:1677_9	visuṃ visuṃ paccayo hoti, evaṃ kiriyājavanassāpī”ti vadanti.	1677	
PA_tika-abh08_t:1678_0	497. Dovārikopamādīnīti ettha eko rājā sayanagato niddāyati, tassa paricārako pāde	1678	
PA_tika-abh08_t:1678_1	parimajjanto nisīdi, badhiradovāriko dvāre ṭhito, tayo paṭihārā sayanassa, dvārassa	1678	
PA_tika-abh08_t:1678_2	ca majjhe paṭipāṭiyā ṭhitā. Atheko paccantavāsī manusso paṇṇākāraṃ ādāya dvāraṃ ākoṭesi,	1678	
PA_tika-abh08_t:1678_3	badhiradovāriko saddaṃ na suṇāti, pādaparimajjako saññaṃ akāsi, tāya saññāya dvāraṃ	1678	
PA_tika-abh08_t:1678_4	vivaritvā passi, paṭhamapaṭihāro paṇṇākāraṃ gahetvā dutiyassa adāsi, dutiyo tatiyassa,	1678	
PA_tika-abh08_t:1678_5	tatiyo rañño, rājā paribhuñji. Tattha rājā viya javanaṃ daṭṭhabbaṃ, pādaparimajjako	1678	
PA_tika-abh08_t:1678_6	viya āvajjanaṃ, badhiradovāriko viya cakkhuviññāṇaṃ, tayo paṭihārā viya sampaṭicchanādīni	1678	
PA_tika-abh08_t:1678_7	tīṇi vīthicittāni, paccantavāsino paṇṇākāraṃ ādāya dvārākoṭanaṃ viya ārammaṇassa	1678	
PA_tika-abh08_t:1678_8	pasādaghaṭṭanaṃ, pādaparimajjakena saññāya dinnakālo viya kiriyāmanodhātuyā bhavaṅgassa	1678	
PA_tika-abh08_t:1678_9	āvaṭṭitakālo, tena dinnasaññāya badhiradovārikassa dvāravivarakālo viya cakkhuviññāṇassa	1678	
PA_tika-abh08_t:1678_10	ārammaṇe dassanakiccasādhanakālo, paṭhamapaṭihārena paṇṇākārassa gahitakālo viya	16781	
PA_tika-abh08_t:1678_11	vipākamanodhātuyā ārammaṇassa sampaṭicchitakālo, paṭhamena dutiyassa dinnakālo viya	16781	
PA_tika-abh08_t:1678_12	vipākamanoviññāṇadhātuyā ārammaṇassa santīritakālo, dutiyena tatiyassa dinnakālo	16781	
PA_tika-abh08_t:1678_13	viya kiriyāmanoviññāṇadhātuyā ārammaṇassa vavatthāpitakālo, tatiyena rañño dinnakālo	16781	
PA_tika-abh08_t:1678_14	viya voṭṭhabbanena javanassa niyyātitakālo, rañño paribhogakālo viya javanassa ārammaṇarasānubhavanakāloti ayaṃ dovārikopamā.	16781	
PA_tika-abh08_t:1679_0	“Idaṃ pana opammaṃ kiṃ dīpetī”tiādi ucchuyantūpamāya vuttanayena veditabbā. Sambahulā	1679	
PA_tika-abh08_t:1679_1	gāmadārakā antaravīthiyaṃ paṃsuṃ kīḷanti, tatthekassa hatthe kahāpaṇo paṭihaññi.	1679	
PA_tika-abh08_t:1679_2	So “mayhaṃ hatthe paṭihataṃ, kiṃ nu kho eta”nti āha. Atheko “paṇḍaraṃ eta”nti āha.	1679	
PA_tika-abh08_t:1679_3	Aparo saha paṃsunā gāḷhaṃ gaṇhi. Añño “puthulaṃ caturassaṃ eta”nti āha. Aparo “kahāpaṇo	1679	
PA_tika-abh08_t:1679_4	eso”ti āha. Atha āharitvā mātu adaṃsu, sā kamme upanesi. Tattha sambahulānaṃ dārakānaṃ	1679	
PA_tika-abh08_t:1679_5	antaravīthiyaṃ kīḷantānaṃ sannisinnakālo viya cittappavatti daṭṭhabbā, kahāpaṇassa	1679	
PA_tika-abh08_t:1679_6	hatthe paṭihatakālo viya ārammaṇena pasādassa ghaṭṭitakālo, “kiṃ nu kho eta”nti vuttakālo	1679	
PA_tika-abh08_t:1679_7	viya taṃ ārammaṇaṃ gahetvā kiriyāmanodhātuyā bhavaṅgassa āvaṭṭitakālo, “paṇḍaraṃ	1679	
PA_tika-abh08_t:1679_8	eta”nti vuttakālo viya cakkhuviññāṇena dassanakiccassa sādhitakālo, saha paṃsunā	1679	
PA_tika-abh08_t:1679_9	gāḷhaṃ gahitakālo viya vipākamanodhātuyā ārammaṇassa sampaṭicchitakālo, “puthulaṃ	1679	
PA_tika-abh08_t:1679_10	caturassaṃ eta”nti vuttakālo viya vipākamanoviññāṇadhātuyā ārammaṇassa santīritakālo,	16791	
PA_tika-abh08_t:1679_11	“kahāpaṇo eso”ti vuttakālo viya kiriyāmanoviññāṇadhātuyā ārammaṇassa vavatthāpitakālo,	16791	
PA_tika-abh08_t:1679_12	mātarā kamme upanītakālo viya javanassa ārammaṇarasānubhavanaṃ veditabbanti ayaṃ gāmadārakopamā.	16791	
PA_tika-abh08_t:1680_0	Idaṃ opammaṃ kiṃ dīpeti? Kiriyāmanodhātu adisvāva bhavaṅgaṃ āvaṭṭeti, vipākamanodhātu	1680	
PA_tika-abh08_t:1680_1	adisvāva sampaṭicchati, vipākamanoviññāṇadhātu adisvāva santīreti, kiriyāmanoviññāṇadhātu	1680	
PA_tika-abh08_t:1680_2	adisvāva vavatthāpeti, javanaṃ adisvāva ārammaṇarasaṃ anubhavati, ekantena pana cakkhuviññāṇameva	1680	
PA_tika-abh08_t:1680_3	dassanakiccaṃ sādhetīti dīpeti. Jaccandhapīṭhasappīupamā upari āgamissati.	1680	
PA_tika-abh08_t:1681_0	498-509. Ettakā upamā saṅgahetvā “dovārikopamādīnī”ti vatvā “upanissayamatthaso”ti	1681	
PA_tika-abh08_t:1681_1	ettha upanissayabhāvaṃ pakāsetuṃ “asambhedenā”tiādimāha. Asambhedenāti avinaṭṭhabhāvena,	1681	
PA_tika-abh08_t:1681_2	vātapittādīhi anupahatabhāvena ca. Vātapittādiupahatampi hi cakkhuviññāṇassa paccayabhāvānupagamanato	1681	
PA_tika-abh08_t:1681_3	sambhinnameva nāma hoti, pañcindriyānaṃ atthikkhaṇeyeva nissayabhāvūpagamanato khaṇavasena	1681	
PA_tika-abh08_t:1681_4	asambhedopi yujjati. Esa nayo sotapasādādīsupi. Rūpāpāthagamenāti dūre ṭhitassa phalikādīhi	1681	
PA_tika-abh08_t:1681_5	antaritassa cakkhuviññāṇuppattiyā paccayo bhavituṃ yogyadese avaṭṭhitavasena rūpassa	1681	
PA_tika-abh08_t:1681_6	āpāthagamanena. Evañca katvā dūre ṭhitaṃ, parammukhe ṭhitampi dibbacakkhussa āpāthagatameva	1681	
PA_tika-abh08_t:1681_7	nāma hoti. Ālokanissayenāpīti rūpāvabhāsanasamatthaālokasaṅkhātanissayena. Āloke	1681	
PA_tika-abh08_t:1681_8	sati sambhavo cettha ālokanissayatā, na ālokassa nissayapaccayattā. Manakkārova hetu	1681	
PA_tika-abh08_t:1681_9	manakkārahetu, tena saha vattatīti samanakkārahetu. Tena ālokanissitaṃ dasseti. Sametehīti	1681	
PA_tika-abh08_t:1681_10	saṃyuttehi ekībhūtehi, na ekassapi virahenāti attho.	16811	
PA_tika-abh08_t:1682_0	Ākāsanissayenāti kaṇṇacchiddasaṅkhātaākāsanissayena. Teneva hi aṭṭhakathāyaṃ “na	1682	
PA_tika-abh08_t:1682_1	hi pihitakaṇṇacchiddassa sotaviññāṇaṃ pavattatī”ti vuttaṃ. Bāhirākāsampi pana icchitameva.	1682	
PA_tika-abh08_t:1682_2	Tathā hi avivare gehe nisīditvā vuccamānānaṃ bahi ṭhitā na suṇanti. Vāyosannissayenāti	1682	
PA_tika-abh08_t:1682_3	nāsikacchiddaṃ pavisanavāyusannissayena. Āposannissayenāti kheḷasaṅkhātaāposannissayena.	1682	
PA_tika-abh08_t:1682_4	Pathavīsannissayenāti kāyapasādavatthussa pathavīdhātusannissayena. Manoviññāṇanti javanamanoviññāṇaṃ.	1682	
PA_tika-abh08_t:1683_0	510-11. Mano…pe… veditabbanti “asambhedā manassā”ti ettha vuttaṃ mano bhavaṅgacittanti	1683	
PA_tika-abh08_t:1683_1	veditabbaṃ. Taṃ pana cutivasena niruddhampi kiriyāmayacittassa paccayabhāvaṃ anupagantvā	1683	
PA_tika-abh08_t:1683_2	kevalaṃ bhavaṅgappavattivasena mandathāmagataṃ hutvā pavattanampi sambhinnamevāti	1683	
PA_tika-abh08_t:1683_3	daṭṭhabbaṃ. Nāyaṃ sabbattha gacchatīti catuvokāre alabbhanato. Tenāha “bhavaṃ tu	1683	
PA_tika-abh08_t:1683_4	pañcavokāra”ntiādi. Tattha pañcannaṃ khandhānaṃ vokāro etthāti pañcavokāro. Hoti	1683	
PA_tika-abh08_t:1683_5	hi bhinnādhikaraṇampi aññapadatthasamāso yathā “urasilomo”ti. Atha vā yathāpaccayaṃ	1683	
PA_tika-abh08_t:1683_6	pañcahi khandhehi vokarīyatīti pañcavokāro. “Atthato”ti evamādikaṃ padaṃ cakkhādīni	1683	
PA_tika-abh08_t:1683_7	dassanādikiccānīti ettakameva sandhāya vuttaṃ, na aññaṃ kiñci visesananti na tattha vinicchayo vutto.	1683	
PA_tika-abh08_t:1684_0	512-4. Sabbānīti kāmāvacarādibhedaṃ anāmasitvā sabbāni. Kammanti paṭisandhinibbattakā	1684	
PA_tika-abh08_t:1684_1	upapajjavedanīyabhūtā, aparāpariyavedanīyabhūtā vā cetanā. Kammanimittanti yaṃ vatthuṃ	1684	
PA_tika-abh08_t:1684_2	ārammaṇaṃ katvā āyūhanakāle kammaṃ āyūhati, taṃ dānūpakaraṇādikaṃ, pāṇaghātopakaraṇādikañca.	1684	
PA_tika-abh08_t:1684_3	Gatinimittanti bhavantaramupapajjitabbabhavapariyāpannavaṇṇāyatanaṃ, taṃ pana sugatiyaṃ	1684	
PA_tika-abh08_t:1684_4	manussaloke nibbattantassa rattakambalasadisamātukucchivaṇṇavasena, devaloke nibbattantassa	1684	
PA_tika-abh08_t:1684_5	uyyānakapparukkhavaṇṇavasena, duggatiyaṃ nibbattantassa aggijālādivaṇṇavasena, petatiracchānayonīsu	1684	
PA_tika-abh08_t:1684_6	petatiracchānānaṃ nibaddhasañcaraṇaṭṭhānapariyāpannatāvaṇṇavasena ca daṭṭhabbaṃ.	1684	
PA_tika-abh08_t:1684_7	“Tividha”nti idaṃ yathāsambhavavasena vuttaṃ, rūpārūpasambandhīnaṃ pana kammanimittameva	1684	
PA_tika-abh08_t:1684_8	ārammaṇaṃ hoti. Tathā hi mahaggatavipākāni ekantena kammasadisārammaṇāni vuttāni.	1684	
PA_tika-abh08_t:1685_0	Paccuppannamatītaṃ vāti khaṇavasena paccuppannamatītaṃ vā. Tattha gatinimittaṃ ekantena	1685	
PA_tika-abh08_t:1685_1	paccuppannameva, kammanimittaṃ paccuppannamatītaṃ vā, kammaṃ pana atītameva. Anāgatārammaṇaṃ	1685	
PA_tika-abh08_t:1685_2	pana paccuppannakammanimittagatinimittaṃ viya anāpāthagatattā, atītakammakammanimittaṃ	1685	
PA_tika-abh08_t:1685_3	viya ananubhūtattā ca vibhūtaṃ hutvā nopatiṭṭhātīti atisantabhāvena pavattamānā paṭisandhi	1685	
PA_tika-abh08_t:1685_4	taṃ ārabbha pavattituṃ na sakkotīti vuttaṃ “natthi anāgata”nti. Mahaggatapaṭisandhīnaṃ	1685	
PA_tika-abh08_t:1685_5	ekantena kammasadisārammaṇabhāvena kammassa viya atītanavattabbārammaṇattā na tāsaṃ	1685	
PA_tika-abh08_t:1685_6	visuṃ ārammaṇaṃ uddhaṭaṃ. Tattha dutiyacatutthārūpapaṭisandhīnaṃ atītameva ārammaṇaṃ	1685	
PA_tika-abh08_t:1685_7	itarāsaṃ navattabbanti daṭṭhabbaṃ.	1685	
PA_tika-abh08_t:1686_0	517-20. Mahāvipākānaṃ paṭisandhādicatukiccavaseneva pavattanato rūpārūpabhave paṭisandhibhavaṅgacutivasena	1686	
PA_tika-abh08_t:1686_1	taṃtaṃvipākasseva pavattito, tadārammaṇassa ca abhāvena tattha na labbhatīti āha	1686	
PA_tika-abh08_t:1686_2	“mahāpākā…pe… dvaye”ti. Aniṭṭharūpānaṃ brahmaloke asambhavepi tattha ṭhatvā idha	1686	
PA_tika-abh08_t:1686_3	aniṭṭhārammaṇaṃ passantānaṃ akusalavipākāni na uppajjantīti na vattabbanti rūpabhavepi	1686	
PA_tika-abh08_t:1686_4	santīraṇattayaṃ vuttaṃ. Abhidhammatthasaṅgahasaccasaṅkhepādīsupi hi imināva adhippāyena	1686	
PA_tika-abh08_t:1686_5	rūpaloke akusalavipākappavatti dassitā. Apare pana “kāmabhave santīraṇattayaṃ, rūpabhave	1686	
PA_tika-abh08_t:1686_6	santīraṇadvayanti yathālābhavasena yojetabba”nti vadanti.	1686	
PA_tika-abh08_t:1687_0	Kadācipīti parittārammaṇesu parittajavanānaṃ uppādepi. “Bījassābhāvato”ti rūpārūpabhavadvaye	1687	
PA_tika-abh08_t:1687_1	tadārammaṇābhāvassa kāraṇaṃ vatvā tameva pakāsetuṃ “paṭisandhibīja”ntiādi vuttaṃ.	1687	
PA_tika-abh08_t:1687_2	Paṭisandhiyeva bījabhūtanti paṭisandhibījaṃ. Tassāti tadārammaṇassa.	1687	
PA_tika-abh08_t:1688_0	521. Yadi evaṃ cakkhuviññāṇādīnampi kāmāvacarapaṭisandhibījattā tattha abhāvo āpajjatīti	1688	
PA_tika-abh08_t:1688_1	codento āha “cakkhuviññāṇādīna”ntiādi. Indriyānanti cakkhuviññāṇādīnaṃ vatthudvārabhūtānaṃ	1688	
PA_tika-abh08_t:1688_2	cakkhādīnamindriyānaṃ. Pavattānubhāvatoti tesaṃ tattha atthitānubhāvato. Ayañhettha	1688	
PA_tika-abh08_t:1688_3	adhippāyo – cakkhusotaviññāṇānaṃ vatthubhūtāni cakkhusotindriyāni tattha pavattantīti	1688	
PA_tika-abh08_t:1688_4	tesaṃ pavattiānubhāvato cakkhusotaviññāṇāni pavattanti. Sati ca tesaṃ pavattiyaṃ	1688	
PA_tika-abh08_t:1688_5	vīthicittuppādo niyatoti cakkhuviññāṇādīnaṃ viya sampaṭicchanasantīraṇānampi tattha sambhavo siddhoti.	1688	
PA_tika-abh08_t:1689_0	523-4. Akāmāvacaradhammeti kāmāvacaradhammato aññe mahaggatalokuttaradhamme. Nānubandhatīti	1689	
PA_tika-abh08_t:1689_1	nānuvattati. Janakaṃ…pe… anubandhatīti yathā nāma gehato nikkhamitvā bahi gantukāmo	1689	
PA_tika-abh08_t:1689_2	taruṇadārako attano janakaṃ pitaraṃ vā aññaṃ vā pitusadisaṃ hitakāmaṃ ñātiṃ aṅguliyaṃ	1689	
PA_tika-abh08_t:1689_3	gahetvā anubandhati, na aññaṃ rājapurisādiṃ, tathā etampi bhavaṅgārammaṇato bahi	1689	
PA_tika-abh08_t:1689_4	nikkhamitukāmasabhāgatāya attano janakaṃ paṭhamakusalādikaṃ sadisaṃ vā dutiyakusalādikāmāvacarajavanameva	1689	
PA_tika-abh08_t:1689_5	anubandhati, na aññaṃ mahaggataṃ lokuttaranti ayamettha attho. Kusalākusalādinti	1689	
PA_tika-abh08_t:1689_6	ādi-ggahaṇena kiriyābyākataṃ saṅgaṇhāti. Ānandācariyo pana paṭṭhāne “kusalākusale	1689	
PA_tika-abh08_t:1689_7	niruddhe vipāko tadārammaṇatā uppajjatī”ti vipākadhammadhammānamevānantaraṃ tadārammaṇaṃ	1689	
PA_tika-abh08_t:1689_8	vuttaṃ. Vipphāravantañhi javanaṃ nāvaṃ viya nadīsoto bhavaṅgaṃ anubandhati, na pana	1689	
PA_tika-abh08_t:1689_9	chaḷaṅgupekkhāvato santavuttiṃ kiriyājavanaṃ paṇṇapuṭaṃ viya nadīsototi kiriyājavanānantaraṃ	1689	
PA_tika-abh08_t:1689_10	tadārammaṇaṃ na icchati, ācariyajotipālattherādayo pana “labbhamānassapi kenaci adhippāyena	16891	
PA_tika-abh08_t:1689_11	katthaci avacanaṃ dissati, yathā taṃ dhammasaṅgahe akusalaniddese labbhamānopi adhipati	16891	
PA_tika-abh08_t:1689_12	na vutto, tasmā yadi abyākatānantarampi tadārammaṇaṃ vucceyya, tadā voṭṭhabbanānantarampi	16891	
PA_tika-abh08_t:1689_13	tassa pavattiṃ maññeyyunti kiriyājavanānantaraṃ tadārammaṇaṃ na vuttaṃ, na pana alabbhanato.	16891	
PA_tika-abh08_t:1689_14	Yañcettha paṇṇapuṭaṃ nidassitaṃ, taṃ nidassitabbena samānaṃ na hoti, nāvāpaṇṇapuṭānañhi	16891	
PA_tika-abh08_t:1689_15	nadīsotassa āvaṭṭanaṃ gati ca visadisīti nāvāyaṃ nadīsotassa anubandhanaṃ, paṇṇapuṭassa	16891	
PA_tika-abh08_t:1689_16	ananubandhanañca yujjati, idha pana kiriyājavanetarajavanānaṃ bhavaṅgasotassa āvaṭṭanaṃ	16891	
PA_tika-abh08_t:1689_17	gati ca sadisīti etassa ananubandhanaṃ, itarassa anubandhanañca na yujjati, tasmā	16891	
PA_tika-abh08_t:1689_18	vicāretabbameva ta”nti vadanti.	16891	
PA_tika-abh08_t:1690_0	525-6. Yathā cetaṃ mahaggatalokuttaradhamme nānuvattati, tathā yadā ete kāmāvacaradhammāpi	1690	
PA_tika-abh08_t:1690_1	mahaggatānuttaradhammārammaṇā hutvā pavattanti, tadā tepi nānubandhatīti āha “kāmāvacaradhammāpī”tiādi.	1690	
PA_tika-abh08_t:1690_2	Mahaggatā-ggahaṇena cettha lokuttarānampi saṅgaho daṭṭhabbo. Te cāpīti ca-saddena	1690	
PA_tika-abh08_t:1690_3	lokuttarārammaṇānaṃ gahaṇaṃ. Kasmā nānubandhatīti āha “parittārammaṇattā”tiādi. Parittārammaṇattāti	1690	
PA_tika-abh08_t:1690_4	heṭṭhā vuttanayena kāmāvacaravipākānaṃ ekantena parittārammaṇattā. Tathāparicitattāti	1690	
PA_tika-abh08_t:1690_5	yathā javanaṃ, evaṃ aparicitattā. Idaṃ vuttaṃ hoti – yathā hi so pitaraṃ, pitusadisaṃ	1690	
PA_tika-abh08_t:1690_6	vā kañci anubandhanto taruṇadārako gharadvārantaravīthicatukkādimhi pariciteyeva	1690	
PA_tika-abh08_t:1690_7	dese anugacchati, na araññaṃ vā rakkhasabhūmiṃ vā gacchantaṃ, evaṃ kāmāvacaradhamme	1690	
PA_tika-abh08_t:1690_8	anubandhantampi parittamhi pariciteyeva dese pavattamāne te dhamme anubandhati, na	1690	
PA_tika-abh08_t:1690_9	mahaggatalokuttaradhamme ārabbha pavattamānepi.	1690	
PA_tika-abh08_t:1691_0	527-32. Idāni kiṃ imāya yuttikathāya, aṭṭhakathāpamāṇato cetaṃ gahetabbanti dassento	1691	
PA_tika-abh08_t:1691_1	āha “kiṃ tenā”tiādi. Javaneti kāmāvacarajavane. Tadārammaṇacittāni “tadārammaṇa”nti	1691	
PA_tika-abh08_t:1691_2	laddhanāmāni cittāni tadārammaṇabhāvaṃ na gaṇhanti, tadārammaṇabhāvena na pavattantīti	1691	
PA_tika-abh08_t:1691_3	attho. Atha vā nāmagottaṃ ārabbha javane javite tadārammaṇaṃ tassa javanassa ārammaṇaṃ	1691	
PA_tika-abh08_t:1691_4	na gaṇhanti na labbhantīti attho. Rūpārūpabhavesu vāti vā-saddena “javane javitepi	1691	
PA_tika-abh08_t:1691_5	tadārammaṇaṃ na gaṇhantī”ti ākaḍḍhati. Paṇṇattiṃ ārabbhāti kāmabhavepi paṇṇattiṃ	1691	
PA_tika-abh08_t:1691_6	ārabbha. Lakkhaṇārammaṇāyāti aniccādilakkhaṇattayārammaṇāya, balavavipassanāyāti	1691	
PA_tika-abh08_t:1691_7	attho. “Tīṇi lakkhaṇāni, tisso ca paññattiyo kusalattike na labbhantī”ti aṭṭhakathāya	1691	
PA_tika-abh08_t:1691_8	vuttattā tiṇṇaṃ lakkhaṇānaṃ dhammato abhāvena taṃ ārabbha pavattāya vipassanāya tadārammaṇāni	1691	
PA_tika-abh08_t:1691_9	na labbhanti. Paṭṭhāne pana “sekhā vā puthujjanā vā kusalaṃ aniccato dukkhato anattato	1691	
PA_tika-abh08_t:1691_10	vipassanti, kusalākusale niruddhe vipāko tadārammaṇatā uppajjatī”ti vacanato khandhārammaṇikavipassanāya	16911	
PA_tika-abh08_t:1691_11	tadārammaṇaṃ labbhatīti daṭṭhabbaṃ. Micchattaniyatesūti “katame dhammā micchattaniyatā?	16911	
PA_tika-abh08_t:1691_12	Cattāro diṭṭhigatasampayuttacittuppādā”ti evamāgatesu micchāgāhavasena pavattesu	16911	
PA_tika-abh08_t:1691_13	dhammesu javanaṃ hutvā javitesu. Kasmā pana tesu javitesu tadārammaṇaṃ na labbhatīti?	16911	
PA_tika-abh08_t:1691_14	Kāmāvacaravipākānañhi niyatamicchādiṭṭhi viya “attā occhijjatī”tiādinā attaparikappanāvasena	16911	
PA_tika-abh08_t:1691_15	appavattanato niyatamicchādiṭṭhivasappavattesu tesu javitesu tadanantaraṃ tadārammaṇāni	16911	
PA_tika-abh08_t:1691_16	na uppajjanti, aniyatamicchādiṭṭhivasappavattesu pana javitesu tadārammaṇaṃ nuppajjatīti	16911	
PA_tika-abh08_t:1691_17	natthi. Atha vā micchattaniyatesūti micchābhāvaniyatasabhāvesu taṃvisayesūti attho.	16911	
PA_tika-abh08_t:1691_18	Micchattaniyatadhammānaṃ dhammasabhāvaṃ aggahetvā micchattaniyatasabhāvasseva gahaṇato,	16911	
PA_tika-abh08_t:1691_19	tassa ca vipākānaṃ avibhūtattā micchattaniyatasabhāve ārabbha tadārammaṇā na labbhanti.	16911	
PA_tika-abh08_t:1691_20	Pi-saddena sammattaniyatesupīti sampiṇḍeti, “lokuttaradhamme ārabbhā”ti vā etena	16912	
PA_tika-abh08_t:1691_21	siddhattā na tesaṃ visuṃ uddharaṇaṃ kataṃ. Aṭṭhakathāyaṃ pana micchattaniyatasammattaniyatānaṃ	16912	
PA_tika-abh08_t:1691_22	aññamaññapaṭipakkhabhāvena balavabhāvato tadārammaṇassa avatthubhāvadassanatthaṃ	16912	
PA_tika-abh08_t:1691_23	micchattaniyatānantaraṃ sammattaniyatāpi uddhaṭā. Micchattaniyatasabhāvassa viya	16912	
PA_tika-abh08_t:1691_24	paṭisambhidāsabhāvassapi kāmāvacaravipākānaṃ avibhūtabhāvena paṭisambhidāñāṇāni ārabbha	16912	
PA_tika-abh08_t:1691_25	javane javite tadārammaṇaṃ na labbhatīti āha “paṭisambhidāñāṇānī”tiādi. Manodvārepīti	16912	
PA_tika-abh08_t:1691_26	na kevalaṃ pañcadvāresuyeva, atha kho manodvārepi. Sabbesanti ahetukaduhetukādīnaṃ	16912	
PA_tika-abh08_t:1691_27	sabbesaṃ. Anupubbatoti heṭṭhā vuttaanukkamato.	16912	
PA_tika-abh08_t:1692	533. Na vijjatīti manodvārassa appaṭighabhāvena na vijjati. Bhavaṅgatoti bhavaṅgasantānato, tassa ārammaṇato vā. Vuṭṭhānanti bhavaṅgasantāne, tassārammaṇe vā sati tassa vuṭṭhānaṃ.	169	
PA_tika-abh08_t:1693_0	535-6. Satta sattāti ekekassa satta sattāti katvā. Pāpapākāti akusalavipākā. “Dvādasāpuññacittāna”nti	1693	
PA_tika-abh08_t:1693_1	vatvā “pāpapākā”ti vacanaṃ “tatridaṃ sugatassa sugatacīvarappamāṇa”ntiādīsu viya	1693	
PA_tika-abh08_t:1693_2	saññāsaddavasena vuttaṃ. Evaṃ pavattiyaṃ akusalavipākānaṃ pavattiṃ dassetvā idāni	1693	
PA_tika-abh08_t:1693_3	paṭisandhiyaṃ dassetuṃ “ekādasavidhāna”ntiādi vuttaṃ. Uddhaccacetanāya pavattivipākadānamattaṃ	1693	
PA_tika-abh08_t:1693_4	vinā paṭisandhidānābhāvato āha “hitvā uddhaccamānasa”nti. Kiṃ panettha kāraṇaṃ, adhimokkhavirahena	1693	
PA_tika-abh08_t:1693_5	sabbadubbalampi vicikicchāsahagataṃ paṭisandhiṃ ākaḍḍhati, adhimokkhasabhāvato tato	1693	
PA_tika-abh08_t:1693_6	balavatarampi uddhaccasahagataṃ nākaḍḍhatīti? Paṭisandhidānasabhāvābhāvato. “Balavaṃ	1693	
PA_tika-abh08_t:1693_7	ākaḍḍhati, dubbalaṃ nākaḍḍhatī”ti hi ayaṃ vicāraṇā paṭisandhidānasabhāvesuyeva. Yassa	1693	
PA_tika-abh08_t:1693_8	pana paṭisandhidānasabhāvo eva natthi, na tassa balavabhāvo paṭisandhiākaḍḍhane kāraṇanti.	1693	
PA_tika-abh08_t:1694_0	Kathaṃ panetaṃ viññātabbaṃ “uddhaccasahagatassa paṭisandhidānasabhāvo natthī”ti?	1694	
PA_tika-abh08_t:1694_1	Dassanenapahātabbesu anāgatattā. Tividhā hi akusalā dassanenapahātabbā, bhāvanāyapahātabbā,	1694	
PA_tika-abh08_t:1694_2	siyā dassanenapahātabbā siyā bhāvanāyapahātabbāti. Tattha diṭṭhisampayuttavicikicchāsahagatacittuppādā	1694	
PA_tika-abh08_t:1694_3	dassanenapahātabbā nāma. Yathāha “katame dhammā dassanenapahātabbā? Cattāro diṭṭhigatasampayuttacittuppādā	1694	
PA_tika-abh08_t:1694_4	vicikicchāsahagato cittuppādo”ti. Te hi paṭhamaṃ nibbānadassanato “dassana”nti laddhanāmena	1694	
PA_tika-abh08_t:1694_5	sotāpattimaggeneva pahātabbattā “dassanenapahātabbā”ti vuccanti. Uddhaccasahagatacittuppādo	1694	
PA_tika-abh08_t:1694_6	bhāvanāyapahātabbo nāma. Yathāha “katame dhammā bhāvanāyapahātabbā? Uddhaccasahagato	1694	
PA_tika-abh08_t:1694_7	cittuppādo”ti. So hi aggamaggena pahātabbattā “bhāvanāyapahātabbo”ti vutto. Uparimaggattayañhi	1694	
PA_tika-abh08_t:1694_8	paṭhamamaggena diṭṭhasmiṃyeva bhāvanāvasena uppajjati, na adiṭṭhapubbaṃ kiñci passati,	1694	
PA_tika-abh08_t:1694_9	tasmā “bhāvanā”ti vuccati. Diṭṭhivippayuttadomanassasahagatacittuppādā pana siyā	1694	
PA_tika-abh08_t:1694_10	dassanenapahātabbā siyā bhāvanāyapahātabbā nāma. Yathāha “cattāro diṭṭhigatavippayuttā	16941	
PA_tika-abh08_t:1694_11	lobhasahagatacittuppādā dve domanassasahagatacittuppādā. Ime dhammā siyā dassanenapahātabbā	16941	
PA_tika-abh08_t:1694_12	siyā bhāvanāyapahātabbā”ti. Te hi apāyanibbattakāvatthāya paṭhamamaggena, sesāvatthāya	16941	
PA_tika-abh08_t:1694_13	uparimaggehi pahīyamānattā siyā dassanenapahātabbā siyā bhāvanāyapahātabbā nāma.	16941	
PA_tika-abh08_t:1694_14	Tattha siyā dassanenapahātabbampi dassanenapahātabbasāmaññena idha “dassanenapahātabbā”tveva	16941	
PA_tika-abh08_t:1694_15	voharanti. Yadi ca uddhaccasahagataṃ paṭisandhiṃ dadeyya, tadā akusalapaṭisandhiyā	16941	
PA_tika-abh08_t:1694_16	sugatiyaṃ asambhavato apāyesveva dadeyya, apāyagamanīyañca ekantena dassanenapahātabbā	16941	
PA_tika-abh08_t:1694_17	siyā, itarathā apāyagamanīyassa appahīnattā sekhānaṃ apāyuppatti āpajjati, na ca	16941	
PA_tika-abh08_t:1694_18	panetaṃ yuttaṃ, “catūhapāyehi ca vippamutto, avinipātadhammo”tiādivacanehi saha virujjhanato,	16941	
PA_tika-abh08_t:1694_19	sati ca panetassa dassanenapahātabbabhāve “siyā dassanenapahātabbā”ti imassa vibhaṅge	16941	
PA_tika-abh08_t:1694_20	vattabbaṃ siyā, na ca panetaṃ vuttanti. Atha siyā “apāyagamanīyo rāgo doso moho tadekaṭṭhā	16942	
PA_tika-abh08_t:1694_21	ca kilesā”ti evaṃ dassanenapahātabbesu vuttattā uddhaccasahagatassāpi tattha saṅgaho	16942	
PA_tika-abh08_t:1694_22	sakkā kātunti? Taṃ na, tassa niyāmato bhāvanāyapahātabbabhāvena vuttattāti tasmā	16942	
PA_tika-abh08_t:1694_23	dassanenapahātabbesu avacanameva paṭisandhidānābhāvaṃ sādhetīti.	16942	
PA_tika-abh08_t:1695	Nanu ca paṭisambhidāvibhaṅge –	169	
PA_tika-abh08_t:1696_0	“Yasmiṃ samaye akusalaṃ cittaṃ uppannaṃ hoti upekkhāsahagataṃ uddhaccasampayuttaṃ,	1696	
PA_tika-abh08_t:1696_1	rūpārammaṇaṃ vā…pe… dhammārammaṇaṃ vā yaṃ yaṃ vā panārabbha, tasmiṃ samaye phasso	1696	
PA_tika-abh08_t:1696_2	hoti…pe… avikkhepo hoti, ime dhammā akusalā. Imesu dhammesu ñāṇaṃ dhammapaṭisambhidā,	1696	
PA_tika-abh08_t:1696_3	tesaṃ vipāke ñāṇaṃ atthapaṭisambhidā”ti –	1696	
PA_tika-abh08_t:1697_0	Evaṃ uddhaccasahagatacittuppādaṃ uddharitvā tassa vipākopi uddhaṭoti kathamassa paṭisandhidānābhāvo	1697	
PA_tika-abh08_t:1697_1	sampaṭicchitabboti? Na idaṃ paṭisandhidānaṃ sandhāya uddhaṭaṃ, atha kho pavattivipākaṃ	1697	
PA_tika-abh08_t:1697_2	sandhāya. Paṭṭhāne pana –	1697	
PA_tika-abh08_t:1698_0	“Sahajātā dassanenapahātabbā cetanā cittasamuṭṭhānānaṃ rūpānaṃ kammapaccayena paccayo,	1698	
PA_tika-abh08_t:1698_1	nānakkhaṇikā dassanenapahātabbā cetanā vipākānaṃ khandhānaṃ kaṭattā ca rūpānaṃ kammapaccayena paccayo”ti –	1698	
PA_tika-abh08_t:1699_0	Dassanenapahātabbacetanāya eva sahajātanānakkhaṇikakammapaccayabhāvaṃ uddharitvāva	1699	
PA_tika-abh08_t:1699_1	“sahajātā bhāvanāyapahātabbā cetanā cittasamuṭṭhānānaṃ rūpānaṃ kammapaccayena paccayo”ti	1699	
PA_tika-abh08_t:1699_2	bhāvanāyapahātabbacetanāya sahajātakammapaccayabhāvova uddhaṭo, na pana nānakkhaṇikakammapaccayabhāvo.	1699	
PA_tika-abh08_t:1699_3	Tathā paccanīyanayepi –	1699	
PA_tika-abh08_t:1700	“Dassanenapahātabbo dhammo nevadassanenanabhāvanāyapahātabbassa dhammassa ārammaṇapaccayena paccayo, sahajāta… upanissaya…pe… pacchājāta… kammapaccayena paccayo”ti –	170	
PA_tika-abh08_t:1701	Dassanenapahātabbasseva kammapaccayabhāvaṃ uddharitvā –	170	
PA_tika-abh08_t:1702	“Bhāvanāyapahātabbo dhammo nevadassanenanabhāvanāyapahātabbassa dhammassa ārammaṇapaccayena paccayo, sahajāta… upanissaya… pacchājātapaccayena paccayo”ti –	170	
PA_tika-abh08_t:1703_0	Bhāvanāyapahātabbassa dhammassa sahajātādipaccayabhāvova vutto, na pana kammapaccayabhāvo,	1703	
PA_tika-abh08_t:1703_1	na ca nānakkhaṇikakammapaccayaṃ vinā paṭisandhiākaḍḍhanaṃ atthi, tasmā natthi tassa	1703	
PA_tika-abh08_t:1703_2	sabbathāpi paṭisandhidānaṃ. Pavattivipākaṃ panassa na sakkā nivāretuṃ paṭisambhidāvibhaṅge	1703	
PA_tika-abh08_t:1703_3	uddhaccasahagatānampi vipākassa uddhaṭattā, nānakkhaṇikakammapaccayassa ca paṭisandhivipākameva	1703	
PA_tika-abh08_t:1703_4	sandhāya anuddhaṭattā. Evañca pana katvā yadeke ācariyā vadanti “uddhaccacetanā ubhayavipākampi	1703	
PA_tika-abh08_t:1703_5	na deti paṭṭhāne nānakkhaṇikakammapaccayassa anuddhaṭattā”ti, taṃ tesaṃ abhinivesamattamevāti daṭṭhabbaṃ.	1703	
PA_tika-abh08_t:1704_0	Yadi ca te vadeyyuṃ – yathā “vipākadhammadhammā”ti ettha vipāka-saddena vipākārahatā	1704	
PA_tika-abh08_t:1704_1	vuccati, evaṃ idhāpi uddhaccasahagatānaṃ vipākārahataṃ sandhāya “tesaṃ vipāke ñāṇa”nti	1704	
PA_tika-abh08_t:1704_2	vuttaṃ. Yathā saddhindriyavinimuttassa adhimuccanaṭṭhassa abhāvepi saddhindriyassa	1704	
PA_tika-abh08_t:1704_3	adhimuccanasattivisesaṃ gahetvā saddhindriyadhammo adhimuccanaṭṭho atthoti vuccati,	1704	
PA_tika-abh08_t:1704_4	evamidhāpi dhammavinimuttassa vipākārahabhāvassa abhāvepi dhammānameva vipākārahasāmatthiyaṃ	1704	
PA_tika-abh08_t:1704_5	gahetvā tassa atthibhāvo vutto. Yadi ca te pavattivipākaṃ dadeyyuṃ, yathā –	1704	
PA_tika-abh08_t:1705	“Sukhāya vedanāya sampayutto dhammo dukkhāya vedanāya sampayuttassa dhammassa kammapaccayena paccayo, nānakkhaṇikā”ti –	170	
PA_tika-abh08_t:1706_0	Pavattivipākassapi vasena nānakkhaṇikakammapaccayo vutto, evametthāpi nānakkhaṇikakammapaccayabhāvo	1706	
PA_tika-abh08_t:1706_1	vattabbo siyā. Na hi labbhamānassa avacane kāraṇaṃ atthīti tasmā yathādhammasāsane	1706	
PA_tika-abh08_t:1706_2	avacanampi abhāvameva dīpeti. Apica yadi uddhaccasahagatassa pavattivipākadānaṃ adhippetaṃ	1706	
PA_tika-abh08_t:1706_3	siyā, tadā “anupādinnupādāniyo dhammo upādinnupādāniyassa dhammassa na kammapaccayena	1706	
PA_tika-abh08_t:1706_4	paccayo”ti paṭisedho na kātabbo siyā. Na hi ṭhapetvā uddhaccaṃ añño koci anupādinnupādāniyo	1706	
PA_tika-abh08_t:1706_5	dhammo upādinnupādāniyassa dhammassa paccayo bhavituṃ asamattho atthīti, tayidametesaṃ	1706	
PA_tika-abh08_t:1706_6	abhilāpamattaṃ. Tathā hi yaṃ tāva vuttaṃ “vipākārahabhāvaṃ gahetvā tesaṃ vipāketi	1706	
PA_tika-abh08_t:1706_7	vutta”nti, tadeva tassa vipākasabbhāvaṃ dīpeti. Na hi vipākārahabhāve sati abhiññādīnaṃ	1706	
PA_tika-abh08_t:1706_8	viya tassa avipākatāya kāraṇaṃ atthīti. Yampi vuttaṃ “nānakkhaṇikakammapaccayassa	1706	
PA_tika-abh08_t:1706_9	avacanaṃ vipākabhāvaṃ dīpetī”ti, tampi na sundaraṃ, labbhamānassāpi katthaci kenaci	1706	
PA_tika-abh08_t:1706_10	adhippāyena avacanato. Tathā hi dhammasaṅgaṇiyaṃ labbhamānampi hadayavatthu na vuttaṃ.	17061	
PA_tika-abh08_t:1706_11	Tasmā yadi pavattivipākaṃ sandhāya nānakkhaṇikakammapaccayabhāvo vucceyya, tadā paṭisandhivipākadānampissa	17061	
PA_tika-abh08_t:1706_12	maññeyyunti labbhamānassapi pavattivipākassa vasena nānakkhaṇikakammapaccayabhāvo	17061	
PA_tika-abh08_t:1706_13	na vuttoti. Yaṃ pana anupādinnupādāniyassa upādinnupādāniyaṃ pati kammapaccayapaṭikkhepavacanaṃ,	17061	
PA_tika-abh08_t:1706_14	taṃ abhiññākusalādike sandhāyāti na ettāvatā uddhaccasahagatassa pavattivipākadānaṃ	17061	
PA_tika-abh08_t:1706_15	sabbathāpi paṭikkhipituṃ sakkāti. Yampi aṭṭhakathāyaṃ “yathā ca abhiññācetanā, evamuddhaccacetanāpi	17061	
PA_tika-abh08_t:1706_16	‘saṅkhārapaccayā viññāṇa’nti ettha apanetabbā”ti vuttaṃ, tampi uddhaccacetanāya tattha	17061	
PA_tika-abh08_t:1706_17	niddisiyamānāya yathā itarā paṭisandhipavattivasena duvidhassapi vipākaviññāṇassa	17061	
PA_tika-abh08_t:1706_18	paccayo, evamuddhaccacetanāpīti gaṇheyyunti vuttaṃ, na tassa pavattivipākābhāvatoti.	17061	
PA_tika-abh08_t:1707_0	Ācariyabuddhamittādayo pana uddhaccasahagataṃ dvidhā vibhajitvā ekassa ubhayavipākadānaṃ,	1707	
PA_tika-abh08_t:1707_1	ekassa sabbathāpi vipākābhāvaṃ vaṇṇenti. Tesañhi ayaṃ vinicchayo – atthi uddhaccaṃ	1707	
PA_tika-abh08_t:1707_2	bhāvanāyapahātabbampi, atthi nabhāvanāyapahātabbampi. Tesu bhāvanāyapahātabbaṃ sekhasantānappavattaṃ,	1707	
PA_tika-abh08_t:1707_3	itaraṃ puthujjanasantānappavattaṃ. Phaladānañca puthujjanasantāne pavattasseva, netarassa.	1707	
PA_tika-abh08_t:1707_4	Tathā hi dassanabhāvanānaṃ abhāvepi yesaṃ puthujjanānaṃ, sekhānañca dassanabhāvanāhi	1707	
PA_tika-abh08_t:1707_5	bhavitabbaṃ, tesaṃ taduppattikāle tāhi pahātuṃ sakkuṇeyyā akusalā “dassanenapahātabbā,	1707	
PA_tika-abh08_t:1707_6	bhāvanāyapahātabbā”ti ca vuccanti. Puthujjanānaṃ pana bhāvanāya abhāvato bhāvanāyapahātabbacintā	1707	
PA_tika-abh08_t:1707_7	natthi, tena tesaṃ pavattamānā te dassanena pahātuṃ asakkuṇeyyāpi “bhāvanāyapahātabbā”ti	1707	
PA_tika-abh08_t:1707_8	na vuccanti. Yadi vucceyyuṃ, dassanenapahātabbā bhāvanāyapahātabbānaṃ kesañci keci	1707	
PA_tika-abh08_t:1707_9	kadāci ārammaṇārammaṇādhipatiupanissayapaccayehi paccayā bhaveyyuṃ. Sakabhaṇḍe chandarāgādīnañhi	1707	
PA_tika-abh08_t:1707_10	kesañci sakkāyadiṭṭhādayo keci atītādīsu kismiñci kāle ārammaṇādhipatiupanissayehi	17071	
PA_tika-abh08_t:1707_11	paccayā hontīti natthi, na ca paṭṭhāne “dassanenapahātabbā bhāvanāyapahātabbānaṃ	17071	
PA_tika-abh08_t:1707_12	kenaci paccayena paccayo”ti vuttā, tasmā natthi puthujjanesu pavattamānānamakusalānaṃ	17071	
PA_tika-abh08_t:1707_13	bhāvanāyapahātabbapariyāyo. Yadi tattha avacanameva pamāṇaṃ, evaṃ sati sekhasantānapavattānampi	17071	
PA_tika-abh08_t:1707_14	akusalānaṃ bhāvanāyapahātabbapariyāyo natthīti āpajjatīti? Nāpajjati, sekhasantānappavattānaṃ	17071	
PA_tika-abh08_t:1707_15	bhāvanāya pahātuṃ sakkuṇeyyattā. Teneva ca kiñci katvā sekhānaṃ dassanenapahātabbānaṃ	17071	
PA_tika-abh08_t:1707_16	akusalānaṃ pahīnabhāvena assādanābhinandanānaṃ vatthūni na honti. Pahīnatāya eva	17071	
PA_tika-abh08_t:1707_17	somanassassa hetubhūtā, avikkhepahetubhūtā ca na domanassaṃ, uddhaccañca uppādentīti	17071	
PA_tika-abh08_t:1707_18	na tesaṃ ārammaṇārammaṇādhipatipakatūpanissayabhāvaṃ gacchanti. Na hi pahīnakilese	17071	
PA_tika-abh08_t:1707_19	upanissāya ariyā rāgadosavikkhepe uppādenti. Vuttañca “sotāpattimaggena ye kilesā	17071	
PA_tika-abh08_t:1707_20	pahīnā, te kilese na puneti, na pacceti, na paccāgacchatīti sugato, sakadāgāmi…pe…	17072	
PA_tika-abh08_t:1707_21	arahattamaggena…pe… sugato”ti. Puthujjanānaṃ pana dassanena pahātuṃ sakkuṇeyyā dassanena	17072	
PA_tika-abh08_t:1707_22	pahātuṃ asakkuṇeyyānaṃ kenaci paccayena paccayā na hontīti na sakkā vattuṃ, “diṭṭhiṃ	17072	
PA_tika-abh08_t:1707_23	assādeti abhinandati, taṃ ārabbha rāgo uppajjati, diṭṭhi uppajjati, vicikicchā uppajjati,	17072	
PA_tika-abh08_t:1707_24	uddhaccaṃ uppajjati, vicikicchaṃ ārabbha vicikicchā uppajjati, diṭṭhi uppajjati,	17072	
PA_tika-abh08_t:1707_25	uddhaccaṃ uppajjatī”ti diṭṭhivicikicchānaṃ uddhaccārammaṇabhāvassa vuttattā. Ettha	17072	
PA_tika-abh08_t:1707_26	hi uddhaccanti uddhaccasahagataṃ cittuppādaṃ sandhāya vuttaṃ, na dassanenapahātabbesupi	17072	
PA_tika-abh08_t:1707_27	labbhamānacetasikaṃ uddhaccaṃ. Evañca katvā adhipatipaccayaniddese “diṭṭhiṃ garuṃ	17072	
PA_tika-abh08_t:1707_28	katvā assādeti abhinandati, taṃ garuṃ katvā rāgo uppajjati, diṭṭhi uppajjatī”ti ettakameva	17072	
PA_tika-abh08_t:1707_29	vuttaṃ, na vuttaṃ “uddhaccaṃ uppajjatī”ti, tasmā sekhasantānappavattānamakusalānaṃ	17072	
PA_tika-abh08_t:1707_30	dassanenapahātabbānaṃ kenaci paccayena paccayattābhāvato puthujjanānaṃ santāneva	17073	
PA_tika-abh08_t:1707_31	dassanenapahātabbānamakusalānaṃ paccayā na hontīti na sakkā vattunti paṭṭhāne dassanenapahātabbānaṃ	17073	
PA_tika-abh08_t:1707_32	bhāvanāyapahātabbassa ārammaṇārammaṇādhipatiupanissayapaccayattānuddharaṇaṃ sekhasantānappavattānaṃ	17073	
PA_tika-abh08_t:1707_33	bhāvanāyapahātabbapariyāyabhāvaṃ sādheti, puthujjanasantāneyeva nadassanenapahātabbānamakusalānaṃ	17073	
PA_tika-abh08_t:1707_34	bhāvanāyapahātabbapariyāyabhāvaṃ na sādheti, tasmā dassanabhāvanāhi pahātabbānaṃ	17073	
PA_tika-abh08_t:1707_35	atītādibhāvena navattabbattepi yādisānaṃ tāhi anuppattidhammatā āpādetabbā, te puthujjanesu	17073	
PA_tika-abh08_t:1707_36	pavattamānā dassanena pahātuṃ sakkuṇeyyā dassanamaggāpekkhāya tadappavattiyampi dassanenapahātabbā	17073	
PA_tika-abh08_t:1707_37	nāma. Sekhesu pavattamānā bhāvanāya pahātuṃ sakkuṇeyyā tadappavattiyampi tadapekkhāya	17073	
PA_tika-abh08_t:1707_38	bhāvanāyapahātabbā nāma. Dassanena pahātuṃ asakkuṇeyyā pana puthujjanesu pavattamānā	17073	
PA_tika-abh08_t:1707_39	heṭṭhā vuttanayena nevadassanenapahātabbā nabhāvanāyapahātabbā, tesu bhāvanāyapahātabbā	17073	
PA_tika-abh08_t:1707_40	sahāyavirahato vipākaṃ na janenti. Tathā hi tesaṃ dassanenapahātabbasaṅkhātaṃ sahakārīkāraṇaṃ	17074	
PA_tika-abh08_t:1707_41	sahāyabhūtaṃ natthīti bhāvanāyapahātabbacetanāya nānakkhaṇikakammapaccayabhāvo na	17074	
PA_tika-abh08_t:1707_42	vutto. Apekkhitabbadassanabhāvanārahitānaṃ pana puthujjanesu uppajjamānānaṃ sakabhaṇḍe	17074	
PA_tika-abh08_t:1707_43	chandarāgādīnaṃ, uddhaccasahagatacittuppādassa ca saṃyojanattayatadekaṭṭhakilesānaṃ	17074	
PA_tika-abh08_t:1707_44	anupacchinnatāya aparikkhīṇasahāyānaṃ vipākuppādanaṃ na sakkā paṭikkhipitunti uddhaccasahagatadhammānaṃ	17074	
PA_tika-abh08_t:1707_45	vipāko vibhaṅge vuttoti.	17074	
PA_tika-abh08_t:1708_0	Yadi evaṃ, apekkhitabbadassanabhāvanārahitānaṃ akusalānaṃ “nevadassanenanabhāvanāyapahātabbā”ti	1708	
PA_tika-abh08_t:1708_1	vattabbatā āpajjatīti? Nāpajjati, appahātabbasabhāvānaṃ kusalādīnaṃ “nevadassanenanabhāvanāyapahātabbā”ti	1708	
PA_tika-abh08_t:1708_2	vuttattā, appahātabbaviruddhasabhāvattā ca akusalānaṃ. Yadi evaṃ te imasmiṃ tike	1708	
PA_tika-abh08_t:1708_3	navattabbāti vattabbā āpajjantīti? Nāpajjanti, cittuppādakaṇḍe dassitānaṃ dvādasākusalacittuppādānaṃ	1708	
PA_tika-abh08_t:1708_4	dvīhi padehi saṅgahitattā. Yathā hi uppannattike dhammavasena sabbesaṃ saṅkhatadhammānaṃ	1708	
PA_tika-abh08_t:1708_5	saṅgahitattā kālavasena asaṅgahitāpi atītā “navattabbā”ti na vuttā cittuppādānurūpena	1708	
PA_tika-abh08_t:1708_6	saṅgahitesu navattabbassa abhāvā, evaṃ idhāpi cittuppādabhāvena saṅgahitesu navattabbassa	1708	
PA_tika-abh08_t:1708_7	abhāvā “navattabbā”ti na vuttā. Sabbena sabbañhi dhammavasena asaṅgahitassa tikadukesu	1708	
PA_tika-abh08_t:1708_8	navattabbatāpatti. Yattha hi cittuppādo koci niyogato navattabbo atthi, tattha tesaṃ	1708	
PA_tika-abh08_t:1708_9	catuttho koṭṭhāso atthīti yathāvuttapadesu viya tatthāpi bhinditvā bhājetabbe cittuppāde	1708	
PA_tika-abh08_t:1708_10	bhinditvā bhājeti “siyā navattabbāparittārammaṇā”tiādinā, tadabhāvā uppannattike,	17081	
PA_tika-abh08_t:1708_11	idha ca tathā na vuttanti.	17081	
PA_tika-abh08_t:1709_0	Atha vā yathā sappaṭighehi samānasabhāvattā rūpadhātuyaṃ “tayo mahābhūtā sappaṭighā”ti	1709	
PA_tika-abh08_t:1709_1	vuttā, yathāha “asaññasattānaṃ anidassanasappaṭighaṃ ekaṃ mahābhūta”nti, evaṃ puthujjanānaṃ	1709	
PA_tika-abh08_t:1709_2	pavattamānā bhāvanāyapahātabbasamānasabhāvā “bhāvanāyapahātabbā”ti vucceyyunti natthi	1709	
PA_tika-abh08_t:1709_3	navattabbatāpasaṅgo. Evañca sati puthujjanānaṃ pavattamānāpi bhāvanāyapahātabbā sakabhaṇḍe	1709	
PA_tika-abh08_t:1709_4	chandarāgādayo parabhaṇḍe chandarāgādīnaṃ upanissayapaccayo, rāgo ca rāgadiṭṭhīnaṃ	1709	
PA_tika-abh08_t:1709_5	adhipatipaccayoti ayamattho laddho hoti. Teneva hi –	1709	
PA_tika-abh08_t:1710	“Bhāvanāyapahātabbo dhammo dassanenapahātabbassa dhammassa upanissayapaccayena paccayo, ārammaṇūpanissayo, pakatūpanissayo”ti –	171	
PA_tika-abh08_t:1711	Imissā niddese dassanenapahātabbānaṃ upanissayapaccayabhāvīdhamme niddisantena bhagavatā –	171	
PA_tika-abh08_t:1712_0	“Pakatūpanissayo – patthanaṃ upanissāya pāṇaṃ hanati…pe… saṅghaṃ bhindati, bhāvanāyapahātabbo	1712	
PA_tika-abh08_t:1712_1	rāgo doso moho māno patthanā dassanenapahātabbassa rāgassa dosassa mohassa mānassa	1712	
PA_tika-abh08_t:1712_2	diṭṭhiyā patthanāya upanissayapaccayena paccayo. Sakabhaṇḍe chandarāgo parabhaṇḍe	1712	
PA_tika-abh08_t:1712_3	chandarāgassa upa…pe… sakapariggahe chandarāgo parapariggahe chandarāgassa upanissayapaccayena paccayo”ti –	1712	
PA_tika-abh08_t:1713	Puthujjanasantāne patthanādayo niddiṭṭhā.	171	
PA_tika-abh08_t:1714_0	Evampi yathā aphoṭṭhabbattā rūpadhātuyaṃ tayo mahābhūtā na paramatthato sappaṭighā,	1714	
PA_tika-abh08_t:1714_1	evaṃ apekkhitabbabhāvanārahitā puthujjanesu pavattamānā sakabhaṇḍe chandarāgādayo	1714	
PA_tika-abh08_t:1714_2	pana paramatthato bhāvanāya pahātabbāti bhāvanāyapahātabbānaṃ nānakkhaṇikakammapaccayatā	1714	
PA_tika-abh08_t:1714_3	na vuttā, na ca “dassanenapahātabbā bhāvanāyapahātabbānaṃ kenaci paccayena paccayo”ti	1714	
PA_tika-abh08_t:1714_4	vuttā. Ye hi dassanenapahātabbapaccayā kilesā, na te dassanato uddhaṃ pavattanti.	1714	
PA_tika-abh08_t:1714_5	Dassanenapahātabbapaccayassāpi pana uddhaccasahagatassa sahāyavekallamattameva dassanena	1714	
PA_tika-abh08_t:1714_6	kataṃ, na tassa koci bhāvo dassanena anuppattidhammataṃ āpāditoti tassa ekantabhāvanāyapahātabbatā	1714	
PA_tika-abh08_t:1714_7	vuttā, tasmā uddhaccabhāvena ekasabhāvasseva tassa sati sahāye vipākuppādanavacanaṃ,	1714	
PA_tika-abh08_t:1714_8	asati ca vipākānuppādanavacanaṃ na virujjhati. Tayidaṃ sabbametesaṃ ācariyānaṃ ahopurisikāramattaṃ.	1714	
PA_tika-abh08_t:1714_9	Kasmā? Uddhaccasahagatassa ekantabhāvanāyapahātabbabhāvena vuttattā. Evañhi vuttaṃ	1714	
PA_tika-abh08_t:1714_10	bhagavatā “katame dhammā bhāvanāyapahātabbā. Uddhaccasahagato cittuppādo”ti. Yadi	17141	
PA_tika-abh08_t:1714_11	ca uddhaccasahagataṃ nabhāvanāyapahātabbaṃ abhavissa, yathā atītārammaṇattike “niyogā	17141	
PA_tika-abh08_t:1714_12	anāgatārammaṇā natthī”ti vatvā vibhajja vuttaṃ, evamidhāpi “niyogā bhāvanāyapahātabbā	17141	
PA_tika-abh08_t:1714_13	natthī”ti vatvā “uddhaccasahagato siyā bhāvanāyapahātabbo siyā navattabbo ‘dassanenapahātabbo’tipi	17141	
PA_tika-abh08_t:1714_14	‘bhāvanāyapahātabbo’tipī”tiādi vattabbaṃ siyā, na ca tathā vuttaṃ. Yā ca “tamatthaṃ	17141	
PA_tika-abh08_t:1714_15	paṭipādentehi yadi vucceyyu”ntiādinā yutti vuttā, sāpi ayutti. Kasmā? Dassanenapahātabbārammaṇānaṃ	17141	
PA_tika-abh08_t:1714_16	rāgadiṭṭhivicikicchāuddhaccānaṃ tena tena pahātabbabhāvavasena icchitattā. Yañca	17141	
PA_tika-abh08_t:1714_17	“uddhaccaṃ uppajjatī”ti uddhaccasahagatacittuppādo vuttoti dassetuṃ adhipatipaccayaniddese	17141	
PA_tika-abh08_t:1714_18	uddhaccassa anuddharaṇaṃ kāraṇavasena vuttaṃ, tampi akāraṇaṃ aññatthāpi sāvasesapāṭhānaṃ	17141	
PA_tika-abh08_t:1714_19	dassanato. Tathā hi “atīto dhammo paccuppannassa dhammassa, anāgato dhammo paccuppannassa	17141	
PA_tika-abh08_t:1714_20	dhammassa ārammaṇapaccayena paccayo”ti etesaṃ vibhaṅge cetopariyañāṇaggahaṇaṃ katvā	17142	
PA_tika-abh08_t:1714_21	“paccuppanno dhammo paccuppannassa dhammassā”ti imassa vibhaṅge labbhamānampi cetopariyañāṇaṃ	17142	
PA_tika-abh08_t:1714_22	na gahitaṃ. Yampi bhāvanāyapahātabbassa vipākadānamhi dassanenapahātabbassa sahāyabhāvūpagamanaṃ	17142	
PA_tika-abh08_t:1714_23	vuttaṃ, tampi vicāretabbaṃ – kiṃ avijjādi viya dānasīlādīnaṃ upapattiyaṃyeva vipākadānasāmatthiyā	17142	
PA_tika-abh08_t:1714_24	ṭhānavasena dassanenapahātabbā bhāvanāyapahātabbānaṃ sahakārīkāraṇaṃ hoti, udāhu	17142	
PA_tika-abh08_t:1714_25	kileso viya kammassa paṭisandhidānamhīti? Kiñcettha – yadi tāva purimo nayo, sekhasantāne	17142	
PA_tika-abh08_t:1714_26	bhāvanāyapahātabbassa akiriyābhāvo āpajjati, pahīnāvijjāmānataṇhānusayasmiṃ santāne	17142	
PA_tika-abh08_t:1714_27	dānādi viya sahāyavekallena avipākasabhāvataṃ āpannattā. Atha dutiyo, bhāvanāyapahātabbattena	17142	
PA_tika-abh08_t:1714_28	abhimatassāpi dassanenapahātabbabhāvo āpajjati, paṭisandhidāne sati apāyagamanīyasabhāvānativattanato,	17142	
PA_tika-abh08_t:1714_29	tasmā amhehi heṭṭhā vuttanayeneva uddhaccasahagatassa vipākadānaṃ sampaṭicchitabbaṃ,	17142	
PA_tika-abh08_t:1714_30	na yesaṃ kesañci vacanaṃ. Paṭṭhānānusārīhi bhavitabbanti.	17143	
PA_tika-abh08_t:1715_0	537-8. Yanti yaṃ āvajjanadvayaṃ. Karaṇamattattāti karaṇamattameva ṭhapetvā phaladānābhāvato.	1715	
PA_tika-abh08_t:1715_1	Vātapupphasamanti moghapupphasamaṃ, yathā taṃ paṭhamasañjātaṃ acchinnamūlepi rukkhe	1715	
PA_tika-abh08_t:1715_2	nibbattaṃ purimehi adinnaphalattā phalanibbattakaṃ na hoti, evamidaṃ anupacchinnabhavamūlepi	1715	
PA_tika-abh08_t:1715_3	santāne nibbattaṃ anāsevanabhāvena phaladāyakaṃ na hotīti adhippāyo. Javanattaṃ tu	1715	
PA_tika-abh08_t:1715_4	sampattanti aṭṭhārasavidhaṃ khīṇāsavāveṇikaṃ viññāṇamāha. Kiccasādhanatoti bhavataṇhāmūlassa	1715	
PA_tika-abh08_t:1715_5	avocchinnabhāve sati kusalākusalakammakiccassa sādhanato, dānāditaṃtaṃkiccasādhanavasena	1715	
PA_tika-abh08_t:1715_6	vā. Idaṃ vuttaṃ hoti – yathā hi chinnamūlassa rukkhassa pupphaṃ pupphanamattaṃ ṭhapetvā	1715	
PA_tika-abh08_t:1715_7	aphalameva hoti, evametampi taṃtaṃkiccasādhanamattaṃ ṭhapetvā samucchinnabhavataṇhāmūle	1715	
PA_tika-abh08_t:1715_8	santāne pavattanato aphalamevāti.	1715	
PA_tika-abh08_t:1716_0	539-40. Paṭiccāti hetudhammassa paṭimukhaṃ gantvā taṃ apaccakkhāya. Etīti pavattati,	1716	
PA_tika-abh08_t:1716_1	tiṭṭhati uppajjati vāti vuttaṃ hoti. “Etī”ti hi idaṃ uppattiṭṭhitīnaṃ sādhāraṇavasena	1716	
PA_tika-abh08_t:1716_2	pavattiparidīpakaṃ. Tenevāha “ṭhitiyuppattiyāpi vā”ti. Ekacco hi paccayo ṭhitiyā	1716	
PA_tika-abh08_t:1716_3	eva upakārako hoti yathā pacchājātapaccayo, ekacco uppattiyā eva yathā anantarādiko,	1716	
PA_tika-abh08_t:1716_4	ekacco ubhayassa yathā hetuādayo. Evaṃ paccaya-saddassa vacanatthaṃ dassetvā idāni	1716	
PA_tika-abh08_t:1716_5	paccayalakkhaṇaṃ dassento āha “yo dhammo”tiādi. Yoti hetudhammo. Yassāti yassa phaladhammassa.	1716	
PA_tika-abh08_t:1716_6	Ṭhitiyuppattiyāpi vāti ṭhititthaṃ, uppattitthaṃ vā. Ṭhitiyāti vā ṭhitikkhaṇe, uppattiyāti	1716	
PA_tika-abh08_t:1716_7	uppādakkhaṇe. Yassa dhammassa upakāro, yassa dhammassa ṭhitiyuppattiyāti vā sambandho.	1716	
PA_tika-abh08_t:1716_8	“Upakāro”ti iminā dhammena dhammasattiupakārakaṃ dasseti. “Sambhavo”tiādi paccayasseva	1716	
PA_tika-abh08_t:1716_9	pariyāyadassanaṃ. Sambhavati etasmāti sambhavo. Tathā pabhavo. Hinoti patiṭṭhāti	1716	
PA_tika-abh08_t:1716_10	etthāti hetu. Anekatthattā dhātusaddānaṃ hi-saddo mūla-saddo viya patiṭṭhattho veditabbo.	17161	
PA_tika-abh08_t:1716_11	Hinoti vā etena kammanidānabhūtena uddhaṃ ojaṃ abhiharantena mūlena viya pādapo tappaccayaṃ	17161	
PA_tika-abh08_t:1716_12	phalaṃ gacchati, vuddhiṃ viruḷhiṃ āpajjatīti hetu. Attano phalaṃ karotīti kāraṇaṃ.	17161	
PA_tika-abh08_t:1716_13	Paccayo matoti paccayova “sambhavo”tiādito mato. Atthato ete samānā, byañjanamattaṃyeva	17161	
PA_tika-abh08_t:1716_14	nesaṃ nānattanti vuttaṃ hoti.	17161	
PA_tika-abh08_t:1717_0	541-5. Evaṃ paṭṭhāne āgatasabbapaccayānaṃ sādhāraṇavasena atthaṃ vatvā idhādhippetassa	1717	
PA_tika-abh08_t:1717_1	hetupaccayasseva sarūpaṃ dassetuṃ “lobhādi pana yo dhammo”tiādi vuttaṃ. Mūlaṭṭhenāti	1717	
PA_tika-abh08_t:1717_2	sampayuttānaṃ suppatiṭṭhitabhāvasādhanasaṅkhātamūlaṭṭhena. Chaḷevāti mūlaṭṭhenūpakārakabhāvassa	1717	
PA_tika-abh08_t:1717_3	tesameva āveṇikabhāvena ete chaḷeva. Jātitoti kusalākusalābyākatajātito. Navadhāti	1717	
PA_tika-abh08_t:1717_4	tayo kusalahetū, tayo akusalahetū, tayo abyākatahetūti navadhā. Dhammānaṃ…pe… sādhakoti	1717	
PA_tika-abh08_t:1717_5	yathā sālivīhibījādīni sālivīhiādibhāvassa sādhakāni, maṇiādipabhāvatthūnañca nīlādivaṇṇāni	1717	
PA_tika-abh08_t:1717_6	nīlādimaṇipabhāya sādhakāni, evaṃ hetupaccayo yathārahaṃ attano sampayuttānaṃ kusalādittasādhakoti	1717	
PA_tika-abh08_t:1717_7	kusalākusalābyākatadhammānaṃ yathākkamaṃ kusalākusalābyākatabhāvasādhako mūlaṭṭhoti	1717	
PA_tika-abh08_t:1717_8	ayamettha attho. Eke ācariyāti revatācariyaṃ, tassa sissānusisse ca sandhāyāha. Atha	1717	
PA_tika-abh08_t:1717_9	vā garumhi bahuvacanampi yujjatīti revatācariyameva sandhāya “eke ācariyā”ti vuttaṃ.	1717	
PA_tika-abh08_t:1718_0	Evaṃ santeti yadi mūlaṭṭho kusalādibhāvasādhako, evaṃ sati. Yathā cittaṃ cittajarūpānaṃ	1718	
PA_tika-abh08_t:1718_1	paccayo hoti, evaṃ taṃsampayuttadhammāpīti āha “taṃsamuṭṭhānarūpisū”ti, hetusamuṭṭhānarūpesūti	1718	
PA_tika-abh08_t:1718_2	attho. Neva sampajjatīti na sijjhati, “hetū hetusampayuttakānaṃ dhammānaṃ taṃsamuṭṭhānānañca	1718	
PA_tika-abh08_t:1718_3	rūpānaṃ hetupaccayena paccayo”ti vutto hetupaccayabhāvo na sampajjatīti vuttaṃ hoti.	1718	
PA_tika-abh08_t:1718_4	Yathā kusalākusalā hetū taṃsamuṭṭhānarūpassa kusalādibhāvāya na pariyattā, evaṃ abyākatopi	1718	
PA_tika-abh08_t:1718_5	hetu taṃsamuṭṭhānassa rūpassa abyākatabhāvāya na pariyatto. Sabhāvena hi taṃ abyākatanti	1718	
PA_tika-abh08_t:1718_6	āha “na hī”tiādi. Yadi kusalādibhāvaṃ na sādhenti, paccayāpi na hontīti vadeyyāti	1718	
PA_tika-abh08_t:1718_7	āha “na tesa”ntiādi. “Hetū hetusampayuttakānaṃ dhammānaṃ taṃsamuṭṭhānānañca rūpānaṃ	1718	
PA_tika-abh08_t:1718_8	hetupaccayena paccayo”ti vacanato te alobhādayo tesaṃ rūpānaṃ paccayā na na honti, bhavantevāti attho.	1718	
PA_tika-abh08_t:1719_0	546-7. Na gantabboti na paccetabbo. Idaṃ vuttaṃ hoti – yadi kusalādihetuyo attano	1719	
PA_tika-abh08_t:1719_1	viya attahetukānaṃ dhammānaṃ kusalādibhāvaṃ sādhenti, kusalākusalahetupaccayasambhūtā	1719	
PA_tika-abh08_t:1719_2	rūpadhammāpi te viya kusalādayo siyuṃ, hetuyo vā rūpānaṃ paccayā na siyuṃ, na ca	1719	
PA_tika-abh08_t:1719_3	panetaṃ ubhayampi atthi, tasmā kusalādīnaṃ kusalādibhāvasādhako mūlaṭṭhoti na viññātabbanti.	1719	
PA_tika-abh08_t:1719_4	Apica yadi hetupaṭibaddho kusalādibhāvo, tadā abyākatabhāvopi tappaṭibaddho siyā,	1719	
PA_tika-abh08_t:1719_5	ahetukānaṃ abyākatabhāvo na sijjhati. Yadi ca hetupaṭibaddho kusalādibhāvo, hetūnampi	1719	
PA_tika-abh08_t:1719_6	kusalādibhāvo appaṭibaddho siyā. Atha tesampi sesahetupaṭibaddho, evampi momūhacittasampayuttassa	1719	
PA_tika-abh08_t:1719_7	hetuno akusalabhāvo na sijjheyya. Atha tassa so aññahetuko siyā, evaṃ sati sesahetūnampi	1719	
PA_tika-abh08_t:1719_8	taṃhetukova siyā. Yathā ca sesahetūnaṃ, evaṃ avasesasampayuttadhammānampi taṃhetukova	1719	
PA_tika-abh08_t:1719_9	siyā. Atha siyā hetūnaṃ sabhāvatova kusalādibhāvo, sampayuttānaṃ pana hetupaṭibaddhoti,	1719	
PA_tika-abh08_t:1719_10	evaṃ sati alobho kusalo vā siyā abyākato vā. Yadi hi so sabhāvato kusalo, taṃsabhāvattā	17191	
PA_tika-abh08_t:1719_11	abyākato na siyā. Atha abyākato, taṃsabhāvattā kusalo na siyā alobhasabhāvassa adosattābhāvo	17191	
PA_tika-abh08_t:1719_12	viya. Yasmā pana ubhayathāpi hoti, tasmā yathā ubhayathā hontesu saddhādīsu sampayuttesu	17191	
PA_tika-abh08_t:1719_13	hetupaṭibaddhaṃ kusalādibhāvaṃ pariyesatha, na sabhāvato, evaṃ hetūsupi kusalāditā	17191	
PA_tika-abh08_t:1719_14	aññapaṭibaddhā pariyesitabbā, na sabhāvato. Sā pana pariyesiyamānā yonisomanasikārādipaṭibaddhā	17191	
PA_tika-abh08_t:1719_15	hotīti hetūsu viya hetusampayuttadhammesupi yonisomanasikārādipaṭibaddho kusalādibhāvo,	17191	
PA_tika-abh08_t:1719_16	na hetupaṭibaddhoti. Tenevāha –	17191	
PA_tika-abh08_t:1720	“Yoniso, bhikkhave, manasi karoto anuppannā ceva kusalā dhammā uppajjanti, uppannā ca kusalā dhammā abhivaḍḍhantī”tiādi.	172	
PA_tika-abh08_t:1721_0	Samayaññunāti ābhidhammikamatavedinā. Suppatiṭṭhitabhāvassa sādhanenāti attahetukānaṃ	1721	
PA_tika-abh08_t:1721_1	dhammānaṃ sammā patiṭṭhitabhāvassa thirabhāvassa sādhanena. Laddhahetupaccayā hi	1721	
PA_tika-abh08_t:1721_2	dhammā viruḷhamūlā viya pādapā thirā honti suppatiṭṭhitā, ahetukā tilabījādisevālā	1721	
PA_tika-abh08_t:1721_3	viya na suppatiṭṭhitāti.	1721	
PA_tika-abh08_t:1722	548. Sabbasoti kāmāvacarādisabbabhāgena.	172	
PA_tika-abh08_t:1723_0	550-1. Paṭisandhikkhaṇe cittasamuṭṭhānānaṃ rūpānaṃ abhāvato attanā sampayuttānaṃ,	1723	
PA_tika-abh08_t:1723_1	kaṭattārūpānameva ca paccayabhāvoti āha “attanā…pe… jātāna”nti. Kammassa katattā	1723	
PA_tika-abh08_t:1723_2	eva ca upacitattā ca na issarādihetuno sambhūtāni rūpāni kaṭattārūpāni, kammasamuṭṭhānarūpānīti	1723	
PA_tika-abh08_t:1723_3	attho, kaṭattārūpāneva jātāni bhūtāni nibbattānīti kaṭattārūpajātāni. Tathevāti yathā	1723	
PA_tika-abh08_t:1723_4	paṭisandhiyaṃ kaṭattārūpānaṃ, evanti attho. Cittajānañcāti ca-saddena “attanā sampayuttāna”nti ākaḍḍhati.	1723	
PA_tika-abh08_t:1724	553. Lokuttaravipākānaṃ paṭisandhivasena appavattanato natthi kammasamuṭṭhānassa paccayabhāvoti āha “cittajāna”ntiādi.	172	
PA_tika-abh08_t:1725_0	555. Hetupaccayasambhavoti hetupaccayasambhūtadhammo, hetupaccayato paccayuppannadhammānaṃ	1725	
PA_tika-abh08_t:1725_1	sambhavākāro vā. Sañjātasukhahetunāti sañjātañāṇena, sampajaññenāti attho. Ñāṇañhi	1725	
PA_tika-abh08_t:1725_2	“sukhino cittaṃ samādhiyati, samāhito yathābhūtaṃ pajānātī”tiādivacanato sukhaṃ hetu etassāti,	1725	
PA_tika-abh08_t:1726	“Diṭṭhe dhamme ca yo attho,	172	
PA_tika-abh08_t:1727	Yo cattho samparāyiko;	172	
PA_tika-abh08_t:1728	Atthābhisamayā dhīro,	172	
PA_tika-abh08_t:1729	Paṇḍitoti pavuccatī”ti. –	172	
PA_tika-abh08_t:1730	Ādivacanato sukhassa hetūti vā “sukhahetū”ti vuccati.	173	
PA_tika-abh08_t:1731_0	556. Lokassa adhipati lokādhipati, sakalalokanāyakenāti attho. Attādhīnānaṃ patinoti	1731	
PA_tika-abh08_t:1731_1	adhipatī. Chandaṃ tu jeṭṭhakaṃ katvāti “chandavato kiṃ nāma na sijjhatī”tiādikaṃ	1731	
PA_tika-abh08_t:1731_2	purimābhisaṅkhārūpanissayaṃ labhitvā uppajjamāne cittuppāde chando jeṭṭhakabhūto	1731	
PA_tika-abh08_t:1731_3	sampayuttadhamme vase vattamāno hutvā pavattati, sampayuttadhammā ca tassa vase pavattanti	1731	
PA_tika-abh08_t:1731_4	hīnādibhāvena tadanuvattanatoti āha “chandaṃ tu jeṭṭhakaṃ katvā”tiādi. Katvā dhuranti	1731	
PA_tika-abh08_t:1731_5	sahajātapubbaṅgamavasena pubbaṅgamaṃ katvā. Chandādhipati nāma so vā cittuppādo chandādhipati	1731	
PA_tika-abh08_t:1731_6	nāma “chando adhipati imassā”ti katvā. Esevāti “cittaṃ dhuraṃ katvā…pe… kālasmiṃ	1731	
PA_tika-abh08_t:1731_7	cittādhipati nāmā”tiādinā yathāvuttova nayo. Sesesūti cittādīsu. Ettha ca “chandaṃ…pe…	1731	
PA_tika-abh08_t:1731_8	kālasmi”ntiādinā kālassa niyamitattā cattāropete ekakkhaṇe adhipatī na hontīti daṭṭhabbaṃ.	1731	
PA_tika-abh08_t:1731_9	Evañca katvā paṭṭhāne “chandādhipati chandasampayuttakānaṃ dhammānaṃ taṃsamuṭṭhānānañca	1731	
PA_tika-abh08_t:1731_10	rūpānaṃ adhipatipaccayena paccayo”tiādinā catunnampi adhipatīnaṃ paccayabhāvo visuṃ	17311	
PA_tika-abh08_t:1731_11	visuṃyeva uddhaṭo. Yadi hi te ekakkhaṇeyeva adhipatipaccayā siyuṃ, tadā yathā hetupaccayaniddese	17311	
PA_tika-abh08_t:1731_12	“hetū hetusampayuttakāna”ntiādinā avisesena vuttaṃ mūlaṭṭhena upakārakabhāvassa vijjamānena	17311	
PA_tika-abh08_t:1731_13	dvinnaṃ, tiṇṇampi hetūnaṃ ekakkhaṇe paccayabhāvūpagamanato, evaṃ ekakkhaṇeyeva bahūnaṃ	17311	
PA_tika-abh08_t:1731_14	jeṭṭhakabhāve sati adhipatipaccayaniddesepi “adhipatī adhipatisampayuttakāna”ntiādinā	17311	
PA_tika-abh08_t:1731_15	vattabbaṃ siyā. Yasmā pana evaṃ avatvā “chandādhipati chandasampayuttakāna”ntiādinā	17311	
PA_tika-abh08_t:1731_16	cattārova visesetvā vuttā, tasmā ekekadhammoyeva ekakkhaṇe adhipatipaccayo hotīti	17311	
PA_tika-abh08_t:1731_17	daṭṭhabbaṃ. Jeṭṭhaṭṭhenāti pamukhabhāvena.	17311	
PA_tika-abh08_t:1732_0	Sobhanā mati, sobhanaṃ vā mataṃ etesaṃ atthīti sumatino, sammādiṭṭhikāti attho, tesaṃ	1732	
PA_tika-abh08_t:1732_1	matiṃ vibodheti pabodhetīti sumatimativibodhanaṃ. Kucchitā mati, kucchitaṃ vā mataṃ	1732	
PA_tika-abh08_t:1732_2	etesanti kumatino, micchādiṭṭhikā, tesaṃ matibhūtā matibhāvena parikappitattāti kumatimati,	1732	
PA_tika-abh08_t:1732_3	micchādiṭṭhi, sāyeva indhanasadisatāya indhanaṃ tassa pāvakaṃ aggi viyāti kumati…pe…	1732	
PA_tika-abh08_t:1732_4	pāvakaṃ. Atimadhuranti nipuṇagambhīrena attharasena ceva suvimalasakhilena byañjanarasena	1732	
PA_tika-abh08_t:1732_5	ca madhuraṃ. Avedīti ogāhetvā jānāti. Yo yoti theranavamajjhimesu yo koci. Jinavacanaṃ	1732	
PA_tika-abh08_t:1732_6	sakalaṃ avedīti tepiṭakassapi sakalajinavacanassa gahaṇasamatthatāpaṭilābhena taṃ avagacchati.	1732	
PA_tika-abh08_t:1733	Iti abhidhammatthavikāsiniyā nāma	173	
PA_tika-abh08_t:1734	Abhidhammāvatārasaṃvaṇṇanāya	173	
PA_tika-abh08_t:1735	Pakiṇṇakaniddesavaṇṇanā niṭṭhitā.	173	
PA_tika-abh08_t:1736	9. Navamo paricchedo	173	
PA_tika-abh08_t:1737	Puññavipākapaccayaniddesavaṇṇanā	173	
PA_tika-abh08_t:1738_0	560-1. Vaṭṭakathāya lokuttaravipākānaṃ alabbhanato “lokiyānevā”ti vuttaṃ. Puññāpuññādisaṅkhārāti	1738	
PA_tika-abh08_t:1738_1	puññābhisaṅkhāro apuññābhisaṅkhāro āneñjābhisaṅkhāroti tayo saṅkhārā. Tattha punāti	1738	
PA_tika-abh08_t:1738_2	attano santānaṃ apuññaphalato, dukkhasaṃkilesato ca sodheti, pujjaṃ bhavaphalaṃ nibbattetīti	1738	
PA_tika-abh08_t:1738_3	vā puññaṃ, attano phalassa abhisaṅkharaṇaṭṭhena abhisaṅkhāro cāti puññābhisaṅkhāro,	1738	
PA_tika-abh08_t:1738_4	puññapaṭipakkhato apuññaṃ, vuttanayena abhisaṅkhāro cāti apuññābhisaṅkhāro. Samādhipaccanīkānaṃ	1738	
PA_tika-abh08_t:1738_5	atidūratāya na iñjati na kampatīti āneñjaṃ, taṃ abhisaṅkharotīti āneñjābhisaṅkhāro.	1738	
PA_tika-abh08_t:1738_6	Tattha dānasīlādivasena pavattā aṭṭha kāmāvacarakusalacetanā, bhāvanāvaseneva pavattā	1738	
PA_tika-abh08_t:1738_7	rūpāvacarakusalacetanā cāti terasa cetanā puññābhisaṅkhāro nāma. Pāṇātipātādivasena	1738	
PA_tika-abh08_t:1738_8	pavattā dvādasa akusalacetanā apuññābhisaṅkhāro nāma. Bhāvanāvaseneva pavattā catasso	1738	
PA_tika-abh08_t:1738_9	arūpāvacarakusalacetanā āneñjābhisaṅkhāro nāma. Bhavādīsu yathā paccayā, tathā yesañca	1738	
PA_tika-abh08_t:1738_10	vipākānaṃ paccayā, tepi viññātabbāti sambandho. Keci pana “tepīti saṅkhārānaṃ gahaṇa”nti	17381	
PA_tika-abh08_t:1738_11	vadanti, taṃ na yuttaṃ, evaṃ sati “yesa”nti aniyamaniddesassa niyamakavacanābhāvato.	17381	
PA_tika-abh08_t:1739_0	562. Katame pana te bhavādayoti āha “tayo bhavā”tiādi. Tattha kāmarūpārūpavasena	1739	
PA_tika-abh08_t:1739_1	tayo bhavā. Saññībhavaasaññībhavanevasaññīnāsaññībhavavasena, pana ekavokārabhavacatuvokārabhavapañcavokārabhavavasena	1739	
PA_tika-abh08_t:1739_2	ca tayo bhavā ettheva samodhānaṃ gacchanti. Catasso yoniyoti aṇḍajajalābujasaṃsedajaopapātikavasena	1739	
PA_tika-abh08_t:1739_3	cattāro sattanikāyā. Tattha bījakapāle nibbatto sattanikāyo aṇḍajayoni nāma. Mātugabbhe	1739	
PA_tika-abh08_t:1739_4	jalābuje nibbattasattanikāyo jalābujayoni nāma. Padumagabbhamānusakagabbhamalādisaṃsedūpanissayena	1739	
PA_tika-abh08_t:1739_5	uppajjanakasattanikāyo saṃsedajayoni nāma. Kutoci anuppajjitvā kevalaṃ tattha tattha	1739	
PA_tika-abh08_t:1739_6	paripuṇṇaṅgapaccaṅgo hutvā uppajjanakasattanikāyo opapātikayoni nāma. Gatipañcakaṃ	1739	
PA_tika-abh08_t:1739_7	heṭṭhā vibhāvitameva. Paṭisandhiviññāṇassa vatthubhūtā ca viññāṇakkhandhā cha viññāṇaṭṭhitiyo	1739	
PA_tika-abh08_t:1739_8	nāma. Tā pana nānattakāyādivasena sattavidhāti āha “viññāṇaṭṭhitiyo sattā”ti. Vuttañhetaṃ –	1739	
PA_tika-abh08_t:1740_0	“Sattimā, bhikkhave, viññāṇaṭṭhitiyo. Katamā satta? Santi, bhikkhave, sattā nānattakāyā	1740	
PA_tika-abh08_t:1740_1	nānattasaññino. Seyyathāpi manussā ekacce ca devā ekacce ca vinipātikā, ayaṃ paṭhamā	1740	
PA_tika-abh08_t:1740_2	viññāṇaṭṭhiti. Santi, bhikkhave, sattā nānattakāyā ekattasaññino. Seyyathāpi devā	1740	
PA_tika-abh08_t:1740_3	brahmakāyikā paṭhamābhinibbattā, ayaṃ dutiyā viññāṇaṭṭhiti. Santi, bhikkhave, sattā	1740	
PA_tika-abh08_t:1740_4	ekattakāyā nānattasaññino. Seyyathāpi devā ābhassarā, ayaṃ tatiyā viññāṇaṭṭhiti.	1740	
PA_tika-abh08_t:1740_5	Santi, bhikkhave, sattā ekattakāyā ekattasaññino. Seyyathāpi devā subhakiṇhā, ayaṃ	1740	
PA_tika-abh08_t:1740_6	catutthī viññāṇaṭṭhiti. Santi, bhikkhave, sattā sabbaso rūpasaññānaṃ samatikkamā	1740	
PA_tika-abh08_t:1740_7	paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanūpagā,	1740	
PA_tika-abh08_t:1740_8	ayaṃ pañcamī viññāṇaṭṭhiti. Santi, bhikkhave, sattā sabbaso ākāsānañcāyatanaṃ samatikkamma	1740	
PA_tika-abh08_t:1740_9	‘anantaṃ viññāṇa’nti viññāṇañcāyatanūpagā, ayaṃ chaṭṭhī viññāṇaṭṭhiti. Santi, bhikkhave,	1740	
PA_tika-abh08_t:1740_10	sattā sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanūpagā,	17401	
PA_tika-abh08_t:1740_11	ayaṃ sattamī viññāṇaṭṭhitī”ti.	17401	
PA_tika-abh08_t:1741_0	Ettha hi aparimāṇacakkavāḷavāsino manussā kāmāvacaradevā punabbasumātupiyaṅkaramātādayo	1741	
PA_tika-abh08_t:1741_1	vinipātikāsurā ca kusalavipākapaṭisandhikā vemānikapetā ceti ime dīgharassakisathūlakāḷaodātādivaṇṇasaṇṭhānavasena	1741	
PA_tika-abh08_t:1741_2	rūpakāyassa, ahetuduhetutihetuvasena paṭisandhisaññāya ca nānābhāvato nānattakāyanānattasaññino	1741	
PA_tika-abh08_t:1741_3	nāma, ayaṃ paṭhamā viññāṇaṭṭhiti. Paṭhamajjhānatalavāsino pana tayo devā uparūparivāsīnaṃ	1741	
PA_tika-abh08_t:1741_4	vaṇṇādikamapekkhitvā attano vaṇṇādīnaṃ nihīnatāya rūpakāyassa nānābhāvato, paṭhamajjhānavipākaviññāṇavasena	1741	
PA_tika-abh08_t:1741_5	samānasaññitāya ca nānattakāyaekattasaññino nāma, ayaṃ dutiyā viññāṇaṭṭhiti, caturāpāyavāsinopi	1741	
PA_tika-abh08_t:1741_6	vaṇṇasaṇṭhānavasena rūpakāyassa nānāsabhāvattā, akusalavipākasaññāvasena saññāya	1741	
PA_tika-abh08_t:1741_7	ekasabhāvattā ca dutiyaviññāṇaṭṭhitiyaṃyeva samodhānaṃ gacchantīti veditabbaṃ. Dutiyajjhānatalavāsino	1741	
PA_tika-abh08_t:1741_8	tayo devā vaṇṇasaṇṭhānādivasena samānattā rūpakāyassa visesābhāvato pañcakanaye dutiyatatiyajjhānasaññāvasena	1741	
PA_tika-abh08_t:1741_9	paṭisandhisaññāya nānābhāvato ekattakāyanānattasaññino nāma, ayaṃ tatiyā viññāṇaṭṭhiti.	1741	
PA_tika-abh08_t:1741_10	Tatiyajjhānatalavāsino pana tayo devā rūpakāyavasena samānattā, pañcakanaye catutthajjhānavipākasaññāvasena	17411	
PA_tika-abh08_t:1741_11	paṭisandhisaññāya ca ekattā ekattakāyaekattasaññino nāma, ayaṃ catutthī viññāṇaṭṭhiti.	17411	
PA_tika-abh08_t:1741_12	Vehapphalavāsino ceva pañca suddhāvāsavāsino ca vaṇṇasaṇṭhānavasena rūpakāyassa,	17411	
PA_tika-abh08_t:1741_13	pañcamajjhānavipākasaññāvasena paṭisandhisaññāya ca samānattā catutthaviññāṇaṭṭhitimeva	17411	
PA_tika-abh08_t:1741_14	bhajanti. Ākāsānañcāyatanādayo tisso viññāṇaṭṭhitiyo pāḷivaseneva pākaṭā. Asaññasattā	17411	
PA_tika-abh08_t:1741_15	pana viññāṇābhāvena nevasaññānāsaññāyatanavāsino ca saññāya viya viññāṇassa sukhumabhāveneva	17411	
PA_tika-abh08_t:1741_16	viññāṇaṭṭhitīsu na gahitā, sattānaṃ nivāsatāya pana “sattāvāsā”ti vuccanti. Evañca	17411	
PA_tika-abh08_t:1741_17	katvā tehi satta viññāṇaṭṭhitiyo samodhānetvā nava sattāvāsā vuttā.	17411	
PA_tika-abh08_t:1742_0	563-4. Idāni evaṃ vuttesu bhavādīsu dvattiṃsavipākānaṃ tiṇṇaṃ abhisaṅkhārānaṃ paccayabhāvaṃ	1742	
PA_tika-abh08_t:1742_1	dassetuṃ “kāme puññābhisaṅkhārasaññitā”tiādi āraddhaṃ. Navannaṃ pākacittānanti sahetukāhetukavasena	1742	
PA_tika-abh08_t:1742_2	navannaṃ sugatipaṭisandhivipākacittānaṃ. Nānakkhaṇika…pe… paccayehi cāti kusalākusalakammassa	1742	
PA_tika-abh08_t:1742_3	atītasseva attanā janetabbavipākānaṃ paccayabhāvato nānakkhaṇikakammapaccayena, tesameva	1742	
PA_tika-abh08_t:1742_4	balavakāraṇabhāvato upanissayapaccayena ca. Vuttañhi tassa upanissayattaṃ “kusalākusalaṃ	1742	
PA_tika-abh08_t:1742_5	kammaṃ vipākassa upanissayapaccayena paccayo”ti. Sabbattha upanissayabhāvo balavakammavasena	1742	
PA_tika-abh08_t:1742_6	yojetabbo. Dubbalañhi kammaṃ upanissayo na hotīti paṭṭhānavaṇṇanāyaṃ dassitametaṃ.	1742	
PA_tika-abh08_t:1743_0	566-8. Pañcannanti kusalavipākacakkhusotaviññāṇasampaṭicchanasantīraṇadvayavasena	1743	
PA_tika-abh08_t:1743_1	pañcannaṃ. Duggatiyaṃ kusalavipākapaṭisandhiyā abhāvato āha “na honti paṭisandhiya”nti.	1743	
PA_tika-abh08_t:1743_2	Evaṃ paṭisandhipavattīnaṃ asaṅkaravasena paccayavidhiṃ dassetvā idāni samodhānetvā	1743	
PA_tika-abh08_t:1743_3	dassetuṃ “hontī”tiādi vuttaṃ. Soḷasannaṃ pavatte, paṭisandhiyaṃ navannanti yathālābhavasena yojetabbaṃ.	1743	
PA_tika-abh08_t:1744_0	569-74. Rūpe puññābhisaṅkhārāti abhiññāvajjitā pañca rūpāvacarapuññābhisaṅkhārā.	1744	
PA_tika-abh08_t:1744_1	Kasmā pana abhiññāya parivajjananti? Vipākadānābhāvato, tañca kho panassā vipākassa	1744	
PA_tika-abh08_t:1744_2	asambhavato, na pana vipākuppādanasabhāvābhāvato. Yadi hi abhiññācetanā vipākaṃ uppādeyya,	1744	
PA_tika-abh08_t:1744_3	aññabhūmikakammassa aññabhūmikavipākuppādanāyogato sabhūmikameva uppādeyya. Taṃ pana	1744	
PA_tika-abh08_t:1744_4	kiṃ navattabbārammaṇaṃ vā uppādeyya parittādiārammaṇaṃ vā? Kiñcettha – yadi tāva	1744	
PA_tika-abh08_t:1744_5	navattabbārammaṇaṃ uppādeti, taṃ na yuttaṃ rūpāvacaravipākānaṃ ekantena kammasamānārammaṇatāya	1744	
PA_tika-abh08_t:1744_6	dassitattā, abhiññācetanāya ca sayaṃ parittādiārammaṇattā. Atha parittādiārammaṇaṃ	1744	
PA_tika-abh08_t:1744_7	uppādeti, tampi na yujjati rūpāvacaravipākānaṃ ekanteneva navattabbārammaṇabhāvato.	1744	
PA_tika-abh08_t:1744_8	Tathā hi vuttaṃ cittuppādakaṇḍe –	1744	
PA_tika-abh08_t:1745_0	“Rūpāvacaratikacatukkajjhānā kusalato ca vipākato ca kiriyato ca catutthassa jhānassa	1745	
PA_tika-abh08_t:1745_1	vipāko ākāsānañcāyatanaṃ ākiñcaññāyatanaṃ. Ime dhammā navattabbā ‘parittārammaṇā’tipi	1745	
PA_tika-abh08_t:1745_2	‘mahaggatārammaṇā’tipi ‘appamāṇārammaṇā’tipī”ti.	1745	
PA_tika-abh08_t:1746_0	Apica samādhivijjāsambhārabhūtā abhiññā samādhissa ānisaṃsamattaṃ samādhiphalasadisā.	1746	
PA_tika-abh08_t:1746_1	Tassa tassa hi adhiṭṭhānavikubbanadibbasaddasavanādikassa yathicchitassa kiccassa	1746	
PA_tika-abh08_t:1746_2	nipphādanamattaphalā abhiññācetanā. Tenāha “so evaṃ samāhite citte”tiādi tasmā samādhissa	1746	
PA_tika-abh08_t:1746_3	phalasadisā abhiññācetanā na ca phalaṃ deti, dānasīlānisaṃsabhūto tasmiṃ bhave paccayalābho	1746	
PA_tika-abh08_t:1746_4	viya natthi tassa vipākuppādananti. Keci pana “samānabhūmikato āsevanalābhena balavantāni	1746	
PA_tika-abh08_t:1746_5	jhānāni vipākaṃ uppādenti samāpattibhāvato, abhiññā pana satipi jhānabhāve tadabhāvato	1746	
PA_tika-abh08_t:1746_6	tasmiṃ tasmiṃ ārammaṇe āgantukāyevāti dubbalā, tasmā vipākaṃ na detī”ti vadanti.	1746	
PA_tika-abh08_t:1746_7	Evañca katvā vuttaṃ anuruddhācariyena –	1746	
PA_tika-abh08_t:1747	“Samānāsevane laddhe, vijjamāne mahabbale;	174	
PA_tika-abh08_t:1748	Aladdhā tādisaṃ hetuṃ, abhiññā na vipaccatī”ti. ;	174	
PA_tika-abh08_t:1749_0	Tayidamakāraṇaṃ, parittajhānassa avisesena brahmapārisajjādīsu vipākadānavacanato.	1749	
PA_tika-abh08_t:1749_1	Na hi parittaṃ laddhāsevanameva tattha vipākaṃ detīti aṭṭhakathāyaṃ vuttaṃ, tasmā	1749	
PA_tika-abh08_t:1749_2	samānāsevane laddheyeva jhānassa vipākadānaṃ na sakkā vattuṃ. Apica punappunaṃ parikammavasena	1749	
PA_tika-abh08_t:1749_3	abhiññāyapi vasibhāvasabbhāvā tassāpi ca balavabhāvo atthevāti vipākaṃ uppādeyya.	1749	
PA_tika-abh08_t:1750_0	Pañcannaṃ pākacittānanti pañcannaṃ rūpāvacaravipākacittānaṃ. Māpuññasaṅkhārāti apuññābhisaṅkhārā.	1750	
PA_tika-abh08_t:1750_1	“Ime apuññasaṅkhārā”ti vā padacchedo. Ekassāti ekassa akusalavipākasantīraṇassa.	1750	
PA_tika-abh08_t:1750_2	Channanti santīraṇavajjānaṃ channaṃ akusalavipākānaṃ. Pavatte paccayā honti aniṭṭharūpādiāpāthāgateti	1750	
PA_tika-abh08_t:1750_3	adhippāyo. Sugatiyaṃ akusalavipākapaṭisandhiyā abhāvato āha “na honti paṭisandhiya”nti.	1750	
PA_tika-abh08_t:1750_4	Catunnanti akusalavipākacakkhusotaviññāṇasampaṭicchanasantīraṇavasena catunnaṃ. Tāni	1750	
PA_tika-abh08_t:1750_5	pana ekantato aniṭṭhārammaṇāni. Rūpabhave ca kathaṃ aniṭṭhārammaṇasamāyogoti āha	1750	
PA_tika-abh08_t:1750_6	“so cā”tiādi. Soti so paccayabhāvo. “Kāmabhave”ti idaṃ aniṭṭharūpādīnaṃ visesanaṃ,	1750	
PA_tika-abh08_t:1750_7	na pana “upaladdhiya”nti imassa. Tenāha “aniṭṭha…pe… na vijjare”ti. Keci pana “upaladdhiyanti	1750	
PA_tika-abh08_t:1750_8	imasseva visesanabhāvena gahetvā brahmūnaṃ kāmabhavaṃ āgatakkhaṇe rūpādiupaladdhiya”nti	1750	
PA_tika-abh08_t:1750_9	vadanti. Aniṭṭha…pe… na vijjare ekantasukhavatthubhūte tattha vokiṇṇasukhadukkhakāraṇassa abhāvato.	1750	
PA_tika-abh08_t:1751	576. “Evaṃ tāvā”tiādi yathāvuttassevatthassa appanaṃ. Yathā cāti ca-saddena “yesañcā”ti saṅgaṇhāti. Tathāti etthāpi “te”ti saṅgaṇhitabbaṃ.	175	
PA_tika-abh08_t:1752_0	577-81. Yattha vitthārappakāsanaṃ kataṃ, tato bhavato paṭṭhāya mukhamattappakāsanaṃ	1752	
PA_tika-abh08_t:1752_1	kātukāmo āha “tatrida”ntiādi. Tatrāti tesu bhavādīsu. Idanti nidassitabbabhāvena	1752	
PA_tika-abh08_t:1752_2	āsannapaccakkhamāha. Ādito pana paṭṭhāyāti bhavato paṭṭhāya. Avisesenāti kāmāvacararūpāvacaravasena	1752	
PA_tika-abh08_t:1752_3	visesābhāvena terasa puññābhisaṅkhārā. Dvibhavesūti kāmarūpabhavesu. Kesañci manussānaṃ,	1752	
PA_tika-abh08_t:1752_4	bhummadevānañca aṇḍajajalābujānampi sambhavato tadapekkhāya “catūsu…pe… yonisū”ti	1752	
PA_tika-abh08_t:1752_5	vuttaṃ. Nānatta…pe… ṭhitīsupīti aluttasamāsavasena vuttaṃ, nānattakāyanānattasaññādīsu	1752	
PA_tika-abh08_t:1752_6	catūsu viññāṇaṭṭhitīsūti attho. Vuttappakārasminti nānattakāyādike, puññābhisaṅkhārassa	1752	
PA_tika-abh08_t:1752_7	bhavādīsu ekavīsativipākānaṃ ekāvatthāya paccayo ahutvā duggatipariyāpannesu bhavayonigativiññāṇaṭṭhitisattāvāsesu	1752	
PA_tika-abh08_t:1752_8	paṭisandhiṃ adatvā pavatteyeva aṭṭhannaṃ vipākānaṃ paccayabhāvato, kāmāvacarasugatipariyāpannesu	1752	
PA_tika-abh08_t:1752_9	paṭisandhiṃ datvā pavatte soḷasannaṃ vipākānaṃ paccayabhāvato, rūpāvacarabhūmipariyāpannesu	1752	
PA_tika-abh08_t:1752_10	paṭisandhiṃ datvā pavatte dasannaṃ vipākānaṃ paccayabhāvato vuttaṃ “yathāraha”nti.	17521	
PA_tika-abh08_t:1753_0	582-3. Kāme bhave, rūpe bhaveti sambandho. Tīsu gatīsūti devamanussavajjesu tīsu	1753	
PA_tika-abh08_t:1753_1	gatīsu. Ekissāti nānattakāyaekattasaññīsaṅkhātāya ekissā viññāṇaṭṭhitiyā. Ekasminti	1753	
PA_tika-abh08_t:1753_2	nānattakāyaekattasaññīsaṅkhāteyeva ekasmiṃ sattāvāse.	1753	
PA_tika-abh08_t:1754_0	584-6. Ekārūpabhaveti ekasmiṃ arūpabhave. Ekissā yoniyāti ekissāyeva opapātikayoniyā.	1754	
PA_tika-abh08_t:1754_1	Tīsu cittaṭṭhitīsūti ākāsānañcāyatanādīsu tīsu viññāṇaṭṭhitīsu. Sattāvāse catubbidheti	1754	
PA_tika-abh08_t:1754_2	ākāsānañcāyatanādikeyeva catubbidhe sattāvāse. Vijānitabbā…pe… paccayāti saṅkhārā	1754	
PA_tika-abh08_t:1754_3	yathā paccayā yesañca paccayā, tathā tepi viññātabbāti attho.	1754	
PA_tika-abh08_t:1755_0	587-90. Nanu ca saṅkhārānaṃ paṭisandhipavattīsupi vipākānaṃ paccayabhāvo vutto. Tattha	1755	
PA_tika-abh08_t:1755_1	paṭisandhiyeva tāva na sakkā viññātuṃ. Yadi hi purimabhavato paṭisandhiviññāṇaṃ idhāgacchatīti	1755	
PA_tika-abh08_t:1755_2	vucceyya, taṃ na yuttaṃ, rūpārūpadhammānaṃ kesaggamattampi desantarasaṅkamanābhāvato.	1755	
PA_tika-abh08_t:1755_3	Atha atītabhavanibbattasaṅkhārato na nibbattati, tampi na yujjati ahetukadosāpattitoti	1755	
PA_tika-abh08_t:1755_4	iminā adhippāyena codento āha “na rūpārūpadhammāna”ntiādi. Ācariyo tassādhippāyaṃ	1755	
PA_tika-abh08_t:1755_5	sampaṭicchitvā taṃ saññāpetukāmo āha “natthi cittassā”tiādi. Tato hetuṃ vināti tattha	1755	
PA_tika-abh08_t:1755_6	hetuṃ vinā, atītabhavanibbattakammasaṅkhāranikantiārammaṇaṃ vināti attho. Suladdhapaccayanti	1755	
PA_tika-abh08_t:1755_7	avijjādisahakārīkāraṇasahitassa saṅkhārassa vasena suṭṭhu avekallato paṭiladdhapaccayaṃ.	1755	
PA_tika-abh08_t:1755_8	Rūpārūpamattanti bāhirakaparikappitassa adhitiṭṭhanakassa sattajīvādino abhāvato	1755	
PA_tika-abh08_t:1755_9	rūpārūpadhammamattaṃ. Tenāha “na ca satto”tiādi. Bhavantara…pe… pavuccatīti vohāramattena	1755	
PA_tika-abh08_t:1755_10	bhavantaramupetīti pavuccati. Atthato pana paccayasāmaggiyā bhavantarabhāvena uppajjanamattanti adhippāyo.	17551	
PA_tika-abh08_t:1756	591. Idāni taṃ paṭisandhikkamaṃ pākaṭāya manussapaṭisandhiyā vasena pakāsetuṃ samārabhanto āha “tayida”ntiādi. Sudubbudhanti atidubbijāniyaṃ. Tenāhu porāṇā –	175	
PA_tika-abh08_t:1757	“Saccaṃ satto paṭisandhi, paccayākārameva ca;	175	
PA_tika-abh08_t:1758	Duddasā caturo dhammā, desetuñca sudukkarā”ti.	175	
PA_tika-abh08_t:1759_0	592-3. Āsannamaraṇassāti parūpakkamena vā āyukkhayādivasena vā samāsannamaraṇassa.	1759	
PA_tika-abh08_t:1759_1	Sussamāneti anukkamena upasussamāne. Gabbhaseyyakassa āyatanānaṃ anupubbuppatti viya	1759	
PA_tika-abh08_t:1759_2	nirodhopi anupubbato hotīti vuttaṃ “naṭṭhe cakkhundriyādike”ti. Keci pana “nānākammasamuṭṭhitesu	1759	
PA_tika-abh08_t:1759_3	cakkhundriyādīsu naṭṭhesū”ti vadanti. “Hadaya…pe… ke”ti iminā sesakāye kāyindriyassa	1759	
PA_tika-abh08_t:1759_4	niruddhabhāvo vuttoti ekakammasamuṭṭhitampi nassatevāti apare. Ānandācariyo pana	1759	
PA_tika-abh08_t:1759_5	“yamake” yassa cakkhāyatanaṃ nirujjhati, tassa manāyatanaṃ nirujjhatīti. Āmantā.	1759	
PA_tika-abh08_t:1759_6	Yassa vā pana manāyatanaṃ nirujjhati, tassa cakkhāyatanaṃ nirujjhatīti. Sacittakānaṃ	1759	
PA_tika-abh08_t:1759_7	acakkhukānaṃ cavantānaṃ tesaṃ manāyatanaṃ nirujjhati, no ca tesaṃ cakkhāyatanaṃ nirujjhati.	1759	
PA_tika-abh08_t:1759_8	Sacakkhukānaṃ cavantānaṃ tesaṃ manāyatanañca nirujjhati, cakkhāyatanañca nirujjhatī’tiādinā	1759	
PA_tika-abh08_t:1759_9	cakkhāyatanādīnaṃ cuticittena saha nirodho vuttoti cakkhundriyādīni cutito pubbe	1759	
PA_tika-abh08_t:1759_10	na nassanti. Atimandabhāvūpagamanaṃ pana sandhāya aṭṭhakathāya ‘niruddhesu indriyesū’ti	17591	
PA_tika-abh08_t:1759_11	vuttaṃ, na anavasesanirodhaṃ sandhāya. Pañcadvārikajavanānantarampi cuti aṭṭhakathāyaṃ	17591	
PA_tika-abh08_t:1759_12	dassitā”ti vadati. Hadayavatthumattasminti hadayavatthupadesamatte. Na hi hadayavatthuṃ	17591	
PA_tika-abh08_t:1759_13	nissāya kāyindriyaṃ pavattati.	17591	
PA_tika-abh08_t:1760_0	594-7. Vatthusannissitanti sesindriyānaṃ niruddhattā viññāṇassa nissayabhāvūpagamanasāmatthiyāyogena	1760	
PA_tika-abh08_t:1760_1	mandabhāvato vā hadayavatthumattasannissitaṃ. Cittanti tadā kammakammanimittādīni	1760	
PA_tika-abh08_t:1760_2	ārabbha pavattajavanaviññāṇaṃ. Taṃ pana sugatiyaṃ nibbattamānassa kusalaṃ hoti, duggatiyaṃ	1760	
PA_tika-abh08_t:1760_3	nibbattamānassa akusalaṃ. Tenāha bhagavā –	1760	
PA_tika-abh08_t:1761_0	“Nimittassādagadhitaṃ vā, bhikkhave, viññāṇaṃ tiṭṭhamānaṃ tiṭṭhati anubyañjanassādagadhitaṃ	1761	
PA_tika-abh08_t:1761_1	vā, tasmiṃ ce samaye kālaṃ karoti, ṭhānametaṃ vijjati, yaṃ dvinnaṃ gatīnaṃ aññataraṃ	1761	
PA_tika-abh08_t:1761_2	gatiṃ upapajjeyya nirayaṃ vā tiracchānayoniṃ vā”tiādi.	1761	
PA_tika-abh08_t:1762	Yadi evaṃ –	176	
PA_tika-abh08_t:1763_0	“Gatisampattiyā ñāṇasampayutte katamesaṃ aṭṭhannaṃ hetūnaṃ paccayā upapatti hoti,	1763	
PA_tika-abh08_t:1763_1	kusalassa kammassa javanakkhaṇe tayo hetū kusalā tasmiṃ khaṇe jātacetanāya sahajātapaccayā	1763	
PA_tika-abh08_t:1763_2	honti, tena vuccati kusalamūlapaccayāpi saṅkhārā. Nikantikkhaṇe dve hetū akusalā	1763	
PA_tika-abh08_t:1763_3	tasmiṃ khaṇe jātacetanāya sahajātapaccayā honti, tena vuccati akusalamūlapaccayāpi	1763	
PA_tika-abh08_t:1763_4	saṅkhārā. Paṭisandhikkhaṇe tayo hetū abyākatā tasmiṃ khaṇe jātacetanāya sahajātapaccayā	1763	
PA_tika-abh08_t:1763_5	honti, tena vuccati nāmarūpapaccayāpi viññāṇaṃ, viññāṇapaccayāpi nāmarūpa”nti –	1763	
PA_tika-abh08_t:1764_0	Nikantikkhaṇe hetudvayapaccayāpi sugatipaṭisandhikassa kathaṃ dassitāti? Nayidaṃ	1764	
PA_tika-abh08_t:1764_1	maraṇāsannajavanasampayuttahetuyo sandhāya vuttaṃ, atha kho katakammassa taṃ kammaṃ	1764	
PA_tika-abh08_t:1764_2	ārabbha assādavasena pavattajavanasampayuttahetuyo sandhāya. Katūpacitampi hi kammaṃ	1764	
PA_tika-abh08_t:1764_3	taṇhāya assāditaṃ vipākābhinipphādane samatthanti. Keci pana “kammakaraṇakāle appahīnāvatthāya	1764	
PA_tika-abh08_t:1764_4	santāne anusayitahetuyo sandhāya nikantikkhaṇe dve hetuyoti vutta”nti vadanti, taṃ	1764	
PA_tika-abh08_t:1764_5	na yujjati, tesaṃ sahajātapaccayattāyogato. Pubbānusevitaṃ puññaṃ vā apuññameva vā	1764	
PA_tika-abh08_t:1764_6	kammaṃ, kammanimittaṃ vā ālambitvā cittaṃ pavattatīti sambandho. Pubbānusevitanti	1764	
PA_tika-abh08_t:1764_7	pubbe āsevitaṃ. “Katattā upacitattā”ti hi vuttaṃ. Taṇhāya anusevitabhāvaṃ sandhāya	1764	
PA_tika-abh08_t:1764_8	vā “pubbānusevita”nti vuttaṃ. “Anupubbasevita”ntipi pāṭhaṃ vadanti, paṭisandhivasena	1764	
PA_tika-abh08_t:1764_9	pubbe āsevitaṃ, pubbe dinnapaṭisandhikanti attho. Dinnapaṭisandhikampi pana aparajātīsu	1764	
PA_tika-abh08_t:1764_10	pavattivipākaṃ na nibbattetīti natthi. Puññāpuññaggahaṇena yathākammaṃ sugatiduggatipaṭisandhīnaṃ	17641	
PA_tika-abh08_t:1764_11	ārammaṇaṃ dasseti. Kammaṃ kammanimittaṃ vāti vā-saddena gatinimittaṃ saṅgaṇhāti.	17641	
PA_tika-abh08_t:1764_12	Tattha kammaṃ, gatinimittañca manodvāreyeva āpāthamāgacchati, kammanimittaṃ pana	17641	
PA_tika-abh08_t:1764_13	pañcadvārepi. Evañca katvā pañcadvāraggahitepi ārammaṇe paṭisandhi hoti. Apare pana	17641	
PA_tika-abh08_t:1764_14	gatinimittampi chadvāresu labbhatīti vaṇṇenti. Evañca katvā vuttaṃ saccasaṅkhepe –	17641	
PA_tika-abh08_t:1765	“Pañcadvāre siyā sandhi, vinā kammaṃ dvigocare”ti..	176	
PA_tika-abh08_t:1766_0	Aṭṭhakathāyaṃ pana “gatinimittaṃ manodvāre āpāthamāgacchatī”ti vuttattā, tadārammaṇāya	1766	
PA_tika-abh08_t:1766_1	ca pañcadvārikapaṭisandhiyā adassitattā, mūlaṭīkādīsu ca “kammabalena upaṭṭhāpitaṃ	1766	
PA_tika-abh08_t:1766_2	vaṇṇāyatanaṃ supinaṃ passantassa viya, dibbacakkhukassa viya ca manodvāre eva gocarabhāvaṃ	1766	
PA_tika-abh08_t:1766_3	gacchatī”ti niyametvā vuttattā tesaṃ vacanaṃ na sampaṭicchanti ācariyā. Kammanimittañca	1766	
PA_tika-abh08_t:1766_4	panettha paccuppannaṃ pañcadvāre āpāthamāgacchantaṃ cutikālāsanne katakammassa ārammaṇasantāne	1766	
PA_tika-abh08_t:1766_5	uppannaṃ taṃsadisanti daṭṭhabbaṃ, itarathā tadeva paṭisandhiyā ārammaṇupaṭṭhāpakaṃ	1766	
PA_tika-abh08_t:1766_6	tadeva paṭisandhijanakaṃ bhaveyya, na ca paṭisandhiyā upacārabhūtāni viya, “etasmiṃ	1766	
PA_tika-abh08_t:1766_7	tayā pavattitabba”nti paṭisandhiyā ārammaṇaṃ anuppadentāni viya ca pavattāni cutiāsannajavanāni	1766	
PA_tika-abh08_t:1766_8	paṭisandhijanakāni bhaveyyuṃ. “Katattā upacitattā”ti hi vuttaṃ. Tadā ca paṭisandhiyā	1766	
PA_tika-abh08_t:1766_9	ekavīthiyaṃ viya pavattamānāni kathaṃ katūpacitāni siyuṃ, assādanabhūtāya taṇhāya	1766	
PA_tika-abh08_t:1766_10	aparāmaṭṭhāni kathaṃ paṭisandhinibbattakāni, na ca lokiyāni lokuttarāni viya samānavīthiphalāni	17661	
PA_tika-abh08_t:1766_11	hontīti. Taṃ viññāṇanti taṃ javanaviññāṇaṃ. Ekattanayena paṭisandhiviññāṇañca sandhāya	17661	
PA_tika-abh08_t:1766_12	vuttaṃ. Cutipaṭisandhitadāsannaviññāṇānañhi santativasena viññāṇanti upanītekattaṃ	17661	
PA_tika-abh08_t:1766_13	idha taṃ viññāṇanti adhippetaṃ.	17661	
PA_tika-abh08_t:1767_0	Avijjāya paṭicchannādīnaveti anusayavasena pavattāya bhavataṇhāya, cittasampayuttāya	1767	
PA_tika-abh08_t:1767_1	vā avijjāya chāditadukkhādīnave. Tathābhūte pana kammādivisaye paṭisandhiviññāṇassa	1767	
PA_tika-abh08_t:1767_2	ārammaṇabhāvena uppattiṭṭhānabhūte. Taṇhāya appahīnattā eva purimuppannāya ca santatiyā	1767	
PA_tika-abh08_t:1767_3	tathāpariṇatattā paṭisandhiṭṭhānābhimukhaṃ viññāṇaṃ ninnapoṇapabbhāraṃ hutvā pavattatīti	1767	
PA_tika-abh08_t:1767_4	āha “taṇhā nametī”ti. Sahajā pana saṅkhārāti cutiāsannajavanaviññāṇasahajātacetanā,	1767	
PA_tika-abh08_t:1767_5	sabbepi vā phassādayo. Khipantīti khipantā viya tasmiṃ visaye paṭisandhivasena viññāṇapatiṭṭhānassa	1767	
PA_tika-abh08_t:1767_6	hetubhāvena pavattanti. Tanti taṃ viññāṇaṃ. “Santativasā”ti vadanto tadeva viññāṇaṃ	1767	
PA_tika-abh08_t:1767_7	sandhāvati saṃsarati, na aññanti imañca micchāvādaṃ paṭikkhipati. Sati hi nānattanaye	1767	
PA_tika-abh08_t:1767_8	santativasena ekattanayo hotīti.	1767	
PA_tika-abh08_t:1768_0	599. Ārammaṇādīhi…pe… pavattatīti ārammaṇanissayapaccayādīhi pavattati. Kathaṃ? Āsannamaraṇassa	1768	
PA_tika-abh08_t:1768_1	hi kammabalena manodvāre upaṭṭhāpitaṃ avijjāya paṭicchannādīnavaṃ kammādivisayaṃ	1768	
PA_tika-abh08_t:1768_2	ārabbha manodvārāvajjanaṃ uppajjati, tato maraṇāsannavīthiyā vatthudubbalabhāvena	1768	
PA_tika-abh08_t:1768_3	mandappavattiyā cattāri, pañca vā javanāni pavattanti, tadanantaraṃ tadārammaṇe sati,	1768	
PA_tika-abh08_t:1768_4	asati vā bhavaṅgavisayamālambitvā cuticittaṃ uppajjati. Bhavaṅgānantarampi cuti hotīti	1768	
PA_tika-abh08_t:1768_5	vadanti. Cuticitte pana niruddhe tadeva āpāthagataṃ kammakammanimittādiṃ ārabbha	1768	
PA_tika-abh08_t:1768_6	anupacchinnakilesabalavanimittaṃ sahajātasaṅkhārehi kammādiārammaṇe khipiyamānaṃ	1768	
PA_tika-abh08_t:1768_7	orimatīrarukkhavinibandhaṃ rajjuṃ ālambitvā mātikātikkāmako viya purimañca nissayaṃ	1768	
PA_tika-abh08_t:1768_8	jahati, aparañca kammasamuṭṭhitaṃ nissayaṃ assādayamānaṃ vā anassādayamānaṃ vā ārammaṇādīhi	1768	
PA_tika-abh08_t:1768_9	paccayehi pavattati. Ettha ca orimatīraṃ viya purimabhavo daṭṭhabbo, tattha ṭhitarukkho	1768	
PA_tika-abh08_t:1768_10	viya purimabhave pavattamānakkhandhā, rajju viya kammādiārammaṇaṃ. Keci pana “rajju	17681	
PA_tika-abh08_t:1768_11	viya hadayavatthū”ti vadanti, “rajju viya taṇhā”tipi apare. Puriso viya viññāṇaṃ,	17681	
PA_tika-abh08_t:1768_12	tassa rajjuggahaṇaṃ viya taṇhāya ārammaṇābhimukhanamanaṃ, payogo viya khipanakasaṅkhārā,	17681	
PA_tika-abh08_t:1768_13	mātikā viya cuticittaṃ, paratīraṃ viya paraloko.	17681	
PA_tika-abh08_t:1769_0	600. Yathā puriso paratīre patiṭṭhahamāno paratīrarukkhavinibandhaṃ kiñci assādayamāno	1769	
PA_tika-abh08_t:1769_1	vā anassādayamāno vā kevalaṃ pathaviyaṃ sakabalappayogeheva patiṭṭhāti, evamidampi	1769	
PA_tika-abh08_t:1769_2	bhavantarattabhāvavinibandhahadayavatthusaṅkhātaṃ nissayaṃ pañcavokārabhave assādayamānaṃ	1769	
PA_tika-abh08_t:1769_3	vā catuvokārabhave anassādayamānaṃ vā kevalaṃ ārammaṇanissayasampayuttadhammeheva	1769	
PA_tika-abh08_t:1769_4	pavattatīti taṃ viññāṇaṃ nāpi idhāgataṃ imasmiṃyeva bhave nibbattattā. Kammādinti	1769	
PA_tika-abh08_t:1769_5	atītabhavanibbattakammādiṃ. Ādi-saddena khipanakasaṅkhārānaṃ, namanavasena pavattataṇhāya,	1769	
PA_tika-abh08_t:1769_6	kammādivisayāya ādīnavapaṭicchādikāya ca avijjāya, daḷhaggāhādikarānaṃ upādānādīnañca	1769	
PA_tika-abh08_t:1769_7	gahaṇaṃ daṭṭhabbaṃ. Tattha kammaṃ nāma upapajjavedanīyabhūtaṃ, aparāpariyavedanīyabhūtaṃ	1769	
PA_tika-abh08_t:1769_8	vā paṭisandhinibbattakakammaṃ. Khipanakasaṅkhārā nāma cutiāsannajavanasahajātasaṅkhārā,	1769	
PA_tika-abh08_t:1769_9	paṭisandhijanakakammasahagatasaṅkhārā vā, tato purimajavanasahagatasaṅkhārāti vā	1769	
PA_tika-abh08_t:1769_10	keci. Namanavasena pavattataṇhā nāma anusayāvatthāya pavattataṇhā. Esa nayo ādīnavapaṭicchādakaavijjāyapi.	17691	
PA_tika-abh08_t:1769_11	Kammādivisayā pubbe vuttāyeva. Daḷhaggāhakaraupādānā nāma maṇḍūkaṃ pannago viya upapattibhavassa	17691	
PA_tika-abh08_t:1769_12	daḷhaggahaṇavasena pavattā kāmupādānādayo.	17691	
PA_tika-abh08_t:1770_0	601-5. Saddapaṭighosādīnaṃ satipi paccayapaccayuppannabhāve santānabandho na pākaṭoti	1770	
PA_tika-abh08_t:1770_1	tesaṃ ekattanānattabhāvaṃ anāmasitvā anāgatamatītahetusamuppādameva dassento “ettha	1770	
PA_tika-abh08_t:1770_2	cā”tiādimāha. Etthāti imasmiṃ cutipaṭisandhādhikāre. Paṭighosadīpamuddādīti ādi-saddena	1770	
PA_tika-abh08_t:1770_3	ādāsatalagatamukhanimittādīnaṃ gahaṇaṃ. Aññattha agantvāti saddādipaccayadesaṃ anupagantvā.	1770	
PA_tika-abh08_t:1770_4	Idaṃ vuttaṃ hoti – yathā saddādīnaṃ uppattipadesaṃ anupagantvā paṭighoso saddahetuko,	1770	
PA_tika-abh08_t:1770_5	padīpo padīpantarādihetuko, muddā lañchanahetuko, mukhanimittādikaṃ ādāsādiabhimukhādihetukaṃ	1770	
PA_tika-abh08_t:1770_6	hoti tato pubbe abhāvā, evamidampi paṭisandhiviññāṇaṃ na hetudesaṃ gantvā taṃhetukaṃ	1770	
PA_tika-abh08_t:1770_7	hoti tato pubbe abhāvā, tasmā na idaṃ hetudesato purimabhavato idhāgataṃ paṭighosādayo	1770	
PA_tika-abh08_t:1770_8	viya saddādidesato, nāpi tato hetuṃ vinā uppannaṃ saddādīhi vinā paṭighosādayo viyāti.	1770	
PA_tika-abh08_t:1770_9	Atha vā aññatra agantvāti pubbe paccayapadese sannihitā hutvā tato aññatra gantvā	1770	
PA_tika-abh08_t:1770_10	tappaccayā na honti uppattito pubbe abhāvā, nāpi saddādipaccayā na honti, evaṃ idampīti	17701	
PA_tika-abh08_t:1770_11	vuttanayena yojetabbaṃ. Santānabandhato natthīti santānappabandhato natthi ekatā	17701	
PA_tika-abh08_t:1770_12	santānekattepi aññasseva viññāṇassa pātubhavanato, nāpi nānatā apubbānaṃ apubbānaṃ	17701	
PA_tika-abh08_t:1770_13	uppādepi paṭhamuppannaṃ dhammaṃ vinā pacchimassa anuppajjanato, padīpassa viya nānatā	17701	
PA_tika-abh08_t:1770_14	na siyā. Khaṇikāpi hi padīpajālā santānekattaṃ upādāya sā evāti vuccati, attakiccañca	17701	
PA_tika-abh08_t:1770_15	sādheti. “Sati santānabandhe”tiādinā santānabandhe ekantaṃ ekattāya ca nānattāya	17701	
PA_tika-abh08_t:1770_16	ca aggahetabbataṃ, gahaṇe ca dosaṃ dasseti. Idaṃ vuttaṃ hoti – santānabandhe sati	17701	
PA_tika-abh08_t:1770_17	yadi ekantena ekatā siyā, khīradadhīnampi anaññabhāvato, attatoyeva ca sayaṃ anuppajjanato	17701	
PA_tika-abh08_t:1770_18	khīrato dadhisambhūtaṃ na bhaveyya. Athāpi santānabandhe sati ekantaṃ nānatā bhaveyya,	17701	
PA_tika-abh08_t:1770_19	khīradadhīnampi nānattā, aññassa ca sāmibhāvamattena aparassa sāmibhāvāyogato khīrasāmi	17701	
PA_tika-abh08_t:1770_20	naro dadhisāmi na bhaveyya, na ca panevaṃ loke dissatīti.	17702	
PA_tika-abh08_t:1771_0	606. Tasmāti yasmā evaṃ lokavohāraparicchedo hoti, tasmā ekantaṃ ekatā, nānatāpi	1771	
PA_tika-abh08_t:1771_1	vā na ceva upagantabbā. Ekatte pana adhippete dhammato aggahetvā santānatova gahetabbaṃ,	1771	
PA_tika-abh08_t:1771_2	nānatte adhippete santānavasena aggahetvā dhammatova gahetabbanti adhippāyo. Tenāhu porāṇā –	1771	
PA_tika-abh08_t:1772	“Diṭṭhasantānabandhasmiṃ, ekaññattavicāraṇe;	177	
PA_tika-abh08_t:1773	Sabhāguppattiyekatta-maññattaṃ khaṇabhedato”ti.	177	
PA_tika-abh08_t:1774	Ettha ca ekantaṃ ekatāpaṭisedhena “sayaṃkataṃ sukhadukkha”nti imaṃ diṭṭhiṃ nivāreti, ekantaṃ nānatāpaṭisedhena “paraṃkataṃ sukhadukkha”nti.	177	
PA_tika-abh08_t:1775_0	607-9. Nanu na sundaraṃ, nanu siyāti vā sambandho. Asaṅkantipātubhāveti saṅkantipātubhāvarahite,	1775	
PA_tika-abh08_t:1775_1	asaṅkantivasena vā pātubhāve, asaṅkamitvāva pātubhāveti attho. Khandhābhisambhavāti	1775	
PA_tika-abh08_t:1775_2	abhisambhūtakkhandhā, atha vā abhisambhavati kammaṃ etesūti abhisambhavā, khandhā,	1775	
PA_tika-abh08_t:1775_3	evaṃ abhisambhavā kammādhiṭṭhānabhūtā khandhāti attho. Idha niruddhattāti phalādhiṭṭhānabhūtaṃ	1775	
PA_tika-abh08_t:1775_4	paralokaṃ agantvā idheva niruddhattā. Paratthāgamatoti paralokaṃ agamanato. Tassāti	1775	
PA_tika-abh08_t:1775_5	kammassa. Aññassāti yena taṃ kammaṃ kataṃ, tato aññassa. Aññatoti yaṃ taṃ kammaṃ	1775	
PA_tika-abh08_t:1775_6	nibbattaṃ, tato aññato. Etaṃ vidhānanti idhalokato paralokaṃ gantvā natthi, tattha	1775	
PA_tika-abh08_t:1775_7	“aññeva khandhā nibbattantī”ti idaṃ sabbaṃ yathāvuttavidhānaṃ.	1775	
PA_tika-abh08_t:1776_0	611-4. “Santāne…pe… sādhako”ti saṅkhepato vuttamatthaṃ pakāsetuṃ “ekasmiṃ panā”tiādi	1776	
PA_tika-abh08_t:1776_1	vuttaṃ. Ekasmiṃ santāneti yasmiṃ dhammapuñje kammaṃ nibbattaṃ, tasseva santāneti	1776	
PA_tika-abh08_t:1776_2	attho. Aññassātipi vā…pe… hoti. Tattha ekantaṃ ekattanānattānaṃ paṭisiddhattāti adhippāyo.	1776	
PA_tika-abh08_t:1776_3	Etassatthassāti hetuphalānaṃ atthato aññattepi teneva hetuphalabhāvena sambandhattā	1776	
PA_tika-abh08_t:1776_4	taṃ phalaṃ aññassa, aññatoti vā na vattabbanti etassa atthassa. Bījānanti ambamātuluṅgabījānaṃ.	1776	
PA_tika-abh08_t:1776_5	Abhisaṅkhāroti madhuādiparibhāvanaṃ. Madhuādināti madhucatumadhuraalattakarasādinā.	1776	
PA_tika-abh08_t:1776_6	Tassāti tassa paribhāvitabījassa. Paṭhamaṃ laddhapaccayoti madhurabhāvūpagamanato	1776	
PA_tika-abh08_t:1776_7	paṭhamameva laddhapaccayo. Kālantareti phalakāle. Evaṃ ñeyyamidampi cāti yathā etaṃ,	1776	
PA_tika-abh08_t:1776_8	evaṃ idampi ñātabbaṃ. Idaṃ vuttaṃ hoti – yathā hi ambabījādīsu madhunā, catumadhurena	1776	
PA_tika-abh08_t:1776_9	vā yojetvā ropitesu phalaraso madhuro hoti, mātuluṅgabīje ca alattakarasena rajitvā	1776	
PA_tika-abh08_t:1776_10	ropite ambilabhaṇḍo ratto hoti, na ca taṃ bījaṃ abhisaṅkharaṇaṃ vā phalaṭṭhānaṃ pāpuṇāti,	17761	
PA_tika-abh08_t:1776_11	evaṃ santepi kālantare phalaviseso na aññabījasantāne hoti, na ca aññasmiṃ bīje abhisaṅkhārapaccayato	17761	
PA_tika-abh08_t:1776_12	hoti, evameva ye idha loke nibbattakkhandhā, tesu nipphannaṃ kammaṃ vā paralokaṃ	17761	
PA_tika-abh08_t:1776_13	na gacchanti. Evampi kālantare vipākakkhandhā aññasmiṃ santāne na nibbattanti, na	17761	
PA_tika-abh08_t:1776_14	ca aññakammapaccayato hontīti.	17761	
PA_tika-abh08_t:1777_0	Ettha hi abhisaṅkhataṃ bījaṃ viya kammaṃ vā satto, abhisaṅkhāro viya kammaṃ, bījassa	1777	
PA_tika-abh08_t:1777_1	aṅkurādippabandho viya sattassa paṭisandhiviññāṇādippabandho. Tatthuppannassa madhurarasassa	1777	
PA_tika-abh08_t:1777_2	ambilabhaṇḍe rattassa ca tasseva bījassa tato eva ca abhisaṅkhārato bhāvo viya kammakārakasseva	1777	
PA_tika-abh08_t:1777_3	sattassa tato eva ca abhisaṅkharaṇato bhāvo veditabbo.	1777	
PA_tika-abh08_t:1778_0	615. Bālakāle…pe… phaladāyināti bālasarīre kataṃ vijjāpariyāpuṇanaṃ, sippasikkhanaṃ,	1778	
PA_tika-abh08_t:1778_1	osadhūpayogo ca na vuḍḍhasarīraṃ gacchati, atha ca tannimittaṃ vijjāpāṭavaṃ, sippajānanaṃ,	1778	
PA_tika-abh08_t:1778_2	anāmayatādi ca vuḍḍhasarīre honti, na ca tāni aññassa honti taṃsantatipariyāpanne	1778	
PA_tika-abh08_t:1778_3	eva sadise uppajjanato. Na ca yathā payuttena vijjāpariyāpuṇanādinā vinā tāni aññato	1778	
PA_tika-abh08_t:1778_4	honti tadabhāve abhāvato, evaṃ idhāpi santāne yaṃ phalaṃ, etaṃ nāññassa, na ca aññatoti	1778	
PA_tika-abh08_t:1778_5	yojetabbaṃ. Etena ca saṅkhārābhāve phalābhāvameva dasseti, na aññapaccayanivāraṇaṃ karoti.	1778	
PA_tika-abh08_t:1779_0	616-8. Evaṃ santepīti asaṅkantipātubhāve. Tattha ca yathāvuttadosapariharaṇe sati	1779	
PA_tika-abh08_t:1779_1	siddhepīti attho. Vijjamānanti padīpassa vaṭṭikāsneho viya vijjamānaṃ aniruddhanti	1779	
PA_tika-abh08_t:1779_2	attho. Avijjamānanti vaṭṭadukkhābhāvassa arahato cuticittaṃ viya avijjamānaṃ niruddhanti	1779	
PA_tika-abh08_t:1779_3	attho. Tappavattikkhaṇeti kammassa pavattamānakkhaṇeyeva. Tenāha “saddhimeva ca hetunā”ti.	1779	
PA_tika-abh08_t:1779_4	Avijjamānanti pavattikkhaṇato pubbe vijjamānataṃ asampattaṃ. Niruddhanti khaṇattayaṃ	1779	
PA_tika-abh08_t:1779_5	patvā niruddhaṃ. Tenāha –	1779	
PA_tika-abh08_t:1780	“Pavattikkhaṇato pubbe, pacchā niccaphalaṃ siyā”ti.	178	
PA_tika-abh08_t:1781	Pubbeti kammāyūhanato pubbe. Avijjamānatāsāmaññena hetaṃ vuttaṃ. Pacchāti vipākappavattito pacchā ca.	178	
PA_tika-abh08_t:1782_0	619-20. Kaṭattāpaccayoti kaṭattā eva paccayo, na vijjamānatāya avijjamānatāya vāti	1782	
PA_tika-abh08_t:1782_1	attho. Tenāha “kāmāvacarassa kusalassa kammassa katattā upacitattā vipākaṃ cakkhuviññāṇaṃ	1782	
PA_tika-abh08_t:1782_2	uppannaṃ hotī”tiādi. Yadi evaṃ arahatā katakammampi kaṭattāpaccayo siyāti? Nayidamevaṃ.	1782	
PA_tika-abh08_t:1782_3	Yathā hi acchinnamūlasmiṃ rukkhe pupphitaṃ bījasamatthampi kusumaṃ mūle chinnamatte	1782	
PA_tika-abh08_t:1782_4	phaladāyakaṃ na hoti, evaṃ arahatopi kilesamūlassa abbocchinnakāle santāne pavattampi	1782	
PA_tika-abh08_t:1782_5	kammaṃ kilesamūlacchinnamatteyeva phaladāne asamatthabhāvaṃ āpannanti. Tenāhu porāṇā –	1782	
PA_tika-abh08_t:1783	“Bālajanajjhāruḷho,	178	
PA_tika-abh08_t:1784	Jātiratho kammakilesacakkoyaṃ;	178	
PA_tika-abh08_t:1785	Kilesacakkavidhamano,	178	
PA_tika-abh08_t:1786	Na yāti kammekacakkepī”ti.	178	
PA_tika-abh08_t:1787_0	Kaṭattā ce paccayo, niccaphaladāyako vibandhoti āha “pāṭibhogādika”ntiādi. Pāṭibhogādikanti	1787	
PA_tika-abh08_t:1787_1	mūlabhāvūpagamanādikaṃ. Ādi-ggahaṇena “pacchā mūlaṃ dassāmī”ti bhaṇḍaggahaṇaṃ, iṇaggahaṇañca	1787	
PA_tika-abh08_t:1787_2	saṅgaṇhāti. Ayaṃ panettha adhippāyo – pāṭibhogakiriyādīnaṃ vijjamānatā, avijjamānatā	1787	
PA_tika-abh08_t:1787_3	vā niyyātane, paṭibhaṇḍadāne, iṇadāne ca paccayo na hoti, atha kho karaṇamattaṃ,	1787	
PA_tika-abh08_t:1787_4	na ca taṃ niyyātanādīnaṃ niccameva paccayo hoti niyyātanādimhi kate paccayattābhāvato,	1787	
PA_tika-abh08_t:1787_5	evameva vipākuppādanepi kammassa vijjamānatā, avijjamānatā vā paccayo na hoti, atha	1787	
PA_tika-abh08_t:1787_6	kho karaṇamattameva, karaṇamatte ca sati vipakkavipākānaṃ paccayo na hotīti.	1787	
PA_tika-abh08_t:1788	621. Paramassa uttamassa atthassa pakāsanato paramatthappakāsano. Pītibuddhivivaḍḍhanoti pītiyā, ñāṇassa ca, pītisahagatassa vā ñāṇassa vivaḍḍhano.	178	
PA_tika-abh08_t:1789	Iti abhidhammatthavikāsiniyā nāma	178	
PA_tika-abh08_t:1790	Abhidhammāvatārasaṃvaṇṇanāya	179	
PA_tika-abh08_t:1791	Puññavipākapaccayaniddesavaṇṇanā niṭṭhitā.	179	
PA_tika-abh08_t:1792	10. Dasamo paricchedo	179	
PA_tika-abh08_t:1793	Rūpavibhāgavaṇṇanā	179	
PA_tika-abh08_t:1794	622. Ādimhīti uddesagāthāyaṃ. Idānīti cittacetasikavibhāvanānantaraṃ. Vibhāvananti niddesapaṭiniddesavasena sarūpato pakāsanaṃ.	179	
PA_tika-abh08_t:1795_0	623. Ruppatīti sītuṇhādīhi vikāramāpajjati, āpādīyatīti vā attho. Vikārāpatti ca	1795	
PA_tika-abh08_t:1795_1	sītādivirodhipaccayasannidhāne visadisuppattiyeva. Na hi yathāsakaṃ paccayehi uppajjitvā	1795	
PA_tika-abh08_t:1795_2	ṭhitadhammānaṃ aññena kenaci vikārāpādanaṃ sakkā kātuṃ, tasmā purimuppannarūpasantati	1795	
PA_tika-abh08_t:1795_3	viya ahutvā pacchā uppajjamānānaṃ visabhāgapaccayasamavāyena visadisuppattiyeva idha	1795	
PA_tika-abh08_t:1795_4	“ruppana”nti daṭṭhabbaṃ. Evañca katvā saṅghiyānaṃ vipariṇāmavādo paccakkhato hoti.	1795	
PA_tika-abh08_t:1795_5	Nanu ca arūpadhammānampi virodhipaccayasamavāye visadisuppatti labbhatīti? Saccaṃ	1795	
PA_tika-abh08_t:1795_6	labbhati, na pana vibhūtatarā. Vibhūtatarā hettha visadisuppatti adhippetā ukkaṭṭhagativasena	1795	
PA_tika-abh08_t:1795_7	yathā “abhirūpassa kaññā dātabbā”ti.	1795	
PA_tika-abh08_t:1796	Kuto etaṃ viññāyatīti ce? Sītādiggahaṇato. Tathā hi vuttaṃ –	179	
PA_tika-abh08_t:1797_0	“Kiñca, bhikkhave, rūpaṃ vadetha, ruppatīti kho, bhikkhave, tasmā rūpanti vuccati.	1797	
PA_tika-abh08_t:1797_1	Kena ruppati? Sītenapi ruppati, uṇhenapi ruppati, jighacchāyapi ruppati, pipāsāyapi	1797	
PA_tika-abh08_t:1797_2	ruppati, ḍaṃsamakasavātātapasarīsapasamphassenapi ruppati, ruppatīti kho, bhikkhave,	1797	
PA_tika-abh08_t:1797_3	tasmā rūpanti vuccatī”ti.	1797	
PA_tika-abh08_t:1798_0	Ettha hi sītādiggahaṇaṃ sītādinā phuṭṭhassa ruppanaṃ vibhūtataraṃ, tasmā tadevettha	1798	
PA_tika-abh08_t:1798_1	gahitanti ñāpanatthaṃ. Itarathā ruppatīti sāmaññavacaneneva siddhe sītādiggahaṇaṃ niratthakaṃ siyāti.	1798	
PA_tika-abh08_t:1799_0	Yadi evaṃ, kathaṃ brahmaloke rūpasamaññā? Na hi tattha upaghātako sītādiphassaviseso	1799	
PA_tika-abh08_t:1799_1	labbhatīti? Saccaṃ, tatthāpi taṃsabhāvānativattanato. Aruppanassāpi hi ruppanasabhāvānativattanato	1799	
PA_tika-abh08_t:1799_2	rūpasamaññā hoti. Yathā aduddhampi khīraṃ taṃsabhāvānativattanato “duddha”nti vuccatīti.	1799	
PA_tika-abh08_t:1799_3	Atha vā kiñcāpi tattha upaghātako sītādiphassaviseso natthi, anuggāhako pana atthi.	1799	
PA_tika-abh08_t:1799_4	Tathā hi brahmānaṃ utujarūpaṃ atthi, tasmā attheva tattha ruppananti na koci tattha	1799	
PA_tika-abh08_t:1799_5	rūpasamaññāya vibandhoti.	1799	
PA_tika-abh08_t:1800_0	Rūpayatīti vāti sayaṃ vijjamānameva attano santānaṃ vikāramāpādayatīti attho. Iti	1800	
PA_tika-abh08_t:1800_1	purimaviggahena vikāruppatti “ruppana”nti dīpitaṃ. Iminā pana virodhipaccayasannipāte	1800	
PA_tika-abh08_t:1800_2	vijjamānasseva yo attano santāne visadisuppattihetubhāvo, taṃ ruppananti dīpitaṃ	1800	
PA_tika-abh08_t:1800_3	hoti. Imasmiṃ pakkhe arūpassa rūpasamaññāpasaṅgo eva natthi. Niruddhameva hi taṃ	1800	
PA_tika-abh08_t:1800_4	anantarādipaccayehi arūpaṃ uppādeti, na vijjamānanti. Ghaṭṭane vikārāpattiyaṃ rūpa-saddassa	1800	
PA_tika-abh08_t:1800_5	ruḷhī, tasmā arūpadhammānaṃ ghaṭṭanābhāvato na tesu rūpasamaññāti keci. Paṭighāto	1800	
PA_tika-abh08_t:1800_6	ruppananti apare, tesaṃ matena kiñcāpi sappaṭigharūpānameva rūpasamaññāpasaṅgo, atha	1800	
PA_tika-abh08_t:1800_7	kho avayavavohārena samudāyopi voharīyatīti sabbameva rūpaṃ rūpasamaññaṃ labhati.	1800	
PA_tika-abh08_t:1800_8	Keci panettha “rūpayatīti vaṇṇāyatanavasena vutta”nti vadanti. Tañhi vaṇṇavikāraṃ	1800	
PA_tika-abh08_t:1800_9	āpajjamānaṃ rūpayati, hadayaṅgatabhāvaṃ pakāsetīti. Tayidaṃ upari vaṇṇāyatananiddese	1800	
PA_tika-abh08_t:1800_10	visuṃyeva vuccatīti na tassa idha saṃvaṇṇane payojanaṃ atthi. Surūpoti dvattiṃsamahāpurisalakkhaṇaasītianubyañjanabyāmappabhāketumālādīhi	18001	
PA_tika-abh08_t:1800_11	alaṅkatattā sobhanarūpakāyo, sabhāvattho vā rūpa-saddo “yaṃ loke piyarūpaṃ sātarūpa”ntiādīsu	18001	
PA_tika-abh08_t:1800_12	viya, tasmā surūpoti sobhanasabhāvo, tena dasabalacatuvesārajjādiasādhāraṇaguṇavisesasamāyogadīpanato	18001	
PA_tika-abh08_t:1800_13	satthu dhammakāyasampattiyāpi sobhanatā dassitā hoti.	18001	
PA_tika-abh08_t:1801_0	624. Bhūtopādāyabhedatoti ettha tadadhīnavuttitāya bhavati ettha upādārūpanti bhūtaṃ.	1801	
PA_tika-abh08_t:1801_1	Atha vā mahābhūtāyeva idha purimapadalopavasena bhūta-saddena vuttā. Tenāha “catubbidhā	1801	
PA_tika-abh08_t:1801_2	mahābhūtā”ti. Bhūtāni upādiyateva, na pana sayaṃ tehi aññehi vā upādiyatīti upādāyaṃ.	1801	
PA_tika-abh08_t:1801_3	Evañca katvā catunnaṃ mahābhūtānaṃ aññamaññaṃ nissāya pavattamānānampi upādāyarūpatāpasaṅgo	1801	
PA_tika-abh08_t:1801_4	natthi. Na hi te kevalaṃ aññamaññaṃ upādiyanteva, atha kho sayaṃ upādāyarūpehi upādiyanti,	1801	
PA_tika-abh08_t:1801_5	tasmā upādāya-saddaggahaṇasāmatthiyato na mahābhūtānaṃ upādāyarūpatāpasaṅgoti. Atha	1801	
PA_tika-abh08_t:1801_6	vā “catunnaṃ mahābhūtānaṃ upādāyarūpa”nti vacanato catumahābhūtasannissitatāva upādāyarūpalakkhaṇaṃ,	1801	
PA_tika-abh08_t:1801_7	na bhūtattayādisannissitatāpīti na tesaṃ upādāyarūpatāti. Bhūtañca upādāyañca bhūtopādāyaṃ,	1801	
PA_tika-abh08_t:1801_8	tesaṃ vasena bhedatoti bhūtopādāyabhedato. Bhūtasaddassa ubhayaliṅgattā āha “mahābhūtā”ti.	1801	
PA_tika-abh08_t:1801_9	Upādāti upādāyarūpāni “paṭisaṅkhā yoniso”tiādīsu viya ettha ya-kāralopo daṭṭhabbo.	1801	
PA_tika-abh08_t:1802_0	625. Katame pana cattāro mahābhūtā, kathañca te mahābhūtasaññitā, kāni ca upādāyarūpāni,	1802	
PA_tika-abh08_t:1802_1	kathañca tāni “upādāyarūpānī”ti vuccantīti idaṃ codanaṃ hadaye katvā kamena sodhento	1802	
PA_tika-abh08_t:1802_2	āha “pathavīdhātū”tiādi. Cattārometi cattāro ime. Mahā ca so bhūto cāti mahābhūto,	1802	
PA_tika-abh08_t:1802_3	tena mahābhūtena sadevake loke mahantabhāvena pātubhūtena sammāsambuddhenāti attho. Atha vā –	1802	
PA_tika-abh08_t:1803	“Kālo ghasati bhūtāni,	180	
PA_tika-abh08_t:1804	Sabbāneva sahattanā;	180	
PA_tika-abh08_t:1805	Yo ca kālaghaso bhūto,	180	
PA_tika-abh08_t:1806	Sa bhūtapacaniṃ pacī”ti. –	180	
PA_tika-abh08_t:1807_0	Ādīsu viya bhūta-saddassa sattesu, khīṇāsavesu ca pavattanato mahābhūtenāti mahatā	1807	
PA_tika-abh08_t:1807_1	sattena, mahākhīṇāsavenāti vā attho. Khīṇāsavopi hi parikkhīṇapaṭisandhikattā bhūtoyeva	1807	
PA_tika-abh08_t:1807_2	na bhavati, na ca bhavissatīti bhūtoti vuccati.	1807	
PA_tika-abh08_t:1808	626. Mahantā pātubhūtāti upādinnakasantānepi anupādinnakasantānepi sasambhāradhātuvasena mahantā hutvā bhūtā jātā nibbattāti attho. Tesaṃ anupādinnakasantāne –	180	
PA_tika-abh08_t:1809	“Duve satasahassāni, cattāri nahutāni ca;	180	
PA_tika-abh08_t:1810	Ettakaṃ bahalattena, saṅkhātāyaṃ vasundharā”ti. –	181	
PA_tika-abh08_t:1811_0	Ādinā nayena mahantapātubhūtatā vuttā. Upādinnakasantānepi anekayojanasatikamacchakacchapatigāvutappamāṇadevadānavādisarīravasena	1811	
PA_tika-abh08_t:1811_1	daṭṭhabbā. Vuttampi hetaṃ “santi, bhikkhave, mahāsamudde yojanasatikāpi attabhāvā”tiādi.	1811	
PA_tika-abh08_t:1812_0	Mahābhūtasamāti anekabbhutavisesadassanena, anekabhūtadassanena ca mahantā bhūtā,	1812	
PA_tika-abh08_t:1812_1	mahantāni abbhutāni vā etesūti mahābhūtā, māyākārā, yakkhādayo vā jātivaseneva mahantā	1812	
PA_tika-abh08_t:1812_2	bhūtāti mahābhūtā, tehi ete samāti mahābhūtasamā. Ete hi yathā māyākārā amaṇiṃ eva	1812	
PA_tika-abh08_t:1812_3	udakaṃ maṇiṃ katvā dassenti, asuvaṇṇaṃyeva leḍḍuādikaṃ suvaṇṇaṃ katvā dassenti, yathā	1812	
PA_tika-abh08_t:1812_4	ca sayaṃ neva yakkhā na pakkhino samānā yakkhādibhāvampi dassenti, evamevaṃ sayaṃ	1812	
PA_tika-abh08_t:1812_5	anīlāneva hutvā nīlaṃ upādāyarūpaṃ dassenti, sayaṃ apītāyeva…pe… sayaṃ anodātāyeva	1812	
PA_tika-abh08_t:1812_6	hutvā odātaṃ upādāyarūpaṃ dassentīti māyākāramahābhūtasāmaññato mahābhūtā.	1812	
PA_tika-abh08_t:1813_0	Yathā ca yakkhā mahābhūtā yaṃ gaṇhanti, nevassa antosarīre ṭhānaṃ upalabbhati, na	1813	
PA_tika-abh08_t:1813_1	sarīrato bahi, na ca tassa aṅgamaṅgaṃ nissāya na tiṭṭhanti. Yadi hi sarīrassa anto	1813	
PA_tika-abh08_t:1813_2	ṭhitā, sakalasarīre byāpanaṃ na siyā. Atha bahi ṭhitā, yakkhaggahitakena katakusalākusalaṃ	1813	
PA_tika-abh08_t:1813_3	yakkhassa na siyā. Yadi cassa aṅgamaṅgaṃ nissāya na ṭhitā, yakkhaggahitake pahaṭe	1813	
PA_tika-abh08_t:1813_4	yakkhassa dukkhavedanuppatti na siyā, na ca sarīre rājiuṭṭhānaṃ bhaveyya. Yasmā panetaṃ	1813	
PA_tika-abh08_t:1813_5	sabbaṃ atthi, tasmā te aniddisitabbaṭṭhānā, evametepi na aññamaññassa anto na bahi	1813	
PA_tika-abh08_t:1813_6	ṭhitā upalabbhanti, na ca aññamaññaṃ nissāya na tiṭṭhanti. Yadi hi te aññamaññassa	1813	
PA_tika-abh08_t:1813_7	anto ṭhitā, na sakasakakiccakarā siyuṃ aññamaññaṃ anupavesanato. Atha aññamaññato	1813	
PA_tika-abh08_t:1813_8	bahi ṭhitā, vinibbhuttā siyuṃ, tathā ca sati avinibbhuttavādo parihāyeyya, tasmā	1813	
PA_tika-abh08_t:1813_9	aniddisitabbaṭṭhānāti. Yakkhamahābhūtasamānatāya mahābhūtasamā. Aniddisitabbaṭṭhānāpi	1813	
PA_tika-abh08_t:1813_10	cete patiṭṭhānādinā yathāsakakiccavisesena sesānaṃ tiṇṇaṃ upakārakā hontā sahajātādinā	18131	
PA_tika-abh08_t:1813_11	paccayena paccayo hutvā aññamaññaṃ nissāyeva tiṭṭhanti.	18131	
PA_tika-abh08_t:1814_0	Vañcakattā abhūtenāti yakkhinīādayo viya abhūtena atacchena manāpavaṇṇasaṇṭhānādinā	1814	
PA_tika-abh08_t:1814_1	sattānaṃ vañcakattā mahantāni abhūtāni etesūti mahābhūtāti sammatā. Yathā hi yakkhinīādayo	1814	
PA_tika-abh08_t:1814_2	manāpehi kāḷasāmādivaṇṇehi, puthulapīvarakisādisaṇṭhānehi, hatthabhamuādivikkhepehi	1814	
PA_tika-abh08_t:1814_3	ca attano bhayānakabhāvaṃ paṭicchādetvā satte vañcenti, attano vasaṃ nenti, evametepi	1814	
PA_tika-abh08_t:1814_4	itthipurisādīsu manāpena chavivaṇṇena, manāpena aṅgapaccaṅgasaṇṭhānena, manāpena	1814	
PA_tika-abh08_t:1814_5	ca hatthapādaaṅgulibhamukavikkhepena attano kakkhaḷattādisarīralakkhaṇaṃ paṭicchādetvā	1814	
PA_tika-abh08_t:1814_6	bālajanaṃ vañcenti, attano sabhāvaṃ daṭṭhuṃ na dentā taṃ attano vasaṃ nenti.	1814	
PA_tika-abh08_t:1815_0	627-30. Cakkhusotantiādīsu rūpameva rūpatā. Hadayañca taṃ vatthu ca manodhātumanoviññāṇadhātūnanti	1815	
PA_tika-abh08_t:1815_1	hadayavatthu, hadayassa vā viññāṇassa vatthūti hadayavatthu, purimapadalopena pana	1815	
PA_tika-abh08_t:1815_2	“vatthu”nti vuttaṃ. Kabaḷīkāro āhāroyeva āhāratā. Kiñcāpi dhammasaṅgaṇiyaṃ rūpaniddese	1815	
PA_tika-abh08_t:1815_3	kabaḷīkāro āhāro osāne uddiṭṭho, idha pana nipphannarūpānaṃ ekaṭṭhāne dassanatthaṃ	1815	
PA_tika-abh08_t:1815_4	hadayavatthuanantaraṃ uddiṭṭhoti. Lahutā ādi yāsaṃ mudutākammaññatānanti lahutādayo,	1815	
PA_tika-abh08_t:1815_5	tāsaṃ tayaṃ lahutādittayaṃ, tattha lahubhāvo lahutā, tathā mudutāpi. Kammani sādhu	1815	
PA_tika-abh08_t:1815_6	kammaññaṃ, tassa bhāvo kammaññatā. Lahutādīnaṃ sayaṃ anipphannattā nipphannarūpavikārabhāvaṃ	1815	
PA_tika-abh08_t:1815_7	dassetuṃ “rūpassā”ti visesanaṃ kataṃ. Catuvīsatīti gaṇanaparicchedo, balavarūpādīnaṃ	1815	
PA_tika-abh08_t:1815_8	nisedhanattho. Tattha yaṃ vattabbaṃ, taṃ parato āvi bhavissati. Nissāyāti nissāya	1815	
PA_tika-abh08_t:1815_9	eva, na pana nissayavasenapi. Catūhi upādānehi nimuttatāya nikkhantaṃ upādānato mānasaṃ	1815	
PA_tika-abh08_t:1815_10	etassāti nirupādānamānaso.	18151	
PA_tika-abh08_t:1816_0	631-2. Patthaṭattāti puthuttā, tena puthubhāvato puthavī, puthavī eva pathavīti niruttinayena	1816	
PA_tika-abh08_t:1816_1	saddasiddhi dīpitā hoti. Ayaṃ pana sambhārapathaviyā vasena yujjati. Sā hi puthubhūtā	1816	
PA_tika-abh08_t:1816_2	patthaṭāti. Lakkhaṇapathaviyā vasena pana pathanaṭṭhena pathavī, sahajarūpānaṃ patiṭṭhābhāvena	1816	
PA_tika-abh08_t:1816_3	pakkhāyati upaṭṭhātīti attho. Purimopi vā attho lakkhaṇapathaviyā vasena labbhati.	1816	
PA_tika-abh08_t:1816_4	Vāyanatoti samudīraṇato, desantaruppattihetubhāvena bhūtasaṅghāṭassa pāpanatoti attho.	1816	
PA_tika-abh08_t:1816_5	Tejeti paripāceti, niseti vā, tikkhabhāvena sesabhūtattayaṃ usmāpetīti attho. Gāthābandhavasena	1816	
PA_tika-abh08_t:1816_6	cettha iti-saddalopato “tejeti”cceva vuttaṃ. Evaṃ “āpetī”ti etthāpi. Tasmā tejetīti	1816	
PA_tika-abh08_t:1816_7	tejo, āpetīti āpoti vuttaṃ hoti. Āpeti pālanāti anupāletabbarūpapariyosānaṃ āpeti	1816	
PA_tika-abh08_t:1816_8	pattharati. Tathā hetaṃ “ābandhanakicca”nti vuccati. Āpīyatīti āpo. Sosīyati pivīyatīti	1816	
PA_tika-abh08_t:1816_9	atthoti keci. Ayaṃ panattho sasambhārāpe yujjatīti vadanti, lakkhaṇāpepi yujjateva.	1816	
PA_tika-abh08_t:1816_10	Sopi hi pharusapācanavisosanākārena sesabhūtattayena pīyamāno viya pavattatīti. Āpāyatīti	18161	
PA_tika-abh08_t:1816_11	vā āpo, brūheti vaḍḍhetīti attho. Tathā hesa paribrūhanaraso. Tesanti yathāvuttānaṃ	18161	
PA_tika-abh08_t:1816_12	bhūtopādāyabhedānaṃ rūpānaṃ. Vakkhāmīti kathessāmi. Kiṃ kāraṇāti āha “lakkhaṇādīsū”tiādi.	18161	
PA_tika-abh08_t:1816_13	Hi-saddo hetuattho. Yasmā lakkhaṇādīsu ñātesu dhammā āvi bhavissanti, tasmā tesaṃ	18161	
PA_tika-abh08_t:1816_14	parato āvibhāvahetūti attho.	18161	
PA_tika-abh08_t:1817_0	633-4. Kāni pana tāni lakkhaṇarasapaccupaṭṭhānapadaṭṭhānāni nāma, yesu ñātesu dhammā	1817	
PA_tika-abh08_t:1817_1	āvi bhavissantīti imaṃ codanaṃ sodhetuṃ lakkhaṇarasapaccupaṭṭhānapadaṭṭhānāni sarūpato	1817	
PA_tika-abh08_t:1817_2	kathento āha “sāmaññaṃ vā”tiādi. Sāmaññaṃ sādhāraṇo aniccādiko. Sabhāvo kakkhaḷādiphusanādiko	1817	
PA_tika-abh08_t:1817_3	asādhāraṇabhāvo. Kiccanti sandhāraṇādikiccaṃ. Sampattīti sampannabhāvo. “Suraso gandhabbo”tiādīsu	1817	
PA_tika-abh08_t:1817_4	hi gandhabbasampattiyā rasa-saddena vuccamānattā sampatti rasoti. Phalanti sahajātanānakkhaṇikavasena	1817	
PA_tika-abh08_t:1817_5	ṭhitaṃ phalaṃ. Upaṭṭhānanayoti gahetabbabhāvena ñāṇassa upaṭṭhānākāro. Āsannakāraṇanti padhānakāraṇaṃ.	1817	
PA_tika-abh08_t:1818_0	Lakkhīyati etenāti lakkhaṇaṃ, kakkhaḷattaṃ lakkhaṇametissāti kakkhaḷattalakkhaṇā.	1818	
PA_tika-abh08_t:1818_1	Nanu ca kakkhaḷattameva pathavīdhātūti? Saccametaṃ. Tathā hi viññātāviññātasaddatthatāvasena	1818	
PA_tika-abh08_t:1818_2	asambhinnepi dhamme kappanāsiddhena bhedena evaṃ niddeso kato. Evañhi atthavisesāvabodho	1818	
PA_tika-abh08_t:1818_3	hotīti. Atha vā lakkhīyatīti lakkhaṇaṃ, kakkhaḷā hutvā lakkhiyamānā dhātu kakkhaḷattalakkhaṇāti	1818	
PA_tika-abh08_t:1818_4	evamettha attho daṭṭhabbo. Sesāsupi eseva nayo. Patiṭṭhānarasāti sahajātadhammānaṃ	1818	
PA_tika-abh08_t:1818_5	patiṭṭhānabhāvakiccā. Asahajātānampi santativasena patiṭṭhānabhāvo hoteva. Tato eva	1818	
PA_tika-abh08_t:1818_6	nesaṃ sampaṭicchanākārena ñāṇassa paccupaṭṭhātīti sampaṭicchanapaccupaṭṭhānā. Iminā	1818	
PA_tika-abh08_t:1818_7	kiccavasenevettha “paccupaṭṭhāna”nti dasseti. Padaṭṭhānaṃ panettha catunnampi ekato katvā vakkhati.	1818	
PA_tika-abh08_t:1819_0	Paggharaṇalakkhaṇāti dravatābhāvato vissandanalakkhaṇā. Brūhanarasāti sahajātadhammānaṃ	1819	
PA_tika-abh08_t:1819_1	milātabhāvūpagamanaṃ adatvā vaḍḍhanakiccā. Tathā hi sā tesaṃ pīṇitabhāvaṃ dassetīti	1819	
PA_tika-abh08_t:1819_2	vuccati. Saṅgahapaccupaṭṭhānāti bāhirakaudakaṃ viya nahāniyacuṇṇassa sahajātadhammānaṃ	1819	
PA_tika-abh08_t:1819_3	vippakirituṃ adatvā sampiṇḍanavasena saṅgaṇhanapaccupaṭṭhānā. Paripācanarasāti pariṇatabhāvakaraṇarasā.	1819	
PA_tika-abh08_t:1819_4	Maddavānuppadānapaccupaṭṭhānāti bāhiraggi viya jatulohādīnaṃ sahajātadhammānaṃ mudubhāvānuppadānapaccupaṭṭhānā.	1819	
PA_tika-abh08_t:1819_5	Vitthambhanalakkhaṇāti pūraṇalakkhaṇā. Samudīraṇarasāti kampanarasā. Abhinīhāro bhūtattayassa	1819	
PA_tika-abh08_t:1819_6	desantaruppattihetubhāvo, nīharaṇaṃ vā bījato aṅkurādikassa viya. Ekekā…pe… tabbāti	1819	
PA_tika-abh08_t:1819_7	pathavīdhātu āpādibhūtattayapadaṭṭhānā, āpodhātu pathavītejādibhūtattayapadaṭṭhānāti	1819	
PA_tika-abh08_t:1819_8	evaṃ ekekā dhātu avasiṭṭhabhūtattayapadaṭṭhānā.	1819	
PA_tika-abh08_t:1820_0	Ārohapariṇāhavasena hi majjhime imasmiṃ sarīre pariggayhamānā paramāṇubhedasañcuṇṇā	1820	
PA_tika-abh08_t:1820_1	sukhumarajabhūtā pathavīdhātu doṇamattā siyā. Sā ca tato upaḍḍhappamāṇāya āpodhātuyā	1820	
PA_tika-abh08_t:1820_2	yathā na vikirati, evaṃ ābandhanavasena saṅgahitā. Yathā pana paggharaṇasabhāvāya	1820	
PA_tika-abh08_t:1820_3	āpodhātuyā vasena kilinnabhāvaṃ picchalabhāvaṃ nāpajjati, evaṃ tejodhātuyā anupālitā.	1820	
PA_tika-abh08_t:1820_4	Yathā pana tassā vasena na vikirīyati, evaṃ vāyodhātuyā vitthambhitā saṅghātabhāvaṃ	1820	
PA_tika-abh08_t:1820_5	pāpitā. Evaṃ sukhumarajabhūtāpi ābandhanaparipācanasamudīraṇakiccāhi āpotejovāyodhātūhi	1820	
PA_tika-abh08_t:1820_6	laddhapaccayā sinehena temitā, tejasā paripakkā, vāyunā vitthambhitā piṭṭhacuṇṇāni	1820	
PA_tika-abh08_t:1820_7	viya na ito cito ca vikirīyati viddhaṃsīyati, avikiriyamānā aviddhaṃsiyamānā nānappakārakaṃ	1820	
PA_tika-abh08_t:1820_8	itthipurisaliṅgādibhāvavibhāgaṃ upagacchati, aṇuthūladīgharassathirakathinādibhāvañca pakāseti.	1820	
PA_tika-abh08_t:1821_0	Yūsagatā ābandhanākārabhūtā panettha āpodhātu pathavīpatiṭṭhitā tejānupālitā vāyovitthambhitā	1821	
PA_tika-abh08_t:1821_1	na gaḷati, na paggharati, na parissavati. Evaṃ tīhi dhātūhi anupālitā apaggharamānā	1821	
PA_tika-abh08_t:1821_2	aparissavamānā piṇḍitabhāvaṃ dasseti. Esā hi anubrūhanarasā.	1821	
PA_tika-abh08_t:1822_0	Asitapītādiparipācitā cettha usumākārabhūtā uṇhattalakkhaṇā tejodhātu pathavīpatiṭṭhitā	1822	
PA_tika-abh08_t:1822_1	āposaṅgahitā vāyovitthambhitā imaṃ kāyaṃ paripāceti, vaṇṇasampattiñcassa āvahati.	1822	
PA_tika-abh08_t:1822_2	Sā hi yathānubhuttassa āhārassa sammā pariṇāmanena rasādisampattiyā hetubhāvaṃ gacchantī	1822	
PA_tika-abh08_t:1822_3	imaṃ kāyaṃ paripāceti, vaṇṇasampattiñca āvahati. Kammūpanissayāya hi cittapasādahetukāya	1822	
PA_tika-abh08_t:1822_4	ca sarīre vaṇṇasampadāya tejodhātu visesapaccayo, pageva utuāhārasamuṭṭhānāya rūpasampattiyāti.	1822	
PA_tika-abh08_t:1822_5	Tāya ca pana paripācito ayaṃ kāyo na pūtibhāvaṃ gacchati.	1822	
PA_tika-abh08_t:1823_0	Aṅgamaṅgānusaṭā cettha samudīraṇavitthambhanalakkhaṇā vāyodhātu pathavīdhātuyā attani	1823	
PA_tika-abh08_t:1823_1	patiṭṭhāpīyati. Yathā sahajātadhammehi visuṃ na hoti, evaṃ āpodhātuyā saṅgayhati.	1823	
PA_tika-abh08_t:1823_2	Yathā sahajātadhammā na parissavanti, evaṃ tejodhātuyā anupālīyati. Sā evaṃ tīhi	1823	
PA_tika-abh08_t:1823_3	dhātūhi yathārahaṃ anupāliyamānā imaṃ kāyaṃ vitthambheti. Tāya pana vitthambhito	1823	
PA_tika-abh08_t:1823_4	ayaṃ kāyo na paripatati, ujukaṃ tiṭṭhati, iccevaṃ ekekāya dhātuyā tissannaṃ dhātūnaṃ	1823	
PA_tika-abh08_t:1823_5	vaseneva pavattanato vuttaṃ “ekekā cettha sesabhūtattayapadaṭṭhānāti veditabbā”ti.	1823	
PA_tika-abh08_t:1824_0	Evaṃ bhūtarūpānaṃ saddhiṃ vacanatthehi lakkhaṇādayo dassetvā idāni upādāyarūpāni	1824	
PA_tika-abh08_t:1824_1	dassento āha “cakkhatī”tiādi. Anekatthattā dhātūnaṃ cakkhati-saddassa vibhāvanatthatāpi	1824	
PA_tika-abh08_t:1824_2	sambhavatīti katvā vuttaṃ “vibhāvetīti attho”ti. Cakkhatīti pana viññāṇādhiṭṭhitaṃ	1824	
PA_tika-abh08_t:1824_3	samavisamaṃ ācikkhantaṃ viya, abhibyattaṃ vadantaṃ viya hotīti attho. Atha vā cakkhatīti	1824	
PA_tika-abh08_t:1824_4	viññāṇādhiṭṭhitaṃ rūpaṃ assādentaṃ viya hotīti attho. Cakkhatīti hi ayaṃ saddo “madhuṃ	1824	
PA_tika-abh08_t:1824_5	cakkhati, byañjanaṃ cakkhatī”tiādīsu viya assādattho. Vuttañhetaṃ – “cakkhuṃ kho,	1824	
PA_tika-abh08_t:1824_6	māgaṇḍiya, rūpārāmaṃ rūparataṃ rūpasamudita”nti. Vakkhati ca “rūpesu āviñchanarasa”nti.	1824	
PA_tika-abh08_t:1824_7	Yadi evaṃ “sotaṃ kho, māgaṇḍiya, saddārāma”ntiādivacanato sotādīnampi saddādiassādakabhāvo	1824	
PA_tika-abh08_t:1824_8	atthīti tesampi cakkhusaddābhidheyyatā āpajjatīti? Nāpajjati niruḷhattā. Niruḷho	1824	
PA_tika-abh08_t:1824_9	hi esa cakkhu-saddo locaneyeva padumādīsu paṅkajādisaddā viyāti.	1824	
PA_tika-abh08_t:1825_0	635-6. Cakkhurūpassa niddesappakaraṇepi cakkhu-saddasāmaññato āgataṃ sabbampi cakkhuṃ	1825	
PA_tika-abh08_t:1825_1	pabhedato dassetuṃ “tattha cakkhū”tiādi vuttaṃ. Tatthāti tasmiṃ cakkhuniddese. Paññāmaṃsappabhedatoti	1825	
PA_tika-abh08_t:1825_2	paññācakkhu maṃsacakkhūti evaṃ paññāmaṃsānaṃ vasena pabhedato. Tatthāti tasmiṃ duvidhe	1825	
PA_tika-abh08_t:1825_3	cakkhumhi. Paññāyeva paññāmayaṃ. Nāmatoti nāmehi pañcavidhanti sambandho. Katamehi	1825	
PA_tika-abh08_t:1825_4	nāmehīti āha “buddhadhammā”tiādi. Tattha buddhadhammasamantehīti buddhacakkhu dhammacakkhu	1825	
PA_tika-abh08_t:1825_5	samantacakkhūti imehi nāmehi. Ñāṇadibbehīti ñāṇacakkhu dibbacakkhūti ca nāmehi. Yathānukkamatoti	1825	
PA_tika-abh08_t:1825_6	yathāvuttaanukkamato. Nānattanti bhedaṃ. Meti mayhaṃ santikā, mayhaṃ vacanatoti vā	1825	
PA_tika-abh08_t:1825_7	attho. Nibodhatha jānātha.	1825	
PA_tika-abh08_t:1826_0	637. Tattha “addasaṃ kho ahaṃ, bhikkhave, buddhacakkhunā lokaṃ volokento satte apparajakkhe	1826	
PA_tika-abh08_t:1826_1	mahārajakkhe tikkhindriye”tiādinā āgataṃ buddhacakkhu nāmāti dassento āha “āsayānusaye”tiādi.	1826	
PA_tika-abh08_t:1826_2	Tattha āsayānusayeti sattānaṃ āsaye ceva anusaye ca, tasmiṃ pavattanti attho. Tattha	1826	
PA_tika-abh08_t:1826_3	āgantvā seti cittaṃ etthāti āsayo. Byagghāsayo viya. Yathā hi byaggho gocaratthāya	1826	
PA_tika-abh08_t:1826_4	pakkantopi puna āgantvā vanagahaneyeva sayati, teneva ca taṃ tassa āsayoti vuccati,	1826	
PA_tika-abh08_t:1826_5	evaṃ aññatthāpi pavattaṃ cittaṃ āgantvā yattha sayati, taṃ tassa āsayoti veditabbaṃ.	1826	
PA_tika-abh08_t:1826_6	So pana sassatadassanādivasena catubbidho hoti. Vuttañhetaṃ –	1826	
PA_tika-abh08_t:1827	“Sassatucchedadiṭṭhī ca, khanti cevānulomikā;	182	
PA_tika-abh08_t:1828	Yathābhūtañca yaṃ ñāṇaṃ, etaṃ āsayasaññita”nti.	182	
PA_tika-abh08_t:1829_0	Anusayakathā upari āgamissati. Indriyānaṃ paropareti saddhāpañcamakānaṃ indriyānaṃ	1829	
PA_tika-abh08_t:1829_1	tikkhamudubhāve. Tikkhañhi indriyaṃ ukkaṭṭhagatattā paraṃ, mudu aparaṃ anukkaṭṭhagatattā.	1829	
PA_tika-abh08_t:1829_2	Idaṃ pana buddhacakkhu chasu asādhāraṇañāṇesu purimadvayanti daṭṭhabbaṃ.	1829	
PA_tika-abh08_t:1830_0	638. Heṭṭhā…pe… saññitanti “tasmiṃyeva āsane virajaṃ vītamalaṃ dhammacakkhuṃ udapādī”ti	1830	
PA_tika-abh08_t:1830_1	evaṃ vuttaṃ heṭṭhā tīsu maggesu ñāṇaṃ dhammacakkhunti saññitaṃ. Ñāṇaṃ sabbaññutā	1830	
PA_tika-abh08_t:1830_2	panāti sabbaññubhāvasaṅkhātaṃ ñāṇaṃ. Tañhi sabbaññūti abhidhānassa, buddhiyā ca pavattinimittatāya	1830	
PA_tika-abh08_t:1830_3	sabbaññubhāvo nāma hoti. Ñeyyaṃ samantacakkhunti khandhādivasena samantato sabbaso	1830	
PA_tika-abh08_t:1830_4	dassanaṭṭhena samantacakkhunti ñeyyaṃ. Tenevāha –	1830	
PA_tika-abh08_t:1831	“Na tassa addiṭṭhamidhatthi kiñci,	183	
PA_tika-abh08_t:1832	Atho aviññātamajānitabbaṃ;	183	
PA_tika-abh08_t:1833	Sabbaṃ abhiññāsi yadatthi ñeyyaṃ,	183	
PA_tika-abh08_t:1834	Tathāgato tena samantacakkhū”ti. ;	183	
PA_tika-abh08_t:1835_0	639. Yaṃ cakkhuṃ udapādīti āgatanti yaṃ ñāṇaṃ “idaṃ dukkhanti, bhikkhave, pubbe ananussutesu	1835	
PA_tika-abh08_t:1835_1	dhammesu cakkhuṃ udapādi, ñāṇaṃ udapādī”ti evaṃ tattha tattha suttesu āgataṃ, catūsu	1835	
PA_tika-abh08_t:1835_2	saccesu teparivaṭṭavasena “dukkhaṃ pariññeyyaṃ pariññāta”nti evamādinā dvādasavidhena	1835	
PA_tika-abh08_t:1835_3	ākārena pavattaṃ, idaṃ ñāṇacakkhu. Yā pana “addasaṃ kho ahaṃ, bhikkhave, dibbena	1835	
PA_tika-abh08_t:1835_4	cakkhunā visuddhenā”tiādinā āgatā pañcamajjhānasaṅkhātaabhiññācittasampayuttā paññā,	1835	
PA_tika-abh08_t:1835_5	ayaṃ dibbacakkhūti dassetuṃ “abhiññācittajā”tiādi vuttaṃ. Ettha ca paṭhamatatiyañāṇāni	1835	
PA_tika-abh08_t:1835_6	kāmāvacarāniyeva. Catutthampi pana purimadvayamiva kāmāvacaranti ānandācariyena vuttaṃ.	1835	
PA_tika-abh08_t:1835_7	Ñāṇacakkhuṃ sahaariyamaggavipassanāñāṇantipi yujjatīti apare. Aggamaggena saha vipassanāpaccavekkhaṇañāṇanti	1835	
PA_tika-abh08_t:1835_8	pana yuttaṃ viya dissati.	1835	
PA_tika-abh08_t:1836_0	640-4. Evaṃ paññācakkhussa pabhedaṃ dassetvā puna maṃsacakkhussāpi pabhedaṃ dassetuṃ	1836	
PA_tika-abh08_t:1836_1	“maṃsacakkhupī”tiādi vuttaṃ. Sasambhārapasādatoti sasambhāracakkhu pasādacakkhūti	1836	
PA_tika-abh08_t:1836_2	imesaṃ dvinnaṃ vasena sambharīyati etehīti sambhārā, avayavā. Te pana upatthambhakabhūtā	1836	
PA_tika-abh08_t:1836_3	catusamuṭṭhānikarūpasantatiyo daṭṭhabbā. Saha sambhārehīti sasambhāraṃ. Sasambhārañca	1836	
PA_tika-abh08_t:1836_4	nāma maṃsapiṇḍo pavuccatīti sambandho. Akkhikūpaṭṭhinā heṭṭhāti heṭṭhāgataakkhikūpassa	1836	
PA_tika-abh08_t:1836_5	aṭṭhinā paricchinnoti sambandho. Uddhanti akkhikūpato uddhaṃ. Ubhato akkhikoṭīhīti	1836	
PA_tika-abh08_t:1836_6	akkhikūpassa ubhayabhāge akkhikoṭīhi. Matthaluṅgena antatoti akkhikūpassa abbhantare	1836	
PA_tika-abh08_t:1836_7	ṭhitena matthaluṅgena. Nhārusuttena ābandhoti nahārurajjūhi anto matthaluṅgena saha	1836	
PA_tika-abh08_t:1836_8	ābandho. Sakalopi ca lokoti sakalopi bālaputhujjanaloko. Yanti yaṃ maṃsapiṇḍaṃ. Kamalassa	1836	
PA_tika-abh08_t:1836_9	dalaṃ viyāti puthulavipulanīlatāya nīluppaladalaṃ viya. Jānātīti gaṇhāti. Cakkhu	1836	
PA_tika-abh08_t:1836_10	nāma na taṃ hotīti tathā gayhamānaṃ taṃ cakkhu nāma na hoti. Kiñcarahi tanti āha	18361	
PA_tika-abh08_t:1836_11	“vatthu tassāti vuccatī”ti. Tassāti tassa yathādhippetassa paramatthacakkhuno. Idaṃ panāti nigamanaṃ.	18361	
PA_tika-abh08_t:1837_0	645-7. Taṃ pana sasambhāracakkhu yehi sambhārehi sambharīyati, te sarūpato, gaṇanato	1837	
PA_tika-abh08_t:1837_1	ca dassetuṃ “vaṇṇo gandho”tiādi vuttaṃ. Bhāvoti itthiyā itthibhāvo, purisassa pumbhāvoti	1837	
PA_tika-abh08_t:1837_2	labbhamānakabhāvo. Sambhavoti āpodhātumeva sambhavabhūtamāha. Saṇṭhānanti ca tena	1837	
PA_tika-abh08_t:1837_3	tenākārena sanniviṭṭhesu mahābhūtesu taṃtaṃsaṇṭhānavasena viññāyamānaṃ vaṇṇāyatanamāha.	1837	
PA_tika-abh08_t:1837_4	Āpodhātuvaṇṇāyatanehi ca anatthantarabhūtānampi sambhavasaṇṭhānānaṃ visuṃ vacanaṃ	1837	
PA_tika-abh08_t:1837_5	tathābhūtānaṃ, atathābhūtānañca āpādīnaṃ yathāvuttamaṃsapiṇḍe vijjamānattā. Āpodhātuvaṇṇāyatanānañhi	1837	
PA_tika-abh08_t:1837_6	santānavasena pavattamānānaṃ avatthāviseso sambhavo saṇṭhānañcāti. Daseteti catasso	1837	
PA_tika-abh08_t:1837_7	dhātuyo, tannissitā vaṇṇādayo cāti ime dasa. Catusamuṭṭhānāti antogatahetvatthamidaṃ	1837	
PA_tika-abh08_t:1837_8	visesanaṃ, catusamuṭṭhānikattāti vuttaṃ hoti.	1837	
PA_tika-abh08_t:1838	648. Cakkhu…pe… jīvitameva cāti imāni ekantakammasamuṭṭhānāni, purimāni ca catusamuṭṭhānānīti cattālīsañca cattāri ca rūpāni bhavanti, catucattālīsa rūpāni hontīti attho.	183	
PA_tika-abh08_t:1839_0	649-52. Imesaṃ pana rūpānaṃ vasenāti yathāvuttānaṃ saṅkhepato cuddasannaṃ, vitthārato	1839	
PA_tika-abh08_t:1839_1	catucattālīsānañca rūpānaṃ vasena. Paripiṇḍitanti samantato piṇḍitaṃ. Yattha setampi	1839	
PA_tika-abh08_t:1839_2	atthi, kaṇhampi lohitampi pathavīpi āpopi tejopi vāyopi, idaṃ pana semhussadattā	1839	
PA_tika-abh08_t:1839_3	setaṃ hoti, pittussadattā kaṇhaṃ, ruhirussadattā lohitakaṃ, pathavussadattā patthinaṃ	1839	
PA_tika-abh08_t:1839_4	hoti, āpussadattā paggharati, tejussadattā pariḍayhati, vāyussadattā sambhamati.	1839	
PA_tika-abh08_t:1839_5	Idaṃ sambhāravantatāya sambhāracakkhūti paṇḍitehi buddhādīhi pakāsitaṃ paridīpitaṃ.	1839	
PA_tika-abh08_t:1839_6	Ettha sitoti etaṃ sasambhāracakkhuṃ nissito tadāyattabhūto. Tenāha “ettha paṭibaddho”ti.	1839	
PA_tika-abh08_t:1839_7	Catunnaṃ pana bhūtānaṃ pasādoti catunnaṃ bhūtānaṃ pasannatāsabhāvo pasādo, “setena	1839	
PA_tika-abh08_t:1839_8	maṇḍalenassā”ti pāṭho yujjati. Potthakesu pana “sete tu maṇḍale tassā”ti likhanti.	1839	
PA_tika-abh08_t:1839_9	Kaṇhamaṇḍalamajjheti idhāpi “kaṇhamaṇḍalassa majjhe”ti vattabbe “catutthadū”tiādīsu	1839	
PA_tika-abh08_t:1839_10	viya chandānurakkhaṇatthaṃ vibhattilopaṃ katvā “kaṇhamaṇḍalamajjhe”ti vuttaṃ. Evañhi	18391	
PA_tika-abh08_t:1839_11	attho ca yojanā ca suṭṭhu upapannā honti. Aṭṭhakathāyampi hi “setamaṇḍalaparikkhittassa	18391	
PA_tika-abh08_t:1839_12	kaṇhamaṇḍalassa majjhe”ti vuttaṃ. Apare pana yathāṭhitavaseneva pāṭhaṃ gahetvā “sabbaso	18391	
PA_tika-abh08_t:1839_13	parikkhittassa tassa sasambhārassa cakkhuno majjhe setamaṇḍale kaṇhamaṇḍale majjhe”ti	18391	
PA_tika-abh08_t:1839_14	yojenti. Diṭṭhamaṇḍaleti abhimukhe ṭhitānaṃ sarīrasaṇṭhānuppattidesabhūte diṭṭhamaṇḍale.	18391	
PA_tika-abh08_t:1840_0	653-5. Sandhāraṇā…pe… hutvānāti sandhāraṇanahāpanamaṇḍanabījanakiccāhi catūhi dhātīhi	1840	
PA_tika-abh08_t:1840_1	khattiyakumāro viya sandhāraṇābandhanaparipācanasamudīraṇakiccāhi attanissayabhūtāhi	1840	
PA_tika-abh08_t:1840_2	catūhi dhātūhi katūpakāraṃ hutvā. Utucittādināti tīhi santatisamuṭṭhāpakehi utucittāhārehi.	1840	
PA_tika-abh08_t:1840_3	Ettha ca kalāpantaragatā utuāhārā adhippetāti vadanti. Āyunā katapālananti catudhātunissiteneva	1840	
PA_tika-abh08_t:1840_4	jīvitindriyena rakkhiyamānaṃ. Tathā hetaṃ kammajarūpaparipālanalakkhaṇaṃ. Vaṇṇagandharasādīhīti	1840	
PA_tika-abh08_t:1840_5	ādi-ggahaṇena ojaṃ saṅgaṇhāti, “vaṇṇagandharasojāhī”ti vā pāṭho. Vatthudvārañca sādhayanti	1840	
PA_tika-abh08_t:1840_6	yathāyogaṃ vatthudvārabhāvaṃ sādhayamānaṃ. Cakkhuviññāṇassa hi nissayabhāvato vatthubhāvaṃ,	1840	
PA_tika-abh08_t:1840_7	pavattimukhabhāvato dvārabhāvañca sādheti. Sampaṭicchanādīnaṃ pana tadārammaṇāvasānānaṃ	1840	
PA_tika-abh08_t:1840_8	aññanissitattā dvārabhāvameva sādheti, na vatthubhāvaṃ. Ūkāsirasamānena pamāṇenāti	1840	
PA_tika-abh08_t:1840_9	ūkāsirasamānena padesappamāṇena lakkhitaṃ hutvā ūkāsirasamānappamāṇe ṭhāneti vā attho.	1840	
PA_tika-abh08_t:1840_10	Tiṭṭhatīti satta akkhipaṭalāni byāpetvā sattasu picupaṭalesu āsittatelaṃ viya tiṭṭhati.	18401	
PA_tika-abh08_t:1840_11	Evañca katvā cakkhussa anekakalāpagatatā siddhā hoti. Upaddavānaṃ paṭalanirākaraṇepi	18401	
PA_tika-abh08_t:1840_12	hi cakkhu vijjatevāti. Yathā ca cakkhu, evamimassa nissayabhūtā catasso dhātuyo,	18401	
PA_tika-abh08_t:1840_13	āyuvaṇṇādīni ca satta akkhipaṭalāni byāpetvā ṭhitāneva avinibbhogavuttittāti gahetabbaṃ.	18401	
PA_tika-abh08_t:1841_0	656. Vuttanti dhammasenāpatinā vuttaṃ. Rūpāni manupassatīti ma-kāro padasandhikaro	1841	
PA_tika-abh08_t:1841_1	“aññamaññaṃ samaṇamacalo”tiādīsu viya. Atha vā manūti maccoti attho. Kiñcāpi cakkhu	1841	
PA_tika-abh08_t:1841_2	rūpaṃ na passati, kiñcarahi tannissitaṃ viññāṇameva. Tathā hi “mañcā ukkuṭṭhiṃ karontī”tiādīsu	1841	
PA_tika-abh08_t:1841_3	viya nissitakiriyaṃ nissaye viya katvā vohārasambhavato “cakkhupasādena passatī”ti	1841	
PA_tika-abh08_t:1841_4	vuttaṃ. Ācariyajotipālattherenāpi hi imināva adhippāyena idaṃ vuttaṃ. Idamettha sanniṭṭhānaṃ,	1841	
PA_tika-abh08_t:1841_5	kiṃ cakkhu rūpaṃ passati, udāhu viññāṇanti, kiñcettha – yadi cakkhu passeyya, aññaviññāṇasamaṅginopi	1841	
PA_tika-abh08_t:1841_6	cakkhu passeyya. Atha viññāṇaṃ, kuṭṭādiantaritampi passeyya tassa appaṭighātattā?	1841	
PA_tika-abh08_t:1841_7	Nāyaṃ doso. Yassa “cakkhu passatī”ti mataṃ, tassāpi na sabbaṃ cakkhu passati, atha	1841	
PA_tika-abh08_t:1841_8	kho viññāṇādhiṭṭhitameva. Yassa pana viññāṇaṃ passatīti mataṃ, tassāpi na sabbaṃ	1841	
PA_tika-abh08_t:1841_9	viññāṇaṃ passati, atha kho cakkhunissitameva, tañca antarite nuppajjati. Yattha ālokassa	1841	
PA_tika-abh08_t:1841_10	kuṭṭādīhi vinibandho, yattha pana so natthi phalikaabbhapaṭalādimhi, tattha antaritepi	18411	
PA_tika-abh08_t:1841_11	uppajjati eva, tasmā taṃ anuppannattā antaritaṃ na passati. Idameva ca sanniṭṭhānaṃ,	18411	
PA_tika-abh08_t:1841_12	yaṃ kho cakkhuviññāṇaṃ passatīti. Tañhi dassanakiccaṃ. Yadi evaṃ kathaṃ cakkhunā	18411	
PA_tika-abh08_t:1841_13	rūpaṃ disvāti. Tena dvārena karaṇabhūtenāti ayamettha abhisandhi. Atha vā nissitakiriyā	18411	
PA_tika-abh08_t:1841_14	nissayassa pavuccati yathā “mañcā ukkuṭṭhiṃ karontī”ti. Ūkāsirasamūpamanti ūkāsirasamānūpamaṃ,	18411	
PA_tika-abh08_t:1841_15	ūkāsirappamāṇanti vuttaṃ hoti. Idañcassa patiṭṭhānokāsavasena vuttaṃ, na pana attano	18411	
PA_tika-abh08_t:1841_16	pamāṇavasena. Tañhi paramāṇupariyantena pamāṇena atisukhumamevāti. Ūkāsirappamāṇe	18411	
PA_tika-abh08_t:1841_17	pana padese idaṃ pavattati. Na kevalañca idameva, sabbānipi sabbaṭṭhānikarūpāni tattha	18411	
PA_tika-abh08_t:1841_18	pavattanteva. Idañca tattha nibbattantaṃ taṃ padesaṃ pūretvā eva nibbattati. Ekūnapaṇṇāsakalāpavasena	18411	
PA_tika-abh08_t:1841_19	ca saheva pavattati, sattarasacittakkhaṇāyukattā rūpānaṃ, ekekassa ca cittassa tīsu	18411	
PA_tika-abh08_t:1841_20	tīsu khaṇesu kammajarūpānaṃ uppajjamānattā.	18412	
PA_tika-abh08_t:1842_0	657. Suṇātīti sotanti ettha kiṃ sotaṃ suṇāti, udāhu viññāṇantiādinā heṭṭhā vuttanayena	1842	
PA_tika-abh08_t:1842_1	yathāsambhavaṃ yojetabbaṃ. Tanutambalomāciteti sasambhārasotabilassa anto sukhumehi	1842	
PA_tika-abh08_t:1842_2	tambavaṇṇalomehi sañcite. Aṅgulivedhakasaṇṭhāne padeseti aṅgulimuddikāsaṇṭhānamaṃsayutte	1842	
PA_tika-abh08_t:1842_3	padese. Vuttappakārāhīti sandhāraṇādikiccāhi. Āyunā paripāliyamānanti ettha vaṇṇādīhi	1842	
PA_tika-abh08_t:1842_4	parivāritanti sambandhitabbaṃ. Tiṭṭhatīti pubbe vuttanayena taṃ padesaṃ pūretvā tiṭṭhati.	1842	
PA_tika-abh08_t:1842_5	Sesaṃ vuttanayena veditabbaṃ. Ghāyatīti gandhopādānaṃ karoti. Sāyatīti rasaṃ vindati.	1842	
PA_tika-abh08_t:1842_6	Jīvitamavhāyatīti ettha rasaggahaṇamūlakattā ajjhoharaṇassa jīvitanimittaṃ ajjhoharaṇaraso	1842	
PA_tika-abh08_t:1842_7	jīvitaṃ, taṃ avhāyati tasmiṃ ninnatāya avhāyantamiva hoti. Uppaladalaggasaṇṭhāne	1842	
PA_tika-abh08_t:1842_8	padeseti majjhe chinnassa uppaladalassa aggabhāgasaṇṭhāne padese. Malānanti kilesādimalānañceva	1842	
PA_tika-abh08_t:1842_9	malavisayānañca sāsavadhammānaṃ anuttariyabhāvaṃ gacchantesu kāmarāganidānakammajanitesu	1842	
PA_tika-abh08_t:1842_10	kāmarāgassa ca visesapaccayesu ghānajivhākāyesu kāyassa visesato sāsavapaccayattā	18421	
PA_tika-abh08_t:1842_11	soyeva tesaṃ āyoti vuccati. Tena hi phoṭṭhabbasukhaṃ assādentā sattā methunampi sevanti.	18421	
PA_tika-abh08_t:1842_12	Atha vā kāyindriyavatthukā cattāro khandhā balavakāmarāgādihetubhāvato visesato malā,	18421	
PA_tika-abh08_t:1842_13	tesamayaṃ āyo hetūti kāyoti vutto. Imasmiṃ kāyeti imasmiṃ sasambhārakāye. Sopi hi	18421	
PA_tika-abh08_t:1842_14	kucchitānaṃ kesādimalānaṃ āyabhāvato kāyoti vuccati. Yāvatā upādinnakaṃ atthīti iminā	18421	
PA_tika-abh08_t:1842_15	kesagganakhaggādīsu kāyapasādassa abhāvamāha. Kappāsapaṭale sneho viyāti imināssa	18421	
PA_tika-abh08_t:1842_16	nirantarabhāvaṃ. Ime ca pana cakkhādayo rūpādigocaraninnatāya vammikaudakaākāsagāmasivathikāsaṅkhātagocaraninnatāya	18421	
PA_tika-abh08_t:1842_17	ahisuṃsumārapakkhikukkurasigālā viya daṭṭhabbā. Visamajjhāsayatāya hi cakkhu vammikacchiddābhiratasappo	18421	
PA_tika-abh08_t:1842_18	viya, bilajjhāsayatāya sotaṃ udakabilābhiratasuṃsumāro viya, ākāsajjhāsayatāya ghānaṃ	18421	
PA_tika-abh08_t:1842_19	ajaṭākāsābhiratapakkhi viya, gāmajjhāsayatāya jivhā gāmābhiratakukkuro viya, upādinnakajjhāsayatāya	18421	
PA_tika-abh08_t:1842_20	kāyo āmakasusānābhiratasigālo viyāti. Visamajjhāsayatāyāti cakkhussa visamajjhāsayaṃ	18422	
PA_tika-abh08_t:1842_21	viya hotīti katvā vuttā. Cakkhumato vā puggalassa ajjhāsayavasena cakkhu visamajjhāsayaṃ. Esa nayo sesesupi.	18422	
PA_tika-abh08_t:1843_0	Daṭṭhu…pe… lakkhaṇanti ettha daṭṭhuṃ kāmetīti daṭṭhukāmo tassa bhāvo daṭṭhukāmatā,	1843	
PA_tika-abh08_t:1843_1	rūpataṇhāyetaṃ adhivacanaṃ. Sā pana anāgate cakkhādīsu ādīnavapaṭicchādikāvijjāmūlapatthanāsabhāvā	1843	
PA_tika-abh08_t:1843_2	pākaṭā apākaṭāti duvidhā. Tattha yā ayaṃ “īdisaṃ īdisañca sukhumatamavisayaggahaṇasamatthaṃ	1843	
PA_tika-abh08_t:1843_3	cakkhu hotū”ti evaṃ kammāyūhanato pubbe, pacchā vā uppannā pākaṭā. Indriyavisesaṃ	1843	
PA_tika-abh08_t:1843_4	pana anāmasitvā avisesena paripuṇṇāyatanabhavasampattiṃ patthetvā, apatthetvā vā	1843	
PA_tika-abh08_t:1843_5	tattha avigatataṇhāvasena kammaṃ karontassa appahīnabhāvena anusayitā api kammasāmatthiyavicittahetubhūtā	1843	
PA_tika-abh08_t:1843_6	apākaṭā. Sā duvidhāpi nidānaṃ upanissayo yassa taṃ daṭṭhukāmatānidānaṃ, tadeva kammaṃ,	1843	
PA_tika-abh08_t:1843_7	taṃ samuṭṭhānametesanti daṭṭhukāmatānidānakammasamuṭṭhānāni, evaṃvidhānaṃ bhūtānaṃ	1843	
PA_tika-abh08_t:1843_8	pasādo daṭṭhukāmatā…pe… pasādo, taṃ lakkhaṇamassa, tathā hutvā lakkhīyatīti vā daṭṭhukāmatānidānakammasamuṭṭhānabhūtapasādalakkhaṇaṃ.	1843	
PA_tika-abh08_t:1844_0	Ettha ca gabbhaseyyakānaṃ dinnapaṭisandhikaṃ, aññaṃ vā kammaṃ cakkhādīni nibbatteti.	1844	
PA_tika-abh08_t:1844_1	Opapātikānaṃ pana paṭisandhikkhaṇeva paripuṇṇāyatanānaṃ nibbattamānānaṃ paṭisandhijanakameva	1844	
PA_tika-abh08_t:1844_2	kammaṃ paripuṇṇasakalamattabhāvaṃ nibbattetīti gahetabbaṃ. Kathaṃ pana ekakammunā	1844	
PA_tika-abh08_t:1844_3	nibbattamānānaṃ cakkhādīnaṃ visesoti? Kāraṇassa bhinnattā. Taṃtaṃbhavapatthanābhūtā	1844	
PA_tika-abh08_t:1844_4	hi taṇhā taṃtaṃbhavapariyāpannāyatanābhilāsatāya sayaṃ vicittarūpā upanissayabhāvena	1844	
PA_tika-abh08_t:1844_5	taṃtaṃbhavanibbattakakammassapi vicittabhedataṃ vidahati. Yato tadāhitavisesaṃ tathāvidhasamatthatāyogena	1844	
PA_tika-abh08_t:1844_6	anekarūpāpannaṃ viya anekavisiṭṭhasabhāvaṃ phalaṃ nibbatteti, na cettha samatthatāsamatthatāsabhāvato	1844	
PA_tika-abh08_t:1844_7	aññā veditabbā. Kāraṇavisesena āhitavisesassa visiṭṭhaphalanipphādanasamatthatābhāvato	1844	
PA_tika-abh08_t:1844_8	ekasseva kammassa soḷasādivipākanibbattanahetubhāvena ca ayamattho sampaṭicchitabbo.	1844	
PA_tika-abh08_t:1844_9	Lokepi ekasseva sālibījassa paripuṇṇāparipuṇṇataṇḍulaphalanibbattihetutā dissateva.	1844	
PA_tika-abh08_t:1844_10	Kiṃ vā etāya yutticintāya, na cintitabbamevetaṃ. Yato kammaphalaṃ cakkhādīni, kammavipāko	18441	
PA_tika-abh08_t:1844_11	ca sabbaso buddhānaṃyeva ñāṇassa visayo, na aññesaṃ atakkāvacarattā. Teneva bhagavatā	18441	
PA_tika-abh08_t:1844_12	“kammavipāko acinteyyo, na cintetabbo, yo cinteyya, ummādassa vighātassa bhāgī assā”tiādīnavaṃ	18441	
PA_tika-abh08_t:1844_13	dassetvā paṭikkhittaṃ.	18441	
PA_tika-abh08_t:1845_0	Rūpesu āviñchanarasanti āviñchanaṃ puggalassa, āvajjanādiviññāṇassa vā tanninnabhāvappattiyā	1845	
PA_tika-abh08_t:1845_1	hetubhāvo. Ādhārabhāvapaccupaṭṭhānanti nissayapaccayabhāvato. Ālokādisannissayena	1845	
PA_tika-abh08_t:1845_2	kadāci uppajjamānānampi hi cakkhuviññāṇaṃ uppajjanakāle cakkhuṃ nissāya eva uppajjatīti.	1845	
PA_tika-abh08_t:1845_3	Etthāha – cakkhuviññāṇuppattisamaye sambhavantesu mandāmandamajjhimāyukesu ekūnapaṇṇāsacakkhūsu	1845	
PA_tika-abh08_t:1845_4	katamaṃ cakkhuviññāṇassa ādhārabhāvaṃ paccanubhotīti? Vuccate –	1845	
PA_tika-abh08_t:1846_0	“Paṭisandhicittassa uppādakkhaṇe uppannaṃ ṭhānappattaṃ purejātaṃ vatthuṃ nissāya	1846	
PA_tika-abh08_t:1846_1	dutiyabhavaṅgaṃ uppajjati, tena saddhiṃ uppannaṃ ṭhānappattaṃ purejātaṃ vatthuṃ nissāya	1846	
PA_tika-abh08_t:1846_2	tatiyabhavaṅgaṃ uppajjati, iminā nayena yāvatāyukaṃ cittappavatti veditabbā”ti –	1846	
PA_tika-abh08_t:1847_0	Maggāmaggañāṇaniddese vuttanayena ekacittakkhaṇātītaṃ cakkhu rūpe ghaṭṭitvā viññāṇassa	1847	
PA_tika-abh08_t:1847_1	nissayo hoti, tasmā dvīsu bhavaṅgacalanesu purimassa anantarapaccayabhūtena bhavaṅgacittena	1847	
PA_tika-abh08_t:1847_2	saha uppannanti ayamattho idha sīhaḷasaṃvaṇṇanāyaṃ, visuddhimaggassa sīhaḷasaṃvaṇṇanāyañca vutto.	1847	
PA_tika-abh08_t:1848_0	Taḷākagāmamūlavāsidāṭhānāgattherena pana “āvajjanena, tassa anantarapaccayabhūtena	1848	
PA_tika-abh08_t:1848_1	bhavaṅgena vā saha uppannaṃ cakkhu”nti vuttaṃ, taṃ duvuttaṃ. Evañhi sati aññasmiṃ	1848	
PA_tika-abh08_t:1848_2	ghaṭṭite aññaṃ cakkhuviññāṇassa nissayo hotīti vuttaṃ hoti, evañca bhavaṅgacalanato	1848	
PA_tika-abh08_t:1848_3	heṭṭhā tatiyacatutthehi yāva terasamacittena saha uppannampi nissayo hotīti āpajjeyya,	1848	
PA_tika-abh08_t:1848_4	na cetaṃ vattabbaṃ, tatiyacatutthacittato paṭṭhāya uppannaṃ kesañci vīthicittānaṃ	1848	
PA_tika-abh08_t:1848_5	dvārabhāvaṃ na gacchati niruddhattā, manodvārassa niruddhasseva dvārabhāvassa dassanato.	1848	
PA_tika-abh08_t:1848_6	Yadi siyā “paṭisandhicittassa uppādakkhaṇe uppannaṃ vatthuṃ nissāya dutiyabhavaṅgaṃ	1848	
PA_tika-abh08_t:1848_7	uppajjatī”tiādivacanato “ekacittakkhaṇātītameva nissayoti adhippeta”nti idampi ekacittakkhaṇātītaṃ	1848	
PA_tika-abh08_t:1848_8	nissayoti yujjatīti, evaṃ sati “tassa anantarapaccayabhūtena bhavaṅgena vā”ti vacanaṃ	1848	
PA_tika-abh08_t:1848_9	yujjeyya, tena hi “cittakkhaṇadvayātītampi nissayo”ti paṭiññātaṃ siyā, tasmā nāyaṃ	1848	
PA_tika-abh08_t:1848_10	therassa adhippāyoti dissati. “Ekacittakkhaṇātikkamo”ti ca anatītekacittakkhaṇassa	18481	
PA_tika-abh08_t:1848_11	dubbalatāya ekacittakkhaṇātikkamena tassa balavabhāvadīpanatthaṃ vuccati, na pana	18481	
PA_tika-abh08_t:1848_12	dviticatucittakkhaṇātītānaṃ nissayabhāvābhāvato. Evañca katvā vuttaṃ ācariyadhammapālattherena	18481	
PA_tika-abh08_t:1848_13	“sampaṭicchanādīni cutiāsannāni taduddhaṃ kammajarūpassa anuppattito ekasmiṃyeva	18481	
PA_tika-abh08_t:1848_14	hadayavatthusmiṃ vattantī”ti, tasmā taṃ therassa manorathamevāti na sārato paccetabbaṃ.	18481	
PA_tika-abh08_t:1849_0	Sahajātesu bahūsu pasādesu kiṃ eko nissayo hoti, udāhu sabbeyevāti? Nanu vuttaṃ “pubbe	1849	
PA_tika-abh08_t:1849_1	ekampi cakkhu viññāṇassa paccayo hotī”ti, katamaṃ pana tanti? Yaṃ tattha visadaṃ	1849	
PA_tika-abh08_t:1849_2	hutvā rūpābhighaṭṭanārahaṃ. Visuddhimaggasīhaḷasaṃvaṇṇanāyaṃ pana “sabbeyeva nissayā	1849	
PA_tika-abh08_t:1849_3	hontī”ti vatvā “yadi evaṃ ‘cakkhuñca paṭicca rūpe ca uppajjati cakkhuviññāṇa’nti	1849	
PA_tika-abh08_t:1849_4	ettha ‘rūpe cā’ti vacanaṃ viya ‘cakkhūnī’tipi bahuvacanaṃ kattabbanti anuyogaṃ katvā	1849	
PA_tika-abh08_t:1849_5	taṃvisodhanatthaṃ ‘sasambhāracakkhudvayanissitaṃ pasādadvayaṃ nissāya ekameva viññāṇaṃ	1849	
PA_tika-abh08_t:1849_6	uppajjatīti gaṇheyyu’nti imaṃ vippaṭipattiṃ nirākarontena bhagavatā bahuvacanamakatvā	1849	
PA_tika-abh08_t:1849_7	‘rūpāyatanaṃ cakkhuviññāṇadhātuyā taṃsampayuttakānañca dhammānaṃ ārammaṇapaccayena	1849	
PA_tika-abh08_t:1849_8	paccayo’tiādīsu viya sāmaññavasena ekavacanaṃ kata”nti vuttaṃ. Ācariyadhammapālattherena	1849	
PA_tika-abh08_t:1849_9	pana tadeva sīhaḷasaṃvaṇṇanāvacanaṃ anicchantena “ekampi cakkhu viññāṇassa paccayo	1849	
PA_tika-abh08_t:1849_10	hoti, rūpaṃ pana anekameva paccayabhāvavisesato”ti vuttaṃ. Tathā ceva amhehipi heṭṭhā	18491	
PA_tika-abh08_t:1849_11	vibhāvitanti. Yesaṃ bhūtānamayaṃ pasādo, teyeva imassa āsannakāraṇanti vuttaṃ “daṭṭhu…pe…	18491	
PA_tika-abh08_t:1849_12	padaṭṭhāna”nti. Sotapasādādīnampi lakkhaṇādiniddese vuttanayānusārena attho yojetabbo.	18491	
PA_tika-abh08_t:1850_0	658. Kecīti mahāsaṅghiyesu ekacce. Cakkhādīsu tejādiadhikatā nāma tannissayabhūtānaṃ	1850	
PA_tika-abh08_t:1850_1	tadadhikatāyāti dassento “tejādhikāna”ntiādimāha. Tattha tejādhikānanti pamāṇavasena	1850	
PA_tika-abh08_t:1850_2	catunnaṃ dhātūnaṃ samānabhāvepi kiccavasena tejodhātuadhikānaṃ. Evaṃ sesesupi. Ākāsa	1850	
PA_tika-abh08_t:1850_3	…pe… sesakāti ākāsādhikānaṃ bhūtānaṃ pasādo sotaṃ, vāyuadhikānaṃ ghānaṃ, toyādhikānaṃ	1850	
PA_tika-abh08_t:1850_4	jivhā, phoṭṭhabbasaṅkhātapathavādhikānaṃ kāyoti attho.	1850	
PA_tika-abh08_t:1851_0	659. Evaṃ pana vadantānaṃ kiṃ uttaranti āha “te panā”tiādi. Suttaṃ āharathāti na	1851	
PA_tika-abh08_t:1851_1	tumhākaṃ vacanamatteneva ayamattho sakkā saddhātuṃ, tassa pana paridīpakaṃ suttamāharatha.	1851	
PA_tika-abh08_t:1851_2	Sutte hi āhaṭe tassa neyyatthataṃ nītatthataṃ vicāretvā yadi tassa vasena ayamattho	1851	
PA_tika-abh08_t:1851_3	paññāyetha, gaṇheyyāma nanti adhippāyo. Suttameva…pe… kiñcipīti ito cito ca suttaṃ	1851	
PA_tika-abh08_t:1851_4	gavesamānāpi addhā ekantena kiñcipi ekagāthāpadamattampi tadatthaparidīpakaṃ suttaṃ	1851	
PA_tika-abh08_t:1851_5	na dakkhissanteva tepiṭake buddhavacane tādisasseva suttantassa abhāvato.	1851	
PA_tika-abh08_t:1852_0	660. Kiñcāpi suttantavasena ayamattho na dissati, yuttito pana dissatīti ce, tampi	1852	
PA_tika-abh08_t:1852_1	natthīti dassento āha “visese satī”tiādi. Bhūtānañhi visese sati pasādo kathaṃ bhave,	1852	
PA_tika-abh08_t:1852_2	neva bhaveyya, na ca bhaveyya, kiṃ kāraṇanti āha “samānānañhi bhūtānaṃ, pasādo paridīpito”ti.	1852	
PA_tika-abh08_t:1852_3	Yasmā samānānameva bhūtānaṃ pasādo porāṇehi paridīpito, na visamānānaṃ. Pathavīdhātuadhikakalāpassa	1852	
PA_tika-abh08_t:1852_4	hi kakkhaḷattā, āpodhātuadhikakalāpassa vissandanato, tejodhātuadhikakalāpassa pariggayhamānattā,	1852	
PA_tika-abh08_t:1852_5	vāyodhātuadhikakalāpassa ca vissaraṇato na tesu pasādo patiṭṭhātuṃ sakkoti, tasmā	1852	
PA_tika-abh08_t:1852_6	tesaṃ kiccato samānānaṃyeva pasādo uppajjeyya, na visamānānanti.	1852	
PA_tika-abh08_t:1853_0	661-2. Yadi evaṃ kathaṃ pasādānaṃ visesatāti āha “tasmā”tiādi. Yasmā vuttappakārena	1853	
PA_tika-abh08_t:1853_1	pasādavatthukānaṃ bhūtānaṃ visesena na bhavitabbaṃ, tasmā etesaṃ pasādanissayabhūtānaṃ	1853	
PA_tika-abh08_t:1853_2	idamūnaṃ, idamadhikanti etaṃ visesaparikappanaṃ sabbaso sabbākārena pahāya ñeyyā	1853	
PA_tika-abh08_t:1853_3	kammavisesena pasādānaṃ visesatā. Yathā avisesepi bhūtānaṃ rūpānaṃ rasādayo aññamaññavisadisā	1853	
PA_tika-abh08_t:1853_4	honti, evaṃ cakkhādayopi bhūtavisesābhāvepi aññamaññavisadisā honti. So panāyaṃ visiṭṭhabhāvo	1853	
PA_tika-abh08_t:1853_5	kammavisesena viññātabbo. Ekampi hi kammaṃ pañcāyatanikattabhāvapatthanānipphannaṃ	1853	
PA_tika-abh08_t:1853_6	cakkhādivisesahetutāya aññamaññassa asādhāraṇavisiṭṭhaṃ sāmatthiyavisesato. Na hi	1853	
PA_tika-abh08_t:1853_7	yena visesena cakkhussa paccayo, teneva sotassa hoti indriyantarabhāvappattito. “Paṭisandhikkhaṇe	1853	
PA_tika-abh08_t:1853_8	mahaggatā cetanā kaṭattārūpānaṃ kammapaccayena paccayo”ti vacanato paṭisandhikkhaṇe	1853	
PA_tika-abh08_t:1853_9	vijjamānānaṃ sabbesaṃyeva kaṭattārūpānaṃ ekā cetanā kammapaccayo hotīti viññāyati.	1853	
PA_tika-abh08_t:1853_10	Nānācetanāya hi tadā indriyuppattiyaṃ sati parittena ca mahaggatena ca kammena kaṭattārūpaṃ	18531	
PA_tika-abh08_t:1853_11	āpajjeyya, na cekā paṭisandhi anekakammanibbattā hotīti siddhamekena kammena anekindriyuppatti	18531	
PA_tika-abh08_t:1853_12	hotīti. “Na hi bhūtavisesena, hoti tesaṃ visesatā”ti idaṃ nigamanavasena vuttaṃ.	18531	
PA_tika-abh08_t:1854_0	663. Evaṃ kammavisesato visiṭṭhesu ca etesu ārammaṇaggahaṇepi ayaṃ visesoti dassetuṃ	1854	
PA_tika-abh08_t:1854_1	“evametesū”tiādi vuttaṃ. Appattagāhakanti asampattaggāhakaṃ attano nissayena saha	1854	
PA_tika-abh08_t:1854_2	anallīyananissaye eva rūpādivisaye viññāṇuppattihetubhāvato. Keci pana tampi “sampattaggāhakamevā”ti	1854	
PA_tika-abh08_t:1854_3	vadanti, taṃ na sundaraṃ sāntare adhike ca visaye viññāṇuppattihetubhāvato. Yadi	1854	
PA_tika-abh08_t:1854_4	hi cakkhusotāni sampattavisayameva gaṇhanti, cakkhupasādato vicchinnadese ṭhitesu	1854	
PA_tika-abh08_t:1854_5	tārakādīsu nissayavasena ca pamāṇato adhikesu candamaṇḍalādīsu rūpāyatanesu sotapasādato	1854	
PA_tika-abh08_t:1854_6	ca vicchinnadesasambhūtesu udaracammasandhicammādiantaritesu kucchisaddasandhisaddādīsu	1854	
PA_tika-abh08_t:1854_7	puthulesu ca samuddasaddādīsu saddāyatanesu viññāṇuppatti na siyā sampattaggāhakānaṃ	1854	
PA_tika-abh08_t:1854_8	kāyindriyādīnaṃ tathā adassanato.	1854	
PA_tika-abh08_t:1855_0	Ettha ca vadeyya – adhiṭṭhānato bahindriyassa pavatti hotīti sampattavisayameva yattakaṃ	1855	
PA_tika-abh08_t:1855_1	visayaṃ, tattakaṃ visayaṃ gahaṇākāraṃ pharitvā gaṇhāti, tasmā asiddhametaṃ “sāntare	1855	
PA_tika-abh08_t:1855_2	adhike ca visaye viññāṇuppattihetubhāvato”ti? Taṃ na, adhiṭṭhānato bahi indriyuppattiyā	1855	
PA_tika-abh08_t:1855_3	eva abhāvā. Adhiṭṭhānadese eva hi indriyaṃ pavattati tattha kiccādippayogadassanato.	1855	
PA_tika-abh08_t:1855_4	Sati ca etassa bahi pavattiyaṃ adhiṭṭhāne pihitepi visayaggahaṇaṃ siyā, tasmā adhiṭṭhānadese	1855	
PA_tika-abh08_t:1855_5	ṭhitānaṃyeva cakkhusotānaṃ asampattavisayasseva gahaṇato nāsiddhametaṃ “sāntare adhike	1855	
PA_tika-abh08_t:1855_6	ca viññāṇuppattihetubhāvato”ti. Tenāhu porāṇā –	1855	
PA_tika-abh08_t:1856	“Sabbagocarayogepi, diṭṭhaṃ rūparavesu yaṃ;	185	
PA_tika-abh08_t:1857	Vicchinnaputhuviññāṇaṃ, sampattaggāhabādhaka”nti.	185	
PA_tika-abh08_t:1858_0	Tassattho – sabbesaṃ cakkhādīnaṃ gocarena rūpādinā yoge ekakāriyasādhakattā sambandhe	1858	
PA_tika-abh08_t:1858_1	ghaṭṭane vā samāne sati rūparavesu rūpasaddāyatanesu visayabhūtesu cakkhādito dūrabhāvena	1858	
PA_tika-abh08_t:1858_2	ceva kenaci anantaritabhāvena ca vicchinnesu pamāṇato puthulesu ca visayesu uppajjamānaṃ	1858	
PA_tika-abh08_t:1858_3	yaṃ viññāṇaṃ, taṃ cakkhusotānaṃ sampattaggāhassa sampattaggahaṇassa bādhakanti.	1858	
PA_tika-abh08_t:1859_0	Apica yadi cakkhu sampattaggāhakaṃ siyā, attano maṇḍale ṭhitaṃ vaṇṇampi passeyya.	1859	
PA_tika-abh08_t:1859_1	Tathā akkhipuṭe añjanaṃ pakhumamūle akkhivaṇṇaṃ pakhumamūle ghaṭṭiyamānaṃ añjanasalākampi	1859	
PA_tika-abh08_t:1859_2	passeyya, na ca panetaṃ dissati, tasmā tannissaye dese ṭhitameva visayaṃ gaṇhāti.	1859	
PA_tika-abh08_t:1859_3	Sotāyatanampi yadi sampattaggāhakaṃ abhavissa, cittasamuṭṭhānaṃ saddāyatanaṃ sotaviññāṇassa	1859	
PA_tika-abh08_t:1859_4	kadācipi ārammaṇapaccayo na siyā. Na hi bahiddhā cittasamuṭṭhānānaṃ uppatti atthi.	1859	
PA_tika-abh08_t:1859_5	Paṭṭhāne ca “saddāyatanaṃ sotaviññāṇadhātuyā ārammaṇapaccayena paccayo”ti aviseseneva	1859	
PA_tika-abh08_t:1859_6	saddassa sotaviññāṇārammaṇabhāvo vutto. Kiñca yadi sotaṃ sampattaggāhakaṃ siyā, attano	1859	
PA_tika-abh08_t:1859_7	visayapadeseyeva gahetabbato gandhassa viya saddassāpi disādesavavatthānaṃ na siyā.	1859	
PA_tika-abh08_t:1859_8	Evañca saddānusārena kaṇḍaṃ pātentassa saddavedhino attano kaṇṇabileyeva sarapātanaṃ	1859	
PA_tika-abh08_t:1859_9	siyā, tasmā yattha uppanno saddo, tattheva ṭhito sotapathe āpāthamāgacchati.	1859	
PA_tika-abh08_t:1860_0	Yadi evaṃ kathaṃ dūre ṭhitehi rajakādisaddā cirena suyyanti. Asampattaggāhakatte	1860	
PA_tika-abh08_t:1860_1	hi dūrāsannadesavattīnaṃ samakameva savanena bhavitabbanti? Nayidamevaṃ dūrāsannānaṃ	1860	
PA_tika-abh08_t:1860_2	yathāpākaṭe sadde gahaṇavisesato. Yathā hi dūrāsannānaṃ vacanasadde yathāpākaṭeva	1860	
PA_tika-abh08_t:1860_3	gahaṇavisesato akkharavisesanaṃ gahaṇaṃ, aggahaṇañca hoti, evaṃ rajakādisaddepi āsannassa	1860	
PA_tika-abh08_t:1860_4	ādito pabhuti yāva avasānā kamena pākaṭībhūte, dūrassa ca avasāne, majjhe vā piṇḍavasena	1860	
PA_tika-abh08_t:1860_5	pavattipākaṭībhūte yathāpākaṭaṃ nicchayaggāhakānaṃ sotaviññāṇavīthiyā parato pavattānaṃ	1860	
PA_tika-abh08_t:1860_6	manodvārikajavanānaṃ gahaṇavisesato lahukaṃ suto, cirena sutoti abhimāno hoti. Sotaviññāṇappavatti	1860	
PA_tika-abh08_t:1860_7	pana ubhayattha samānā saddassa uppannadese ṭhitassa attano vijjamānakkhaṇeyeva sotāpāthagamanato.	1860	
PA_tika-abh08_t:1860_8	Yadi saddassa bhūtaparamparāya samantato pavatti natthi, kathaṃ paṭighosuppattīti?	1860	
PA_tika-abh08_t:1860_9	Dūre ṭhitopi saddo aññattha paṭighosuppattiyā, bhājanādicalanassa ca paccayo hoti	1860	
PA_tika-abh08_t:1860_10	ayokanto viya ayocalanassāti daṭṭhabbaṃ.	18601	
PA_tika-abh08_t:1861_0	Sesaṃ…pe… gāhakanti yaṃ pana avasesaṃ ghānajivhākāyasaṅkhātaṃ pasādattayaṃ, taṃ sampattaggāhakaṃ	1861	
PA_tika-abh08_t:1861_1	hoti nissayavasena ceva sayañca attano nissaye allīneyeva visaye viññāṇuppattihetubhāvato.	1861	
PA_tika-abh08_t:1861_2	Gandharasānaṃ nissayesu ghānajivhānissayehi saha allīnāyeva gandharasā viññāyanti.	1861	
PA_tika-abh08_t:1861_3	Phoṭṭhabbañca bhūtattayarūpaṃ kāyanissayena allīnameva viññāyatīti.	1861	
PA_tika-abh08_t:1862_0	Vaṇṇavikāramāpajjamānanti dosādīhi kāraṇehi amanāpavaṇṇassa uppattivasena vaṇṇavikāraṃ	1862	
PA_tika-abh08_t:1862_1	āpajjamānaṃ. Hadayaṅgatabhāvanti cittagataṃ ajjhāsayaṃ. Pakāsetīti rūpamiva pakāsaṃ	1862	
PA_tika-abh08_t:1862_2	karoti, saviggahamiva dassetīti attho. Anekatthattā hi dhātūnaṃ pakāsanattho eva	1862	
PA_tika-abh08_t:1862_3	rūpa-saddo daṭṭhabbo. Taṃ pana rūpanti sambandho. Cakkhumhi, cakkhussa vā paṭihananaṃ	1862	
PA_tika-abh08_t:1862_4	lakkhaṇametassāti cakkhupaṭihananalakkhaṇaṃ. Evaṃ sotapaṭihananalakkhaṇantiādīsupi.	1862	
PA_tika-abh08_t:1862_5	Paṭihananañcettha visayavisayīnaṃ aññamaññābhimukhabhāvo yogyadesāvaṭṭhānaṃ paṭighāto	1862	
PA_tika-abh08_t:1862_6	viyāti katvā. Yathā paṭighāte sati dubbalassa calanaṃ hoti, evaṃ visayābhimukhabhāve	1862	
PA_tika-abh08_t:1862_7	sati visayino taṃsambandhassa ca vatthurūpassa, tannissitassa ca bhavaṅgassa calanaṃ	1862	
PA_tika-abh08_t:1862_8	hoti. So rūpassa cakkhumhi, cakkhussa vā rūpe hoti. Tenāha “yamhi cakkhumhi anidassanamhi	1862	
PA_tika-abh08_t:1862_9	sappaṭighamhi rūpaṃ sanidassanaṃ sappaṭighaṃ paṭihaññi vā, yaṃ cakkhu anidassanaṃ	1862	
PA_tika-abh08_t:1862_10	sappaṭighaṃ rūpamhi sanidassanamhi sappaṭighamhi paṭihaññi vā”ti ca ādi. Visayabhāvo	18621	
PA_tika-abh08_t:1862_11	ārammaṇapaccayatā. Gocarabhāvapaccupaṭṭhānanti ettha anaññathābhāvo visayatā, tabbahulatā	18621	
PA_tika-abh08_t:1862_12	gocarabhāvoti ayaṃ visayagocarānaṃ viseso. Saddāyatīti udāharīyati, sakehi vā paccayehi	18621	
PA_tika-abh08_t:1862_13	sotaviññeyyabhāvaṃ upanīyatīti attho. Attānaṃ gandhayatīti sugandhaṃ, duggandhanti	18621	
PA_tika-abh08_t:1862_14	vā attānaṃ pakāseti. Tenāha “sūcayatī”ti.	18621	
PA_tika-abh08_t:1863_0	664. Itthiyā eva indriyaṃ itthindriyaṃ. Yathā cakkhādīni indriyāni purisassapi honti,	1863	
PA_tika-abh08_t:1863_1	nayidaṃ tathā. Idaṃ pana niyamena itthiyā eva hoti, tasmā “itthindriya”nti vuccati.	1863	
PA_tika-abh08_t:1863_2	Evaṃ purisindriyepi. Itthiyā bhāvo, itthīti bhavati etena cittaṃ, abhidhānaṃ vāti	1863	
PA_tika-abh08_t:1863_3	itthibhāvo. Paṭisandhisamuṭṭhitoti paṭisandhiyaṃyeva samuṭṭhito, paṭisandhicittena	1863	
PA_tika-abh08_t:1863_4	saha ekakkhaṇe samuṭṭhito. Etena ṭhapetvā liṅgaparivattanaṃ cakkhundriyādīni viya	1863	
PA_tika-abh08_t:1863_5	imassa apātubhāvamāha. Yañcetaṃ itthiliṅgādīti yaṃ panetaṃ indriyaphalabhūtaṃ itthiliṅgādi.	1863	
PA_tika-abh08_t:1863_6	Ādi-ggahaṇena itthinimittaitthikuttaitthākappānaṃ saṅgaho. Tattha visadaavisadahatthapādāditā	1863	
PA_tika-abh08_t:1863_7	saṇṭhānaṃ itthiliṅgaṃ. Itthīnañhi hatthapādagīvāuraādisaṇṭhānaṃ na purisānaṃ viya	1863	
PA_tika-abh08_t:1863_8	hoti. Tathā hi tāsaṃ heṭṭhimakāyo visado, uparimakāyo avisado, hatthapādā khuddakā,	1863	
PA_tika-abh08_t:1863_9	mukhaṃ khuddakaṃ, thanamaṃsā avisadā, tā nimmassudāṭhikā. Kesabandhavatthaggahaṇañca	1863	
PA_tika-abh08_t:1863_10	itthinimittaṃ. Daharakālepi suppakamusalakādīhi kīḷā makacivākena suttakantananti	18631	
PA_tika-abh08_t:1863_11	ca evamādi itthikuttaṃ, itthikiriyāti attho. Avisadaṭṭhānagamanādiākāro itthākappo.	18631	
PA_tika-abh08_t:1863_12	Purisampi hi avisadaṃ disvā mātugāmo viya tiṭṭhati nipajjati nisīdati khādati bhuñjatīti	18631	
PA_tika-abh08_t:1863_13	vadanti. Idaṃ pana itthiliṅgādiparidīpanaṃ akusalanti vatvā aññathāpi vaṇṇenti ācariyā.	18631	
PA_tika-abh08_t:1863_14	Kathaṃ? Yonipadeso itthiliṅgaṃ, sarādhippāyā itthinimittaṃ, avisadaṭṭhānagamanādayo	18631	
PA_tika-abh08_t:1863_15	itthikuttaṃ, itthisaṇṭhānaṃ itthākappoti. Ettha ca adhippāyo nāma purisasmiṃ methunataṇhā.	18631	
PA_tika-abh08_t:1863_16	Sā hi tāsaṃ niccaṃ balavatarā pavattati, ato sāpi itthīti sañjānanassa nimittatāya	18631	
PA_tika-abh08_t:1863_17	“itthinimitta”nti vuccati. Kiñcāpi itthīti saññāṇassa nimittatāya kuttākappānampi	18631	
PA_tika-abh08_t:1863_18	nimitteyeva antogadhatā, tathāpi tesaṃ visuṃ gahaṇato sarādhippāyā eva nimittabhāvena adhippetā.	18631	
PA_tika-abh08_t:1864_0	665. Kiṃ panetaṃ itthiliṅgādi itthindriyaṃ viya paṭisandhisamuṭṭhitaṃ hotīti āha	1864	
PA_tika-abh08_t:1864_1	“itthindriyaṃ paṭiccevā”tiādi. Kiñcāpi hi itthiliṅgādīni yathāsakaṃ kammādinā paccayena	1864	
PA_tika-abh08_t:1864_2	samuṭṭhahanti, yebhuyyena pana itthindriyasahiteyeva santāne taṃtadākārā hutvā sambhavanti,	1864	
PA_tika-abh08_t:1864_3	itarattha ca na bhavantīti tesaṃ tabbhāvabhāvitaṃ upādāya “itthindriyaṃ paṭicceva	1864	
PA_tika-abh08_t:1864_4	jāyantī”ti vuttāni. Evañca katvā vakkhati “itthi…pe… kāraṇabhāvapaccupaṭṭhāna”nti.	1864	
PA_tika-abh08_t:1864_5	Īdiseneva kāraṇabhāvasaṅkhātena adhipatibhāvena tassa indriyatā vuttā indriyasahite	1864	
PA_tika-abh08_t:1864_6	santāne itthiliṅgādiākārarūpapaccayānaṃ aññathā anuppādanato, na pana indriyādipaccayasambhavato.	1864	
PA_tika-abh08_t:1864_7	Tathā hetaṃ jīvitindriyaṃ viya ekakalāpagatānaṃ āhāro viya kalāpantararūpānaṃ upatthambhakamanupālakaṃ	1864	
PA_tika-abh08_t:1864_8	vā na hoti. Evañca katvā jīvitindriyaāhārānaṃ viya imassa indriyapaccayatā, atthiavigatapaccayatā	1864	
PA_tika-abh08_t:1864_9	ca pāḷiyaṃ na vuttā. Yasmā paccayantarādhīnāni itthiliṅgādīni, tasmā yatthassa ādhipaccaṃ,	1864	
PA_tika-abh08_t:1864_10	taṃsadisesu matacittakatarūpesupi taṃsaṇṭhānatā dissati. Yasmā panete itthindriyaṃ	18641	
PA_tika-abh08_t:1864_11	paṭicca jāyantāpi gabbhaseyyakānaṃ paṭisandhiyaṃ na samuṭṭhahanti, pavatteyeva samuṭṭhahanti,	18641	
PA_tika-abh08_t:1864_12	tasmā āha “pavatte…pe… paṭisandhiya”nti.	18641	
PA_tika-abh08_t:1865_0	666-7. Saṃsedajaopapātikānaṃ pana kiñci itthindriyena saha paṭisandhiyameva nibbattati.	1865	
PA_tika-abh08_t:1865_1	Na cāti ca-kāro vacanīyantarasamuccaye. “Kiñcā”ti imassa atthe daṭṭhabbo. Yasmā liṅgādiākāresu	1865	
PA_tika-abh08_t:1865_2	rūpesu rūpāyatanaṃ cakkhuviññeyyaṃ, tasmā āha “itthiliṅgādayo cakkhuviññeyyā hontī”ti.	1865	
PA_tika-abh08_t:1865_3	Yasmā pana tato aññāni yathāyogaṃ sotaviññeyyāni ceva manoviññeyyāni ca, tasmā vuttaṃ	1865	
PA_tika-abh08_t:1865_4	“na vā”ti. Yathāvutto papañco purisindriyepi yathāsambhavaṃ yojetabboti atidesaṃ	1865	
PA_tika-abh08_t:1865_5	karonto āha “esevā”tiādi. Sesepīti ettakeyeva vutte ito sesesu sabbesupīti kadāci	1865	
PA_tika-abh08_t:1865_6	koci cinteyyāti āha “purisindriye”ti. Paṭhamakappānanti paṭhamakappikanarānaṃ. Tesañhi	1865	
PA_tika-abh08_t:1865_7	ābhassaralokato cavitvā idhūpapannānaṃ dīghassa kālassa accayena oḷārikaṃ āhāraṃ	1865	
PA_tika-abh08_t:1865_8	āharataṃ muttakarīsesu sañjātesu tesaṃ nikkhamanatthāya vaṇamukhāni bhijjanti, purisassa	1865	
PA_tika-abh08_t:1865_9	purisabhāvo, itthiyā ca itthibhāvo pāturahosi. Tathā hi purimattabhāvesu pavattaupacārajhānānubhāvena	1865	
PA_tika-abh08_t:1865_10	yāva sattasantāne kāmarāgavikkhambhanavego na paṭipassambhati, na tāva balavakāmarāgūpanissayāni	18651	
PA_tika-abh08_t:1865_11	itthipurisindriyāni pāturahesuṃ. Yadā panassa vicchinnatāya balavakāmarāgo laddhāvasaro	18651	
PA_tika-abh08_t:1865_12	ahosi, tadā tadūpanissayāni tāni sattānaṃ santāne sañjāyanti.	18651	
PA_tika-abh08_t:1866_0	668. Paratoti paṭhamakappato aparabhāge. Pavatte…pe… parivattatīti yathā taṃ soreyyakaseṭṭhiputtassa	1866	
PA_tika-abh08_t:1866_1	viyāti adhippāyo. Api-saddena paṭhamapārājikāyaṃ vinītavatthupāḷiyaṃ āgatabhikkhussa,	1866	
PA_tika-abh08_t:1866_2	bhikkhuniyā viya ca paṭisandhiyaṃ samuṭṭhitassapi pavatte parivattanaṃ dīpeti. Yathāha –	1866	
PA_tika-abh08_t:1867	“Tena kho pana samayena aññatarassa bhikkhuno itthiliṅgaṃ pātubhūtaṃ hoti. Tena kho pana samayena aññatarissā bhikkhuniyā purisaliṅgaṃ pātubhūtaṃ hotī”ti.	186	
PA_tika-abh08_t:1868	Yassa pana paṭisandhiyaṃ dvīsu ekampi na samuṭṭhitaṃ, so abhāvako nāma, tassa pavattiyampi indriyuppatti na hotīti daṭṭhabbaṃ.	186	
PA_tika-abh08_t:1869_0	669. Kiṃ panetassa ubhayassapi nibbattiyā, vināsanassa ca kāraṇaṃ, yato idaṃ samuṭṭhāti,	1869	
PA_tika-abh08_t:1869_1	parivattatīti ca vuccatīti imaṃ anuyogaṃ manasi katvā āha “mahatā pāpakammenā”tiādi.	1869	
PA_tika-abh08_t:1869_2	Tattha mahatāti paradārikakammādinā mahābalena. Pāpakammena upanissayabhūtena. Mahatā	1869	
PA_tika-abh08_t:1869_3	kusalenevāti idaṃ sugatiṃ sandhāya vuttaṃ. Duggatiyaṃ pana ubhayampi akusalakammeneva jāyati.	1869	
PA_tika-abh08_t:1870_0	670. Indriye vinaṭṭhe ekanteneva liṅgampi vinassatevāti āha “itthiliṅgaṃ vinassatī”ti.	1870	
PA_tika-abh08_t:1870_1	Ayaṃ panettha adhippāyo daṭṭhabbo – imesu dvīsu purisindriyaṃ uttamaṃ, itthindriyaṃ	1870	
PA_tika-abh08_t:1870_2	hīnaṃ, purisindriyassa antaradhānaṃ mahantena akusalena kammena hoti, samuṭṭhānaṃ	1870	
PA_tika-abh08_t:1870_3	mahantena kusalakammena, itthindriyassa antaradhānaṃ dubbalākusalena, samuṭṭhānampi	1870	
PA_tika-abh08_t:1870_4	dubbalakusalena, duggatiyaṃ pana ubhayassāpi antaradhānaṃ, samuṭṭhānañca akusaleneva	1870	
PA_tika-abh08_t:1870_5	hotīti. Yadi sugatiyaṃ itthindriyampi kusaleneva nibbattati, kathañcarahi “paradārikakammaṃ	1870	
PA_tika-abh08_t:1870_6	katvā niraye paccitvā teneva pāpakammena pañcasatakkhattuṃ manussaloke itthī hutvā	1870	
PA_tika-abh08_t:1870_7	nibbattatī”tiādivacananti? Nāyaṃ virodho nissandaphalavasena vuttattā. Tathā hi paṭisandhiyaṃ	1870	
PA_tika-abh08_t:1870_8	tāva purisindriyanibbattanārahampi kammaṃ kadāci paradārikādinā balavapāpakammena	1870	
PA_tika-abh08_t:1870_9	paṭibāhitasāmatthiyaṃ assa, tadā attano purisindriyanibbattane asamatthatāya itthindriyameva	1870	
PA_tika-abh08_t:1870_10	nibbatteti. Pavattiyaṃ pana attano balavabhāvena itthindriyūpanissayaṃ paradārikamakusalakammaṃ	18701	
PA_tika-abh08_t:1870_11	paṭibāhitvā paṭisandhito paṭṭhāya purisindriyaṃ samuṭṭhāpentaṃ kadāci laddhasāmaggitāsañjātabalavisesena	18701	
PA_tika-abh08_t:1870_12	paradārikādinā kammena paṭibāhitasāmatthiyaṃ bhaveyya, tadā attano dubbalatāya purisindriyaṃ	18701	
PA_tika-abh08_t:1870_13	na nibbatteti, itthindriyameva nibbatteti. Evaṃ paradārikādikammūpanissayena itthindriyassa	18701	
PA_tika-abh08_t:1870_14	nibbattanato taṃ tena nibbattitaṃ katvā vuccati.	18701	
PA_tika-abh08_t:1871_0	671-2. Yadā pana taṃ kammaṃ puna sāmaggipaṭilābhato, parikkhīṇapāpakammatāya vā balavappattaṃ	1871	
PA_tika-abh08_t:1871_1	abhavissa, tadā dinnavedhaṃ viya rukkhaṃ tadapagame attano balānurūpaṃ purisindriyaṃ	1871	
PA_tika-abh08_t:1871_2	nibbatteti, itthindriyaṃ pana attano kāraṇābhāvato nuppajjati. Ubhayassa pana nibbattiyampi	1871	
PA_tika-abh08_t:1871_3	visadisindriyanibbattanato pure sattarasamacittassa ṭhitikālamupādāya taṃtaṃsamuṭṭhāpakakammaṃ	1871	
PA_tika-abh08_t:1871_4	taṃ taṃ indriyaṃ na janeti. Sattarasamacittena saha uppannaṃ visadisindriyuppattito	1871	
PA_tika-abh08_t:1871_5	purimacittena saha nirujjhati. Yadi hi sattarasamacittuppādato parampi uppajjeyya,	1871	
PA_tika-abh08_t:1871_6	itaraṃ nuppajjati ekasmiṃ santāne dvinnaṃ sahuppattiyā anicchitattā. Teneva hi “yassa	1871	
PA_tika-abh08_t:1871_7	vā pana purisindriyaṃ uppajjati, tassa itthindriyaṃ uppajjatī”ti imasmiṃ pañhe “no”ti	1871	
PA_tika-abh08_t:1871_8	paṭikkhepo katoti. Evañca katvā vakkhati “ubhatobyañjanassāpī”tiādi. Ekasmiñca niruddhe	1871	
PA_tika-abh08_t:1871_9	tappaṭibaddhāni liṅgādīni katipayadivasehi nirujjhanti, tesu niruddhesu itarāni anukkamena	1871	
PA_tika-abh08_t:1871_10	jāyantīti ācariyā. Itthinimittuppādakakammato, purisanimittuppādakakammato vāti ubhato	18711	
PA_tika-abh08_t:1871_11	duvidhaṃ byañjanamassāti ubhatobyañjano. Tassāpīti yassa duvidhaṃ byañjanamatthi,	18711	
PA_tika-abh08_t:1871_12	tassāpi ekameva indriyaṃ siyā, kiṃ pana itarassāti dasseti.	18711	
PA_tika-abh08_t:1872_0	Nanu ca duvidhe byañjane sati indriyadvayenāpi bhavitabbaṃ, byañjanañhi taṃ taṃ indriyaṃ	1872	
PA_tika-abh08_t:1872_1	paṭicca jāyatīti? Saccaṃ jāyati, etthāpi itthiubhatobyañjanassa itthindriyaṃ paṭicca	1872	
PA_tika-abh08_t:1872_2	itthinimittameva yāvajīvaṃ pavattati, purisaubhatobyañjanassa purisindriyaṃ paṭicca	1872	
PA_tika-abh08_t:1872_3	purisanimittameva, itaraṃ pana na tassa itthindriyapurisindriyahetuto jāyati. Taṃ	1872	
PA_tika-abh08_t:1872_4	pana yena kāraṇena hoti, taṃ dassetuṃ “evaṃ sante”ti anuyogaṃ katvā “na cābhāvo”tiādinā	1872	
PA_tika-abh08_t:1872_5	sodhanaṃ tu vuttaṃ. Evaṃ santeti ekasmiṃyeva indriye sati. Abhāvo cāti yaṃ paṭicca	1872	
PA_tika-abh08_t:1872_6	jāyati, tassa abhāvato purisaubhatobyañjanassa itthibyañjanābhāvo, itthiubhatobyañjanassa	1872	
PA_tika-abh08_t:1872_7	purisabyañjanābhāvoti attho. Na cābhāvo siyāti neva dutiyabyañjanassa abhāvo siyā.	1872	
PA_tika-abh08_t:1872_8	Na taṃ byañjanakāraṇanti taṃ indriyaṃ dutiyabyañjanakāraṇaṃ na hoti. Kasmā? Sadā	1872	
PA_tika-abh08_t:1872_9	abhāvato. Itthiubhatobyañjanassa hi yadā itthiyā rāgacittaṃ uppajjati, tadā purisabyañjanaṃ	1872	
PA_tika-abh08_t:1872_10	pākaṭaṃ hoti, itthibyañjanaṃ paṭicchannaṃ guḷhaṃ hoti, tathā itarassa itaraṃ. Yadi	18721	
PA_tika-abh08_t:1872_11	ca tesaṃ indriyaṃ dutiyabyañjanakāraṇaṃ bhaveyya, sadāpi byañjanadvayaṃ tiṭṭheyya,	18721	
PA_tika-abh08_t:1872_12	na pana tiṭṭhati, tasmā veditabbametaṃ “na tassa taṃ byañjanakāraṇa”nti. Kiñcarahi	18721	
PA_tika-abh08_t:1872_13	kāraṇanti ce? Āha “tassā…pe… kāraṇa”nti. Tattha kammasahāyanti purimabhavasiddhassa	18721	
PA_tika-abh08_t:1872_14	indriyanibbattakakammassa sahāyaṃ. Rāgacittanti itthiyā purisasmiṃ, purisassa itthiyaṃ	18721	
PA_tika-abh08_t:1872_15	vā uppannaṃ methunarāgacittaṃ. Tasmiñhi uppanne taṃ pākaṭaṃ hoti, tasmiṃ paṭippassaddhe	18721	
PA_tika-abh08_t:1872_16	paṭicchannaṃ hoti. Yasmā panimassa ekameva indriyaṃ hoti, tasmā itthiubhatobyañjanako	18721	
PA_tika-abh08_t:1872_17	sayampi paraṃ uddissa gabbhaṃ gaṇhāti, attānaṃ uddissa parampi gaṇhāpeti. So hi itthindriyavantatāya	18721	
PA_tika-abh08_t:1872_18	sayaṃ gaṇhāti, paresu upakkamakaraṇato paraṃ gaṇhāpeti. Purisaubhatobyañjanako paresu	18721	
PA_tika-abh08_t:1872_19	upakkamakaraṇato paraṃ gabbhaṃ gaṇhāpeti, sayaṃ pana purisindriyavantatāya gabbhaṃ na gaṇhāti.	18721	
PA_tika-abh08_t:1873_0	Yasmā itthindriye sati itthiliṅgādayo honti, tesu ca santesu itthīti pakāso hoti,	1873	
PA_tika-abh08_t:1873_1	tasmā taṃ tassa pakāsanakāraṇanti āha “itthīti pakāsanarasa”nti. Duvidhampi panetaṃ	1873	
PA_tika-abh08_t:1873_2	indriyaṃ kāyapasādo viya sakalasarīrabyāpakameva, na cassa kāyapasādena saṅkaro lakkhaṇabhedato, nissayabhedato ca.	1873	
PA_tika-abh08_t:1874_0	673. Sahajarūpaparipālanalakkhaṇanti yathā attanā sahajātarūpāni tīsu khaṇesu pavattanti,	1874	
PA_tika-abh08_t:1874_1	evaṃ anupālanalakkhaṇaṃ. Jīvitindriyassa ekantakammajattā sahajaggahaṇeneva anupāletabbānampi	1874	
PA_tika-abh08_t:1874_2	kammajabhāvova siddhoti kammajaggahaṇaṃ na kataṃ. Yathāsakaṃ khaṇattayamattaṭṭhāyīnampi	1874	
PA_tika-abh08_t:1874_3	kammajarūpānaṃ pavattihetubhāveneva taṃ anupālakaṃ. Tenāha “tesaṃ pavattanarasa”nti.	1874	
PA_tika-abh08_t:1874_4	Pavattanañcettha vuttanayena tesaṃ yāpanaṃ ṭhapanaṃ ṭhitihetukatā. Na hi kammajānaṃ	1874	
PA_tika-abh08_t:1874_5	kammameva ṭhitihetu bhavituṃ sakkoti āhārajādīnaṃ āhārādi viya. Kiṃ kāraṇaṃ? Taṅkhaṇābhāvato.	1874	
PA_tika-abh08_t:1874_6	Kammañhi niruddhaṃ rūpassa paccayo hoti, tato taṃsamuṭṭhānarūpāni matapitikā viya	1874	
PA_tika-abh08_t:1874_7	puttā cūḷapituādinissayena aññanissayeneva pavattanti, aññañca tesaṃ yāpanasamatthaṃ	1874	
PA_tika-abh08_t:1874_8	natthi aññatra jīvitindriyenāti tadeva tesaṃ pavattanarasaṃ. Āhārajādayo pana dharamānakapitikā	1874	
PA_tika-abh08_t:1874_9	viya puttā aññanirapekkhā sakasakapaccayavaseneva pavattanti. Āhārādayo hi attano	1874	
PA_tika-abh08_t:1874_10	atthikkhaṇeyeva rūpāni samuṭṭhāpetvā tesaṃ ṭhitipavattiyāva tiṭṭhanti, tato taṃsamuṭṭhānāni	18741	
PA_tika-abh08_t:1874_11	jīvitindriyanirapekkhāni. Sesānipi taṃtaṃpaccayavaseneva tiṭṭhantīti na aññaṃ ṭhapanakāraṇaṃ	18741	
PA_tika-abh08_t:1874_12	paccāsīsanti. Kammasamuṭṭhānampi cetaṃ uppādato paṭṭhāyeva anupālakaṃ. Yāpetabbāni	18741	
PA_tika-abh08_t:1874_13	pavattetabbāni sahajātabhūtāni padaṭṭhānametassāti yāpetabbabhūtapadaṭṭhānaṃ.	18741	
PA_tika-abh08_t:1875_0	674. Manoviññāṇadhātūti ṭhapetvā arūpāvacaravipākamanoviññāṇadhātuṃ avasesā manoviññāṇadhātu.	1875	
PA_tika-abh08_t:1875_1	Tenāha “pañcavokāre”ti. Pañcavokāre manodhātu, manoviññāṇadhātuyo ca yaṃ rūpaṃ nissāya	1875	
PA_tika-abh08_t:1875_2	pavattanti, taṃ “vatthū”ti pavuccatīti sambandho. Pañcavokāreti ca visesanaṃ manoviññāṇadhātuvasena	1875	
PA_tika-abh08_t:1875_3	kataṃ, manodhātu pana catuvokārabhave nattheva. Pāḷiyaṃ anāgatassāpi hadayavatthuno	1875	
PA_tika-abh08_t:1875_4	āgamato, yuttito ca atthibhāvo viññātabbo. Tattha āgamo tāva –	1875	
PA_tika-abh08_t:1876	“Yaṃ rūpaṃ nissāya manodhātu ca manoviññāṇadhātu ca pavattanti, taṃ rūpaṃ manodhātuyā ca manoviññāṇadhātuyā ca taṃsampayuttakānañca dhammānaṃ nissayapaccayena paccayo”ti –	187	
PA_tika-abh08_t:1877_0	Evamādi paṭṭhānavacanaṃ. Yutti pana evaṃ veditabbā – nipphannaupādāyarūpanissayaṃ	1877	
PA_tika-abh08_t:1877_1	dhātudvayaṃ pañcavokārabhave rūpapaṭibaddhavuttittā. Yaṃ yañhi rūpapaṭibaddhavutti,	1877	
PA_tika-abh08_t:1877_2	taṃ taṃ nipphannaupādāyarūpanissayaṃ dissati yathā cakkhuviññāṇadhātu. Tattha na	1877	
PA_tika-abh08_t:1877_3	tāva rūpāyatanādīnaṃ, ojāya ca tannissayatā yujjati indriyapaṭibaddhato bahipi tesaṃ	1877	
PA_tika-abh08_t:1877_4	pavattidassanato, nāpi itthindriyapurisindriyānaṃ tadubhayavirahite abhāvakasantānepi	1877	
PA_tika-abh08_t:1877_5	dhātudvayadassanato. Jīvitindriyassāpi sahajaparipālanalakkhaṇakiccantaraṃ vijjatīti	1877	
PA_tika-abh08_t:1877_6	na tannissayatā yujjati. Tañhi kiccantare pasutaṃ na imāsaṃ nissayo bhavituṃ sakkoti,	1877	
PA_tika-abh08_t:1877_7	tasmā pārisesato tesaṃ nissayo hadayavatthu nāma atthīti viññātabbaṃ. Hotu tāva dhātudvayanissayo	1877	
PA_tika-abh08_t:1877_8	vatthu, upādāyarūpañca, taṃ panetaṃ kammasamuṭṭhānaṃ paṭiniyatakiccaṃ hadayappadese	1877	
PA_tika-abh08_t:1877_9	ṭhitamekanti daṭṭhabbaṃ. Kathametaṃ viññāyatīti? Vuccate – vatthurūpabhāvato kammasamuṭṭhānaṃ	1877	
PA_tika-abh08_t:1877_10	cakkhu viya. Yañhi viññāṇassa vatthubhūtaṃ rūpaṃ, taṃ kammasamuṭṭhānaṃ yathā cakkhupasādo,	18771	
PA_tika-abh08_t:1877_11	tato eva paṭiniyatakiccaṃ aṭṭhiṃ katvā manasi katvā sabbaṃ cetasā samannāharitvā	18771	
PA_tika-abh08_t:1877_12	kiñci cintentassa hadayappadesassa khijjanato tatthedaṃ tiṭṭhatīti viññāyati. Yathāhu ācariyā –	18771	
PA_tika-abh08_t:1878	“Kammajaṃ vatthubhāvā taṃ, cakkhuṃva niyatakriyaṃ;	187	
PA_tika-abh08_t:1879	Cintāya ca urokhedā, tatra tiṭṭhanti vijāniya”nti.	187	
PA_tika-abh08_t:1880_0	Yadi manodhātumanoviññāṇadhātūnaṃ nissayabhūtaṃ hadayavatthu nāma atthi, kasmā panetaṃ	1880	
PA_tika-abh08_t:1880_1	rūpakaṇḍe na vuttaṃ. Na hi labbhamānassa avacane kāraṇaṃ atthīti? No natthi kāraṇantarasambhavato.	1880	
PA_tika-abh08_t:1880_2	Kiṃ pana taṃ kāraṇaṃ? Desanābhedo. Yathā hi cakkhuviññāṇādīni ekantato cakkhādinissayāni,	1880	
PA_tika-abh08_t:1880_3	na evaṃ manoviññāṇaṃ ekantena hadayavatthunissitaṃ pañcavokārabhaveyeva tannissayattā,	1880	
PA_tika-abh08_t:1880_4	ekantena nissitavaseneva ca vatthudesanā pavattā. “Atthi rūpaṃ cakkhuviññāṇassa vatthu,	1880	
PA_tika-abh08_t:1880_5	atthi rūpaṃ cakkhuviññāṇassa na vatthū”tiādinā cakkhuviññāṇādīhi nissitehi visesitattā.	1880	
PA_tika-abh08_t:1880_6	Yampi ekantena hadayavatthunissayaṃ tassa vasena “atthi rūpaṃ manoviññāṇassa vatthū”tiādinā	1880	
PA_tika-abh08_t:1880_7	dukādīsu vuccamānesu na tadanuguṇā ārammaṇadukādayo sambhavanti. Na hi “atthi rūpaṃ	1880	
PA_tika-abh08_t:1880_8	manoviññāṇassa ārammaṇaṃ, atthi rūpaṃ na manoviññāṇassa ārammaṇa”nti sakkā vattunti	1880	
PA_tika-abh08_t:1880_9	vatthārammaṇadukā bhinnagatikā siyuṃ, na ekarasā desanā bhaveyya, ekarasañca desanaṃ	1880	
PA_tika-abh08_t:1880_10	desetuṃ tattha bhagavato ajjhāsayo, tasmā tattha hadayavatthu na vuttaṃ, na alabbhamānattā.	18801	
PA_tika-abh08_t:1880_11	Esā hi bhagavato pakati, yaṃ ekaraseneva desanaṃ desetuṃ labbhamānassāpi kassaci	18801	
PA_tika-abh08_t:1880_12	aggahaṇaṃ. Tathā hi nikkhepakaṇḍepi cittuppādavibhāgena avuccamānattā avitakkāvicārapadavisajjane	18801	
PA_tika-abh08_t:1880_13	vitakko vicāro cāti vattuṃ na sakkāti avitakkavicāramattapadavisajjane labbhamānopi	18801	
PA_tika-abh08_t:1880_14	vitakko na uddhaṭo, aññathā “vitakko cā”ti vattabbaṃ siyāti. Nissayabhāvato upari	18801	
PA_tika-abh08_t:1880_15	āropetvā vahantaṃ viya paccupaṭṭhātīti ubbāhanapaccupaṭṭhānaṃ.	18801	
PA_tika-abh08_t:1881_0	675. Catūsu āhāresu idha rūpādhikārato kabaḷīkāro āhāro gahetabboti āha “āhāratāti	1881	
PA_tika-abh08_t:1881_1	kabaḷīkāro āhāro”ti. Tattha kabaḷaṃ karīyatīti kabaḷīkāro. Āharīyatīti āhāro, kabaḷaṃ	1881	
PA_tika-abh08_t:1881_2	katvā ajjhoharīyatīti attho. Idañca savatthukaṃ katvā āhāraṃ dassetuṃ vuttaṃ. Kabaḷīkārāhārassa	1881	
PA_tika-abh08_t:1881_3	pana ojā idha āhāro nāma. Tenāha “yāya ojāyā”tiādi. So ca rūpāharaṇasabhāvo upatthambhanabalakaro	1881	
PA_tika-abh08_t:1881_4	aṅgamaṅgānusārīrasāharaṇabhūto bhūtanissito eko viseso. Bāhirāhārapaccayaṃ paṭilabhitvā	1881	
PA_tika-abh08_t:1881_5	eva ajjhattikāhāro rūpaṃ uppādetīti ayaṃ ajjhattikāhārassa upanissayabhāvenāpi rūpaṃ	1881	
PA_tika-abh08_t:1881_6	āharatīti āha “ojaṭṭhamakaṃ rūpaṃ āharatī”ti. Ojā aṭṭhamī yassa taṃ ojaṭṭhamakaṃ.	1881	
PA_tika-abh08_t:1881_7	Yāya ojāyāti attano udayānantaraṃ rūpajananato ojāsaṅkhātāya odanakummāsādivatthugatāya	1881	
PA_tika-abh08_t:1881_8	yāya pharaṇaojāya. Yattha yatthāti yamhi yamhi janapade, nagarādīsu ca. “Kabaḷīkāro	1881	
PA_tika-abh08_t:1881_9	āhāro”ti pavuccati tabbatthukattāti adhippāyo.	1881	
PA_tika-abh08_t:1882_0	676. Kiṃ pana vatthuno kiccaṃ, kiṃ ojāyāti ce? Parissayaharaṇaṃ vatthussa kiccaṃ,	1882	
PA_tika-abh08_t:1882_1	pālanaṃ ojāyāti dassento āha “annapānādika”ntiādi. Aggiṃ harati kammajanti kammajatejaṃ	1882	
PA_tika-abh08_t:1882_2	gaṇhāti. Antokucchiyañhi odanādivatthusmiṃ asati kammajatejo uṭṭhahitvā udarapaṭalasaṅkhātamupādinnarūpaṃ	1882	
PA_tika-abh08_t:1882_3	gaṇhāti, “chātomhi, āhāraṃ me dethā”ti vadāpeti, bhuttakāle udarapaṭalaṃ muñcitvā	1882	
PA_tika-abh08_t:1882_4	anupādinnakavatthuṃ gaṇhāti, atha satto ekaggo hoti. Yathā hi chāyārakkhaso chāyāpaviṭṭhaṃ	1882	
PA_tika-abh08_t:1882_5	disvā gahetvā devasaṅkhalikāya bandhitvā attano bhavane modanto chātakāle āgantvā	1882	
PA_tika-abh08_t:1882_6	sīse daṃsati, so daṭṭhattā viravati, taṃ viravaṃ sutvā sace aññepi manussā āgacchanti,	1882	
PA_tika-abh08_t:1882_7	so āgatāgate gahetvā khāditvā sakabhavane modati, evaṃ yaṃ yaṃ annapānādikaṃ vatthu,	1882	
PA_tika-abh08_t:1882_8	taṃ taṃ kammajatejo gahetvā jīrāpetvā puna udarapaṭalaṃ gaṇhāti, tasmā annapānādikaṃ	1882	
PA_tika-abh08_t:1882_9	vatthu attano udarapaṭalaṃ paviṭṭhakāle upādinnakāyaṃ gahetvā ṭhitaṃ tato mocetvā	1882	
PA_tika-abh08_t:1882_10	attānaṃ gaṇhāpanavasena taṃ attano santikaṃ harati. Kevalanti ojāviyuttaṃ vatthu	18821	
PA_tika-abh08_t:1882_11	jīvitaṃ kammajabhūtaṃ taṃ pāletuṃ na sakkoti.	18821	
PA_tika-abh08_t:1883_0	677. Ojā…pe… pācakanti ojā jīvitaṃ pāletuṃ sakkoti, kammajaṃ tejaṃ harituṃ na sakkoti	1883	
PA_tika-abh08_t:1883_1	āmāsayassa apuṇṇatoti adhippāyo. Upatthambhanapaccupaṭṭhānoti ojaṭṭhamakarūpaharaṇavaseneva	1883	
PA_tika-abh08_t:1883_2	imassa kāyassa upatthambhanavasena paccupaṭṭhāti. Kāyenāti rūpakāyena. Attano bhāvanti	1883	
PA_tika-abh08_t:1883_3	attano adhippāyaṃ. Viññāpentānanti paresaṃ saññāpentānaṃ. Kāyaggahaṇānusārenāti phandamānakāyagatavaṇṇassa	1883	
PA_tika-abh08_t:1883_4	gahaṇabhūtānaṃ cakkhudvārikajavanānantarappavattānaṃ nicchayaggahaṇasaṅkhātānaṃ manodvārikajavanānaṃ	1883	
PA_tika-abh08_t:1883_5	anussaraṇena tesaṃ anantaranti attho. Pañcadvāre hi rūpādiārammaṇe āpāthagate yathāpaccayaṃ	1883	
PA_tika-abh08_t:1883_6	kusalākusalajavane uppajjitvā bhavaṅgaṃ otiṇṇe manodvārikajavanaṃ tadevārammaṇaṃ	1883	
PA_tika-abh08_t:1883_7	katvā bhavaṅgaṃ otarati, puna tasmiṃyeva dvāre visayaṃ vavatthāpetvā javanaṃ bhavaṅgaṃ	1883	
PA_tika-abh08_t:1883_8	otarati, tasmā cakkhudvārikajavanānantarappavattānaṃ dvinnaṃ javanavārānamanantaraṃ	1883	
PA_tika-abh08_t:1883_9	tatiyavāre pavattāya manodvārajavanavīthiyā eva gahitāya etāya karaṇabhūtāya catutthavāre	1883	
PA_tika-abh08_t:1883_10	manodvāre javaneneva bhāvo viññāyati. Etena viññatti-saddassa karaṇasādhanatā vuttā.	18831	
PA_tika-abh08_t:1883_11	Sayaṃ vātiādinā pana kammasādhanattamāha.	18831	
PA_tika-abh08_t:1884_0	Evaṃ viññatti-saddassa kārakadvaye sambhavaṃ dassetvā idāni kāya-saddena saha kammadhārayasamāsaṃ	1884	
PA_tika-abh08_t:1884_1	dassetuṃ, “kāyo”ti vohārassa viññattiyampi ca pavattiṃ dassento “kāyena saṃvaro”tiādisuttamāha.	1884	
PA_tika-abh08_t:1884_2	Kāyavipphandanena adhippāyaviññāpanahetuttāti vipphandamānakāyena karaṇabhūtena adhippāyaviññāpanahetubhāvato	1884	
PA_tika-abh08_t:1884_3	kāyena viññattītipi kāyaviññattīti sambandho. Ayaṃ panettha attho – viññattiyā kāyavipphandanassa	1884	
PA_tika-abh08_t:1884_4	hetubhāvato taṃhetukaṃ kāyavipphandanasaṅkhātaṃ kāyaṃ gahetvā adhippāyajānanato viññatti	1884	
PA_tika-abh08_t:1884_5	adhippāyaviññāpanassa kāraṇabhāvena gayhatīti kāyena adhippāyaṃ viññāpetīti. Tathā	1884	
PA_tika-abh08_t:1884_6	kāyavipphandanaṃ gahetvā tassa kāraṇamettha atthīti viññattiyā gayhamānattā sayañca	1884	
PA_tika-abh08_t:1884_7	kāyena viññāyati, tasmā kāyena viññattītipi kāyaviññattīti.	1884	
PA_tika-abh08_t:1885_0	678. Cittajāniladhātuyāti abhikkamādipavattakacittasamuṭṭhānavāyodhātuyā. Ākāravikāratāti	1885	
PA_tika-abh08_t:1885_1	ākārabhūto vikāro. Kassa pana sā ākāravikāratāti? Sāmatthiyato vāyodhātuadhikānaṃ	1885	
PA_tika-abh08_t:1885_2	cittajamahābhūtānaṃ. Kiṃ taṃ sāmatthiyaṃ? Calanahetutā, cittajatā, upādāyarūpatā	1885	
PA_tika-abh08_t:1885_3	ca. Atha vā cittajāniladhātuyā ekā ākāravikāratāti sambandho. Na kevalañhi sāmivacanaṃ	1885	
PA_tika-abh08_t:1885_4	calanasambandhāpekkhāya eva, atha kho ākāravikārasambandhāpekkhāyapīti.	1885	
PA_tika-abh08_t:1886_0	Yadi evaṃ, kathaṃ viññattiyā upādāyarūpattaṃ. “Cittajāniladhātuyā”ti hi vacanena	1886	
PA_tika-abh08_t:1886_1	vāyodhātuyāva ākāravikāratā viññatti āpajjati, na ca ekabhūtanissitaṃ upādāyarūpaṃ	1886	
PA_tika-abh08_t:1886_2	nāma atthi “catunnaṃ mahābhūtānaṃ upādāyarūpa”nti vacanatoti? Nāyaṃ doso, catunnaṃ	1886	
PA_tika-abh08_t:1886_3	vikāratā catūsu ekassapi hoti catusādhāraṇadhanaṃ viya. Aniladhātuadhikakalāpo vā	1886	
PA_tika-abh08_t:1886_4	idha “aniladhātū”ti vuccati, tadadhike taṃvohārato yathā sambhāradhātuyā adhikabhāvena	1886	
PA_tika-abh08_t:1886_5	pathavīvohāro, tasmā vāyodhātuadhikānaṃ cittajamahābhūtānaṃ ekā ākāravikāratā kāyaviññattīti	1886	
PA_tika-abh08_t:1886_6	na koci virodho. Adhikatā cassā sāmatthiyato daṭṭhabbā, na pamāṇato. Itarathā hi	1886	
PA_tika-abh08_t:1886_7	tesaṃ avinibbhogavuttitā na yujjeyya. Adhikatā hi attano adhikavasena itarehi vinibbhogappavattito	1886	
PA_tika-abh08_t:1886_8	hoti. Sāmatthiyādhikañca kāraṇānukāritāya. Kāraṇañhi abhikkamādipavattakaṃ cittaṃ,	1886	
PA_tika-abh08_t:1886_9	taṃ calanādhippāyasabhāvaṃ tato samuṭṭhite kalāpe anukaronte vāyodhātuyā eva adhikattaṃ	1886	
PA_tika-abh08_t:1886_10	yuttanti. Keci pana “vāyodhātuyā eva ākāravikāratā”ti gaṇhanti, tesaṃ matena upādārūpattaṃ	18861	
PA_tika-abh08_t:1886_11	durūpapannaṃ. Na hi ekassa vikāro catunnaṃ upādārūpanti sakkā vattuṃ.	18861	
PA_tika-abh08_t:1887_0	Kīdisī panāyaṃ vikāratāti āha “sahajātassa rūpassa calane hetū”ti. Tattha sahajātassāti	1887	
PA_tika-abh08_t:1887_1	attanā sahajātassa. Yasmā utucittāhārajānaṃ calanaṃ cittajarūpasambandheneva hoti,	1887	
PA_tika-abh08_t:1887_2	nadīsotacalanena tattha pakkhittasukkhagomayapiṇḍādīnaṃ viya. Viññattivasena pana	1887	
PA_tika-abh08_t:1887_3	cittajānameva calanaṃ, tasmā vuttaṃ “sahajātassā”ti. Rūpassāti rūpakāyassa. Calaneti	1887	
PA_tika-abh08_t:1887_4	santhambhanasandhāraṇacalanasaṅkhāte calitabhāve. Santhambhanādikampi hi calanābhimukhatāya	1887	
PA_tika-abh08_t:1887_5	calananti yujjati. Hetūti hetubhūtā sahakārīkāraṇabhūtā. Ettāvatā ca kiṃ vuttaṃ hoti?	1887	
PA_tika-abh08_t:1887_6	Kāyaviññatti nāma neva phandamānarūpakāyo, na ca phandamānā vāyodhātu, atha kho mahantaṃ	1887	
PA_tika-abh08_t:1887_7	pāsāṇaṃ ukkhipantassa sabbathāmena gahaṇakāle sarīrassa ussāhanavikāro viya rūpakāyassa	1887	
PA_tika-abh08_t:1887_8	paripphandanapaccayabhāvena labbhamāno eko ākāravikāro kāyaviññatti nāmāti vuttaṃ hoti.	1887	
PA_tika-abh08_t:1888_0	Nanu ca phandamānavaṇṇādivinimutto koci vikāro atthi, tassa vaṇṇaggahaṇānantaraṃ	1888	
PA_tika-abh08_t:1888_1	gahaṇaṃ hotīti kathametaṃ viññāyatīti? Adhippāyaggahaṇato. Na hi viññattivikārarahitesu	1888	
PA_tika-abh08_t:1888_2	rukkhacalanādīsu adhippāyaggahaṇaṃ diṭṭhaṃ, hatthacalanādīsu pana diṭṭhaṃ, tasmā	1888	
PA_tika-abh08_t:1888_3	phandamānavaṇṇādivinimutto koci vikāro atthi adhippāyassa viññāpakoti sampaṭicchitabbametaṃ	1888	
PA_tika-abh08_t:1888_4	ekantena. Ñāpako ca hetu sayaṃ gahitoyeva attano ñāpetabbamatthaṃ ñāpeti, na vijjamānamattenāti.	1888	
PA_tika-abh08_t:1888_5	Ñāpetabbavaṇṇaggahaṇānantaraṃ vikāraggahaṇampi anumānato siddhaṃ. Tathā hi vadanti –	1888	
PA_tika-abh08_t:1889	“Visayattamanāpannā,	188	
PA_tika-abh08_t:1890	Saddā nevatthabodhakā;	189	
PA_tika-abh08_t:1891	Na sattāmattato atthe,	189	
PA_tika-abh08_t:1892	Te aññātā pakāsakā”ti.	189	
PA_tika-abh08_t:1893_0	Yadi vikāraggahaṇameva kāraṇamadhippāyaggahaṇassa, kasmā aggahitasaṅketānaṃ adhippāyaggahaṇaṃ	1893	
PA_tika-abh08_t:1893_1	na hotīti? Na kevalaṃ vikāraggahaṇameva adhippāyassa gahaṇassa kāraṇaṃ, atha kho	1893	
PA_tika-abh08_t:1893_2	purimasiddhasambandhaggahaṇañca imassa upanissayoti daṭṭhabbaṃ. Yathā hi araññe udakatitthe	1893	
PA_tika-abh08_t:1893_3	ussāpetvā ṭhapitagosīsādīni udakanimittāni disvā tadanantarappavattāya aviññāyamānantarāya	1893	
PA_tika-abh08_t:1893_4	manodvārajavanavīthiyā gosīsādīnaṃ udakasahacārīpakārasaññāṇākāraṃ gahetvā “udakamettha	1893	
PA_tika-abh08_t:1893_5	atthī”ti jānanaṃ, evaṃ phandamānavaṇṇaṃ gahetvā tadanantappavattāya aviññāyamānantarāya	1893	
PA_tika-abh08_t:1893_6	manodvāravīthiyā purimaggahitasambandhūpanissayasahitāya sādhippāyavikāraggahaṇaṃ hotīti.	1893	
PA_tika-abh08_t:1894_0	681-2. Sahajarūpacalanassa viññattivikārasahitāya vāyodhātuyā hetubhāvo yutto, kiṃ	1894	
PA_tika-abh08_t:1894_1	sabbā eva vāyodhātu sahajarūpaṃ cāletīti imaṃ codanaṃ sodhetuṃ “labhitvā panupatthambha”ntiādi	1894	
PA_tika-abh08_t:1894_2	vuttaṃ. Upatthambhetīti upatthambhaṃ, upatthambhakapaccayanti attho. Ekāvajjanavīthiyanti	1894	
PA_tika-abh08_t:1894_3	manodvārikajavanavīthiṃ sandhāyāha pañcadvārikavīthiyā viññattisamuṭṭhāpakattābhāvato.	1894	
PA_tika-abh08_t:1894_4	Heṭṭhāhi chahi ca cittehīti sattasu javanesu heṭṭhimehi chahi javanehi samuṭṭhitaṃ	1894	
PA_tika-abh08_t:1894_5	vāyodhātuṃ upatthambhaṃ labhitvāti sambandho. Keci pana potthakesu “vāyodhātusamuṭṭhita”nti	1894	
PA_tika-abh08_t:1894_6	pāṭhaṃ disvā upatthambhanti bhāvasādhanavasena gahetvā heṭṭhā chahi cittehi uppannavāyodhātusamuṭṭhitaṃ	1894	
PA_tika-abh08_t:1894_7	upatthambhaṃ labhitvāti yojenti. Viññattisahitattanāti sayaṃ viññattisahitā attanā	1894	
PA_tika-abh08_t:1894_8	sahajātaṃ cittajarūpaṃ desantaruppattihetubhāvena calayati, na itarāti attho.	1894	
PA_tika-abh08_t:1895_0	Ayaṃ panetthādhippāyo – yathā nāma sattahi yugehi ākaḍḍhitabbasakaṭe sattamayugayuttā	1895	
PA_tika-abh08_t:1895_1	eva goṇā heṭṭhā chasu yugesu yuttagoṇehi laddhupatthambhā sakaṭaṃ cālenti, paṭhamayugādiyuttā	1895	
PA_tika-abh08_t:1895_2	pana santhambhanasandhāraṇamattameva sādhentā tesaṃ upatthambhakā honti, evamevaṃ	1895	
PA_tika-abh08_t:1895_3	sattamajavanasamuṭṭhitā vāyodhātu heṭṭhā chahi javanehi samuṭṭhitavāyodhātuto laddhupatthambhā	1895	
PA_tika-abh08_t:1895_4	cittajarūpaṃ cāleti. Paṭhamajavanādisamuṭṭhitā pana santhambhanasandhāraṇamattaṃ	1895	
PA_tika-abh08_t:1895_5	sādhentā tassa upatthambhakā honti, desantaruppattiyeva cettha calanaṃ uppannadesato	1895	
PA_tika-abh08_t:1895_6	kesaggamattampi dhammānaṃ calanābhāvato, itarathā dhammānaṃ abyāpāratā, khaṇikatā	1895	
PA_tika-abh08_t:1895_7	ca na siyā. Kathaṃ panassa sahajarūpānaṃ desantaruppattiyā hetubhāvoti? Yathā attanā	1895	
PA_tika-abh08_t:1895_8	sahajarūpāni heṭṭhimajavanādisamuṭṭhitarūpehi patiṭṭhitaṭṭhānato aññattha uppajjanti,	1895	
PA_tika-abh08_t:1895_9	evaṃ tehi saha tattha uppattiyevassa desantaruppattihetubhāvoti daṭṭhabbaṃ.	1895	
PA_tika-abh08_t:1896_0	Atha phandamānavaṇṇaggahaṇānantaraṃ viññattiggahaṇassa vuttattā viññattisahitāti	1896	
PA_tika-abh08_t:1896_1	sattamajavanasamuṭṭhitāya eva ca visesitattā calanākārasahitāyeva vāyodhātu vikārasahitāti?	1896	
PA_tika-abh08_t:1896_2	Nayidamevaṃ desantaruppattihetubhāvena calayitumasakkontiyopi santhambhanasandhāraṇamattakaraṇena	1896	
PA_tika-abh08_t:1896_3	paṭhamajavanādisamuṭṭhānavāyodhātuyopi viññattivikārasahitā eva. Yena disābhāgena	1896	
PA_tika-abh08_t:1896_4	gantvā abhikkamādīni pavattetukāmo tadabhimukhabhāvavikārasambhavato. Adhippāyasahabhāvinañhi	1896	
PA_tika-abh08_t:1896_5	vikāraṃ viññattimācikkhanti. Teneva hi bhagavatā “katamaṃ taṃ rūpaṃ kāyaviññatti?	1896	
PA_tika-abh08_t:1896_6	Yā kusalacittassa vā…pe… abyākatacittassa vā abhikkamantassa vā…pe… pasārentassa	1896	
PA_tika-abh08_t:1896_7	vā kāyassa thambhanā santhambhanā santhambhitattaṃ viññatti viññāpanā viññāpitattaṃ.	1896	
PA_tika-abh08_t:1896_8	Idaṃ taṃ rūpaṃ kāyaviññattī”ti santhambhanasandhāraṇānampi paccayabhāvākāro kāyaviññattīti	1896	
PA_tika-abh08_t:1896_9	vutto. Evañca katvā manodvārāvajjanassāpi viññattisamuṭṭhāpakatāvacanaṃ suṭṭhu upapannaṃ hoti.	1896	
PA_tika-abh08_t:1897_0	683-4. Cittajātāya pathavīdhātuyā upādinnakaghaṭṭane paccayo yo ākāravikāro, ayaṃ	1897	
PA_tika-abh08_t:1897_1	vacīviññatti viññeyyāti sambandho. Tattha cittajātāyāti vacībhedappavattakacittasamuṭṭhānāya.	1897	
PA_tika-abh08_t:1897_2	Upādinnakaghaṭṭaneti upādinnakakalāpasaṅkhātassa akkharuppattiṭṭhānassa ghaṭṭanasaññite	1897	
PA_tika-abh08_t:1897_3	kicce ghaṭṭanassāti attho. Paccayoti tassa sahakārīkāraṇabhūto. Eko ākāravikāroti	1897	
PA_tika-abh08_t:1897_4	ghaṭṭiyamānaupādinnarūpato, ghaṭṭanti yā pathavīdhātuto ca vinivaṭṭo pathavīdhātuyā	1897	
PA_tika-abh08_t:1897_5	upādinnaghaṭṭanapaccayasabhāvarūpo eko ākāravikāravisesoti attho. Pathavidhātuyāti	1897	
PA_tika-abh08_t:1897_6	sāmivacanaṃ “ubhayasambandhāpekkha”ntiādi kāyaviññattiyaṃ vuttanayena veditabbaṃ.	1897	
PA_tika-abh08_t:1897_7	Ayaṃ pana viseso – yathā tattha phandamānavaṇṇaggahaṇānantaraṃ gayhati, evamidha	1897	
PA_tika-abh08_t:1897_8	suyyamānasaddasavanānantaranti daṭṭhabbaṃ. Idañca santhambhanādīnaṃ abhāvena ghaṭṭanena	1897	
PA_tika-abh08_t:1897_9	saddhiṃyeva saddassa uppajjanato “labhitvā panupatthambha”ntiādinayo na labbhati.	1897	
PA_tika-abh08_t:1897_10	Ghaṭṭanañhi paṭhamajavanādīsupi labbhateva. Tenāha “saddavasā”ti. Atha ghaṭṭanacalanānaṃ	18971	
PA_tika-abh08_t:1897_11	ko visesoti? Ghaṭṭanaṃ paccayavisesena bhūtakalāpānaṃ aññamaññaṃ āsannataruppādatā,	18971	
PA_tika-abh08_t:1897_12	calanaṃ ekassāpi desantaruppādanaparamparatāti ayametesaṃ viseso. Gosīsādiupamāpettha	18971	
PA_tika-abh08_t:1897_13	yathāsambhavaṃ yojetabbā. Sāvāti sā eva sahasaddā viññatti. Sakyakulindunāti suparisuddhagaganatalassa	18971	
PA_tika-abh08_t:1897_14	sakkarājakulassa avabhāsakaṭṭhena tassa nisākarabhūtena. Atha vā indati paramissariyaṃ	18971	
PA_tika-abh08_t:1897_15	karotīti indu. Indu-saddassa uttamavācakattā sakkakuluttamenāti attho.	18971	
PA_tika-abh08_t:1898_0	685. Atha viññatti tāva sahasaddāva, saddo pana cittajo aviññattiko atthīti ce? Natthīti	1898	
PA_tika-abh08_t:1898_1	dassento āha “saddo na cittajo”tiādi. Viññattighaṭṭananti viññattipaccayaṃ pathavīdhātuyā	1898	
PA_tika-abh08_t:1898_2	ghaṭṭanaṃ. Dhātusaṅghaṭṭanenevātiādinā vuttamevatthaṃ samattheti. Yasmā dhātusaṅghaṭṭaneneva	1898	
PA_tika-abh08_t:1898_3	saddo jāyati, na tena vinā, tasmāti attho. Anena ca ye vadanti “vitakkavipphārasaddo	1898	
PA_tika-abh08_t:1898_4	na sotaviññeyyoti mahāaṭṭhakathāyaṃ vuttattā cittasamuṭṭhāno vitakkavipphārasaddo	1898	
PA_tika-abh08_t:1898_5	viññattiyā vināpi uppajjati. ‘Yā tāya vācāya viññatti viññāpanā’ti hi vacanato asotaviññeyyena	1898	
PA_tika-abh08_t:1898_6	saddena saha viññatti na uppajjati, tatova cittajopi saddanavako atthī”ti, tesaṃ	1898	
PA_tika-abh08_t:1898_7	vādaṃ paṭikkhipati. Mahāaṭṭhakathāvādopi hi saddova hoti, na sotaviññeyyoti viruddhametanti	1898	
PA_tika-abh08_t:1898_8	maññamānehi saṅgahakārehi paṭikkhittova. Ānandācariyo pana mahāaṭṭhakathāvādaṃ appaṭikkhipitvāva	1898	
PA_tika-abh08_t:1898_9	tattha adhippāyaṃ vaṇṇeti. Kathaṃ? “Jivhātālucalanādikaravitakkasamuṭṭhitaṃ viññattisahajameva	1898	
PA_tika-abh08_t:1898_10	sukhumasaddaṃ dibbasotena sutvā ādisatī”ti sutte, paṭṭhāne ca oḷārikaṃ saddaṃ sandhāya	18981	
PA_tika-abh08_t:1898_11	sotaviññāṇassa ārammaṇapaccayabhāvo vuttoti iminā adhippāyena vitakkavipphārasaddassa	18981	
PA_tika-abh08_t:1898_12	asotaviññeyyatā vuttāti.	18981	
PA_tika-abh08_t:1899_0	686-7. Viññāpanatoti vacīghosena adhippāyaviññāpanahetuttā. Sayaṃ viññeyyatoti gahaṇānusārena	1899	
PA_tika-abh08_t:1899_1	vacīghosena vā hetunā sayaṃ viññeyyattā. Tassāti viññattisaddassa. Sambhavo kārakadvayeti	1899	
PA_tika-abh08_t:1899_2	viññāpayatīti viññatti, viññāyatīti viññattīti evaṃ hetumhi, kammani vā tassa sambhavo	1899	
PA_tika-abh08_t:1899_3	nibbatti hotīti attho. Kiṃ panetaṃ viññattidvayaṃ cittasamuṭṭhānaṃ, udāhu kammādisamuṭṭhānanti	1899	
PA_tika-abh08_t:1899_4	āha “na viññattidvaya”ntiādi. Aṭṭha rūpāni viyāti sakasakakalāpagataaṭṭharūpāni viya,	1899	
PA_tika-abh08_t:1899_5	viññattidvayassa ekato vuccamānattā kāyaviññattisahajakalāpe saddo na labbhatīti	1899	
PA_tika-abh08_t:1899_6	vacīviññattikalāpe labbhamānampi taṃ hitvā “aṭṭha”icceva vuttaṃ.	1899	
PA_tika-abh08_t:1900_0	Yathāvuttavikāraggahaṇamukhena “ayaṃ idaṃ nāma kātukāmo”ti taṃsamaṅgino adhippāyo	1900	
PA_tika-abh08_t:1900_1	viññāyatīti āha “adhippāyappakāsanarasā”ti. Kāyavipphandanahetubhūtāya vāyodhātuyā	1900	
PA_tika-abh08_t:1900_2	vikārattā tassā kāyavipphandanassa hetubhāvākārena paccupaṭṭhānanti vuttaṃ “kāya…pe…	1900	
PA_tika-abh08_t:1900_3	paccupaṭṭhānā”ti. Vāyodhātuyā kiccādhikatāya āha “cittasamuṭṭhānavāyodhātupadaṭṭhānā”ti.	1900	
PA_tika-abh08_t:1900_4	Vacīghosassa hetubhāvapaccupaṭṭhānāti vuttanayeneva vacīghosasaṅkhātassa cittajasaddassa	1900	
PA_tika-abh08_t:1900_5	hetubhāvapaccupaṭṭhānā.	1900	
PA_tika-abh08_t:1901_0	Keci panettha “ghaṭṭane paccayoti vuttattā ghaṭṭanānantaraṃ saddassa uppatti hotīti	1901	
PA_tika-abh08_t:1901_1	gahetvā cittasamuṭṭhānapathavīdhātu upādinnaghaṭṭanamattaṃ karoti, ghaṭṭitakkhaṇe	1901	
PA_tika-abh08_t:1901_2	utusamuṭṭhānova saddo uppajjati, so pana cittapaccayattā pariyāyena cittasamuṭṭhānoti	1901	
PA_tika-abh08_t:1901_3	vuccatī”ti vadanti. Tesaṃ matena cittajasaddoyeva na labbhati, tasmā evaṃ aggahetvā	1901	
PA_tika-abh08_t:1901_4	udakatāpanakāle antoudakeyeva uppajjanakasaddo viya upādinne ghaṭṭetvā uppajjamānacittasamuṭṭhānapathavīdhātuyā	1901	
PA_tika-abh08_t:1901_5	uppattisamakālameva tasmiṃ kalāpe navamaṃ hutvā antoyeva bhūtikasaddo uppajjatīti	1901	
PA_tika-abh08_t:1901_6	gahetabbaṃ, tasmā cittasamuṭṭhānasaddopi vacīviññattivaseneva uppajjati, accharāpaharaṇādisaddo	1901	
PA_tika-abh08_t:1901_7	pana vacīviññattiyā abhāvato cittapaccayautusamuṭṭhānoyevāti.	1901	
PA_tika-abh08_t:1902_0	688. Viggahābhāvato na kassati, kasituṃ chindituṃ na sakkotīti akāso, soyeva ākāsoti	1902	
PA_tika-abh08_t:1902_1	āha “na kassatīti ākāso”ti, ko panesoti āha “rūpānaṃ vivaro”ti, kaṇṇacchiddādirūpānaṃ	1902	
PA_tika-abh08_t:1902_2	antaranti attho. Anena ajaṭākāsamāha. Yo…pe… paricchedoti pana iminā idhādhippetamākāsaṃ,	1902	
PA_tika-abh08_t:1902_3	so pana ruḷhīvasena ākāsoti pavuccati.	1902	
PA_tika-abh08_t:1903_0	Rūpāni paricchindati, sayaṃ vā tehi paricchijjati, tesaṃ vā paricchedamattanti rūpaparicchedo,	1903	
PA_tika-abh08_t:1903_1	taṃ lakkhaṇametassāti rūpaparicchedalakkhaṇo. Ayañhi taṃ taṃ rūpakalāpaṃ paricchindanto	1903	
PA_tika-abh08_t:1903_2	viya hoti. Tenāha “rūpapariyantappakāsanaraso”ti. “Ayaṃ rūpānaṃ heṭṭhimo pariyanto,	1903	
PA_tika-abh08_t:1903_3	ayaṃ uparimo”ti evaṃ vibhāvanakiccoti attho. Atthato pana yasmā rūpānaṃ paricchedamattaṃ	1903	
PA_tika-abh08_t:1903_4	hutvā gayhati, tasmā vuttaṃ “rūpamariyādapaccupaṭṭhāno”ti. Etthāha – kiṃ panesa rūpe	1903	
PA_tika-abh08_t:1903_5	paricchindanto catusamuṭṭhānakalāpato paricchindati, atha ekasamuṭṭhānabahukalāpato,	1903	
PA_tika-abh08_t:1903_6	udāhu ekekasamuṭṭhānaekekakalāpato, ekekarūpato vāti? Ekekasamuṭṭhānaekekakalāpatoti daṭṭhabbaṃ.	1903	
PA_tika-abh08_t:1904_0	Yadi hi catusamuṭṭhānakalāpato, ekasamuṭṭhānabahukalāpato vā paricchindati, evaṃ	1904	
PA_tika-abh08_t:1904_1	sati samphuṭṭhabhāvapaccupaṭṭhāno vā paricchindeyya, ekakalāpagatarūpānaṃ viya nānākalāpagatarūpānampi	1904	
PA_tika-abh08_t:1904_2	avinibbhogavuttitā vā āpajjeyya. Atha vā ekekarūpato paricchindati, evaṃ sati ekekakalāpagatarūpānampi	1904	
PA_tika-abh08_t:1904_3	nānākalāpagatarūpānaṃ viya aññamaññavinibbhogavuttitāpasaṅgo siyā, ubhayampi panetaṃ	1904	
PA_tika-abh08_t:1904_4	aniṭṭhaṃ, tasmā ekekasamuṭṭhānaekekakalāpato paricchindatīti daṭṭhabbaṃ.	1904	
PA_tika-abh08_t:1905_0	Asamphuṭṭhabhāvachiddavivarabhāvapaccupaṭṭhāno vāti asamphuṭṭhabhāvapaccupaṭṭhāno	1905	
PA_tika-abh08_t:1905_1	vā chiddavivarabhāvapaccupaṭṭhāno vāti vuttaṃ hoti. Tattha yasmiṃ kalāpe bhūtānaṃ	1905	
PA_tika-abh08_t:1905_2	paricchedo, teheva asamphuṭṭhabhāvena paccupaṭṭhānato asamphuṭṭhabhāvapaccupaṭṭhāno.	1905	
PA_tika-abh08_t:1905_3	Kiñcāpi hi kalāpantarabhūtā kalāpantarabhūtehi samphuṭṭhāva ekaghanapiṇḍabhāvena	1905	
PA_tika-abh08_t:1905_4	pavattattā, tathāpi dhammato aññamaññaṃ vivittattā asaṃkiṇṇā eva. Tesaṃ yā vivittatā	1905	
PA_tika-abh08_t:1905_5	aññamaññaṃ asaṃkiṇṇatā, ayaṃ paricchedo. Bhūtantarehi viya tehi so asamphuṭṭhova,	1905	
PA_tika-abh08_t:1905_6	itarathā paricchinnatā na siyā tesaṃ bhūtānaṃ byāpibhāvāpattito. Abyāpibhāvo hi asamphuṭṭhatā.	1905	
PA_tika-abh08_t:1905_7	Tenāha bhagavā imassa niddese “asamphuṭṭhaṃ catūhi mahābhūtehī”ti.	1905	
PA_tika-abh08_t:1906_0	Atha vā kalāpantarabhūtānaṃ aññamaññaṃ asaṃkiṇṇabhāvena paccupaṭṭhānato asamphuṭṭhatāpaccupaṭṭhānabhāvo	1906	
PA_tika-abh08_t:1906_1	vutto, kaṇṇacchiddamukhavivarādivasena chiddavivarabhāvassa paccupaṭṭhānato chiddavivarabhāvapaccupaṭṭhānatā	1906	
PA_tika-abh08_t:1906_2	vuttā. Rūpaparicchede hi sati chiddavivarabhāvo hoti. Yesaṃ rūpānaṃ paricchedo, tattheva	1906	
PA_tika-abh08_t:1906_3	tesaṃ paricchedabhāvena labbhatīti vuttaṃ “paricchinnarūpapadaṭṭhāno”ti.	1906	
PA_tika-abh08_t:1907_0	689-91. Rūpassalahutādittayaniddeseti rūpassalahutā rūpassamudutā rūpassakammaññatāti	1907	
PA_tika-abh08_t:1907_1	imassa rūpalahutādittayassa niddese sampatte idaṃ vuccatīti adhippāyo. Heṭṭhā vuttanayenevāti	1907	
PA_tika-abh08_t:1907_2	arūpassa lahutādīsu “kāyalahubhāvo kāyalahutā”tiādinā vuttanayānusāreneva “rūpassa	1907	
PA_tika-abh08_t:1907_3	lahubhāvo lahutā”tiādinā rūpasambandhībhāvena rūpavikārāpi viññātabbā. Rūpassa lahubhāvo	1907	
PA_tika-abh08_t:1907_4	lahutā, sā rūpassa garubhāvavūpasamalakkhaṇā, garubhāvanimmaddanarasā, adandhatāpaccupaṭṭhānā,	1907	
PA_tika-abh08_t:1907_5	lahurūpapadaṭṭhānā. Rūpassa mudubhāvo mudutā, sā rūpassa thaddhabhāvavūpasamalakkhaṇā,	1907	
PA_tika-abh08_t:1907_6	thaddhabhāvanimmaddanarasā, sabbakiriyāsu avirodhitāpaccupaṭṭhānā, mudurūpapadaṭṭhānā.	1907	
PA_tika-abh08_t:1907_7	Rūpassa kammaññabhāvo kammaññatā, sā rūpassa akammaññabhāvavūpasamalakkhaṇā, akammaññabhāvanimmaddanarasā,	1907	
PA_tika-abh08_t:1907_8	sarīrakiriyāsu anukūlabhāvapaccupaṭṭhānā, kammaññarūpapadaṭṭhānāti. Attho panettha	1907	
PA_tika-abh08_t:1907_9	tattha tattha amhehi vuttānusārena veditabbo. Imā pana tisso rūpānaṃ vikārabhāvato	1907	
PA_tika-abh08_t:1907_10	“rūpavikārā”ti vuccantīti dassetuṃ “tisso…pe… vibhāvinā”ti vuttaṃ.	19071	
PA_tika-abh08_t:1908_0	Yathākkamaṃ panetā rūpassa dandhattakaradhātukkhobhapaṭipakkhapaccayasamuṭṭhānā,	1908	
PA_tika-abh08_t:1908_1	thaddhattakaradhātukkhobhapaṭipakkhapaccayasamuṭṭhānā, rūpānaṃ sarīrakiriyāsu ananukūlabhāvakaradhātukkhobhapaṭipakkhapaccayasamuṭṭhānāti	1908	
PA_tika-abh08_t:1908_2	veditabbaṃ. Tattha dhātukkhobhoti vātapittasemhapakopo, rasādidhātūnaṃ vā vikārāvatthā,	1908	
PA_tika-abh08_t:1908_3	dvidhā vuttāpi atthato pathavīdhātuādīnaṃyeva vikāroti daṭṭhabbaṃ. Paṭipakkhapaccayā	1908	
PA_tika-abh08_t:1908_4	sappāyautuāhārāvikkhittacittatā, sā ca taṃtaṃvikārassa visesapaccayabhāvato vuttā,	1908	
PA_tika-abh08_t:1908_5	avisesena pana sabbesaṃ paccayā, tathā hi te kadācipi aññamaññaṃ na vijahanti. Tathā	1908	
PA_tika-abh08_t:1908_6	avijahantānaṃ pana dubbijānīyaṃ nānattanti taṃpakāsanatthaṃ “etāsa”ntiādi vuttaṃ.	1908	
PA_tika-abh08_t:1908_7	Kamatova nidassananti sambandho. Lahutāya hi arogī nidassanaṃ, mudutāya madditacammaṃ,	1908	
PA_tika-abh08_t:1908_8	kammaññatāya sudhantasuvaṇṇaṃ.	1908	
PA_tika-abh08_t:1909_0	Nanu cettha arogino tāva nidassanaṃ yuttaṃ tassa indriyabaddhasantānattā, suparimadditacammasudhantasuvaṇṇānaṃ	1909	
PA_tika-abh08_t:1909_1	pana kathaṃ. Na hi anindriyabaddharūpasantāne lahutādīni sambhavanti tathā dhātukkhobhapaṭipakkhapaccayābhāvato?	1909	
PA_tika-abh08_t:1909_2	Saccaṃ, mudukammaññasadisarūpanidassanamattametaṃ, na pana tattha idhādhippetamudutākammaññatāsabhāvato.	1909	
PA_tika-abh08_t:1909_3	Yadi evaṃ, kathaṃ tūlapicuādīsu lahubhāvādikanti? Na tattha paramatthato lahubhāvādikaṃ	1909	
PA_tika-abh08_t:1909_4	atthi, garubhāvādihetūnaṃ pana abhāvato tattha lahubhāvādivohāro.	1909	
PA_tika-abh08_t:1910_0	Kammaṃ kātuṃ na sakkoti ekantena tāsaṃ paccuppannapaccayāpekkhattā, itarathā sabbadābhāvinīhi	1910	
PA_tika-abh08_t:1910_1	lahutādīhi bhavitabbaṃ siyāti. Adandhatālakkhaṇāti agarubhāvalakkhaṇā. Garubhāvassa	1910	
PA_tika-abh08_t:1910_2	vinodanaṃ khipanaṃ apanayanaṃ kiccametissāti garubhāvavinodanarasā. Kiñcāpi hi ayaṃ	1910	
PA_tika-abh08_t:1910_3	rūpānaṃ garubhāvaṃ vinodetuṃ na sakkoti, garurūpapaṭipakkhānaṃ pana adandharūpānaṃ	1910	
PA_tika-abh08_t:1910_4	vikārattā “jāti naṃ uppādetī”tiādīsu viya pariyāyena garubhāvaṃ vinodeti nāma. Tassañhi	1910	
PA_tika-abh08_t:1910_5	vijjamānāyaṃ uppannarūpānaṃ agarubhāvoyevāti. Esa nayo mudutākammaññatāsu. Cetasikalahutādayo	1910	
PA_tika-abh08_t:1910_6	pana attano attano paccanīkānaṃ taṃtaṃakusaladhammānaṃ viddhaṃsakabhāvena pavattantīti	1910	
PA_tika-abh08_t:1910_7	vikāramattabhāvato nippariyāyeneva tāsaṃ taṃkiccatā labbhatīti daṭṭhabbaṃ. Lahuparivattitapaccupaṭṭhānāti	1910	
PA_tika-abh08_t:1910_8	adandhassa arogīpurisassa aparāparaṃ saṅkanti parivattanaṃ viya adandhaparivattanaṃ	1910	
PA_tika-abh08_t:1910_9	hutvā paccupaṭṭhānāti attho. Yassa rūpassa lahutā, tattheva vikārabhāvena upalabbhanato	1910	
PA_tika-abh08_t:1910_10	lahurūpapadaṭṭhānā. Evamitarāsupi. Athaddhatāti akathinatā. Attano mudubhāveneva	19101	
PA_tika-abh08_t:1910_11	sabbakiriyāsu aviruddhā hutvā paccupaṭṭhātīti avirodhitāpaccupaṭṭhānā. Mudu hi katthaci	19101	
PA_tika-abh08_t:1910_12	na virujjhati. Tīsupi ṭhānesu paṭipakkhatthe a-kāro. Dandhatādihetūnaṃ paṭipakkhasamuṭṭhānattā	19101	
PA_tika-abh08_t:1910_13	lahutādīnanti keci. Apare pana sattāpaṭisedheti vadanti. Sarīrena kattabbakiriyānaṃ	19101	
PA_tika-abh08_t:1910_14	anukūlatāsaṅkhāto kammaññabhāvo lakkhaṇametissāti sarīrakiriyānukūlakammaññabhāvalakkhaṇā.	19101	
PA_tika-abh08_t:1910_15	Akammaññaṃ dubbalaṃ nāma hotīti kammaññatā adubbalabhāvapaccupaṭṭhānā vuttā.	19101	
PA_tika-abh08_t:1911_0	692. Rūpānamācayo yotiādīsu yo nipphannarūpānaṃ ādito cayo, yathāpaccayaṃ tato tato	1911	
PA_tika-abh08_t:1911_1	āgatassa viya cayoti vā ācayasaṅkhāto rūpānaṃ paṭhamuppādo vaḍḍhi ca, so upacayoti	1911	
PA_tika-abh08_t:1911_2	uddese vutto “upaññattaṃ upasitta”ntiādīsu viya upa-saddassa paṭhamūpariatthadassanato.	1911	
PA_tika-abh08_t:1911_3	Yā pana tesaṃyeva rūpānaṃ anuppabandhatā anuppabandhavasena pavatti, sā santatīti	1911	
PA_tika-abh08_t:1911_4	pavuccati. Paṭisandhikkhaṇe hi rūpuppattiādicayabhāvato ācayo nāma, tato paraṃ yāva	1911	
PA_tika-abh08_t:1911_5	sattarasamacittuppādā vaḍḍhibhāvato upacayo nāma. Tadā hi rūpassa kammacittautūhi	1911	
PA_tika-abh08_t:1911_6	cayoyeva, na hāni. Atha vā yāva āhārasamuṭṭhāna rūpuppādo, cakkhādiuppādo vā, tāva	1911	
PA_tika-abh08_t:1911_7	upacayo nāma, tato paraṃ pana cutipariyosānaṃ santati nāma. Evañca katvā –	1911	
PA_tika-abh08_t:1912	“Yo āyatanānaṃ ācayo, so rūpassa upacayo. Yo rūpassa upacayo, sā rūpassa santatī”ti –	191	
PA_tika-abh08_t:1913	Evaṃ upacayasantatīnaṃ atthato nānattābhāvadīpanatthaṃ vuttāya pāḷiyā aṭṭhakathāyaṃ –	191	
PA_tika-abh08_t:1914_0	“Ācayo nāma nibbatti, upacayo nāma vaḍḍhi, santati nāma pavattī”ti vatvā “nadītīre	1914	
PA_tika-abh08_t:1914_1	khatakūpasmiñhi udakuggamanakālo viya ācayo nibbatti, paripuṇṇakālo viya upacayo	1914	
PA_tika-abh08_t:1914_2	vaḍḍhi, ajjhottharitvā gamanakālo viya santati pavattī”ti –	1914	
PA_tika-abh08_t:1915_0	Upamā vuttā. “Rūpānamācayo”ti cettha bahuvacananiddesena uppādo nāma uppajjamānānaṃ	1915	
PA_tika-abh08_t:1915_1	vikāro. Vikāratte ca sati attano vikāravantadhammabhedabhinnattā ekakkhaṇepi uppajjamānānaṃ	1915	
PA_tika-abh08_t:1915_2	bahūnampi rūpānaṃ visuṃ visuṃyeva uppādavikārabhāvo, na piṇḍassevāti dīpitaṃ hoti.	1915	
PA_tika-abh08_t:1915_3	Na kevalañca rūpānameva uppatti īdisī, atha kho arūpadhammānampi uppādo rūpārūpadhammānaṃ	1915	
PA_tika-abh08_t:1915_4	jaratā, aniccatā, rūpassa lahumudukammaññatā cāti daṭṭhabbaṃ.	1915	
PA_tika-abh08_t:1916_0	693. Jātirūpanti dīpitaṃ aṭṭhakathāsu ubhayassapi rūpuppādasabhāvattāti adhippāyo.	1916	
PA_tika-abh08_t:1916_1	Yadi evaṃ, kasmā vibhajja vuttaṃ? Bhagavatā tatheva desitattā. Bhagavatāpi kasmā	1916	
PA_tika-abh08_t:1916_2	tathā desitanti āha “vuttamākāranānattā”tiādi. Ākāranānattaṃ heṭṭhā vibhāvitameva.	1916	
PA_tika-abh08_t:1916_3	Akkharassa paṭhamuppatti upacayo, punappunaṃ uppatti santati. Evaṃ tisamuṭṭhānarūpānampi	1916	
PA_tika-abh08_t:1916_4	daṭṭhabbanti evaṃ tesaṃ ākāranānattaṃ vaṇṇenti. Veneyyānaṃ vasena vāti tadā kira	1916	
PA_tika-abh08_t:1916_5	sotūnaṃ evaṃ cittaṃ uppannaṃ, ayaṃ jāti sabbesaṃ dhammānaṃ pabhavo, sayaṃ pana na	1916	
PA_tika-abh08_t:1916_6	kutoci jāyati, yathā taṃ “pakativādīnaṃ pakatī”ti. Tesaṃ micchāgāhaṃ vidhamento “jāti	1916	
PA_tika-abh08_t:1916_7	nāma na aññā, upacayasantativasena ṭhitā rūpuppattiyeva pana tathā vuccati, sā ca	1916	
PA_tika-abh08_t:1916_8	yassa uppādo, tassa paccayeheva jātapariyāyaṃ labbhatī”ti dassanatthaṃ upacayo santatīti	1916	
PA_tika-abh08_t:1916_9	dvidhā bhinditvā desetīti ācariyā.	1916	
PA_tika-abh08_t:1917_0	Pubbantato pubbakoṭṭhāsato, anāgatabhāvatoti attho. Uppajjamāne rūpadhamme uppādo	1917	
PA_tika-abh08_t:1917_1	anāgatakkhaṇato ummujjāpento viya hotīti vuttaṃ “ummujjāpanaraso”ti. “Ime rūpadhammā	1917	
PA_tika-abh08_t:1917_2	sampaṭicchatha ne”ti niyyātento viya gayhatīti vuttaṃ “niyyātanapaccupaṭṭhāno”ti.	1917	
PA_tika-abh08_t:1917_3	Paripuṇṇabhāvapaccupaṭṭhānatā upari cayo upacayoti imassa atthassa vasena veditabbā.	1917	
PA_tika-abh08_t:1917_4	Yathā uppādakkhaṇappattaṃ uppannaṃ nāma hoti ādikamme tappaccayavasena, evaṃ uppādakkhaṇagataṃ	1917	
PA_tika-abh08_t:1917_5	upacitaṃ nāma hotīti vuttaṃ “upacitarūpapadaṭṭhāno”ti.	1917	
PA_tika-abh08_t:1918_0	Pavattilakkhaṇāti anuppabandhato uppattivasena pavattamānarūpānaṃ pavattananti lakkhitabbā.	1918	
PA_tika-abh08_t:1918_1	Anuppabandhanarasāti pubbāparavasena anuppabandhanakiccā. Asati hi uppāde pubbāparavasena	1918	
PA_tika-abh08_t:1918_2	anuppabandho na siyā. Anuppabandharasattāyeva anupacchedavasena gahetabbato āha “anupacchedapaccupaṭṭhānā”ti.	1918	
PA_tika-abh08_t:1918_3	Pubbāparavasena ghaṭitarūpesu upalabbhanato vuttaṃ “anuppabandharūpapadaṭṭhānā”ti.	1918	
PA_tika-abh08_t:1919	694. Jīraṇanti jiṇṇabhāvo, abhinavabhāvahānīti attho.	191	
PA_tika-abh08_t:1920_0	Pākaṭā rūpadhammesu khaṇḍiccādibhāvena dantādīsu vikāradassanato, itarā tadabhāvato	1920	
PA_tika-abh08_t:1920_1	apākaṭā. Kāmaṃ rūpadhammānampi khaṇikajarā paṭicchannā eva, yā “avīcijarā”ti vā vuccati.	1920	
PA_tika-abh08_t:1920_2	Arūpadhammānaṃ pana jarāya suṭṭhu paṭicchannabhāvadassanatthaṃ “pākaṭā rūpadhammesū”ti	1920	
PA_tika-abh08_t:1920_3	avisesena vuttaṃ. Khaṇḍiccādivikāro pana khaṇikajarāya natthi. Rūpaparipāko rūpadhammānaṃ	1920	
PA_tika-abh08_t:1920_4	jiṇṇatā, jaraṃ pattassa bhaṅgo avassaṃbhāvīti vuttaṃ “upanayanarasā”ti, bhaṅgūpanayanakiccāti	1920	
PA_tika-abh08_t:1920_5	attho. Sabhāvānapagamepītikakkhaḷattādisabhāvānapagamepi, ṭhitikkhaṇe hi jarā nāma,	1920	
PA_tika-abh08_t:1920_6	na ca tadā dhammasabhāvaṃ vijahati. Navabhāvo uppādāvatthā, tassā apagamabhāvena	1920	
PA_tika-abh08_t:1920_7	gayhatīti āha “navabhāvāpagamapaccupaṭṭhānā”ti. Vīhipurāṇabhāvo viyāti vīhibhāvānapagamepi	1920	
PA_tika-abh08_t:1920_8	abhinavabhāvāpagamanakaro vīhipurāṇabhāvo viya. Vīhipurāṇabhāvo sabbāvatthāni apaneti,	1920	
PA_tika-abh08_t:1920_9	ayaṃ pana kevalaṃ uppādāvatthameva apaneti. Parito sabbato bhijjananti lakkhitabbāti	1920	
PA_tika-abh08_t:1920_10	paribhedalakkhaṇā. Niccaṃ nāma dhuvaṃ, rūpaṃ pana khaṇabhaṅgitāya na niccanti aniccaṃ,	19201	
PA_tika-abh08_t:1920_11	tassa bhāvo aniccatā. Sā pana ṭhitippattarūpaṃ ṭhitiyameva vināsanabhāvena saṃsīdentī	19201	
PA_tika-abh08_t:1920_12	viya hotīti saṃsīdanarasā. Yasmā ca sā bhaṅgabhāvato khayavayākāreneva gayhati, tasmā	19201	
PA_tika-abh08_t:1920_13	vuttaṃ “khayavayabhāvapaccupaṭṭhānā”ti. Anukkamena vināso khayo nāma, dīpavaṭṭikāya	19201	
PA_tika-abh08_t:1920_14	saha telassa viya saha nirodho vayoti vadanti.	19201	
PA_tika-abh08_t:1921_0	696-7. Samodhānatoti rāsito. Kecīti abhayagirivāsino. Middharūpassa vadanasīlā, middhavādo	1921	
PA_tika-abh08_t:1921_1	vā etesanti middhavādino. Middharūpaṃ nāmāti utucittāhāravasena tisamuṭṭhānaṃ middhaṃ	1921	
PA_tika-abh08_t:1921_2	nāma rūpaṃ. Te paṭikkhipitabbāti sambandho. Kathaṃ paṭikkhipitabbāti āha “munīsī”tiādi.	1921	
PA_tika-abh08_t:1921_3	Natthi nīvaraṇāti sotāpattimaggena vicikicchānīvaraṇassa, anāgāmimaggena kāmacchandabyāpādakukkuccanīvaraṇānaṃ,	1921	
PA_tika-abh08_t:1921_4	arahattamaggena thinamiddhanīvaraṇānañca pahīnattā. Ayañhettha adhippāyo – yadi middhaṃ	1921	
PA_tika-abh08_t:1921_5	rūpaṃ siyā, appahātabbaṃ bhaveyya. Rūpakkhandho abhiññeyyo pariññeyyo na pahātabbo	1921	
PA_tika-abh08_t:1921_6	na bhāvetabbo na sacchikātabbo. “Katame dhammā nevadassanenanabhāvanāyapahātabbā.	1921	
PA_tika-abh08_t:1921_7	Catūsu bhūmīsu kusalaṃ, catūsu bhūmīsu vipāko, tīsu bhūmīsu kiriyābyākataṃ, rūpañca	1921	
PA_tika-abh08_t:1921_8	nibbānañca, ime dhammā nevadassanenanabhāvanāyapahātabbā”ti vacanena rūpadhammānaṃ	1921	
PA_tika-abh08_t:1921_9	pahānābhāvato. Evañca sati tassa nīvaraṇabhāvo virujjheyya nīvaraṇānaṃ pahātabbattā.	1921	
PA_tika-abh08_t:1921_10	Na hi nīvaraṇānaṃ appahātabbatte –	19211	
PA_tika-abh08_t:1922	“Yā me kaṅkhā pure āsi, taṃ me akkhāsi cakkhumā;	192	
PA_tika-abh08_t:1923	Addhā munīsi sambuddho, natthi nīvaraṇā tavā”ti. –	192	
PA_tika-abh08_t:1924_0	Nīvaraṇappahānena bhagavato thomanaṃ yujjeyya. Yadi siyā, “rūpaṃ, bhikkhave, na tumhākaṃ,	1924	
PA_tika-abh08_t:1924_1	taṃ pajahathātiādivacanato rūpassa pahātabbatāpi paññāyatīti? Taṃ na, tabbisayachandarāgappahānassa	1924	
PA_tika-abh08_t:1924_2	tattha adhippetattā. Tenāha bhagavā “yo, bhikkhave, rūpe chandarāgavinayo, taṃ tattha	1924	
PA_tika-abh08_t:1924_3	pahāna”nti. Na ca panetaṃ na sakkā vattuṃ etthāpi “tabbisayachandarāgappahānavaseneva	1924	
PA_tika-abh08_t:1924_4	vutta”nti sādhakavacanabhāvato, kāmacchandādīnaṃ tattha pahānassa anadhippetattā	1924	
PA_tika-abh08_t:1924_5	ca, tasmā “natthi nīvaraṇā tavā”tiādivacanehi virujjhanato na middhaṃ rūpanti.	1924	
PA_tika-abh08_t:1925_0	Yadi pana paro daḷhamūḷhaggāhitāya taṃvisayachandarāgappahānavaseneva nīvaraṇappahānaṃ	1925	
PA_tika-abh08_t:1925_1	adhippetanti sakavādaṃ oḍḍeyya, tassa tannisedhanatthaṃ puna thinamiddhanīvaraṇassa	1925	
PA_tika-abh08_t:1925_2	avijjānīvaraṇena saha sampayogavacanañca āharanto āha “thinamiddhanīvaraṇa”ntiādi.	1925	
PA_tika-abh08_t:1925_3	Thinamiddhanīvaraṇañceva avijjānīvaraṇañca nīvaraṇena sampayuttanti sambandho. Idaṃ	1925	
PA_tika-abh08_t:1925_4	vuttaṃ hoti – “catūhi sampayogo”ti vacanato arūpadhammānameva aññamaññassa sampayogo	1925	
PA_tika-abh08_t:1925_5	labbhati, na rūpadhammānaṃ aññamaññaṃ arūpena vā, tasmā yadi middhaṃ rūpaṃ siyā,	1925	
PA_tika-abh08_t:1925_6	na taṃ sampayogavacanamarahatīti. Atha siyā – yathālābhavacanamettha sakkā viññātuṃ,	1925	
PA_tika-abh08_t:1925_7	“sakkharakathalampi macchagumbampi carantampi tiṭṭhantampī”tiādīsu viya. Yathā hi	1925	
PA_tika-abh08_t:1925_8	“sakkharakathalikaṃ macchagumbampi carantampi tiṭṭhantampī”tiādīsu sakkharakathalikassa	1925	
PA_tika-abh08_t:1925_9	caraṇāyogato macchagumbāpekkhāya caraṇaṃ, ubhayāpekkhāya ṭhānanti evaṃ yathālābho	1925	
PA_tika-abh08_t:1925_10	yojīyati, evamidhāpi thināpekkhāya sampayogavacanaṃ, ubhayāpekkhāya nīvaraṇavacananti?	19251	
PA_tika-abh08_t:1925_11	Tampi na, rūpabhāvasseva asiddhattā. Siddhe hi rūpabhāve asambhavato yathālābhayojanā	19251	
PA_tika-abh08_t:1925_12	yujjeyyāti. Ettakeneva middhassa arūpabhāve siddhepi yathā dvikkhattuṃ bandhaṃ subandhaṃ	19251	
PA_tika-abh08_t:1925_13	hoti, evamanekasuttasādhitaṃ appadhaṃsiyaṃ hotīti paṭṭhānappakaraṇe “nīvaraṇaṃ dhammaṃ	19251	
PA_tika-abh08_t:1925_14	paṭicca…pe… paccayā”ti imassa vibhaṅge “arūpe…pe… uppajjatī”ti vuttaṃ arūpabhavuppattimpi	19251	
PA_tika-abh08_t:1925_15	āharanto āha “mahāpakaraṇapaṭṭhāne”tiādi. Jhānanikantiādīnampi dhammato lobhādibhāvato	19251	
PA_tika-abh08_t:1925_16	kāmacchandanīvaraṇādīhi abhinnattā vuttaṃ “kāmacchandanīvaraṇa”ntiādi.	19251	
PA_tika-abh08_t:1926_0	Ettha siyā – “pañcime, bhikkhave, āvaraṇā nīvaraṇā”tiādīsu thinamiddhassa nīvaraṇabhāvena	1926	
PA_tika-abh08_t:1926_1	ekato āgatattā idhāpi “thinamiddhanīvaraṇa”nti ekato vuttaṃ, thinameva ca pana arūpabhave	1926	
PA_tika-abh08_t:1926_2	uppajjati thinamiddhanti? Tayidamasāraṃ, kukkuccassa na gahitattā. Yadi hi ekato	1926	
PA_tika-abh08_t:1926_3	gahitamatteneva idhāpi ekato gahaṇaṃ siyā, kukkuccassapi tattha ekato vuttassa idha	1926	
PA_tika-abh08_t:1926_4	gahaṇaṃ sambhaveyya, na ca panevaṃ atthi uddhaccanīvaraṇantveva vuttattā, tasmā na	1926	
PA_tika-abh08_t:1926_5	tassa arūpabhavuppattiṃ sakkā paṭibāhitunti. Ādi-saddena “kevalo hāyaṃ, bhikkhave,	1926	
PA_tika-abh08_t:1926_6	akusalarāsi, yadidaṃ pañca nīvaraṇā, ime pañca nīvaraṇe pahāya, vigatathinamiddhoti	1926	
PA_tika-abh08_t:1926_7	tassa thinamiddhassa cattattā vantattā muttattā pahīnattā paṭinissaṭṭhattā, tena	1926	
PA_tika-abh08_t:1926_8	vuccati vigatathinamiddhoti, idaṃ cittaṃ imamhā thinamiddhamhā sodheti visodheti	1926	
PA_tika-abh08_t:1926_9	parisodheti moceti vimoceti parimoceti vā”ti evamādiṃ pāḷiṃ saṅgaṇhāti.	1926	
PA_tika-abh08_t:1927_0	Yadipi siyā duvidhaṃ middhaṃ rūpaṃ, arūpañca. Tattha yaṃ arūpaṃ, taṃ nīvaraṇesu desitaṃ,	1927	
PA_tika-abh08_t:1927_1	na rūpanti? Tampi na, visesavacanābhāvato. Na hi visesetvā middhaṃ nīvaraṇesu desitaṃ	1927	
PA_tika-abh08_t:1927_2	“yadapi, bhikkhave, thinaṃ, tadapi nīvaraṇaṃ, yadapi middhaṃ, tadapi nīvaraṇaṃ, thinamiddhaṃ	1927	
PA_tika-abh08_t:1927_3	nīvaraṇanti iti hidaṃ uddesaṃ āgacchatī”ti avisesena vuttattā, tasmā middhassa duvidhataṃ	1927	
PA_tika-abh08_t:1927_4	parikappetvāpi na sakkā nīvaraṇabhāvaṃ nivattetuṃ. Sakkā hi vattuṃ yaṃ taṃ arūpato	1927	
PA_tika-abh08_t:1927_5	aññaṃ middhaṃ parikappitaṃ, tampi nīvaraṇaṃ middhasabhāvattā itaraṃ nīvaraṇaṃ viyāti.	1927	
PA_tika-abh08_t:1927_6	Yadi middhassa rūpabhāvaṃ na sampaṭicchatha, kathaṃ bhagavato niddā hoti, nanu middhassa	1927	
PA_tika-abh08_t:1927_7	“niddā pacalāyikā”tiādinā vibhaṅge vuttattā niddābhāvo siddhoti? Nayidamevaṃ, itthiliṅgādīsu	1927	
PA_tika-abh08_t:1927_8	viya niddāhetuno middhassa niddābhāvena vibhattattā. Evampi niddāhetuno middhassa	1927	
PA_tika-abh08_t:1927_9	abhāvato kathaṃ bhagavato niddāti ce? Sā bhagavato natthīti na sakkā vattuṃ “abhijānāmi	1927	
PA_tika-abh08_t:1927_10	kho panāhaṃ aggivessana…pe… divā supitā”tiādivacanato na niddā bhagavato middhena,	19271	
PA_tika-abh08_t:1927_11	atha kho sarīragelaññena, tañca bhagavato natthīti na sakkā vattuṃ “piṭṭhi me āgilāyati,	19271	
PA_tika-abh08_t:1927_12	tamahaṃ āyamissāmī”ti vacanato. Na cettha evamavadhāraṇaṃ daṭṭhabbaṃ “middhameva	19271	
PA_tika-abh08_t:1927_13	niddāhetū”ti, tasmā aññopi atthi niddāhetu. Ko pana soti? Sarīragelaññaṃ, tasmā na	19271	
PA_tika-abh08_t:1927_14	bhagavato niddā middhahetukāti daṭṭhabbaṃ.	19271	
PA_tika-abh08_t:1928_0	698. Visuṃ visuṃ abhāvaṃ dassetvāti vāyodhātuādito visuṃ visuṃ natthibhāvaṃ dassetvā.	1928	
PA_tika-abh08_t:1928_1	Kathaṃ pana so dassitabboti āha “vāyodhātuyā”tiādi. Tattha kāyabalaṃ nāma atthato	1928	
PA_tika-abh08_t:1928_2	vāyodhātuyā pavattiākāraviseso tassā vipphārabhāvato. Yato bālānaṃ balanti vadantīti	1928	
PA_tika-abh08_t:1928_3	vuttaṃ “vāyodhātuyā gahitāya balarūpaṃ gahitamevā”ti. Sambhavo kāmadhātuyaṃ ekaccasattānaṃ	1928	
PA_tika-abh08_t:1928_4	indriyaparipākapaccayo āpodhātuyā pavattiākāravisesoti āha “āpodhātuyā sambhavarūpa”nti.	1928	
PA_tika-abh08_t:1928_5	Gahitāya gahitamevāti sambandho. Upacayasantativinimutto rūpuppādo natthi, uppādāvatthāya	1928	
PA_tika-abh08_t:1928_6	ca aññā jāti nāma natthevāti vuttaṃ “upacayasantatīhi jātirūpa”nti. Kammasamuṭṭhānassapi	1928	
PA_tika-abh08_t:1928_7	rogassa visabhāgapaccayasamuppanno dhātukkhobho āsannakāraṇaṃ, pageva itarassa. So	1928	
PA_tika-abh08_t:1928_8	atthato rūpadhammānaṃ pākāvatthā ṭhitibhaṅgakkhaṇesu eva siyāti vuttaṃ “jaratāaniccatādīhi	1928	
PA_tika-abh08_t:1928_9	rogarūpaṃ gahita”nti.	1928	
PA_tika-abh08_t:1929	699-704. Rūpāni samuṭṭhahanti jāyanti etehīti rūpasamuṭṭhānāni. Kāni pana tānīti āha “utucittāhārakammānī”ti.	192	
PA_tika-abh08_t:1930_0	Āhāro rūpahetuyoti ettha iti-saddo pakkhipitabbo, kammaṃ, utu ca cittañca āhāroti	1930	
PA_tika-abh08_t:1930_1	ime rūpahetuyoti. Rūpahetuyoti ca rūpassa janakapaccayāti attho. Tenāha “etehevā”tiādi.	1930	
PA_tika-abh08_t:1930_2	Ekamekaṃyeva samuṭṭhānaṃ etesanti ekasamuṭṭhānā. Nanu ekato eva paccayato paccayuppannassa	1930	
PA_tika-abh08_t:1930_3	uppatti natthīti? Saccaṃ natthi, rūpajanakapaccayesu ekatoti ayamettha abhisandhi.	1930	
PA_tika-abh08_t:1930_4	Aṭṭhindriyānīti cakkhādīni pañca, itthipurisindriyadvayaṃ, jīvitañcāti aṭṭhindriyāni.	1930	
PA_tika-abh08_t:1930_5	Kāyavacīviññattivasena viññattidvayaṃ.	1930	
PA_tika-abh08_t:1931_0	Dvīhīti koci cittena, koci utunā cāti evaṃ dvīhi. Na hi ekasseva dve ekakkhaṇe paccayā	1931	
PA_tika-abh08_t:1931_1	honti. Evaṃ sesesupi. Utuāhāra…pe… katanti ekekaṃ utunā, āhārena, cittena cāti tīhi	1931	
PA_tika-abh08_t:1931_2	kataṃ. Catasso cāpi dhātuyoti cattāri mahābhūtāni. Tāni hi nissattanijjīvaṭṭhena	1931	
PA_tika-abh08_t:1931_3	dhātūti vuccanti. Kammādīhi catūhi bhavantīti catubbhavā. Dveti jaratā aniccatā.	1931	
PA_tika-abh08_t:1932_0	705-6. Idāni missakasamuṭṭhānānipi gahetvā taṃtaṃpaccayajātānaṃ gaṇanaparicchedaṃ	1932	
PA_tika-abh08_t:1932_1	dassetuṃ “kammenā”tiādi vuttaṃ. Tattha aṭṭhindriyāni vatthu suddhaṭṭhakaṃ santatyūpacayākāsāti	1932	
PA_tika-abh08_t:1932_2	vīsati kammajā. Viññattidvayaṃ saddo lahutādittayaṃ suddhaṭṭhakādayo ekādasāti sattarasa	1932	
PA_tika-abh08_t:1932_3	cetasā jāyare, cittajāti attho. Saddo lahutādittayaṃ suddhaṭṭhakādayo ekādasāti dasapañceva	1932	
PA_tika-abh08_t:1932_4	pannarasa utunā jāyare. Lahutādittayaṃ suddhaṭṭhakādayo ekādasāti cuddasa āhārato.	1932	
PA_tika-abh08_t:1932_5	Jaratāaniccatāhi te aṭṭhasaṭṭhi ca hontevāti sambandho.	1932	
PA_tika-abh08_t:1933_0	707-8. “Jaratā…pe… samuṭṭhitā”ti vatvā puna tattha kāraṇaṃ dassetuṃ “jātassā”tiādi	1933	
PA_tika-abh08_t:1933_1	vuttaṃ. Tattha jātassa pākabhedattāti jaratāya jātadhammassa pākattā, aniccatāya	1933	
PA_tika-abh08_t:1933_2	ca bhedattāti attho. Idaṃ vuttaṃ hoti – jaratāaniccatā nāma uppannadhammassa honti,	1933	
PA_tika-abh08_t:1933_3	no uppajjamānassa. Yadi hi uppajjamānassa siyuṃ, tadā tāsampi jāyamānattapariyāyo	1933	
PA_tika-abh08_t:1933_4	yujjeyya. Uppannadhammassa pana jātito paraṃ imāsaṃ sambhavato na jāyantīti vattuṃ	1933	
PA_tika-abh08_t:1933_5	vaṭṭatīti. Yadi pana koci tesampi jātabhāve ko virodhoti paṭipajjeyya, tassa taṃ	1933	
PA_tika-abh08_t:1933_6	duggāhaṃ vidhamento āha “jāyeyyu”ntiādi. Hontu nāma tesampi pākabhedā, tadāpi ko	1933	
PA_tika-abh08_t:1933_7	virodhoti āha “na hī”tiādi. Pāko na paripaccatīti sambandho, etena na bhijjatīti	1933	
PA_tika-abh08_t:1933_8	dīpitaṃ hoti. Pakkassa hi bhaṅgo niyato. Bhedo vā na ca bhijjatīti etthāpi pākabhāvopi	1933	
PA_tika-abh08_t:1933_9	vuttova. Na hi apakkaṃ bhijjatīti, aññathā uppādabhaṅgānaṃ anaññattappasaṅgato. Natthi	1933	
PA_tika-abh08_t:1933_10	tanti pākabhedānaṃ paccanaṃ bhijjanaṃ natthīti vuttamevatthaṃ saṅkhipitvā āha.	19331	
PA_tika-abh08_t:1934_0	Ettāvatā ca kiṃ vuttaṃ hoti? Yadi jaratāaniccatā kenaci paccayena jāyeyyuṃ, tadā	1934	
PA_tika-abh08_t:1934_1	uppannassa nāma jarāya, bhaṅgena ca bhavitabbanti tesaṃ jaratāaniccatāpi siyuṃ, na	1934	
PA_tika-abh08_t:1934_2	ca panetā upalabbhanti. Kasmā? Yasmā na jaratā aññajarāya jīrati, bhijjati vā, na	1934	
PA_tika-abh08_t:1934_3	ca bhaṅgo aññena bhaṅgena bhijjati, jīrati vā, itarathā sāpi jarā aparāya jarāya,	1934	
PA_tika-abh08_t:1934_4	bhaṅgena ca jīrati, bhijjati, so ca bhaṅgo aññāya jarāya, aññena bhaṅgena jīrati,	1934	
PA_tika-abh08_t:1934_5	bhijjatīti anavaṭṭhānappasaṅgatoti vuttaṃ hoti.	1934	
PA_tika-abh08_t:1935_0	709-10. “Jātassā”tiādi nigamanaṃ. Atha vā uttari vattabbacodanāya phalaṭhapanaṃ.	1935	
PA_tika-abh08_t:1935_1	“Siyā katthacī”tiādi paramatāsaṅkanaṃ. Etthāti etasmiṃ “jaratāaniccatādvayaṃ na paccati,	1935	
PA_tika-abh08_t:1935_2	na bhijjati vā”ti adhikāre. Rūpassūpacayotīti iti-saddo ādiattho, tena “rūpassa upacayo	1935	
PA_tika-abh08_t:1935_3	santatī”ti vacanenāti attho. Evaṃ pākopi paccatu, bhedopi paribhijjatūti sambandho.	1935	
PA_tika-abh08_t:1935_4	Ayaṃ panettha adhippāyo – yathā kammādīhi uppajjanakarūpaniddese “katamaṃ taṃ rūpaṃ	1935	
PA_tika-abh08_t:1935_5	upādinnaṃ? Cakkhāyatanaṃ…pe… kāyāyatanaṃ itthindriyaṃ purisindriyaṃ jīvitindriyaṃ,	1935	
PA_tika-abh08_t:1935_6	yaṃ vā panaññampi atthi rūpaṃ kammassa katattā rūpāyatanaṃ…pe… phoṭṭhabbāyatanaṃ	1935	
PA_tika-abh08_t:1935_7	ākāsadhātu rūpassa upacayo rūpassa santati kabaḷīkāro āhāro”tiādinā upacayasantatīnaṃ	1935	
PA_tika-abh08_t:1935_8	niddiṭṭhattā jāti jāyatīti dīpitaṃ hoti tassā aparajātiyā abhāvepi. Evaṃ jarābhaṅgānaṃ	1935	
PA_tika-abh08_t:1935_9	aparajarābhaṅgābhāvepi jīraṇaṃ, bhijjanañca sampaṭicchitabbaṃ, itarathā jātiyāpi	1935	
PA_tika-abh08_t:1935_10	bhedanā tadavatthāyevāti.	19351	
PA_tika-abh08_t:1936_0	711. “Na cevā”tiādi yathāsaṅkitaparamatassa paṭikkhipanaṃ. Yadi jāyatīti na viññātabbaṃ,	1936	
PA_tika-abh08_t:1936_1	evañca sati niddese kasmā vuttanti āha “jāyamānassā”tiādi. Idaṃ vuttaṃ hoti – asatipi	1936	
PA_tika-abh08_t:1936_2	jātiyā jāyamānatte jāyamānānaṃ dhammānaṃ abhinibbattibhāvato tassā tappaccayabhāvavohāro	1936	
PA_tika-abh08_t:1936_3	anumatoti tattha vuttā, na pana paramatthato jāyamānattā. Jāyamānassa hi abhinibbattimattaṃ	1936	
PA_tika-abh08_t:1936_4	jāti, tasmā asiddhena asiddhasādhanametanti.	1936	
PA_tika-abh08_t:1937_0	712-7. “Tatthā”tiādinā punapi paramatāsaṅkaṃ katvā paṭikkhipati. Tattha yesaṃ dhammānaṃ	1937	
PA_tika-abh08_t:1937_1	yā jāti, sā tappaccayattavohāraṃ, abhinibbattisammutiñca labhatevāti sambandho. Tathāti	1937	
PA_tika-abh08_t:1937_2	yathā labhateva, tathā. Yaṃtaṃ-saddā hi abyabhicāritasambandhā. Tesaṃ dhammānaṃ paccayā	1937	
PA_tika-abh08_t:1937_3	etissāti tappaccayā, tassā bhāvo tappaccayattaṃ, tappaccayattena pavatto vohāro tappaccayattavohāro,	1937	
PA_tika-abh08_t:1937_4	taṃ kammapaccayabhāvādivohāranti attho. Abhinibbattisammutinti abhinibbattati jāyatīti	1937	
PA_tika-abh08_t:1937_5	evaṃ abhinibbattivasena pavattasammutiṃ. Kammādisambhavanti kammādicatupaccayasamuṭṭhānaṃ.	1937	
PA_tika-abh08_t:1937_6	Janakānaṃ paccayānaṃ ānubhāvakkhaṇuppāde abhāvatoti sambandho. Ayaṃ panettha attho	1937	
PA_tika-abh08_t:1937_7	– ye te rūpānaṃ janakapaccayā, tesaṃ taduppādanaṃ pati anuparatabyāpārānaṃ yo so	1937	
PA_tika-abh08_t:1937_8	paccayūpalakkhaṇiyo kiccānubhāvakkhaṇo, tadā jāyamānānaṃ dhammānaṃ vikārabhāvena	1937	
PA_tika-abh08_t:1937_9	labbhamānataṃ sandhāya vineyyapuggalavasena jātiyā paccayato jātattaṃ anuññātaṃ tato	1937	
PA_tika-abh08_t:1937_10	pure, pacchā ca anupalabbhamānattā, evañca katvā vuttaṃ “jātiyā pana labbhatī”ti.	19371	
PA_tika-abh08_t:1937_11	Jarābhaṅgānaṃ pana paccayānubhāvakkhaṇato uttari ṭhitibhaṅgakkhaṇesu labbhamānattā	19371	
PA_tika-abh08_t:1937_12	na evaṃ anuññātuṃ sakkāti, jātiyā pana labbhati so vohāroti adhippāyo. Tappaccayattavohārantiādigāthādvayaṃ	19371	
PA_tika-abh08_t:1937_13	nigamanavasena vuttaṃ.	19371	
PA_tika-abh08_t:1938_0	718-9. Atha kiṃ imāya gīvākaṇḍūyāya, nanu vuttaṃ bhagavatā suttante “jarāmaraṇaṃ,	1938	
PA_tika-abh08_t:1938_1	bhikkhave, aniccaṃ saṅkhataṃ paṭiccasamuppanna”nti, tasmā kathametaṃ vuccati, jaratā	1938	
PA_tika-abh08_t:1938_2	aniccatā ceva na kehici samuṭṭhitāti yo vadeyya, tassa vitakkaṃ dassetvā paṭikkhipituṃ	1938	
PA_tika-abh08_t:1938_3	“anicca”ntiādi vuttaṃ. Kasmā na vattabbanti āha “sā hi pariyāyadesanā”ti. Pariyāyadesanattameva	1938	
PA_tika-abh08_t:1938_4	vibhāvetuṃ “aniccāna”ntiādi vuttaṃ. Tathā-saddena “saṅkhatāna”nti saṅgaṇhāti.	1938	
PA_tika-abh08_t:1939_0	720-3. Aniccaṃ saṅkhatañcāti ca-saddena “paṭiccasamuppanna”nti saṅgaṇhāti. Ayañhettha	1939	
PA_tika-abh08_t:1939_1	adhippāyo – aniccasaṅkhatadhammānaṃ jarāmaraṇattā tesu santesu hoti, asantesu na	1939	
PA_tika-abh08_t:1939_2	hoti. Na hi ajātaṃ paripaccati, bhijjati vā, tasmā taṃ jātipaccayataṃ sandhāya “jarāmaraṇaṃ	1939	
PA_tika-abh08_t:1939_3	saṅkhataṃ paṭiccasamuppannaṃ, tatoyeva ca anicca”nti pariyāyena sutte āgataṃ. Yathā	1939	
PA_tika-abh08_t:1939_4	viññattiādīnaṃ nippariyāyato cittasamuṭṭhānatābhāvepi cittajānaṃ vikārattā cittasamuṭṭhānabhāvoti.	1939	
PA_tika-abh08_t:1939_5	Viññattiyo viyāti ca nidassanamattaṃ daṭṭhabbaṃ lahutādīnampi cittajādibhāvassa pariyāyeneva	1939	
PA_tika-abh08_t:1939_6	icchitattā. Nippariyāyena aṭṭhāraseva nipphannarūpāni kammādisamuṭṭhānānīti. Tayanti	1939	
PA_tika-abh08_t:1939_7	jātijarābhaṅgasaṅkhātānaṃ lakkhaṇarūpattayaṃ.	1939	
PA_tika-abh08_t:1940_0	Khaṃpupphaṃvāti ākāsakusumaṃ viya. Yathā ākāsakusumaṃ sabbaso ajātattā natthi, evamidampi	1940	
PA_tika-abh08_t:1940_1	natthīti attho. Niccaṃ vāsaṅkhataṃ viyāti yathā asaṅkhataṃ nibbānaṃ kenaci asaṅkhatattā	1940	
PA_tika-abh08_t:1940_2	niccaṃ dhuvaṃ, evamidampi kenaci asaṅkhatattā niccaṃ sassataṃ vāti attho. Nobhayaṃ	1940	
PA_tika-abh08_t:1940_3	panidanti idaṃ pana ubhayampi khaṃpupphaṃ viya no natthi, na ca nibbānaṃ viya asaṅkhataṃ	1940	
PA_tika-abh08_t:1940_4	vāti attho. Nissayāyattavuttitoti jāyamānaparipaccamānabhijjamānānaṃ jātiādimattabhāvena	1940	
PA_tika-abh08_t:1940_5	jāyamānādinissayapaṭibaddhavuttittā. Tameva nissayāyattavuttitaṃ samatthetuṃ “bhāve	1940	
PA_tika-abh08_t:1940_6	pathaviyādīna”ntiādi vuttaṃ. Ayaṃ panettha saṅkhepattho – pathavīādīnaṃ nissayānaṃ	1940	
PA_tika-abh08_t:1940_7	bhāve jātiādittayaṃ paññāyati, tasmā no natthi, yasmā ca tesaṃ abhāve na paññāyati,	1940	
PA_tika-abh08_t:1940_8	tasmā na niccanti imameva ca abhinivesaṃ nisedhetuṃ bhagavatā jātiyā catujattaṃ,	1940	
PA_tika-abh08_t:1940_9	jarāmaraṇassa ca aniccādipariyāyo vuttoti daṭṭhabbaṃ.	1940	
PA_tika-abh08_t:1941_0	724-5. Nipphannāni nāmāti “rūpassa paricchedo, rūpassa vikāro, rūpassa lakkhaṇa”ntiādinā	1941	
PA_tika-abh08_t:1941_1	paricchedādibhāvaṃ atikkamitvā attano kakkhaḷattādinā sabhāvena paricchijja gahetabbattā,	1941	
PA_tika-abh08_t:1941_2	apariyāyeneva kammādipaccayehi nipphannattā vā nipphannāni nāma. Tabbiparītato anipphannā.	1941	
PA_tika-abh08_t:1942_0	Sesakā anipphannāti sutvā paro aniṭṭhaṃ āpādento āha “yadi hontī”tiādi. “Tesamevā”tiādinā	1942	
PA_tika-abh08_t:1942_1	pana taṃ paṭikkhipati. Kāyavikāro kāyaviññatti nāma, vacīvikāro vacīviññatti nāma,	1942	
PA_tika-abh08_t:1942_2	chiddaṃ vivaraṃ ākāsadhātu nāma, lahubhāvo lahutā nāma, mudubhāvo mudutā nāma, kammaññabhāvo	1942	
PA_tika-abh08_t:1942_3	kammaññatā nāma, nibbatti upacayo nāma, pavatti santati nāma, jīraṇākāro jaratā nāma,	1942	
PA_tika-abh08_t:1942_4	hutvā abhāvākāro aniccatā nāmāti evaṃ tesaṃyeva aṭṭhārasannaṃ nipphannarūpānaṃ vikārabhūtattā	1942	
PA_tika-abh08_t:1942_5	nipphannā ceva saṅkhatā ca, tesaṃyeva ca rūpānaṃ vikārattā te asaṅkhatā nāma kathaṃ	1942	
PA_tika-abh08_t:1942_6	bhaveyyuṃ, nipphannā ceva saṅkhatāti sambandhaṃ katvā yadi anipphannarūpānaṃ nissayabhūtā	1942	
PA_tika-abh08_t:1942_7	nipphannarūpā saṅkhatā, tesaṃ pana vikārabhūtā kathaṃ asaṅkhatā nāma hontīti atthaṃ	1942	
PA_tika-abh08_t:1942_8	vaṇṇenti. Tesaṃ adhippāyena nipphannā cevāti va-kāro āgamasiddhoti daṭṭhabbaṃ.	1942	
PA_tika-abh08_t:1943_0	726-7. Itthibhāvo…pe… vaṇṇitāti phalaṭhapanaṃ. “Evaṃ sante”tiādi codanā. “Aññaṃ panā”tiādi	1943	
PA_tika-abh08_t:1943_1	parihāro. Tattha cakkhukāyapasādānaṃ, ekattaṃ upapajjatīti cakkhupasāde kāyapasādabhāvassa,	1943	
PA_tika-abh08_t:1943_2	kāyapasāde cakkhupasādabhāvassa sabbhāvato purimassa phoṭṭhabbāvabhāsanaṃ, itarassa	1943	
PA_tika-abh08_t:1943_3	ca rūpāvabhāsanaṃ hotīti cakkhukāyapasādānaṃ ekībhāvo bhaveyyāti attho. Nidassanamattañcetaṃ.	1943	
PA_tika-abh08_t:1943_4	Sotakāyapasādādīnampi hi vuttanayena ekattaṃyevāti.	1943	
PA_tika-abh08_t:1944_0	728-30. Aññaṃ pana aññasmiṃ na catthīti ṭhapetvā aññamaññāvinibbhogavasena pavattiṃ	1944	
PA_tika-abh08_t:1944_1	aññaṃ rūpaṃ aññasmiṃ rūpe paramatthato nevatthi bhinnanissayabhāvena kalāpantaragatattā.	1944	
PA_tika-abh08_t:1944_2	Cakkhupasādo hi daṭṭhukāmatānidānakammasamuṭṭhitabhūtanissito, kāyapasādo phusitukāmatānidānakammajabhūtanissito.	1944	
PA_tika-abh08_t:1944_3	Asaṅkaranti asaṃkiṇṇaṃ. Yadi evaṃ, na sabbattha kāyāyatanādikanti? Tampi natthi paramatthato.	1944	
PA_tika-abh08_t:1944_4	Vinibbhujitvā hi nesaṃ nānākaraṇaṃ paññāpetuṃ na sakkā, taṃ dassetuṃ “aññamaññāvinibbhogavasenā”tiādi	1944	
PA_tika-abh08_t:1944_5	vuttaṃ. Aññamaññā…pe… pavattitoti aññamaññaṃ santānato avinibbhujjanavasena avisaṃsaṭṭhavasena	1944	
PA_tika-abh08_t:1944_6	pavattanato. Avinibbhogarūpavasenāti pana attho na hoti. Na hi cakkhukāyapasādānaṃ	1944	
PA_tika-abh08_t:1944_7	ekakalāpagataavinibbhogarūpā ṭhānantaraṃ vattuṃ sakkāti. Yathā rūparasādīnaṃ vivecetuṃ	1944	
PA_tika-abh08_t:1944_8	asakkuṇeyyatāya aññamaññabyāpitā vuccati, na ca paramatthato rūpe raso atthi. Yadi	1944	
PA_tika-abh08_t:1944_9	siyā, rūpaggahaṇeneva rasaggahaṇaṃ gaccheyya. Evaṃ kāyāyatanādīnampi paramatthato	1944	
PA_tika-abh08_t:1944_10	na sabbattha atthitā, “idaṃ ettha, idaṃ etthā”ti ṭhānantaraṃ pana samayaññunā kenaci	19441	
PA_tika-abh08_t:1944_11	na sakkā vattunti. Atthi kāyapasādotīti itisaddo “tasmā”ti imassa atthe. Tenāha “tasmā”ti.	19441	
PA_tika-abh08_t:1944_12	Evamudīritanti sabbaṭṭhānikanti evamudīritaṃ.	19441	
PA_tika-abh08_t:1945_0	731-2. Lakkhaṇādivasenāpīti yathāvuttalakkhaṇarasapaccupaṭṭhānapadaṭṭhānavasenāpi.	1945	
PA_tika-abh08_t:1945_1	Dhajānaṃ …pe… gatāti pañcavaṇṇānaṃ nīlādipañcavaṇṇasuttamayānaṃ ekamekassa vā ekekavaṇṇavasena	1945	
PA_tika-abh08_t:1945_2	dhajānaṃ chāyā tesaṃ upamataṃ upamābhāvaṃ gatā sampattāti attho. Keci pana “chāyā	1945	
PA_tika-abh08_t:1945_3	upamā etesanti chāyāupamā, chāyāupamānaṃ bhāvo chāyāupamatā, taṃ gatā ete dhammā”ti	1945	
PA_tika-abh08_t:1945_4	vadanti. Taṃ pana tehi “chāyāupamataṃ gatā”ti ettha bahubbīhivaseneva rassattanti	1945	
PA_tika-abh08_t:1945_5	maññamānehi vuttaṃ bhaveyya. Gāthābandhatthaṃ pana rassattanti daṭṭhabbaṃ. “Catutthadū”tiādīsu	1945	
PA_tika-abh08_t:1945_6	hi vibhattilopampi katvā dassento ācariyo na īdisesu ṭhānesu byañjane ādaraṃ janeti.	1945	
PA_tika-abh08_t:1945_7	Yaṃ pana “tesa”nti heṭṭhāpadaṃ, “dhammāna”nti uparipadaṃ vā sambandhituṃ anicchantehi	1945	
PA_tika-abh08_t:1945_8	vuccati tattha “nānattaṃ samupāgata”nti. Taṃ ettha akāmāpi sambandhitabbameva. Na	1945	
PA_tika-abh08_t:1945_9	hi nānattaṃ samupāgataṃ tesanti nāpekkhatīti. Athāpi tattha “nānattaṃ samupāgatā”ti	1945	
PA_tika-abh08_t:1945_10	pāṭhaṃ parikappeyyuṃ, hotu tāva potthakesu adissamānampi pāṭhaṃ parikappetvā tesaṃ	19451	
PA_tika-abh08_t:1945_11	tuṭṭhi. Ayaṃ panettha adhippāyo – yathā pañcavaṇṇānaṃ dhajānaṃ ekato katvā ussāpitānaṃ	19451	
PA_tika-abh08_t:1945_12	kiñcāpi chāyā ekābaddhā viya hoti, aññamaññaṃ pana asammissāva, evameva ime sabbaṭṭhānikarūpā	19451	
PA_tika-abh08_t:1945_13	kiñcāpi ekābaddhā viya honti, lakkhaṇato pana aññamaññaṃ bhinnasabhāvā asammissāyeva.	19451	
PA_tika-abh08_t:1945_14	Ekakalāpaṭṭhāpi hi lakkhaṇato bhinnasabhāvā, kiṃ pana nānākalāpaṭṭhāti.	19451	
PA_tika-abh08_t:1946_0	733. Attano paccayehi loke niyuttaṃ, viditanti vā lokikaṃ, tassa bhāvo lokikattaṃ.	1946	
PA_tika-abh08_t:1946_1	Hinoti patiṭṭhahati sampayuttadhammarāsi etenāti hetu, mūlaṭṭhena upakārako lobhādiko	1946	
PA_tika-abh08_t:1946_2	ca alobhādiko ca, tādiso hetu na hotīti nahetu. Attano paccayehi saṅkhataṃ abhisaṅkhatanti	1946	
PA_tika-abh08_t:1946_3	saṅkhataṃ. Ābhavaggā, āgotrabhu vā savantīti āsavā, saha āsavehīti sāsavaṃ, āsavehi	1946	
PA_tika-abh08_t:1946_4	ālambitabbanti attho. Paccayāyattavuttitoti attano attano paccayādhīnappavattitāya	1946	
PA_tika-abh08_t:1946_5	sappaccayattāti vuttaṃ hoti. Nidassanamattametaṃ. Kāmāvacarattā ahetukattā hetuvippayuttattā	1946	
PA_tika-abh08_t:1946_6	saṃyojaniyattā ganthaniyattā upādāniyattā oghaniyattā yoganiyattā nīvaraṇiyattā saṃkilesikattā	1946	
PA_tika-abh08_t:1946_7	parāmaṭṭhattā acetasikattā cittavippayuttattā na rūpāvacarattā na arūpāvacarattā	1946	
PA_tika-abh08_t:1946_8	na apariyāpannattā aniyyānikattā aniccattāti evamādināpi kāraṇena ekavidhamevāti.	1946	
PA_tika-abh08_t:1947_0	734-8. Evaṃ ekavidhanayaṃ dassetvā idāni ādi-saddena saṅgahitaduvidhatādinayaṃ dassetuṃ	1947	
PA_tika-abh08_t:1947_1	“ajjhattikabahiddhā”tiādinā ajjhattikadukādayo āraddhā. Tattha ajjhattikaduke tāva	1947	
PA_tika-abh08_t:1947_2	āhito ahaṃ māno etthāti attā, attabhāvo, taṃ attānaṃ adhikicca uddissa pavattattā	1947	
PA_tika-abh08_t:1947_3	ajjhattā, indriyabaddhadhammā, tesu bhavāni, attani vā bhavāni ajjhattikāni. Kāmaṃ	1947	
PA_tika-abh08_t:1947_4	aññepi ajjhattasambhūtā atthi, ruḷhīvasena pana cakkhādīneva “ajjhattikānī”ti vuccanti.	1947	
PA_tika-abh08_t:1947_5	Atha vā “yadi mayaṃ na homa, tvaṃ kaṭṭhakaliṅgarūpamo bhavissasī”ti vadantā viya	1947	
PA_tika-abh08_t:1947_6	attabhāvassa sātisayaṃ upakārakānīti tāneva visesato ajjhattikanāmaṃ labhanti. Indriyānindriyāti	1947	
PA_tika-abh08_t:1947_7	ādhipaccaṭṭhena indriyāni, sesaṃ tadabhāvato anindriyaṃ. Tattha cakkhādīnaṃ pañcannaṃ	1947	
PA_tika-abh08_t:1947_8	cakkhuviññāṇādīsu adhipateyyaṃ tesaṃ paṭumandabhāvādianuvattanato, itthindriyapurisindriyadvayassa	1947	
PA_tika-abh08_t:1947_9	itthiliṅgādihetubhāve, jīvitindriyassa ca sahajarūpānupālaneti daṭṭhabbaṃ. Visayavisayībhāvato	1947	
PA_tika-abh08_t:1947_10	ghaṭṭanavasena gahetabbattā oḷārikaṃ, tabbiparītattā sukhumaṃ. Upādinnanti kammunā	19471	
PA_tika-abh08_t:1947_11	gahitaṃ. Kammanibbattañhi “mametaṃ phala”nti tena kammunā gahitaṃ viya hoti.	19471	
PA_tika-abh08_t:1948_0	Ekādasa…pe… sappaṭighanti cakkhuviññāṇāviññeyyattā sanidassanattābhāvato anidassanaṃ,	1948	
PA_tika-abh08_t:1948_1	aññamaññaṃ patanavasena pana paṭighasabbhāvato sappaṭighaṃ, ubhayapaṭikkhepena anidassanaappaṭighaṃ.	1948	
PA_tika-abh08_t:1948_2	Kammato jātanti ettha yaṃ ekantato kammasamuṭṭhānaṃ aṭṭhindriyāni, vatthu cāti navavidhaṃ	1948	
PA_tika-abh08_t:1948_3	rūpaṃ. Yañca ekādasavidhe catusamuṭṭhāne kammasamuṭṭhānaṃ ekādasavidhameva rūpanti	1948	
PA_tika-abh08_t:1948_4	evaṃ vīsatividhampi kammato uppajjanato kammajaṃ. Yañhi jātaṃ, yañca jāyati, yañca	1948	
PA_tika-abh08_t:1948_5	jāyissati, taṃ sabbampi “kammaja”nti vuccati yathā “duddha”nti. Kammato aññaṃ akammaṃ,	1948	
PA_tika-abh08_t:1948_6	akammato jātaṃ akammajaṃ. Aññatthe hi ayaṃ a-kāro. Tenāha “tadaññapaccayājāta”nti.	1948	
PA_tika-abh08_t:1948_7	Kammato aññapaccayato jātaṃ, utucittāhārajanti attho. Cittajattikādīni vuttānusārena	1948	
PA_tika-abh08_t:1948_8	yojetuṃ sakkāti na dassitāni.	1948	
PA_tika-abh08_t:1949_0	Diṭṭhacatukke daṭṭhabbanti diṭṭhaṃ. Yaṃ rūpāyatanaṃ adakkhi, yañca dakkhissati, yañca	1949	
PA_tika-abh08_t:1949_1	dakkhati, yañca passeyya, taṃ sabbaṃ diṭṭhaṃ nāma taṃsabhāvānativattanato yathā “iṭṭha”nti.	1949	
PA_tika-abh08_t:1949_2	Esa nayo sutādīsupi. Diṭṭhaṃ nāma rūpāyatanaṃ cakkhuviññāṇaviññeyyattā. Sutaṃ nāma	1949	
PA_tika-abh08_t:1949_3	saddāyatanaṃ sotaviññāṇaviññeyyattā. Mutaṃ nāma gandharasaphoṭṭhabbāyatanattayaṃ	1949	
PA_tika-abh08_t:1949_4	mutvā patvā gahetabbato, pasādena saha sambandhanato vā. Tathā hetaṃ sampattaggāhakavisayaṃ	1949	
PA_tika-abh08_t:1949_5	vuttaṃ. Viññātaṃ nāma avasesaṃ kevalaṃ manoviññāṇaviññeyyattā.	1949	
PA_tika-abh08_t:1950_0	Dvārañceva vatthu cāti attanissitānaṃ cakkhuviññāṇādīnaṃ, aññanissitānaṃ sampaṭicchanādīnañca	1950	
PA_tika-abh08_t:1950_1	pavattimukhabhāvato dvārañceva attanissitānaṃ ādhārabhāvato vatthu ca. Dvārameva	1950	
PA_tika-abh08_t:1950_2	hutvā na vatthūti kevalaṃ kammadvārabhāvato dvārameva, tannissitassa cittuppādassa	1950	
PA_tika-abh08_t:1950_3	abhāvato na vatthu. Vatthumeva hutvā na dvāranti manodhātumanoviññāṇadhātūnaṃ nissayabhāvato	1950	
PA_tika-abh08_t:1950_4	vatthumeva, cakkhādayo viya saparanissitānaṃ pavattidvārābhāvato na dvāraṃ. Sesaṃ	1950	
PA_tika-abh08_t:1950_5	ekavīsatividhaṃ rūpaṃ vuttavipariyāyato neva dvāraṃ na vatthu ca. Catutthacatukketi	1950	
PA_tika-abh08_t:1950_6	vatthucatukke. Tatiyapadanti “vatthumeva hutvā nevindriya”nti padaṃ.	1950	
PA_tika-abh08_t:1951	739-40. Puna pañcavidhanti sambandho. Catujanti pakāsitaṃ catūhiyeva samuṭṭhānato.	195	
PA_tika-abh08_t:1952_0	Cakkhuviññāṇaviññeyyaṃ rūpāyatanaṃ tena gahetabbato, na pana cakkhuviññāṇeneva viññeyyato.	1952	
PA_tika-abh08_t:1952_1	Tathā hetaṃ āvajjanādīhi ceva manodvārikajavanehi ca viññāyatīti. Esa nayo sotaviññeyyādīsupi.	1952	
PA_tika-abh08_t:1952_2	Manoviññāṇaviññeyyaṃ pana kevalaṃ manoviññāṇeneva viññātabbaṃ. Na hi rūpādito aññattha	1952	
PA_tika-abh08_t:1952_3	cakkhuviññāṇādīni pavattanti.	1952	
PA_tika-abh08_t:1953	Chavatthuavatthubhedatoti channaṃ vatthūnaṃ, avatthussa ca bhedato. Manodhātuviññeyyaṃ rūpādipañcakaṃ.	195	
PA_tika-abh08_t:1954	Manāyatanassa arūpattā, dhammāyatanassa ca ekadesato rūpattā āha “āyatanabhedato ekādasavidha”nti.	195	
PA_tika-abh08_t:1955_0	743-5. Arūpabhave rūpuppattiyā abhāvato, asaññībhavassa ca rūpabhavapariyāpannattā	1955	
PA_tika-abh08_t:1955_1	vuttaṃ “kāmarūpabhavadvaye”ti. Bhummavajjesūti bhummadevānaṃ vajjanaṃ yonivibhāgaṃ	1955	
PA_tika-abh08_t:1955_2	patvā tesaṃ manussasadisattā. Purimā tissoti aṇḍajajalābujasaṃsedajayoniyo. Tā hi	1955	
PA_tika-abh08_t:1955_3	yathāvuttappabhedesu na labbhanti, tāsañca paṭikkhepena pacchimā opapātikayoni anuññātāti	1955	
PA_tika-abh08_t:1955_4	atthato āpannameva hotīti. Tattha nirayeti ussadānampi gahaṇato avīcimahāniraye kīṭapāṇakānampi	1955	
PA_tika-abh08_t:1955_5	sarīraṃ pacchā vaḍḍhanakaṃ hutvāva nibbattati, nijjhāmataṇhikapetānaṃ niccāturatāya	1955	
PA_tika-abh08_t:1955_6	kāmassa abhāvato gabbhaggahaṇaṃ na hoti, tasmā aṇḍajajalābujayoniyo tattha na santi,	1955	
PA_tika-abh08_t:1955_7	ādittattā kucchiyaṃ gabbhaṃ na patiṭṭhātīti keci. Nibbattamānānañca pāpakammānubhāvena	1955	
PA_tika-abh08_t:1955_8	mahādukkhassa pattabbatāya mahanteneva sarīrena bhavitabbanti saṃsedajayonipi tesaṃ	1955	
PA_tika-abh08_t:1955_9	na hoti, aggijālāya santappamānasarīrattā tesaṃ nibbattakāle allaṭṭhāne pupphādīsu	1955	
PA_tika-abh08_t:1955_10	sambhavābhāvato saṃsedajatā natthevātipi vadanti. Tena tesaṃ opapātikāva yonīti āha	19551	
PA_tika-abh08_t:1955_11	“nijjhāmataṇhike”ti. Atha saṃsedajaopapātikayonīnaṃ ko visesoti? Saṃsedajo tāva khuddakasarīro	19551	
PA_tika-abh08_t:1955_12	hutvā padumagabbhādiṃ nissāya nibbatto kamena vaḍḍhati. Itaro pana yattha yattha	19551	
PA_tika-abh08_t:1955_13	nibbattati, tattha tattha paricchinnappamāṇasarīrova soḷasavassuddesiko viya paripuṇṇaṅgapaccaṅgo pāturahosi.	19551	
PA_tika-abh08_t:1956_0	Sese gatittayeti ṭhapetvā devagatiṃ, nirayagatiñca avasesamanussapetatiracchānasaññite	1956	
PA_tika-abh08_t:1956_1	gatittaye. Manussesu hi keci aṇḍajāpi honti kuntaputtadvebhātikattherā viya, keci	1956	
PA_tika-abh08_t:1956_2	saṃsedajāpi honti padumagabbhe nibbattapokkharasātibrāhmaṇādayo viya, keci opapātikāpi	1956	
PA_tika-abh08_t:1956_3	honti ambapāligaṇikādayo viya. Nijjhāmataṇhikāvasesapetā pana sabbacatuppadapakkhijātidīghajātiādayo	1956	
PA_tika-abh08_t:1956_4	sabbepi tiracchānā ca catuyonikāvāti.	1956	
PA_tika-abh08_t:1957_0	746-7. Gabbhe mātukucchiyaṃ setīti gabbhaseyyako, soyeva rūpādīsu sattatāya gabbhaseyyakasatto.	1957	
PA_tika-abh08_t:1957_1	Tassa gabbhaseyyakasattassa. Tiṃsa rūpānīti kāyabhāvavatthudasakavasena samatiṃsa	1957	
PA_tika-abh08_t:1957_2	kammajarūpāniyeva. Tadā hi neva cittajarūpamatthi paṭisandhicittassa rūpasamuṭṭhāpakattābhāvato,	1957	
PA_tika-abh08_t:1957_3	nāpi utujaṃ purimuppannautuno abhāvā. Utu hi ṭhānappattaṃ rūpaṃ samuṭṭhāpeti, na	1957	
PA_tika-abh08_t:1957_4	ca āhārajaṃ tasmiṃ kāye ajjhohaṭassa abhāvato, tasmā kammasamuṭṭhānāniyeva tiṃsa	1957	
PA_tika-abh08_t:1957_5	rūpāni paṭisandhikkhaṇe nibbattanti, yānī “kalalarūpa”nti pavuccanti, paripiṇḍitāni	1957	
PA_tika-abh08_t:1957_6	ca tāni jātiuṇṇāya ekassa aṃsuno pasannatilatele pakkhipitvā uddhaṭassa paggharitvā	1957	
PA_tika-abh08_t:1957_7	agge ṭhitabindumattāni acchāni vippasannāni pasannatelabindusamānāni honti. Yathāhu –	1957	
PA_tika-abh08_t:1958	“Tilatelassa yathā bindu,	195	
PA_tika-abh08_t:1959	Sappimaṇḍo anāvilo;	195	
PA_tika-abh08_t:1960	Evaṃ vaṇṇapaṭibhāgaṃ,	196	
PA_tika-abh08_t:1961	Kalalanti pavuccatī”ti. ;	196	
PA_tika-abh08_t:1962_0	Sabhāvassevāti avadhāraṇena abhāvakassa bhāvadasakābhāvato tiṃsarūpānaṃ asambhavaṃ	1962	
PA_tika-abh08_t:1962_1	dīpeti. Tenāha “abhāva…pe… kāyavatthuvasena tū”ti. Abhāvagabbhaseyyānanti iminā abhāvaopapātikānaṃ	1962	
PA_tika-abh08_t:1962_2	na evanti dassetīti keci. Pubbe sabhāvakagabbhaseyyakassa pana vatvā tato nivattanatthaṃ	1962	
PA_tika-abh08_t:1962_3	“abhāvagabbhaseyyakasattāna”nti vuttanti daṭṭhabbaṃ. Pubbe gabbhaseyyaka-ggahaṇena	1962	
PA_tika-abh08_t:1962_4	aṇḍajānampi gahaṇe idha visuṃ vacanaṃ gobalībaddañāyavasenāti daṭṭhabbaṃ, na pana	1962	
PA_tika-abh08_t:1962_5	tesaṃ abhāvakabhāvanivattanatthanti. Itarathā hi vīsatirūpānaṃ vacanaṃ virujjhati.	1962	
PA_tika-abh08_t:1962_6	Abhāvakabhāvo panettha aṇḍajānaṃ pakaraṇato daṭṭhabbo. Na hi gabbhaseyyaka-saddena	1962	
PA_tika-abh08_t:1962_7	samāsabhūtaṃ abhāva-saddaṃ idha ānetuṃ sakkāti.	1962	
PA_tika-abh08_t:1963_0	748. Gahitāgahaṇenettha, ekādasa bhavanti teti ekasmiṃ kalāpe gahitarūpānaṃ aparakalāpe	1963	
PA_tika-abh08_t:1963_1	aggahaṇavasena suddhaṭṭhakaṃ, jīvitaṃ, kāyapasādo, vatthurūpanti abhāvakassa paṭisandhikkhaṇe	1963	
PA_tika-abh08_t:1963_2	ekādasa rūpāni bhavanti, sabhāvakassa pana dvīsu bhāvesu ekena saha dvādasa rūpāni	1963	
PA_tika-abh08_t:1963_3	honti. Eseva ca nayoti vuttesu, vakkhamānesu ca paṭisandhikkhaṇikakalāpesu aggahitaggahaṇena	1963	
PA_tika-abh08_t:1963_4	rūpaggahaṇe nayo eseva ñeyyo.	1963	
PA_tika-abh08_t:1964_0	749. Nanu ca “sabbesu dasakesū”ti vuttaṃ, kathaṃ pana te dasakā jānitabbāti āha “jīvitenā”tiādi.	1964	
PA_tika-abh08_t:1964_1	Suddhakamaṭṭhakanti cattāri mahābhūtāni, tannissitā ca vaṇṇagandharasaojāti idaṃ	1964	
PA_tika-abh08_t:1964_2	jīvitādinā asammissaṃ suddhaṭṭhakaṃ. Imāniyeva hi aṭṭha katthaci avinibbhogavasenapi	1964	
PA_tika-abh08_t:1964_3	pavattito avinibbhogarūpāni avakaṃsato eko kalāpoti ca vuccati. Ācariyajotipālattherena	1964	
PA_tika-abh08_t:1964_4	pana “nipphannānipphannavasena dasa rūpāni avinibbhogavuttikāni eko kalāpo”ti vatvā	1964	
PA_tika-abh08_t:1964_5	puna taṃsamatthanatthaṃ idaṃ vuttaṃ –	1964	
PA_tika-abh08_t:1965	“Avinibbhogavuttīni, catujānekalakkhaṇā;	196	
PA_tika-abh08_t:1966	Nipphannānaṭṭha vā tesu, hitvāna kāyalakkhaṇe”ti.	196	
PA_tika-abh08_t:1967	750. Kāyadasakanti kāyo dasamo etthāti kāyadasakaṃ, asādhāraṇena vā kāyena lakkhitaṃ dasakaṃ kāyadasakaṃ. Esa nayo cakkhudasakādīsu. Pariyāpuṭaṃ ñātaṃ, kathitanti vā attho.	196	
PA_tika-abh08_t:1968_0	752-3. Kāmāvacaradevesu sabbakālaṃ paṭisandhipavattīsu sattatiyā rūpānaṃ labbhanato	1968	
PA_tika-abh08_t:1968_1	vuttaṃ “niccaṃ rūpāni sattatī”ti. Na hi te kadācipi vikalindriyā, abhāvakā vā honti.	1968	
PA_tika-abh08_t:1968_2	“Manussesu opapātikasattāna”nti avisesena vuttepi ādikappikānaṃ bhāvadasakassa paṭisandhikkhaṇe	1968	
PA_tika-abh08_t:1968_3	abhāvato tesaṃ saṭṭhi rūpānīti veditabbaṃ. Jīvitanavakampi opapātikānaṃ, saṃsedajānañca	1968	
PA_tika-abh08_t:1968_4	kāmāvacarasattānaṃ pavatteyeva hoti tassa pācakagginā sahavuttittā, tassa ca ajjhohaṭāhārasannissayena	1968	
PA_tika-abh08_t:1968_5	sambhavato. Saṃsedajānampi paripuṇṇaṅgapaccaṅgānaṃ nibbattanato opapātikehi viseso	1968	
PA_tika-abh08_t:1968_6	natthīti tesaṃ visuṃ aggahaṇaṃ. Vibhaṅgepi hi –	1968	
PA_tika-abh08_t:1969	“Kāmadhātuyā upapattikkhaṇe kassaci ekādasāyatanāni pātubhavanti, kassaci dasāyatanāni, kassaci aparāni dasāyatanāni, kassaci navāyatanāni, kassaci sattāyatanāni pātubhavantī”ti –	196	
PA_tika-abh08_t:1970_0	Imassa niddese “opapātikasattāna”ntiādinā opapātika-ggahaṇameva kataṃ, na saṃsedaja-ggahaṇaṃ.	1970	
PA_tika-abh08_t:1970_1	Tañca paripuṇṇāyatanānaṃ saṃsedajānaṃ opapātikesu saṅgaṇhanato. Tathā hi vuttaṃ aṭṭhakathāyaṃ	1970	
PA_tika-abh08_t:1970_2	“saṃsedajayonikā paripuṇṇāyatanabhāvena opapātikasaṅgahaṃ katvā vuttā”ti. Padhānāya	1970	
PA_tika-abh08_t:1970_3	vā yoniyā sabbaparipuṇṇāyatanayoniṃ dassetuṃ “opapātikasattāna”nti vuttaṃ.	1970	
PA_tika-abh08_t:1971_0	754-5. Cakkhusotavatthuvasāti cakkhudasakasotadasakavatthudasakavasā. Ānandācariyo	1971	
PA_tika-abh08_t:1971_1	panettha “rūpadhātuyaṃ paṭisandhiviññāṇena saha cakkhusotavatthusattakānaṃ jīvitachakkassāti	1971	
PA_tika-abh08_t:1971_2	catunnaṃ kalāpānaṃ vasena sattavīsati rūpāni uppajjanti, tattha gandharasāhārānaṃ	1971	
PA_tika-abh08_t:1971_3	paṭikkhittattā”ti vatvā puna taṃ samatthento “pāḷiyañhi ‘rūpadhātuyā upapattikkhaṇe	1971	
PA_tika-abh08_t:1971_4	ṭhapetvā asaññasattānaṃ devānaṃ pañcāyatanāni pātubhavanti, pañca dhātuyo pātubhavantī’ti	1971	
PA_tika-abh08_t:1971_5	vuttaṃ. Tathā ‘rūpadhātuyā cha āyatanāni nava dhātuyo’ti sabbasaṅgāhakavasena tattha	1971	
PA_tika-abh08_t:1971_6	vijjamānāyatanadhātuyo dassetuṃ vuttaṃ. Kathāvatthumhi ca ghānāyatanādīnaṃ viya gandhāyatanādīnañca	1971	
PA_tika-abh08_t:1971_7	tattha bhāvo paṭikkhitto ‘atthi tattha ghānāyatananti? Āmantā. Atthi tattha gandhāyatananti?	1971	
PA_tika-abh08_t:1971_8	Na hevaṃ vattabbe’tiādinā. Na ca aphoṭṭhabbāyatanānaṃ pathavīdhātuādīnaṃ viya agandharasāyatanānaṃ	1971	
PA_tika-abh08_t:1971_9	gandharasānaṃ tattha bhāvo sakkā vattuṃ phusituṃ sakkuṇeyyatāvinimuttassa pathavīādisabhāvassa	1971	
PA_tika-abh08_t:1971_10	viya gandharasāyatanabhāvavinimuttassa gandharasabhāvassa abhāvā. Yadi ca ghānasamphassādīnaṃ	19711	
PA_tika-abh08_t:1971_11	kāraṇabhāvo natthīti tāni āyatanānīti na vucceyyuṃ, dhātusaddo pana nissattanijjīvavibhāvakoti	19711	
PA_tika-abh08_t:1971_12	gandhadhāturasadhātūti avacane kāraṇaṃ natthi. Dhammasabhāvo ca nesaṃ ekantena icchitabbo	19711	
PA_tika-abh08_t:1971_13	sabhāvadhāraṇādilakkhaṇato aññassa abhāvā. Dhammānañca āyatanabhāvo ekantato yamake	19711	
PA_tika-abh08_t:1971_14	vutto ‘dhammo āyatananti? Āmantā’ti, tasmā tesaṃ gandharasāyatanabhāvābhāvepi koci	19711	
PA_tika-abh08_t:1971_15	āyatanabhāvo vattabbo. Yadi ca phoṭṭhabbabhāvato añño pathavīādibhāvo viya gandharasabhāvato	19711	
PA_tika-abh08_t:1971_16	añño tesaṃ koci sabhāvo siyā, tesaṃ dhammāyatanasaṅgaho. Gandharasabhāve, pana āyatanabhāve	19711	
PA_tika-abh08_t:1971_17	ca sati gandho ca so āyatanañca gandhāyatanaṃ, raso ca so āyatanañca rasāyatananti	19711	
PA_tika-abh08_t:1971_18	idamāpannamevāti gandharasāyatanabhāvo ca na sakkā nivāretuṃ, ‘tayo āhārā’ti vacanato	19711	
PA_tika-abh08_t:1971_19	kabaḷīkārāhārassa tattha abhāvo viññāyati, tasmā yathā pāḷiyā avirodho hoti, tathā	19711	
PA_tika-abh08_t:1971_20	gandharasojā hitvā rūpagaṇanā kātabbā. Evañhi dhammatā na vilomatā hotī”ti vadati.	19712	
PA_tika-abh08_t:1972_0	Ācariyajotipāladhammapālattherā pana taṃ paṭikkhipanti. Tathā ca vuttaṃ tehi “rūpāvacarasattānaṃ	1972	
PA_tika-abh08_t:1972_1	ghānajivhāyatanābhāvato vijjamānāpi gandharasā āyatanakiccaṃ na karontī”ti, te anāmasitvā	1972	
PA_tika-abh08_t:1972_2	pāḷiyaṃ “pañcāyatanāni pātubhavantī”ti “cha āyatanānī”ti ca ādi vuttaṃ. “Tayo āhārā”ti	1972	
PA_tika-abh08_t:1972_3	ca ajjhoharitabbassa āhārassa abhāvena ojaṭṭhamakarūpasamuṭṭhāpanasaṅkhātassa āhārakiccassa	1972	
PA_tika-abh08_t:1972_4	akaraṇato, na sabbena sabbaṃ gandharasānaṃ, ojāya ca abhāvato. Iti visayino kiccassa	1972	
PA_tika-abh08_t:1972_5	abhāvena visayo kiccabhāvadhammo na vutto. Yasmiñhi bhave visayī natthi, tasmiṃ taṃhetuko	1972	
PA_tika-abh08_t:1972_6	nippariyāyena visayassa āyatanabhāvo natthīti vijjamānassāpi avacanaṃ, yathā tattheva	1972	
PA_tika-abh08_t:1972_7	rūpabhave pathavītejovāyodhātūnaṃ phoṭṭhabbāyatanabhāvena. Yassa pana yattha vacanaṃ,	1972	
PA_tika-abh08_t:1972_8	tassa tattha visayīsabbhāvahetuko nippariyāyena āyatanabhāvo vutto, yathā tattheva	1972	
PA_tika-abh08_t:1972_9	rūpāyatanassa. Yadi visayīsabbhāvahetuko visayassa nippariyāyena āyatanabhāvo, kathamasaññasattānaṃ	1972	
PA_tika-abh08_t:1972_10	dve āyatanāni pātubhavanti. Asaññasattānañhi cakkhāyatanaṃ natthi. Atha tadabhāvena	19721	
PA_tika-abh08_t:1972_11	rūpāyatanaṃ aññesaṃ avisayoti? Nāyaṃ virodho. Yena adhippāyena rūpadhātuyaṃ saññīnaṃ	19721	
PA_tika-abh08_t:1972_12	gandhāyatanādīnaṃ avacanaṃ, tena na rūpāyatanassāpi avacananti asaññīnaṃ ekaṃ āyatanaṃ	19721	
PA_tika-abh08_t:1972_13	na vattabbaṃ. Yathāsakañhi indriyagocarabhāvāpekkhāya yesaṃ nippariyāyena āyatanabhāvo	19721	
PA_tika-abh08_t:1972_14	atthi, tesu niddisiyamānesu tadabhāvato rūpadhātuyaṃ saññīnaṃ gandhādike visuṃ āyatanabhāvena	19721	
PA_tika-abh08_t:1972_15	avatvā dhammasabhāvānativattanato, manoviññāṇassa ca visayabhāvūpagamanato dhammāyatanantogadhe	19721	
PA_tika-abh08_t:1972_16	katvā “pañcāyatanānī”ti pāḷiyaṃ vuttaṃ. Etadatthañhi dhammāyatananti sāmaññato nāmakaraṇaṃ	19721	
PA_tika-abh08_t:1972_17	piṭṭhivaṭṭakāni vā tāni katvā “pañcāyatanānī”ti vuttaṃ. Yena ca pana adhippāyena	19721	
PA_tika-abh08_t:1972_18	asaññīnaṃ rūpāyatanaṃ vuttaṃ, tena saññīnaṃ, asaññīnampi gandhāyatanādīnaṃ visuṃ	19721	
PA_tika-abh08_t:1972_19	gahaṇaṃ kātabbanti imassa nayassa dassanatthaṃ “asaññasattānaṃ devānaṃ dve āyatanāni	19721	
PA_tika-abh08_t:1972_20	pātubhavantī”ti vuttaṃ.	19722	
PA_tika-abh08_t:1973_0	Asatipi hi tattha attano indriyesu rūpassa vaṇṇāyatanasabhāvātikkamo natthevāti taṃ	1973	
PA_tika-abh08_t:1973_1	rūpāyatanantveva vuccati. Iminā ca nayadassanena gandhādīni tīṇi pakkhipitvā saññīnaṃ	1973	
PA_tika-abh08_t:1973_2	aṭṭha āyatanāni, asaññīnaṃ pañcāti ayamattho dassito hoti. Evañcetaṃ sampaṭicchitabbaṃ,	1973	
PA_tika-abh08_t:1973_3	aññathā rūpaloke phusituṃ asakkuṇeyyatāya pathavīādīnaṃ brahmūnaṃ vacīghoso eva ca	1973	
PA_tika-abh08_t:1973_4	na siyā. Na hi paṭighaṭṭananighaṃsanamantarena saddappavatti atthi, na ca phusanasabhāvānaṃ	1973	
PA_tika-abh08_t:1973_5	katthaci aphusanasabhāvatā sakkā viññātuṃ, phoṭṭhabbāyatanassa ca bhūtattayassa abhāve	1973	
PA_tika-abh08_t:1973_6	rūpabhave rūpāyatanādīnampi sambhavo eva na siyā, tasmā phusituṃ sakkuṇeyyatāyapi	1973	
PA_tika-abh08_t:1973_7	pathavīādīnaṃ tattha kāyindriyābhāvena tesaṃ phoṭṭhabbabhāvo na vutto. Evañca katvā	1973	
PA_tika-abh08_t:1973_8	rūpadhātuyaṃ tesaṃ sappaṭighatāvacanañca samatthitaṃ hoti. Vuttañhi “asaññasattānaṃ	1973	
PA_tika-abh08_t:1973_9	anidassanasappaṭighaṃ ekaṃ mahābhūtaṃ paṭicca…pe… dve mahābhūtā”tiādi.	1973	
PA_tika-abh08_t:1974_0	Paṭigho ca nāma bhūtattayassa kāyapasādaṃ pati tannissayabhūtaghaṭṭanaṃ dvārena abhimukhabhāvo,	1974	
PA_tika-abh08_t:1974_1	idha pana taṃsabhāvatā, so ca phusituṃ asakkuṇeyyabhāvo ghaṭṭanāya abhāvato natthi.	1974	
PA_tika-abh08_t:1974_2	Yadi tattha asatipi visayimhi rūpāyatanampi gahetvā “dve āyatanānī”ti vuttaṃ, atha	1974	
PA_tika-abh08_t:1974_3	kasmā gandhāyatanādīni gahetvā “pañcāyatanānī”ti na vuttanti? Nayadassanavasena desanā	1974	
PA_tika-abh08_t:1974_4	pavattāti vuttovāyamattho. Atha vā tattha rūpāyatanasseva vacanaṃ kadāci aññabhūmikānaṃ	1974	
PA_tika-abh08_t:1974_5	pasādassa visayabhāvaṃ sandhāya, na pana itaresaṃ abhāvato, nāpi pariyāyena gandhāyatanādīnaṃ	1974	
PA_tika-abh08_t:1974_6	āyatanabhāvābhāvato.	1974	
PA_tika-abh08_t:1975_0	Asaññīnañhi rūpāyatanaṃ samānatalavāsīnaṃ vehapphalānaṃ, uparibhūmikānañca suddhāvāsānaṃ	1975	
PA_tika-abh08_t:1975_1	pasādassa visayabhāvaṃ gacchati, na pana gandharasāti tesaṃyeva tattha avacanaṃ yuttaṃ.	1975	
PA_tika-abh08_t:1975_2	Kathāvatthumhi ca nippariyāyena gandhāyatanādīnaṃ atthibhāvaṃ parijānantaṃ sandhāya	1975	
PA_tika-abh08_t:1975_3	paṭisedho kato. Yadipi cetaṃ vacanaṃ tattha gandhāyatanādīnaṃ abhāvavibhāvanaṃ na	1975	
PA_tika-abh08_t:1975_4	hoti, atthibhāvadīpanampi pana aññavacanaṃ natthevāti? Nayidamevaṃ aṭṭhakathāsu tattha	1975	
PA_tika-abh08_t:1975_5	tesaṃ atthibhāvassa niddhāretvā vuttattā. Yañhi aṭṭhakathāvacanaṃ pāḷiyā na virujjhati,	1975	
PA_tika-abh08_t:1975_6	taṃ pāḷi viya pamāṇabhūtaṃ avigarahitāya ācariyaparamparāya yāvajjatanā āgatattā.	1975	
PA_tika-abh08_t:1975_7	Tattha siyā “yaṃ pāḷiyā na virujjhati aṭṭhakathāvacanaṃ, taṃ pamāṇaṃ, idaṃ pana virujjhatī”ti?	1975	
PA_tika-abh08_t:1975_8	Nayidamevaṃ, yathā na virujjhati, tathā paṭipāditattā. Cakkhādīnaṃ āyatanānaṃ, tannissayānañca	1975	
PA_tika-abh08_t:1975_9	viññāṇānaṃ sattasuññatāsandassanatthaṃ bhagavato dhātudesanāti āyatanabhāvena vuttānaṃyeva	1975	
PA_tika-abh08_t:1975_10	dhātubhāvadīpanato dhātubhāvassāpi tesaṃ avacanaṃ yujjati eva, tasmā yathā pāḷiyā	19751	
PA_tika-abh08_t:1975_11	avirodho hoti, tathā cakkhudasakādivasena idha rūpagaṇanā katāti na ettha dhammatāvilomanāsaṅkāya	19751	
PA_tika-abh08_t:1975_12	okāsoti veditabbanti.	19751	
PA_tika-abh08_t:1976_0	756. Jaccandhabadhirāti chandānurakkhaṇatthaṃ dīghakaraṇaṃ. Na hi jaccandhabadhiraaghānarahite	1976	
PA_tika-abh08_t:1976_1	napuṃsake vatthukāyajivhādasakavasena idha tiṃsāti yujjati, idañca “opapātikassa	1976	
PA_tika-abh08_t:1976_2	jaccandhabadhiraghānarahite napuṃsake jivhākāyavatthudasakānaṃ vasena tiṃsa rūpāni	1976	
PA_tika-abh08_t:1976_3	uppajjantī”ti aṭṭhakathāvādaṃ gahetvā vuttaṃ. Ānandācariyo pana taṃ “pāḷiyā na sametī”ti	1976	
PA_tika-abh08_t:1976_4	vatvā paṭikkhipati. Tathā cāha “netaṃ pāḷiyā sametī”ti. Na hi pāḷiyaṃ kāmāvacarānaṃ	1976	
PA_tika-abh08_t:1976_5	saṃsedajopapātikānaṃ aghānakānaṃ uppatti vuttā.	1976	
PA_tika-abh08_t:1977	Dhammahadayavibhaṅge hi –	197	
PA_tika-abh08_t:1978	“Kāmadhātuyā upapattikkhaṇe kassaci ekādasāyatanāni pātubhavanti, kassaci dasāyatanāni, kassaci aparāni dasāyatanāni, kassaci navāyatanāni, kassaci sattāyatanāni pātubhavantī”ti –	197	
PA_tika-abh08_t:1979_0	Vuttaṃ, na vuttaṃ “aṭṭhāyatanāni pātubhavantī”ti. Yadi hi aghānakassāpi upapatti	1979	
PA_tika-abh08_t:1979_1	siyā, tikkhattuṃ “dasāyatanāni pātubhavantī”ti vattabbaṃ siyā, tikkhattuñca “navāyatanāni	1979	
PA_tika-abh08_t:1979_2	pātubhavantī”ti, na cetaṃ vuttaṃ. Yamake ca ghānajivhānaṃ sahappavatti vuttāti taṃ	1979	
PA_tika-abh08_t:1979_3	upaparikkhitvā gahetabbanti. Ayañhettha ācariyassa adhippāyo – dhammahadayavibhaṅgapāḷiyañhi	1979	
PA_tika-abh08_t:1979_4	“ekādasā”ti paripuṇṇāyatanassa saddāyatanavajjāni ekādasāyatanāni vuttāni, “kassaci	1979	
PA_tika-abh08_t:1979_5	dasāyatanānī”ti andhassa cakkhāyatanavajjāni, “aparāni dasāyatanānī”ti badhirassa	1979	
PA_tika-abh08_t:1979_6	sotāyatanavajjāni, “navāyatanānī”ti andhabadhirassa cakkhusotavajjāni, “sattāyatanānī”ti	1979	
PA_tika-abh08_t:1979_7	gabbhaseyyakassa rūpagandharasakāyaphoṭṭhabbamanadhammāyatanavasena vuttaṃ. Yadi	1979	
PA_tika-abh08_t:1979_8	cakkhusotaghānavikalopi uppajjeyya, tassa aṭṭhevāyatanāni vattabbāni siyuṃ, na ca	1979	
PA_tika-abh08_t:1979_9	vuttaṃ “aṭṭhāyatanāni pātubhavantī”ti, tasmā nattheva cakkhusotaghānavikalo. Sati	1979	
PA_tika-abh08_t:1979_10	aghānakaupapattiyaṃ punapi “kassaci aparāni dasāyatanāni pātubhavantī”ti vattabbaṃ	19791	
PA_tika-abh08_t:1979_11	siyā. Tathā ca sati yathā andhabadhirassa vasena “kassaci navāyatanāni pātubhavantī”ti	19791	
PA_tika-abh08_t:1979_12	ekavāraṃ vuttaṃ, evaṃ andhāghānakassa, badhirāghānakassa ca vasena “kassaci aparāni	19791	
PA_tika-abh08_t:1979_13	navāyatanāni, kassaci aparāni navāyatanānī”ti vattabbaṃ siyā. Kāmabhave ajivhassa	19791	
PA_tika-abh08_t:1979_14	sattassābhāvato, ghānajivhāyatanānaṃ sahappavattivacanato ca tattheva kāmadhātuyaṃ	19791	
PA_tika-abh08_t:1979_15	aghānakassāsambhavoti.	19791	
PA_tika-abh08_t:1980_0	Jotipālattherādayo pana “saṃsedajassa jaccandhabadhiraaghānakanapuṃsakassa jivhākāyavatthudasakānaṃ	1980	
PA_tika-abh08_t:1980_1	vasena tiṃsarūpāni uppajjantīti vuttaṃ, na opapātikassa. Dhammahadayavibhaṅgapāḷiyañca	1980	
PA_tika-abh08_t:1980_2	‘upapattikkhaṇe’ti vuttattā opapātikasseva vasena nayo nīto. Yamakaṭṭhakathāyañca	1980	
PA_tika-abh08_t:1980_3	vuttaṃ ‘kāmadhātuyaṃ aghānako opapātiko natthi. Yadi bhaveyya, kassaci aṭṭhāyatanāni	1980	
PA_tika-abh08_t:1980_4	pātubhavantīti vadeyyā’ti, yampi dhammahadayavibhaṅge ‘kāmadhātuyā upapattikkhaṇe	1980	
PA_tika-abh08_t:1980_5	kassaci ekādasāyatanāni pātubhavantī’tiādīnaṃ niddese ‘opapātikānaṃ petāna’ntiādinā	1980	
PA_tika-abh08_t:1980_6	opapātika-ggahaṇameva kataṃ, na pana saṃsedaja-ggahaṇaṃ, taṃ paripuṇṇāyatanānaṃyeva	1980	
PA_tika-abh08_t:1980_7	saṃsedajānaṃ opapātikesu saṅgahavasena vuttanti veditabbaṃ. Tathā hi vuttaṃ aṭṭhakathāyaṃ	1980	
PA_tika-abh08_t:1980_8	‘saṃsedajayonikā paripuṇṇāyatanabhāvena opapātikasaṅgahaṃ katvā vuttā’ti, padhānāya	1980	
PA_tika-abh08_t:1980_9	vā yoniyā sabbaṃ paripuṇṇāyatanaṃ yoniṃ saṅgahetvā dassetuṃ ‘opapātikāna’nti vuttanti	1980	
PA_tika-abh08_t:1980_10	ca, tasmā na koci pāḷivirodho”ti vadanti.	19801	
PA_tika-abh08_t:1981_0	Apare panāhu – “kāmadhātuyaṃ aghānako opapātiko natthi. Yadi bhaveyya, kassaci aṭṭhāyatanāni	1981	
PA_tika-abh08_t:1981_1	pātubhavantīti vadeyyāti idaṃ manussesu saṃsedajopapātikānaṃ vasena vuttaṃ, te paripuṇṇāyatanāva.	1981	
PA_tika-abh08_t:1981_2	Kesañci pana aghānakakīṭānaṃ atthibhāvato apāyesu saṃsedajopapātike sandhāyetaṃ vutta”nti	1981	
PA_tika-abh08_t:1981_3	vadanti. Taṃ ānandācariyādīnaṃ matena paṭikkhepārahamevāti.	1981	
PA_tika-abh08_t:1982_0	757-8. Ukkaṃsassāvakaṃsassa antareti “sattatī”ti vuttaukkaṃsaparicchedassa, “tiṃsā”ti	1982	
PA_tika-abh08_t:1982_1	vuttaavakaṃsaparicchedassa ca majjhe. Anurūpato…pe… vibhāvināti jātiandhassa saṭṭhi	1982	
PA_tika-abh08_t:1982_2	rūpāni cakkhudasakābhāvato, tathā badhirassa sotadasakābhāvato, andhabadhirassa pana	1982	
PA_tika-abh08_t:1982_3	paṇṇāsa cakkhusotadasakābhāvatotiādinā nayena aññamaññāpekkhāya paripuṇṇā paripuṇṇānaṃ	1982	
PA_tika-abh08_t:1982_4	rūpānaṃ pāṇīnaṃ vasena rūpānaṃ samuppatti viññātabbāti attho. Yaṃ panettha vattabbaṃ, taṃ vuttamevāti.	1982	
PA_tika-abh08_t:1983_0	759-60. Evaṃ tīsu bhavesu paṭisandhiyaṃ rūpappavattiṃ dassetvā idāni pavattiyaṃ dassetuṃ	1983	
PA_tika-abh08_t:1983_1	“sattavīsati rūpānī”tiādi vuttaṃ. Kāmāvacarasattassa hi paripuṇṇāyatanassa asati	1983	
PA_tika-abh08_t:1983_2	andhabadhirādipasādavighāte yāva maraṇacittassa heṭṭhā sattarasamacittaṃ, tāva sattavīsati	1983	
PA_tika-abh08_t:1983_3	rūpāni pavattanti. Aparipuṇṇāyatanassa pana jaccandhādikassa heṭṭhā vuttanayena rūpānaṃ	1983	
PA_tika-abh08_t:1983_4	hāyanavaḍḍhanāni veditabbāni. Nanu aṭṭhavīsatiyeva rūpāni kāmabhave pavattantīti	1983	
PA_tika-abh08_t:1983_5	āha “appavattanato”tiādi.	1983	
PA_tika-abh08_t:1984_0	Ghānaṃ…pe… na vijjareti kāmavirāgabhāvanāvasena gandhādiggāhakesu pasādesu virattā	1984	
PA_tika-abh08_t:1984_1	hontīti ghānādittayaṃ natthi. Cakkhusotesu pana anuttaradassanādiatthaṃ virattā na	1984	
PA_tika-abh08_t:1984_2	hontīti tāni tesaṃ uppajjanti. Bhāvadvayaṃ kāmarāgūpanissayattā na uppajjati. Keci	1984	
PA_tika-abh08_t:1984_3	pana “lahutādittayampi rūpabhave natthi dandhattakarādidhātukkhobhābhāvato. Sati	1984	
PA_tika-abh08_t:1984_4	hi tādise dhātukkhobhe tappaṭipakkhehi lahutādīhi bhavitabba”nti vadanti, taṃ akāraṇaṃ.	1984	
PA_tika-abh08_t:1984_5	Na hi vūpasametabbapaccanīkāpekkho tabbirodhidhammuppādo. Tathā sati sahetukakiriyacittuppādesu	1984	
PA_tika-abh08_t:1984_6	kāyalahutādīnaṃ abhāvo eva siyā, tasmā pañceva rūpāni saññībrahmānaṃ na uppajjanti,	1984	
PA_tika-abh08_t:1984_7	avasesāni tevīsati rūpāni uppajjanti. Asaññībrahmānaṃ pana pañca pasādarūpāni, bhāvadvayaṃ,	1984	
PA_tika-abh08_t:1984_8	hadayavatthu, viññattidvayaṃ, lahutādittayanti terasa rūpāni vajjetvā avasesāni pannarasa uppajjanti.	1984	
PA_tika-abh08_t:1985_0	761. Catusantatīti catunnaṃ paccayānaṃ vasena catusantatirūpāni. Rūpe honti tisantatīti	1985	
PA_tika-abh08_t:1985_1	brahmānaṃ anāhārabhāvena āhārajarūpānaṃ abhāvato tisso santatiyo. Dvisantatīti cittajāhārajānaṃ	1985	
PA_tika-abh08_t:1985_2	abhāvato dve santatiyo. Bahiddhā ekasantatīti kammajādīnaṃ tissannampi abhāvato utujasantatiyeva.	1985	
PA_tika-abh08_t:1986_0	762-4. Evaṃ paṭisandhipavattīsu rūpānaṃ gaṇanaparicchedaṃ vatvā idāni tattha nesaṃ	1986	
PA_tika-abh08_t:1986_1	uppattikkamaṃ dassetuṃ “rūpaṃ nibbattamāna”ntiādi vuttaṃ. Sabbesanti kāmarūpabhavikānaṃ	1986	
PA_tika-abh08_t:1986_2	sabbasattānaṃ. Paṭisandhikkhaṇe panāti ettha dasakattayaṃ hotīti pāṭhaseso. Tenāha	1986	
PA_tika-abh08_t:1986_3	“yathevā”tiādi. Paṭisandhikkhaṇe dasakattayaṃ heṭṭhā vuttampi “tañca kho sandhicittassā”tiādikaṃ	1986	
PA_tika-abh08_t:1986_4	visesaṃ dassetuṃ puna vuttaṃ. Cittassa tīsu khaṇesu kammajarūpānaṃ samuppattito āha	1986	
PA_tika-abh08_t:1986_5	“tathevā”tiādi. Tiṃsa tiṃsevāti tiṃsa tiṃseva kammajarūpāni.	1986	
PA_tika-abh08_t:1987_0	Ānandācariyo pana “cittassa ṭhitikkhaṇameva natthi, bhaṅgakkhaṇe ca rūpuppādo natthīti	1987	
PA_tika-abh08_t:1987_1	catusamuṭṭhānikānipi rūpāni cittassa uppādakkhaṇeyeva hontī”ti āha. Vuttañhi tena	1987	
PA_tika-abh08_t:1987_2	– yo cettha cittassa ṭhitikkhaṇo vutto, so ca atthi natthīti vicāretabbo. Cittayamake	1987	
PA_tika-abh08_t:1987_3	hi “uppannaṃ uppajjamāna”nti etassa vibhaṅge “bhaṅgakkhaṇe uppannaṃ no ca uppajjamāna”nti	1987	
PA_tika-abh08_t:1987_4	ettakameva vuttaṃ, na vuttaṃ “ṭhitikkhaṇe bhaṅgakkhaṇe cā”ti. Tathā”na uppajjamānaṃ	1987	
PA_tika-abh08_t:1987_5	na uppanna”nti ettha “bhaṅgakkhaṇe na uppajjamānaṃ no ca na uppanna”nti ettakameva	1987	
PA_tika-abh08_t:1987_6	vuttaṃ, na vuttaṃ “ṭhitikkhaṇe bhaṅgakkhaṇe cā”ti. Evaṃ “na niruddhaṃ na nirujjhamāna”nti	1987	
PA_tika-abh08_t:1987_7	etesaṃ paripuṇṇavissajjane “uppādakkhaṇe anāgatañcā”ti vatvā “ṭhitikkhaṇe”ti avacanaṃ,	1987	
PA_tika-abh08_t:1987_8	atikkantakālavāre ca “bhaṅgakkhaṇe cittaṃ uppādakkhaṇaṃ vītikkanta”nti vatvā “ṭhitikkhaṇe”ti	1987	
PA_tika-abh08_t:1987_9	avacanaṃ ṭhitikkhaṇābhāvaṃ cittassa dīpeti. Suttepi hi “ṭhitassa aññathattaṃ paññāyatī”ti	1987	
PA_tika-abh08_t:1987_10	tasseva ekassa aññathattābhāvato yassā aññathattaṃ paññāyati, sā santatiṭṭhitīti	19871	
PA_tika-abh08_t:1987_11	na na sakkā vattuṃ. Vijjamānaṃ taṃkhaṇadvayasamaṅgī ṭhitanti. Yo cettha cittassa	19871	
PA_tika-abh08_t:1987_12	nirodhakkhaṇe rūpuppādo vutto, so ca vicāretabbo. Kasmā? “Yassa vā pana samudayasaccaṃ	19871	
PA_tika-abh08_t:1987_13	nirujjhati, tassa dukkhasaccaṃ uppajjatīti? No”ti vuttanti, na ca cittasamuṭṭhānarūpameva	19871	
PA_tika-abh08_t:1987_14	sandhāya paṭikkhepo katoti sakkā viññātuṃ cittasamuṭṭhānarūpādhikārassa abhāvāti.	19871	
PA_tika-abh08_t:1988_0	Ācariyassa hi ayamadhippāyo – uppannauppajjamānavārādīsu “ṭhitikkhaṇe”ti avacanaṃ	1988	
PA_tika-abh08_t:1988_1	“cittassa ṭhitikkhaṇaṃ nāma natthī”ti imamatthaṃ dīpeti. Na hi yathādhammasāsane	1988	
PA_tika-abh08_t:1988_2	abhidhamme labbhamānassa avacane kāraṇaṃ dissati. Na kevalaṃ abhidhamme avacanameva	1988	
PA_tika-abh08_t:1988_3	cittassa ṭhitikkhaṇabhāvajotakaṃ, apica kho “ṭhitassa aññathattaṃ paññāyatī”ti evamāgatā	1988	
PA_tika-abh08_t:1988_4	suttantapāḷipi. Aññathattaṃ nāma pubbāparaviseso. Apica yathā bhūto dhammo uppajjati,	1988	
PA_tika-abh08_t:1988_5	kiṃ tathā bhūtova bhijjati, udāhu aññathā bhūto. Yadi tathā bhūtova bhijjati, na	1988	
PA_tika-abh08_t:1988_6	jaratāya sambhavo. Aññathā bhūto, añño eva soti sabbathāpi ṭhitikkhaṇassa abhāvoyeva.	1988	
PA_tika-abh08_t:1988_7	Yadi ca cittassa bhaṅgakkhaṇe rūpaṃ uppajjeyya, taṃ dukkhasaccanti katvā “no”ti vattuṃ	1988	
PA_tika-abh08_t:1988_8	na sakkā, vuttañca, tasmā viññāyati “cittassa nirodhakkhaṇe rūpuppādo natthī”ti.	1988	
PA_tika-abh08_t:1989_0	Ācariyajotipāladhammapālattherānaṃ panetaṃ nakkhamati. Tehi “ekadhammādhārabhāvepi	1989	
PA_tika-abh08_t:1989_1	uppādanirodhānaṃ añño uppādakkhaṇo, añño nirodhakkhaṇo. Uppādāvatthañhi upādāya uppādakkhaṇo,	1989	
PA_tika-abh08_t:1989_2	nirodhāvatthaṃ upādāya nirodhakkhaṇo. Uppādāvatthāya ca bhinnā nirodhāvatthāti ekasmiṃyeva	1989	
PA_tika-abh08_t:1989_3	ca sabhāvadhamme yathā icchitabbā, aññathā aññoyeva dhammo uppajjati, añño nirujjhatīti	1989	
PA_tika-abh08_t:1989_4	āpajjeyya, evaṃ nirodhāvatthāya viya nirodhābhimukhāvatthāyapi bhavitabbaṃ, sā ṭhiti	1989	
PA_tika-abh08_t:1989_5	jaratā cā”ti sampaṭicchitabbametaṃ.	1989	
PA_tika-abh08_t:1990_0	Yadi evaṃ, kasmā pāḷiyaṃ ṭhitikkhaṇo na vuttoti? Vineyyajjhāsayānurodhena nayadassanavasena	1990	
PA_tika-abh08_t:1990_1	pāḷigatīti veditabbāti. Abhidhammadesanāpi hi kadāci vineyyajjhāsayānurodhena pavattati,	1990	
PA_tika-abh08_t:1990_2	yathā rūpassa uppādo “upacayo santatī”ti bhinditvā desito. Hetusampayuttadukādidesanā	1990	
PA_tika-abh08_t:1990_3	cettha nidassitabbā. “Yassa vā panā”tiādipucchāya vissajjane ca arūpalokaṃ cittasamuṭṭhānarūpaṃ	1990	
PA_tika-abh08_t:1990_4	vā sandhāya “no”ti sakkā vattuṃ. Ayañhi yamakadesanāya pakati, yadidaṃ yathāsambhavayojanāti.	1990	
PA_tika-abh08_t:1990_5	Atha vā paccāsattiñāyena yaṃ samudayasaccaṃ nirujjhati, tena yaṃ dukkhasaccaṃ uppādetabbaṃ	1990	
PA_tika-abh08_t:1990_6	cittacetasikatappaṭibaddharūpasaṅkhātaṃ, tassa tadā uppatti natthīti “no”ti vissajjanaṃ,	1990	
PA_tika-abh08_t:1990_7	na sabbassa vacanato, tasmā na sakkā cittassa ṭhitikkhaṇe, bhaṅgakkhaṇe ca rūpuppādanaṃ	1990	
PA_tika-abh08_t:1990_8	paṭikkhipitunti vadanti.	1990	
PA_tika-abh08_t:1991_0	Utujarūpāni pana paṭisandhicittassa ṭhitikkhaṇato paṭṭhāya aṭṭhakanavakavasena uppajjanti.	1991	
PA_tika-abh08_t:1991_1	Paṭisandhikkhaṇe hi uppannānaṃ kammajarūpānaṃ abbhantare sahuppādaekanirodhatejodhātu	1991	
PA_tika-abh08_t:1991_2	ṭhānaṃ patvā tassa ṭhitikkhaṇe aṭṭha rūpāni samuṭṭhāpeti, tattha uppannā tejodhātu	1991	
PA_tika-abh08_t:1991_3	paṭisandhicittassa bhaṅgakkhaṇe, tattha uppannā paṭhamabhavaṅgassa uppādakkhaṇeti	1991	
PA_tika-abh08_t:1991_4	evamādinā aṭṭhakaṃ, kadāci saddapātubhāvakāle tena saha saddanavakañca uppajjati.	1991	
PA_tika-abh08_t:1991_5	Cittajarūpāni ca paṭisandhito anantaraṃ paṭhamabhavaṅgato paṭṭhāya rūpajanakacittānaṃ	1991	
PA_tika-abh08_t:1991_6	uppādakkhaṇe aṭṭhakavasena, saddapātubhāvādikāle saddanavakādivasena ca pavattanti.	1991	
PA_tika-abh08_t:1991_7	Āhārajāni pana ekassa, dvinnaṃ vā sattāhānaṃ atikkamena nibbattanti. Nanu ca ajjhohaṭāhārapaccayena	1991	
PA_tika-abh08_t:1991_8	āhāro rūpaṃ samuṭṭhāpeti, gabbhe sayantassa ca kuto ajjhoharaṇāhāroti? Samātito.	1991	
PA_tika-abh08_t:1991_9	Mātarā hi bhuttaṃ kucchigatassa sarīre abbhañjanaṃ viya āhārakiccaṃ karoti. Tenāhu porāṇā –	1991	
PA_tika-abh08_t:1992	“Yañcassa bhuñjatī mātā,	199	
PA_tika-abh08_t:1993	Annaṃ pānañca bhojanaṃ;	199	
PA_tika-abh08_t:1994	Tena so tattha yāpeti,	199	
PA_tika-abh08_t:1995	Mātukucchigato naro”ti. ;	199	
PA_tika-abh08_t:1996_0	Tasmā mātarā ajjhohaṭāhārena anuggahite sarīre abbhantarikā ojā laddhappaccayā rūpaṃ	1996	
PA_tika-abh08_t:1996_1	samuṭṭhāpeti, cakkhusotaghānajivhādasakā pana pañcapasādāvatthaṃ atikkamma pacchā	1996	
PA_tika-abh08_t:1996_2	sattame sattāhe uppajjanti, “ekādasame sattāhe”ti ānandācariyo avoca. Ayamettha gabbhaseyyakānaṃ rūpappavattinayo.	1996	
PA_tika-abh08_t:1997_0	Opapātikānampi paṭisandhicittassa uppādakkhaṇe kammasamuṭṭhānāni sattati rūpāni uppajjanti,	1997	
PA_tika-abh08_t:1997_1	tathevassa ṭhitikkhaṇe, bhaṅgakkhaṇe ca sattati sattatītiādinā vuttanayena ukkaṃsāvakaṃsato	1997	
PA_tika-abh08_t:1997_2	kāmabhavikasattānaṃ, rūpībrahmānañca yathāvuttanayeneva yathānurūpaṃ kammasamuṭṭhānānaṃ,	1997	
PA_tika-abh08_t:1997_3	utusamuṭṭhānānañca pavatti veditabbā. Āhārajarūpaṃ pana kāmāvacarānaṃ sabbapaṭhamaṃ	1997	
PA_tika-abh08_t:1997_4	attano mukhagatakheḷaṃ ajjhoharaṇakāle uppajjati. Saññībrahmānaṃ taṃ sabbena sabbaṃ	1997	
PA_tika-abh08_t:1997_5	natthi. Asaññīnañca cittajāhārajāni natthevāti ayaṃ viseso. Evaṃ uppajjamānesu ca	1997	
PA_tika-abh08_t:1997_6	panetesu rūpesu yaṃ cittassa uppādakkhaṇe uppannaṃ, taṃ attanā sahuppannacittaṃ ādiṃ	1997	
PA_tika-abh08_t:1997_7	katvā sattarasamacittassa nirodhakkhaṇe nirujjhati, ṭhitikkhaṇe uppannaṃ aṭṭhārasamassa	1997	
PA_tika-abh08_t:1997_8	uppādakkhaṇe nirujjhati, bhaṅgakkhaṇe uppannaṃ imassa ṭhitikkhaṇe nirujjhatīti evaṃ	1997	
PA_tika-abh08_t:1997_9	uppajjantaṃ, nirujjhantañca yāva maraṇacittassa heṭṭhā sattarasamacittaṃ, tāva yathārahaṃ	1997	
PA_tika-abh08_t:1997_10	catusantatiādivasena pavattatīti. Āsannamaraṇassa pana cutito sattarasamacittassa	19971	
PA_tika-abh08_t:1997_11	ṭhitikkhaṇamādiṃ katvā kammajarūpaṃ na samuṭṭhāti. Yadi samuṭṭhāti, maraṇaṃ na siyā	19971	
PA_tika-abh08_t:1997_12	anupacchinnattā kammajarūpānaṃ. Kammajarūpasamucchede hi “mato”ti vuccati. Vuttañhi –	19971	
PA_tika-abh08_t:1998	“Āyu usmā ca viññāṇaṃ, yadā kāyaṃ jahantimaṃ;	199	
PA_tika-abh08_t:1999	Apaviddho tadā seti, niratthaṃva kaliṅgara”nti. ;	199	
PA_tika-abh08_t:2000_0	Sattarasamena saha uppannañca taṃ cuticittena saha nirujjhati, aparañca na uppajjati.	2000	
PA_tika-abh08_t:2000_1	Āyukkhayā, kammakkhayā, ubhayakkhayā, upakkamena vā kassacīti evaṃ kammajarūpasseva	2000	
PA_tika-abh08_t:2000_2	hi maraṇaṃ hoti satipi āhāraje, aṭṭhakathāmatena cittaje ca. Tampi apagatajīvassa	2000	
PA_tika-abh08_t:2000_3	na uppajjati. Utujarūpaṃ pana pavattati eva. Tathā saṃsedajānaṃ, opapātikānaṃ pana	2000	
PA_tika-abh08_t:2000_4	sarīranikkhepābhāvato tampi na pavattati.	2000	
PA_tika-abh08_t:2001_0	765-6. Uppādavayavantatāya nicco dhuvo na hotīti anicco, niccakhaṇikatāya vā na icco	2001	
PA_tika-abh08_t:2001_1	sassatādivasena anupagantabboti anicco. Ayañhi vināso janakapaccayato aññahetunirapekkhatāya	2001	
PA_tika-abh08_t:2001_2	niccakhaṇikova hoti. Dhuvasāravirahitattā addhuvo. Avasavattanaṭṭhena anattā. Udayavayapaṭipīḷanena,	2001	
PA_tika-abh08_t:2001_3	dukkhavatthutāya ca dukkhānaṃ khandho samūhoti dukkhakkhandho. Evaṃvidho pana sukhehi	2001	
PA_tika-abh08_t:2001_4	asammissoyevāti āha “kevalo”ti. Kassacipi vā rūpassa sukhasabhāvassa abhāvato sakalopi	2001	
PA_tika-abh08_t:2001_5	dukkhakkhandhoti vuttaṃ “dukkhakkhandho ca kevalo”ti. Paccayayāpaniyatāya ca rogamūlatāya	2001	
PA_tika-abh08_t:2001_6	ca rogato. So hi yathārahaṃ paccayehi yāpetabbatāya yāpyarogo viyāti rogato daṭṭhabbo.	2001	
PA_tika-abh08_t:2001_7	Yāpyabyādhi hi rogo, itaro ābādho, mūlabyādhi viya cesa anubaddhabyādhīnaṃ kilesarogādīnaṃ	2001	
PA_tika-abh08_t:2001_8	mūlabhāvato rogato daṭṭhabbo. Dukkhatāsūlayogitāya, kilesāsucipaggharaṇatāya, uppādajarābhaṅgehi	2001	
PA_tika-abh08_t:2001_9	uddhumātaparipakkapabhinnatāya ca gaṇḍato. So hi dukkhadukkhatā saṅkhāradukkhatā	2001	
PA_tika-abh08_t:2001_10	vipariṇāmadukkhatāti tividhadukkhatāsaṅkhātena rujjanena yuttatāya, yathārahamārammaṇavasena	20011	
PA_tika-abh08_t:2001_11	ca samannāgamavasena ca rāgādikilesāsucivissandanato, ahutvā sambhavanato, uppattiyā	20011	
PA_tika-abh08_t:2001_12	uddhumātattā jarābhaṅgehi ca yathākkamaṃ paripakkapabhinnabhāvato gaṇḍasadisoti gaṇḍato	20011	
PA_tika-abh08_t:2001_13	daṭṭhabbo. Avasavattanatāya, avidheyyatāya ca parato. Yathā hi paro patanto parassa	20011	
PA_tika-abh08_t:2001_14	vasaṃ na gacchati, evametaṃ subhasukhādibhāvena vase vattetuṃ asakkuṇeyyatāya avasavattanato	20011	
PA_tika-abh08_t:2001_15	“mā jīratha, mā marathā”tiādinā vidhātuṃ asakkuṇeyyatāya avidheyyabhāvato parato	20011	
PA_tika-abh08_t:2001_16	daṭṭhabbaṃ. Byādhijarāmaraṇehi palujjanato, ābyāsanato ca palokato. Idaṃ byādhiādīhi	20011	
PA_tika-abh08_t:2001_17	pakārehi bhijjanato, vinassanato, etehi eva vā ābyāsanato byasanatthassa loka-saddassa	20011	
PA_tika-abh08_t:2001_18	pavisiṭṭhassa ābyāsanatthatāya palokato daṭṭhabbaṃ. Chandanti rajjanavasena pavattaṃ chandaṃ.	20011	
PA_tika-abh08_t:2002	767. Dhammasenāpatināti dhammasenāya pati nāyakoti dhammasenāpati, sāriputtatthero, tena. Hitasaṅkhāto attho etassāti hitatthi, tena. Sakkaccāti uggahaṇadhāraṇādīsu atandito hutvā.	200	
PA_tika-abh08_t:2003	Iti abhidhammatthavikāsiniyā nāma	200	
PA_tika-abh08_t:2004	Abhidhammāvatārasaṃvaṇṇanāya	200	
PA_tika-abh08_t:2005	Rūpavibhāgavaṇṇanā niṭṭhitā.	200	
PA_tika-abh08_t:2006	11. Ekādasamo paricchedo	200	
PA_tika-abh08_t:2007	Nibbānaniddesavaṇṇanā	200	
PA_tika-abh08_t:2008	768-9. Ādito rūpānantaramuddiṭṭhaṃ yaṃ nibbānanti sambandho. Tassa vibhāvanaṃ yathābalaṃ pavakkhāmīti sambandho.	200	
PA_tika-abh08_t:2009_0	Bhavābhavanti bhavato bhavaṃ, khuddakaṃ, mahantaṃ vā bhavaṃ. Vinanatoti saṃsibbanato.	2009	
PA_tika-abh08_t:2009_1	Taṇhā hi saṃsāranāyikabhāvena bhavato bhavaṃ, sugatiduggativasena khuddakamahantaṃ	2009	
PA_tika-abh08_t:2009_2	bhavaṃ vā aparāparabhāvāya saṃsibbati, tunnakaraṇaṃ viya karoti. Nikkhantattāti visaṃyogavasena	2009	
PA_tika-abh08_t:2009_3	nissaṭattā. Maraṇapaṭipakkhatāya, amatasadisatāya vā amataṃ. Sabbadukkhanissaṭattā	2009	
PA_tika-abh08_t:2009_4	paramaṃ sukhaṃ. Sabbepi saṅkhārā samanti upasamanti anuppattidhammataṃ āpajjanti	2009	
PA_tika-abh08_t:2009_5	etenāti sabbasaṅkhārasamatho. Khandhūpadhiādayo sabbepi upadhī upaddavā paṭinissajjīyanti	2009	
PA_tika-abh08_t:2009_6	etenāti sabbūpadhipaṭinissaggo. Yasmā taṃ āgamma kāmataṇhādibhedā taṇhā sabbaso khayaṃ	2009	
PA_tika-abh08_t:2009_7	gacchati, virajjati, nirujjhati ca, tasmā taṇhākkhayo virāgo nirodhoti ca vuccati.	2009	
PA_tika-abh08_t:2009_8	Apica rujjhanti ettha sattā kilesanigaḷabandhāti rodho, saṃsārassetaṃ adhivacanaṃ,	2009	
PA_tika-abh08_t:2009_9	tato nikkhantoti nirodho.	2009	
PA_tika-abh08_t:2010	770. Adhigamāti tadanurūpāya paṭipattiyā ariyamaggena paṭivijjhanena.	201	
PA_tika-abh08_t:2011_0	Rāgakkhayādibhāvena sabbadukkhasantiyā paccayatāya, kilesasantāpābhāvena ca santilakkhaṇaṃ.	2011	
PA_tika-abh08_t:2011_1	Accutirasanti sabhāvāpariccajanato acavanasampattikaṃ. Assāsakaraṇarasanti assāsakaraṇakiccaṃ.	2011	
PA_tika-abh08_t:2011_2	Tañhi pānabhojanādisuññe sabhayakantāre paribbhamanena parissantassa addhikapurisassa	2011	
PA_tika-abh08_t:2011_3	assāsajanakabhāvena upaṭṭhitaṃ vanantodakaṃ viya sabbaññubuddhānampi vacanapathātikkantamahādukkhabherave	2011	
PA_tika-abh08_t:2011_4	saṃsārakantāre paribbhamanena parissantassa yathānurūpaṃ paṭipattimaggaṃ paṭipannassa	2011	
PA_tika-abh08_t:2011_5	yogāvacarassa anādimati saṃsāre supinantenapi adiṭṭhapubbatāya dassanasamakālameva	2011	
PA_tika-abh08_t:2011_6	paramassāsaṃ janeti. Khandhanimittavicittatāya aviggahaṃ hutvā gayhatīti animittapaccupaṭṭhānaṃ.	2011	
PA_tika-abh08_t:2011_7	Sabbasaṅkhatanissaraṇupāyabhāvato nissaraṇaṃ paccupaṭṭhāpetīti nissaraṇapaccupaṭṭhānaṃ.	2011	
PA_tika-abh08_t:2012_0	Evaṃ nibbānassa lakkhaṇādikaṃ dassetvā idāni vitaṇḍavādipakkhaṃ dassetvā pariharanto	2012	
PA_tika-abh08_t:2012_1	āha “etthāhā”tiādi, na paramatthato atthi aññatra paññattimattatoti adhippāyo. Kuto	2012	
PA_tika-abh08_t:2012_2	panāyamabhinivesoti āha “titthiyānaṃ…pe… nīyato”ti. Yathānurūpāya paṭipattiyāti sīlasamādhipaññāsaṅkhātaṃ	2012	
PA_tika-abh08_t:2012_3	sammāpaṭipattiyā. Yathā hi cetoñāṇalābhino eva ariyā paresaṃ lokuttaracittaṃ jānanti,	2012	
PA_tika-abh08_t:2012_4	tatthāpi ca arahā eva sabbesaṃ cittaṃ jānāti, evaṃ nibbānampi sīlādisammāpaṭipattibhūtena	2012	
PA_tika-abh08_t:2012_5	upāyeneva upalabbhatīti “natthī”ti na vattabbaṃ ariyehi upalabbhanīyato. Yathā hi	2012	
PA_tika-abh08_t:2012_6	jaccandhatemirikādīnaṃ adassanena “sūriyādayo natthī”ti na vattabbā cakkhumantānaṃ	2012	
PA_tika-abh08_t:2012_7	gocarabhāvena atthevāti siddhattā, evametampi bālaputhujjanassa adassanamattena “natthī”ti	2012	
PA_tika-abh08_t:2012_8	na vattabbaṃ. Ariyānaṃ pana paññācakkhuno padeseneva upaṭṭhānato ekantena sampaṭicchitabbaṃ	2012	
PA_tika-abh08_t:2012_9	“atthi nibbāna”nti. Ayamettha adhippāyo. Atha rāgādīnaṃ khayamattameva nibbānanti	2012	
PA_tika-abh08_t:2012_10	ceti sambandho. Āyasmatā…pe… therena dassitoti sambandho. Rāgakkhayādidīpakaṃ suttaṃ	20121	
PA_tika-abh08_t:2012_11	neyyatthanti adhippāyena “taṃ na”iti paṭikkhepaṃ katvā ekaṃsena cetaṃ sampaṭicchitabbaṃ,	20121	
PA_tika-abh08_t:2012_12	itarathā yathārutavasena pāḷiyā atthe gayhamāne bahudosā āpajjantīti te dassetuṃ	20121	
PA_tika-abh08_t:2012_13	“arahattassāpī”tiādi vuttaṃ. Arahattaṃ puṭṭhena tenevāyasmatā sāriputtattherenāti	20121	
PA_tika-abh08_t:2012_14	adhippāyo. Tava matenāti sāsanayuttiṃ avicāretvā pāḷidassanamatteneva vippalapato	20121	
PA_tika-abh08_t:2012_15	tavajjhāsayena. Na ca panetaṃ yuttaṃ, tathāpīti adhippāyo. Lokuttaraphalacittassa	20121	
PA_tika-abh08_t:2012_16	rāgādīnaṃ khayamattatāpajjanaṃ na yuttaṃ tassa aggaphalassa catukkhandhabhāvena pāḷiyaṃ	20121	
PA_tika-abh08_t:2012_17	āgatattā. Tasmāti yuttiṃ avicāretvā pāḷidassanamatteneva voharantassa aniṭṭhappasaṅgato.	20121	
PA_tika-abh08_t:2012_18	Byañjanacchāyāyāti vimaddāsahabhūtāya saddatthamattacchāyāya. Ubhinnanti nibbānavasena,	20121	
PA_tika-abh08_t:2012_19	arahattavasena ca āgatānaṃ ubhinnaṃ suttānaṃ. Atthoti adhippāyattho.	20121	
PA_tika-abh08_t:2013_0	Ko pana so atthoti āha “yassa panā”tiādi. Rāgādīnaṃ khayoti rāgādīnaṃ anuppādanirodho.	2013	
PA_tika-abh08_t:2013_1	So dhammo akkhayopi samāno rāgādīnaṃ khayassa upanissayattā khayopacārena “rāgādīnaṃ	2013	
PA_tika-abh08_t:2013_2	khayo nibbāna”nti vutto “tipusaṃ jaro, guḷo semho”tiādīsu phalūpacārena vuttaṃ viyāti	2013	
PA_tika-abh08_t:2013_3	sambandho. Kilesānaṃ anuppattinirodhakkhayassa maggassa ārammaṇabhūtaṃ nibbānaṃ atthato	2013	
PA_tika-abh08_t:2013_4	“khayassa upanissayo”ti vattabbataṃ labbhatīti āha “khayassa upanissayattā”ti. Khayopacārenāti	2013	
PA_tika-abh08_t:2013_5	attano kāriyabhūtassa khayassa attani upacārena tassa nāmavasenāti vuttaṃ hoti. Jarakāraṇaṃ	2013	
PA_tika-abh08_t:2013_6	tipusaṃ jaroti vutto, semhakāraṇaṃ guḷo semhoti vutto. Khayanteti rāgādīnaṃ parikkhayāvasāne.	2013	
PA_tika-abh08_t:2013_7	Khayoti vā maggo vuccati “khaye ñāṇa”ntiādīsu viya, tassa ante nirodhāvasāne uppannattā	2013	
PA_tika-abh08_t:2013_8	khayoti vuttaṃ phalūpacārena, samīpūpacārena vā.	2013	
PA_tika-abh08_t:2014_0	Sabbe bālaputhujjanāpīti soṇasigālādayo sabbepi bālaputhujjanā samadhigata…pe… bhaveyyuṃ	2014	
PA_tika-abh08_t:2014_1	khaṇavasena rāgādīnaṃ khayassa tesampi atthitāya. Tathā ca sati paṭipattiyā niratthakabhāvo	2014	
PA_tika-abh08_t:2014_2	āpajjeyyāti adhippāyo. Rāgādikkhayānaṃ bahubhāvatoti rāgādīnaṃ viya tesaṃ khayānampi	2014	
PA_tika-abh08_t:2014_3	tabbikārabhāvena bahubhāvato. Evañhi sati rāgassa khayo rāgakkhayo, na dosādīnaṃ,	2014	
PA_tika-abh08_t:2014_4	tathā dosakkhayopīti añño rāgakkhayo, añño dosakkhayo, añño mohakkhayoti tiṇṇaṃ akusalamūlānaṃ	2014	
PA_tika-abh08_t:2014_5	khayabhūtāni tīṇi nibbānāni, catunnaṃ upādānānaṃ khayabhūtāni cattārītiādinā bahūni	2014	
PA_tika-abh08_t:2014_6	nibbānāni nāma honti. Idāni ādi-saddasaṅgahite dose dassetuṃ “saṅkhatalakkhaṇa”ntiādi	2014	
PA_tika-abh08_t:2014_7	vuttaṃ. “Tīṇimāni, bhikkhave, saṅkhatassa saṅkhatalakkhaṇāni, uppādo paññāyati, vayo	2014	
PA_tika-abh08_t:2014_8	paññāyati, ṭhitassa aññathattaṃ paññāyatī”ti vacanato vayasaṅkhāto khayo saṅkhatalakkhaṇaṃ	2014	
PA_tika-abh08_t:2014_9	hotīti vuttaṃ “saṅkhatalakkhaṇañca nibbānaṃ bhaveyyā”ti. “Jarāmaraṇaṃ, bhikkhave,	2014	
PA_tika-abh08_t:2014_10	aniccaṃ saṅkhataṃ paṭiccasamuppanna”nti vacanato āha “saṅkhatapariyāpanna”nti. Yaṃ	20141	
PA_tika-abh08_t:2014_11	pana saṅkhatapariyāpannaṃ, taṃ itarasaṅkhatadhammo viya aniccaṃ hoti paccayādhīnavuttitoti	20141	
PA_tika-abh08_t:2014_12	āha “saṅkhatapariyāpannattā anicca”nti. “Aniccā vata saṅkhārā”ti hi vuttaṃ. Ettāvatā	20141	
PA_tika-abh08_t:2014_13	ca kiṃ vuttaṃ hoti? Yadi bhavato manorathaparipūraṇatthaṃ khayaṃ nibbānanti vadāma,	20141	
PA_tika-abh08_t:2014_14	asaṅkhatassa saṅkhatalakkhaṇattā, saṅkhatapaṭipakkhassa saṅkhatapariyāpannattā sabbakālikabhāvena	20141	
PA_tika-abh08_t:2014_15	niccassa aniccatā, tato ca paramasukhassa dukkhatā ca āpajjeyyāti vuttaṃ hoti.	20141	
PA_tika-abh08_t:2015_0	Ettāvatā bhaṅgakkhayassa nibbānadosaṃ dassetvā idāni anuppādakkhayassa tabbhāvaṃ	2015	
PA_tika-abh08_t:2015_1	nisedhetuṃ “yadi khayo nibbānaṃ bhaveyyā”tiādi vuttaṃ. Paṭhamamaggassa anantarapaccayabhūtaṃ	2015	
PA_tika-abh08_t:2015_2	ñāṇaṃ gotrabhu nāma. Sesamaggapurecaraṃ vodānaṃ nāma. Phalasamāpattipurecaraṃ anulomaṃ	2015	
PA_tika-abh08_t:2015_3	nāma. Taṃ pana saṅkhārārammaṇamevāti idha na gahitaṃ. Bhadramukhāti parassa anunayavacanaṃ.	2015	
PA_tika-abh08_t:2015_4	“Khīyantī”ti vattamānaniddesena idāni khīyamānataṃ pucchati. Esa nayo sesesupi. Upadhāretvāti	2015	
PA_tika-abh08_t:2015_5	upaparikkhitvā. “Gotrabhu…pe… mukhā”ti pucchāya “rāgādīnaṃ khayameva vadāmī”ti tayā	2015	
PA_tika-abh08_t:2015_6	dinnapaṭivacanassa avirujjhanavasena satipurekkhāraṃ kathehīti adhippāyo. Gotrabhucittādīnaṃ	2015	
PA_tika-abh08_t:2015_7	gotrabhuvodānamaggānaṃ. Gotrabhukkhaṇe kilesānaṃ anuppādanirodhassa abhāvato āha	2015	
PA_tika-abh08_t:2015_8	“rāgādayo khīyissantī”ti. Phalamevāti kilesānaṃ khīṇakāle uppajjamānaṃ phalacittameva.	2015	
PA_tika-abh08_t:2015_9	Ārammaṇaṃ apassantoti gotrabhuādīnaṃ vattabbārammaṇaṃ apassanto. Atha vā itaresaṃ	2015	
PA_tika-abh08_t:2015_10	ārammaṇabhāve sati gahetabbapaccayaṃ apassanto.	20151	
PA_tika-abh08_t:2016_0	“Apicā”tiādi pariyāyantarenapi anuppādanirodhassa nibbānabhāvanisedhanaṃ. “Uppādīyatīti	2016	
PA_tika-abh08_t:2016_1	attho”ti pana maggassa uppattiyā kilesakkhayopi uppādito nāma hotīti katvā vuttaṃ.	2016	
PA_tika-abh08_t:2016_2	Na hi itarathā khayassa uppādo nāma atthi. Atha vā “addhā so…pe… niruttaro bhavissatī”ti	2016	
PA_tika-abh08_t:2016_3	ettakena ganthena khaṇanirodhassa ceva anuppādanirodhassa ca nibbānabhāve dosaṃ dassetvā	2016	
PA_tika-abh08_t:2016_4	idāni “khaye ñāṇa”ntiādīsu viya maggassāpi khayapariyāyattā “rāgakkhayo”tiādivacanamatteyeva	2016	
PA_tika-abh08_t:2016_5	samānabhāvena gahite maggassāpi nibbānabhāvappasaṅgaṃ, tathā ca sati aniṭṭhāpattiṃ	2016	
PA_tika-abh08_t:2016_6	sambhāvento āha “apicā”tiādi. Evañhi sati “uppādīyatī”ti maggameva sandhāya tiṭṭhati.	2016	
PA_tika-abh08_t:2016_7	Yadi maggassa nibbānabhāvappasaṅgo idha sambhāvito, evaṃ sati gotrabhussa maggārammaṇatādidosā	2016	
PA_tika-abh08_t:2016_8	vattabbāti? Saccaṃ vattabbā, ettakenāpi pana parassa vacanapaṭibāhanaṃ sakkā kātunti	2016	
PA_tika-abh08_t:2016_9	parihārantaradassane byāpāro katoti. Yathānurūpāya paṭipattiyāti chavisuddhiparamparāsaṅkhātāya	2016	
PA_tika-abh08_t:2016_10	yathānulomapaṭipattiyā.	20161	
PA_tika-abh08_t:2017_0	771. Assaddhoti pabuddhasaddho, maggāgatāya acalasaddhāya samannāgato, maggāgatasaddhāya	2017	
PA_tika-abh08_t:2017_1	hi samannāgato ākāse buddhavesaṃ māpetvāpi “niccaṃ sukhaṃ attā”ti vadantassa na saddahati	2017	
PA_tika-abh08_t:2017_2	seyyathāpi sūrambaṭṭhoti. Akataññūti akataṃ nibbānaṃ jānātīti akataññū. Sandhicchedoti	2017	
PA_tika-abh08_t:2017_3	bhavasandhānakarassa taṇhāpāpassa chindanena puna bhavapaṭisandhiyāpi chinnatāya	2017	
PA_tika-abh08_t:2017_4	paṭisandhiṃ khepetvā ṭhito. Hatāvakāsoti khīṇapaṭisandhikattāyeva āyatiṃ katthaci	2017	
PA_tika-abh08_t:2017_5	okāsaloke adissamānattā vihatāvakāso. Vantāsoti katthaci abhisaṅgābhāvato chaḍḍitataṇhoti	2017	
PA_tika-abh08_t:2017_6	attho. Uttamaporisoti sadevaloke aggadakkhiṇeyyatāya visiṭṭho poriso.	2017	
PA_tika-abh08_t:2018_0	Duppaṭividdhāti paṭivijjhituṃ, paṭilabhituñca dukkarā. Kāmādīnaṃ nissaraṇīyatāya	2018	
PA_tika-abh08_t:2018_1	nissaraṇīyā, yadidaṃ nekkhammaṃ, etaṃ kāmānaṃ nissaraṇanti sambandho. Tattha kāmānaṃ	2018	
PA_tika-abh08_t:2018_2	nissaraṇanti kāmehi niggamanaṃ, atha vā nissaranti niggacchanti ettha etenāti vā	2018	
PA_tika-abh08_t:2018_3	nissaraṇaṃ, kāmānaṃ nissaraṇaṭṭhānaṃ, nissaraṇupāyanti attho. Nekkhammanti paṭhamajjhānaṃ.	2018	
PA_tika-abh08_t:2018_4	Tañhi kāmehi nikkhantanti “nekkhamma”nti idha gahitaṃ, aññattha pana pabbajjādayopi	2018	
PA_tika-abh08_t:2018_5	“nekkhamma”nti pavuccanti. Vuttañhi –	2018	
PA_tika-abh08_t:2019	“Pabbajjā paṭhamaṃ jhānaṃ, nibbānañca vipassanā;	201	
PA_tika-abh08_t:2020	Sabbepi kusalā dhammā, ‘nekkhamma’nti pavuccare”ti. ;	202	
PA_tika-abh08_t:2021_0	Arūpaṃ ākāsānañcāyatanaṃ. Bhūtanti vijjamānaṃ, khandhapañcakanti attho. “Bhūtamidanti,	2021	
PA_tika-abh08_t:2021_1	sāriputta, samanupassāmī”tiādīsu khandhapañcakaṃ “bhūta”nti vuccati. Attano kāraṇaṃ	2021	
PA_tika-abh08_t:2021_2	paṭicca samaṃ, sammā ca uppannanti paṭiccasamuppannaṃ. Paṭhama…pe… bhaveyyāti saṅkhatanissaraṇabhāvena	2021	
PA_tika-abh08_t:2021_3	vuttassa nibbānassa abhāvappattiyā ca tadekayoganiddiṭṭhānaṃ yathākkamaṃ kāmarūpanissaraṇānaṃ	2021	
PA_tika-abh08_t:2021_4	paṭhamajjhānākāsānañcāyatanānampi abhāvoyeva āpajjeyya. Idāni yathādhippetamatthaṃ	2021	
PA_tika-abh08_t:2021_5	āgamena dassetuṃ “na tu khayo”tiādi vuttaṃ.	2021	
PA_tika-abh08_t:2022_0	“Atthi…pe… suphusitanti cā”ti natthi nissaraṇaṃ loke, kiṃ vivekena kāmāpīti evaṃ	2022	
PA_tika-abh08_t:2022_1	mārena paṭibāhite. “Atthi…pe… suphusita”nti nibbānaṃ patiṭṭhapentena āḷavakattherena	2022	
PA_tika-abh08_t:2022_2	vuttaṃ. Suphusitanti suṭṭhu phusitaṃ, sacchikatanti vuttaṃ hoti. Ajātantiādīni cattāri	2022	
PA_tika-abh08_t:2022_3	padāni aññamaññavevacanāni. Atha vā vedanādayo viya hetupaccayasamavāyasaṅkhātāya	2022	
PA_tika-abh08_t:2022_4	kāraṇasāmaggiyā na jātaṃ na nibbattanti ajātaṃ. Kāraṇena vinā sayameva ca na bhūtaṃ	2022	
PA_tika-abh08_t:2022_5	na pātubhūtaṃ na uppannanti abhūtaṃ. Evaṃ ajātattā abhūtattā yena kenaci kāraṇena	2022	
PA_tika-abh08_t:2022_6	na katanti akataṃ. Jātabhūtakatabhāvo ca nāma rūpādīnaṃ saṅkhatadhammānaṃ hoti, na	2022	
PA_tika-abh08_t:2022_7	asaṅkhatasabhāvassa nibbānassāti dassanatthaṃ asaṅkhatanti vuttaṃ. Paṭilomato vā	2022	
PA_tika-abh08_t:2022_8	samecca sambhūya paccayehi katanti saṅkhataṃ, na tathā saṅkhataṃ, saṅkhatalakkhaṇarahitanti	2022	
PA_tika-abh08_t:2022_9	ca asaṅkhatanti. Evaṃ anekehi kāraṇehi nibbattitabhāve paṭisiddhe pakativādīnaṃ pakati	2022	
PA_tika-abh08_t:2022_10	viya siyā nu kho, ekeneva kāraṇena etaṃ katanti āsaṅkāya na kenaci katanti dassanatthaṃ	20221	
PA_tika-abh08_t:2022_11	“akata”nti vuttaṃ. Evaṃ apaccayampi samānaṃ sayameva nu kho idaṃ bhūtaṃ pātubhūtanti	20221	
PA_tika-abh08_t:2022_12	āsaṅkāya tannivattanatthaṃ “abhūta”nti vuttaṃ. Ayañcetassa asaṅkhatākatābhūtabhāvo	20221	
PA_tika-abh08_t:2022_13	sabbena sabbaṃ ajātadhammattāti dassetuṃ “ajāta”nti vuttaṃ.	20221	
PA_tika-abh08_t:2023	Asaṅkhatantīti iti-saddo ādiattho. Tena –	202	
PA_tika-abh08_t:2024_0	“No cetaṃ, bhikkhave, abhavissa ajātaṃ abhūtaṃ akataṃ asaṅkhataṃ. Nayidha jātassa	2024	
PA_tika-abh08_t:2024_1	bhūtassa katassa saṅkhatassa nissaraṇaṃ paññāyetha. Yasmā ca kho, bhikkhave, atthi	2024	
PA_tika-abh08_t:2024_2	ajātaṃ abhūtaṃ akataṃ asaṅkhataṃ, tasmā jātassa bhūtassa katassa saṅkhatassa nissaraṇaṃ paññāyatī”ti –	2024	
PA_tika-abh08_t:2025_0	Evamādisuttapadaṃ saṅgaṇhāti. Tenāha “anekesu suttantesū”ti. Dhammena sadevakassa	2025	
PA_tika-abh08_t:2025_1	lokassa sāmī, dhammassa vā yathicchitaṃ desanato sāmī issaroti dhammasāmī. Tathāgata-saddassa	2025	
PA_tika-abh08_t:2025_2	attho heṭṭhā kathitova. Sammā sāmaṃ sabbadhamme abhisambuddho, sammā sayameva sammohaniddāvigamena	2025	
PA_tika-abh08_t:2025_3	paṭibuddho, buddhiyā vikasitavāti vā sammāsambuddho.	2025	
PA_tika-abh08_t:2026	Parittattiketi “parittā dhammā, mahaggatā dhammā, appamāṇā dhammā”ti evaṃ parittādidhammavasena āgate parittattike.	202	
PA_tika-abh08_t:2027_0	Navattabbārammaṇattāti navattabbārammaṇattappasaṅgato. Tenāha “navattabbārammaṇapakkhaṃ	2027	
PA_tika-abh08_t:2027_1	bhajeyyu”nti. Rūpāvacarattikacatukkajjhānāti catukkanayena tikajjhānā, pañcakanayena	2027	
PA_tika-abh08_t:2027_2	catukkajjhānā. Kusalakiriyānaṃ abhiññābhāvappattiyā parittādikepi ārabbha pavattanato	2027	
PA_tika-abh08_t:2027_3	“catutthassa jhānassa vipāko”ti āha. Tasmāti yathāvuttayuttito ceva pāḷito ca. Kiñca	2027	
PA_tika-abh08_t:2027_4	bhiyyo – saṅkhatadhammārammaṇaṃ vipassanāñāṇaṃ, apica anulomabhāvappattaṃ kilese	2027	
PA_tika-abh08_t:2027_5	tadaṅgavasena pajahati, samucchedavasena pajahituṃ na sakkoti, tathā sammutisaccārammaṇaṃ	2027	
PA_tika-abh08_t:2027_6	paṭhamajjhānādikusalañāṇaṃ vikkhambhanavaseneva kilese pajahati, na samucchedavasena.	2027	
PA_tika-abh08_t:2027_7	Iti saṅkhatadhammārammaṇassa, sammutisaccārammaṇassa ca ñāṇassa kilesānaṃ samucchedappahāne	2027	
PA_tika-abh08_t:2027_8	asamatthabhāvato tesaṃ samucchedappahānakarassa ariyamaggañāṇassa tadubhayaviparītabhāvena	2027	
PA_tika-abh08_t:2027_9	ārammaṇena bhavitabbaṃ, tañca nibbānameva. Tenāhu porāṇā –	2027	
PA_tika-abh08_t:2028	“Ñāṇaṃ yaṃ saṅkhatālambaṃ, paññattālambameva vā;	202	
PA_tika-abh08_t:2029	Pāpe hanti na taṃ vatthuṃ, tadaññaṃ sampaṭicchiya”nti.	202	
PA_tika-abh08_t:2030_0	Rūpasabhāvābhāvatoti etena yathā rūpadhammānaṃ ruppanasabhāvo, paṭighātavantatā kalāpato	2030	
PA_tika-abh08_t:2030_1	vuttiyā padesasambandho sabhāvo, evaṃ nibbānassa katthaci paṭighāto, sappadesatā	2030	
PA_tika-abh08_t:2030_2	ca natthīti dasseti. Na hi nibbānaṃ “asukadisāya, asukapadese”ti vā niddisīyati.	2030	
PA_tika-abh08_t:2030_3	Papañcābhāvatoti taṇhāmānadiṭṭhipapañcehi saha avaṭṭhānavasena abhāvato, tesaṃ abhāvapaccayatāya	2030	
PA_tika-abh08_t:2030_4	ca. Taṇhādiṭṭhimānā hi saṃsāre satte papañcentīti papañcā nāma.	2030	
PA_tika-abh08_t:2031_0	772-5. Evaṃ nibbānaṃ yuttito, suttato ca sādhetvā idāni tassa pariyāyasandassanatthaṃ	2031	
PA_tika-abh08_t:2031_1	“accantamananta”ntiādi vuttaṃ. Tattha saṃsārappavattiyā pariyosānabhūtattā antaṃ.	2031	
PA_tika-abh08_t:2031_2	Iminā anupādisesanibbānadhātu kathitāti vadanti, sopādisesanibbānadhātupi vaṭṭati,	2031	
PA_tika-abh08_t:2031_3	akatantipi paṭhanti. So heṭṭhā vuttatthova. Sauppādavayantābhāvena anantaṃ. Kilesapariḷāhābhāvena,	2031	
PA_tika-abh08_t:2031_4	kilesakkhobhābhāvena ca santaṃ. Palokitābhāvena apalokitaṃ. Atittikarabhāvena paṇītaṃ.	2031	
PA_tika-abh08_t:2031_5	Sabbadukkhahananato saraṇaṃ. Kilesacorehi anupaddutattā nibbhayatāya khemaṃ. Sabbupaddavanivāraṇato	2031	
PA_tika-abh08_t:2031_6	tāṇaṃ. Jātiādidukkhehi anubandhassa allīyituṃ yuttaṭṭhānatāya leṇaṃ. Yathāpaṭipannassa	2031	
PA_tika-abh08_t:2031_7	santidāyakattena paraṃ patiṭṭhābhāvato parāyaṇaṃ.	2031	
PA_tika-abh08_t:2032_0	Sabbapīḷāvimuttatāya sivaṃ. Upanissayahīnānaṃ sabbaññumukhato sutvāpi ṭhapetvā guṇavasena	2032	
PA_tika-abh08_t:2032_1	sabhāvato paṭivijjhituṃ dukkaratāya nipuṇaṃ. Aviparītatāya saccaṃ. Sabbadukkhaparikkhayakarattā	2032	
PA_tika-abh08_t:2032_2	dukkhakkhayaṃ. Tejussadatāya santattaayoguḷe makkhikāhi viya catūhi āsavehi ārammaṇakaraṇavasena	2032	
PA_tika-abh08_t:2032_3	pavattituṃ asakkuṇeyyatāya anāsavaṃ. Mahākāruṇikassāpi dhammadesanāya appossukkabhāvāpādanena	2032	
PA_tika-abh08_t:2032_4	paṭivijjhituṃ dukkaratāya sududdasaṃ. Lokuttaradhammesupi asaṅkhataguṇena visiṭṭhatāya	2032	
PA_tika-abh08_t:2032_5	paraṃ. Saṃsāramahāsamuddassa tīrabhūtattā pāraṃ. Maṃsacakkhuno, dibbacakkhuno vā	2032	
PA_tika-abh08_t:2032_6	agocaratāya anidassanaṃ. Nidassanasaṅkhātāya upamāya abhāvato vā anidassanaṃ.	2032	
PA_tika-abh08_t:2033_0	Avipariṇāmadhammattā dhuvaṃ. Tatoyeva paramapatiṭṭhābhāvato dīpaṃ. Rogādipīḷābhāvato	2033	
PA_tika-abh08_t:2033_1	abyāpajjhaṃ. Tatoyeva anītikaṃ. Taṇhālayābhāvato anālayaṃ. Saṅkhatāsaṅkhatesu asaṅkhatakoṭṭhāsabhūtattā,	2033	
PA_tika-abh08_t:2033_2	paramapatiṭṭhābhāvato vā padaṃ. Avināsabhāvena accutaṃ. Akkharaṇato avinassanato akkharaṃ.	2033	
PA_tika-abh08_t:2034	Saṅkhatanissaṭattā vimutti. Bhavabandhanavimuttihetutāya mokkhaṃ.	203	
PA_tika-abh08_t:2035	776-7. Evanti yathāvuttanayena. Viññāyāti uggahaparipucchāvasena jānitvā. Adhigamūpāyoti paṭivijjhanūpāyabhūtā tisso sikkhā. Kātabboti paṭipajjitabbo.	203	
PA_tika-abh08_t:2036_0	Saddhaṃ, buddhiñca karoti vaḍḍhetīti saddhābuddhikaraṃ. Tathāgatamateti tipiṭakabuddhavacane,	2036	
PA_tika-abh08_t:2036_1	catūsu saccesu vā. Paññāya sambhūtaṃ, paññāya vā sambhavo etassāti paññāsambhavaṃ,	2036	
PA_tika-abh08_t:2036_2	tadeva sampasādanaṃ buddhādīsu adhimuccanaṃ, taṃ karotīti paññāsambhavasampasādanakaraṃ.	2036	
PA_tika-abh08_t:2036_3	Atthabyañjanasālinanti atimadhurehi atthabyañjanehi samannāgataṃ, atthabyañjanasāravantanti	2036	
PA_tika-abh08_t:2036_4	vā attho ra-kārassa la-kāraṃ katvā. Sāraṃ jānantīti sāraññū, te vimhāpetīti sāraññuvimhāpanaṃ.	2036	
PA_tika-abh08_t:2036_5	Niṭṭhanti pariyosānaṃ, sutamayamūlakaṃ anupādāparinibbānanti adhippāyo.	2036	
PA_tika-abh08_t:2037	Iti abhidhammatthavikāsiniyā nāma	203	
PA_tika-abh08_t:2038	Abhidhammāvatārasaṃvaṇṇanāya	203	
PA_tika-abh08_t:2039	Nibbānaniddesavaṇṇanā niṭṭhitā.	203	
PA_tika-abh08_t:2040	12. Dvādasamo paricchedo	204	
PA_tika-abh08_t:2041	Paññattiniddesavaṇṇanā	204	
PA_tika-abh08_t:2042_0	Etthāti yathāuddiṭṭhadhammānaṃ niddesapariyosāne. Ettakamevāti cittacetasikarūpanibbānamattameva.	2042	
PA_tika-abh08_t:2042_1	Paññāpetabbatoti paramatthadhammā viya sakasakasabhāvavasena apaññāyamānā hutvā lokasaṅketavasena	2042	
PA_tika-abh08_t:2042_2	paññāpiyamānattā. Paññāpanatoti paramatthavasena vijjamānāvijjamānadhammānaṃ pakāsanavasena	2042	
PA_tika-abh08_t:2042_3	paññāpanato. Tattha “paññāpetabbato”ti iminā paññāpīyati pakārena ñāpīyatīti paññattīti	2042	
PA_tika-abh08_t:2042_4	evaṃ kammasādhanavasena atthapaññattibhūtā upādāpaññatti vuttā. “Paññāpanato”ti iminā	2042	
PA_tika-abh08_t:2042_5	paññāpeti pakārena ñāpetīti paññattīti evaṃ kattusādhanavasena tassā abhidhāyakabhūtā	2042	
PA_tika-abh08_t:2042_6	nāmapaññattīti veditabbaṃ. Paṇṇattidukaniddese “saṅkhā…pe… vohāro”ti catūhi padehi	2042	
PA_tika-abh08_t:2042_7	upādāpaññatti vuttā. “Nāmaṃ…pe… abhilāpo”ti chahi padehi nāmapaññatti kathitāti ācariyānaṃ	2042	
PA_tika-abh08_t:2042_8	icchitattā vuttaṃ “tenevāhā”tiādi. Tesaṃ tesaṃ dhammānanti heṭṭhā abhidhammamātikāya	2042	
PA_tika-abh08_t:2042_9	vuttānaṃ kusalākusalādidhammānaṃ. Saṅkhāti “ahaṃ mamā”tiādinā saṅkhāyamānatā. Samaññāti	2042	
PA_tika-abh08_t:2042_10	saṅketavasena ñāyamānatā. Paññattīti asaṅkaravasena anekadhā vibhajitvā paññāpiyamānatā.	20421	
PA_tika-abh08_t:2042_11	Vohāroti pākaṭaṃ katvā vuccamānatā, kathanavasena upayujjamānatā vā. Atthābhimukhaṃ	20421	
PA_tika-abh08_t:2042_12	namatīti nāmaṃ. Taṃ pana anvattharuḷhīvasena duvidhaṃ, sāmaññaguṇakittimaopapātikanāmavasena	20421	
PA_tika-abh08_t:2042_13	catubbidhaṃ. Nāmakammanti nāmakaraṇaṃ. Nāmadheyyanti nāmaṭhapanaṃ, nāmadheyyanti	20421	
PA_tika-abh08_t:2042_14	vā seṭṭhānaṃ nāmaṃ. Akkharadvārena atthaṃ nīharitvā utti kathanaṃ nirutti. Byañjananti	20421	
PA_tika-abh08_t:2042_15	pākaṭakaraṇaṃ. Abhilāpoti abhilāpanaṃ.	20421	
PA_tika-abh08_t:2043_0	Ahanti rūpādivinimuttaṃ ahaṃkārabuddhivisayabhūtaṃ attano khandhasamūhasantānamupādāya	2043	
PA_tika-abh08_t:2043_1	paññattaṃ tadaññānaññabhāvena anibbacanīyaṃ upādāpaññattiṃ vadati. Tenāha “ahanti	2043	
PA_tika-abh08_t:2043_2	hī”tiādi. “Ahanti…pe… katvā”ti upādāpaññattiyā uppattiṃ dassetvā yathātiādinā taṃ pakāseti.	2043	
PA_tika-abh08_t:2044	Yasmā “samaññā paññatti vohāro”ti “evaṃ saṅkhā”ti imasseva vevacanaṃ, tasmā vuttaṃ “idāni paññāpanato paññatti”ntiādi.	204	
PA_tika-abh08_t:2045_0	Tadanurūpā jātāti tajjā, avijjamānapaññatti viya kevalaṃ lokasaṅketavaseneva ahutvā	2045	
PA_tika-abh08_t:2045_1	dhammasabhāvassa anurūpavasena pavattā paññattīti attho. Nāmapaññattipi vacanatthasaṅkhātakāraṇaṃ	2045	
PA_tika-abh08_t:2045_2	upādāya paṭicca pavattanato upādāpaññattivohāraṃ labhatīti tassāpi upādāpaññattipariyāyo	2045	
PA_tika-abh08_t:2045_3	vutto. Gaṇṭhipadakārenāpi hi imināva adhippāyena upādāpaññattīti upādānavatī paññatti	2045	
PA_tika-abh08_t:2045_4	kāraṇavatiṃ kāraṇabhūtamatthamupādāya gahetvā tannissayena paññāpīyati, sabbopi paññattibhedo	2045	
PA_tika-abh08_t:2045_5	anena lakkhaṇena upādāpaññattimeva bhajati. Anupādāya hi paññatti natthīti vuttaṃ.	2045	
PA_tika-abh08_t:2045_6	Upanidhāpaññattīti paṭipakkhabhūtaṃ ekapaññattiṃ upanidhāya apekkhitvā pavattā paññatti.	2045	
PA_tika-abh08_t:2045_7	Cakkhusota-ggahaṇena ajjhattikāyatanāni dasseti, rūpasadda-ggahaṇena bāhirāyatanāni.	2045	
PA_tika-abh08_t:2045_8	Pathavītejovāyu-ggahaṇena phoṭṭhabbāyatanaṃ pabhedato dasseti. Eteneva dhammāyatanepi	2045	
PA_tika-abh08_t:2045_9	labbhamānabhedo dassitoti daṭṭhabbaṃ.	2045	
PA_tika-abh08_t:2046_0	Yasmā pathavādikā paññatti sasambhārapathaviyaṃ ekassa nāmaṃ gahetvā samūhamevopādāya	2046	
PA_tika-abh08_t:2046_1	paññāpīyati, ghaṭādikā ca paññatti dhammasamūhesu sabbesameva nāmaṃ gahetvā samūhamevopādāya	2046	
PA_tika-abh08_t:2046_2	paññāpīyati, tasmā vuttaṃ “ekassa vā”tiādi. Tattha ekassa nāmaṃ gahetvā samūhamupādāya	2046	
PA_tika-abh08_t:2046_3	paññāpiyamānāya pathavādivasena pākaṭabhāvato taṃ ṭhapetvā itaraṃ dassetuṃ “katha”ntiādi	2046	
PA_tika-abh08_t:2046_4	vuttaṃ. Ayaṃ samūhapaññatti nāma samūhassa paññāpanato. Disākāsādīsu disā-ggahaṇena	2046	
PA_tika-abh08_t:2046_5	candasūriyāvattanamupādāya paññāpiyamānaṃ puratthimādidisāpaññattiṃ dasseti. Ākāsa-ggahaṇena	2046	
PA_tika-abh08_t:2046_6	asamphuṭṭhadhamme upādāya paññāpiyamānaṃ kūpaguhādiākāsapaññattiṃ dasseti. Kāla-ggahaṇena	2046	
PA_tika-abh08_t:2046_7	candāvattanādikamupādāya paññāpiyamānaṃ pubbaṇhādikālapaññattiṃ dasseti. Nimitta-ggahaṇena	2046	
PA_tika-abh08_t:2046_8	bahiddhā pathavīmaṇḍalādikaṃ, ajjhattikañca bhāvanāvisesaṃ upādāya paññāpiyamānaṃ	2046	
PA_tika-abh08_t:2046_9	kasiṇanimittādikaṃ dasseti. Abhāva-ggahaṇena bhāvanābalena appavattanasabhāvaṃ ākāsānañcāyatanajhānaṃ	2046	
PA_tika-abh08_t:2046_10	upādāya pavattaṃ ākiñcaññāyatanajhānārammaṇaṃ abhāvapaññattiṃ dasseti. Nirodha-ggahaṇena	20461	
PA_tika-abh08_t:2046_11	bhāvanābalena niruddhaṃ nevasaññānāsaññāyatanaṃ nissāya paññattaṃ nirodhapaññattiṃ	20461	
PA_tika-abh08_t:2046_12	dasseti. Ādi-ggahaṇena khayādisabhāvaṃ taṃ taṃ dhammamupādāya paññāpiyamānaṃ aniccalakkhaṇādikaṃ	20461	
PA_tika-abh08_t:2046_13	saṅgaṇhāti. Sāpi hi disākāsādikā viya dhammasamūhamupādāya apaññattabhāvato asamūhapaññattiyevāti.	20461	
PA_tika-abh08_t:2047_0	Sāti ayaṃ dvidhā upādāpaññatti. Tajjāpaññatti vacanatthaṃ amuñcitvā pavattito upādāpaññattiyaṃyeva	2047	
PA_tika-abh08_t:2047_1	saṅgayhatīti vuttaṃ “vijjamānaṃ paramatthaṃ jotayatī”ti. Evañca katvā upari “cha	2047	
PA_tika-abh08_t:2047_2	paññattiyopi ettheva saṅgahaṃ gacchantī”ti vuttaṃ. Vijjamānanti sabhāvena upalabbhamānaṃ.	2047	
PA_tika-abh08_t:2047_3	Avijjamānanti ṭhapetvā lokasaṅketaṃ sabhāvavasena anupalabbhamānaṃ. Nāmamattanti	2047	
PA_tika-abh08_t:2047_4	nāmamattavantaṃ. Sotadvārajavanānantaranti paccuppannasaddārammaṇāya sotadvārajavanavīthiyā,	2047	
PA_tika-abh08_t:2047_5	tadanusārappavattāya atītasaddārammaṇāya manodvārajavanavīthiyā ca anantarappavattena.	2047	
PA_tika-abh08_t:2047_6	Manodvārajavanavīthipi hi sotadvārajavanānantarappavattā taggahaṇeneva idha gahitā.	2047	
PA_tika-abh08_t:2047_7	Gahitapubbasaṅketenāti “ayaṃ imassa attho, idamimassa vācaka”nti evaṃ vacanavacanatthasambandhaggahaṇavasena	2047	
PA_tika-abh08_t:2047_8	gahitapubbabhāvasaṅketena. Yāyāti yāya nāmapaññattiyā karaṇabhūtāya. Manodvārajavanaviññāṇena	2047	
PA_tika-abh08_t:2047_9	kattubhūtena. Manodvārajavanaviññāṇena vā karaṇabhūtena, yāya nāmapaññattiyā kattubhūtāyāti	2047	
PA_tika-abh08_t:2047_10	attho. Paññāpīyatīti sammutiparamatthavasena pana duvidhaṃ atthajātaṃ paññāpīyati	20471	
PA_tika-abh08_t:2047_11	viññāpīyatīti vuttaṃ hoti. Tenāhu porāṇā –	20471	
PA_tika-abh08_t:2048	“Atthā yassānusārena, viññāyanti tato paraṃ;	204	
PA_tika-abh08_t:2049	Sāyaṃ paññatti viññeyyā, lokasaṅketanimmitā”ti.	204	
PA_tika-abh08_t:2050_0	Katarajavanavīthiyaṃ panāyaṃ viññāyatīti? “Ghaṭo”tiādisaddaṃ suṇantassa ekamekaṃ	2050	
PA_tika-abh08_t:2050_1	saddaṃ ārabbha paccuppannātītārammaṇavasena dve dve javanavārā honti, tato saddasamudāyamārabbha	2050	
PA_tika-abh08_t:2050_2	eko, tato nāmapaññattimārabbha ekoti evaṃ saddasamudāyārammaṇāya javanavīthiyā anantaraṃ	2050	
PA_tika-abh08_t:2050_3	nāmapaññatti pākaṭā hoti, tato paraṃ atthāvabodhoti ācariyā.	2050	
PA_tika-abh08_t:2051_0	Yaṃ sandhāya chakkanayo vuttoti sambandho. Tathā avijjamānānanti paramatthato avijjamānānaṃ.	2051	
PA_tika-abh08_t:2051_1	Kenaci ākārenāti paramatthato, lokasaṅketato vā kenaci pakārena. Anupalabbhamānānaṃ	2051	
PA_tika-abh08_t:2051_2	pañcamasaccādīnanti ākāsādipañcamasaccādīnaṃ. Ādi-ggahaṇena aṭṭhamabojjhaṅgādike	2051	
PA_tika-abh08_t:2051_3	saṅgaṇhāti. Pakatipurisādīnanti satvarajatamānaṃ samānāvatthā pakatiaṅguṭṭhādiparimāṇo	2051	
PA_tika-abh08_t:2051_4	kārako vedako attā purisotiādinā parikappitānaṃ pakatipurisādīnaṃ. Ādi-ggahaṇena	2051	
PA_tika-abh08_t:2051_5	ākāsakusumādiṃ saṅgaṇhāti. Vijjamānena avijjamānapaññatti paramatthato vijjamānāhi	2051	
PA_tika-abh08_t:2051_6	vijjādīhi avijjamānassa puggalassa paññattattā. Sesesupi imināva nayānusārena attho	2051	
PA_tika-abh08_t:2051_7	veditabbo. Etthevāti upādāpaññattiyameva.	2051	
PA_tika-abh08_t:2052	“Kusaggenudakamādāya, samudde udakaṃ mine;	205	
PA_tika-abh08_t:2053	Evaṃ mānusakā kāmā, dibbakāmāna santike”ti. –	205	
PA_tika-abh08_t:2054	Vacanato manussaloke cakkavattisampattidibbasampattiṃ upanidhāya nihīnāyevāti vuttaṃ “kapaṇaṃ…pe… nidhāyā”ti. Mānusakanti manussaloke bhavaṃ. Paramattho ca vijjatīti pāṭhaseso.	205	
PA_tika-abh08_t:2055	778. Tatiyā koṭi na vijjati anupalabbhamānattā. Vuttañhetaṃ mahāaṭṭhakathāyaṃ –	205	
PA_tika-abh08_t:2056	“Duve saccāni akkhāsi, sambuddho vadataṃ varo;	205	
PA_tika-abh08_t:2057	Sammutiṃ paramatthañca, tatiyaṃ nopalabbhatī”ti. ;	205	
PA_tika-abh08_t:2058	Paravādesu na kampatīti pakatipurisantarādivādīnaṃ paresaṃ titthiyānaṃ vādesu sampattesu, nimittabhūtesu vā na kampati na pavedhati na calatīti attho.	205	
PA_tika-abh08_t:2059	Iti abhidhammatthavikāsiniyā nāma	205	
PA_tika-abh08_t:2060	Abhidhammāvatārasaṃvaṇṇanāya	206	
PA_tika-abh08_t:2061	Paññattiniddesavaṇṇanā niṭṭhitā.	206	
PA_tika-abh08_t:2062	13. Terasamo paricchedo	206	
PA_tika-abh08_t:2063	Kārakapaṭivedhavaṇṇanā	206	
PA_tika-abh08_t:2064_0	Niddiṭṭhāti uddesaniddesādivasena dassitā. Kusalādayoti kusalākusalā. Etesaṃ pana	2064	
PA_tika-abh08_t:2064_1	na niddiṭṭhoti sambandho. Pubbe “kārako”ti vacanaṃ viya “vedako”ti avuttepi “attā	2064	
PA_tika-abh08_t:2064_2	kārako vedako”ti attano laddhitāya “tassa hi kārakassa vedakassā”ti vuttaṃ. Kusalākusalānamabhāvopi	2064	
PA_tika-abh08_t:2064_3	siyā, itarathā ahetukadosāpattitoti adhippāyo. Tesaṃ kusalākusalānaṃ āyattā vutti	2064	
PA_tika-abh08_t:2064_4	etesanti tadāyattavuttino. Tesanti kusalākusalādīnaṃ. Tasmāti kārakābhāve kusalākusalānaṃ,	2064	
PA_tika-abh08_t:2064_5	tabbipākānañca abhāvato. Niratthikāti desetvāpi bodhetabbābhāvato niratthikā. “Nāyaṃ	2064	
PA_tika-abh08_t:2064_6	niratthikā”ti vatvāpi “sātthikā”ti vacanaṃ pana parassa daḷhaggāhatthaṃ. Lokepi hi	2064	
PA_tika-abh08_t:2064_7	evaṃ vohāraṃ voharanti, evameva bhavati, nāññathātiādi. Tatthāti kārakābhāvepi attā	2064	
PA_tika-abh08_t:2064_8	atthīti gahaṇe. Anurodhoti anukūlapakkhapātoti attho. Idhāti kārakābhāvepi kusalādayo	2064	
PA_tika-abh08_t:2064_9	atthīti gahaṇe. Virodhoti paṭigho.	2064	
PA_tika-abh08_t:2065_0	Evaṃ kārakābhāvepi kusalādīnaṃ sabbhāvaṃ yuttito sādhetvā idāni lokasiddhena nidassanena	2065	
PA_tika-abh08_t:2065_1	sādhetuṃ “athāpī”tiādi vuttaṃ. Athāpīti kārakābhāvepi. Pathavi-ggahaṇena pathavojaṃ	2065	
PA_tika-abh08_t:2065_2	dasseti. Tathā āpa-ggahaṇena āpojaṃ. Tejoti sītuṇhavasena duvidhā tejodhātu. Utūti	2065	
PA_tika-abh08_t:2065_3	hemantādiutu. Ādi-ggahaṇena bījādike saṅgaṇhāti. Janakapaccayo hetu, anupālanakapaccayo	2065	
PA_tika-abh08_t:2065_4	paccayo nāmāti āha “hetupaccayasāmaggiyā”ti. “Phalanibbattako hetu, paccayo anupālanako”ti hi vuttaṃ.	2065	
PA_tika-abh08_t:2066_0	Evaṃ kārakābhāvepi kusalākusalappavattiṃ sādhetvā idāni paraparikappitaṃ attānameva	2066	
PA_tika-abh08_t:2066_1	tāva paṭikkhipituṃ “athāpi cetthā”tiādi āraddhaṃ. Kāmaṃ paññāparibāhiradiṭṭhiyā eva	2066	
PA_tika-abh08_t:2066_2	attā parikappīyati, paro pana “paññāya parikappemī”ti maññatīti tassa laddhivasena	2066	
PA_tika-abh08_t:2066_3	“paññāya parikappito”ti vuttaṃ. Taṃ upaparikkhissāma tāvāti tiṭṭhatu tāva cesā kārakābhāvepi	2066	
PA_tika-abh08_t:2066_4	kusalādīnaṃ bhāvābhāvavicāraṇā paṭhamaṃ tameva attānaṃ upaparikkhissāmāti attho.	2066	
PA_tika-abh08_t:2066_5	Dosamettha vattukāmo pucchatīti adhippāyena paṭiññaṃ adatvāva pucchanto āha “kiñcetthā”ti.	2066	
PA_tika-abh08_t:2066_6	Sacetano vā udāhu acetano vāti ettha ko dosoti attho. Itaro ubhayathāpi dosoyeva.	2066	
PA_tika-abh08_t:2066_7	Yañhi acetanaṃ attānaṃ, na taṃ kārakaṃ, vedakañca, yathā taṃ pākārataruādayo. “Acetanovāyaṃ	2066	
PA_tika-abh08_t:2066_8	attā”ti anumānena kārakavedakattābhāvasiddhitoti dassetuṃ “yadi acetano”tiādi vuttaṃ.	2066	
PA_tika-abh08_t:2066_9	Anaññoti avinibbhogavasena anañño. Itarathā “sacetano”ti vacanameva na upapajjeyya.	2066	
PA_tika-abh08_t:2066_10	Sahabhāvī nāma añño na hotīti. Attanopi nāso siyāti avinibbhogavuttirūpesu ekassa	20661	
PA_tika-abh08_t:2066_11	nāse itarassāpi vināso viya. Cetanāyapi nāso na bhavati avinibbhogarūpesu ekassa	20661	
PA_tika-abh08_t:2066_12	avināse itarassāpi avināso viyāti adhippāyo.	20661	
PA_tika-abh08_t:2067_0	“Cetanāya anaññattā”ti kāraṇaṃ vatvā tameva samatthetuṃ “cetanattāna”ntiādi vuttaṃ.	2067	
PA_tika-abh08_t:2067_1	“Attano anāse sati cetanāyapi vināso na bhavatī”ti sutvāpi parassa niruttarabhāvo,	2067	
PA_tika-abh08_t:2067_2	cetanāya nāse visesakāraṇābhāvatoti adhippāyenāha “atha cetanāyayevā”tiādi. Attāva	2067	
PA_tika-abh08_t:2067_3	nassatu, tiṭṭhatu cetanā. Ko hi visesakāraṇābhāve attani anurodho, cetanāya virodhoti	2067	
PA_tika-abh08_t:2067_4	adhippāyo. Paṭiññā hīnāti pubbe dinnapaṭiññā parihīnā. Atha na bhavati, “paṭiññā	2067	
PA_tika-abh08_t:2067_5	hīnā”ti yadi attano vināse cetanāya avināso na bhavati. Cetanattānaṃ anaññabhāvena	2067	
PA_tika-abh08_t:2067_6	cetanāya nāse attanopi vināsappasaṅgato attā na nassatīti tava paṭiññā hīnā. Vuttappakārato	2067	
PA_tika-abh08_t:2067_7	viparītaṃ vāti yathāvuttappakārato viparītaṃ. Cetanāya vināsepi attā na nassati,	2067	
PA_tika-abh08_t:2067_8	attano pana avināsepi cetanā nassatīti evaṃ vā tava adhippāyo siyāti attho. Attā	2067	
PA_tika-abh08_t:2067_9	nassatu, cetanā tiṭṭhatu aññabhāve ubhinnaṃ samānayogakkhamatāya bhavitabbatoti adhippāyo.	2067	
PA_tika-abh08_t:2067_10	Paṭiññāhīno bhavasīti cetanāyeva nassati, attā na nassati paṭiññāya hīno bhavasi.	20671	
PA_tika-abh08_t:2068_0	Idhāti aññattha pakkhe. Lakkhaṇakatanti aññamaññavisadisehi bhinnalakkhaṇehi kataṃ.	2068	
PA_tika-abh08_t:2068_1	Desantarakatanti bhinnadesakataṃ. Jāto vedīyati ñāyatīti jātavedo, aggissetaṃ adhivacanaṃ.	2068	
PA_tika-abh08_t:2068_2	Ḍayhamāneti uddhane pakkhipitvā paccamāne. Eko pavattipadeso imesanti ekadesā, tesaṃ	2068	
PA_tika-abh08_t:2068_3	bhāvoti ekadesattaṃ.	2068	
PA_tika-abh08_t:2069_0	Avinibbhogatoti lakkhaṇato bhedepi ṭhānavasena avinibbhujjanato avisaṃsaṭṭhattā “ekadesatte”tiimasseva	2069	
PA_tika-abh08_t:2069_1	vevacanavasena “avinibbhogabhāvepī”ti vuttaṃ. Taṃ ayuttanti taṃ “ubhinnaṃ ekadesatā	2069	
PA_tika-abh08_t:2069_2	natthī”ti iminā saha na yujjati. Paṭiññā hīnāti yadi pubbapaṭiññā pamāṇaṃ, ayaṃ paṭiññā	2069	
PA_tika-abh08_t:2069_3	hīnā. Yadi vā pana ayaṃ pamāṇaṃ, itarā hīnāti attho. Atha vā cetanāya attano padesavasena	2069	
PA_tika-abh08_t:2069_4	nānatte attano acetanattabhāvappattito “sacetano attā”ti heṭṭhā tayā dinnapaṭiññā	2069	
PA_tika-abh08_t:2069_5	parihīnāti evamettha attho daṭṭhabbo.	2069	
PA_tika-abh08_t:2070	Acetano attāti attā acetanoti katvā. Pubbe vuttadosatoti “yadi acetano siyā”tiādinā ādito vuttadosato. Tasmāti yasmā evaṃ upaparikkhiyamāne vimaddanasaho hoti, tasmā.	207	
PA_tika-abh08_t:2071	779. Yadi evanti yadi paramatthato kusalākusalānaṃ kārako, tabbipākānañca vedako natthi, evaṃ sante atha kasmā bhagavatā vuttanti sambandho.	207	
PA_tika-abh08_t:2072	Sandhāvatīti saṃsarati. Attanā katakusalākusalakammapaccayattā vipākabhūtaṃ sukhadukkhampi attanā katameva nāma hotīti vuttaṃ “sukhadukkhaṃ sayaṃkata”nti.	207	
PA_tika-abh08_t:2073	780. Saṃsāramāpannoti –	207	
PA_tika-abh08_t:2074	“Khandhānañca paṭipāṭi, dhātuāyatanāna ca;	207	
PA_tika-abh08_t:2075	Abbocchinnaṃ vattamānā, ‘saṃsāro’ti pavuccatī”ti. –	207	
PA_tika-abh08_t:2076_0	Evaṃ vuttakhandhapaṭipāṭiādivasappavattaṃ saṃsāraṃ punappunaṃ pavattivasena paṭipanno.	2076	
PA_tika-abh08_t:2076_1	Dukkhamassa mahabbhayanti assa saṃsārāpannassa sattassa jātiādidukkhaṃ mahabbhayaṃ	2076	
PA_tika-abh08_t:2076_2	mahābhayasaṃvattanakanti attho. Opapātikoti uppajjamāno.	2076	
PA_tika-abh08_t:2077_0	781. Bhārā have pañcakkhandhāti rūpādayo pañcakkhandhā bhārabhūtā, sīse nikkhittabhārasadisāti	2077	
PA_tika-abh08_t:2077_1	vuttaṃ hoti. Bhārahāro ca puggalo tassa pañcakkhandhabhārassa hārako. Bhārādānanti	2077	
PA_tika-abh08_t:2077_2	paṭisandhivasena pañcakkhandhabhāraggahaṇaṃ. Bhāranikkhepananti puna aggahetabbatāpādanena	2077	
PA_tika-abh08_t:2077_3	anupādāparinibbānavasena bhārassa nikkhipanaṃ.	2077	
PA_tika-abh08_t:2078	782. Yanti kusalākusalakammaṃ. Sakanti āyattaṃ.	207	
PA_tika-abh08_t:2079	783. Ekassa puggalassāti sambandho. Ekena kappenāti ekasmiṃ kappe.	207	
PA_tika-abh08_t:2080	784. Assaddhotiādi heṭṭhā vuttatthaṃ.	208	
PA_tika-abh08_t:2081_0	“Tañca kho sammutivasena, na paramatthato”ti vatvā tadeva patiṭṭhāpetuṃ “nanu bhagavatā”tiādi	2081	
PA_tika-abh08_t:2081_1	vuttaṃ. “Kiṃ nu satto”ti gāthā vajirāya theriyā vuttāpi bhagavato adhippāyavaseneva	2081	
PA_tika-abh08_t:2081_2	vuttattā bhagavatā vuttā nāma hotīti katvā vuttaṃ “bhagavatā idampi vutta”nti.	2081	
PA_tika-abh08_t:2082	785. Kiṃ nu sattoti paccesīti rūpavedanādīsu kiṃ nāma satto puggaloti gaṇhāsi.	208	
PA_tika-abh08_t:2083	786. Aṅgasambhārāti cakkādiavayavasambhāresu, cakkādiavayavānaṃ samodhānevāti attho. Saddoti vohāro.	208	
PA_tika-abh08_t:2084_0	Tasmāti yasmā evaṃ paramatthato sattassa abhāvo bhagavatā vutto, tasmā. Na vacanamattameva	2084	
PA_tika-abh08_t:2084_1	ālambitabbaṃ adhippāyaṃ pahāyāti attho. Daḷhamūḷhova hutvā gaṇhātīti daḷhamūḷhaggāhī,	2084	
PA_tika-abh08_t:2084_2	kāraṇe dassitepi apariccajanavasena gahaṇaṃ daḷhaggahaṇaṃ. Kāraṇasseva daṭṭhumasamatthatāvasena	2084	
PA_tika-abh08_t:2084_3	gahaṇaṃ mūḷhaggahaṇaṃ. Tādisena na bhavitabbanti āha “na ca…pe… bhavitabba”nti. Suttapadānanti	2084	
PA_tika-abh08_t:2084_4	neyyatthanītatthavasena ubhayathā ṭhitānaṃ suttantānaṃ.	2084	
PA_tika-abh08_t:2085_0	Dve saccāni vuttāni tathā tathā vinetabbānaṃ puggalānaṃ vasenāti adhippāyo. Yesañhi	2085	
PA_tika-abh08_t:2085_1	sammutidesanāya visesādhigamo hoti, tesaṃ sammutisaccavasena deseti. Yesañca paramatthadesanāya,	2085	
PA_tika-abh08_t:2085_2	tesaṃ paramatthavasena deseti. Desabhāsākusalo viya ācariyo taṃtaṃdesavāsimāṇavānaṃ	2085	
PA_tika-abh08_t:2085_3	tāya tāya bhāsāya. Sammutisaccaṃ paramatthasaccañcāti ettha “puggalo satto itthī	2085	
PA_tika-abh08_t:2085_4	puriso khattiyo brāhmaṇo devo”tievamādi paramatthato avijjamānampi loke katasaṅketavasena	2085	
PA_tika-abh08_t:2085_5	tathattā sammutisaccaṃ. Khandhadhātuāyatanāni satipaṭṭhānātievamādi paramatthavaseneva	2085	
PA_tika-abh08_t:2085_6	tathatthā paramatthasaccaṃ. Tenāhu aṭṭhakathācariyā –	2085	
PA_tika-abh08_t:2086	“Saṅketavacanaṃ saccaṃ, lokasammutikāraṇaṃ;	208	
PA_tika-abh08_t:2087	Paramatthavacanaṃ saccaṃ, dhammānaṃ bhūtakāraṇaṃ. ;	208	
PA_tika-abh08_t:2088	“Tasmā vohārakusalassa, lokanāthassa satthuno;	208	
PA_tika-abh08_t:2089	Sammutiṃ voharantassa, musāvādo na jāyatī”ti.	208	
PA_tika-abh08_t:2090_0	787-8. Yo so imaṃ ganthaṃ accantaṃ satatampi cinteti, tassa tato siddhā paramā paññā	2090	
PA_tika-abh08_t:2090_1	vepullabhāvaṃ gacchati. Adhiṃ cittasantāpaṃ nīharati apanetīti adhinīharaṃ. Vimatiyā	2090	
PA_tika-abh08_t:2090_2	vicikicchāya, mohassa vā vināsaṃ karoti upanissayabhāvatoti vimativināsakaraṃ. Atthabyañjanasampadāya	2090	
PA_tika-abh08_t:2090_3	manavaḍḍhanato piyakaraṃ. Vikasatīti dibbati. Idhāti imasmiṃ sāsane, abhidhamme vā.	2090	
PA_tika-abh08_t:2091	Iti abhidhammatthavikāsiniyā nāma	209	
PA_tika-abh08_t:2092	Abhidhammāvatārasaṃvaṇṇanāya	209	
PA_tika-abh08_t:2093	Kārakapaṭivedhavaṇṇanā niṭṭhitā.	209	
PA_tika-abh08_t:2094	14. Cuddasamo paricchedo	209	
PA_tika-abh08_t:2095	Rūpāvacarasamādhibhāvanāniddesavaṇṇanā	209	
PA_tika-abh08_t:2096_0	789. Evaṃ paramatthasammutivasena ubhayathāpi sabbadhamme saṅkhepato dassetvā idāni	2096	
PA_tika-abh08_t:2096_1	yasmā tesu uggahaṇaparicchedādivasena kataparicayena atthakāmena kulaputtena ekaṃsato	2096	
PA_tika-abh08_t:2096_2	bhāvanāya abhiyogo kātabbo, tasmā bhāvanānayaṃ saṅkhepato dassetumārabhanto āha “bhāvanānaya”ntiādi.	2096	
PA_tika-abh08_t:2096_3	Tattha bhāvanānayanti lokiyalokuttarabhāvanānayaṃ, kusaladhammānaṃ vaḍḍhanakkamanti	2096	
PA_tika-abh08_t:2096_4	attho. Diṭṭhadhammikasamparāyikaṃ hitaṃ ānayati upanetīti hitānayo, taṃ hitānayaṃ.	2096	
PA_tika-abh08_t:2096_5	Mānayanti mānento. Diṭṭhadhammikasamparāyikatthehi anusāsanato sattānaṃ sukhaṃ ānetīti	2096	
PA_tika-abh08_t:2096_6	sukhānayo, taṃ sukhānayaṃ. Paramaṃ byākaromi, paramaṃ bhāvanānayanti vā yojanā.	2096	
PA_tika-abh08_t:2097_0	790. Manussānaṃ dhammato uttaraṃ ñāṇadassananti sambandho. Tattha manussānaṃ dhammā	2097	
PA_tika-abh08_t:2097_1	nāma manussānaṃ pakatidhammabhūtā dasa kusalakammapathā, tato uttaraṃ ñāṇadassanaṃ	2097	
PA_tika-abh08_t:2097_2	nāma mahaggatalokuttaradhammā. Te hi jānanaṭṭhena ñāṇaṃ, paccakkhato viya dassanaṭṭhena	2097	
PA_tika-abh08_t:2097_3	ca dassananti adhippetā. “Uttarimanussāna”nti vā yathāṭhitavaseneva sambandho. Bālamanussādito	2097	
PA_tika-abh08_t:2097_4	uttarimanussānaṃ jhāyīnañceva ariyānañcāti attho.	2097	
PA_tika-abh08_t:2098_0	791. Saṅkassarasamācāretiādīhi sīlavisuddhiyā payojanadassanaṃ. Tattha saṅkāya saritabbo	2098	
PA_tika-abh08_t:2098_1	samācāro assāti saṅkassarasamācāro. Yaṃ kiñci lāmakakammaṃ disvā “idaṃ asukena kataṃ	2098	
PA_tika-abh08_t:2098_2	bhavissatī”ti evaṃ pavattetabbāya saṅkāya attano vā pare yaṃkiñci mantente disvā	2098	
PA_tika-abh08_t:2098_3	“mama idañcidañca asāruppaṃ jānitvā mantetī”ti evaṃ pavattasaṅkāya upagantabbasamācāroti	2098	
PA_tika-abh08_t:2098_4	attho. Dussīleti etadeva vibhāvetuṃ “sīlavajjite”ti vuttaṃ. Dussīleti vā dūsitasīle	2098	
PA_tika-abh08_t:2098_5	khaṇḍādibhāvaṃ upagatasīle. Sīlavajjiteti sabbena sabbaṃ sīlavirahite. Natthi jhānanti	2098	
PA_tika-abh08_t:2098_6	lokiyajjhānampi tāva natthi. Kuto maggoti lokuttaramaggo kuto, kena kāraṇena lokuttaradhammānaṃ	2098	
PA_tika-abh08_t:2098_7	hetuyeva vijjatīti attho.	2098	
PA_tika-abh08_t:2099_0	792. Caranti tasmiṃ sīle paripūrakāritāya pavattantīti cārittaṃ. Vāritaṃ tāyanti	2099	
PA_tika-abh08_t:2099_1	rakkhanti tena, vāritato vā attānaṃ tāyatīti vārittaṃ. Yaṃ bhagavatā “idaṃ kātabba”nti	2099	
PA_tika-abh08_t:2099_2	paññattisikkhāpadapūraṇaṃ, idaṃ cārittaṃ nāma. Yaṃ “na kātabba”nti paṭikkhittaṃ,	2099	
PA_tika-abh08_t:2099_3	tassa akaraṇaṃ vārittaṃ nāma. Acchiddantiādīsu yassa sattasu āpattikkhandhesu majjhe	2099	
PA_tika-abh08_t:2099_4	sikkhāpadaṃ bhinnaṃ, tassa sīlaṃ chiddasāṭako viya chiddaṃ nāma hoti, tabbiparītaṃ	2099	
PA_tika-abh08_t:2099_5	acchiddaṃ. Yassa ādimhi vā ante vā bhinnaṃ, tassa pariyante chinnasāṭako viya khaṇḍaṃ	2099	
PA_tika-abh08_t:2099_6	nāma hoti, tadaññaṃ akkhaṇḍaṃ. Kamassa ādarakaraṇavasena akkhaṇḍanti, kamavilaṅghanavasena	2099	
PA_tika-abh08_t:2099_7	“akkhaṇḍamacchidda”nti vā pāṭho. Akammāsa-ggahaṇena asabalattampi vuttaṃ, sabalakammāsānaṃ	2099	
PA_tika-abh08_t:2099_8	bhedassa appamattakabhāvato. Ettako hi tesaṃ viseso. Yassa paṭipāṭiyā dve tīṇi sikkhāpadāni	2099	
PA_tika-abh08_t:2099_9	bhinnāni, tassa piṭṭhiyā, kucchiyā vā uṭṭhitena visabhāgavaṇṇena kāḷarattādīnaṃ aññatarena	2099	
PA_tika-abh08_t:2099_10	sabalavaṇṇā gāvī viya sabalaṃ nāma hoti. Yassa antarantarā bhinnāni, tassa antarantarā	20991	
PA_tika-abh08_t:2099_11	visabhāgavaṇṇabinducitragāvī viya kammāsaṃ nāma hoti. Yaṃ pana tathāvidhaṃ na hoti,	20991	
PA_tika-abh08_t:2099_12	taṃ “asabalaṃ akammāsa”nti vuccati. Aninditanti iminā bhujissaviññuppasatthaaparāmaṭṭhasamādhisaṃvattanikabhāve	20991	
PA_tika-abh08_t:2099_13	saṅgaṇhāti. Tattha “imināhaṃ sīlena vā vatena vā brahmacariyena vā devo vā bhavissāmi	20991	
PA_tika-abh08_t:2099_14	devaññataro vā”ti evaṃ taṇhāya aparāmaṭṭhaṃ taṇhādāsabyato mocitattā bhujissaṃ nāma.	20991	
PA_tika-abh08_t:2099_15	Adāsañhi loke bhujissoti vadanti. Yathāvuttaguṇapāripūriyā buddhādīhi viññūhi pasaṃsitabbanti	20991	
PA_tika-abh08_t:2099_16	viññuppasatthaṃ. Taṇhādiṭṭhīhi aparāmaṭṭhaṃ ṭhitibhāgiyaṃ aparāmaṭṭhaṃ nāma. Jhānādīnaṃ	20991	
PA_tika-abh08_t:2099_17	paccayo bhavituṃ samatthaṃ visesabhāgiyaṃ samādhisaṃvattanikaṃ nāma.	20991	
PA_tika-abh08_t:2100_0	793-7. Vivekasukhanti kāyacittūpadhivivekasukhaṃ. Kāyavivekasukhampi hi sampannasīlasseva	2100	
PA_tika-abh08_t:2100_1	dussīlassa suññāgārādīsu vasatopi bheravārammaṇādiāpāthagamanena dukkhasseva visesato	2100	
PA_tika-abh08_t:2100_2	sampajjanato. Alaṅkāro anuttaroti devabrahmarājarājamahāmattādīnaṃ majjhe anaññasādhāraṇasobhāpaṭilābhahetutāya	2100	
PA_tika-abh08_t:2100_3	niruttaro alaṅkāraviseso. Ratananti cakkavattīnaṃ cakkaratanāditopi savisesaṃ ratijananato	2100	
PA_tika-abh08_t:2100_4	anuttaraṃ ratanaṃ. Cakkaratanādikañhi vaṭṭanissitameva ratiṃ janeti, idaṃ pana vivaṭṭanissitampi	2100	
PA_tika-abh08_t:2100_5	janetīti visesato ratijanakaṃ hoti. Icchiticchitassa sampattivisesassa nipphādanato	2100	
PA_tika-abh08_t:2100_6	cintāmaṇisamanti cintāmaṇi. Yānanti saṃsārakantārataraṇe yānaṃ. Sītalanti cittasītibhāvakaraṇena	2100	
PA_tika-abh08_t:2100_7	sītalaṃ. Kilesamaladhovananti gaṅgāyamunādīhipi dubbisodhanīyassa kilesakālusiyassa	2100	
PA_tika-abh08_t:2100_8	dhovanaṃ. Guṇānaṃ mūlabhūtanti sabbesampi lokiyalokuttaraguṇānaṃ mūlabhūtaṃ. “Sīle	2100	
PA_tika-abh08_t:2100_9	patiṭṭhāya, ko cādi kusalānaṃ dhammānaṃ, sīlañca suvisuddha”nti ca ādivacanañhettha	2100	
PA_tika-abh08_t:2100_10	nidassanaṃ. Dosānaṃ vītikkamavatthubhūtassa balassa vināsanato dosānaṃ balaghāti.	21001	
PA_tika-abh08_t:2101_0	Tasmāti yasmā evaṃvidhānisaṃsasampannaṃ sīlaṃ, tasmā. Duvidhalakkhaṇanti okkhittacakkhuappasaddādivasena	2101	
PA_tika-abh08_t:2101_1	kāyakammādīnaṃ avippakiṇṇatāsādhanato samādhānalakkhaṇaṃ, kusaladhammānaṃ mūlabhāvato	2101	
PA_tika-abh08_t:2101_2	patiṭṭhānalakkhaṇanti evaṃ duvidhalakkhaṇaṃ, cārittavārittavasena vā duvidhasabhāvanti	2101	
PA_tika-abh08_t:2101_3	attho. Atthānaṃ kāmeti tassa hitāsīsanavasenāti atthakāmo. Piyaṃ sīlamassāti piyasīlo.	2101	
PA_tika-abh08_t:2102_0	798-9. Kātabbo palibodhassupacchedoti sambandho. Katividho panāyaṃ palibodho, kiṃ	2102	
PA_tika-abh08_t:2102_1	sarūpo cāti āha “palibodhā dasā”tiādi, “āha mahāaṭṭhakathāya”nti adhippāyo. Tattha	2102	
PA_tika-abh08_t:2102_2	āvāsoti ekampi ovarakaṃ ādiṃ katvā yāva sakalopi saṅghārāmo, so tattha paṭibaddhacittassa	2102	
PA_tika-abh08_t:2102_3	palibodho, na itarassa. Kulanti ñātikulaṃ vā upaṭṭhākakulaṃ vā, taṃ tehi saṃsaṭṭhaviharatova	2102	
PA_tika-abh08_t:2102_4	palibodho. Lābhoti cattāro paccayā, tepi tattha sāpekkhasseva palibodhā. Gaṇoti suttantikagaṇo	2102	
PA_tika-abh08_t:2102_5	vā ābhidhammikagaṇo vā. So uddesaparipucchādānena samaṇadhammassa okāsālābhino palibodho.	2102	
PA_tika-abh08_t:2102_6	Kammanti navakammaṃ, taṃ karontena vaḍḍhakiādīhi laddhāladdhaṃ jānitabbaṃ, katākate	2102	
PA_tika-abh08_t:2102_7	ussukkaṃ āpajjitabbanti sabbathāpi palibodho. Addhānanti maggagamanacittassa dubbinodanīyatāya	2102	
PA_tika-abh08_t:2102_8	taṃ samaṇadhammassa palibodho. Ñātīti ettha kula-ggahaṇena ñātikulassapi gahitattā	2102	
PA_tika-abh08_t:2102_9	ekekā ñāti idha gahitāti daṭṭhabbā. Ye pana vihāre ācariyupajjhāyādayo, ghare mātādayo,	2102	
PA_tika-abh08_t:2102_10	te gilānā palibodhā. Ābādhoti yo koci rogo, so bādhayamāno palibodho. Ganthoti pariyattipariharaṇaṃ,	21021	
PA_tika-abh08_t:2102_11	taṃ sajjhāyādīhi niccabyāvaṭasseva palibodho. Iddhīti pothujjanikaiddhi. Sā hi dupparihārā	21021	
PA_tika-abh08_t:2102_12	appamattakeneva bhijjati, ayaṃ pana vipassanāya palibodho, na samādhissa samādhiṃ	21021	
PA_tika-abh08_t:2102_13	patvā paṭilabhitabbattā. Teti te palibodhā.	21021	
PA_tika-abh08_t:2103_0	800-2. Palibodhassupacchedaṃ katvāti ettha paṭhamo tattha nirapekkhacittatāya, dutiyo	2103	
PA_tika-abh08_t:2103_1	asaṃsaggena, tatiyo lābhasakkāruppattiṭṭhānaṃ pahāya aññattha gamanena, catuttho	2103	
PA_tika-abh08_t:2103_2	yathāraddhaganthasamāpanena, aññassa saṅgāhaṇena vā, pañcamo yathāraddhakammassa	2103	
PA_tika-abh08_t:2103_3	niṭṭhāpanena, saṅghādīnaṃ niyyātanena vā, chaṭṭho gantvā kiccatīraṇena, sattamo upaṭṭhahitvā	2103	
PA_tika-abh08_t:2103_4	ñātīnaṃ pākatikakaraṇena, aṭṭhamo bhesajjakaraṇena, vīriyādhiṭṭhānena vā, navamadasamā	2103	
PA_tika-abh08_t:2103_5	tattha abyāvaṭatāya upacchinditabbā. Upasaṅkamitabboti yattha so vasati, tattha upasaṅkamanavidhiñceva	2103	
PA_tika-abh08_t:2103_6	upasaṅkamantena paṭipajjitabbavidhānañca visuddhimagge vuttanayena veditabbaṃ. Ito	2103	
PA_tika-abh08_t:2103_7	parañhi ganthavitthārapariharaṇatthaṃ visuddhimagge āgatavitthāraṃ pahāya padatthavaṇṇanamattaṃ	2103	
PA_tika-abh08_t:2103_8	karissāma. Kammaṭṭhānassāti ettha yogakammassa pavattiṭṭhānatāya, uparūparibhāvanākammassa	2103	
PA_tika-abh08_t:2103_9	kāraṇabhāvato ca kammaṭṭhānaṃ. Taṃ pana sabbatthakapārihāriyavasena duvidhaṃ. Tattha	2103	
PA_tika-abh08_t:2103_10	mettā, maraṇassati, asubhasaññā ca sabbattha atthayitabbato icchitabbato sabbatthakakammaṭṭhānaṃ	21031	
PA_tika-abh08_t:2103_11	nāma. Cariyānukūlaṃ pana yaṃ kiñci kammaṭṭhānaṃ niccaṃ pariharitabbattā pārihāriyakammaṭṭhānaṃ	21031	
PA_tika-abh08_t:2103_12	nāma. Imaṃ duvidhaṃ kammaṭṭhānaṃ yo deti, ayaṃ kammaṭṭhānassa dāyako, sopi īdiso	21031	
PA_tika-abh08_t:2103_13	pariyesitabboti dassetuṃ “piyo garū”tiādi vuttaṃ. Piyoti sīlasampadādīhi sattānaṃ	21031	
PA_tika-abh08_t:2103_14	piyāyitabbo. Garūti tatoyeva garukātabbo pāsāṇacchattaṃ viya garuṃ katvā daṭṭhabbo.	21031	
PA_tika-abh08_t:2103_15	Bhāvanīyoti sambhāvanīyo. Vattāti kiñci ālasiyampi disvā codetvā ovādavasena vadanasīlo.	21031	
PA_tika-abh08_t:2103_16	Vacanakkhamoti paṭipucchakkhamo, paṭipucchito asaṃhīro hutvā sambhāsanakkhamoti vuttaṃ	21031	
PA_tika-abh08_t:2103_17	hoti. Gambhīrañca kathaṃ kattāti tiracchānakathaṃ akathetvā dasakathāvatthupaṭisaṃyuttaṃ	21031	
PA_tika-abh08_t:2103_18	gambhīrameva kathaṃ kattā. No caṭṭhāne niyojakoti appavattitabbaṭṭhānabhūte ahite	21031	
PA_tika-abh08_t:2103_19	na niyojako. Evamādiguṇopetanti ādi-saddena saddhāsampadādiguṇayogaṃ dasseti. Kālenāti	21031	
PA_tika-abh08_t:2103_20	attano, ācariyassa ca sappāyakālena.	21032	
PA_tika-abh08_t:2104_0	803. Vattaṃ katvāti ācariyassa navakamahallakabhāvānurūpena khandhake āgataṃ ācariyavattaṃ	2104	
PA_tika-abh08_t:2104_1	katvā. Idāni ācariyena paṭipajjitabbavidhiṃ dassetuṃ “tenāpī”tiādi vuttaṃ. Tenāpīti	2104	
PA_tika-abh08_t:2104_2	kammaṭṭhānadāyakenapi. Caritaṃ ñatvā dātabbanti cetopariyañāṇalābhinā tassa cittācāraṃ,	2104	
PA_tika-abh08_t:2104_3	hadayalohitaṃ vā passitvā itarena “tvaṃ kiṃcaritosi, ke vā pana te dhammā bahulaṃ	2104	
PA_tika-abh08_t:2104_4	samudācarantī”tiādinā paṭipucchitvā tassa caritaṃ jānitvā tadanurūpena dātabbaṃ.	2104	
PA_tika-abh08_t:2105_0	804. Iriyāpathāditopi kesañci caritaṃ jānituṃ sakkā, taṃ pana na ekantikaṃ, “caritaṃ	2105	
PA_tika-abh08_t:2105_1	ñatvā”ti vuttaṃ, katamaṃ pana taṃ, katividhā vāti āha “caritaṃ panidaṃ rāgadosamohavasenā”tiādi.	2105	
PA_tika-abh08_t:2105_2	Ussannabhāvena santāne caratīti caritaṃ, asati paṭipakkhabhāvanāyaṃ santāne pavattanārahā rāgādayo.	2105	
PA_tika-abh08_t:2106	805. Vomissakanayāti sampayogavasena, ekasantatipariyāpannatāvasena ca nesaṃ saṃsaggabhedā. Catusaṭṭhi bhavantīti –	210	
PA_tika-abh08_t:2107	“Rāgādike tike satta, satta saddhādike tike;	210	
PA_tika-abh08_t:2108	Ekadvitikamūlamhi, missato sattasattaka”nti –	210	
PA_tika-abh08_t:2109	Evaṃ vuttehi navahi sattakehi yathārahaṃ vibhajiyamānā tesaṭṭhi diṭṭhiyā saddhiṃ catusaṭṭhi bhavanti. Tathā hi vuttaṃ upanandattherena –	210	
PA_tika-abh08_t:2110	“Rāgo doso ca moho ca, rāgena paṭighopi ca;	211	
PA_tika-abh08_t:2111	Saddhiṃ rāgena moho ca, mohopi paṭighena ca.	211	
PA_tika-abh08_t:2112	“Rāgādittayamekanti, satta rāgādike tike;	211	
PA_tika-abh08_t:2113	Saddhā buddhi ca takko ca, saddhiṃ saddhāya buddhi ca.	211	
PA_tika-abh08_t:2114	“Saddhāya takkanañceva, buddhiyā takkanampi ca;	211	
PA_tika-abh08_t:2115	Saddhādittayamekanti, satta saddhādike tike.	211	
PA_tika-abh08_t:2116	“Rāgādikaṃ tikañceka-mekadvitikabhedato;	211	
PA_tika-abh08_t:2117	Saddhābuddhivitakkehi, yathāyogaṃ vimissiya.	211	
PA_tika-abh08_t:2118	“Ekamūle dvimūle ca, paccekaṃ sattakattayaṃ;	211	
PA_tika-abh08_t:2119	Timūle sattakañcekaṃ, ñeyyaṃ taṃ sattasattakaṃ.	211	
PA_tika-abh08_t:2120	“Saddhiṃ rāgena saddhā ca, saddhiṃ teneva buddhi ca;	212	
PA_tika-abh08_t:2121	Teneva takkanaṃ tena, saddhābuddhi ca tena ca.	212	
PA_tika-abh08_t:2122	“Saddhāsaṅkappanaṃ tena, buddhisaṅkappanampi ca;	212	
PA_tika-abh08_t:2123	Vimissetvāna teneva, saddhābuddhivitakkanaṃ.	212	
PA_tika-abh08_t:2124	“Rāgamūlanaye ceva-mekaṃ sattakamuddise;	212	
PA_tika-abh08_t:2125	Saddhiṃ dosena saddhā ca, saddhiṃ teneva buddhi ca.	212	
PA_tika-abh08_t:2126	“Teneva takkanaṃ tena, saddhābuddhi ca tena ca;	212	
PA_tika-abh08_t:2127	Saddhāsaṅkappanaṃ tena, buddhisaṅkappanampi ca.	212	
PA_tika-abh08_t:2128	“Vimissetvāna teneva, saddhābuddhivitakkanaṃ;	212	
PA_tika-abh08_t:2129	Dosamūlanaye ceva-mekaṃ sattakamuddise.	212	
PA_tika-abh08_t:2130	“Saddhiṃ mohena saddhā ca, saddhiṃ teneva buddhi ca;	213	
PA_tika-abh08_t:2131	Teneva takkanaṃ tena, saddhābuddhi ca tena ca.	213	
PA_tika-abh08_t:2132	“Saddhāsaṅkappanaṃ tena, buddhisaṅkappanampi ca;	213	
PA_tika-abh08_t:2133	Vimissetvāna teneva, saddhābuddhivitakkanaṃ.	213	
PA_tika-abh08_t:2134	“Mohamūlanaye ceva-mekaṃ sattakamuddise;	213	
PA_tika-abh08_t:2135	Ekamūle naye cevaṃ, ñeyyaṃ taṃ sattakattayaṃ.	213	
PA_tika-abh08_t:2136	“Missetvā rāgadosehi, saddhā teheva buddhi ca;	213	
PA_tika-abh08_t:2137	Tehi saṅkappanaṃ tehi, saddhābuddhi ca tehi ca.	213	
PA_tika-abh08_t:2138	“Saddhāsaṅkappanaṃ tehi, buddhisaṅkappanampi ca;	213	
PA_tika-abh08_t:2139	Tehi dvīheva missetvā, saddhābuddhivitakkanaṃ.	213	
PA_tika-abh08_t:2140	“Rāgadosanaye ceva-mekaṃ sattakamuddise;	214	
PA_tika-abh08_t:2141	Missetvā rāgamohehi, saddhā teheva buddhi ca.	214	
PA_tika-abh08_t:2142	“Tehi saṅkappanaṃ tehi, saddhābuddhi ca tehi ca;	214	
PA_tika-abh08_t:2143	Saddhāsaṅkappanaṃ tehi, buddhisaṅkappanampi ca.	214	
PA_tika-abh08_t:2144	“Tehi dvīheva missetvā, saddhābuddhivitakkanaṃ;	214	
PA_tika-abh08_t:2145	Rāgamohanaye ceva-mekaṃ sattakamuddise.	214	
PA_tika-abh08_t:2146	“Missetvā dosamohehi, saddhā teheva buddhi ca;	214	
PA_tika-abh08_t:2147	Tehi saṅkappanaṃ tehi, saddhābuddhi ca tehi ca.	214	
PA_tika-abh08_t:2148	“Saddhāsaṅkappanaṃ tehi, buddhisaṅkappanampi ca;	214	
PA_tika-abh08_t:2149	Tehi dvīheva missetvā, saddhābuddhivitakkanaṃ.	214	
PA_tika-abh08_t:2150	“Dosamohanaye ceva-mekaṃ sattakamuddise;	215	
PA_tika-abh08_t:2151	Dvimūlamhi naye cevaṃ, ñeyyaṃ taṃ sattakattayaṃ.	215	
PA_tika-abh08_t:2152	“Rāgappaṭighamohehi, saddhā teheva buddhi ca;	215	
PA_tika-abh08_t:2153	Tehi saṅkappanaṃ tehi, saddhābuddhi ca tehi ca.	215	
PA_tika-abh08_t:2154	“Saddhāsaṅkappanaṃ tehi, buddhisaṅkappanampi ca;	215	
PA_tika-abh08_t:2155	Tehi tīheva missetvā, saddhābuddhivitakkanaṃ.	215	
PA_tika-abh08_t:2156	“Timūlamhi naye ceva-mekaṃ sattakamuddise;	215	
PA_tika-abh08_t:2157	Evaṃ tesaṭṭhi hotīti, viññeyyaṃ navasattakaṃ;	215	
PA_tika-abh08_t:2158	Diṭṭhiyāpi ca hoteva, catusaṭṭhīti kecanā”ti.	215	
PA_tika-abh08_t:2159_0	806-7. Nanu ca “caritaṃ ñatvā dātabba”nti vuttaṃ, kiṃcaritassa pana kiṃ kammaṭṭhānaṃ	2159	
PA_tika-abh08_t:2159_1	anukūlanti imaṃ anuyogaṃ sandhāya taṃtaṃcaritānukūlakammaṭṭhānaṃ dassetvā puna tassa	2159	
PA_tika-abh08_t:2159_2	gaṇanato appanāvahato jhānappabhedato samatikkamato vaḍḍhanāvaḍḍhanato ārammaṇato	2159	
PA_tika-abh08_t:2159_3	bhūmito gahaṇato paccayato bhedaṃ dassetuṃ “asubhā cā”tiādi āraddhaṃ. Tattha dasa	2159	
PA_tika-abh08_t:2159_4	asubhāti uddhumātakaṃ vinīlakaṃ vipubbakaṃ vicchiddakaṃ vikkhāyitakaṃ vikkhittakaṃ	2159	
PA_tika-abh08_t:2159_5	hatavikkhittakaṃ lohitakaṃ puḷavakaṃ aṭṭhikanti ime dasa. Tathā kāyagatāsati cāti	2159	
PA_tika-abh08_t:2159_6	ime ekādasa rāgavikkhambhanassa upāyabhāvato rāgacaritassa anukūlā. Asubha-ggahaṇena	2159	
PA_tika-abh08_t:2159_7	cettha tadārammaṇasamādhipubbaṅgamaṃ kammaṭṭhānaṃ gahitaṃ. Evaṃ sesesupi yathārahaṃ	2159	
PA_tika-abh08_t:2159_8	daṭṭhabbaṃ. Appamāṇasattārammaṇattā appamaññā, mettā karuṇā muditā upekkhāti catunnaṃ	2159	
PA_tika-abh08_t:2159_9	brahmavihārānametaṃ adhivacanaṃ. Te pana savaṇṇakasiṇā nīlakasiṇaṃ pītakasiṇaṃ lohitakasiṇaṃ	2159	
PA_tika-abh08_t:2159_10	odātakasiṇanti imehi catūhi vaṇṇakasiṇehi sahitā aṭṭha dosavikkhambhanupāyabhāvato,	21591	
PA_tika-abh08_t:2159_11	appaṭighātavisayattā ca dosacaritassa anukūlā.	21591	
PA_tika-abh08_t:2160_0	808. Taṃ…pe… panekakanti ettha ekakanti idaṃ anussatiapekkhaṃ, anussatīsu ekanti	2160	
PA_tika-abh08_t:2160_1	attho, na mohacaritavitakkacaritāpekkhaṃ tesaṃ aññassāpi anukūlassa labbhanato. Taṃ	2160	
PA_tika-abh08_t:2160_2	pana mohacaritassa, vitakkacaritassa ca gaṇanabalena cittassa patiṭṭhānato anukūlaṃ.	2160	
PA_tika-abh08_t:2161_0	809-11. Purimā…pe… dehinoti “buddhānussati dhammānussati saṅghānussati sīlānussati	2161	
PA_tika-abh08_t:2161_1	cāgānussati devatānussatī”ti idaṃ pāḷikkamena purimaṃ anussatichakkaṃ saddhācaritassa	2161	
PA_tika-abh08_t:2161_2	atisappāyavasena anukūlaṃ. Maraṇūpasamāyuttā satīti maraṇe, upasame ca yuttā sati,	2161	
PA_tika-abh08_t:2161_3	maraṇānussati, upasamānussati cāti vuttaṃ hoti. Āhāranissitā saññāti āhāre paṭikkūlasaññā.	2161	
PA_tika-abh08_t:2161_4	Dhātuvavatthānanti catudhātuvavatthānaṃ. Buddhippakatijantunoti buddhicaritassa sattassa.	2161	
PA_tika-abh08_t:2161_5	Sesāni kasiṇānīti dosacaritassa anukūlesu vuttehi catūhi vaṇṇakasiṇehi avasesāni	2161	
PA_tika-abh08_t:2161_6	pathavīāpotejovāyoālokākāsakasiṇāni, evaṃ purimāni cattāri, imāni chāti dasa imasseva	2161	
PA_tika-abh08_t:2161_7	ujuvipaccanīkā, imassa asappāyanti gahetabbavisesassa abhāvato rāgādisabbacaritānaṃ anukūlāti vaṇṇitā.	2161	
PA_tika-abh08_t:2162_0	812. Ekantavipaccanīkabhāvatoti rāgacaritādīnaṃ asubhādikammaṭṭhānassa ujuvipaccanīkatāya.	2162	
PA_tika-abh08_t:2162_1	Atisappāyatoti saddhācaritādīnaṃ buddhānussatiādikammaṭṭhānassa atisappāyato. Evaṃ	2162	
PA_tika-abh08_t:2162_2	ujuvipaccanīkavasena, atisappāyavasena ca idaṃ sabbaṃ visuṃ visuṃ tesaṃ anukūlanti	2162	
PA_tika-abh08_t:2162_3	vuttaṃ, na pana itarassa ananukūlabhāvato. Na hi rāgādīnaṃ avikkhambhikā, saddhādīnaṃ	2162	
PA_tika-abh08_t:2162_4	vā anupakārikā kusalabhāvanā nāma atthi. Tathā hi meghiyasutte –	2162	
PA_tika-abh08_t:2163_0	“Cattāro dhammā uttari bhāvetabbā, asubhā bhāvetabbā rāgassa pahānāya, mettā bhāvetabbā	2163	
PA_tika-abh08_t:2163_1	byāpādassa pahānāya, ānāpānassati bhāvetabbā vitakkupacchedāya, aniccasaññā bhāvetabbā	2163	
PA_tika-abh08_t:2163_2	asmimānasamugghātāyā”ti –	2163	
PA_tika-abh08_t:2164_0	Ekasseva cattāro dhammā bhāvetabbāti vuttā. Tathā rāhulovādasuttepi “mettaṃ, rāhula,	2164	
PA_tika-abh08_t:2164_1	bhāvanaṃ bhāvehī”tiādinā satta kammaṭṭhānāni vuttāni, na cāyasmato meghiyassa cattāripi	2164	
PA_tika-abh08_t:2164_2	caritāni santi, nāpi rāhulattherassa sabbacaritāni, tasmā vacanamatte abhinivesaṃ	2164	
PA_tika-abh08_t:2164_3	akatvā sabbattha adhippāyo pariyesitabboti vuttaṃ hoti.	2164	
PA_tika-abh08_t:2165_0	813-4. Kiñcāpi vuttanayena kammaṭṭhānānaṃ gaṇanaparicchedopi sakkā ñātuṃ, saṅkarattā	2165	
PA_tika-abh08_t:2165_1	pana sukhena viññātuṃ na sakkāti tesaṃ sāmaññato, visuṃ visuṃ jātito ca gaṇanaparicchedaṃ	2165	
PA_tika-abh08_t:2165_2	dassetuṃ “kammaṭṭhānāni sabbānī”tiādi vuttaṃ. Cattālīsāti niddiseti pāḷito, aṭṭhakathāto	2165	
PA_tika-abh08_t:2165_3	ca samodhānetvā “samacattālīsā”ti niddiseyya. Kathaṃ? Kasiṇāni dasa…pe… saññā cāhāratā	2165	
PA_tika-abh08_t:2165_4	iti. Asubhānussatī dasāti dasa-saddo paccekaṃ yojetabbo “dasa asubhā, dasa anussatī”ti.	2165	
PA_tika-abh08_t:2165_5	Dasa asubhā heṭṭhā kathitāva. “Purimānussatichakka”nti ettha vuttā cha, maraṇānussati	2165	
PA_tika-abh08_t:2165_6	kāyagatāsati ānāpānassati upasamānussatīti imā dasa anussatiyo. Catudhātuvavatthānanti	2165	
PA_tika-abh08_t:2165_7	pathavādīnaṃ catunnaṃ dhātūnaṃ vavatthānaṃ. Saññā cāhāratāti gāthābandhavasena ga-kārassa	2165	
PA_tika-abh08_t:2165_8	lopaṃ katvā āhāragatā saññā “āhāratā saññā”ti vuttā. Āhāroyeva vā āhāratā, taggatā	2165	
PA_tika-abh08_t:2165_9	ca saññā upacārato “āhāratā”ti vuttā, āhāre paṭikkūlasaññāti attho.	2165	
PA_tika-abh08_t:2166_0	815-6. Kiṃ imesu sabbesuyeva kammaṭṭhānesu jhānaṃ nibbattatīti? Āma, nibbattati sabbesveva	2166	
PA_tika-abh08_t:2166_1	upacārajjhānaṃ, appanājhānaṃ pana kesuci na nibbattati, tasmā kānici upacārameva	2166	
PA_tika-abh08_t:2166_2	nibbattenti, kānici appanampi. Kathaṃ panetaṃ daṭṭhabbanti āha “etesū”tiādi. Upacārameva	2166	
PA_tika-abh08_t:2166_3	āvahantīti upacārāvahā “apekkho”tiādīsu viya hettha avadhāraṇaṃ daṭṭhabbaṃ. Tattha	2166	
PA_tika-abh08_t:2166_4	ānāpānassatiṃ, kāyagatāsatiñca hitvā sesā buddhānussatiādayo aṭṭha anussatiyo, saññā,	2166	
PA_tika-abh08_t:2166_5	vavatthānañcāti ete dasa nānappakārakattā, gambhīrattā, sabhāvadhammattā ca asati	2166	
PA_tika-abh08_t:2166_6	bhāvanāvisese upacārāvahā vuttā.	2166	
PA_tika-abh08_t:2167_0	817-8. Evaṃ upacārappanāvahato dassetvā idāni jhānappabhedato dassetuṃ “appanāyāvahesū”tiādi	2167	
PA_tika-abh08_t:2167_1	vuttaṃ. Catukkajjhānikāti catukkanayavasena catubbidharūpāvacarajjhānavanto, tesaṃ	2167	
PA_tika-abh08_t:2167_2	ekekasseva ārammaṇabhūtāti attho. Pañcakanayavasena pana “pañcakajjhānikā”ti veditabbā.	2167	
PA_tika-abh08_t:2167_3	Paṭhamajjhānikāti paṭhamajjhānasseva ārammaṇabhūtā, paṭikkūlabhāvato pana itaresaṃ	2167	
PA_tika-abh08_t:2167_4	ārammaṇāni na honti. Paṭikkūlepi hi visaye vitakkabalena paṭhamajjhānaṃ appeti caṇḍasotanadiyaṃ	2167	
PA_tika-abh08_t:2167_5	arittabalena nāvā viya. Sesāni pana tadabhāvato na tesu appenti.	2167	
PA_tika-abh08_t:2168_0	819. Tikajjhānavahāti catukkanayena tikajjhānavahā, pañcakanayena pana catukkajjhānavahā,	2168	
PA_tika-abh08_t:2168_1	mettākaruṇāmuditā hi mettādīnaṃ somanassasahagatānameva ārammaṇattā pañcamajjhānikā	2168	
PA_tika-abh08_t:2168_2	na honti. Appanappattā hi mettādayo somanassena vinā nappavattanti. Catutthopi brahmavihāroti	2168	
PA_tika-abh08_t:2168_3	sambandho. Brahmānaṃ uttamānaṃ vihāro, brahmabhūto vā vihāroti brahmavihāro, so upekkhābhāvanāvasena	2168	
PA_tika-abh08_t:2168_4	catutthajjhāniko. Tatthāpi mettādivasena paṭiladdhajjhānacatukkassevetaṃ appeti,	2168	
PA_tika-abh08_t:2168_5	netarassa. Kasmā? Mettādīnaṃ nissandattā. Yathā hi kasiṇānaṃ nissandā āruppā, yathā	2168	
PA_tika-abh08_t:2168_6	ca samathavipassanānissandā nirodhasamāpatti, evaṃ mettādinissandā upekkhā. Āruppā	2168	
PA_tika-abh08_t:2168_7	catutthajjhānikāti aṅgasamatāvasena āruppāpi catutthajjhānasseva pabhedāti katvā vuttaṃ.	2168	
PA_tika-abh08_t:2169_0	820. Evaṃ jhānabhedato dassetvā puna samatikkamato dassetuṃ “vasenārammaṇaṅgāna”ntiādi	2169	
PA_tika-abh08_t:2169_1	vuttaṃ. Ārammaṇasamatikkamo aṅgasamatikkamoti atikkamitabbānaṃ ārammaṇānaṃ, aṅgānañca	2169	
PA_tika-abh08_t:2169_2	vasena samatikkamo duvidho. Kiṃ sabbesveva duvidho labbhati, noti āha “gocarā…pe…	2169	
PA_tika-abh08_t:2169_3	tikkamo”ti. Catūsu hi āruppesu ārammaṇasamatikkamova hoti ākāsakasiṇavajjitesu navasu	2169	
PA_tika-abh08_t:2169_4	ārammaṇesu aññataraṃ samatikkamitvā ākāsānañcāyatanassa, ākāsānañcāyatanādīni ca	2169	
PA_tika-abh08_t:2169_5	samatikkamitvā viññāṇañcāyatanādīnaṃ pattabbattā, aṅgātikkamo pana arūpe natthi catunnañcāpi	2169	
PA_tika-abh08_t:2169_6	aṅgānaṃ vasena samānattā. Rūpe jhānaṅgatikkamoti rūpāvacarikakammaṭṭhānesu vitakkādīnaṃ	2169	
PA_tika-abh08_t:2169_7	jhānaṅgānaṃ atikkamo, idañca labbhamānakavasena vuttaṃ. Paṭhamajjhānikesu duvidhopi	2169	
PA_tika-abh08_t:2169_8	samatikkamo natthi, nīvaraṇasamatikkamo idha aṭṭhannampi samāpattīnaṃ sādhāraṇattā na gahito.	2169	
PA_tika-abh08_t:2170_0	821. Evaṃ samatikkamavasena dassetvā puna vaḍḍhanāvaḍḍhanavasena dassetuṃ “daseva	2170	
PA_tika-abh08_t:2170_1	kasiṇānī”tiādimāha. Imesu cattālīsāya kammaṭṭhānesu dasa kasiṇāneva vaḍḍhetabbāni.	2170	
PA_tika-abh08_t:2170_2	Na ca…pe… asubhādayoti sesā asubhādayo pana neva vaḍḍhetabbā. Kasmā? Paricchinnākāreneva	2170	
PA_tika-abh08_t:2170_3	upaṭṭhānato, ānisaṃsābhāvato ca. Tathā hi dasa asubhāni, kāyagatāsati ca attano ṭhitokāsena	2170	
PA_tika-abh08_t:2170_4	paricchinnattā paricchinnākāreneva upaṭṭhahanti. Vaḍḍhitesupi kuṇaparāsi eva upaṭṭhātīti	2170	
PA_tika-abh08_t:2170_5	na koci ānisaṃso atthi. Avaḍḍhitesupi hi tesu kāmarāgavikkhambhanā hotiyeva. Yadi	2170	
PA_tika-abh08_t:2170_6	evaṃ, asubhajjhānānaṃ appamāṇārammaṇatāvacanaṃ virujjhatīti? Na virujjhati. Ekacco	2170	
PA_tika-abh08_t:2170_7	hi uddhumātake vā aṭṭhike vā mahante nimittaṃ gaṇhāti, ekacco appaketi iminā pariyāyena	2170	
PA_tika-abh08_t:2170_8	ekaccassa parittārammaṇajjhānaṃ hoti, ekaccassa appamāṇārammaṇaṃ. Yo vā etaṃ ānisaṃsābhāvaṃ	2170	
PA_tika-abh08_t:2170_9	apassanto vaḍḍheyya, tassa vasena appamāṇārammaṇatā vuttā. Ānāpānanimittampi nāsikaggamukhanimittādiparicchinnaṃ	2170	
PA_tika-abh08_t:2170_10	upaṭṭhāti, vaḍḍhayatopi ca vātarāsiyeva vaḍḍhati. Picupiṇḍādivasena upaṭṭhahantampi	21701	
PA_tika-abh08_t:2170_11	hi nimittaṃ vātasaṅghāṭamattameva, tathā brahmavihāranimittampi vaḍḍhentassa sattarāsiyeva	21701	
PA_tika-abh08_t:2170_12	vaḍḍheyya, na ca tena koci attho hoti, tasmā tadubhayampi na vaḍḍhetabbaṃ. Yaṃ pana	21701	
PA_tika-abh08_t:2170_13	vuttaṃ “mettāsahagatena cetasā ekaṃ disaṃ pharitvā viharatī”tiādi, tampi pariggahavasena	21701	
PA_tika-abh08_t:2170_14	vuttaṃ, na nimittavaḍḍhanavasena. Kiñci brahmavihāre paṭibhāganimittameva natthi,	21701	
PA_tika-abh08_t:2170_15	kimayaṃ vaḍḍheyya, appamāṇārammaṇatā panettha pariggahitamattavasena veditabbā. Āruppārammaṇesu	21701	
PA_tika-abh08_t:2170_16	ākāsaṃ kasiṇugghāṭamattattā kasiṇāpagamavaseneva manasi kātabbaṃ, tato paraṃ vaḍḍhayato	21701	
PA_tika-abh08_t:2170_17	na kiñci hoti, viññāṇaṃ sabhāvadhammattā na sakkā vaḍḍhetuṃ, parikammameva hi vaḍḍhetuṃ	21701	
PA_tika-abh08_t:2170_18	sakkā, viññāṇāpagamo tassa abhāvamattattā, nevasaññānāsaññāyatanārammaṇampi sabhāvadhammattāyeva	21701	
PA_tika-abh08_t:2170_19	na sakkā vaḍḍhetuṃ, tasmā tānipi na vaḍḍhetabbāni. Appamāṇārammaṇatā āruppānaṃ vipulakasiṇugghāṭimākāse	21701	
PA_tika-abh08_t:2170_20	pavattiyā veditabbā. Buddhānussatiādayo ca animittattā na vaḍḍhetabbā. Paṭibhāganimittañhi	21702	
PA_tika-abh08_t:2170_21	ayaṃ vaḍḍheyya, tañca nesaṃ natthi, tasmā ime asubhādayo tiṃsa kammaṭṭhānāni paricchinnokāsattā,	21702	
PA_tika-abh08_t:2170_22	payojanābhāvato, avaḍḍhanato ca na vaḍḍhetabbāni.	21702	
PA_tika-abh08_t:2171_0	822-3. Evaṃ vaḍḍhanāvaḍḍhanato dassetvā puna ārammaṇato dassetuṃ “daseva kasiṇānī”tiādi	2171	
PA_tika-abh08_t:2171_1	āraddhaṃ. Paṭibhāganimittāni honti ārammaṇānīti imāni dvāvīsa paṭibhāganimittabhūtāni	2171	
PA_tika-abh08_t:2171_2	ārammaṇāni honti. Sesāti avasesā aṭṭhārasa neva paṭibhāganimittārammaṇā siyuṃ.	2171	
PA_tika-abh08_t:2172_0	824-5. Idāni bhūmito dassetuṃ “asubhānī”tiādi vuttaṃ. Devesu nappavattanti tattha	2172	
PA_tika-abh08_t:2172_1	asubhānaṃ, paṭikkūlassa ca āhārassa abhāvato. Tacapañcakampi hi tattha pavattamānaṃ	2172	
PA_tika-abh08_t:2172_2	dibbānubhāvena paṭikkūlākārena nopaṭṭhāti. Assāsapassāsānaṃ brahmaloke abhāvato “ānāpānassati	2172	
PA_tika-abh08_t:2172_3	cā”tiādi vuttaṃ. Jhānānubhāvanibbattānañhi atthassa abhāvato natthi brahmaloke assāsapassāsā.	2172	
PA_tika-abh08_t:2173_0	827. Idāni gahaṇato dassetuṃ “catuttha”ntiādi vuttaṃ. Tattha catutthaṃ…pe… diṭṭheneva	2173	
PA_tika-abh08_t:2173_1	gahetabbāti vāyokasiṇaṃ vajjetvā sesā nava kasiṇā, dasa asubhānīti imāni ekūnavīsati	2173	
PA_tika-abh08_t:2173_2	diṭṭheneva vatthunā karaṇabhūtena gahetabbāni uggahetabbāni. Tathā ca vuttaṃ aṭṭhakathāyaṃ	2173	
PA_tika-abh08_t:2173_3	“diṭṭhena gahetabbāni, pubbabhāge cakkhunā oloketvā nimittaṃ nesaṃ gahetabbanti attho”ti.	2173	
PA_tika-abh08_t:2174_0	828-31. Satiyampi ca kāyamhīti kāyagatāsatiyampi. Diṭṭhena tacapañcakanti tacapañcakamattameva	2174	
PA_tika-abh08_t:2174_1	diṭṭhena gahetabbaṃ. Sesamettha sutenevāti ettha kāyagatāsatiyaṃ sesaṃ vakkapañcakādi	2174	
PA_tika-abh08_t:2174_2	suteneva gahetabbaṃ. Iti kāyagatāsati diṭṭhasutena gahetabbā. Uttaroṭṭhanāsikaggesu	2174	
PA_tika-abh08_t:2174_3	phuṭṭhassa assāsapassāsassa gahetabbato vuttaṃ “ānāpānassati ettha, phuṭṭhena paridīpitā”ti.	2174	
PA_tika-abh08_t:2174_4	Ucchusassādīnaṃ pattesu calamānavaṇṇaggahaṇamukhena, sarīrasamphassavasena ca vātassa	2174	
PA_tika-abh08_t:2174_5	gahetabbattā vuttaṃ “vāyokasiṇamevettha, diṭṭhaphuṭṭhena gayhatī”ti. Āditova gahetabbā	2174	
PA_tika-abh08_t:2174_6	na hontītiādikammikena bhāvanārambhavasena na paṭṭhapetabbāni, heṭṭhime tayo brahmavihāre,	2174	
PA_tika-abh08_t:2174_7	kasiṇesu rūpāvacaracatutthajjhānañca anadhigantvā sampādetuṃ asakkuṇeyyattā.	2174	
PA_tika-abh08_t:2175_0	832-5. Evaṃ gahaṇavasena dassetvā idāni paccayato dassetuṃ “kammaṭṭhānesu hetesū”tiādi	2175	
PA_tika-abh08_t:2175_1	vuttaṃ. Tattha etesu kammaṭṭhānesūti ettha yathārahaṃ ārammaṇānaṃ, jhānānañca gahaṇaṃ	2175	
PA_tika-abh08_t:2175_2	veditabbaṃ. Ākāsakasiṇassa ugghāṭetuṃ asakkuṇeyyattā vuttaṃ “ākāsakasiṇaṃ vinā”ti.	2175	
PA_tika-abh08_t:2175_3	Mettādiekekasmiṃ brahmavihāre tīṇi tīṇi jhānāni paṭilabhitvā ṭhitasseva upekkhābrahmavihāravasena	2175	
PA_tika-abh08_t:2175_4	pañcamajjhānaṃ uppajjatīti vuttaṃ “tayo brahmavihārā”tiādi. Dvinnaṃ nevasaññānāsaññāyatanajavanānaṃ	2175	
PA_tika-abh08_t:2175_5	samanantarā nirodhaṃ phusatīti katvā vuttaṃ “catutthamāruppa”ntiādi. Vipassanābhavasampattisukhānaṃ	2175	
PA_tika-abh08_t:2175_6	paccayāti vipassanāya, bhavasampattiyā, diṭṭhadhammasukhavihārassa ca paccayā hontīti attho.	2175	
PA_tika-abh08_t:2176_0	836-9. Evaṃ pasaṅgena āgataṃ kammaṭṭhānavibhāgaṃ dassetvā puna ācariyena paṭipajjitabbavidhiṃ	2176	
PA_tika-abh08_t:2176_1	dassetuṃ “kammaṭṭhānaṃ gahetvā”tiādi vuttaṃ. Santike vasantassāti ācariyena saddhiṃ	2176	
PA_tika-abh08_t:2176_2	ekagehe, ekavihāre vā vasantassa. Kathetabbanti pavattiṃ sutvā sutvā kathetabbaṃ.	2176	
PA_tika-abh08_t:2176_3	Āgatassāgatakkhaṇeti sa-kāro padasandhimattakaro, āgatāgatakkhaṇeti attho. Atha vā	2176	
PA_tika-abh08_t:2176_4	āgatassa āgatakkhaṇe kathetabbaṃ. Īdisesu hi ṭhānesu āmeḍitasāmatthiyatova labbhati.	2176	
PA_tika-abh08_t:2176_5	Na hi ekavārameva āgatassa tasmiṃ khaṇe kathetabbaṃ, tato paraṃ na kathetabbanti yujjati.	2176	
PA_tika-abh08_t:2177_0	Nātisaṅkhepavitthāranti atisaṃkhittaṃ, ativitthārañca akatvā tassa sukhena uggaṇhanappamāṇaṃ	2177	
PA_tika-abh08_t:2177_1	kathetabbaṃ. Sace pana so pakatiyāva uggahitakammaṭṭhāno hoti, sajjhāyavasena vā	2177	
PA_tika-abh08_t:2177_2	manasikāravasena vā kataparicayo, tassa ekaṃ, dve vā nisajjā attano sammukhāva sajjhāyaṃ	2177	
PA_tika-abh08_t:2177_3	kāretvā dātabbaṃ. Evaṃ ācariyena paṭipajjitabbavidhiṃ dassetvā puna gahitakammaṭṭhānena	2177	
PA_tika-abh08_t:2177_4	tena yoginā uttari kātabbavidhānaṃ dassento āha “tenapī”tiādi. Sammaṭṭhānanti yattha	2177	
PA_tika-abh08_t:2177_5	pahaṭo samati, taṃ sammaṭṭhānaṃ, idaṃ sammaṭṭhānaṃ viyāti sammaṭṭhānaṃ. Yathā hi	2177	
PA_tika-abh08_t:2177_6	sammaṭṭhāne gahite puggalaṃ attano verī abhibhavituṃ na sakkoti, evaṃ kammaṭṭhāne	2177	
PA_tika-abh08_t:2177_7	gahite manobhusaṅkhāto kāmarāgo taṃsamaṅgipuggalaṃ abhibhavitvā attano vase kātuṃ	2177	
PA_tika-abh08_t:2177_8	na sakkoti. Tena vuttaṃ “sammaṭṭhānaṃ viyāti sammaṭṭhāna”nti. Mano abhibhavatīti	2177	
PA_tika-abh08_t:2177_9	manobhū, tassa manobhuno. Aṭṭhārasahi…pe… vivajjiteti –	2177	
PA_tika-abh08_t:2178	“Mahāvāsaṃ navāvāsaṃ, jarāvāsañca panthaniṃ;	217	
PA_tika-abh08_t:2179	Soṇḍiṃ paṇṇañca pupphañca, phalaṃ patthitameva ca.	217	
PA_tika-abh08_t:2180	“Nagaraṃ dārunā khettaṃ, visabhāgena paṭṭanaṃ;	218	
PA_tika-abh08_t:2181	Paccantasīmāsappāyaṃ, yattha mitto na labbhati.	218	
PA_tika-abh08_t:2182	“Aṭṭhārasetāni ṭhānāni, iti viññāya paṇḍito;	218	
PA_tika-abh08_t:2183	Ārakā parivajjeyya, maggaṃ sappaṭibhayaṃ yathā”ti. –	218	
PA_tika-abh08_t:2184_0	Evaṃ vuttehi aṭṭhārasahi vihāradosehi sabbakālaviyutte. Anurūpeti imesu aṭṭhārasasu	2184	
PA_tika-abh08_t:2184_1	dosesu aññatarenapi samannāgato ananurūpo nāma, tadabhāvena attano yogakammassa anukūle.	2184	
PA_tika-abh08_t:2184_2	Mahāvihārādayo hi yogakammassa anukūlā na honti, tasmā mahāvihāre tāva vattakaraṇādinā	2184	
PA_tika-abh08_t:2184_3	palibodho hoti. Yattha pana sabbaṃ katameva, avasesāpi saṅghaṭṭanā natthi, evarūpo	2184	
PA_tika-abh08_t:2184_4	mahāvihāropi anurūpova. Navavihāre bahuṃ navakammaṃ kātabbaṃ hoti, tasmā so asati	2184	
PA_tika-abh08_t:2184_5	aññasmiṃ anukūle kāraṇe ananurūpo hoti. Tathā jiṇṇavihāropi bahupaṭijaggitabbatāya	2184	
PA_tika-abh08_t:2184_6	kammaṭṭhānantarāyiko. Panthanissitako āgantukehi rattindivaṃ samokiṇṇatāya. Yattha	2184	
PA_tika-abh08_t:2184_7	soṇḍī nāma pāsāṇapokkharaṇī hoti, so soṇḍivihāro. Tattha bahū pānīyatthāya samosaranti,	2184	
PA_tika-abh08_t:2184_8	tathā paṇṇapupphaphalavati vihāre taṃtadatthāya. Patthanīye lokasammate vihāre viharantaṃ	2184	
PA_tika-abh08_t:2184_9	“arahā”ti sambhāventā bahū āgacchanti. Nagarasannissitepi vihāre visabhāgārammaṇāpāthagamanādīni	2184	
PA_tika-abh08_t:2184_10	honti. Dārusannissite kaṭṭhahārikādīhi aphāsu hoti. Khettasannissite vihāramajjheyeva	21841	
PA_tika-abh08_t:2184_11	khalamaṇḍalakaraṇādinā aphāsu hoti. Visabhāgapuggalādhivutthepi kalahanivāraṇādīsu	21841	
PA_tika-abh08_t:2184_12	te upavadanti. Paṭṭanasannissite abhiṇhaṃ nāvāsatthehi āgatamanussehi aphāsu hoti.	21841	
PA_tika-abh08_t:2184_13	Paccantanissite manussā buddhādīsu appasannā honti. Rajjasīmasannissite dvinnaṃ rājūnaṃ	21841	
PA_tika-abh08_t:2184_14	kalahe sati dvinnaṃ vijitesu piṇḍāya vicarantaṃ bhikkhuṃ “ayaṃ carapuriso”ti gahetvā	21841	
PA_tika-abh08_t:2184_15	bandhanādikaṃ pāpeyyuṃ, asappāye amanussādiupaddavā honti. Kalyāṇamittānadhivutthe	21841	
PA_tika-abh08_t:2184_16	uppannakaṅkhāya vinodake asati mahādosoyevāti etepi vihārā ananurūpā, tasmā tādise	21841	
PA_tika-abh08_t:2184_17	vihāre parivajjetvā vuttadosavirahite anurūpe vihāre vihātabbaṃ.	21841	
PA_tika-abh08_t:2185_0	Tassa pana vihārassa anurūpabhāvo evaṃ veditabboti dassetuṃ “gāmato”tiādi vuttaṃ.	2185	
PA_tika-abh08_t:2185_1	Gāmatoti gocaragāmato. Nātidūreti gocaragāmassa aḍḍhagāvutato orabhāgatāya na atidūre.	2185	
PA_tika-abh08_t:2185_2	Naccāsanneti pacchimena pamāṇena gocaragāmato pañcadhanusatikatāya na atisanne. Iminā	2185	
PA_tika-abh08_t:2185_3	gamanāgamanasampannataṃ dasseti. Gocaragāmassa pana uttaradisāya vā dakkhiṇadisāya	2185	
PA_tika-abh08_t:2185_4	vā nātidūraṃ naccāsannaṃ senāsanaṃ visesena gamanāgamanasampannaṃ hoti, nātidūranaccāsannatā	2185	
PA_tika-abh08_t:2185_5	cettha nidassanamattaṃ. Pañcaṅgasaṃyuteti pana vuttattā nātidūranaccāsannatāya saha	2185	
PA_tika-abh08_t:2185_6	divā appakiṇṇatādīni cattāri samodhānetvā pañcaṅgasaṃyuttatā veditabbā. Vuttañhetaṃ bhagavatā –	2185	
PA_tika-abh08_t:2186_0	“Kathañca, bhikkhave, senāsanaṃ pañcaṅgasamannāgataṃ hoti? Idha, bhikkhave, senāsanaṃ	2186	
PA_tika-abh08_t:2186_1	nātidūraṃ hoti naccāsannaṃ gamanāgamanasampannaṃ divā appakiṇṇaṃ rattiṃ appasaddaṃ	2186	
PA_tika-abh08_t:2186_2	appanigghosaṃ appaḍaṃsamakasavātātapasarīsapasamphassaṃ, tasmiṃ kho pana senāsane	2186	
PA_tika-abh08_t:2186_3	viharantassa appakasireneva uppajjanti cīvarapiṇḍapātasenāsanagilānapaccayabhesajjaparikkhārā,	2186	
PA_tika-abh08_t:2186_4	tasmiṃ kho pana senāsane therā bhikkhū viharanti bahussutā āgatāgamā dhammadharā	2186	
PA_tika-abh08_t:2186_5	vinayadharā mātikādharā, te kālena kālaṃ upasaṅkamitvā paripucchati pañhaṃ ‘idaṃ,	2186	
PA_tika-abh08_t:2186_6	bhante, kathaṃ; imassa ko atthoti. Tassa te āyasmanto avivaṭañceva vivaranti, anuttānīkatañca	2186	
PA_tika-abh08_t:2186_7	uttāniṃ karonti, anekavihitesu ca kaṅkhāṭṭhāniyesu dhammesu kaṅkhaṃ paṭivinodenti.	2186	
PA_tika-abh08_t:2186_8	Evaṃ kho, bhikkhave, senāsanaṃ pañcaṅgasamannāgataṃ hotī”ti.	2186	
PA_tika-abh08_t:2187_0	Ettha ca nātidūranaccāsannabhāvena gamanāgamanasampannatā paṭhamaṃ aṅgaṃ, divā mahājanasaṃkiṇṇatābhāvena,	2187	
PA_tika-abh08_t:2187_1	rattiyaṃ janālāpasaddābhāvena, sabbadāpi janasannipātanigghosābhāvena appakiṇṇaappasaddaappanigghosabhāvo	2187	
PA_tika-abh08_t:2187_2	dutiyaṃ, ḍaṃsamakasādiparissayābhāvo tatiyaṃ, appakasirena cīvarapiṇḍapātādipaccayalābho	2187	
PA_tika-abh08_t:2187_3	catutthaṃ, bahussutatādiguṇasamannāgatānaṃ therānaṃ vasanabhāvo pañcamanti imehi	2187	
PA_tika-abh08_t:2187_4	pañcahi aṅgehi saṃyutte samannāgate vihārasmiṃ vihātabbaṃ.	2187	
PA_tika-abh08_t:2188_0	840-1. Paṭhamaṃ vuttaāvāsādimahāpalibodhe upādāya khuddakapalibodho, idāni taṃ palibodhaṃ	2188	
PA_tika-abh08_t:2188_1	sarūpato dassetvā tassa upacchindanākāraṃ āvi kātuṃ “dīghā kesā”tiādi vuttaṃ. So	2188	
PA_tika-abh08_t:2188_2	patto suṭṭhu pacitabboti yojanā.	2188	
PA_tika-abh08_t:2189_0	842-5. Pavivitteti janavivitte okāse. Vajjetvā…pe… lohitanti ime cattāro kasiṇadosā,	2189	
PA_tika-abh08_t:2189_1	tasmā evarūpā mattikā vajjetvā. Saṇhāyāti apanītatiṇamūlasakkharavālukāya sumadditāya	2189	
PA_tika-abh08_t:2189_2	sukhumāya. Aruṇavaṇṇāyāti aruṇanibhāya, aruṇavaṇṇappabhāyāti attho. Bahiddhā vāpi	2189	
PA_tika-abh08_t:2189_3	tādiseti bahiddhāpi vihārapaccante paṭicchannaṭṭhāne. Saṃhārimanti saṃharitabbaṃ	2189	
PA_tika-abh08_t:2189_4	gahetvā caraṇayogyaṃ. Tatraṭṭhakanti yattha kataṃ, tattheva tiṭṭhanakaṃ.	2189	
PA_tika-abh08_t:2190_0	847-50. Pamāṇatoti vakkhamānappamāṇato. Vaṭṭaṃ ākoṭetvāti parimaṇḍalaṃ katvā ākoṭetvā.	2190	
PA_tika-abh08_t:2190_1	Tanti taṃ cammaṃ vā kaṭasāraṃ vā dussapaṭṭaṃ vā. Kaṇṇikanti kaṇṇikāsadisaṃ, parimaṇḍalato	2190	
PA_tika-abh08_t:2190_2	padumakaṇṇikākāranti vuttaṃ hoti. Tenāha “sama”nti. “Kaṇṇikāsama”nti vā pāṭho. Vidatthicaturaṅgulanti	2190	
PA_tika-abh08_t:2190_3	caturaṅgulādhikavidatthippamāṇaṃ. Etadeva hi pamāṇaṃ sandhāya aṭṭhakathāyaṃ “suppamatte	2190	
PA_tika-abh08_t:2190_4	vā sarāvamatte vā”ti vuttaṃ. Vivaṭṭanti nibbānaṃ. Kasiṇaparikammaṃ karontopi hi ettakeyeva	2190	
PA_tika-abh08_t:2190_5	aṭṭhatvā nibbānatthāyeva vāyamati. Bherītalasamaṃ katvāti pāṇikāya ghaṃsetvā ninnatunnataṭṭhānābhāvena	2190	
PA_tika-abh08_t:2190_6	bherītalaṃ viya samaṃ katvā. Sammajjitvāna taṃ ṭhānanti yasmiṃ ṭhāne nisīditvā taṃ	2190	
PA_tika-abh08_t:2190_7	kasiṇaṃ oloketi, taṃ ṭhānaṃ sace uklāpaṃ hoti, sammajjitvā. Nhatvāti sarīradarathavinodanatthaṃ nhatvā.	2190	
PA_tika-abh08_t:2191_0	851-2. Tamhā kasiṇamaṇḍalā hatthapāsappamāṇasmiṃ padeseti tamhā kasiṇamaṇḍalassa,	2191	
PA_tika-abh08_t:2191_1	ṭhapitaṭṭhānamhā aḍḍhateyyahatthantare padese, kasiṇamaṇḍalassa, pīṭhassa ca majjhaṃ	2191	
PA_tika-abh08_t:2191_2	hatthapāsappamāṇaṃ katvā paññatteti vuttaṃ hoti. Vidatthicaturaṅgule ucceti vidatthicaturaṅgulaṃ	2191	
PA_tika-abh08_t:2191_3	hutvā ucce, vidatthicaturaṅgulapādaketi vuttaṃ hoti. Dūre nisinnassa hi kasiṇaṃ na	2191	
PA_tika-abh08_t:2191_4	upaṭṭhāti, āsannatare nisinnassa hatthapāṇikāpadādayo kasiṇadosā paññāyanti. Uccatare	2191	
PA_tika-abh08_t:2191_5	nisinnena ca gīvaṃ paṇāmetvā oloketabbaṃ hoti, nīcatare jaṇṇukāni rujjanti, tasmā	2191	
PA_tika-abh08_t:2191_6	hatthapāsappamāṇe padese vidatthicaturaṅgulapādake pīṭhe nisīditabbaṃ. Yasmā catūsu	2191	
PA_tika-abh08_t:2191_7	iriyāpathesu sayanaṃ kosajjapakkhiyaṃ, ṭhānacaṅkamanāni uddhaccapakkhiyāni, nisajjā	2191	
PA_tika-abh08_t:2191_8	pana alīnuddhaccapakkhiyā, santo iriyāpatho, tasmā vuttaṃ “nisīditvā”ti, samantato	2191	
PA_tika-abh08_t:2191_9	ūrubaddhāsanaṃ pallaṅkaṃ ābhujitvāti attho. Yenākārena nisīdantassa nisajjā sukhā	2191	
PA_tika-abh08_t:2191_10	hoti, taṃ dassetuṃ vuttaṃ “ujuṃ kāyaṃ paṇidhāyā”ti. Uparimaṃ sarīraṃ ujukaṃ ṭhapetvā	21911	
PA_tika-abh08_t:2191_11	aṭṭhārasapiṭṭhikaṇṭake koṭiyā koṭiṃ paṭipādetvāti attho. Evañhi nisinnassa cammamaṃsanahārūni	21911	
PA_tika-abh08_t:2191_12	na oṇamanti, athassa yā tesaṃ oṇamanapaccayā khaṇe khaṇe vedanā uppajjeyyuṃ, tā na	21911	
PA_tika-abh08_t:2191_13	uppajjanti. Tāsu anuppannāsu cittaṃ ekaggaṃ hoti, kammaṭṭhānaṃ na paripatati. Tato	21911	
PA_tika-abh08_t:2191_14	ca pubbenāparaṃ visesappattiyā vuddhiṃ phātiṃ upagacchati. Idāni ārammaṇapariggahupāyaṃ	21911	
PA_tika-abh08_t:2191_15	dassento āha “katvā parimukhaṃ sati”nti, kammaṭṭhānābhimukhaṃ satiṃ ṭhapetvāti attho.	21911	
PA_tika-abh08_t:2191_16	Abhi-saddena hi samānattho idha pari-saddo, atha vā samīpatthena pari-saddena mukhassa	21911	
PA_tika-abh08_t:2191_17	samīpe satiṃ katvāti attho. Yathāha – “ayaṃ sati upaṭṭhitā hoti supaṭṭhitā nāsikagge	21911	
PA_tika-abh08_t:2191_18	vā mukhanimitte vā. Tena vuccati parimukhaṃ satiṃ upaṭṭhapetvā”ti. Atha vā “parīti	21911	
PA_tika-abh08_t:2191_19	pariggahaṭṭho, mukhanti niyyānaṭṭho, satīti upaṭṭhānaṭṭho. Tena vuccati ‘parimukhaṃ	21911	
PA_tika-abh08_t:2191_20	sati”nti vacanato “pariṇāyikā”tiādīsu viya pari-saddo pariggahaṭṭho, “suññatavimokkhamukha”ntiādīsu	21912	
PA_tika-abh08_t:2191_21	viya mukha-saddo niyyānaṭṭhoti katvā pariggahitaniyyānasatiṃ katvā sabbathā gahitāsammosaṃ	21912	
PA_tika-abh08_t:2191_22	pariccattasammosaṃ satinepakkaṃ upaṭṭhapetvāti vuttaṃ hoti.	21912	
PA_tika-abh08_t:2192_0	853-5. Kāmesvādīnavaṃ disvāti “kāmā nāmete aṭṭhikaṅkhalikūpamā nirassādaṭṭhenā”tiādinā	2192	
PA_tika-abh08_t:2192_1	vatthukāmakilesakāmesu ādīnavaṃ paccavekkhitvā. Nekkhammaṃ daṭṭhu khematoti nekkhammaṃ	2192	
PA_tika-abh08_t:2192_2	khemato disvā kāmanissaraṇaṃ sabbadukkhasamatikkamassa upāyabhūtaṃ nekkhammanti evaṃ	2192	
PA_tika-abh08_t:2192_3	nekkhammasaṅkhātaṃ saupacārajjhānaṃ, nibbānaṃ, vipassanaṃ, sabbepi vā kusaladhamme	2192	
PA_tika-abh08_t:2192_4	khemato nibbhayato disvā, tattha jātābhilāso hutvāti vuttaṃ hoti. Paramaṃ…pe… ratanattayeti	2192	
PA_tika-abh08_t:2192_5	buddhādiratanattaye ratanattayaguṇānussaraṇena balavapītipāmojjaṃ janayitvā. Bhāgī…pe…	2192	
PA_tika-abh08_t:2192_6	muttamanti “ahaṃ imāya sabbabuddhapaccekabuddhaariyasāvakehi paṭipannāya nekkhammapaṭipattiyā	2192	
PA_tika-abh08_t:2192_7	cittavivekādippavivekajassa sukhassa addhā ekantena bhāgī assaṃ, lābhī bhaveyya”nti	2192	
PA_tika-abh08_t:2192_8	evaṃ paṭipattiyaṃ ānisaṃsadassanena tabbisayaṃ uttamaṃ mahantaṃ ussāhaṃ katvā. Ākārena	2192	
PA_tika-abh08_t:2192_9	samenevāti atiummīlitaatimandālocanāni vajjetvā nātiummīlitanātimandālocanasaṅkhātena	2192	
PA_tika-abh08_t:2192_10	samena ālocanākārena. Atiummīlayato hi atisukhumaṃ, avibhūtañca rūpagataṃ upanijjhāyato	21921	
PA_tika-abh08_t:2192_11	viya cakkhu kilamati, attano sabhāvavibhāvanato ca maṇḍalaṃ ativibhūtaṃ hoti, tathā	21921	
PA_tika-abh08_t:2192_12	vaṇṇato, lakkhaṇato vā upatiṭṭheyya, tenassa nimittaṃ nuppajjati. Atimandaṃ ummīlayato	21921	
PA_tika-abh08_t:2192_13	ca gajanimīlakena pekkhantassa viya rūpagataṃ maṇḍalaṃ avibhūtaṃ hoti. Dassane mandabyāpāratāya	21921	
PA_tika-abh08_t:2192_14	kosajjapātato cittañca līnaṃ hoti, evampi nimittaṃ nuppajjati, tasmā yathā nāma ādāsatale	21921	
PA_tika-abh08_t:2192_15	mukhanimittaṃ gaṇhanto na tattha atigāḷhaṃ ummīlati, na atimandaṃ, atha kho samena	21921	
PA_tika-abh08_t:2192_16	ākārena gaṇhāti, evameva nātiummīlanādinā samena ākārena gaṇhantena bhāvetabbanti.	21921	
PA_tika-abh08_t:2192_17	Nimittaṃ gaṇhatāti pathavīkasiṇe cakkhunā gahitaṃ nimittaṃ manasā gaṇhantena.	21921	
PA_tika-abh08_t:2193_0	856-7. Idāni nimittaggahaṇopāyaṃ dassetuṃ “na vaṇṇo pekkhitabbo”tiādi vuttaṃ. Na	2193	
PA_tika-abh08_t:2193_1	vaṇṇo pekkhitabbo soti yo tattha pathavīkasiṇe aruṇavaṇṇo, so na cintetabbo vaṇṇavasena	2193	
PA_tika-abh08_t:2193_2	manasikaroto vaṇṇakasiṇabhāvūpagamanato. Cakkhuviññāṇena pana gahitaggahaṇaṃ na sakkā	2193	
PA_tika-abh08_t:2193_3	vāretuṃ, tenevettha “na oloketabbo”ti avatvā “manasānupekkhitā hotī”tiādīsu viya	2193	
PA_tika-abh08_t:2193_4	manasā cintanavasena pekkhanaggahaṇaṃ kataṃ. Daṭṭhabbaṃ na ca lakkhaṇanti yaṃ tattha	2193	
PA_tika-abh08_t:2193_5	pathavīdhātuyā thaddhalakkhaṇaṃ na manasikātabbaṃ tassa manasikāre dhātukammaṭṭhānassa	2193	
PA_tika-abh08_t:2193_6	gahitattā. Vaṇṇaṃ pana amuñcitvāti disvā gahetabbattā pana vaṇṇaṃ amuñcitvā. Ussadassa	2193	
PA_tika-abh08_t:2193_7	vasena hi cittaṃ paṇṇattidhammasminti pathavīdhātuyā sattito adhikabhāvena sasambhārapathaviyā	2193	
PA_tika-abh08_t:2193_8	“pathavī”ti vohāro, tasmiṃ sasambhārapathaviṃ upādāya paññatte paṇṇattidhamme ādāsatalagatamukhanimitte	2193	
PA_tika-abh08_t:2193_9	viya cittaṃ ṭhapetvā. Ekaggamānasoti puna nānārammaṇe cittaṃ avisāretvā ekaggamānaso	2193	
PA_tika-abh08_t:2193_10	hutvā. Pathavī pathaviccevaṃ vatvāti ettha paṭhamasamannāhāre kassaci vacībhedopi	21931	
PA_tika-abh08_t:2193_11	siyāti vuttanti ācariyadhammapālatthero āha.	21931	
PA_tika-abh08_t:2194_0	858. Yadi vohāramatte cittaṃ ṭhapetabbaṃ, nāmantaravasena pathavī manasikātabbā bhaveyyāti	2194	
PA_tika-abh08_t:2194_1	hotu, ko dosoti dassento āha “pathavī medanī”tiādi. Atha vā kiṃ pathavīnāmeyeva vutte	2194	
PA_tika-abh08_t:2194_2	bhāvanā hoti, udāhu aññasmimpīti āha “pathavī medanī”tiādi. Ekaṃ vattumpi vaṭṭatīti	2194	
PA_tika-abh08_t:2194_3	etesu yaṃ icchati, taṃ attano paguṇatāya vā pacuratāya vā āgacchantaṃ ekaṃ vattuṃ	2194	
PA_tika-abh08_t:2194_4	vaṭṭati. Kiñcāpi evaṃ vaṭṭati, apica “pathavī”ti etadeva nāmaṃ pākaṭaṃ, tasmā pākaṭavaseneva	2194	
PA_tika-abh08_t:2194_5	“pathavī pathavī”ti bhāvetabbanti ācariyā.	2194	
PA_tika-abh08_t:2195_0	859-60. Ummīlitvā…pe… tāva soti yāva vakkhamānākārena uggahanimittaṃ nuppajjati,	2195	
PA_tika-abh08_t:2195_1	tāva kiñci kālaṃ cakkhuṃ ummīlitvā nimittaggahaṇavasena pathavīmaṇḍalaṃ oloketvā	2195	
PA_tika-abh08_t:2195_2	puna kiñci kālaṃ cakkhūni nimīlitvāti evaṃ vārasatampi vārasahassampi tato bhiyyopi	2195	
PA_tika-abh08_t:2195_3	ummīlitvā so yogī āvajjeyya, yenākārena oloketvā gahitaṃ, tenākārena taṃ samannāhareyyāti attho.	2195	
PA_tika-abh08_t:2196_0	861-3. Āpāthaṃ tu yāti ceti yadi manodvārikajavanānaṃ gocarabhāvaṃ upagacchati, taṃ	2196	
PA_tika-abh08_t:2196_1	uggahanimittaṃ tadā uppannanti pavuccatīti yojanā. Yadi uggahanimittepi pathavīmaṇḍalaṃ	2196	
PA_tika-abh08_t:2196_2	oloketvā bhāveti, paṭibhāganimittuppatti na siyā. Samīpaṭṭhena ca na sakkā anoloketunti	2196	
PA_tika-abh08_t:2196_3	vuttaṃ “nisīditabbaṃ no ceva”ntiādi. Yathāsukhaṃ nisinnena, yathāsukhaṃ vā bhāvetabbanti sambandho.	2196	
PA_tika-abh08_t:2197_0	864-5. Papañca…pe… dhovaneti passāvādinā kenaci karaṇīyena nisinnaṭṭhānato aññattha	2197	
PA_tika-abh08_t:2197_1	gantvā puna āgamma nisīdantena pādā dhovitabbā honti. Adhotapādena hi senāsanaṃ akkamato	2197	
PA_tika-abh08_t:2197_2	āpatti hoti, khaṇe khaṇe pādadhovane ca papañco hoti, tasmā tassa parihāratthaṃ dve	2197	
PA_tika-abh08_t:2197_3	upāhanāyeva icchitabbā. Tāva bahutalikā saddampi janeyyuṃ, saddo ca jhānakaṇṭako,	2197	
PA_tika-abh08_t:2197_4	tasmā vuttaṃ “ekatalikā”ti. Tathā “parissayavinodanatthaṃ kattaradaṇḍo ca icchitabbo”ti	2197	
PA_tika-abh08_t:2197_5	aṭṭhakathāyaṃ vuttaṃ. Asappāyena kenacīti vakkhamānena āvāsādiasappāyesu kenacideva	2197	
PA_tika-abh08_t:2197_6	asappāyena. Taṃ ṭhānanti kasiṇamaṇḍalassa ṭhitaṭṭhānaṃ. Ādāya taṃ punāti yathājātaṃ	2197	
PA_tika-abh08_t:2197_7	uggahanimittaṃ puna gahetvā, puna uppādetvāti vuttaṃ hoti.	2197	
PA_tika-abh08_t:2198_0	866-7. Pīṭhe sukhanisinnenāti puna vasanaṭṭhānaṃ āgantvā vuttaniyāmena pīṭhe sukhanisinnena.	2198	
PA_tika-abh08_t:2198_1	Bhāvetabbanti taṃ nimittaṃ manasikāravasena vaḍḍhetabbaṃ. Samannāharitabbanti sammā	2198	
PA_tika-abh08_t:2198_2	āvajjitabbaṃ, sammā vā anu āharitabbaṃ. Takkāhatanti “takkanato takko”ti evaṃ laddhanāmena	2198	
PA_tika-abh08_t:2198_3	bhāvanācittasampayuttena sammāsaṅkappena āhananapariyāhananakiccena aparāparaṃ pavattanena	2198	
PA_tika-abh08_t:2198_4	kammaṭṭhānaṃ āhataṃ, pariyāhatañca kātabbaṃ, balappattavitakko manasikāro bahulaṃ	2198	
PA_tika-abh08_t:2198_5	pavattetabboti attho.	2198	
PA_tika-abh08_t:2199_0	868-70. Taṃ icchatīti taṃ nimittaṃ manasikātuṃ icchati. Evaṃ karontassāti evaṃ kammaṭṭhānaṃ	2199	
PA_tika-abh08_t:2199_1	takkāhataṃ karontassa. Yathā bhāvanā pubbenāparaṃ visesaṃ āvahati, evaṃ anuyuñjantassa,	2199	
PA_tika-abh08_t:2199_2	evaṃ karoto pana yadā saddhādīni indriyāni suvisadāni tikkhāni pavattanti, tadā assaddhiyādīnaṃ	2199	
PA_tika-abh08_t:2199_3	dūrībhāvena sātisayaṃ thāmappattehi sattahi balehi laddhupatthambhāni vitakkādīni	2199	
PA_tika-abh08_t:2199_4	kāmāvacarāneva jhānaṅgāni bahūni hutvā pātubhavanti. Tato ca tesaṃ ujuvipaccanīkabhūtā	2199	
PA_tika-abh08_t:2199_5	kāmacchandādayo saddhiṃ tadekaṭṭhehi pāpadhammehi dūrībhavanti. Tena vuttaṃ “vikkhambhanti…pe…	2199	
PA_tika-abh08_t:2199_6	pañca nīvaraṇānipī”ti. Samādhiyati…pe… yoginoti tassa yogino paṭibhāganimittaṃ ārabbha	2199	
PA_tika-abh08_t:2199_7	uppannaupacārasamādhinā upacārajjhānena cittampi samādhiyati, paṭibhāganimittampi	2199	
PA_tika-abh08_t:2199_8	uppajjati upacārajjhānassa tena vinā abhāvato.	2199	
PA_tika-abh08_t:2200_0	871-4. Imassāti paṭibhāganimittassa. Purimassāti uggahanimittassa. Thavikāti ādāsathavikato.	2200	
PA_tika-abh08_t:2200_1	Balākā viya toyadeti meghasamīpe balākā viya. Sā hi meghassa nīlattā sayaṃ atiparisuddhā	2200	
PA_tika-abh08_t:2200_2	upaṭṭhāti, tadā taṃ upaṭṭhātīti sambandho. Evaṃ ādāsamaṇḍalūpamādīhi uggahanimittato	2200	
PA_tika-abh08_t:2200_3	paṭibhāganimittassa suvisuddhataṃ, saṇhasukhumatañca dasseti. Tenāha “tatodhikatara”nti.	2200	
PA_tika-abh08_t:2200_4	Uggahanimitte aṅgulipadapāṇikāpadādayo kasiṇadosā paññāyanti, idaṃ pana vuttanayena	2200	
PA_tika-abh08_t:2200_5	tatopi sataguṇaṃ sahassaguṇaṃ suvisuddhaṃ hutvā upaṭṭhātīti attho. Tanusaṇṭhānavantantiādi	2200	
PA_tika-abh08_t:2200_6	aparamatthasabhāvattā vuttaṃ. Yadi hi taṃ edisaṃ bhaveyya, cakkhuviññeyyaṃ siyā,	2200	
PA_tika-abh08_t:2200_7	oḷārikaṃ sammasanūpagaṃ tilakkhaṇāhaṭaṃ, na panetaṃ tādisanti. Yadi panetaṃ na saṇṭhānādivantaṃ,	2200	
PA_tika-abh08_t:2200_8	kathaṃ jhānassa ārammaṇabhāvoti āha “upaṭṭhā…pe… maya”nti. Tattha paññajanti bhāvanāmayaṃ	2200	
PA_tika-abh08_t:2200_9	paññājanitaṃ, bhāvanāpaññāya sañjānanamattanti vuttaṃ hoti. Na hi asabhāvadhammassa	2200	
PA_tika-abh08_t:2200_10	kutocisamuṭṭhānaṃ atthi. Tenāha “bhāvanāmayaṃ upaṭṭhānākāramatta”nti, kevalaṃ samādhilābhino	22001	
PA_tika-abh08_t:2200_11	bhāvanāvisesajanitaṃ tammayaṃ upaṭṭhānākāramattameva bhāvanāvisesānubhāvena upaṭṭhātīti attho.	22001	
PA_tika-abh08_t:2201_0	875-8. Vikkhambhitāneva sannisinnāneva na puna tadatthaṃ ussāho kātabboti adhippāyo.	2201	
PA_tika-abh08_t:2201_1	Paṭibhāganimitte hi uppajjamāneyeva taṃvisayaṃ upacārajjhānaṃ nīvaraṇe vikkhambhentameva	2201	
PA_tika-abh08_t:2201_2	uppajjati. Kilesā sannisinnāvāti avasesā tadekaṭṭhakilesā ca sammadeva nisinnā, upasantāti	2201	
PA_tika-abh08_t:2201_3	attho. “Upacārasamādhinā”ti vutte itaropi samādhi atthīti atthato āpannanti tampi	2201	
PA_tika-abh08_t:2201_4	dassetuṃ “ākārehi pana dvīhī”tiādi vuttaṃ. Dvīhi ākārehīti jhānadhammānaṃ paṭipakkhadūrībhāvo,	2201	
PA_tika-abh08_t:2201_5	thirabhāvappatti cāti imehi dvīhi kāraṇehi. Idāni tāni kāraṇāni samādhiavatthāmukhena	2201	
PA_tika-abh08_t:2201_6	dassetuṃ “upacārakkhaṇe”tiādi vuttaṃ. Upacārakkhaṇeti upacārabhūmiyaṃ upacārāvatthāyaṃ.	2201	
PA_tika-abh08_t:2201_7	Tassa paṭilābheti yadatthāya ayaṃ paṭipanno, tassa appanāsamādhissa paṭilābhe adhigamāvatthāyaṃ.	2201	
PA_tika-abh08_t:2201_8	Kathaṃ upacārabhūmiyaṃ samādhiyati, kathañca appanābhūmiyanti āha “nīvāraṇappahānenā”tiādi.	2201	
PA_tika-abh08_t:2201_9	Upacārakkhaṇe yadipi jhānaṅgāni paṭutarāni mahaggatabhāvappattāni na honti, tesaṃ	2201	
PA_tika-abh08_t:2201_10	paṭipakkhadhammānaṃ vikkhambhanena cittaṃ samādhiyati, paṭilābhabhūmiyampi appanāpattānaṃ	22011	
PA_tika-abh08_t:2201_11	jhānaṅgānaṃ pātubhāvena samādhiyatīti attho.	22011	
PA_tika-abh08_t:2202_0	879-80. Aṅgāni…pe… na cāti upacārakkhaṇe aṅgāni na ca thāmajātāni neva bhāvanābalappattāni	2202	
PA_tika-abh08_t:2202_1	hontīti attho. Appanāyāti appanakkhaṇe. Tasmāti yasmā aṅgāni thāmajātāni jāyare,	2202	
PA_tika-abh08_t:2202_2	tasmā. Appanācittaṃ divasampi pavattatīti yathā nāma balavā puriso āsanā vuṭṭhāya	2202	
PA_tika-abh08_t:2202_3	divasampi tiṭṭheyya, evamevaṃ appanāsamādhimhi uppanne jhānacittaṃ sakiṃ bhavaṅgavāraṃ	2202	
PA_tika-abh08_t:2202_4	chinditvā uppannaṃ kevalaṃ rattimpi divasampi kusalajavanapaṭipāṭivaseneva pavattatīti	2202	
PA_tika-abh08_t:2202_5	attho. “Appanāpattaṃ divasampi pavattatī”ti vadatā upacārakkhaṇe na tathāti dassitaṃ	2202	
PA_tika-abh08_t:2202_6	hoti. Tattha hi aṅgānaṃ athāmajātattā yathā nāma daharo kumāro ukkhipitvā ṭhapiyamāno	2202	
PA_tika-abh08_t:2202_7	punappunaṃ bhūmiyaṃ patati, evamevaṃ cittaṃ kālena nimittaṃ ārammaṇaṃ karoti, kālena bhavaṅgaṃ otarati.	2202	
PA_tika-abh08_t:2203_0	881-4. Teneva pallaṅkenāti yasmiṃ nisinno paṭibhāganimittaṃ adhigacchi, teneva pallaṅkena	2203	
PA_tika-abh08_t:2203_1	karaṇabhūtena, hetubhūtena vā taṃ nimittaṃ vaḍḍhetvā. Upacārabhūmiyañhi nimittavaḍḍhanaṃ	2203	
PA_tika-abh08_t:2203_2	yuttaṃ. Cakkavattiyagabbhovāti cakkavatti bhavituṃ puññavā gabbho viya. Parihāni	2203	
PA_tika-abh08_t:2203_3	na vijjatīti laddhūpacārajjhānassa parihāni na vijjati. Nimitte hi aparihīne tadārammaṇaṃ	2203	
PA_tika-abh08_t:2203_4	jhānaṃ aparihīnameva hoti, nimitte pana ārakkhābhāvena vinaṭṭhe laddhajjhānampi vinassati	2203	
PA_tika-abh08_t:2203_5	tadāyattavuttittā. Tenāha “ārakkhaṇe”tiādi.	2203	
PA_tika-abh08_t:2204_0	885. Āvāsoti yasmiṃ āvāse vasantassa anuppannaṃ nimittaṃ nuppajjati, uppannaṃ vā	2204	
PA_tika-abh08_t:2204_1	vinassati, anupaṭṭhitā ca sati na upaṭṭhāti, asamāhitañca cittaṃ na samādhiyati,	2204	
PA_tika-abh08_t:2204_2	ayaṃ asappāyo āvāso, tasmā yasmiṃ vihāre bahū āvāsā honti, tattha ekekasmiṃ tīṇi	2204	
PA_tika-abh08_t:2204_3	tīṇi divasāni vasitvā yattha cittaṃ ekaggaṃ na hoti, taṃ pahāya tabbiparīte vasitabbaṃ.	2204	
PA_tika-abh08_t:2204_4	Gocaroti gocaragāmo, so senāsanato atidūre accāsanne pubbadisāya vā pacchimadisāya	2204	
PA_tika-abh08_t:2204_5	vā asulabhabhikkho asappāyo. Bhassanti dvattiṃsatiracchānakathāpariyāpannā asappāyakathā.	2204	
PA_tika-abh08_t:2204_6	Sā hissa nimittantaradhānāya saṃvattati. Puggaloti tiracchānakathiko, sīlādiguṇavirahito	2204	
PA_tika-abh08_t:2204_7	puggalo, yaṃ nissāya asamāhitaṃ vā cittaṃ na samādhiyati, samāhitaṃ vā thiraṃ na	2204	
PA_tika-abh08_t:2204_8	hoti, evarūpo. So hi taṃ kaddamodakamiva acchaṃ udakaṃ malīnameva karoti. Bhojanaṃ	2204	
PA_tika-abh08_t:2204_9	pana kassaci ambilaṃ, kassaci madhuraṃ asappāyaṃ hoti. Utupi kassaci sīto, kassaci	2204	
PA_tika-abh08_t:2204_10	uṇho. Tasmā yaṃ bhojanaṃ vā utuṃ vā sevantassa phāsu na hoti, taṃ bhojanaṃ so ca	22041	
PA_tika-abh08_t:2204_11	utu asappāyo. Iriyāpathoti ṭhānacaṅkamanādīsu yo imassa asamāhitacittassa samādhānāya,	22041	
PA_tika-abh08_t:2204_12	samāhitacittassa ca thirabhāvāya na hoti, ayaṃ asappāyo iriyāpatho, tasmā tampi āvāsaṃ	22041	
PA_tika-abh08_t:2204_13	viya tīṇi divasāni upaparikkhitvā vajjetabbaṃ.	22041	
PA_tika-abh08_t:2205_0	886. Sappāye satta seveyyāti vuttaviparītavasena sappāye āvāsādike satta seveyya.	2205	
PA_tika-abh08_t:2205_1	Tattha bhassasappāyaṃ nāma dasakathāvatthusannissitaṃ, tampi mattāya bhāsitabbaṃ.	2205	
PA_tika-abh08_t:2205_2	Evañhi paṭipajjatoti evaṃ vuttappakārena satta asappāye vajjetvā satta sappāye sevanavasena	2205	
PA_tika-abh08_t:2205_3	paṭipajjantassa nimittāsevanabahulassa.	2205	
PA_tika-abh08_t:2206_0	888-9. Yena vinā appanāya kusalo na hoti, so dasavidho vidhi, appanākosallaṃ, tannibbattaṃ	2206	
PA_tika-abh08_t:2206_1	vā ñāṇaṃ ganthavitthārabhayena idha na dassitaṃ, atthikena pana visuddhimaggato gahetabbanti	2206	
PA_tika-abh08_t:2206_2	adhippāyo. Paṭiladdhe nimittasmiṃ, evañhi sampādayato appanākosallaṃ appanā sampavattatīti sambandho.	2206	
PA_tika-abh08_t:2207_0	890-2. Sāti appanā. Evañhīti hi-saddo hetuattho, yasmā ṭhānametaṃ na vijjati, tasmā	2207	
PA_tika-abh08_t:2207_1	cittappavattiākāraṃ bhāvanācittassa līnuddhatādivasena pavattiākāraṃ sallakkhayaṃ	2207	
PA_tika-abh08_t:2207_2	upadhārento samataṃ vīriyasseva vīriyassa samādhinā samataṃyeva yojayetha, kathaṃ	2207	
PA_tika-abh08_t:2207_3	pana yojayethāti āha “īsakampī”tiādi. Tattha layanti līnabhāvaṃ, saṅkocanti attho.	2207	
PA_tika-abh08_t:2207_4	Yantanti gacchantaṃ, paggaṇhetheva samabhāvāyāti adhippāyo. Tenāha “accāraddhaṃ nisedhetvā	2207	
PA_tika-abh08_t:2207_5	samameva pavattaye”ti. Taṃ mānasanti sambandho.	2207	
PA_tika-abh08_t:2208_0	894-9. Evanti vuttappakārena vīriyasamatāyojanavasena, paṭipannabhāvanāmānasaṃ paṭibhāganimitteyeva	2208	
PA_tika-abh08_t:2208_1	ṭhapanavasena nimittābhimukhaṃ paṭipādayato tassa yogino. Samijjhissatīti uppajjissati.	2208	
PA_tika-abh08_t:2208_2	Pathavīkasiṇanti pathavīti bhāvanāvasena upaṭṭhitaṃ tadeva paṭibhāganimittaṃ. Javanānīti	2208	
PA_tika-abh08_t:2208_3	kāmarūpāvacarajavanāni. Tenāha “ekaṃ tu rūpāvacarikaṃ bhave”ti. Aññehīti pākatikehi	2208	
PA_tika-abh08_t:2208_4	kāmāvacaracittehi. Balavatarāti bhāvanābalena paṭutarabhāvappattiyā accantabalavanto.	2208	
PA_tika-abh08_t:2208_5	Parikammopacāratoti parikammattā, upacārattā ca. Tattha parikammattāti paṭisaṅkharaṇattā.	2208	
PA_tika-abh08_t:2208_6	Upacārattāti yathā gāmādīnaṃ āsannadeso “gāmūpacāro, nagarūpacāro”ti vuccati, evaṃ	2208	
PA_tika-abh08_t:2208_7	appanāya āsannattā samīpacārittā. Upacārāni appanaṃ upecca carantīti katvā. Appanāyānulomattāti	2208	
PA_tika-abh08_t:2208_8	nānāvajjanavīthiyaṃ parikammatopi lahukaṃ appanānipphādakavasena, guṇavasena vā appanāya	2208	
PA_tika-abh08_t:2208_9	anukūlattā. Etthāti etesu parikammopacārānulomasaññitesu. Sabbantimaṃ tatiyaṃ, catutthaṃ	2208	
PA_tika-abh08_t:2208_10	vā gotrabhūti pavuccati parittagottassa abhibhavanato, mahaggatagottassa bhāvanato ca.	22081	
PA_tika-abh08_t:2209_0	900-3. Avisesena sabbesaṃ sabbā samaññāti paṭhame naye gahitāgahaṇaṃ hotīti āha “gahitāgahaṇenā”tiādi.	2209	
PA_tika-abh08_t:2209_1	Ekekassa gahitanāmaṃ itaresaṃ aggahaṇato, ekekanāmavasena gahitassa itaranāmavasena	2209	
PA_tika-abh08_t:2209_2	aggahaṇato vā nānāvajjanaparikammameva parikammanti adhippāyena “paṭhamaṃ upacāraṃ	2209	
PA_tika-abh08_t:2209_3	vā”tiādi vuttaṃ. Catutthaṃ pañcamaṃ vāti vā-saddo aniyamo, so pana khippābhiññadandhābhiññavasena	2209	
PA_tika-abh08_t:2209_4	veditabbo. Khippābhiññassa hi catutthaṃ appeti, dandhābhiññassa pañcamaṃ. Tato paranti	2209	
PA_tika-abh08_t:2209_5	pañcamato paraṃ. Tenāha “chaṭṭhe vā”tiādi. Kasmā na jāyatīti āha “āsannattā bhavaṅgassā”ti.	2209	
PA_tika-abh08_t:2209_6	Cittaniyāmavasena hi uppajjitabbesu sattasu javanesu chaṭṭhasattamajavanavāragaḷanaṭṭhānabhūtattā	2209	
PA_tika-abh08_t:2209_7	bhavaṅgassa āsannaṃ javanaṃ patati. Tāvadeti tāvadeva. Chaṭṭhaṃ, sattamaṃ vā javanaṃ	2209	
PA_tika-abh08_t:2209_8	patantaṃ viya hoti parikkhīṇajavanattāti adhippāyo.	2209	
PA_tika-abh08_t:2210_0	904-6. Atha kimetaṃ vuccati “chaṭṭhe sattame vāpi appanā na jāyatī”ti? Ābhidhammikagodattatthero	2210	
PA_tika-abh08_t:2210_1	hi “purimā purimā kusalā dhammā pacchimānaṃ pacchimānaṃ kusalānaṃ dhammānaṃ āsevanapaccayena	2210	
PA_tika-abh08_t:2210_2	paccayo”ti imaṃ suttaṃ vatvā yathā aladdhāsevanaṃ paṭhamajavanaṃ gotrabhuṃ na uppādeti,	2210	
PA_tika-abh08_t:2210_3	laddhāsevanaṃ pana balavabhāvato dutiyaṃ, tatiyaṃ vā gotrabhuṃ uppādeti, evaṃ laddhāsevanatāya	2210	
PA_tika-abh08_t:2210_4	balavabhāvato chaṭṭhaṃ, sattamampi vā appetīti chaṭṭhaṃ, sattamampi vā appanā hotīti	2210	
PA_tika-abh08_t:2210_5	vadatī”ti imaṃ codanaṃ manasi nidhāya therassa taṃ mataṃ paṭikkhipitvā yathāvuttamatameva	2210	
PA_tika-abh08_t:2210_6	patiṭṭhāpetuṃ “purimehī”tiādi vuttaṃ.	2210	
PA_tika-abh08_t:2211_0	Pariyante ṭhātuṃ neva sakkotīti papāte eva patatīti adhippāyo. Appetuṃ na sakkotīti	2211	
PA_tika-abh08_t:2211_1	patiṭṭhātuṃ appanāvasena uppajjituṃ na sakkoti. Na cettha “purimā purimā”tiādisuttapadaṃ	2211	
PA_tika-abh08_t:2211_2	sādhakaṃ āsevanapaccayalābhassa balavabhāve anekantikattā. Tathā hi aladdhāsevanāpi	2211	
PA_tika-abh08_t:2211_3	paṭhamacetanā diṭṭhadhammavedanīyā hoti, laddhāsevanā dutiyacetanā yāva chaṭṭhacetanā	2211	
PA_tika-abh08_t:2211_4	aparāpariyavedanīyā, tasmā laddhāsevanepi chaṭṭhasattame appanā na hoti āsannabhavaṅgatāya	2211	
PA_tika-abh08_t:2211_5	dubbalattāti adhippāyo. Yadi evaṃ kathaṃ sattamajavanacetanā upapajjavedanīyā ānantariyā	2211	
PA_tika-abh08_t:2211_6	hoti? Nāyaṃ viseso, āsevanapaccayalābhena balavappattiyā, kiñcarahi kiriyāvatthāvisesato.	2211	
PA_tika-abh08_t:2211_7	Kiriyāvatthā hi ārambhamajjhapariyosānavasena tividhā. Tattha pariyosānāvatthāya	2211	
PA_tika-abh08_t:2211_8	sanniṭṭhāpakacetanābhāvena upapajjavedanīyāditā hoti, na balavabhāvenāti ācariyā.	2211	
PA_tika-abh08_t:2212_0	907. Eka…pe… panāti ayaṃ appanā ekacittakkhaṇāyeva ekavārameva uppajjitvā nirujjhati,	2212	
PA_tika-abh08_t:2212_1	na samāpattivīthiyaṃ viya yathicchakaṃ pavattati. Sattasu hi ṭhānesu kālaparicchedo	2212	
PA_tika-abh08_t:2212_2	nāma natthi, paṭhamappanāyaṃ, lokiyābhiññāsu, catūsu maggesu, maggānantare phale,	2212	
PA_tika-abh08_t:2212_3	rūpārūpabhavesu bhavaṅgaṭṭhāne nirodhassa paccaye nevasaññānāsaññāyatane nirodhā	2212	
PA_tika-abh08_t:2212_4	vuṭṭhahantassa phalasamāpattiyanti. Etesu hi katthaci atiittarā, katthaci appamāṇā	2212	
PA_tika-abh08_t:2212_5	cittakkhaṇā honti, katthaci sampuṇṇajavanavīthi addhā labbhati. Tathā hi maggānantaraṃ	2212	
PA_tika-abh08_t:2212_6	phalaṃ tiṇṇaṃ upari na hoti, nirodhassa paccayo nevasaññānāsaññāyatanaṃ dvinnaṃ upari	2212	
PA_tika-abh08_t:2212_7	na hoti, rūpārūpabhavesu bhavaṅgassa parimāṇaṃ natthi, sesesu pana catūsu ṭhānesu	2212	
PA_tika-abh08_t:2212_8	ekameva cittanti tasmā ekacittakkhaṇikāyeva appanā hotīti veditabbā.	2212	
PA_tika-abh08_t:2213_0	908. Paccavekkhaṇahetukanti paccavekkhaṇahetuṃ katvā. Nanu ca paccavekkhaṇaṃ āvajjanādīhi,	2213	
PA_tika-abh08_t:2213_1	na pana tena āvajjanādi, tasmā kathaṃ paccavekkhaṇahetukaṃ hotīti yujjati? Nāyaṃ	2213	
PA_tika-abh08_t:2213_2	doso bhavanakiriyāya paccavekkhaṇahetukattā. Na hi asati paccavekkhaṇe sā hoti nirodhassa	2213	
PA_tika-abh08_t:2213_3	paccayabhūtajhānantaramiva, sati pana paccavekkhaṇe sā hoti, tasmā anvayabyatirekavasena	2213	
PA_tika-abh08_t:2213_4	labbhati. Tassā paccavekkhaṇahetukatāti na na yujjati “paccavekkhaṇahetuka”nti vacanaṃ.	2213	
PA_tika-abh08_t:2213_5	Paccavekkhaṇahetukaṃ āvajjananti vā sambandho. Āvajjanañhi paccavekkhaṇañāṇānaṃ anantarapaccayabhāvena kāraṇaṃ hoti.	2213	
PA_tika-abh08_t:2214_0	911-3. Nānāvisayaluddhassa, ito cito ca bhamantassa cetasoti sambandho. Samādhānevāti	2214	
PA_tika-abh08_t:2214_1	samādhānā eva, samādhānakaraṇatoti attho. Pāmojjabhāvatoti pāmojjena samānayogakkhamatāya	2214	
PA_tika-abh08_t:2214_2	tassā tabbhāvavuttittā. Atha vā byāpādena ghaṭṭiyamānassa cittassa pamuditabhāvakaraṇato	2214	
PA_tika-abh08_t:2214_3	pītiyeva “pāmojja”nti vuccati, tassa bhāvo, tasmā pāmojjasabhāvattāti attho. Sītalattasabhāvatoti	2214	
PA_tika-abh08_t:2214_4	byāpādagginā santāpiyamānassa cittassa nibbāpanavasena sītalattasabhāvattā.	2214	
PA_tika-abh08_t:2215_0	914-6. Savipphārikabhāvenāti yoniso saṅkappavasena kāmavitakkādiṃ madditvā pavattanato	2215	
PA_tika-abh08_t:2215_1	savipphārikasabhāvena. Nekkhammādipavattitoti ettha nekkhamma-ggahaṇena brahmavihāravajjaṃ	2215	
PA_tika-abh08_t:2215_2	paṭhamajjhānaṃ gahitaṃ. Ādi-saddena tīsu brahmavihāresu paṭhamajjhānaṃ gahitanti	2215	
PA_tika-abh08_t:2215_3	vadanti. Avūpasantabhāvassāti uddhaccassa sarūpakathanena taṃsahavattino anutāpasabhāvassa	2215	
PA_tika-abh08_t:2215_4	kukkuccassāpi sarūpaṃ kathitamevāti daṭṭhabbaṃ. Tathā sayañcevātisantatoti uddhaccapaṭipakkhasabhāvavacanena	2215	
PA_tika-abh08_t:2215_5	kukkuccapaṭipakkho pītibhāvopi. Tenāha “sukhaṃ uddhaccakukkuccadvayassā”ti. Matiyā	2215	
PA_tika-abh08_t:2215_6	anurūpattāti paññāya anurūpattā. Tathā ca vuttaṃ ācariyadhammapālattherena “vicāro	2215	
PA_tika-abh08_t:2215_7	vicikicchāya paṭipakkho ārammaṇe anumajjanavasena paññāpatirūpakasabhāvattā”ti. Potthakesu	2215	
PA_tika-abh08_t:2215_8	pana “pītiyā anurūpattā”ti pāṭho dissati, tassa ca vicāro anumajjanasabhāvavantatāya	2215	
PA_tika-abh08_t:2215_9	pīti viya ārammaṇe anivattanto ogāhetvā pavattatīti pītiyā anurūpattā sandehasabhāvattā	2215	
PA_tika-abh08_t:2215_10	ārammaṇaṃ anajjhogāhetvā pavattamānāya vicikicchāya paṭipakkhoti atthaṃ vadanti.	22151	
PA_tika-abh08_t:2216_0	917. Tividhakalyāṇanti ādimajjhapariyosānakalyāṇatāsaṅkhātāhi paṭipadāvisuddhiādīhi	2216	
PA_tika-abh08_t:2216_1	tividhakalyāṇatāhi yuttaṃ. Yathāha “paṭhamassa jhānassa paṭipadāvisuddhi ādi, upekkhānubrūhanā	2216	
PA_tika-abh08_t:2216_2	majjhe, sampahaṃsanā pariyosāna”nti. Tattha pubbabhāgapaṭipadāvasena jhānassa paripanthato	2216	
PA_tika-abh08_t:2216_3	visujjhanaṃ paṭipadāvisuddhi nāma, sā pana yasmā jhānassa uppādakkhaṇe labbhati,	2216	
PA_tika-abh08_t:2216_4	tasmā vuttaṃ “paṭipadāvisuddhi ādī”ti. Visodhetabbatādīnaṃ abhāvato jhānapariyāpannāya	2216	
PA_tika-abh08_t:2216_5	tatramajjhattupekkhāya kiccanipphattiyā anubrūhanā upekkhānubrūhanā nāma. Sā panāyaṃ	2216	
PA_tika-abh08_t:2216_6	visesato jhānassa ṭhitikkhaṇe labbhati. Tena vuttaṃ “upekkhānubrūhanā majjhe”ti.	2216	
PA_tika-abh08_t:2216_7	Tattha dhammānaṃ anativattanādisādhakassa ñāṇassa kiccanipphattivasena pariyodapanā	2216	
PA_tika-abh08_t:2216_8	sampahaṃsanā nāma. Sā jhānassa osānakkhaṇe pākaṭā hotīti vuttaṃ “sampahaṃsanā pariyosāna”nti.	2216	
PA_tika-abh08_t:2217_0	Abhayagirivāsino “paṭipadāvisuddhi nāma sasambhāriko upacāro, upekkhānubrūhanā nāma	2217	
PA_tika-abh08_t:2217_1	appanā, sampahaṃsanā nāma paccavekkhaṇā”ti evaṃ paṭipadāvisuddhiādike vaṇṇenti, taṃ	2217	
PA_tika-abh08_t:2217_2	ayuttaṃ. Evañhi sati ajhānadhammehi jhānadhammassa guṇasaṃkittanaṃ nāma kataṃ hoti.	2217	
PA_tika-abh08_t:2217_3	Na hi bhūmantaraṃ bhūmantarapariyāpannaṃ hoti, antoappanāyameva āgamanavasena paṭipadāvisuddhi,	2217	
PA_tika-abh08_t:2217_4	tatramajjhattupekkhāya kiccanipphattiādīhi upekkhānubrūhanādayo ca veditabbā. Evañca	2217	
PA_tika-abh08_t:2217_5	katvā vuttaṃ bhagavatā “ekattagataṃ cittaṃ paṭipadāvisuddhipakkhantarañceva hoti	2217	
PA_tika-abh08_t:2217_6	upekkhānubrūhitañca ñāṇena sampahaṃsita”nti. Ettha hi ekattagataṃ cittanti indriyānaṃ	2217	
PA_tika-abh08_t:2217_7	ekarasabhāvena, ekaggatāya ca sikhappattiyā tadanuguṇaekattagataṃ sasampayuttamappanācittaṃ,	2217	
PA_tika-abh08_t:2217_8	tasseva paṭipadāvisuddhipakkhandanādi pakkhantaraṃ vuccati.	2217	
PA_tika-abh08_t:2218_0	Dasalakkhaṇasaṃyutanti “ādimhi tīṇi lakkhaṇāni, majjhe tīṇi, pariyosāne cattārī”ti	2218	
PA_tika-abh08_t:2218_1	evaṃ dasaparimāṇehi appanāya lakkhitabbabhāvena lakkhaṇasaṅkhātehi paripanthato visuddhijhānādīhi	2218	
PA_tika-abh08_t:2218_2	saṃyuttaṃ. Vuttañhetaṃ –	2218	
PA_tika-abh08_t:2219_0	“Paṭhamassa jhānassa paṭipadāvisuddhi ādi. Ādissa kati lakkhaṇāni? Ādissa tīṇi lakkhaṇāni.	2219	
PA_tika-abh08_t:2219_1	Yo tassa paripantho, tato cittaṃ visujjhati, visuddhattā cittaṃ majjhimaṃ samathanimittaṃ	2219	
PA_tika-abh08_t:2219_2	paṭipajjati, paṭipannattā tattha cittaṃ pakkhandati, yañca paripanthato cittaṃ visujjhati,	2219	
PA_tika-abh08_t:2219_3	yañca visuddhattā cittaṃ majjhimaṃ samathanimittaṃ paṭipajjati, yañca paṭipannattā	2219	
PA_tika-abh08_t:2219_4	tattha cittaṃ pakkhandati, paṭhamassa jhānassa paṭipadāvisuddhi ādi, ādissa imāni	2219	
PA_tika-abh08_t:2219_5	tīṇi lakkhaṇāni. Tena vuccati paṭhamaṃ jhānaṃ ādikalyāṇañceva hoti lakkhaṇasampannañca.	2219	
PA_tika-abh08_t:2220_0	“Paṭhamassa jhānassa upekkhānubrūhanā majjhe, majjhassa kati lakkhaṇāni? Majjhassa	2220	
PA_tika-abh08_t:2220_1	tīṇi lakkhaṇāni. Visuddhaṃ cittaṃ ajjhupekkhati, samathapaṭipannaṃ ajjhupekkhati,	2220	
PA_tika-abh08_t:2220_2	ekattupaṭṭhānaṃ ajjhupekkhati, yañca visuddhaṃ cittaṃ ajjhupekkhati, yañca samathapaṭipannaṃ	2220	
PA_tika-abh08_t:2220_3	ajjhupekkhati, yañca ekattupaṭṭhānaṃ ajjhupekkhati, paṭhamassa jhānassa upekkhānubrūhanā	2220	
PA_tika-abh08_t:2220_4	majjhe, majjhassa imāni tīṇi lakkhaṇāni. Tena vuccati paṭhamaṃ jhānaṃ majjhekalyāṇañceva	2220	
PA_tika-abh08_t:2220_5	hoti lakkhaṇasampannañca.	2220	
PA_tika-abh08_t:2221_0	“Paṭhamassa jhānassa sampahaṃsanā pariyosānaṃ. Pariyosānassa kati lakkhaṇāni? Pariyosānassa	2221	
PA_tika-abh08_t:2221_1	cattāri lakkhaṇāni. Tattha jātānaṃ dhammānaṃ anativattanaṭṭhena sampahaṃsanā, indriyānaṃ	2221	
PA_tika-abh08_t:2221_2	ekarasaṭṭhena sampahaṃsanā, tadupagavīriyavāhanaṭṭhena sampahaṃsanā, āsevanaṭṭhena	2221	
PA_tika-abh08_t:2221_3	sampahaṃsanā, paṭhamassa jhānassa sampahaṃsanā pariyosānaṃ, pariyosānassa imāni cattāri	2221	
PA_tika-abh08_t:2221_4	lakkhaṇāni. Tena vuccati paṭhamaṃ jhānaṃ pariyosānakalyāṇañceva hoti lakkhaṇasampannañcā”ti.	2221	
PA_tika-abh08_t:2222_0	Ettha ca gotrabhucittassa nānāvajjanavīthiyaṃ uppajjanārahaparipanthato visujjhanato	2222	
PA_tika-abh08_t:2222_1	tadāgamanavasena jhānacittassa visujjhanākāraṃ sandhāya “yo tassa paripantho, tato	2222	
PA_tika-abh08_t:2222_2	cittaṃ visujjhatī”ti vuttaṃ. Gotrabhucittasseva tathā visuddhattā āvaraṇavirahitaṃ	2222	
PA_tika-abh08_t:2222_3	hutvā ekattanayena majjhimasamathanimittasaṅkhātaṃ samappavattaṃ appanāsamādhipaṭipajjanaṃ	2222	
PA_tika-abh08_t:2222_4	sandhāya “visuddhattā cittaṃ majjhimasamathanimittaṃ paṭipajjatī”ti vuttaṃ. Tathā	2222	
PA_tika-abh08_t:2222_5	hi khīrasseva dadhibhāvābhāvepi tadeva khīraṃ dadhisampannantiādīsu viya gotrabhucittassa	2222	
PA_tika-abh08_t:2222_6	appanābhāvābhāvepi ekasantatipariṇāmūpagamanavasena taṃ majjhimaṃ samathanimittaṃ	2222	
PA_tika-abh08_t:2222_7	līnuddhaccasaṅkhātaantadvayānupagamanena majjhimaṃ paccanīkavūpasamanato yathā samathasaṅkhātaṃ	2222	
PA_tika-abh08_t:2222_8	yogino sukhavisesānaṃ kāraṇabhāvato nimittabhūtaṃ appanāsamādhiṃ paṭipajjati nāma,	2222	
PA_tika-abh08_t:2222_9	tathā paṭipannattā pana samāhitabhāvūpagamanena ekattanayavaseneva tattha pakkhandanaṃ	2222	
PA_tika-abh08_t:2222_10	sandhāya “paṭipannattā tattha cittaṃ pakkhandatī”ti vuttaṃ. Ekattanayañhi vinā gotrabhussa	22221	
PA_tika-abh08_t:2222_11	appanāpakkhandanaṃ natthi. Evaṃ tāva purimacitte vijjamānākārassa idha nibbattiyā	22221	
PA_tika-abh08_t:2222_12	jhānaṃ uppādakkhaṇe tividhalakkhaṇasampannaṃ nāma. Yathā hi lokiyavipassanāya kiccanipphattiyā	22221	
PA_tika-abh08_t:2222_13	lokuttaramaggo “vipassanā”ti vuccati, evaṃ visuddhassa pana tassa puna visodhane	22221	
PA_tika-abh08_t:2222_14	byāpārākaraṇato tatramajjhattupekkhākiccavasena puggalassa ajjhupekkhanato vuttaṃ	22221	
PA_tika-abh08_t:2222_15	“visuddhaṃ cittaṃ ajjhupekkhatī”ti. Appanāsamādhibhāvūpagamanena samathavippaṭipannassa	22221	
PA_tika-abh08_t:2222_16	puna samādhāne byāpārākaraṇato vuttaṃ “samathapaṭipannaṃ cittaṃ ajjhupekkhatī”ti.	22221	
PA_tika-abh08_t:2223_0	Evaṃ samathapaṭipannabhāvatoyeva pubbe “kathaṃ nu kho kilesasaṃsaggaṃ pajaheyya”nti	2223	
PA_tika-abh08_t:2223_1	paṭipannassa idāni samathapaṭipattiyā tassa pahīnattā pāpamittasaṃsaggaṃ pahāya ekassa	2223	
PA_tika-abh08_t:2223_2	viharato sappurisassa viya ekattena upaṭṭhitassa jhānacittassa puna ekattupaṭṭhāne	2223	
PA_tika-abh08_t:2223_3	byāpārākaraṇaṃ sandhāya “ekattupaṭṭhānaṃ ajjhupekkhatī”ti vuttaṃ. Evaṃ tatramajjhattupekkhāya	2223	
PA_tika-abh08_t:2223_4	kiccavasena jhānaṃ majjhe tividhalakkhaṇasampannaṃ nāma hoti. Pubbabhāgappavattapārihāriyañāṇena	2223	
PA_tika-abh08_t:2223_5	cittassa saṃkilesavodānakaradhammesu ādīnavānisaṃsaṃ disvā yathā tattha jātānaṃ dhammānaṃ	2223	
PA_tika-abh08_t:2223_6	aññamaññānativattanaṃ hoti, tathā bhāvanāya sampahaṃsitattā visodhitattā tatramajjhattupekkhāya	2223	
PA_tika-abh08_t:2223_7	vasena anubrūhite citte samādhipaññāsaṅkhātayuganaddhadhammānaṃ aññamaññānativattiyā	2223	
PA_tika-abh08_t:2223_8	pavattanaṃ sandhāya vuttaṃ “tattha jātānaṃ dhammānaṃ anativattanaṭṭhena sampahaṃsanā”ti.	2223	
PA_tika-abh08_t:2223_9	Saddhāpañcamakānaṃ indriyānaṃ nānākilesehi vimuttattā vimuttivasena ekarasataṃ sandhāya	2223	
PA_tika-abh08_t:2223_10	vuttaṃ “indriyānaṃ ekarasaṭṭhena sampahaṃsanā”ti. Tesaṃ anativattanasampahaṃsanānaṃ	22231	
PA_tika-abh08_t:2223_11	anurūpavasena alīnaṃ anuddhataṃ hutvā vīriyassa pavattiṃ sandhāya “tadupagavīriyavāhanaṭṭhena	22231	
PA_tika-abh08_t:2223_12	sampahaṃsanā”ti vuttaṃ. Yā panassa tasmiṃ khaṇe pavattā āsevanā, uppādato paṭṭhāya	22231	
PA_tika-abh08_t:2223_13	ṭhitipariyosānānaṃ āsevanapaccayabhāvavasena pavattākāro, taṃ sandhāya “āsevanaṭṭhena	22231	
PA_tika-abh08_t:2223_14	sampahaṃsanā”ti vuttaṃ. Evaṃ dhammānaṃ anativattanādibhāvasādhanena pariyodāpakassa	22231	
PA_tika-abh08_t:2223_15	ñāṇassa kiccavasena jhānapariyosāne catūhi lakkhaṇehi sampannaṃ nāmāti veditabbaṃ.	22231	
PA_tika-abh08_t:2224_0	919-20. Visodhetvāna pāpaketi pāripanthike dhamme visesena sodhetvā sayaṃ pahānamatte	2224	
PA_tika-abh08_t:2224_1	aṭṭhatvā atisayappahānavasena puna sodhetvāti vuttaṃ hoti. Cittabhāvanavepullanti	2224	
PA_tika-abh08_t:2224_2	samādhibhāvanāya vipulabhāvaṃ. Yathā hi bhāvanāvasena nimittassa uppatti, evamassa	2224	
PA_tika-abh08_t:2224_3	bhāvanāvasena vaḍḍhanampi, tasmā ekaṅgulādivasena nimittaṃ vaḍḍhayantassa punappunaṃ	2224	
PA_tika-abh08_t:2224_4	bahulīkārena jhānabhāvanāpi vuḍḍhiṃ viruḷhiṃ, abhiññāvasena ca vepullaṃ āpajjati.	2224	
PA_tika-abh08_t:2224_5	Tena vuttaṃ “cittabhāvanavepullaṃ…pe… vaḍḍhetabba”nti.	2224	
PA_tika-abh08_t:2225_0	921-3. Vaḍḍhanābhūmiyo dvevāti vaḍḍhanaṭṭhānāni dveyeva. Dvīsu ṭhānesu avassaṃ ekattaṃ	2225	
PA_tika-abh08_t:2225_1	vaḍḍhetabbanti ācariyā. Tatrāti sāmiatthe bhummavacanaṃ, tassāti attho. Tatrāti vā	2225	
PA_tika-abh08_t:2225_2	dvīsu bhūmīsu. Kasitabbaṃ…pe… yathicchakanti yathā nāma kassako kasitabbaṭṭhānaṃ	2225	
PA_tika-abh08_t:2225_3	naṅgalena paricchinditvā paricchedabbhantaraṃ kasituṃ taṃ ṭhānaṃ paricchindati, evamevaṃ	2225	
PA_tika-abh08_t:2225_4	ekaṅguladvaṅgulativaṅgulacaturaṅgulamattaṃ manasā paricchinditvā paricchinditvā yathāparicchedaṃ	2225	
PA_tika-abh08_t:2225_5	vaḍḍhetabbaṃ. Tato vidatthiratanappamukhapariveṇavihārasīmānaṃ, gāmanigamajanapadarajjasamuddasīmānañca	2225	
PA_tika-abh08_t:2225_6	paricchedavasena vaḍḍhayantena cakkavāḷaparicchedaṃ katvā vā tato vāpi uttari paricchinditvā	2225	
PA_tika-abh08_t:2225_7	vaḍḍhetabbaṃ. Tena vuttaṃ “yathicchakaṃ vaḍḍhetabba”nti. Aparicchinditvā pana na	2225	
PA_tika-abh08_t:2225_8	vaḍḍhetabbaṃ. Na hi aparicchede bhāvanā pavattati. Tathā ca vuttaṃ “santake no anantake”ti.	2225	
PA_tika-abh08_t:2225_9	Evaṃ vaḍḍhitañca taṃ nimittaṃ vaḍḍhitavaḍḍhitaṭṭhāne pathaviyā ukkūlavikūlanadīviduggapabbatavisamesu	2225	
PA_tika-abh08_t:2225_10	saṅkusatasamabbhāhataṃ usabhacammaṃ viya hoti.	22251	
PA_tika-abh08_t:2226_0	924-6. Tasmiṃ pana nimitte pattapaṭhamajjhānena ādikammikena idāneva dutiyajjhānādiadhigamāya	2226	
PA_tika-abh08_t:2226_1	ussāhaṃ akatvā tasmiṃyeva paṭhamajjhāne pañcahākārehi suciṇṇavasinā bhavitabbanti	2226	
PA_tika-abh08_t:2226_2	dassetuṃ “pattepī”tiādi vuttaṃ. Suciṇṇo vaso vasibhāvo etenāti suciṇṇavasinā, suṭṭhu	2226	
PA_tika-abh08_t:2226_3	āsevitavasināti attho. Katamā tā vasiyo, yāsaṃ vasenāyaṃ pañcahākārehi suciṇṇavasīti	2226	
PA_tika-abh08_t:2226_4	āha “āvajjana”ntiādi. Tattha āvajjananti na āvajjanamattameva adhippetaṃ āvajjanavasitāya	2226	
PA_tika-abh08_t:2226_5	adhippetattā. Āvajjanāya pana uppannāya javanehipi bhavitabbaṃ. Tāni ca kho āvajjanakapparatāya	2226	
PA_tika-abh08_t:2226_6	cittābhinīhārassa yathāvajjitavasena honti. Adhigamena samaṃ, sasampayuttassa jhānassa	2226	
PA_tika-abh08_t:2226_7	sammā āpajjanaṃ paṭipajjanaṃ samāpatti. Abhibhuyya ṭhapanaṃ, adhiṭṭhānaṃ viyāti vā	2226	
PA_tika-abh08_t:2226_8	adhiṭṭhānaṃ. Vasitāti etesu āvajjanādīsu yathāruci pavattiyo, yatthicchakaṃ, yadicchakaṃ,	2226	
PA_tika-abh08_t:2226_9	yāvaticchakaṃ pavattituṃ samatthabhāvo.	2226	
PA_tika-abh08_t:2227_0	Tattha paṭhamajjhānato vuṭṭhāya paṭhamaṃ vitakkaṃ āvajjayato bhavaṅgaṃ upacchinditvā	2227	
PA_tika-abh08_t:2227_1	uppannāvajjanānantaraṃ vitakkārammaṇāneva cattāri, pañca vā javanāni javanti, tato	2227	
PA_tika-abh08_t:2227_2	dve bhavaṅgāni, tato puna vicārārammaṇaṃ āvajjanaṃ vuttanayeneva javanānīti evaṃ	2227	
PA_tika-abh08_t:2227_3	pañcasu jhānaṅgesu paṭipāṭiyā nirantaraṃ cittaṃ pesetuṃ samatthabhāvo, tattha adandhāyitattaṃ	2227	
PA_tika-abh08_t:2227_4	āvajjanavasitā nāma. Samāpajjitukāmatānantaraṃ dvīsu bhavaṅgesu uppannesu bhavaṅgaṃ	2227	
PA_tika-abh08_t:2227_5	upacchinditvā uppannāvajjanānantaraṃ samāpajjituṃ samatthatā samāpajjanavasitā nāma.	2227	
PA_tika-abh08_t:2227_6	Ayañca matthakappattā āvajjanasamāpajjanā satthu yamakapāṭihāriyakāladhammadesanādīsu	2227	
PA_tika-abh08_t:2227_7	labbhati. Dhammasenāpatissa yakkhena sīse pahāradānasamaye, mahāmoggallānattherassa	2227	
PA_tika-abh08_t:2227_8	nandopanandadamanasamaye vā labbhati, aññattha pana tato dandhāyeva, setu viya sīghasotāya	2227	
PA_tika-abh08_t:2227_9	nadiyā oghaṃ bhavaṅgavegaṃ upacchinditvā yathāparicchinnakālaṃ jhānaṃ ṭhapetuṃ samatthatā,	2227	
PA_tika-abh08_t:2227_10	bhavaṅgapātato rakkhaṇayogyatā adhiṭṭhānavasitā nāma. Yathāparicchinnakālaṃ atikkamituṃ	22271	
PA_tika-abh08_t:2227_11	adatvā jhānato vuṭṭhānasamatthatā vuṭṭhānavasitā nāma.	22271	
PA_tika-abh08_t:2228_0	Atha vā yathāparicchinnakālato upari gantuṃ adatvā ṭhapanasamatthatā adhiṭṭhānavasitā	2228	
PA_tika-abh08_t:2228_1	nāma. Paricchinnakālato anto avuṭṭhahitvā yathākālavaseneva vuṭṭhānasamatthatā vuṭṭhānavasitā	2228	
PA_tika-abh08_t:2228_2	nāma. Atha vā vuttanayeneva paricchinnakālato anūnaṃ katvā samāpattiṃ ṭhapetuṃ samatthatāva	2228	
PA_tika-abh08_t:2228_3	adhiṭṭhānavasitā nāma. Kālaparicchedaṃ atikkamitvā vuṭṭhitassapi niddālukassa paṭibujjhitvā	2228	
PA_tika-abh08_t:2228_4	punappunaṃ niddokkamanaṃ viya vuṭṭhitasamāpattimeva punappunaṃ asamāpajjitvā vuṭṭhānasamatthatā,	2228	
PA_tika-abh08_t:2228_5	tattha ālayākaraṇayogyatā ca vuṭṭhānavasitā nāma.	2228	
PA_tika-abh08_t:2229_0	Paccavekkhaṇavasitā pana āvajjanavasitāya eva saṅgahitā. Paccavekkhaṇajavanāneva	2229	
PA_tika-abh08_t:2229_1	hi tesaṃ tesaṃ jhānaṅgānaṃ āvajjanānantaraṃ pavattāni, tasmā yadaggena āvajjanavasiyā	2229	
PA_tika-abh08_t:2229_2	siddhi, tadaggena paccavekkhaṇavasitā siddhāti veditabbaṃ. Keci pana jhānaṅgānaṃ	2229	
PA_tika-abh08_t:2229_3	apākaṭabhāvepi tesu nirantaraṃ āvajjanāya pavattanasamatthatā āvajjanavasitā nāma,	2229	
PA_tika-abh08_t:2229_4	tesaṃ yathāsabhāvapaccavekkhaṇavasena javanappavattanasamatthatā paccavekkhaṇavasitā	2229	
PA_tika-abh08_t:2229_5	nāma. Atha vā satipi sattannaṃ javanānaṃ pavattiyaṃ nirantaraṃ āvajjanasamatthatā	2229	
PA_tika-abh08_t:2229_6	āvajjanavasitā nāma, vasitābalena sattamajavanaṃ appatvā catupañcajavaneheva paccavekkhaṇasamatthatā	2229	
PA_tika-abh08_t:2229_7	paccavekkhaṇavasitā nāma. Atha vā ñāṇavippayuttacittehi paccavekkhituṃ asamatthabhāvepi	2229	
PA_tika-abh08_t:2229_8	“paccavekkhissāmī”ti uppannaāvajjanānantarameva bhavaṅgesu kālaṃ avītināmetvā sīghameva	2229	
PA_tika-abh08_t:2229_9	āvajjituṃ samatthatā āvajjanavasitā nāma, vasitābalena, paccavekkhaṇabalena ñāṇavippayuttacittehipi	2229	
PA_tika-abh08_t:2229_10	paccavekkhituṃ samatthatā paccavekkhaṇavasitā nāmāti vadanti. Yasmā panetā yathāvuttaniyāmena	22291	
PA_tika-abh08_t:2229_11	punappunaṃ āvajjanādinā sādhetabbā, tasmā vuttaṃ “āvajjitvā”tiādi.	22291	
PA_tika-abh08_t:2230_0	927. Imesu pana ādikammikena samāpajjanabahuleneva bhavitabbaṃ, na paccavekkhaṇabahulena.	2230	
PA_tika-abh08_t:2230_1	Paccavekkhaṇabahulassa hi jhānaṅgāni thūlāni dubbalāni hutvā upaṭṭhahanti, athassa	2230	
PA_tika-abh08_t:2230_2	tāni eva upaṭṭhitattā upari ussukkanāya paccayataṃ nāpajjanti, so appaguṇe jhāne	2230	
PA_tika-abh08_t:2230_3	ussukkamāno paṭhamajjhānāva parihāyati, na ca sakkoti dutiyaṃ adhigantuṃ. Tena vuttaṃ	2230	
PA_tika-abh08_t:2230_4	“paṭhame avasippatte”tiādi. Ubhato bhaṭṭhoti puna paṭhamajjhānaṃ samāpajjituṃ na	2230	
PA_tika-abh08_t:2230_5	sakkotīti adhippāyo. Vuttañhetaṃ bhagavatā –	2230	
PA_tika-abh08_t:2231_0	“Idhekacco bhikkhu bālo abyatto akhettaññū akusalo vivicceva kāmehi vivicca akusalehi	2231	
PA_tika-abh08_t:2231_1	dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati,	2231	
PA_tika-abh08_t:2231_2	so taṃ nimittaṃ nāsevati, na bhāveti, na bahuliṃ karoti, na svādhiṭṭhitaṃ adhiṭṭhāti.	2231	
PA_tika-abh08_t:2231_3	Tassa evaṃ hoti ‘yaṃnūnāhaṃ vitakkavicārānaṃ vūpasamā…pe… dutiyaṃ jhānaṃ upasampajja	2231	
PA_tika-abh08_t:2231_4	vihareyya’nti, so na sakkoti vitakkavicārānaṃ vūpasamā…pe… dutiyaṃ jhānaṃ upasampajja	2231	
PA_tika-abh08_t:2231_5	viharituṃ. Tassa evaṃ hoti ‘yaṃnūnāhaṃ vivicceva kāmehi…pe… paṭhamaṃ jhānaṃ upasampajja	2231	
PA_tika-abh08_t:2231_6	vihareyya’nti, so na sakkoti vivicceva kāmehi…pe… paṭhamaṃ jhānaṃ upasampajja viharituṃ,	2231	
PA_tika-abh08_t:2231_7	ayaṃ vuccati, bhikkhave, bhikkhu ubhato bhaṭṭho ubhato parihīno”ti.	2231	
PA_tika-abh08_t:2232_0	928-31. Kāmassahagatā…pe… carantīti ārammaṇavasena kāmasahagatā hutvā saññā ceva	2232	
PA_tika-abh08_t:2232_1	manasikārā ca samudācaranti. Saññāsīsena cettha taṃsahagato cittuppādo gahito, manakkāra-ggahaṇena	2232	
PA_tika-abh08_t:2232_2	āvajjananti daṭṭhabbaṃ. Kāmānupakkhandānaṃ saññāmanasikārānaṃ vasena hānaṃ parihāniṃ	2232	
PA_tika-abh08_t:2232_3	bhajatīti hānabhāgiyaṃ. Keci pana “saṃkilesanti hānabhāgiyo dhammo’ti vacanato hānabhāgiyā	2232	
PA_tika-abh08_t:2232_4	kāmasaññādikāti tehi parihāpiyamānaṃ jhānampi kāraṇūpacārena hānabhāgiyaṃ nāmā”ti	2232	
PA_tika-abh08_t:2232_5	vadanti. Tadanudhammatā satīti tasseva jhānassa anudhammatā ārammaṇavasena tadanugatā	2232	
PA_tika-abh08_t:2232_6	satipatirūpakā nikanti. Atakkasahitāti avitakkaṃ dutiyajjhānaṃ pattukāmassa taṃ santato,	2232	
PA_tika-abh08_t:2232_7	manasi karoto ārammaṇavasena taṃsahagatā. Visesabhāgiyanti visesabhūtassa dutiyajjhānassa	2232	
PA_tika-abh08_t:2232_8	padaṭṭhānatāya taṃ bhajatīti visesabhāgiyaṃ. Nibbidāsaṃyutāti vipassanārammaṇā.	2232	
PA_tika-abh08_t:2233_0	932-5. Paguṇatoti vasitappattato. Āsannākusalārikāti nīvaraṇappahānassa taṃpaṭhamatāya	2233	
PA_tika-abh08_t:2233_1	āsannanīvaraṇapaccatthikā. Thūlaṃ nāma vipulampi pheggu viya sukhabhañjanīyanti āha	2233	
PA_tika-abh08_t:2233_2	“thūlattā…pe… dubbalā”ti. Tatoti dutiyajjhānato. Dubbalāni aṅgāni imissāti aṅgadubbalā.	2233	
PA_tika-abh08_t:2233_3	Santato cintayitvāti paṭhamajjhāne viya oḷārikaṅgānaṃ abhāvato, santadhammasamaṅgitāya	2233	
PA_tika-abh08_t:2233_4	ca santanti evaṃ santavasena manasi katvā. Kiñcāpi hi ye dhammā dutiyajjhāne pītisukhādayo,	2233	
PA_tika-abh08_t:2233_5	te paṭhamajjhānepi santi, tehi pana te santatarā, paṇītatarā ca honti. Nikantinti	2233	
PA_tika-abh08_t:2233_6	nikāmanaṃ apekkhanti attho. Pariyādāyāti khepetvā, vikkhambhetvāti attho.	2233	
PA_tika-abh08_t:2234_0	943-4. Sampasādananti sampasādanasaṅkhātāya saddhāya yogato jhānampi sampasādanaṃ	2234	
PA_tika-abh08_t:2234_1	nīlavaṇṇayogato nīlavatthaṃ viya. Nanu cāyaṃ saddhā paṭhamajjhānepi atthi, kasmā	2234	
PA_tika-abh08_t:2234_2	idameva “sampasādana”nti vuttanti? Vuccate – paṭhamajjhānaṃ vitakkavicārakkhobhena	2234	
PA_tika-abh08_t:2234_3	vīcitaraṅgasamākulamiva jalaṃ na suppasannaṃ hoti, tasmā satipi saddhāya taṃ sampasādananti	2234	
PA_tika-abh08_t:2234_4	na vuttaṃ. Imasmiṃ pana vitakkavicārakkhobhābhāvena laddhokāsā balavatī saddhā, tasmā	2234	
PA_tika-abh08_t:2234_5	balavasaddhāya samannāgatattā idameva “sampasādana”nti vuttaṃ. Ajjhattanti niyakajjhattaṃ,	2234	
PA_tika-abh08_t:2234_6	attani jātaṃ, attano santāne nibbattanti attho. Tīṇi aṅgāni imassāti tivaṅgikaṃ.	2234	
PA_tika-abh08_t:2234_7	Sesanti pītiādīnaṃ aññehi balavabhāvo, tiṇṇaṃ catunnaṃ vā javanānaṃ parikammopacārānulomagotrabhubhāvo,	2234	
PA_tika-abh08_t:2234_8	chaṭṭhe sattame vā appanāyānuppatti ekacittakkhaṇatā, tato bhavaṅgapāto, puna bhavaṅgaṃ	2234	
PA_tika-abh08_t:2234_9	vicchinditvā paccavekkhaṇatthāya āvajjanaṃ, tato jhānapaccavekkhaṇanti idaṃ sabbaṃ	2234	
PA_tika-abh08_t:2234_10	vuttāvasesaṃ heṭṭhā paṭhamajjhāne vuttanayeneva samupalakkhitabbaṃ.	22341	
PA_tika-abh08_t:2235_0	948-9. Piyatoti kāmayato. Uppilāpananti kāmañcāyaṃ pariggahesu apariccattapemassa	2235	
PA_tika-abh08_t:2235_1	anādīnavadassino taṇhāsahagatāya pītiyā pavattiākāro, idha ca dutiyajjhānapīti adhippetā,	2235	
PA_tika-abh08_t:2235_2	tathāpi sabbaso pītiyaṃ avirattassāpi anubandheyyāti uppilāpanaṃ idha ādīnavavasena	2235	
PA_tika-abh08_t:2235_3	vuttaṃ. Atha vā dutiyajjhānasseva tatiyajjhānaṃ viya ahutvā uppilāpanākārena pavatti	2235	
PA_tika-abh08_t:2235_4	uppilāpanaṃ viyāti uppilāpananti vuttaṃ. Tatiyaṃ santato disvāti sambandho.	2235	
PA_tika-abh08_t:2236_0	957-8. Satiyā sampajaññena sampannanti saraṇalakkhaṇāya satiyā, asammohalakkhaṇena	2236	
PA_tika-abh08_t:2236_1	sampajaññena ca sampannaṃ. Kāmaṃ purimajjhānesupi satisampajaññaṃ atthi, na hi muṭṭhassatissa,	2236	
PA_tika-abh08_t:2236_2	asampajānato ca upacāramattampi sampajjati, pageva appanā, yebhuyyena pana avippayogībhāvena	2236	
PA_tika-abh08_t:2236_3	pavattamānesu pītisukhesu pītisaṅkhātassa oḷārikaṅgassa pahāne sukhumatāya idha sātisayo	2236	
PA_tika-abh08_t:2236_4	satisampajaññabyāpāroti idheva satisampajaññasampannatā vuttāti veditabbā. Ekaṅgahīnanti	2236	
PA_tika-abh08_t:2236_5	pītiyā pahīnabhāvena ekaṅgavippahīnaṃ. Sā panesā dutiyajjhānassa vitakkavicārā viya	2236	
PA_tika-abh08_t:2236_6	appanākkhaṇeyeva pahīyati. Tenassa sā “pahānaṅga”nti vuccati.	2236	
PA_tika-abh08_t:2237	972. Somanassassa pahīnattā āha “ekaṅgavippahīna”nti. Tañca pana somanassaṃ ekavīthiyaṃ purimajavanesuyeva pahīyati.	223	
PA_tika-abh08_t:2238_0	974. Purimajjhānesu parikammādivasena pavattānaṃ kāmāvacarajavanānaṃ ekasadisattā	2238	
PA_tika-abh08_t:2238_1	idha labbhamānaṃ kañci visesaṃ dassetuṃ “yasmā”tiādi vuttaṃ. Āsevanaṃ na hotīti āsevanapaccayena	2238	
PA_tika-abh08_t:2238_2	paccayo na hoti. Ayañhettha adhippāyo – yasmā padantarasaṅgahitassa attano sabhāvaggāhāpanasaṅkhātaāsevanapaccayattābhāvato	2238	
PA_tika-abh08_t:2238_3	sukhavedanā upekkhāvedanāya āsevanapaccayena paccayo na hoti, catutthajjhāneva upekkhāvedanāya	2238	
PA_tika-abh08_t:2238_4	bhavitabbaṃ sātisayaṃ sukhavirāgabhāvanattā, tasmā idha appanāvīthiyaṃ upekkhāsampayuttajavaneheva bhavitabbanti.	2238	
PA_tika-abh08_t:2239_0	976. Evaṃ catukkanayavasena jhānappabhedaṃ dassetvā idāni pañcakanayampi dassetuṃ	2239	
PA_tika-abh08_t:2239_1	“yaṃ catukkanaye”tiādi vuttaṃ. Dvidhā pana katvānāti vitakkavicārānaṃ visuṃ visuṃ	2239	
PA_tika-abh08_t:2239_2	pahānaṅgavasena gaṇanato dvidhā katvā. Dutiyaṃ tatiyaṃ katanti avitakkavicāramattaṃ	2239	
PA_tika-abh08_t:2239_3	avitakkaavicāranti evaṃ dutiyajjhānañceva tatiyajjhānañca kataṃ abhidhammeti adhippāyo.	2239	
PA_tika-abh08_t:2239_4	Suttantesu hi pañcakanayo sarūpato na gahito, kasmā pana abhidhamme gahitoti? Puggalajjhāsayato,	2239	
PA_tika-abh08_t:2239_5	sannisinnadevaparisāya hi yesaṃ paṭhamajjhāne vitakko eva oḷārikato upaṭṭhāti, itare	2239	
PA_tika-abh08_t:2239_6	santato, tesaṃ caturaṅgikaṃ avitakkavicāramattaṃ dutiyajjhānaṃ katvā pañcakanayena	2239	
PA_tika-abh08_t:2239_7	desesi. Yesaṃ vitakkavicārā oḷārikato upaṭṭhitā, tato tesaṃ avitakkaavicāraṃ tivaṅgikaṃ	2239	
PA_tika-abh08_t:2239_8	katvā catukkanayena desesi. Yesaṃ vitakkova oḷārikato upaṭṭhāti, tehi taṃ atikkamitvā	2239	
PA_tika-abh08_t:2239_9	caturaṅgikaṃ dutiyajjhānaṃ uppādetuṃ sakkā. Yesaṃ vitakkavicārā, tehi dvepi ekato	2239	
PA_tika-abh08_t:2239_10	atikkamitvā tivaṅgikaṃ dutiyajjhānaṃ uppādetuṃ sakkā.	22391	
PA_tika-abh08_t:2240_0	979. Atthabyañjanavasena suṭṭhu madhuraṃ, tatoyeva varataraṃ vacanaṃ yassa soyaṃ	2240	
PA_tika-abh08_t:2240_1	sumadhuravarataravacano. Kaṃ nu janaṃ neva rañjayati, na hi ekampi na rañjayati.	2240	
PA_tika-abh08_t:2240_2	Atinisita …pe… nīyoyanti atitikhiṇabuddhippasādehi janehi vedanīyo ayaṃ gantho, paricchedoti vā adhippāyo.	2240	
PA_tika-abh08_t:2241	Iti abhidhammatthavikāsiniyā nāma	224	
PA_tika-abh08_t:2242	Abhidhammāvatārasaṃvaṇṇanāya	224	
PA_tika-abh08_t:2243	Rūpāvacarasamādhibhāvanāniddesavaṇṇanā niṭṭhitā.	224	
PA_tika-abh08_t:2244	15. Pannarasamo paricchedo	224	
PA_tika-abh08_t:2245	Arūpāvacarasamādhibhāvanāniddesavaṇṇanā	224	
PA_tika-abh08_t:2246_0	980. Evaṃ pathavīkasiṇavasena catukkapañcakajjhānāni dassetvā yasmā sesakasiṇavasena	2246	
PA_tika-abh08_t:2246_1	niddisiyamāne ganthagāravo hoti, tasmā taṃ sabbaṃ ṭhapetvā arūpāvacaraṃ vibhāvetuṃ	2246	
PA_tika-abh08_t:2246_2	“rūpārūpa”ntiādi āraddhaṃ. Rūpārūpamatītenāti rūpārūpabhavaṃ atikkantena, punānūpapattivasena	2246	
PA_tika-abh08_t:2246_3	rūpārūpabhavaṃ atikkantena, pageva kāmāvacarabhavaṃ. Rūpārūpādivedināti rūpārūpādibhūmantaravedinā.	2246	
PA_tika-abh08_t:2247_0	982-4. Yasmā ayaṃ arūpāvacarasamādhi nāma rūpavirāgabhāvanā rūpavirāgavaseneva abhinipphādetabbāva,	2247	
PA_tika-abh08_t:2247_1	tasmā taṃ uppādetukāmassa rūpe virajjanākāraṃ, virattamānasena ca tadatthāya paṭipajjanavidhiṃ	2247	
PA_tika-abh08_t:2247_2	dassetuṃ “rūpe kho”tiādi āraddhaṃ. Daṇḍanaṭṭhena daṇḍo, muggarādi, parapīḷanādhippāyena	2247	
PA_tika-abh08_t:2247_3	tassa ādānaṃ daṇḍādānaṃ. Ādi-saddena satthādānakalahaviggahavivādatuvaṃtuvaṃpesuññādīnaṃ,	2247	
PA_tika-abh08_t:2247_4	adinnādānādīnañca gahaṇaṃ. Cakkhurogādayoti ādi-saddena sotarogādīnaṃ. Rūpe ādīnavaṃ	2247	
PA_tika-abh08_t:2247_5	disvāti karajarūpādioḷārikarūpe tannidānaṃ dosaṃ disvā. Nibbindamānasoti virattamānaso.	2247	
PA_tika-abh08_t:2247_6	Arūpanti arūpāvacarabhāvanaṃ. Tamhā kasiṇarūpāti tamhā paṭibhāganimittasaṅkhātā kasiṇarūpā.	2247	
PA_tika-abh08_t:2247_7	Nanu cāyaṃ rūpe ādīnavaṃ disvā taṃ samatikkamatthāya paṭipajjati, paṭibhāganimittañca	2247	
PA_tika-abh08_t:2247_8	arūpaṃ paṇṇattimattattāti kathaṃ tasmā nibbijjatīti anuyogaṃ sandhāya opammavasena	2247	
PA_tika-abh08_t:2247_9	tamatthaṃ dassento āha “sūkarābhihatova sā”ti. Yathā hi vane sūkarena pahatamatto	2247	
PA_tika-abh08_t:2247_10	sunakho tato bhīto rūpadassanavelāyaṃ bhattapacanaukkhaliṃ dūrato disvā sūkarapaṭibhāgatāya	22471	
PA_tika-abh08_t:2247_11	tassaṃ sūkarāsaṅkaṃ uppādetvā utrasto palāyateva, evameva rūpe nibbindamānaso taṃ	22471	
PA_tika-abh08_t:2247_12	atikkamitukāmo tappaṭibhāge kasiṇarūpepi nibbijjati, samatikkamitukāmoti adhippāyo.	22471	
PA_tika-abh08_t:2248_0	985-6. Catutthe pana jhānasminti ṭhapetvā paricchinnākāsakasiṇaṃ navasu pathavīkasiṇādīsu	2248	
PA_tika-abh08_t:2248_1	aññatarasmiṃ paṭiladdhacatutthajjhāne. Keci pana ālokakasiṇampi ṭhapetvā aṭṭhasūti	2248	
PA_tika-abh08_t:2248_2	vadanti. Tassa pana ṭhapane kāraṇaṃ na dissati. Suṭṭhu ciṇṇo carito atippaguṇikato	2248	
PA_tika-abh08_t:2248_3	āvajjanādilakkhaṇo vasībhāvo etenāti suciṇṇavasī. Karoti…pe… yatoti yasmā idaṃ catutthajjhānacittaṃ	2248	
PA_tika-abh08_t:2248_4	mayā nibbindakasiṇarūpaṃ ārammaṇaṃ karoti. Āsannasomanassañcāti yato tatiyajjhānassa	2248	
PA_tika-abh08_t:2248_5	āsannatāya āsannasomanassapaccatthikañca. Thūlasantavimokkhatoti santavimokkhasaṅkhātaarūpajjhānato	2248	
PA_tika-abh08_t:2248_6	etaṃ yato thūlaṃ oḷārikaṃ. Arūpajjhānañhi ye te santā vimokkhā atikkamma rūpe āruppantiādīsu	2248	
PA_tika-abh08_t:2248_7	“santavimokkha”nti vuccati, santatāsiddhi cassa anussatito daṭṭhabbā.	2248	
PA_tika-abh08_t:2249_0	987-91. Catuttheti catutthajjhāne. Paṭhamāruppañca santato disvāti sambandho, santavasena	2249	
PA_tika-abh08_t:2249_1	manasi karitvāti attho. Santato manasikaraṇeneva cettha paṇītato, sukhumato ca manasikāro	2249	
PA_tika-abh08_t:2249_2	siddhova hotīti na te visuṃ gahitā. Pattharitvānāti pageva vaḍḍhitaṃ, tadā vaḍḍhanavasena	2249	
PA_tika-abh08_t:2249_3	vā pattharitvā. Pubbakālavasena cetaṃ vuttaṃ. Tena naṃ ugghāṭetvā pacchā na vaḍḍhitabbanti	2249	
PA_tika-abh08_t:2249_4	dasseti. Na hi taṃ pacchā vaḍḍhanatthāya vāyamiyamānampi vaḍḍhatīti. Tenāti kasiṇarūpena.	2249	
PA_tika-abh08_t:2250_0	Idānissa ugghāṭanākāraṃ dassetuṃ “ākāso iti vā”tiādiṃ vatvā puna taṃ samatthetuṃ	2250	
PA_tika-abh08_t:2250_1	“ugghāṭento hī”tiādi vuttaṃ. Udayavasena, paricchedapharaṇavasena ca antābhāvato	2250	
PA_tika-abh08_t:2250_2	ananto. Na saṃvelletīti kaṭasārakakilañjādayo viya na paṭisaṃharati. Nāvajjanto na	2250	
PA_tika-abh08_t:2250_3	pekkhantoti anāvajjanto anapekkhanto. Aññadatthu tena phuṭṭhokāsaṃ vuttanayena manasikarontoyevāti	2250	
PA_tika-abh08_t:2250_4	adhippāyo. Idañhi vuttaṃ hoti – rūpāvacaracatutthajjhānassa ārammaṇabhūtaṃ kasiṇarūpaṃ	2250	
PA_tika-abh08_t:2250_5	sabbena sabbaṃ amanasikaroto, tena ca phuṭṭhokāsaṃ “ākāso ākāso”ti manasikaroto yadā	2250	
PA_tika-abh08_t:2250_6	taṃ bhāvanānubhāvena ākāsaṃ hutvā upaṭṭhāti, tadā so kasiṇaṃ ugghāṭeti nāmāti.	2250	
PA_tika-abh08_t:2251_0	992-5. Evaṃ kasiṇugghāṭanavasena paṭiladdhe ākāsanimitte puna paṭipajjanavidhiṃ,	2251	
PA_tika-abh08_t:2251_1	yassatthāya yesaṃ paṭipajjati, tadatthasiddhañca dassetuṃ “kasiṇugghāṭimākāsaṃ nimitta”ntiādi	2251	
PA_tika-abh08_t:2251_2	vuttaṃ. Ākāsassa animittabhāvepi nimittena phuṭṭhokāsabhāvato “nimitta”nti vuttaṃ.	2251	
PA_tika-abh08_t:2251_3	Pañca…pe… vikkhambhantīti nanu rūpāvacarapaṭhamajjhānassa upacārakkhaṇeyeva nīvaraṇāni	2251	
PA_tika-abh08_t:2251_4	vikkhambhitāni, tato paṭṭhāya ca na tesaṃ pariyuṭṭhānaṃ atthi. Yadi siyā, jhānato	2251	
PA_tika-abh08_t:2251_5	parihāyeyyāti? Saccametaṃ, imassa pana jhānassa vaṇṇabhaṇanavasenetaṃ vuttaṃ yathā	2251	
PA_tika-abh08_t:2251_6	aññatthāpi heṭṭhā pahīnānaṃ upari pahānavacananti. Ye pana “sabbe kusalā dhammā sabbesaṃ	2251	
PA_tika-abh08_t:2251_7	akusalānaṃ paṭipakkhāti katvā evaṃ vutta”nti vadanti, tehi dutiyajjhānūpacārādīsu	2251	
PA_tika-abh08_t:2251_8	nīvaraṇavikkhambhanāvacanassa kāraṇaṃ vattabbaṃ hoti. Yampi ceke vadanti “santeva	2251	
PA_tika-abh08_t:2251_9	sukhumāni rūpāvacaraavikkhambhanīyāni, tāni sandhāyetaṃ vutta”nti, taṃ tesaṃ matimattaṃ.	2251	
PA_tika-abh08_t:2251_10	Na hi mahaggatakusalesu lokuttarakusalaṃ viya odhiso pahānaṃ nāma atthi. Yo pana	22511	
PA_tika-abh08_t:2251_11	rūpāvacarehi arūpānaṃ uḷāraphalatādiviseso, so bhāvanāvisesena santatarappaṇītatarabhāvena	22511	
PA_tika-abh08_t:2251_12	tesuyeva purimapurimehi pacchimapacchimānaṃ viyāti daṭṭhabbaṃ. Idhāpīti na kevalaṃ	22511	
PA_tika-abh08_t:2251_13	rūpāvacaracatutthajjhāne, “sesāni kāmāvacarānī”tiādīsu pana idha yaṃ vattabbaṃ avuttaṃ,	22511	
PA_tika-abh08_t:2251_14	taṃ rūpāvacarajjhānaniddese vuttanayānusārena veditabbaṃ.	22511	
PA_tika-abh08_t:2252_0	997-1001. “Puna bhāvetukāmenā”ti vutte paṭhamameva paṭhamāruppassa bhāvitattā kiṃ	2252	
PA_tika-abh08_t:2252_1	bhāvetukāmenāti anuyoge “dutiyāruppamānasa”nti vuttaṃ, na pana “dutiyāruppamānasaṃ	2252	
PA_tika-abh08_t:2252_2	bhāvetukāmenā”ti iminā ajjhāsayena. Na hi paṭhamaṃ dutiyāruppaṃ bhāvitanti. Rūpāvacarajjhānaṃ	2252	
PA_tika-abh08_t:2252_3	anatikkamitvā anadhigantabbato taṃ manasikārasamudācārassa hānabhāgiyabhāvāvahanato	2252	
PA_tika-abh08_t:2252_4	rūpāvacarajjhānametassa paccatthikanti katvā vuttaṃ “āsanna…pe… paccatthikanti cā”ti.	2252	
PA_tika-abh08_t:2252_5	Vīthipaṭipannāya bhāvanāya uparūparivisesāvahabhāvato, paṇītabhāvasiddhito ca paṭhamāruppato	2252	
PA_tika-abh08_t:2252_6	dutiyāruppaṃ santatarasabhāvanti āha “dutiyāruppa…pe… panā”ti. Vakkhati hi “supaṇītatarā	2252	
PA_tika-abh08_t:2252_7	honti, pacchimā pacchimā idhā”ti. Viññāṇamiccevaṃ manasā kātabbanti viññāṇaṃ viññāṇaṃ	2252	
PA_tika-abh08_t:2252_8	iccevaṃ manasā kātabbaṃ, kevalaṃ anantaṃ anantanti na manasi kātabbaṃ. Tenāha “anantanti…pe…	2252	
PA_tika-abh08_t:2252_9	manasā nidhā”ti. Anantaṃ viññāṇaṃ anantaṃ viññāṇanti pana manasi kātuṃ vaṭṭati.	2252	
PA_tika-abh08_t:2253_0	1002-6. Tasmiṃ pana nimittasminti tasmiṃ paṭhamāruppaviññāṇasaṅkhāte viññāṇanimitte.	2253	
PA_tika-abh08_t:2253_1	Vicārentassa mānasanti bhāvanācittaṃ pavattentassa. Ākāsaphuṭaviññāṇeti kasiṇugghāṭimākāsaṃ	2253	
PA_tika-abh08_t:2253_2	pharitvā pavatte paṭhamāruppaviññāṇe ārammaṇabhūte. Appetīti appanāvasena pavattati.	2253	
PA_tika-abh08_t:2253_3	Sabhāvadhammepi ārammaṇasamatikkamabhāvanāvisesabhāvato idaṃ appanāpattaṃ hoti catutthāruppaṃ	2253	
PA_tika-abh08_t:2253_4	viya. Appanā…pe… nayovāti dutiyāruppajjhāne purimabhāge tīṇi, cattāri vā javanāni	2253	
PA_tika-abh08_t:2253_5	kāmāvacarāni upekkhāvedanāsampayuttāneva honti. Catutthaṃ, pañcamaṃ vā āruppamānasantiādinā	2253	
PA_tika-abh08_t:2253_6	appanānayo paṭhamāruppajjhāne vuttanayova. Pharitvā pavattaviññāṇanti paṭhamāruppaviññāṇaṃ	2253	
PA_tika-abh08_t:2253_7	viññāṇañcanti vuccatīti ruḷhīsaddavasena vuttabhāvameva pakāsetuṃ “viññāṇā…pe… siyā”ti	2253	
PA_tika-abh08_t:2253_8	vuttaṃ. Pubbe anantassa ākāsassa ārammaṇakaraṇavasena anantatāya “viññāṇañca”nti	2253	
PA_tika-abh08_t:2253_9	vuttanti. Puna manasikāravasena vā anantatāya tathā vuttanti dassetuṃ “manakkāravasenāpī”tiādi	2253	
PA_tika-abh08_t:2253_10	vuttaṃ. Dutiyāruppaṃ bhāvento hi paṭhamāruppaṃ anantato anavasesato manasi karonto	22531	
PA_tika-abh08_t:2253_11	anantanti manasi karoti.	22531	
PA_tika-abh08_t:2254_0	1010. Paṭhamāruppaviññāṇābhāvoti kasiṇaṃ ugghāṭetvā ākāso viya ākāsānañcāyatanaṃ	2254	
PA_tika-abh08_t:2254_1	pahāya tassa abhāvo manasi kātabbo. Kasmā panettha dutiyāruppaviññāṇābhāvaṃ amanasikatvā	2254	
PA_tika-abh08_t:2254_2	paṭhamāruppaviññāṇābhāvo manasi kātabboti? Vuccate – tayidaṃ ārammaṇātikkamanavasena	2254	
PA_tika-abh08_t:2254_3	pattabbaṃ, na pana aṅgātikkamanavasena. Tathā ca sati ārammaṇeyeva sātisayaṃ dosadassanena	2254	
PA_tika-abh08_t:2254_4	taṃ samatikkamitabbaṃ, ārammaṇañca dutiyāruppassa paṭhamāruppameva, tasmā kasiṇe	2254	
PA_tika-abh08_t:2254_5	ādīnavaṃ disvā taṃ ugghāṭetvā tabbivittākāsassa viya paṭhamāruppaviññāṇe ādīnavaṃ	2254	
PA_tika-abh08_t:2254_6	disvā taṃ pahāya tadabhāvasseva manasikaraṇaṃ yuttanti. Abhayagirivāsino pana “viññāṇañcāyatanābhāvoyeva	2254	
PA_tika-abh08_t:2254_7	manasi kātabbo”ti vadanti, te pana imesaṃ ārammaṇātikkamanavasena pattabbabhāvaṃ	2254	
PA_tika-abh08_t:2254_8	asallakkhetvā kathenti. Yadi sallakkhenti, aññattha dosaṃ disvā aññassa samatikkame	2254	
PA_tika-abh08_t:2254_9	atippasaṅgadosato na muccanti.	2254	
PA_tika-abh08_t:2255_0	Athāpi vadeyyuṃ – “viññāṇañcāyatanaṃ sato samāpajjati, sato samāpajjitvā sato vuṭṭhāti,	2255	
PA_tika-abh08_t:2255_1	sato vuṭṭhahitvā taññeva viññāṇaṃ bhāvetī’ti vacanato viññāṇañcāyatanābhāvoyeva manasi	2255	
PA_tika-abh08_t:2255_2	kātabbo”ti, tayidaṃ pāḷiatthaṃ virujjhitvā gahaṇavasena cintitaṃ. Na hettha taññeva	2255	
PA_tika-abh08_t:2255_3	viññāṇanti viññāṇañcāyatanaṃ adhippetaṃ. Yadi hi taṃ adhippetaṃ siyā, viññāṇañcāyatananti	2255	
PA_tika-abh08_t:2255_4	tassa padhānabhāvena niddiṭṭhattā taññevāti vacaneneva pariyattaṃ, kiṃ viññāṇanti	2255	
PA_tika-abh08_t:2255_5	vacanena. Atha sarūpaniddesatthaṃ viññāṇavacanaṃ, evaṃ sati taññeva viññāṇañcāyatananti	2255	
PA_tika-abh08_t:2255_6	vuttaṃ siyā, tasmā viññāṇanti vacanena yaṃ ārabbha viññāṇañcāyatanaṃ pavattaṃ, tasseva	2255	
PA_tika-abh08_t:2255_7	ākāsānañcāyatanassa gahaṇaṃ, na itarassāti suṭṭhu vuttaṃ.	2255	
PA_tika-abh08_t:2256_0	1011-2. Paṭhamāruppaviññāṇābhāvomanasikātabboti vatvā manasikāravidhiṃ dassetuṃ “taṃ	2256	
PA_tika-abh08_t:2256_1	panā”tiādi vuttaṃ. Akatvā manasāti manasā ārammaṇaṃ akatvā sabbena sabbaṃ taṃ acintetvā.	2256	
PA_tika-abh08_t:2256_2	“Ākāsaṃ ākāsa”nti manasi karontassa kasiṇavivittākāsaṃ viya “natthi natthī”ti, “suññaṃ	2256	
PA_tika-abh08_t:2256_3	suñña”nti vā manasi karontassa viññāṇavivittaṃ abhāvamattameva upaṭṭhātīti āha “natthī”tiādi.	2256	
PA_tika-abh08_t:2256_4	Vā-saddo aniyamattho, tena dvīsu pakāresu ekenapi atthasiddhi hotīti dasseti. Avuttavikappanattho	2256	
PA_tika-abh08_t:2256_5	vā vā-saddo, tena “vivittaṃ vivitta”nti imassapi saṅgaho daṭṭhabbo. Aniyamo panettha	2256	
PA_tika-abh08_t:2256_6	tiṇṇampi visuṃ visuṃ pariyāyabhāvatova siddho. Pariyāyasaddā hi visuṃ visuṃyeva atthaṃ	2256	
PA_tika-abh08_t:2256_7	sādhentā pariyāyāti loke niruḷhā. Yathāhu –	2256	
PA_tika-abh08_t:2257	“Pariyāyeneva te yasmā, vadantatthaṃ na saṃhatā;	225	
PA_tika-abh08_t:2258	Pariyāyatthaṃ tato sabbaṃ, pariyāyesu vavatthita”nti.	225	
PA_tika-abh08_t:2259_0	1013-6. Tasmiṃ nimitteti paṭhamāruppaviññāṇassa abhāvasaṅkhāte jhānuppattikāraṇabhūte	2259	
PA_tika-abh08_t:2259_1	nimitte. Sati santiṭṭhatīti abhāvanimittārammaṇā sati sammā suppatiṭṭhitā hutvā tiṭṭhati.	2259	
PA_tika-abh08_t:2259_2	Satisīsena cettha upacārajjhānānuguṇānaṃ saddhāpañcamānaṃ indriyānaṃ sakiccayogaṃ	2259	
PA_tika-abh08_t:2259_3	dasseti. Upacārajjhānaṃ pana “bhiyyopi samādhiyati mānasa”nti iminā vuttanti daṭṭhabbaṃ.	2259	
PA_tika-abh08_t:2259_4	Kasiṇugghāṭimā…pe… abhāvaketi evaṃ pavattaviññāṇassa natthibhāvasaṅkhāte vināsābhāvake	2259	
PA_tika-abh08_t:2259_5	na pure abhāvādike. Appanānayo panettha pathavīkasiṇe vuttanayānusārena veditabboti	2259	
PA_tika-abh08_t:2259_6	āha “appanāya nayo”tiādi.	2259	
PA_tika-abh08_t:2260_0	1017-9. Evaṃ yaṃ tattha avasiṭṭhaṃ, taṃ atidisitvā idāni visesaṃ dassetuṃ “ākāsagataviññāṇa”ntiādi	2260	
PA_tika-abh08_t:2260_1	vuttaṃ. Parikammamanakkāre tasmiṃ antarahiteti “natthi natthī”ti pavattaparikammamanasikāre	2260	
PA_tika-abh08_t:2260_2	amanasikaraṇena asmiṃ paṭhamāruppaviññāṇe antarahite, na pana khaṇabhaṅgavasena,	2260	
PA_tika-abh08_t:2260_3	jhānaparihānivasena vā antarahite. Khaṇabhaṅgavasena hi antaradhānaṃ khaṇe khaṇe	2260	
PA_tika-abh08_t:2260_4	upalabbhati. Parihānivasena ca antaradhāne puna taṃ anuppādetvā uttari ñāṇādhigamoyeva	2260	
PA_tika-abh08_t:2260_5	natthīti. Tassāpagamamattaṃva passanto vasatīti tassa paṭhamāruppassa abhāvamattaṃ	2260	
PA_tika-abh08_t:2260_6	passanto so yogāvacaro viharati. Yathā kathaṃ viyāti āha “sannipāta”ntiādi. Idaṃ	2260	
PA_tika-abh08_t:2260_7	vuttaṃ hoti – yathā nāma koci puriso maṇḍalamāḷādīsu katthaci kenacideva karaṇīyena	2260	
PA_tika-abh08_t:2260_8	sannipatitaṃ bhikkhusaṅghaṃ disvā katthaci gantvā sannipātakiccāvasāne uṭṭhāya pakkantesu	2260	
PA_tika-abh08_t:2260_9	bhikkhūsu puna taṃ ṭhānaṃ gantvā olokento suññameva passati, evaṃsampadamidaṃ daṭṭhabbanti.	2260	
PA_tika-abh08_t:2260_10	Tatridaṃ opammasaṃsandanaṃ – yathā so puriso sannipatitaṃ bhikkhusaṅghaṃ disvā gato,	22601	
PA_tika-abh08_t:2260_11	tato sabbesu bhikkhūsu apagatesu taṃ ṭhānaṃ tehi suññameva passati, na pana tesaṃ	22601	
PA_tika-abh08_t:2260_12	kutoci apagatakāraṇaṃ, evamayaṃ yogāvacaro pubbe viññāṇañcāyatanajjhānacakkhunā paṭhamāruppaviññāṇaṃ	22601	
PA_tika-abh08_t:2260_13	disvā natthīti manasikārena tasmiṃ apagate tatiyāruppacakkhunā tassa natthibhāvameva	22601	
PA_tika-abh08_t:2260_14	passati, na tassa apagatakāraṇaṃ vīmaṃsati jhānassa tādisābhogābhāvatoti.	22601	
PA_tika-abh08_t:2261_0	1020-4. Catutthā…pe… na ca santanti yathā nevasaññānāsaññāyatanacittaṃ saṅkhārāvasesasukhumabhāvappattiyā	2261	
PA_tika-abh08_t:2261_1	savisesaṃ santaṃ, evamayaṃ ākiñcaññāyatanasamāpatti na ca santā tadabhāvatoti adhippāyo.	2261	
PA_tika-abh08_t:2261_2	Ca-saddo panettha avuttasamuccayattho. Tena “saññā rogo, saññā gaṇḍo, saññā sallaṃ,	2261	
PA_tika-abh08_t:2261_3	etaṃ santaṃ, etaṃ paṇītaṃ, yadidaṃ nevasaññānāsaññāyatana”nti imassapi saṅgaho veditabbo.	2261	
PA_tika-abh08_t:2261_4	Catutthaṃ santatoti saṅkhārāvasesasukhumabhāveneva savisesaṃ santatāya, asantabhāvakararogādisarikkhakasaññāvirahato	2261	
PA_tika-abh08_t:2261_5	ca santato disvā. “Santaṃ santamidaṃ citta”nti iminā bhāvanākāraṃ dasseti. Vibhaṅgepi	2261	
PA_tika-abh08_t:2261_6	hi taṃyeva ākiñcaññāyatanaṃ santato manasi karotīti ayameva bhāvanākāro gahito. Apare	2261	
PA_tika-abh08_t:2261_7	pana “pāḷiyaṃ imassa bhāvanākāro na gahito”ti vatvā tattha kāraṇaṃ vadanti, tattha	2261	
PA_tika-abh08_t:2261_8	vattabbaṃ visuddhimaggasaṃvaṇṇanādito gahetabbaṃ.	2261	
PA_tika-abh08_t:2262	1027. Tatiyāruppasaṅkhātakkhandhesu ca catūsupi ārammaṇabhūtesūti adhippāyo.	226	
PA_tika-abh08_t:2263_0	1029-31. Abhāvamattampīti suññatamattampi evaṃ sukhumampīti adhippāyo. Santārammaṇatāyāti	2263	
PA_tika-abh08_t:2263_1	santaṃ ārammaṇaṃ etassāti santārammaṇā, tabbhāvo santārammaṇatā, tāya, na jhānasantatāya.	2263	
PA_tika-abh08_t:2263_2	Na hi tatiyāruppasamāpatti catutthāruppato santatarā. Codako yaṃ santato manasi karoti,	2263	
PA_tika-abh08_t:2263_3	na tattha ādīnavadassanaṃ bhaveyya. Asati ca ādīnavadassane na samatikkamo eva siyāti	2263	
PA_tika-abh08_t:2263_4	“santato ce manakkāro kathañca samatikkamo”ti āha. Itaro “anāpajjitukāmattā”tiādinā	2263	
PA_tika-abh08_t:2263_5	parihāramāha. Tena ādīnavadassanampi atthevāti dasseti. Yasmiñhi jhāne abhirati,	2263	
PA_tika-abh08_t:2263_6	tattha āvajjanasamāpajjanādipaṭipattiyā bhavitabbaṃ. Sā panassa tatiyāruppe sabbasova	2263	
PA_tika-abh08_t:2263_7	natthi, kevalaṃ suññabhāvato ārammaṇakaraṇamattameva. Tathā hesa kiñcāpi taṃ santato	2263	
PA_tika-abh08_t:2263_8	manasi karoti, atha khvassa “ahametaṃ āvajjissāmi, samāpajjissāmī”ti ābhogo samannāhāro	2263	
PA_tika-abh08_t:2263_9	na hoti. Kasmā? Ākiñcaññāyatanato nevasaññānāsaññāyatanasamāpattiyā paṇītataratāya.	2263	
PA_tika-abh08_t:2263_10	Yathā hi rājā mahatā rājānubhāvena nagaravīthiyaṃ caranto dantakārādayo kammakāre	22631	
PA_tika-abh08_t:2263_11	cheke anekāni dantavikatiādīni sippāni karonte disvā “aho vata re chekā ācariyā,	22631	
PA_tika-abh08_t:2263_12	īdisāni sippāni karissantī”ti evaṃ tesaṃ chekatāya tussati, na cassa evaṃ hoti “aho	22631	
PA_tika-abh08_t:2263_13	vatāhampi rajjaṃ pahāya evarūpo sippiko bhaveyya”nti. Taṃ kissa hetu? Rajjasiriyā	22631	
PA_tika-abh08_t:2263_14	mahānisaṃsatāya, so tesaṃ jīvitaṃ tiṇāyapi amaññamāno te samatikkamitvā gacchati,	22631	
PA_tika-abh08_t:2263_15	evaṃsampadamidaṃ daṭṭhabbaṃ.	22631	
PA_tika-abh08_t:2264_0	1032. Sukhumaṃ paranti ukkaṃsato sukhumaṃ, paṭhamajjhānūpacārato paṭṭhāya hi tacchentiyā	2264	
PA_tika-abh08_t:2264_1	viya pavattamānāya bhāvanāya anukkamena saṅkhārā tattha antimakoṭṭhāsataṃ pāpitāti.	2264	
PA_tika-abh08_t:2264_2	Yadi evaṃ kathaṃ bhāvanā attano kiccaṃ sādheti, nanu cesā tadavatthaṃ pāpitā ārammaṇaṃ	2264	
PA_tika-abh08_t:2264_3	na sammā upanijjhāyatīti? Nayidameva daṭṭhabbaṃ. Bhāvanābalena sukhumabhāvaṃ pāpitāpi	2264	
PA_tika-abh08_t:2264_4	cesā attano kicce dubbalattaṃ na pāpitā, atha kho vipphārikatābhāvaṃ gamitā, tena	2264	
PA_tika-abh08_t:2264_5	tathā sukhumāpi attano kicce na dubbalā evāti na tattha tassā asāmatthiyaṃ hoti.	2264	
PA_tika-abh08_t:2265_0	1033-4. Yāya saññāyāti yādisāya saññāya saddappavattihetubhūtāya. So nevasaññānāsaññāyatanasamaṅgī	2265	
PA_tika-abh08_t:2265_1	puggalo. Nevasaññī ca nāsaññī hoti nevasaññānāsaññāsamaṅgī hoti. Na kevalaṃ tu saññāva	2265	
PA_tika-abh08_t:2265_2	edisī sukhumā nevasaññānāsaññā hoti, atha kho pana vedanādayopi sukhumā, vedanāpi	2265	
PA_tika-abh08_t:2265_3	nevavedanānāvedanā, cittampi nevacittaṃnācittaṃ, phassopi nevaphassonāphasso. Esa	2265	
PA_tika-abh08_t:2265_4	nayo sesasampayuttadhammesu. Saññāsīsena pana “nevasaññānāsaññāyatana”nti vuttaṃ	2265	
PA_tika-abh08_t:2265_5	“nānattakāyā nānattasaññino”tiādīsu viya. Nanu cettha yadi saññā atthi, kathaṃ nevasaññāti	2265	
PA_tika-abh08_t:2265_6	vattuṃ vaṭṭati. Yadi natthi, kathaṃ nāsaññāti anuyogaṃ sandhāya imamatthaṃ upamāhi	2265	
PA_tika-abh08_t:2265_7	sādhetuṃ “pattamakkhanatelenā”tiādi vuttaṃ. Tattha pattamakkhaṇatelenāti antovutthatāya	2265	
PA_tika-abh08_t:2265_8	yāguyā saddhiṃ akappiyaṭṭhena telaṃ atthīti, nāḷipūrādīnaṃ vasena natthīti ca vattabbena	2265	
PA_tika-abh08_t:2265_9	patte makkhitatelena. Maggasmiṃ udakena cāti upāhanatemanamattaṭṭhena udakaṃ atthīti,	2265	
PA_tika-abh08_t:2265_10	nahānavasena natthīti ca vattabbena maggasmiṃ udakena.	22651	
PA_tika-abh08_t:2266_0	1035-7. Ayaṃ atthoti kiñci visesaṃ upādāya sabhāvato atthīti vattabbasseva dhammassa	2266	
PA_tika-abh08_t:2266_1	kiñci visesaṃ upādāya natthīti vattabbatāsaṅkhāto ayamattho. Paṭusaññākiccaṃ kātuṃ	2266	
PA_tika-abh08_t:2266_2	asamatthatāya hi nevasaññatā, saṅkhārāvasesasukhumabhāvena nāsaññatā ca hoti. Tenāha	2266	
PA_tika-abh08_t:2266_3	“paṭusaññāya kiccassā”tiādi. Ārammaṇasañjānanañceva vipassanāya visayabhāvaṃ upagantvā	2266	
PA_tika-abh08_t:2266_4	nibbidājananañca paṭusaññākiccaṃ kathamayaṃ saññāva samānā saññākiccaṃ kātuṃ na sakkotīti	2266	
PA_tika-abh08_t:2266_5	āha “yathā dahanakicca”ntiādi. Nhātukāmassa uṇhasītabhāvaṃ akatvā sukhajananatāya	2266	
PA_tika-abh08_t:2266_6	sukhodakaṃ, tasmiṃ. Tejodhātu yathā dahanakiccaṃ kātuṃ na sakkoti, evamesā atisantārammaṇe	2266	
PA_tika-abh08_t:2266_7	pavattattā ārammaṇasañjānanaṃ kātuṃ na sakkoti, paramasukhumattaṃ gatāva. Teneva	2266	
PA_tika-abh08_t:2266_8	hesā akatābhinivesassa vipassanāñāṇena sukhaggayhā na hotīti sesasamāpattīsu saññā	2266	
PA_tika-abh08_t:2266_9	viya vipassanāya visayabhāvaṃ upagantvā nibbidājananampi kātuṃ na sakkoti, aññesu	2266	
PA_tika-abh08_t:2266_10	hi khandhesu akatavipassanābhiniveso bhikkhu nevasaññānāsaññāyatanakkhandhe sammasitvā	22661	
PA_tika-abh08_t:2266_11	nibbidaṃ pattuṃ samattho nāma natthi, api āyasmā sāriputto. Pakativipassako pana	22661	
PA_tika-abh08_t:2266_12	sāriputtasadiso bhikkhu khandhādimukhena vipassanaṃ abhinivisitvā dvārārammaṇehi	22661	
PA_tika-abh08_t:2266_13	saddhiṃ dvārappavattadhammānaṃ vipassanaṃ ārabhitvā ṭhito sakkuṇeyya tabbisayaṃ udayabbayañāṇaṃ	22661	
PA_tika-abh08_t:2266_14	uppādetuṃ, sopi kalāpasammasanavaseneva, no anupadadhammavipassanāvasena. Na hi sāriputtasadiso	22661	
PA_tika-abh08_t:2266_15	bhikkhu catutthāruppapariyāpannesu phassādidhammesu vinibbhujitvā visuṃ visuṃ sarūpato	22661	
PA_tika-abh08_t:2266_16	gahetvā aniccādivasena sammasituṃ sakkoti. Kevalaṃ pana avinibbhujja ekato gahetvā	22661	
PA_tika-abh08_t:2266_17	kalāpato samūhatoyeva sammasituṃ samattho hoti, evaṃ sukhumattenesā vijjati.	22661	
PA_tika-abh08_t:2267_0	1038-40. Rūpanti kasiṇarūpasaṅkhātaṃ paṭibhāganimittaṃ. Ākāsanti kasiṇugghāṭimākāsaṃ.	2267	
PA_tika-abh08_t:2267_1	Viññāṇanti ākāse pavattaviññāṇaṃ. Tadabhāvakanti tassa ākāse pavattaviññāṇassa abhāvakaṃ.	2267	
PA_tika-abh08_t:2267_2	Kamatoti paṭhamāruppaṃ samatikkamitvā hotītiādinā anukkamato. Attanā vuttamatthaṃ	2267	
PA_tika-abh08_t:2267_3	aṭṭhakathāvacanaṃ āharitvā sādhento “āha cā”tiādimāha. Idhāti imāsu catūsu arūpasamāpattīsu.	2267	
PA_tika-abh08_t:2267_4	Pacchimā pacchimā samāpattiyo hi purimāpurimāhi samāpattīhi supaṇītatarā suṭṭhu paṇītatarā,	2267	
PA_tika-abh08_t:2267_5	sundarapaṇītatarāti vā attho. Pāsādatalasāṭikāti catubhūmakapāsādassa heṭṭhimaheṭṭhimato	2267	
PA_tika-abh08_t:2267_6	uparūpari savisesā pañca kāmaguṇā, cattāro pāsādatalā ca thūlasaṇhasaṇhatarasaṇhatamasuttehi	2267	
PA_tika-abh08_t:2267_7	vihitā āyāmavitthārato samappamāṇā sāṭikā ca.	2267	
PA_tika-abh08_t:2268	1042. Rūpārūpabhavaṃ abhibhuyya nibbānaṃ yāti, atha vā nīvaraṇe abhibhuyya rūpārūpabhavaṃ yātīti attho.	226	
PA_tika-abh08_t:2269	Iti abhidhammatthavikāsiniyā nāma	226	
PA_tika-abh08_t:2270	Abhidhammāvatārasaṃvaṇṇanāya	227	
PA_tika-abh08_t:2271	Arūpāvacarasamādhibhāvanāniddesavaṇṇanā niṭṭhitā.	227	
PA_tika-abh08_t:2272	16. Soḷasamo paricchedo	227	
PA_tika-abh08_t:2273	Abhiññāniddesavaṇṇanā	227	
PA_tika-abh08_t:2274_0	1043-7. Paranti visiṭṭhaṃ katvā, visesatoti attho. Catutthajjhānamattepīti rūpāvacaracatutthajjhānamattepi,	2274	
PA_tika-abh08_t:2274_1	nāvassaṃ arūpajjhānehīti adhippāyo. Arūpāvacarajjhānaṃ appaṭiladdhopi hi katādhikāro	2274	
PA_tika-abh08_t:2274_2	bhikkhu abhiññā sampādetuṃ samattho hoti. Ettha catutthajjhānaggahaṇeneva heṭṭhā	2274	
PA_tika-abh08_t:2274_3	tīṇi jhānāni gahitāni. Tesu hi aciṇṇavasī catutthajjhānaṃ uppādetumpi na sakkoti.	2274	
PA_tika-abh08_t:2274_4	Abhiññāsu anuyogaṃ kātuṃ vaṭṭatīti vatvā tattha payojanaṃ dassetuṃ “abhiññā nāmā”tiādi	2274	
PA_tika-abh08_t:2274_5	vuttaṃ. Niṭṭhaṅgatāti adhigatānisaṃsatāya ceva bhāvanāsukhatāya ca niṭṭhaṃ nipphattiṃ	2274	
PA_tika-abh08_t:2274_6	gatā. Samādhibhāvanāya hi lokiyābhiññā udayaphalabhāvena pākaṭā. So abhiññāya ca	2274	
PA_tika-abh08_t:2274_7	samādhinā ca samannāgato sukheneva paññābhāvanaṃ sampādessati.	2274	
PA_tika-abh08_t:2275_0	1048-9. Dibbānītiādi lokiyābhiññānaṃ sarūpato uddisanaṃ. Dibbāni cakkhusotānīti dibbacakkhuñāṇaṃ,	2275	
PA_tika-abh08_t:2275_1	dibbasotañāṇañcāti dasseti. Iddhīti iddhividhañāṇaṃ. Imā pana abhiññāyo pattukāmena	2275	
PA_tika-abh08_t:2275_2	ādikammikena yoginā yasmā odātakasiṇapariyantesu aṭṭhasu kasiṇesu catutthajjhānaṃ,	2275	
PA_tika-abh08_t:2275_3	tabbasena ca arūpasamāpattiyo nibbattetvā vā na vā kasiṇānulomatādīhi cuddasahi ākārehi	2275	
PA_tika-abh08_t:2275_4	cittaṃ dametabbaṃ. Na hi evaṃ adametvā pubbe abhāvitabhāvano ādikammiko yogāvacaro	2275	
PA_tika-abh08_t:2275_5	pañca abhiññāyo nipphādessatīti tasmā taṃ cittaparidamanaṃ avassaṃ kātabbanti dassetuṃ	2275	
PA_tika-abh08_t:2275_6	“kasiṇānulomatādīhī”tiādi vuttaṃ. Kasiṇānulomatādīhīti kasiṇānulomatā kasiṇapaṭilomatā	2275	
PA_tika-abh08_t:2275_7	kasiṇānulomapaṭilomatā jhānānulomatā jhānapaṭilomatā jhānānulomapaṭilomatā jhānukkantikatā	2275	
PA_tika-abh08_t:2275_8	kasiṇukkantikatā jhānakasiṇukkantikatā aṅgasaṅkantikatā ārammaṇasaṅkantikatā aṅgārammaṇasaṅkantikatā	2275	
PA_tika-abh08_t:2275_9	aṅgavavatthāpanatā ārammaṇavavatthāpanatāti imehi cuddasahi ākārehi.	2275	
PA_tika-abh08_t:2276_0	Tattha aṭṭhasu kasiṇesu paṭipāṭiyā satakkhattuṃ sahassakkhattumpi samāpajjanaṃ, tatheva	2276	
PA_tika-abh08_t:2276_1	uppaṭipāṭiyā, paṭipāṭiuppaṭipāṭivasena ca samāpajjananti imesaṃ tiṇṇaṃ ākārānaṃ vasena	2276	
PA_tika-abh08_t:2276_2	kasiṇānulomatādayo vuttā. Paṭhamajjhānato paṭṭhāya yāva nevasaññānāsaññāyatanaṃ,	2276	
PA_tika-abh08_t:2276_3	ayaṃ jhānānulomatā nāma. Tesaṃ paṭilomato jhānapaṭilomatā nāma. Anulomapaṭilomato	2276	
PA_tika-abh08_t:2276_4	jhānaanulomapaṭilomatā nāma.	2276	
PA_tika-abh08_t:2277_0	Pathavīkasiṇe paṭhamajjhānaṃ samāpajjitvā tattheva tatiyaṃ samāpajjati, tato tadeva	2277	
PA_tika-abh08_t:2277_1	ugghāṭetvā ākāsānañcāyatanaṃ, tato ākiñcaññāyatananti evaṃ kasiṇaṃ anokkamitvā jhānasseva	2277	
PA_tika-abh08_t:2277_2	ekantarikabhāvena ukkamanaṃ jhānukkantikatā nāma. Evaṃ āpokasiṇādimūlikāpi yojanā	2277	
PA_tika-abh08_t:2277_3	kātabbā. Pathavīkasiṇe paṭhamajjhānaṃ samāpajjitvā puna tadeva tejokasiṇe, tato nīlakasiṇe,	2277	
PA_tika-abh08_t:2277_4	tato lohitakasiṇeti jhānaṃ anukkamitvā kasiṇasseva ekantarikabhāvena ukkamanaṃ kasiṇukkantikatā	2277	
PA_tika-abh08_t:2277_5	nāma. Pathavīkasiṇe paṭhamajjhānaṃ samāpajjitvā, tejokasiṇe tatiyaṃ, nīlakasiṇaṃ	2277	
PA_tika-abh08_t:2277_6	ugghāṭetvā ākāsānañcāyatanaṃ, lohitakasiṇato ākiñcaññāyatananti iminā nayena jhānassa	2277	
PA_tika-abh08_t:2277_7	ceva kasiṇassa ca ukkamanaṃ jhānakasiṇukkantikatā nāma.	2277	
PA_tika-abh08_t:2278_0	Pathavīkasiṇe paṭhamajjhānaṃ samāpajjitvā tattheva itaresampi samāpajjanaṃ aṅgasaṅkantikatā	2278	
PA_tika-abh08_t:2278_1	nāma. Sabbakasiṇesu ekekasseva samāpajjanaṃ ārammaṇasaṅkantikatā nāma. Pathavīkasiṇe	2278	
PA_tika-abh08_t:2278_2	paṭhamajjhānaṃ samāpajjitvā, āpokasiṇe dutiyaṃ, tejokasiṇe tatiyaṃ, vāyokasiṇe catutthaṃ,	2278	
PA_tika-abh08_t:2278_3	nīlakasiṇaṃ ugghāṭetvā ākāsānañcāyatanaṃ, pītakasiṇato viññāṇañcāyatanaṃ, lohitakasiṇato	2278	
PA_tika-abh08_t:2278_4	ākiñcaññāyatanaṃ, odātakasiṇato nevasaññānāsaññāyatananti evaṃ aṅgānaṃ, ārammaṇānañca	2278	
PA_tika-abh08_t:2278_5	samatikkamanaṃ aṅgārammaṇasaṅkantikatā nāma.	2278	
PA_tika-abh08_t:2279_0	Paṭhamajjhānaṃ nāma pañcaṅgikanti vavatthapetvā dutiyaṃ caturaṅgikaṃ, tatiyaṃ tivaṅgikaṃ,	2279	
PA_tika-abh08_t:2279_1	catutthaṃ duvaṅgikaṃ, ākāsānañcāyatanaṃ…pe… nevasaññānāsaññāyatananti evaṃ jhānaṅgamattasseva	2279	
PA_tika-abh08_t:2279_2	vavatthāpanaṃ aṅgavavatthāpanaṃ nāma. Tathā “idaṃ pathavīkasiṇaṃ, idaṃ āpokasiṇa”ntiādinā	2279	
PA_tika-abh08_t:2279_3	ārammaṇamattasseva vavatthāpanaṃ ārammaṇavavatthāpanaṃ nāma. Aṅgārammaṇavavatthāpanampi	2279	
PA_tika-abh08_t:2279_4	eke icchantīti. Aṭṭhakathāsu pana anāgatattā addhā taṃ bhāvanāsukhaṃ na hoti. Imehi	2279	
PA_tika-abh08_t:2279_5	pana cuddasahi ākārehi cittaparidamanaṃ kātuṃ aṭṭhasamāpattilābhīnaṃ satesu, sahassesu vā ekova sakkoti.	2279	
PA_tika-abh08_t:2280_0	1050-1. Danteti cuddasahi ākārehi dante. Samāhiteti catutthajjhānasamādhinā samāhite.	2280	
PA_tika-abh08_t:2280_1	Suddheti nīvaraṇadūrībhāvena, paccanīkasamanepi abyāvaṭāya tatramajjhattupekkhāya	2280	
PA_tika-abh08_t:2280_2	sampāditasatipārisuddhiyā sabbhāvena vā suparisuddhe. Pariyodāteti sudhantasuvaṇṇassa	2280	
PA_tika-abh08_t:2280_3	nighaṃsanena viya parisuddhattāyeva pariyodāte, pabhassareti vuttaṃ hoti. Atha vā	2280	
PA_tika-abh08_t:2280_4	vitakkavicārakkhobhavirahavasena pariyodāteti vuttaṃ hoti. Anaṅgaṇeti “mādisassa	2280	
PA_tika-abh08_t:2280_5	samādhisampannassa īdisena bhavitabba”nti evaṃ jhānapaṭilābhapaccayānaṃ “aho vata	2280	
PA_tika-abh08_t:2280_6	mameva satthā paṭipucchitvā paṭipucchitvā bhikkhūnaṃ dhammaṃ deseyyā”tiādinayappavattānaṃ	2280	
PA_tika-abh08_t:2280_7	pāpakānaṃ icchāvacarānaṃ abhāvena anaṅgaṇe. Anupakkileseti upagantvā kilissanaṭṭhena	2280	
PA_tika-abh08_t:2280_8	upakkilesasaṅkhātānaṃ rāgādīnaṃ, “abhijjhā cittassa upakkileso, byāpādo, kodho”tiādinā	2280	
PA_tika-abh08_t:2280_9	āgatānaṃ cittupakkilesānaṃ vā vigatattā vigatupakkilese. Mudubhūteti paguṇabhāvāpādanena	2280	
PA_tika-abh08_t:2280_10	subhāvitattā mudubhūte, vasibhāvappatteti vuttaṃ hoti. Vasibhāvappattañhi cittaṃ	22801	
PA_tika-abh08_t:2280_11	suparimadditaṃ viya cammaṃ suparikammakatā viya ca lākhā mudūti vuccati. Kammanīyeti	22801	
PA_tika-abh08_t:2280_12	muduttāyeva iddhipādabhāvūpagamanena kammakkhame, vikubbanādiiddhikammayogyeti vuttaṃ	22801	
PA_tika-abh08_t:2280_13	hoti. Mudujātañhi cittaṃ kammakkhamaṃ hoti, sudhantamiva suvaṇṇaṃ, ubhayampi cetaṃ	22801	
PA_tika-abh08_t:2280_14	subhāvitattāyeva hoti. Yathāha – “nāhaṃ, bhikkhave, aññaṃ ekadhammampi samanupassāmi,	22801	
PA_tika-abh08_t:2280_15	yaṃ evaṃ bhāvitaṃ bahulīkataṃ muduñca hoti kammaniyañca, yathayidaṃ, bhikkhave, citta”nti.	22801	
PA_tika-abh08_t:2280_16	Ṭhiteti etesu parisuddhabhāvādīsu niccalaṃ avaṭṭhite, bhāvanāpāripūriyā vā paṇītabhāvaṃ	22801	
PA_tika-abh08_t:2280_17	sammasitvā ṭhite. Acaleti ṭhitattāyeva akampe, āneñjappatteti vuttaṃ hoti. Mudukammaññabhāvehi	22801	
PA_tika-abh08_t:2280_18	vā attano vase ṭhitattā ṭhite, saddhādīhi pariggahitattā assaddhiyādīhi akampanato acale.	22801	
PA_tika-abh08_t:2281_0	Aṭṭhaṅgasampanneti ṭhitiacalatānaṃ visuṃ visuṃ aggahaṇena samāhiteti visuṃ ekaṅgaṃ	2281	
PA_tika-abh08_t:2281_1	katvā. Tāsaṃ pana visuṃ visuṃ gahaṇe suvisuddhatādīnaṃ samāhitacittassa aṅgabhūtattā	2281	
PA_tika-abh08_t:2281_2	samāhiteti imaṃ aṅgabhāvena aggahetvā suvisuddhatādīhi aṭṭhahi aṅgehi sampannatā	2281	
PA_tika-abh08_t:2281_3	veditabbā. Iddhividhāyāti iddhikoṭṭhāsatthāya, iddhippabhedāya vā. Atthato pana iddhividhā	2281	
PA_tika-abh08_t:2281_4	nāma ekassa bahubhāvādianekavidhānapaccayabhūtaṃ abhiññāñāṇaṃ. Abhinīharatīti abhiññādhigamatthāya	2281	
PA_tika-abh08_t:2281_5	parikammacittaṃ kasiṇārammaṇato apanetvā abhiññābhimukhaṃ peseti. Iddhivikubbananti	2281	
PA_tika-abh08_t:2281_6	ettha ijjhatīti iddhi, nipphajjati paṭilabbhatīti vuttaṃ hoti. Yañhi nipphajjati,	2281	
PA_tika-abh08_t:2281_7	paṭilabbhati ca, taṃ ijjhatīti vuccati. Yathāha –	2281	
PA_tika-abh08_t:2282	“Kāmaṃ kāmayamānassa, tassa cetaṃ samijjhatī”tiādi; ;	228	
PA_tika-abh08_t:2283_0	Iddhiyeva vikubbanaṃ pakativaṇṇavijahanakiriyanti iddhivikubbanaṃ, idaṃ iddhīsu vikubbaniddhiyā	2283	
PA_tika-abh08_t:2283_1	padhānabhāvato vuttaṃ, iddhi ca vikubbanañcāti vā iddhivikubbanaṃ. Visuṃ gahaṇampi	2283	
PA_tika-abh08_t:2283_2	vuttakāraṇeneva daṭṭhabbaṃ.	2283	
PA_tika-abh08_t:2284_0	1052-4. Yathā pana taṃ nipphādetabbaṃ, taṃ vidhiṃ dassetuṃ “abhiññāpādakajjhāna”ntiādi	2284	
PA_tika-abh08_t:2284_1	vuttaṃ. Ettha ca “anupubbena cattāri jhānāni samāpajjitvā catutthajjhānato vuṭṭhāyā”ti	2284	
PA_tika-abh08_t:2284_2	keci, taṃ ayuttaṃ. Yadicchakaṃ samāpajjanatthañhi cittaparidamanaṃ, catutthajjhānameva	2284	
PA_tika-abh08_t:2284_3	ca abhiññāpādakaṃ, na itarāni. Sataṃ…pe… mānasanti sace sataṃ icchati, “sataṃ homi,	2284	
PA_tika-abh08_t:2284_4	sataṃ homī”ti, sace sahassaṃ icchati, “sahassaṃ homi, sahassaṃ homī”ti evaṃ parikammamānasaṃ	2284	
PA_tika-abh08_t:2284_5	katvā. “Parikammamānasa”nti ca pādakajjhānato vuṭṭhāya “sataṃ homī”tiādinā pavattitakāmāvacaracittaṃ,	2284	
PA_tika-abh08_t:2284_6	pādakajjhānañca. Abhi…pe… punāti ettha pubbe abhiññāpādakajjhānasamāpajjanaṃ parikammacittassa	2284	
PA_tika-abh08_t:2284_7	samādhānatthaṃ, puna samāpajjanaṃ adhiṭṭhānacittassa balaggāhatthaṃ. Adhiṭṭhātīti	2284	
PA_tika-abh08_t:2284_8	sataṃ āvajjetvā tato paraṃ pavattānaṃ tiṇṇaṃ, catunnaṃ vā pubbabhāgacittānaṃ anantarā	2284	
PA_tika-abh08_t:2284_9	uppannena sanniṭṭhāpanavasena adhiṭṭhānanti laddhanāmena abhiññāñāṇena sanniṭṭhānaṃ	2284	
PA_tika-abh08_t:2284_10	karoti, sataṃ nipphādetīti attho. “Adhiṭṭhāna”nti hi sabbattha abhiññāñāṇaṃ vuccati.	22841	
PA_tika-abh08_t:2285_0	1055-7. Nimittārammaṇanti paṭibhāganimittārammaṇaṃ. Parikammamanānettha satārammaṇikānīti	2285	
PA_tika-abh08_t:2285_1	ettha etesu parikammādhiṭṭhānesu parikammamānasāni “sataṃ homī”ti pavattāni kāmāvacaramānasāni	2285	
PA_tika-abh08_t:2285_2	satārammaṇikāni ekekassa cittassa vasena satārammaṇikāni honti paccekaṃ “sataṃ homī”ti	2285	
PA_tika-abh08_t:2285_3	pavattanato. Sahassārammaṇādīsupi eseva nayo. Tadādhiṭṭhānacittampīti tassa satādikassa	2285	
PA_tika-abh08_t:2285_4	adhiṭṭhānacittampi. Satārammaṇikatā ca pana nesaṃ vaṇṇavasena, no sattapaññattivasena.	2285	
PA_tika-abh08_t:2285_5	Rūpañhi sataṃ vā sahassaṃ vā katvā dassetabbaṃ, na paññatti. Ettha ca yadi nīlavaṇṇameva	2285	
PA_tika-abh08_t:2285_6	sataṃ abhinipphādeti, vaṇṇassa taṃtaṃsantānavasena nānattepi nīlavasena ekattā ekamekaṃ	2285	
PA_tika-abh08_t:2285_7	parikammacittaṃ sabbaṃ nīlajātaṃ ālambati.	2285	
PA_tika-abh08_t:2286_0	Yadi pana nānāvaṇṇanānākiriyaparikammacittānampi bahubhāvo hoti, ekamekaṃ ekekavaṇṇaṃ,	2286	
PA_tika-abh08_t:2286_1	ekekavaṇṇesu ca nānākiriyaṃ ārammaṇaṃ karoti. Adhiṭṭhānacittaṃ pana vaṇṇasāmaññaṃ	2286	
PA_tika-abh08_t:2286_2	gahetvāpi parikammārammaṇaṃ nānāvaṇṇavantaṃ abhinipphādeti acinteyyānubhāvattā iddhivisayassa.	2286	
PA_tika-abh08_t:2286_3	Appanācittaṃ viyāti viya-ggahaṇaṃ abhiññācittassa, jhānacittassa ca paṭhamuppattiyaṃ	2286	
PA_tika-abh08_t:2286_4	sadisabhāvato vuttaṃ, na tassa appanābhāvato. Teneva hi pubbe vuttaggahaṇena visesitanti.	2286	
PA_tika-abh08_t:2286_5	Catutthajjhānikanti rūpāvacaracatutthajjhānavantaṃ, tena sampayuttaṃ. Yadi evaṃ catutthajjhānassa,	2286	
PA_tika-abh08_t:2286_6	imassa ca ko visesoti āha “parikammavisesovā”ti. Na hettha parikammavisesaṃ vinā	2286	
PA_tika-abh08_t:2286_7	añño viseso atthi. Appanāya pubbabhāgappavattānipi tīṇi cattāri javanāni gahitaggahaṇena,	2286	
PA_tika-abh08_t:2286_8	aggahitaggahaṇena vā parikammopacārānulomāni sabbapacchimaṃ gotrabhunāmakantiādi	2286	
PA_tika-abh08_t:2286_9	sesaṃ samānameva. Tenāha “sesaṃ pubbasamaṃ idhā”ti. Iddhividhañāṇavaṇṇanā.	2286	
PA_tika-abh08_t:2287_0	1058. Dibbasotanti devatānaṃ pittasemhādīhi apalibuddhehi dūrepi ārammaṇaggahaṇasamatthehi	2287	
PA_tika-abh08_t:2287_1	dibbasotapasādehi samānattā, dibbavihāravasena paṭiladdhattā, attanā ca dibbavihārasannissitattā	2287	
PA_tika-abh08_t:2287_2	dibbaṃ, savanaṭṭhena sotakiccakaraṇato, taṃsadisatāya ca sotaṃ. Idanti yaṃ uddese	2287	
PA_tika-abh08_t:2287_3	“dibbāni cakkhusotānī”ti dibbasotaṃ uddiṭṭhaṃ, taṃ idanti attho.	2287	
PA_tika-abh08_t:2288_0	1059-64. Paṭhamaṃ oḷārikasaddaṃ āvajjetvā pacchā sukhumasaddassa āvajjitabbato āha	2288	
PA_tika-abh08_t:2288_1	“mahanto sukhumopi cā”ti. Paricayakaraṇatthañhi paṭhamaṃ araññe sīhādīnaṃ sadde ādiṃ	2288	
PA_tika-abh08_t:2288_2	katvā sabbe oḷārikato paṭṭhāya yathānukkamena sukhumasaddā āvajjitabbā, tathā puratthimādīsu	2288	
PA_tika-abh08_t:2288_3	disāsu oḷārikānampi sukhumānampi saddānaṃ saddanimittaṃ manasi kātabbaṃ. Tassa te	2288	
PA_tika-abh08_t:2288_4	saddā pakaticittassapi pākaṭā honti, parikammacittassa pana ativiya pākaṭā. Tassāti	2288	
PA_tika-abh08_t:2288_5	tassa yogino. Saddassa nimittanti oḷārikassa, sukhumassa vā saddassa yathāvuttaṃ	2288	
PA_tika-abh08_t:2288_6	upādāyupādāya labbhamānaoḷārikasukhumākāraṃ. Manasi kubbatoti “imissā disāya ayaṃ	2288	
PA_tika-abh08_t:2288_7	saddo oḷāriko, sukhumo vā”ti evaṃ parikammacittena manasi karontassa. Saddesūti ye	2288	
PA_tika-abh08_t:2288_8	parikammacittassa visayabhūtā oḷārikā, sukhumā vā saddā, tesu. Aññataranti yattha	2288	
PA_tika-abh08_t:2288_9	parikammakaraṇavasena abhiṇhaṃ manasikāro pavatto, taṃ ekaṃ saddaṃ. Yadi abhiññācittampi	2288	
PA_tika-abh08_t:2288_10	parikammena gahitameva ārammaṇaṃ karoti, ko pana tassa, imassa vā visesoti? Vuccate	22881	
PA_tika-abh08_t:2288_11	– parikammacittaṃ asutassa gahaṇato saddamattaṃ gaṇhāti, abhiññācittaṃ pana asutampi	22881	
PA_tika-abh08_t:2288_12	gaṇhantaṃ savanākārena gahaṇato atthāvabodhassa paccayabhāveneva gaṇhātīti ayametesaṃ	22881	
PA_tika-abh08_t:2288_13	viseso. Sutakovidāti pariyattiyaṃ chekā.	22881	
PA_tika-abh08_t:2289_0	1065-6. Thāmajātanti jātathāmaṃ, daḷhabhāvappattanti attho. Vaḍḍhetabbaṃ pādakajjhānārammaṇaṃ	2289	
PA_tika-abh08_t:2289_1	kittakanti āha “etthantaragata”ntiādi. Pādakajjhānassa hi ārammaṇabhūtaṃ kasiṇanimittaṃ	2289	
PA_tika-abh08_t:2289_2	“ettakaṃ ṭhānaṃ pharatū”ti manasi karitvā pādakajjhānaṃ samāpajjantassa kasiṇanimittaṃ	2289	
PA_tika-abh08_t:2289_3	tattakaṃ ṭhānaṃ pharitvā tiṭṭhati. So samāpattito vuṭṭhāya puna pādakajjhānaṃ asamāpajjitvāpi	2289	
PA_tika-abh08_t:2289_4	anekappabhedepi sadde āvajjati subhāvitabhāvanattā. Tattha aññataraṃ saddaṃ ārabbha	2289	
PA_tika-abh08_t:2289_5	uppannāvajjanānantaraṃ cattāri, pañca vā javanāni uppajjanti, tesu pacchimaṃ iddhicittaṃ	2289	
PA_tika-abh08_t:2289_6	hoti. Evaṃ yattakaṃ saddaṃ icchati, tattakaṃ tattha gataṃ āvajjitvā abhiññāñāṇena	2289	
PA_tika-abh08_t:2289_7	jānāti. Yena pana evaṃ kasiṇanimittaṃ avaḍḍhitaṃ, tena punapi pādakajjhānaṃ samāpajjitabbameva.	2289	
PA_tika-abh08_t:2289_8	So hi taṃ ṭhānagatasaddaṃ pādakajjhānaṃ samāpajjitvāva tato vuṭṭhāya abhiññācittena	2289	
PA_tika-abh08_t:2289_9	suṇāti. Tato eva hi “pādakārammaṇena…pe… suṇātīti sāsaṅkaṃ vadatī”ti vuttaṃ. Iddhividhalābhī	2289	
PA_tika-abh08_t:2289_10	pana sesābhiññalābhino viya vijjamānasaddādiārammaṇamattameva akatvā āgantukarūpanimmāpanato	22891	
PA_tika-abh08_t:2289_11	sabbathāpi dvikkhattuṃ pādakajjhānaṃ samāpajjitvāva taṃ nipphādeti. Ekaṅguladvaṅgula-ggahaṇañcettha	22891	
PA_tika-abh08_t:2289_12	sukhumasaddāpekkhāya kataṃ.	22891	
PA_tika-abh08_t:2290_0	1068. Suṇantoti evaṃ paricchinditvā paricchinditvā savanena vasikatābhiñño hutvā	2290	
PA_tika-abh08_t:2290_1	yathāvajjite suṇanto. Pāṭiyekkampīti ekajjhaṃ pavattamānepi yāva brahmalokā ekakolāhalaṃ	2290	
PA_tika-abh08_t:2290_2	katvā uṭṭhite saṅkhabherīpaṇavādisadde paccekaṃ vatthubhedena vavatthāpetukāmatāya	2290	
PA_tika-abh08_t:2290_3	sati “ayaṃ saṅkhasaddo, ayaṃ bherīsaddo, ayaṃ paṇavasaddo”tiādinā paccekaṃyeva vavatthāpetuṃ	2290	
PA_tika-abh08_t:2290_4	sakkotiyevāti. Dibbasotañāṇavaṇṇanā.	2290	
PA_tika-abh08_t:2291_0	1069-73. Cetopariyamānasanti pariyātīti pariyaṃ, sarāgādivasena paricchijja jānātīti	2291	
PA_tika-abh08_t:2291_1	attho. Yesañhi dhātūnaṃ gati attho, buddhipi tesaṃ attho hotīti. Cetaso pariyaṃ cetopariyaṃ,	2291	
PA_tika-abh08_t:2291_2	manasi bhavanti mānasaṃ, ñāṇaṃ, cetopariyañca taṃ mānasañcāti cetopariyamānasaṃ.	2291	
PA_tika-abh08_t:2291_3	Dibbacakkhuvasenevāti dibbacakkhuupanissayeneva. Tañhi etassa uppādane parikammaṃ.	2291	
PA_tika-abh08_t:2291_4	Tasmāti yasmā idaṃ dibbacakkhuvaseneva pavattati, tasmā. Dibbena cakkhunāti dibbasadisatādīhi	2291	
PA_tika-abh08_t:2291_5	“dibbacakkhū”ti laddhavohārena dibbacakkhuñāṇena disvāti sambandho. Hadayanti na	2291	
PA_tika-abh08_t:2291_6	hadayavatthu, atha kho hadayamaṃsapesi. Yaṃ bahi kamalamakuḷasaṇṭhānaṃ anto kosātakīphalasadisanti	2291	
PA_tika-abh08_t:2291_7	vuccati. Tañhi nissāya idāni vuccamānaṃ lohitaṃ tiṭṭhati. Hadayavatthu pana imaṃ	2291	
PA_tika-abh08_t:2291_8	lohitaṃ nissāya pavattati. Lohitaṃ disvāti lohitassa vaṇṇaṃ disvā. Dibbacakkhunopi	2291	
PA_tika-abh08_t:2291_9	hi vaṇṇameva dissati. Teneva hi taṃ cakkhusadisattā “cakkhū”ti vuccati. Parassāti	2291	
PA_tika-abh08_t:2291_10	aññassa. Yathā hi yo paro na hoti, so attā, evaṃ yo attā na hoti, so paro. Kathaṃ	22911	
PA_tika-abh08_t:2291_11	pana dibbacakkhunā lohitassa vaṇṇadassanena paracittaṃ viññeyyanti āha “somanassayute”tiādi.	22911	
PA_tika-abh08_t:2291_12	Lohitanti rattaṃ nigrodhaphalasamānavaṇṇaṃ. Kāḷakanti jambusadisavaṇṇaṃ. Tilatelūpamanti	22911	
PA_tika-abh08_t:2291_13	anena pasannabhāvamāha.	22911	
PA_tika-abh08_t:2292_0	Kathaṃ pana citte somanassa sahagatādimhi sati kammajassa lohitassa vividhavaṇṇabhāvāpattīti?	2292	
PA_tika-abh08_t:2292_1	Kiñcāpi hadayavatthusannissitabhūtāni kammajāneva, taṃ pana lohitaṃ kammajamevāti	2292	
PA_tika-abh08_t:2292_2	natthi catusantatirūpassapi tattha labbhamānattā. Teneva hi aṭṭhakathāyaṃ “idaṃ rūpaṃ	2292	
PA_tika-abh08_t:2292_3	somanassindriyasamuṭṭhānaṃ, idaṃ domanassindriyasamuṭṭhānaṃ, idaṃ upekkhindriyasamuṭṭhānanti	2292	
PA_tika-abh08_t:2292_4	parassa hadayalohitavaṇṇaṃ passitvā”ti vuttaṃ. Evampi yaṃ tattha acittajaṃ, tassa	2292	
PA_tika-abh08_t:2292_5	yathāvuttavaṇṇabhedena na bhavitabbanti? Bhavitabbaṃ sesasantatirūpānaṃ tadanuvattanato.	2292	
PA_tika-abh08_t:2292_6	Yathā hi gamanādīsu cittajarūpāni utujakammajāhārajarūpehi anuvattīyanti, aññathā	2292	
PA_tika-abh08_t:2292_7	kāyassa desantarappattiyeva na siyāti, evamidhāpi cittajarūpaṃ sesasantatirūpehi	2292	
PA_tika-abh08_t:2292_8	anuvattīyati, pasādakodhavelāsu ca cakkhussa vaṇṇabhedāpattiyeva tassatthassa nidassanaṃ	2292	
PA_tika-abh08_t:2292_9	daṭṭhabbaṃ, tasmā somanassādiyuttacittānurūpaṃ uppannacittasamuṭṭhānarūpavasena sesatisamuṭṭhānarūpānampi	2292	
PA_tika-abh08_t:2292_10	nānāvaṇṇatā hotiyevāti suṭṭhu vuttaṃ “lohitaṃ lohitaṃ siyā”tiādi. Disvā hadayalohitanti	22921	
PA_tika-abh08_t:2292_11	paṭhamaṃ tāva anumānañāṇena lohitaṃ disvā. Kātabbaṃ thāmataṃ gatanti uppādetvā thāmabhāvaṃ gataṃ kātabbaṃ.	22921	
PA_tika-abh08_t:2293_0	Cetopariyañāṇañhi uppādetukāmena yoginā dibbacakkhulābhinā eva satā heṭṭhā vuttanayena	2293	
PA_tika-abh08_t:2293_1	rūpāvacaracatutthajjhānaṃ aṭṭhaṅgasamannāgataṃ abhinīhārakkhamaṃ katvā ālokaṃ vaḍḍhetvā	2293	
PA_tika-abh08_t:2293_2	dibbena cakkhunā parassa hadayamaṃsapesiṃ nissāya vattamānassa lohitassa vaṇṇadassanena	2293	
PA_tika-abh08_t:2293_3	idāni imassa cittaṃ “somanassasahagata”nti vā “domanassasahagata”nti vā “upekkhāsahagata”nti	2293	
PA_tika-abh08_t:2293_4	vā nayaggāhavasena vavatthāpetvā pādakajjhānaṃ samāpajjitvā vuṭṭhāya “imassa cittaṃ	2293	
PA_tika-abh08_t:2293_5	jānāmī”ti parikammaṃ kātabbaṃ. Kālasatampi kālasahassampi punappunaṃ pādakajjhānaṃ	2293	
PA_tika-abh08_t:2293_6	samāpajjitvā vuṭṭhāya tatheva paṭipajjitabbaṃ. Tassevaṃ dibbena cakkhunā hadayalohitavaṇṇadassanādividhinā	2293	
PA_tika-abh08_t:2293_7	paṭipajjantassa “idāni cetopariyañāṇaṃ uppajjissatī”ti yaṃ tadā pavattatīti vavatthāpitaṃ	2293	
PA_tika-abh08_t:2293_8	cittaṃ, taṃ ārammaṇaṃ katvā manodvārāvajjanaṃ tīṇi cattāri vā javanāni kāmāvacarāni	2293	
PA_tika-abh08_t:2293_9	javanti. Catutthaṃ, pañcamaṃ vā abhiññācittaṃ rūpāvacaracatutthajjhānikaṃ. Tattha	2293	
PA_tika-abh08_t:2293_10	yaṃ tena appanācittena sampayuttaṃ ñāṇaṃ, idaṃ cetopariyañāṇaṃ. Tañhi yattha anena	22931	
PA_tika-abh08_t:2293_11	parikammaṃ kataṃ, taṃ parassa cittaṃ paccakkhato paṭivijjhantaṃ vibhāventameva hutvā	22931	
PA_tika-abh08_t:2293_12	pavattati, rūpaṃ viya ca dibbacakkhuñāṇaṃ, saddaṃ viya ca dibbasotañāṇaṃ. Tato paraṃ	22931	
PA_tika-abh08_t:2293_13	pana kāmāvacaracittehi sarāgādivavatthāpanaṃ hoti nīlādivavatthāpanaṃ viya.	22931	
PA_tika-abh08_t:2294_0	1074-5. Evamadhigatassa pana cetopariyañāṇassa thāmagamanavidhānampi adhigamavidhānasadisameva,	2294	
PA_tika-abh08_t:2294_1	tadevettha ācariyena dassitaṃ. Evaṃ thāmagatetiādi thāmagamanānisaṃsadassanaṃ. Sabbamevāti	2294	
PA_tika-abh08_t:2294_2	idaṃ “kāmāvacaracittaṃ, rūpārūpesu mānasa”nti ubhayapadenapi sambandhitabbaṃ, catupaṇṇāsavidhaṃ	2294	
PA_tika-abh08_t:2294_3	kāmāvacaracittaṃ, pañcadasarūpāvacaracittaṃ, dvādasaarūpāvacaracittanti sabbameva,	2294	
PA_tika-abh08_t:2294_4	paccekaṃ sarāgādippabhedakaṃ vijānātīti attho. Puthujjanassa vasenāyaṃ abhiññākathāti	2294	
PA_tika-abh08_t:2294_5	lokuttaracittaṃ idha anuddhaṭaṃ. Tampi hi uparimo, sadiso vā ariyo heṭṭhimassa, sadisassa	2294	
PA_tika-abh08_t:2294_6	ca cittaṃ jānāti, heṭṭhimo pana uparimassa cittaṃ na jānāti. Yathā cetaṃ, evaṃ arūpāvacarajjhāne	2294	
PA_tika-abh08_t:2294_7	akatābhiniveso puthujjano, sekhopi vā arūpāvacaracittaṃ na jānāti. Aṭṭhasamāpattikassa	2294	
PA_tika-abh08_t:2294_8	pana vasena idhārūpāvacaracittassāpi jānanaṃ vuttaṃ. Arahā pana āruppe akatābhinivesopi	2294	
PA_tika-abh08_t:2294_9	tappaṭicchādakaavijjāya vihatattā tampi jānātiyeva. Cetopariyañāṇavaṇṇanā.	2294	
PA_tika-abh08_t:2295_0	1076-7. Pubbe atītajātīsu nivāsā nivutthā attano santāne pavattā, saparaviññāṇehi	2295	
PA_tika-abh08_t:2295_1	gocarāsevanāya āsevitā ca khandhā pubbenivāsā. Paraviññāṇaviññātāpi hi pubbe nivasiṃsu	2295	
PA_tika-abh08_t:2295_2	etthāti pubbenivāsāti vuccanti, te pana chinnavaṭumakānussaraṇādīsu buddhānaṃyeva	2295	
PA_tika-abh08_t:2295_3	visayā, pubbe nivāsesu sarūpavibhāvakaṃ ñāṇaṃ pubbenivāsañāṇaṃ. Tena. Tadanussatīti	2295	
PA_tika-abh08_t:2295_4	tesaṃ pubbenivāsānaṃ anussati. Heṭṭhā tīsu jhānesu yathārahaṃ pītisukhehi kāyacittānaṃ	2295	
PA_tika-abh08_t:2295_5	sampīṇanāya cattāri jhānāni samāpajjitabbānīti āha “jhānāni panā”tiādi. Aññathā pādakajjhānaṃ	2295	
PA_tika-abh08_t:2295_6	samāpajjitvāyevāti vuttaṃ siyā. Yāya nisajjāya nisinnassa anussaraṇārambho, sā idha	2295	
PA_tika-abh08_t:2295_7	sabbapacchimā nisajjā.	2295	
PA_tika-abh08_t:2296_0	1078-80. Tato pabhuti…pe… kkamāti tasmiṃ bhave purimabhavādīsu kataṃ sabbampi saṅgahetvā	2296	
PA_tika-abh08_t:2296_1	sabbamāvajjitabbantiādinā visuṃ visuṃ rattindivādivasena dasseti. Divase rattiyaṃ	2296	
PA_tika-abh08_t:2296_2	katanti sabbapacchimanisajjāto paṭṭhāya āsanapaññāpanaṃ senāsanappavesananti paṭilomena	2296	
PA_tika-abh08_t:2296_3	sakalaṃ rattindivaṃ katakiccaṃ āvajjitabbaṃ. Katamāvajjitabbanti yaṃ etthantare katakiccaṃ,	2296	
PA_tika-abh08_t:2296_4	sabbaṃ taṃ paṭilomakkameneva āvajjitabbanti attho. Ettakaṃ pana pakaticittassapi	2296	
PA_tika-abh08_t:2296_5	pākaṭaṃ, parikammacittassa pana atipākaṭameva. Sace panettha kiñci na pākaṭaṃ hoti,	2296	
PA_tika-abh08_t:2296_6	puna pādakajjhānaṃ samāpajjitvā vuṭṭhāya āvajjitabbaṃ, ettakena dīpe jalite viya	2296	
PA_tika-abh08_t:2296_7	pākaṭaṃ hoti. Pādakajjhānasamāpajjanañhi satthakassa viya nisānasilā satipaññānaṃ	2296	
PA_tika-abh08_t:2296_8	nisitabhāvāvahaṃ, tasmā tā taṃsamāpajjanena paramanepakkappattā honti. Purimasmiṃ	2296	
PA_tika-abh08_t:2296_9	bhaveti imamhā bhavā anantare purimasmiṃ bhave.	2296	
PA_tika-abh08_t:2297_0	1081. Nibbattaṃ nāmarūpañcāti attano paccayehi nibbattanāmarūpaṃ. Sādhukanti suṭṭhu	2297	
PA_tika-abh08_t:2297_1	aparihāpetvā āvajjitabbaṃ. Pahoti hi imissā abhiññāya katādhikāro bhikkhu paṭhamavāreneva	2297	
PA_tika-abh08_t:2297_2	paṭisandhiṃ ugghāṭetvā cutikkhaṇe nāmarūpaṃ ārammaṇaṃ kātuṃ, tathā asakkontenāpi	2297	
PA_tika-abh08_t:2297_3	dhuranikkhepaṃ akatvā pādakajjhānameva punappunaṃ samāpajjitabbaṃ, tato ca vuṭṭhāya	2297	
PA_tika-abh08_t:2297_4	punappunaṃ āvajjitabbaṃ. Āvajjantena ca pana paṭhamaṃ rūpaṃ āvajjitvā pacchā nāmaṃ	2297	
PA_tika-abh08_t:2297_5	āvajjitabbanti ācariyā. Apare pana vipariyāyena vadanti.	2297	
PA_tika-abh08_t:2298_0	Tattha pacchimanisajjāto pabhuti yāva paṭisandhito ārammaṇaṃ katvā pavattañāṇaṃ atītajātīsu	2298	
PA_tika-abh08_t:2298_1	nivutthadhammārammaṇābhāvato pubbenivāsānussatiñāṇaṃ nāma na hoti, taṃ pana parikammañāṇameva.	2298	
PA_tika-abh08_t:2298_2	Yadā panassa paṭisandhiṃ atikkamma cutikkhaṇe uppannaṃ nāmarūpaṃ ārammaṇaṃ katvā	2298	
PA_tika-abh08_t:2298_3	manodvārāvajjanaṃ uppajjati, tasmiṃ niruddhe vuttanayena appanācittaṃ uppajjati,	2298	
PA_tika-abh08_t:2298_4	tena sampayuttaṃ ñāṇaṃ pubbenivāsānussatiñāṇaṃ nāma. Tenāha “yadā panā”tiādi.	2298	
PA_tika-abh08_t:2299_0	Etthāha – kiṃ ekeneva abhiññācittena cutikkhaṇe pavattanāmarūpaṃ sabbampi ārammaṇaṃ	2299	
PA_tika-abh08_t:2299_1	karoti, udāhu aññena aññenāti. Kiñcettha yadi ekeneva, dūrato cittapaṭaṃ pekkhantassa	2299	
PA_tika-abh08_t:2299_2	viya anirūpitarūpena vavatthānaṃ hoti. Yadi ca aññena aññena, visuṃ visuṃ pādakajjhānasamāpajjanādinā	2299	
PA_tika-abh08_t:2299_3	bhavitabbanti? Ubhayathāpi na doso. Iddhivisayassa hi acinteyyattā ekenapi abhiññācittena	2299	
PA_tika-abh08_t:2299_4	nāmarūpe passanto nirūpitarūpeneva passati, na anirūpitarūpeneva passati, aññenapi	2299	
PA_tika-abh08_t:2299_5	vā paṭhamameva pādakajjhānaṃ samāpajjitvā vuṭṭhāya samāhitacittena kataparikammassa	2299	
PA_tika-abh08_t:2299_6	pavattitattā puna samāpajjanaṃ vinā āvajjitvā ārammaṇaṃ karotiyevāti. Pubbenivāsānussatiñāṇavaṇṇanā.	2299	
PA_tika-abh08_t:2300_0	1086-8. Dibbacakkhunāti dibbasadisattā, dibbavihāravasena paṭilabhitabbattā, attanā	2300	
PA_tika-abh08_t:2300_1	ca dibbavihārasannissitattā mahājutikatādīhi vā dibbaṃ, rūpadassanaṭṭhena cakkhumivāti	2300	
PA_tika-abh08_t:2300_2	cakkhu. Yathā hi maṃsacakkhu viññāṇādhiṭṭhitaṃ samavisamaṃ ācikkhantaṃ viya pavattati,	2300	
PA_tika-abh08_t:2300_3	idaṃ pana tato sātisayaṃ cakkhukiccakārīti dibbañca taṃ cakkhu cāti dibbacakkhu,	2300	
PA_tika-abh08_t:2300_4	tena dibbacakkhunā. Kasiṇārammaṇanti aṭṭhannampi kasiṇānaṃ vasena kasiṇārammaṇaṃ.	2300	
PA_tika-abh08_t:2300_5	Abhinīhārakkhamaṃ katvāti cuddasavidhena cittaparidamanena aṭṭhaṅgasampannatākaraṇena	2300	
PA_tika-abh08_t:2300_6	abhinīhārakkhamaṃ dibbacakkhuñāṇābhimukhaṃ pesanārahaṃ pesanayogyaṃ katvā. “Tejo…pe…	2300	
PA_tika-abh08_t:2300_7	kasiṇampi vā āsannaṃ kātabba”nti pāṭhaseso. Āsannaṃ kātabbanti dibbacakkhuñāṇuppattiyā	2300	
PA_tika-abh08_t:2300_8	samīpabhūtaṃ kāraṇabhūtaṃ kātabbaṃ, tattha upacārajjhānaṃ paguṇataraṃ katvā taṃ vaḍḍhetvā	2300	
PA_tika-abh08_t:2300_9	icchitakkhaṇe upaṭṭhānayogyaṃ katvā ṭhapetabbanti vuttaṃ hoti. Etthāti imasmiṃ dibbacakkhunā	2300	
PA_tika-abh08_t:2300_10	rūpadassanavisaye. Seṭṭhanti paridīpitanti ālokakasiṇasseva pabhāvissajjanasabhāvena	23001	
PA_tika-abh08_t:2300_11	ālokakaraṇena itarehi visiṭṭhattā visiṭṭhanti paridīpitaṃ.	23001	
PA_tika-abh08_t:2301_0	1089-90. Uppādetvāti paṭhamajjhānaniddese vuttanayena upacārajjhānuppādanena uppādetvā.	2301	
PA_tika-abh08_t:2301_1	Upacārajjhānuppattiyā hi saddhiṃ paṭibhāganimittuppatti. Yasmā pādakajjhānaṃ vijjamāneyeva	2301	
PA_tika-abh08_t:2301_2	āloke appanāvasena pavattimattaṃ vinā attano balena ālokaṃ pharituṃ na sakkoti, nāpi	2301	
PA_tika-abh08_t:2301_3	yathāpatthaṭaṃ thāvaraṃ kātuṃ, parikammaṃ pana tadubhayampi kātuṃ samatthaṃ, tasmā	2301	
PA_tika-abh08_t:2301_4	upacārabhūmiyaṃyeva taṃ vaḍḍhetabbanti āha “upacārabhūmiya”ntiādi. Upacārabhūmīti	2301	
PA_tika-abh08_t:2301_5	cettha ālokassa thāvarakaraṇavasappavattaṃ parikammacittamevāti daṭṭhabbaṃ. Appananti	2301	
PA_tika-abh08_t:2301_6	jhānavasena appanaṃ. Na hi akataparikammassa abhiññāvasena appanā sijjhati. Tenāha	2301	
PA_tika-abh08_t:2301_7	“pādakajjhānanissita”nti. Pādakajjhānanissitanti pādakajjhānārammaṇaṃ hoti, na dibbacakkhussa	2301	
PA_tika-abh08_t:2301_8	parikammanissitaṃ parikammārammaṇaṃ hoti, tathā ca sati ālokavaḍḍhanābhāvato rūpadassanaṃ	2301	
PA_tika-abh08_t:2301_9	na siyāti adhippāyo.	2301	
PA_tika-abh08_t:2302_0	1091-3. Anto…pe… bhaveti antogatameva rūpagataṃ passitabbaṃ bhave, na bahiddhā vikkhepuppattihetubhāvato	2302	
PA_tika-abh08_t:2302_1	passitabbaṃ dibbacakkhunāti adhippāyo. Na hi āloke pharitepi maṃsacakkhussa āpāthaṃ	2302	
PA_tika-abh08_t:2302_2	hoti. Parikammassa vāro hi atikkamati tāvadeti idha parikammaṃ nāma yathāvuttakasiṇārammaṇaṃ	2302	
PA_tika-abh08_t:2302_3	upacārajjhānaṃ, taṃ rūpagataṃ passato na pavattati, kasiṇālokavasena ca rūpagatadassanaṃ	2302	
PA_tika-abh08_t:2302_4	kasiṇāloko ca parikammavasenāti tadubhayampi parikammassa appavattiyā na hoti. Tenāha	2302	
PA_tika-abh08_t:2302_5	“ālokopī”tiādi. Tasmiṃ antarahite rūpagatampi na ca dissati, rūpagataṃ passato parikammassa	2302	
PA_tika-abh08_t:2302_6	vāro atikkamati, parikammapasutassa kasiṇārammaṇañāṇaṃ hotīti rūpagataṃ dissati,	2302	
PA_tika-abh08_t:2302_7	kathaṃ paṭipajjitabbanti āha “tenā”tiādi.	2302	
PA_tika-abh08_t:2303_0	1094-9. Evaṃ anukkamenāti punappunaṃ pādakajjhānaṃ samāpajjitvā tato vuṭṭhāya abhiṇhaṃ	2303	
PA_tika-abh08_t:2303_1	ālokapharaṇena. Āloko thāmavāti ālokagato ciraṭṭhāyī siyā, tathā ca sati tattha sucirampi	2303	
PA_tika-abh08_t:2303_2	rūpagataṃ passateva. Tena vuttaṃ “āloko etthā”tiādi. Svāyamattho tiṇukkūpamāya vibhāvetabboti	2303	
PA_tika-abh08_t:2303_3	dassento āha “tiṇukkāyā”tiādi. Eko kira rattiyaṃ tiṇukkāya maggaṃ paṭipajji, tassa	2303	
PA_tika-abh08_t:2303_4	sā tiṇukkā vijjhāyi, athassa samavisamāni na paññāyiṃsu, so taṃ tiṇukkaṃ bhūmiyaṃ	2303	
PA_tika-abh08_t:2303_5	ghaṃsitvā puna ujjālesi, sā pajjalitvā purimālokato mahantaramālokaṃ akāsi, evaṃ	2303	
PA_tika-abh08_t:2303_6	punappunaṃ vijjhātaṃ ujjālayato kamena sūriyo uṭṭhāsi, sūriye uṭṭhite “ukkāya kammaṃ	2303	
PA_tika-abh08_t:2303_7	natthī”ti taṃ chaḍḍetvā divasampi agamāsi. Tattha ukkāloko viya parikammakāle kasiṇāloko,	2303	
PA_tika-abh08_t:2303_8	ukkāya vijjhātāya samavisamānaṃ adassanaṃ viya rūpagataṃ passato parikammassa vārātikkamena	2303	
PA_tika-abh08_t:2303_9	āloke antarahite rūpagatānaṃ adassanaṃ, ukkāya ghaṃsanaṃ viya punappunaṃ pādakajjhānasamāpajjanaṃ,	2303	
PA_tika-abh08_t:2303_10	ukkāya purimālokato mahantatarālokakaraṇaṃ viya puna parikammaṃ karoto balavatarālokapharaṇaṃ,	23031	
PA_tika-abh08_t:2303_11	sūriyuṭṭhānaṃ viya thāmagatālokassa yathāvaḍḍhitaparicchedaṃ pharitvā avaṭṭhānaṃ,	23031	
PA_tika-abh08_t:2303_12	tiṇukkaṃ chaḍḍetvā divasampi gamanaṃ viya padittālokaṃ vaḍḍhetvā thāmagatenālokena	23031	
PA_tika-abh08_t:2303_13	divasampi rūpadassanaṃ. Ettāvatā ca dibbacakkhussa nānāvajjanaparikammañceva dibbacakkhuñāṇañca	23031	
PA_tika-abh08_t:2303_14	dassitaṃ, na tassa uppattikkamoti taṃ dassetuṃ “uppādanakkamopī”tiādi vuttaṃ. Taṃ	23031	
PA_tika-abh08_t:2303_15	heṭṭhā vuttanayattā suviññeyyameva. Tāni cattāri pañca vāti potthakesu likhanti.	23031	
PA_tika-abh08_t:2303_16	“Tīṇi cattāri vā panā”ti pāṭho.	23031	
PA_tika-abh08_t:2304_0	1100. Tattha atthasādhakacittanti yadatthāyesa paṭipanno, tassa tadatthasādhanato	2304	
PA_tika-abh08_t:2304_1	atthasādhakabhūtaṃ cittaṃ. Tasmiñhi uppanne maṃsacakkhussa anāpāthayogyaṃ antokucchigataṃ	2304	
PA_tika-abh08_t:2304_2	hadayavatthunissitaṃ heṭṭhāpathavītalanissitaṃ tirokuṭṭapabbatapākāragataṃ paracakkavāḷagatanti	2304	
PA_tika-abh08_t:2304_3	idaṃ rūpaṃ āpāthaṃ āgacchati, maṃsacakkhunā dissamānaṃ viya hoti. Tadeva cettha rūpaṃ	2304	
PA_tika-abh08_t:2304_4	sarūpato vibhāvanasamatthaṃ cakkhuviññāṇaṃ viya. Na pana āvajjanaparikammavasena	2304	
PA_tika-abh08_t:2304_5	pavattāni pubbabhāgacittāni. Tāni hi ārammaṇaṃ karontānipi na yāthāvato taṃ vibhāvetvā	2304	
PA_tika-abh08_t:2304_6	pavattanti āvajjanasampaṭicchanādicittāni viyāti.	2304	
PA_tika-abh08_t:2305_0	1101-2. Nanu ca anāgataṃsañāṇaṃ yathākammūpagañāṇanti dve abhiññāñāṇāni atthi, kasmā	2305	
PA_tika-abh08_t:2305_1	tāni idha na dassitānīti āha “anāgataṃsañāṇassā”tiādi. Ijjhanti dibbacakkhunāti visuṃ	2305	
PA_tika-abh08_t:2305_2	parikammassa abhāvato dibbacakkhuñāṇapaṭilābheneva tassa parivārāni hutvā paṭiladdhāni	2305	
PA_tika-abh08_t:2305_3	honti. Tatoyeva hi tāni tassa paribhaṇḍañāṇānīti vuccanti. Yathā hi sinerussa parivāraṭṭhāniyāni	2305	
PA_tika-abh08_t:2305_4	taṃsiddhiyā siddhāni mekhalaṭṭhānāni paribhaṇḍānīti vuccanti, evaṃ imānipi dibbacakkhusiddhiyā	2305	
PA_tika-abh08_t:2305_5	siddhāni tassa paribhaṇḍānīti veditabbāni.	2305	
PA_tika-abh08_t:2306_0	Hotu tāva evametaṃ, cutūpapātañāṇaṃ pana kiṃ na dassitanti āha “cutūpapātañāṇampī”tiādi.	2306	
PA_tika-abh08_t:2306_1	Dibbacakkhuñāṇameva hi cutiyaṃ, upapattiyañca rūpaṃ vibhāventaṃ cutūpapāte pavattattā	2306	
PA_tika-abh08_t:2306_2	“cutūpapātañāṇa”nti vuccati, avasesarūpavibhāvanakāle “dibbacakkhū”ti vuccati, tasmā	2306	
PA_tika-abh08_t:2306_3	paramatthato nāmadvayena āgataṃ ekameva ñāṇaṃ, dibbacakkhuñāṇaṃ cutūpapātañāṇanti	2306	
PA_tika-abh08_t:2306_4	pana byañjanatoyeva nānanti. Katthaci manomayañāṇantipi visuṃ abhiññāñāṇaṃ āgataṃ,	2306	
PA_tika-abh08_t:2306_5	taṃ atthato iddhividhañāṇameva. Dibbacakkhuñāṇavaṇṇanā.	2306	
PA_tika-abh08_t:2307	1103. Idhāti imasmiṃ sāsane. Anena tarenāti anena abhidhammāvatāranāmakena tarena.	230	
PA_tika-abh08_t:2308	Iti abhidhammatthavikāsiniyā nāma	230	
PA_tika-abh08_t:2309	Abhidhammāvatārasaṃvaṇṇanāya	230	
PA_tika-abh08_t:2310	Abhiññāniddesavaṇṇanā niṭṭhitā.	231	
PA_tika-abh08_t:2311	17. Sattarasamo paricchedo	231	
PA_tika-abh08_t:2312	Abhiññārammaṇaniddesavaṇṇanā	231	
PA_tika-abh08_t:2313	1104-5. Pañca iddhividhādīnīti –	231	
PA_tika-abh08_t:2314	“Iddhividhaṃ dibbasotaṃ, paracittavijānanā;	231	
PA_tika-abh08_t:2315	Pubbenivāsānussati, dibbacakkhūti pañcadhā”ti. –	231	
PA_tika-abh08_t:2316_0	Evamāgatā pañca. Sattābhiññā imā panāti atītaṃsañāṇassa pubbenivāsānussatiñāṇe, manomayañāṇassa	2316	
PA_tika-abh08_t:2316_1	ca iddhividhañāṇe antogadhattā vuttaṃ. Atītaṃsañāṇaṃ nāma paresaṃ paccuppannabhave	2316	
PA_tika-abh08_t:2316_2	yāva paṭisandhipariyosānaṃ pavattacittārammaṇaṃ ñāṇaṃ. Manomayañāṇampi nāma manomayakāyābhinimmānādivasappavattaṃ iddhividhañāṇaṃ.	2316	
PA_tika-abh08_t:2317_0	1106. Idāni imesaṃ abhiññāñāṇānaṃ ārammaṇavinicchaye asammohatthaṃ taṃ dassetumārabhanto	2317	
PA_tika-abh08_t:2317_1	āha “sattanna”ntiādi. Cattāro ārammaṇattikāti parittārammaṇattiko maggārammaṇattiko	2317	
PA_tika-abh08_t:2317_2	atītārammaṇattiko ajjhattārammaṇattikoti ime cattāro ārammaṇattikā. Etthāti idaṃ	2317	
PA_tika-abh08_t:2317_3	paccāmasanaṃ kiṃ tikānaṃ, udāhu ārammaṇānanti, kiñcettha – yadi tikānaṃ, tadayuttaṃ.	2317	
PA_tika-abh08_t:2317_4	Na hi tikesu abhiññāñāṇāni pavattanti. Atha ārammaṇānaṃ, tampi ayuttaṃ. Na hi aññaṃ	2317	
PA_tika-abh08_t:2317_5	uddisitvā aññassa paccāmasanaṃ yuttanti. Yathā icchasi, tathā hotu. Bhavatu tāva	2317	
PA_tika-abh08_t:2317_6	tikānaṃ, nanu vuttaṃ “tikesu abhiññāñāṇāni nappavattantī”ti? Nāyaṃ virodho tikavohārena	2317	
PA_tika-abh08_t:2317_7	ārammaṇānaṃyeva gayhamānattā. Atha vā pana hotu ārammaṇānaṃ, nanu vuttaṃ “aññaṃ uddisitvā	2317	
PA_tika-abh08_t:2317_8	aññassa paccāmasanaṃ ayutta”nti. Ayampi na doso yathāvuttakāraṇenevāti.	2317	
PA_tika-abh08_t:2318_0	1107-10. Parittādīsu sattasūti asatipi vatthubhede bhūmikālasantānabhedavasena bhinnesu	2318	
PA_tika-abh08_t:2318_1	parittamahaggataatītānāgatapaccuppannaajjhattabahiddhārammaṇavasena sattasu parittādiārammaṇavibhāgesu.	2318	
PA_tika-abh08_t:2318_2	Iddhividhañāṇassa maggārammaṇatāya abhāvato idha maggārammaṇattiko na labbhati. Kāyaṃ	2318	
PA_tika-abh08_t:2318_3	cittasannissitaṃ katvā adissamānena kāyena gantukāmoti sambandho. Cittasannissitakaraṇañca	2318	
PA_tika-abh08_t:2318_4	taṃ viya kāyassa adissamānasīghagatikatāvasena taggatikatāpādanaṃ. Yathā cittaṃ na	2318	
PA_tika-abh08_t:2318_5	dissati sīghagamanañca, evaṃ kāyampi adissamānaṃ, sīghagamanañca katvā yathicchitaṭṭhānaṃ	2318	
PA_tika-abh08_t:2318_6	gantukāmoti ayañhettha attho. Cittavasenāti mahaggatacittavasena pariṇāmetīti pāṭhaseso.	2318	
PA_tika-abh08_t:2318_7	Tenāha “taṃ mahaggate ca cittasmiṃ samāropetī”ti. Pādakajjhānañhi samāpajjitvā vuṭṭhāya	2318	
PA_tika-abh08_t:2318_8	“ayaṃ kāyo idaṃ cittaṃ viya adissamāno, sīghagamano ca hotū”ti parikammaṃ karoti,	2318	
PA_tika-abh08_t:2318_9	parikammaṃ pana katvā puna samāpajjitvā vuṭṭhāya tatheva parikammaṃ karonto kāyaṃ	2318	
PA_tika-abh08_t:2318_10	gahetvā mahaggate pādakacitte samāropeti, taggatikaṃ karoti viya, adissamānaṃ, sīghagamanañca	23181	
PA_tika-abh08_t:2318_11	karoti. Taṃ pana sīghagamanatthaṃ abhāvitiddhipādānaṃ viya dandhaṃ appavattitvā katipayacittavāreheva	23181	
PA_tika-abh08_t:2318_12	icchitaṭṭhānappattivasena daṭṭhabbaṃ, na ekacittakkhaṇeneva. “Nāhaṃ, bhikkhave, aññaṃ	23181	
PA_tika-abh08_t:2318_13	ekadhammampi samanupassāmi, yaṃ evaṃ lahuparivattaṃ, yathayidaṃ, bhikkhave, citta”nti	23181	
PA_tika-abh08_t:2318_14	hi ettha añña-ggahaṇeneva rūpadhammānaṃ gahitattā cittakkhaṇavasena rūpappavatti	23181	
PA_tika-abh08_t:2318_15	na yuttā. Yattha yattha ca dhammā uppajjanti, tattha tattheva bhijjanti ca, na ca	23181	
PA_tika-abh08_t:2318_16	iddhibalena dhammānaṃ kenaci lakkhaṇaññathattaṃ sakkā kātunti. Cittavasena rūpakāyaṃ	23181	
PA_tika-abh08_t:2318_17	pādakajjhāne samāropentassa kāyameva ārammaṇanti āha “kāyārammaṇato”ti, kāye vaṇṇārammaṇatoti	23181	
PA_tika-abh08_t:2318_18	vuttaṃ hoti. Kāyasannissitaṃ katvā cittanti ettha na cittaṃ kāyaṃ viya dandhaṃ dissamānaṃ	23181	
PA_tika-abh08_t:2318_19	karoti, kintu dandhadissamānagatikaraṇamattamevāti daṭṭhabbaṃ.	23181	
PA_tika-abh08_t:2319_0	1112-3. Anāgatamatītañca karoti visayaṃ yadāti mahādhātunidhāne mahākassapattherādīnaṃ	2319	
PA_tika-abh08_t:2319_1	viya anāgataṃ adhiṭṭhahantānaṃ anāgataṃ ārammaṇaṃ karoti, kāyavasena cittapariṇāmanakāle	2319	
PA_tika-abh08_t:2319_2	tadeva ciraniruddhaṃ pādakajjhānaṃ ārammaṇaṃ karontānaṃ atītaṃ ārammaṇaṃ karoti,	2319	
PA_tika-abh08_t:2319_3	tadā atītārammaṇaṃ, anāgatagocarañca hoti, paccuppanno gocaro paccuppannassa rūpakāyassa	2319	
PA_tika-abh08_t:2319_4	ārammaṇakaraṇato. Hatthiādayo abhinimminantassāpi hi kiñcāpi parikammaṃ anāgatārammaṇaṃ	2319	
PA_tika-abh08_t:2319_5	hoti, adhiṭṭhānacittaṃ pana paccuppannārammaṇameva. Upacārārammaṇaṃ viya hi paṭibhāganimittaṃ	2319	
PA_tika-abh08_t:2319_6	tena saha pātubhūtameva tassārammaṇaṃ hoti.	2319	
PA_tika-abh08_t:2320_0	1114-5. Kāyaṃ …pe… siyāti attano kāyaṃ cittavasena pariṇāmanakāle ajjhattassa kāyassa	2320	
PA_tika-abh08_t:2320_1	ārammaṇakaraṇato, attano cittaṃ kāyavasena pariṇāmanakāle cittassa ārammaṇakaraṇato.	2320	
PA_tika-abh08_t:2320_2	Vā-saddena avuttasamuccayatthena gahite attano kumāravaṇṇādiabhinimmānakāle kāyassa	2320	
PA_tika-abh08_t:2320_3	ārammaṇakaraṇato ca ajjhattārammaṇaṃ siyā. Bahiddhā rūpadassaneti bahiddhā hatthiassādirūpadassanakāle.	2320	
PA_tika-abh08_t:2321_0	1116-8. Paccuppanne paritte cāti sarūpavibhāvanametaṃ. Dibbasotassa hi paccuppannova	2321	
PA_tika-abh08_t:2321_1	saddo ārammaṇaṃ hoti, so ca sabhāvato parittova. Kucchisaddassāti kucchiyaṃ vātasaddassa.	2321	
PA_tika-abh08_t:2321_2	Tattha pāṇakasaddassa pana savane bahiddhārammaṇameva. Vasitāpattassa attano vitakkavipphārasaddasavanepi	2321	
PA_tika-abh08_t:2321_3	ajjhattārammaṇanti vadanti, taṃ pana ekādasabhavaṅgacittato upari bhavaṅgaṃ pavattitumadatvā	2321	
PA_tika-abh08_t:2321_4	bhavaṅgato vuṭṭhāya āvajjanasamatthatāvasena vasitāpattasseva yujjati. “Parassa ca	2321	
PA_tika-abh08_t:2321_5	saddassā”ti sambandhitabbaṃ. Na hi parassa kucchisaddasavaneyeva bahiddhārammaṇaṃ	2321	
PA_tika-abh08_t:2321_6	hoti, atha kho parassa cittasamuṭṭhānasaddasavanepīti.	2321	
PA_tika-abh08_t:2322_0	1119-22. Parittādīsūti parittamahaggataappamāṇamaggaatītānāgatapaccuppannabahiddhārammaṇesu.	2322	
PA_tika-abh08_t:2322_1	Parittānanti kāmāvacaracittānaṃ. Majjhimānanti parittaappamāṇānaṃ majjhe bhavattā	2322	
PA_tika-abh08_t:2322_2	majjhimasaṅkhātānaṃ rūpārūpāvacaracittānaṃ. Majjhebhavatā ca desanāvasena, na sabhāvavasena.	2322	
PA_tika-abh08_t:2322_3	Cetopariyañāṇaṃ parassa cittameva jānāti, avasesakkhandhattayaṃ pana na jānātīti	2322	
PA_tika-abh08_t:2322_4	imaṃ mahāaṭṭhakathāvādaṃ sandhāyāha “maggacittassa jānane”tiādi. Ayañhettha adhippāyo	2322	
PA_tika-abh08_t:2322_5	– yasmā cetopariyañāṇaṃ cittameva jānāti, tasmā taṃ maggārammaṇaṃ na hoti, maggasampayuttacittajānanato	2322	
PA_tika-abh08_t:2322_6	pana pariyāyena maggārammaṇatā aṭṭhakathāyaṃ anuññātāti. Paṭṭhāne pana –	2322	
PA_tika-abh08_t:2323	“Kusalā khandhā iddhividhañāṇassa cetopariyañāṇassa pubbenivāsānussatiñāṇassa yathākammūpagañāṇassa anāgataṃsañāṇassa ārammaṇapaccayena paccayo”ti –	232	
PA_tika-abh08_t:2324	Vuttattā cattāropi khandhā cetopariyañāṇassa ārammaṇaṃ honti, tasmā nippariyāyeneva maggārammaṇatā labbhatīti idamettha saṅgahakārānaṃ sanniṭṭhānaṃ.	232	
PA_tika-abh08_t:2325_0	1123-5. Atītasattadivasabbhantare, anāgatasattadivasabbhantareyeva ca pavattaṃ paracittaṃ	2325	
PA_tika-abh08_t:2325_1	cetopariyañāṇaṃ jānāti, tato paṭṭhāya pana paṭisandhipariyosānaṃ, cutipariyosānañca	2325	
PA_tika-abh08_t:2325_2	pavattaṃ atītaṃsañāṇassa, anāgataṃsañāṇassa ca gocaranti adhippāyenāha “atīte”tiādi.	2325	
PA_tika-abh08_t:2325_3	Atītassa, anāgatassa ca paracittassa jānanaṃ sambhavati, paccuppannassa pana na sambhavatīti	2325	
PA_tika-abh08_t:2325_4	pucchati “kathañca panā”tiādi. Itaro yattha sambhavati, taṃ dassetuṃ paccuppannaṃ	2325	
PA_tika-abh08_t:2325_5	tāva vibhajitvā dassento “paccuppannaṃ tidhā vutta”ntiādimāha. Khaṇasantatiaddhatoti	2325	
PA_tika-abh08_t:2325_6	khaṇapaccuppannaṃ santatipaccuppannaṃ addhāpaccuppannanti evaṃ khaṇasantatiaddhāvasena tidhā vuttaṃ.	2325	
PA_tika-abh08_t:2326_0	1126. Tikkhaṇasampattanti uppādaṭṭhitibhaṅgavasena khaṇattayapariyāpannaṃ. Paccuppannakhaṇādikanti	2326	
PA_tika-abh08_t:2326_1	khaṇa-saddādikaṃ paccuppannaṃ khaṇapaccuppannanti vuttaṃ hoti. Ekadvesantativārapariyāpannanti	2326	
PA_tika-abh08_t:2326_2	ettha andhakāre nisīditvā ālokaṭṭhānaṃ gatassa na ca tāva ārammaṇaṃ pākaṭaṃ hoti,	2326	
PA_tika-abh08_t:2326_3	yāva pana taṃ pākaṭaṃ hoti, etthantare pavattā rūpasantati, arūpasantati vā “ekadvesantativārā”ti	2326	
PA_tika-abh08_t:2326_4	veditabbā. “Ālokaṭṭhāne vicaritvā ovarakaṃ paviṭṭhassāpi na tāva sahasā rūpaṃ pākaṭaṃ	2326	
PA_tika-abh08_t:2326_5	hoti, yāva taṃ pākaṭaṃ hoti, pubbeva tattha nisinnassa viya etthantare ekadvesantativārā	2326	
PA_tika-abh08_t:2326_6	veditabbā. Dūre ṭhatvā pana rajakādīnaṃ hatthavikāraṃ, ghaṇṭibherīādiākoṭanahatthavikārañca	2326	
PA_tika-abh08_t:2326_7	disvā na pana tāva saddaṃ suṇāti, yāva pana taṃ suṇāti, etthantare ekadvesantativārā	2326	
PA_tika-abh08_t:2326_8	veditabbā”ti evaṃ tāva majjhimabhāṇakattherā vadanti.	2326	
PA_tika-abh08_t:2327_0	Saṃyuttabhāṇakā pana “rūpasantati arūpasantatīti dve santatiyo vatvā udakaṃ akkamitvā	2327	
PA_tika-abh08_t:2327_1	gatassa yāva tīre akkantaudakalekhā na vippasīdati, addhānato āgatassa yāva kāye	2327	
PA_tika-abh08_t:2327_2	usumabhāvo na vūpasammati, ātapā āgantvā gabbhaṃ paviṭṭhassa yāva andhakārabhāvo	2327	
PA_tika-abh08_t:2327_3	na vigacchati, antogabbhe kammaṭṭhānaṃ manasikatvā divā vātapānaṃ vivaritvā olokentassa	2327	
PA_tika-abh08_t:2327_4	yāva akkhīnaṃ phandanabhāvo na vūpasammati, ayaṃ rūpasantati nāma. Dve tayo javanavārā	2327	
PA_tika-abh08_t:2327_5	arūpasantati nāmāti vatvā tadubhayampi santatipaccuppannaṃ nāmā”ti evaṃ ekameva santativāraṃ	2327	
PA_tika-abh08_t:2327_6	vadanti. Tattha majjhimabhāṇakavāde ekaccassa sīghampi pākaṭaṃ hotīti ekadvesantativārāti	2327	
PA_tika-abh08_t:2327_7	eka-ggahaṇampi kataṃ. Ācariyadhammapālatthero pana “atiparittasabhāvautuādisamuṭṭhānā	2327	
PA_tika-abh08_t:2327_8	vā ekadvesantativārā veditabbā”tipi āha.	2327	
PA_tika-abh08_t:2328_0	1127-8. Ekabbhavaparicchinnanti ekasmiṃ bhave paṭisandhicutivasena paricchinnaṃ ekabhavapariyāpannaṃ	2328	
PA_tika-abh08_t:2328_1	dhammajātaṃ. Yaṃ sandhāya vuttaṃ “yo cāvuso mano, ye ca dhammā, ubhayametaṃ paccuppannaṃ,	2328	
PA_tika-abh08_t:2328_2	tasmiṃ ce paccuppanne chandarāgapaṭibaddhaṃ hoti viññāṇa”ntiādi, santatipaccuppannañcettha	2328	
PA_tika-abh08_t:2328_3	abhidhammaṭṭhakathāsu āgataṃ, addhāpaccuppannaṃ sutte. Kecīti abhayagirivāsino.	2328	
PA_tika-abh08_t:2329_0	1129-30. Yathā cātiādi ettha tesaṃ opammadassanaṃ. Ekapupphaṃ attano vaṇṭena ekassa	2329	
PA_tika-abh08_t:2329_1	vaṇṭaṃ vijjhatīti sambandho. Mahājanassāpi…pe… vijjhatīti “atītaṃ cittaṃ, anāgataṃ	2329	
PA_tika-abh08_t:2329_2	cittaṃ, imassa cittaṃ, asukassa citta”nti evaṃ vibhāgaṃ akatvā parassa cittaṃ jānāmicceva	2329	
PA_tika-abh08_t:2329_3	rāsivasena mahājanassa citte āvajjite ekassa cittaṃ ekena cittena uppādakkhaṇe vā	2329	
PA_tika-abh08_t:2329_4	ṭhitikkhaṇe vā bhaṅgakkhaṇe vā ekantena paṭivijjhatīti attho.	2329	
PA_tika-abh08_t:2330_0	1131-2. Taṃ pana tesaṃ vacanaṃ ayuttanti dassetuṃ “yenāvajjatī”tiādi vuttaṃ. Vassasahassampi	2330	
PA_tika-abh08_t:2330_1	hi evaṃ āvajjayato āvajjanajavanānaṃ ekasmiṃ ārammaṇe ṭhānaṃ natthi, abhiññācittañca	2330	
PA_tika-abh08_t:2330_2	sace khaṇapaccuppannaṃ jānāti, āvajjanena saha ekārammaṇe vattamānameva jānāti, no	2330	
PA_tika-abh08_t:2330_3	aññathā, tasmā tesaṃ āvajjanajavanānaṃ dvinnaṃ saha ekasmiṃ ārammaṇe aṭṭhānābhāvato	2330	
PA_tika-abh08_t:2330_4	taṃ na yujjati. Bhavatu tāva ko ettha dosoti ce āha “āvajjanajavanāna”ntiādi. Tattha	2330	
PA_tika-abh08_t:2330_5	maggaphalavīthito aññaṃ aniṭṭhaṭṭhānaṃ. Maggaphalavīthiyañhi āvajjanādīnaṃ saṅkhārārammaṇattā,	2330	
PA_tika-abh08_t:2330_6	gotrabhuādīnañca nibbānārammaṇattā nānārammaṇatā iṭṭhā, aññattha pana aniṭṭhā, tasmā	2330	
PA_tika-abh08_t:2330_7	aniṭṭhe ṭhāne javanāvajjanānaṃ nānārammaṇatāpattidoso ayuttoti taṃ tesaṃ vacanaṃ	2330	
PA_tika-abh08_t:2330_8	ayuttanti pakāsitaṃ aṭṭhakathāsūti adhippāyo.	2330	
PA_tika-abh08_t:2331_0	1133-4. Yadi evaṃ, kathaṃ cetopariyañāṇaṃ paccuppannārammaṇaṃ hotīti āha “tasmā”tiādi.	2331	
PA_tika-abh08_t:2331_1	Yasmā evaṃ ayuttanti pakāsitaṃ, tasmā. Javanavāratoti ekajavanavāravasena. Idaṃ pana	2331	
PA_tika-abh08_t:2331_2	khaṇapaccuppannānantaraṃ lahukaṃ katvā paccuppannadassanatthaṃ vuttaṃ, yaṃ pana vattamānajavanavīthito	2331	
PA_tika-abh08_t:2331_3	atītānāgatavasena dvitijavanavīthiparimāṇakāle pavattaṃ paracittaṃ, taṃ sabbampi	2331	
PA_tika-abh08_t:2331_4	“santatipaccuppannaṃ nāmā”ti aṭṭhakathāyaṃ vuttaṃ, tasmā javanavāratoti dvitijavanavāravasena	2331	
PA_tika-abh08_t:2331_5	dīpetabbaṃ, na sakalena paccuppannaddhunāti adhippāyo. Niddiṭṭhaṃ saṃyuttaṭṭhakathāyaṃ.	2331	
PA_tika-abh08_t:2331_6	Tatrāyaṃ dīpanātiādi javanavārassa addhāpaccuppannabhāvadīpanamukhena iddhicittassa	2331	
PA_tika-abh08_t:2331_7	pavattiākāradīpanaṃ.	2331	
PA_tika-abh08_t:2332_0	1139-41. Santatipaccuppannampi addhāpaccuppanneneva saṅgahetvā āha “addhāvasā…pe…	2332	
PA_tika-abh08_t:2332_1	panā”ti. Ānandācariyo panettha abhidhammamātikāya āgatassa paccuppannapadassa addhāsantatipaccuppannapadatthatā	2332	
PA_tika-abh08_t:2332_2	na katthaci pāḷiyaṃ vuttā, tasmā cittasāmaññena cittaṃ āvajjayamānaṃ abhimukhībhūtaṃ	2332	
PA_tika-abh08_t:2332_3	vijjamānacittaṃ āvajjeti, parikammāni ca taṃ taṃ vijjamānacittaṃ cittasāmaññeneva	2332	
PA_tika-abh08_t:2332_4	ārammaṇaṃ katvā cittajānanaparikammāni hutvā pavattanti. Cetopariyañāṇaṃ pana vijjamānacittaṃ	2332	
PA_tika-abh08_t:2332_5	paṭivijjhantaṃ tena saha ekakkhaṇe uppajjati. Tattha yasmā santānaggahaṇato ekattavasena	2332	
PA_tika-abh08_t:2332_6	āvajjanādīni cittanteva pavattāni, tañca cittameva, yaṃ cetopariyañāṇena vibhāvitaṃ,	2332	
PA_tika-abh08_t:2332_7	tasmā samānākārappavattito na aniṭṭhe ṭhāne nānārammaṇatā hotīti khaṇapaccuppannavaseneva	2332	
PA_tika-abh08_t:2332_8	imassa paccuppannārammaṇataṃ icchati. Itarānīti āvajjanaparikammacittāni. Cakkhudvāre	2332	
PA_tika-abh08_t:2332_9	viññāṇanti cakkhuviññāṇaṃ.	2332	
PA_tika-abh08_t:2333_0	1143-7. Parittādīsu aṭṭhasūti cetopariyañāṇassa vuttesu paccuppannārammaṇaṃ hitvā	2333	
PA_tika-abh08_t:2333_1	navattabbārammaṇañca pakkhipitvā aṭṭhasu parittādīsu. Atīte…pe… phalampi vāti ettha	2333	
PA_tika-abh08_t:2333_2	attanāti nidassanamattaṃ. Parehipi bhāvitamaggaṃ, sacchikataphalañca pubbenivāsānussatiñāṇena	2333	
PA_tika-abh08_t:2333_3	samanussarati. Vā-saddena vā avuttasamuccayatthena attanā bhāvitaṃ maggaṃ, phalampi	2333	
PA_tika-abh08_t:2333_4	vā parehi bhāvitaṃ maggaṃ, phalampi vāti evamattho gahetabbo. Tathā ca vuttaṃ aṭṭhakathāyaṃ	2333	
PA_tika-abh08_t:2333_5	“attanā, parehi bhāvitamaggaṃ, sacchikataphalañca anussaraṇakāle”ti. Eva-kāraṃ pana	2333	
PA_tika-abh08_t:2333_6	padapūraṇamattameva. Phalampi vāti ettha “bhāvita”nti na sambandhitabbaṃ. Na hi phalaṃ	2333	
PA_tika-abh08_t:2333_7	bhāvetabbaṃ hoti, atha kho sacchikātabbamevāti. Samanussarato magganti etthāpi “attanā,	2333	
PA_tika-abh08_t:2333_8	parehi vā bhāvita”nti sambandhitabbaṃ. Ekantatoti niyamato.	2333	
PA_tika-abh08_t:2334_0	1148-50. Nanu ca cetopariyañāṇayathākammūpagañāṇānipi atītārammaṇāneva, kiṃ pana	2334	
PA_tika-abh08_t:2334_1	tesaṃ, imassa ca ārammaṇe nānākaraṇanti āha “cetopariyañāṇampī”tiādi. Kiñcāpīti ayaṃ	2334	
PA_tika-abh08_t:2334_2	nipātasamudāyo, eko vā nipāto visesānabhidhānanimitte upagamane daṭṭhabbo. Atha khoti	2334	
PA_tika-abh08_t:2334_3	visesābhidhānasamārambhe. Cittamevāti idaṃ pubbe vicāritameva. Atīte cetanāmattanti	2334	
PA_tika-abh08_t:2334_4	idampi pubbe viya mahāaṭṭhakathāvādaṃ sandhāyeva vuttaṃ. Tattha hi yathākammūpagañāṇassa	2334	
PA_tika-abh08_t:2334_5	cetanāmattameva ārammaṇaṃ hoti, na cittaṃ, nāpi itare dhammā, yato taṃ yathākammūpaganti	2334	
PA_tika-abh08_t:2334_6	vuccatīti iminā adhippāyena yathākammūpagañāṇaṃ atītacetanāmattameva ārammaṇaṃ karotīti	2334	
PA_tika-abh08_t:2334_7	vuttaṃ, heṭṭhā dassitapāḷivasena sabbe cattāropi khandhā yathākammūpagañāṇassa ārammaṇanti	2334	
PA_tika-abh08_t:2334_8	saṅgahakārānaṃ sanniṭṭhānaṃ. Natthi kiñci agocaranti kiñci khandhaṃ vā khandhapaṭibaddhaṃ	2334	
PA_tika-abh08_t:2334_9	nāmagottādiṃ vā agocaraṃ nāma natthi. Tañhi atītakkhandhakhandhapaṭibaddhesu dhammesu	2334	
PA_tika-abh08_t:2334_10	sabbaññutaññāṇasamānagatikamevāti adhippāyo.	23341	
PA_tika-abh08_t:2335_0	1151-2. Attakkhandhānussaraṇeti attano khandhānussaraṇakāle. Saraṇe…pe… gocaranti	2335	
PA_tika-abh08_t:2335_1	“atīte vipassī bhagavā ahosi, tassa mātā bandhumatī, pitā bandhumā”tiādinā nayena	2335	
PA_tika-abh08_t:2335_2	nāmagottādiṃ, pathavīnimittādiñca anussaraṇakāle navattabbārammaṇaṃ hoti. Navattabbagocaranti	2335	
PA_tika-abh08_t:2335_3	hi parittārammaṇaatītārammaṇattikavasena vuttaṃ, ajjhattārammaṇattikavasena pana	2335	
PA_tika-abh08_t:2335_4	ākiñcaññāyatanajjhānassa ārammaṇabhūtadhammārammaṇakāle navattabbārammaṇaṃ hoti,	2335	
PA_tika-abh08_t:2335_5	avasesapaññattārammaṇakāle bahiddhārammaṇaṃ hoti. Nāmagottanti cettha khandhapaṭibaddho	2335	
PA_tika-abh08_t:2335_6	sammutisiddho byañjanattho, na byañjanaṃ. Byañjanañhi saddāyatanasaṅgahitattā parittaṃ	2335	
PA_tika-abh08_t:2335_7	hoti. Yathāha “niruttipaṭisambhidā parittārammaṇā”ti.	2335	
PA_tika-abh08_t:2336_0	1154. Dibbasotasamanti yasmā paccuppannaṃ, parittañca rūpaṃ ārammaṇaṃ karoti, tasmā	2336	
PA_tika-abh08_t:2336_1	paccuppannārammaṇaṃ, parittārammaṇañca hoti, attano kucchigatarūpadassane, parassa	2336	
PA_tika-abh08_t:2336_2	hadayanissitalohitadassanādīsu ca ajjhattārammaṇaṃ, bahiddhārammaṇañca hoti.	2336	
PA_tika-abh08_t:2337_0	1155-6. Parittādīsu aṭṭhasūti pubbenivāsānussatiñāṇassa vuttesu atītārammaṇaṃ vajjetvā	2337	
PA_tika-abh08_t:2337_1	anāgatārammaṇaṃ pakkhipitvā aṭṭhasu. Nibbattissati…pe… pajānatoti iminā nibbattakkhandhajānanamāha.	2337	
PA_tika-abh08_t:2337_2	Anāgataṃsañāṇassa anāgatamagocaraṃ natthi. Tampi hi anāgatakkhandhakhandhapaṭibaddhesu	2337	
PA_tika-abh08_t:2337_3	dhammesu sabbaññutaññāṇasamānagatikameva.	2337	
PA_tika-abh08_t:2338	1163. Jānane nāmagottassāti “anāgate metteyyo nāma sammāsambuddho uppajjissati, tassa subrahmā nāma pitā bhavissati, brahmavatī nāma mātā”tiādinā nayena nāmagottādijānanakāle.	233	
PA_tika-abh08_t:2339	1164-5. Parittādīsu pañcasūti parittamahaggataatītaajjhattabahiddhārammaṇavasena pañcasu. Kāmakammassāti kāmāvacarakammassa.	233	
PA_tika-abh08_t:2340	1169. Vividhatthavaṇṇapadanti nānappakāraatthapadehi, byañjanapadehi ca sampannaṃ. Madhuratthamatinīharanti madhuratthaṃ atinīharañcāti padacchedo.	234	
PA_tika-abh08_t:2341	Iti abhidhammatthavikāsiniyā nāma	234	
PA_tika-abh08_t:2342	Abhidhammāvatārasaṃvaṇṇanāya	234	
PA_tika-abh08_t:2343	Abhiññārammaṇaniddesavaṇṇanā niṭṭhitā.	234	
PA_tika-abh08_t:2344	18. Aṭṭhārasamo paricchedo	234	
PA_tika-abh08_t:2345	Diṭṭhivisuddhiniddesavaṇṇanā	234	
PA_tika-abh08_t:2346_0	1170-2. Idāni yasmā evaṃ abhiññāvasena adhigatānisaṃsāya thiratarāya samādhibhāvanāya	2346	
PA_tika-abh08_t:2346_1	samannāgatena bhikkhunā paññā bhāvetabbā hoti. Evañhi sā sabbākārena thiratarā sikhappattā	2346	
PA_tika-abh08_t:2346_2	ca hoti, tasmā tassā bhāvanānayavibhāvanatthamārabhanto āha “samādhiṃ panā”tiādi.	2346	
PA_tika-abh08_t:2346_3	Kā paññāti sarūpapucchā. Ko catthoti imissā ko attho. Paññāti padaṃ kaṃ abhidheyyatthaṃ	2346	
PA_tika-abh08_t:2346_4	nissāya vattatīti adhippāyo.	2346	
PA_tika-abh08_t:2347_0	1173-4. Paññā vipassanāpaññāti idhādhippetameva paññaṃ dasseti, aññattha pana bahuvidho	2347	
PA_tika-abh08_t:2347_1	paññāpabhedo hoti. Puññacittasamāyutāti kusalacittasampayuttā. Ettha ca puñña-ggahaṇena	2347	
PA_tika-abh08_t:2347_2	duvidhampi abyākataṃ nivatteti, tathā “atthi saṃkiliṭṭhā”ti evaṃ pavattaṃ micchāvādaṃ	2347	
PA_tika-abh08_t:2347_3	paṭisedheti. Vipassanā-ggahaṇena kammassakatādivasappavattaṃ sesakusalapaññaṃ. Jānanā	2347	
PA_tika-abh08_t:2347_4	vā pakāratoti vutte “kimidaṃ pakārato jānanaṃ nāmā”ti anuyogaṃ manasi nidhāya sañjānanavijānanākāravisiṭṭhaṃ	2347	
PA_tika-abh08_t:2347_5	nānappakārato jānananti dassetuṃ “saññāviññāṇapaññānaṃ, ko viseso kimantara”nti kathetukamyatāpucchaṃ	2347	
PA_tika-abh08_t:2347_6	katvā vissajjanamāha “saññāviññāṇapaññāna”ntiādinā. Jānanatte samepi cāti visayavijānanākāre samānepi.	2347	
PA_tika-abh08_t:2348_0	1175. Sañjānanamattaṃvāti “nīlapīta”ntiādikaṃ ārammaṇe vijjamānaṃ, avijjamānaṃ vā	2348	
PA_tika-abh08_t:2348_1	saññānimittaṃ katvā jānanaṃ. Tathā hesā puna sañjānanapaccayakaraṇarasā. Matta-saddena	2348	
PA_tika-abh08_t:2348_2	visesanivattiatthena vijānanappajānanākāre nivatteti, eva-kārena kadācipi imissā	2348	
PA_tika-abh08_t:2348_3	te visesā na santiyevāti avadhāreti. Tenāha “lakkhaṇappaṭivedha”ntiādi. “Aniccaṃ	2348	
PA_tika-abh08_t:2348_4	dukkhamanattā”ti lakkhaṇapaṭivedhaṃ kātuṃ neva sakkoti, viññāṇakiccampi kātuṃ na	2348	
PA_tika-abh08_t:2348_5	sakkoti, saññā kuto paññākiccaṃ kareyyāti lakkhaṇapaṭivedhaṃ kātuṃ na sakkoticceva	2348	
PA_tika-abh08_t:2348_6	vuttaṃ, na vuttaṃ “maggaṃ pāpetuṃ na sakkotī”ti.	2348	
PA_tika-abh08_t:2349_0	1176. Viññāṇaṃ pana ārammaṇe pavattamānaṃ na tattha saññā viya nīlapītādikassa sañjānanavaseneva	2349	
PA_tika-abh08_t:2349_1	pavattati, atha kho taṃ tattha aniccatādivisesaṃ, aññañca tādisaṃ visesaṃ jānantameva	2349	
PA_tika-abh08_t:2349_2	pavattatīti āha “viññāṇaṃ panā”tiādi. Kathaṃ pana viññāṇaṃ lakkhaṇapaṭivedhaṃ karotīti?	2349	
PA_tika-abh08_t:2349_3	Paññāya dassitamaggena. Lakkhaṇārammaṇikavipassanāya hi anekavāraṃ lakkhaṇāni paṭivijjhitvā	2349	
PA_tika-abh08_t:2349_4	pavattamānāya paguṇabhāvato paricayavasena ñāṇavippayuttacittenapi vipassanā sambhavati,	2349	
PA_tika-abh08_t:2349_5	yathā taṃ paguṇassa ganthassa sajjhāyane ñāyāgatāpi vārā na viññāyanti. Lakkhaṇaṃ	2349	
PA_tika-abh08_t:2349_6	paṭivijjhitunti ca lakkhaṇānaṃ ārammaṇakaraṇaṃ sandhāya vuttaṃ, na paṭivijjhanaṃ.	2349	
PA_tika-abh08_t:2350_0	1177. Ussakkitvāti 220 udayabbayādiñāṇapaṭipāṭiyā ārabhitvā maggaṃ pāpetumeva taṃ	2350	
PA_tika-abh08_t:2350_1	viññāṇaṃ na sakkoti asambodhasabhāvattā. Vuttanayanti viññāṇe vuttanayaṃ. Sā hi ārammaṇañca	2350	
PA_tika-abh08_t:2350_2	jānāti, lakkhaṇañca paṭivijjhati. Attano pana anaññasādhāraṇena ānubhāvena maggaṃ	2350	
PA_tika-abh08_t:2350_3	pāpetuñca sakkoti. Bālagāmikaheraññikānaṃ kahāpaṇajānanamiva ca nesaṃ ārammaṇajānanaṃ	2350	
PA_tika-abh08_t:2350_4	veditabbaṃ. Yathā hi heraññikaphalake ṭhapitaṃ kahāpaṇarāsiṃ eko asañjātavohārabuddhi	2350	
PA_tika-abh08_t:2350_5	bāladārako, eko gāmikapuriso, eko heraññikoti tīsu janesu passamānesu bāladārako	2350	
PA_tika-abh08_t:2350_6	kahāpaṇānaṃ cittavicittadīgharassacaturassaparimaṇḍalabhāvamattameva jānāti, “idaṃ	2350	
PA_tika-abh08_t:2350_7	manussānaṃ upabhogaparibhogāvahaṃ ratanasammata”nti na jānāti. Gāmikapuriso tadubhayaṃ	2350	
PA_tika-abh08_t:2350_8	jānāti, “ayaṃ cheko mahāsāro, ayaṃ kūṭo, ayaṃ aḍḍhasāro, ayaṃ pādasāro”tiādikaṃ pana	2350	
PA_tika-abh08_t:2350_9	vibhāgaṃ na jānāti. Heraññiko sabbepi te pakāre jānāti, jānanto ca oloketvāpi jānāti,	2350	
PA_tika-abh08_t:2350_10	ākoṭitasaddaṃ sutvāpi jānāti, gandhaṃ ghāyitvāpi rasaṃ sāyitvāpi hatthena dhārayitvāpi	23501	
PA_tika-abh08_t:2350_11	“asukasmiṃ gāme vā nigame vā nagare vā pabbate vā nadītīre vā kato”tipi “asukaācariyena	23501	
PA_tika-abh08_t:2350_12	kato”tipi jānāti. Tattha saññā asañjātavohārabuddhino bāladārakassa kahāpaṇadassanaṃ	23501	
PA_tika-abh08_t:2350_13	viya vibhāgaṃ akatvā piṇḍavaseneva ārammaṇaṃ gaṇhāti nīlādivasena ārammaṇassa upaṭṭhānākāraggahaṇato,	23501	
PA_tika-abh08_t:2350_14	viññāṇaṃ gāmikapurisassa kahāpaṇadassanamiva ekaccavisesaggahaṇasamatthatāya, paññā	23501	
PA_tika-abh08_t:2350_15	anavasesaggahaṇasamatthatāya heraññikassa kahāpaṇadassanamiva daṭṭhabbāti.	23501	
PA_tika-abh08_t:2351_0	1178-80. Sabhāvapaṭivedhananti sako bhāvo, samāno vā bhāvo sabhāvo, tassa paṭivedhanaṃ	2351	
PA_tika-abh08_t:2351_1	ñātapariññātīraṇapariññāvasena sabhāvasāmaññalakkhaṇapaṭivedhanaṃ. Ghaṭapaṭādipaṭicchādakassa	2351	
PA_tika-abh08_t:2351_2	bāhirandhakārassa dīpāloko viya yathāvuttadhammasabhāvapaṭicchādakassa viddhaṃsanarasā.	2351	
PA_tika-abh08_t:2351_3	Uppajjamānoyeva hi ñāṇāloko hadayandhakāraṃ vidhamento uppajjatīti āha “sammohanandhakārassa,	2351	
PA_tika-abh08_t:2351_4	viddhaṃsanarasā matā”ti. Tatoyeva sabbadhammesu asammuyhanākārena paccupatiṭṭhati,	2351	
PA_tika-abh08_t:2351_5	kāraṇabhūtā vā sayaṃ phalabhūtaṃ asammohaṃ paccupatiṭṭhāpetīti āha “asammohapaccupaṭṭhānā”ti.	2351	
PA_tika-abh08_t:2351_6	Vipassanāpaññāya idhādhippetattā samādhi tassā padaṭṭhānaṃ. Tathā hi “samāhito yathābhūtaṃ	2351	
PA_tika-abh08_t:2351_7	pajānātī”ti suttapadanti āha “samādhāsannakāraṇā”ti.	2351	
PA_tika-abh08_t:2352_0	1181-2. Dhammasabhāvapaṭivedho nāma paññāya āveṇiko sabhāvo, na tenassā koci vibhāgo	2352	
PA_tika-abh08_t:2352_1	labbhatīti āha “lakkhaṇenekadhā vuttā”ti. Lujjanapalujjanaṭṭhena loko vuccati vaṭṭaṃ,	2352	
PA_tika-abh08_t:2352_2	tappariyāpannatāya loke niyuttā, tattha vā viditāti lokikā. Tattha apariyāpannattā	2352	
PA_tika-abh08_t:2352_3	alokikā. Katamā panettha lokiyā, katamā lokuttarā cāti āha “lokiyenā”tiādi. Lokiyakusalacittuppādesu	2352	
PA_tika-abh08_t:2352_4	maggasampayuttā lokiyena maggena yuttā. Visesato pana diṭṭhivisuddhiādivisuddhicatukkasaṅgahitamaggasaṃyuttā	2352	
PA_tika-abh08_t:2352_5	samudāye pavattā paññā tadekadesesupi pavattatīti magga-ggahaṇaṃ kataṃ, paccekampi	2352	
PA_tika-abh08_t:2352_6	vā sammādiṭṭhiādīnaṃ maggasamaññāti katvā. Lokato uttarā uttiṇṇāti lokuttarā. Lokuttarāpi	2352	
PA_tika-abh08_t:2352_7	hi maggasampayuttā bhāvetabbā, vipassanāpariyosāne labbhatevāti lokuttara-ggahaṇaṃ	2352	
PA_tika-abh08_t:2352_8	na virujjhati. Tenāha “lokuttarenā”tiādi. Sutamayāditotiādiggahaṇena bhāvanāmayaṃ saṅgaṇhāti.	2352	
PA_tika-abh08_t:2353_0	1183-5. Attanova cintāyāti tassa tassa anavajjassa atthassa sādhane paropadesena	2353	
PA_tika-abh08_t:2353_1	vinā attano upāyacintāvaseneva. Bhūripaññenāti mahāpaññena, patthaṭatāya pathavīsamānapaññena	2353	
PA_tika-abh08_t:2353_2	vāti attho. Parato pana sutvānāti parato upadesaṃ sutvā. Suteneva ca nipphannāti	2353	
PA_tika-abh08_t:2353_3	antogatahetvatthamidaṃ visesanaṃ, suteneva nipphannattāti attho. “Nipphannattā sutena	2353	
PA_tika-abh08_t:2353_4	vā”ti vā pāṭho. Yathā vāpi tathā vāti parato sutvā vā asutvā vā. Appanāpattāti idaṃ	2353	
PA_tika-abh08_t:2353_5	sikhāpattaṃ bhāvanāmayaṃ dassetuṃ vuttaṃ, na pana appanāpattāva bhāvanāmayāti. Tissopi	2353	
PA_tika-abh08_t:2353_6	panetā paññā pāḷivasena evaṃ veditabbā –	2353	
PA_tika-abh08_t:2354_0	“Tattha katamā cintāmayā paññā? Yogavihitesu vā kammāyatanesu yogavihitesu vā sippāyatanesu	2354	
PA_tika-abh08_t:2354_1	yogavihitesu vā vijjāṭhānesu kammassakataṃ vā saccānulomikaṃ vā rūpaṃ aniccanti vā,	2354	
PA_tika-abh08_t:2354_2	vedanā, saññā, saṅkhārā, viññāṇaṃ aniccanti vā, yaṃ evarūpaṃ anulomikaṃ khantiṃ diṭṭhiṃ	2354	
PA_tika-abh08_t:2354_3	ruciṃ mudiṃ pekkhaṃ dhammanijjhānakkhantiṃ parato asutvā paṭilabhati, ayaṃ vuccati	2354	
PA_tika-abh08_t:2354_4	cintāmayā paññā. Tattha katamā sutamayā paññā…pe… sutvā paṭilabhati, ayaṃ vuccati	2354	
PA_tika-abh08_t:2354_5	sutamayā paññā. Sabbāpi samāpannassa paññā bhāvanāmayā paññā”ti.	2354	
PA_tika-abh08_t:2355_0	Ettha ca kiñcāpi kammāyatanādivasena cintāmayasutamayapaññā mahaggatalokuttaravasena	2355	
PA_tika-abh08_t:2355_1	bhāvanāmayapaññā ca vuttā, idha pana antimabhavikānaṃ dvinnaṃ bodhisattānameva labbhamānā	2355	
PA_tika-abh08_t:2355_2	cintāmayabhūtā saccānulomikā paññā, pūritapāramīnaṃ avasesamahāpaññānaṃ labbhamānā	2355	
PA_tika-abh08_t:2355_3	sutamayā saccānulomikā paññā, lokuttarappanāpattāpi bhāvanāmayapaññāva adhippetā.	2355	
PA_tika-abh08_t:2356_0	1186. Paṭisambhidācatukkassāti atthadhammaniruttipaṭibhānasaṅkhātassa paṭisambhidācatukkassa	2356	
PA_tika-abh08_t:2356_1	vasena. Nanu cettha vipassanāpaññā adhippetā, kasmā paṭisambhidā āhaṭāti? Vipassakānaṃ	2356	
PA_tika-abh08_t:2356_2	ñāṇapāṭavatthaṃ paññāppabhede niddisiyamāne paṭisambhidāpaññāpi vattukāmatāya, paṭisambhidāpaññāya	2356	
PA_tika-abh08_t:2356_3	vā vipassanāphalabhūtattā lokiyalokuttarapaññādhikāre vā lokuttarapaññāya saha pāpuṇitabbaṃ	2356	
PA_tika-abh08_t:2356_4	paṭisambhidāpaññampi vattukāmatāya idheva vuttāti. Atthadhammaniruttīsu ñāṇanti “atthe	2356	
PA_tika-abh08_t:2356_5	ñāṇaṃ atthapaṭisambhidā, dhamme ñāṇaṃ dhammapaṭisambhidā, tatra dhammaniruttābhilāpe	2356	
PA_tika-abh08_t:2356_6	ñāṇaṃ niruttipaṭisambhidā”ti evamāgataṃ atthādīsu tīsu pabhedagataṃ ñāṇattayaṃ. Tīsupīti	2356	
PA_tika-abh08_t:2356_7	yathāvuttesu tīsupi paṭisambhidāñāṇesu gocarakiccalakkhaṇarasapaccupaṭṭhānapadaṭṭhānabhūmiādivasena	2356	
PA_tika-abh08_t:2356_8	te ārammaṇaṃ katvā paccavekkhantassa imāni ñāṇāni idamatthajotakānīti evaṃ pabhedagataṃ	2356	
PA_tika-abh08_t:2356_9	ñāṇaṃ, parittamahaggataappamāṇavasena vā tīsu ñāṇesu ñāṇaṃ. Paṭisambhidārammaṇampi	2356	
PA_tika-abh08_t:2356_10	hi paṭibhānapaṭisambhidā hoti. Teneva ca suttantabhājanīyapāḷiyaṃ “ñāṇesu ñāṇa”nti,	23561	
PA_tika-abh08_t:2356_11	aṭṭhakathāya ca “sabbatthakañāṇaṃ ārammaṇaṃ katvā ñāṇaṃ paccavekkhantassa pabhedagataṃ	23561	
PA_tika-abh08_t:2356_12	ñāṇa”nti avisesena vuttaṃ. Evañca katvā mahaggatapaṭisambhidāñāṇassa abhāvepi niruttipaṭisambhidā	23561	
PA_tika-abh08_t:2356_13	parittārammaṇā, tisso paṭisambhidā siyā parittārammaṇā, siyā mahaggatārammaṇā, siyā	23561	
PA_tika-abh08_t:2356_14	appamāṇārammaṇāti paṭibhānapaṭisambhidāya mahaggatārammaṇatāpi pañhāpucchakapāḷiyaṃ vuttā.	23561	
PA_tika-abh08_t:2357	Abhidhammabhājanīye pana –	235	
PA_tika-abh08_t:2358_0	“Yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ ñāṇasampayuttaṃ	2358	
PA_tika-abh08_t:2358_1	rūpārammaṇaṃ vā…pe… dhammārammaṇaṃ vā, yaṃ yaṃ vā panārabbha, tasmiṃ samaye phasso	2358	
PA_tika-abh08_t:2358_2	hoti…pe… avikkhepo hoti. Ye vā pana tasmiṃ samaye aññepi atthi arūpino dhammā, ime	2358	
PA_tika-abh08_t:2358_3	dhammā kusalā. Tesu dhammesu ñāṇaṃ dhammapaṭisambhidā. Tesaṃ vipāke ñāṇaṃ atthapaṭisambhidā.	2358	
PA_tika-abh08_t:2358_4	Yāya niruttiyā tesaṃ dhammānaṃ paññatti hoti, tatra dhammaniruttābhilāpe ñāṇaṃ niruttipaṭisambhidā.	2358	
PA_tika-abh08_t:2358_5	Yena ñāṇena tāni ñāṇāni jānāti ‘imāni ñāṇāni idamatthajotakānī’ti, tesu ñāṇesu ñāṇaṃ	2358	
PA_tika-abh08_t:2358_6	paṭibhānapaṭisambhidā”ti –	2358	
PA_tika-abh08_t:2359_0	Cittuppādakkamena desanāya pavattattā sāvaseso pāṭho kato. Cittuppādasaṅgahite atthe	2359	
PA_tika-abh08_t:2359_1	asesetvā desanā hi abhidhammabhājanīye pavattā, na sabbañeyyeti yathādassitavisayavacanavasena	2359	
PA_tika-abh08_t:2359_2	“yena ñāṇena tāni ñāṇāni jānātī”ti vuttaṃ, na taṃ aññārammaṇataṃ paṭisedheti desanāya	2359	
PA_tika-abh08_t:2359_3	atapparabhāvato. Evañca katvā tattha nibbāne, anāgatepi atthapaṭisambhidā siyā na	2359	
PA_tika-abh08_t:2359_4	vattabbā atītārammaṇātipi anāgatārammaṇātipi paccuppannārammaṇātipīti atthapaṭisambhidāya	2359	
PA_tika-abh08_t:2359_5	nibbānārammaṇatā vuttā. Ettha ca atthoti saṅkhepato hetuphalassetaṃ adhivacanaṃ.	2359	
PA_tika-abh08_t:2359_6	Hetuphalañhi yasmā hetuanusārena arīyati adhigamīyati sampāpuṇīyati, tasmā atthoti	2359	
PA_tika-abh08_t:2359_7	vuccati. Dhammotipi saṅkhepato paccayassetaṃ adhivacanaṃ. So hi yasmā taṃ taṃ dahati	2359	
PA_tika-abh08_t:2359_8	pavatteti, sampāpuṇituṃ vā dhāreti, tasmā dhammoti vuccati. Niruttīti sattānaṃ mūlabhāsābhūtā	2359	
PA_tika-abh08_t:2359_9	māgadhikabhāsā, yāya buddhānaṃ desanā hoti. Paṭibhānanti heṭṭhā vuttaṃ ñāṇattayameva.	2359	
PA_tika-abh08_t:2359_10	Vuttañhetaṃ abhidhamme “dukkhe ñāṇaṃ…pe… tassa vipāke ñāṇaṃ atthapaṭisambhidā”tiādi.	23591	
PA_tika-abh08_t:2360_0	1187. Yasmā panāyaṃ saṅkhepatthova, pabhedavasena ca vuccamāno pākaṭo hoti, tasmā	2360	
PA_tika-abh08_t:2360_1	taṃ saṅgahetvā pabhedatova atthādike dassetuṃ “yaṃ kiñci paccayuppanna”ntiādi āraddhaṃ.	2360	
PA_tika-abh08_t:2360_2	Yaṃ kiñci paccayuppannanti yaṃ kiñci hetādipaccayato samuppannaṃ. Taṃ pana “idaṃ	2360	
PA_tika-abh08_t:2360_3	ito nibbatta”nti evaṃ hetuanusārena viññāyamānameva idha adhippetaṃ, tathā kusalākusalaphalabhūtā	2360	
PA_tika-abh08_t:2360_4	vipākā abyāpārasantivasena viññāyamānā, sesā abyāpārabhūtā kiriyā dhammā avipākasantivasena,	2360	
PA_tika-abh08_t:2360_5	asaṅkhataṃ nissaraṇabhūto nirodho nibbutisantivasena, buddhavacanatthabhūto khandhādiparamatthadhammo	2360	
PA_tika-abh08_t:2360_6	imāya ayaṃ dīpitoti evaṃ pāḷianusārena viññāyamānova atthasamaññaṃ labhatīti āha	2360	
PA_tika-abh08_t:2360_7	“yaṃ kiñci paccayuppanna”ntiādi. Tattha hetuphalaṃ, bhāsitattho ca sakasakahetupaṭibaddho,	2360	
PA_tika-abh08_t:2360_8	bhāsitapaṭibaddho ca viññāyatīti pariyāyato, sesaṃ sakasakabhāvavaseneva viññāyatīti	2360	
PA_tika-abh08_t:2360_9	nippariyāyatova attho nāma. Tattha pariyāyattho suttantabhājanīyavasena vutto, nippariyāyattho	2360	
PA_tika-abh08_t:2360_10	abhidhammabhājanīyavasenāti daṭṭhabbaṃ. Bhāsitanti pāḷidhammamāha. Sesaṃ atthapañcakesu	23601	
PA_tika-abh08_t:2360_11	vuttanayena yathārahaṃ yojetvā veditabbaṃ.	23601	
PA_tika-abh08_t:2361_0	Ettha ca nibbānaṃ pattabbo attho, bhāsitattho ñāpetabbo attho, itaro nibbattetabbo	2361	
PA_tika-abh08_t:2361_1	atthoti tividho hoti attho. Maggo sampāpako hetu, bhāsitaṃ ñāpako hetu, itaraṃ nibbattako	2361	
PA_tika-abh08_t:2361_2	hetūti evaṃ tividho hotīti daṭṭhabbaṃ. Kiriyādhammānañcettha avipākatāya dhammabhāvo	2361	
PA_tika-abh08_t:2361_3	na vutto. Yadi evaṃ vipākā na hontīti atthabhāvo na vattabbo? Na, paccayuppannabhāvato.	2361	
PA_tika-abh08_t:2361_4	Evaṃ sati kusalākusalānampi paccayuppannattā atthabhāvo āpajjati? Nāyaṃ doso appaṭisiddhattā.	2361	
PA_tika-abh08_t:2361_5	Vipākassa pana padhānahetutāya pākaṭabhāvato dhammabhāvo eva tesaṃ vutto, kiriyānaṃ	2361	
PA_tika-abh08_t:2361_6	paccayabhāvā dhammabhāvo āpajjatīti ce? Nāyaṃ doso appaṭisiddhattā. Kammaphalasambandhassa	2361	
PA_tika-abh08_t:2361_7	pana hetubhāvābhāvato dhammabhāvo na yuttoti. Apica “ayaṃ imassa paccayo, ayaṃ paccayuppanno”ti	2361	
PA_tika-abh08_t:2361_8	evaṃ bhedamakatvā kevalaṃ kusalākusale vipākakiriyadhamme ca paccavekkhantassa dhammatthapaṭisambhidā	2361	
PA_tika-abh08_t:2361_9	na hontīti tesaṃ atthadhammatā vuttāti daṭṭhabbaṃ.	2361	
PA_tika-abh08_t:2362_0	1189. Sabhāvaniruttīti aviparītanirutti, aviparītaniruttīti tassa tassa atthassa	2362	
PA_tika-abh08_t:2362_1	bodhane sabbakālaṃ paṭiniyatasambandho abyabhicāravohāro māgadhabhāsāti vuttaṃ hoti.	2362	
PA_tika-abh08_t:2362_2	Sā hi sabbakālaṃ paṭiniyatasambandho, itarā bhāsā pana kālantarena parivattanti.	2362	
PA_tika-abh08_t:2362_3	Atthato panesā nāmapaññattīti ācariyā. Yathāhu –	2362	
PA_tika-abh08_t:2363	“Nirutti māgadhā bhāsā, atthato nāmasammutī”ti.	236	
PA_tika-abh08_t:2364_0	Apare pana – yadi sabhāvanirutti paññattisabhāvā, evaṃ sati paññatti abhilapitabbā,	2364	
PA_tika-abh08_t:2364_1	na vacananti āpajjati, evañca sati “tatra dhammaniruttābhilāpe ñāṇaṃ niruttipaṭisambhidā”ti	2364	
PA_tika-abh08_t:2364_2	idaṃ na sakkā vattuṃ, abhilapitabboti abhilāpo. Na hi vacanato aññaṃ abhilapitabbaṃ	2364	
PA_tika-abh08_t:2364_3	uccāretabbaṃ atthi, atha phassādivacanehi bodhetabbaṃ abhilapitabbaṃ, evañca sati	2364	
PA_tika-abh08_t:2364_4	atthadhammānampi bodhetabbattā tesampi niruttibhāvo āpajjati, apica aṭṭhakathāyaṃ	2364	
PA_tika-abh08_t:2364_5	“phassoti ca sabhāvanirutti, phassā phassanti na sabhāvaniruttī”ti vacanato viññattivikārasahito	2364	
PA_tika-abh08_t:2364_6	saddo niruttīti dassitameva, “taṃ sabhāvaniruttisaddaṃ ārammaṇaṃ katvā paccavekkhantassa	2364	
PA_tika-abh08_t:2364_7	tasmiṃ sabhāvaniruttābhilāpe pabhedagataṃ ñāṇaṃ niruttipaṭisambhidā, evamayaṃ niruttipaṭisambhidā	2364	
PA_tika-abh08_t:2364_8	saddārammaṇā nāma jātā, na paññattiārammaṇā”ti ca aṭṭhakathāyaṃ vuttattā niruttisaddārammaṇāya	2364	
PA_tika-abh08_t:2364_9	sotaviññāṇavīthiyā parato manodvāre niruttipaṭisambhidā pavattati, evañca katvā “niruttipaṭisambhidā	2364	
PA_tika-abh08_t:2364_10	parittārammaṇā”ti vacanaṃ upapannaṃ hotīti vadanti. Ācariyajotipālattherādayo panāhu	23641	
PA_tika-abh08_t:2364_11	– “niruttipaṭisambhidā paccuppannārammaṇā”ti vacanaṃ paccuppannaṃ saddaṃ gahetvā	23641	
PA_tika-abh08_t:2364_12	pacchājānanaṃ sandhāya vuttaṃ, evañca sati aññasmiṃ paccuppannārammaṇe aññaṃ paccuppannārammaṇanti	23641	
PA_tika-abh08_t:2364_13	vuttanti āpajjati, yathā pana dibbasotañāṇaṃ manussādisaddabhedanicchayassa paccayabhūtaṃ	23641	
PA_tika-abh08_t:2364_14	taṃtaṃsaddavibhāvakaṃ, evaṃ sabhāvāsabhāvaniruttinicchayassa paccayabhūtaṃ paccuppannasabhāvaniruttisaddārammaṇaṃ	23641	
PA_tika-abh08_t:2364_15	taṃvibhāvakaṃ ñāṇaṃ niruttipaṭisambhidāti vuccamāne na koci pāḷivirodho, taṃ sabhāvaniruttisaddaṃ	23641	
PA_tika-abh08_t:2364_16	ārammaṇaṃ katvā paccavekkhantassāti ca paccuppannasaddārammaṇapaccavekkhaṇaṃ pavattentassāti	23641	
PA_tika-abh08_t:2364_17	na na sakkā vattuṃ. Tampi hi ñāṇaṃ sabhāvaniruttiṃ vibhāventameva taṃtaṃsaddapaccavekkhaṇānantaraṃ	23641	
PA_tika-abh08_t:2364_18	taṃtaṃpabhedanicchayassa hetubhāvato niruttiṃ bhindantaṃ paṭivijjhantameva uppajjatīti	23641	
PA_tika-abh08_t:2364_19	ca pabhedagatampi hotīti.	23641	
PA_tika-abh08_t:2365_0	1190. Tividhanti idaṃ heṭṭhā vibhāvitanayamevāti. Paccavekkhatoti imāni ñāṇāni idamatthajotakānīti	2365	
PA_tika-abh08_t:2365_1	asammohavasena paccavekkhantassa. Nanu ca tīṇi ñāṇānipi atthadhammasabhāvaṃ nātivattantīti	2365	
PA_tika-abh08_t:2365_2	ñāṇesu ñāṇaṃ atthapaṭisambhidā, dhammapaṭisambhidā ca hoti, kasmā pana “tesu…pe…	2365	
PA_tika-abh08_t:2365_3	mata”nti visuṃ vuttanti? Sārammaṇesu tīsu ñāṇesu pavattañāṇassa adhippetattā. Yañhi	2365	
PA_tika-abh08_t:2365_4	ñāṇārammaṇaṃ ñāṇaṃ tassa ārammaṇampi asammohavasena paṭivijjhantameva pavattati,	2365	
PA_tika-abh08_t:2365_5	taṃ idha paṭibhānapaṭisambhidā nāma. Evañca katvā vuttaṃ “imāni ñāṇāni idamatthajotakānī”ti.	2365	
PA_tika-abh08_t:2365_6	Ñāṇamattārammaṇaṃ pana ñāṇaṃ atthapaṭisambhidāyeva. Ettha ca kiñcāpi ayaṃ paṭisambhidā	2365	
PA_tika-abh08_t:2365_7	sārammaṇesu ñāṇesu pavattati, ārammaṇānaṃ pana pabhedaṃ heṭṭhā ñāṇattayameva vibhāveti.	2365	
PA_tika-abh08_t:2365_8	Yathā kiṃ? Yathā dhammadesanāya asamattho bahussuto kiñcāpi dhammakathikena kathetabbaṃ	2365	
PA_tika-abh08_t:2365_9	dhammaṃ jānāti, desanā pana dhammakathikasseva visayoti, evaṃsampadamidaṃ daṭṭhabbaṃ.	2365	
PA_tika-abh08_t:2365_10	Imāsu pana pacchimānaṃ tissannaṃ sekhāsekhamaggakkhaṇe asammohavasena paṭivedho hoti,	23651	
PA_tika-abh08_t:2365_11	atthapaṭisambhidāya ārammaṇakaraṇavasenapi. Tathā hi sā maggaphalasabhāvāpi hoti.	23651	
PA_tika-abh08_t:2365_12	Evañca katvā sā lokiyalokuttarā, sesā tisso lokiyāva. Tenāhu porāṇā –	23651	
PA_tika-abh08_t:2366	“Lābho tāsamasammohā, sekhāsekhapathakkhaṇe;	236	
PA_tika-abh08_t:2367	Atthapaññā yathālambā, sā dvidhāññā tu sāsavā”ti.	236	
PA_tika-abh08_t:2368_0	1191. Imā pana catasso paṭisambhidā pañcahi ākārehi visadabhāvaṃ gacchantīti dassetuṃ	2368	
PA_tika-abh08_t:2368_1	“pariyattī”tiādi āraddhaṃ. Tattha pariyatti nāma buddhavacanassa pariyāpuṇanaṃ, pāḷiaṭṭhakathāsu	2368	
PA_tika-abh08_t:2368_2	gaṇṭhipadaatthapadavinicchayakathā paripucchā parito sabbato ñātuṃ pucchāti katvā.	2368	
PA_tika-abh08_t:2368_3	Savanaṃ sakkaccaṃ aṭṭhiṃ katvā sotaviññāṇavasena gahaṇaṃ, adhigamo magguppatti. Aṭṭhakathāyaṃ	2368	
PA_tika-abh08_t:2368_4	pana “adhigamo nāma arahattamagguppattī”ti vuttaṃ. Taṃ sekhabhūmiyaṃ pabhedagamanaṃ	2368	
PA_tika-abh08_t:2368_5	appavisayaṃ, asekhabhūmiyaṃ bahuvisayanti katvā vuttaṃ. Sātisayaṃ vā adhigamanaṃ	2368	
PA_tika-abh08_t:2368_6	sandhāyeva vuttaṃ. Sekhena pattānampi hi imāsaṃ arahattappattiyā visadabhāvādhigamoti.	2368	
PA_tika-abh08_t:2368_7	Pubbayogo viya pana arahattappatti arahatopi paṭisambhidāvisadatāya paccayo na na	2368	
PA_tika-abh08_t:2368_8	hotīti pañcannampi yathāyogaṃ sekkhāsekkhapaṭisambhidāvisadatāya kāraṇatā yojetabbā.	2368	
PA_tika-abh08_t:2368_9	Pubbayogo nāma pubbabuddhānaṃ sāsane gatapaccāgatikabhāvena yāva anulomagotrabhusamīpaṃ,	2368	
PA_tika-abh08_t:2368_10	tāva vipassanābhiyogo. Adhigamapubbayogā cettha anuppannaṃ uppādenti, uppannañca	23681	
PA_tika-abh08_t:2368_11	visadaṃ karonti, sesāni pana suvisadabhāvasseva paccayāti daṭṭhabbaṃ.	23681	
PA_tika-abh08_t:2369_0	1192-4. Evaṃ ekavidhādivasena paññāya pabhedaṃ dassetvā idāni bhāvanāvidhānaṃ vibhāvetuṃ	2369	
PA_tika-abh08_t:2369_1	“kathaṃ bhāvetabbā”tiādi āraddhaṃ. Tattha yasmā imāya paññāya khandhādayo dhammā	2369	
PA_tika-abh08_t:2369_2	bhūmi, sīlavisuddhi ceva cittavisuddhi cāti imā dve visuddhiyo mūlaṃ, diṭṭhivisuddhi	2369	
PA_tika-abh08_t:2369_3	kaṅkhāvitaraṇavisuddhi maggāmaggañāṇadassanavisuddhi paṭipadāñāṇadassanavisuddhi	2369	
PA_tika-abh08_t:2369_4	ñāṇadassanavisuddhīti imā pañca visuddhiyo sarīraṃ, tasmā tesu bhūmibhūtesu dhammesu	2369	
PA_tika-abh08_t:2369_5	uggahaparipucchāvasena ñāṇaparicayaṃ katvā mūlabhūtā dve visuddhiyo sampādetvā sarīrabhūtā	2369	
PA_tika-abh08_t:2369_6	pañca visuddhiyo sampādentena bhāvetabbāti dassetuṃ “khandhādīsū”tiādi āraddhaṃ.	2369	
PA_tika-abh08_t:2369_7	Khandhādīsūti khandhāyatanadhātuindriyapaṭiccasamuppādādibhedesu. Bhūmibhūtesu cāti	2369	
PA_tika-abh08_t:2369_8	lakkhaṇādiggahaṇavasena ñāṇassa pavattiṭṭhānabhūtesu. Sīlaṃ cittavisuddhinti mūlabhūtaṃ	2369	
PA_tika-abh08_t:2369_9	sīlavisuddhiṃ, cittavisuddhiñca. Sati hi sīlavisuddhiyaṃ, cittavisuddhiyañca ayaṃ	2369	
PA_tika-abh08_t:2369_10	paññā mūlajātā nāma hoti, nāsatīti. Diṭṭhivisuddhādayo pañcāti upabrūhetabbattā sarīrabhūtā	23691	
PA_tika-abh08_t:2369_11	diṭṭhivisuddhiādayo pañca. Imissā hi paññāya santānavasena pavattamānāya pādapāṇisīsaṭṭhāniyā	23691	
PA_tika-abh08_t:2369_12	diṭṭhivisuddhiādayo imā pañca visuddhiyo avayavena samudāyūpalakkhaṇanayena sarīranti	23691	
PA_tika-abh08_t:2369_13	veditabbā. Tāya paññāyāti uggahaparipucchādivasena khandhādīsu dhammesu pavattapaññāya.	23691	
PA_tika-abh08_t:2369_14	Jananāditoti jātijarāmaraṇādīhi.	23691	
PA_tika-abh08_t:2370_0	1195-6. “Bhāvetabbā”ti vatvā idāni yasmā khandhādibhūmīsu sīlavisuddhicittavisuddhisaṅkhātehi	2370	
PA_tika-abh08_t:2370_1	mūlehi suppatiṭṭhitena pañcavisuddhisaṅkhātasarīrassa vaḍḍhaneneva paññāvaḍḍhanā	2370	
PA_tika-abh08_t:2370_2	nāma hoti, tasmā vipassanāpaññāya bhūmibhūtesu khandhādīsu ekadesadassanatthaṃ “rūpañcā”tiādi	2370	
PA_tika-abh08_t:2370_3	vuttaṃ. Tatthāti tesu pañcasu khandhesu. Yaṃ kiñcīti anavasesapariyādānaṃ. Atītānāgatādikantiādinā	2370	
PA_tika-abh08_t:2370_4	pana tadeva ekādasasu okāsesu pakkhipitvā dasseti. Ādi-ggahaṇena paccuppannassa gahaṇaṃ.	2370	
PA_tika-abh08_t:2371_0	1197-1200. Hīnantiādīsu akusalakammasamuṭṭhānatāya hīnaṃ, kusalakammasamuṭṭhānatāya	2371	
PA_tika-abh08_t:2371_1	paṇītaṃ. Akusalavipākuppattihetubhūtatāya vā hīnaṃ, vipariyāyena paṇītaṃ. Duppariggahabhūtasukhumarūpādivasena	2371	
PA_tika-abh08_t:2371_2	dūraṃ, itaravasena santikantiādinā attho veditabbo. Sabbaṃ taṃ ekato katvāti atītādivibhāgabhinnaṃ	2371	
PA_tika-abh08_t:2371_3	sabbaṃ taṃ rūparāsivasena buddhiyā ekajjhaṃ gahetvā “mahāudakakkhandho”tiādīsu viya	2371	
PA_tika-abh08_t:2371_4	“rāsaṭṭhena rūpakkhandho”ti vuccati. Suttepi hi vuttaṃ “tadekajjhaṃ abhisaṃyūhitvā	2371	
PA_tika-abh08_t:2371_5	abhisaṅkhipitvā”ti. Vedanākkhandhotiādīsupi eseva nayo. Ekekesu pana vedanādīsu “samuddo	2371	
PA_tika-abh08_t:2371_6	mayā diṭṭho”tiādīsu viya samudāyavohārassa avayavepi dissanato khandha-saddo ruḷhīvasena	2371	
PA_tika-abh08_t:2371_7	pavattatīti daṭṭhabbaṃ. Yaṃ taṃ kiñci vedayitalakkhaṇanti sambandho. Vedanākkhandhoyeva	2371	
PA_tika-abh08_t:2371_8	vedanākkhandhatā. Vedanāya atītādivibhāge vitthārakathā visuddhimaggato gahetabbā.	2371	
PA_tika-abh08_t:2371_9	Abhisaṅkhāralakkhaṇanti saṅkhārakkhandhassa cetanāpadhānatāya evaṃ vuttaṃ, sampayuttadhamme	2371	
PA_tika-abh08_t:2371_10	ārammaṇe rāsikaraṇalakkhaṇaṃ sampiṇḍanalakkhaṇanti vuttaṃ hoti. Atha vā “saṅkhatamabhisaṅkharontī”ti	23711	
PA_tika-abh08_t:2371_11	vuttattā yathā attano phalasaṅkhataṃ sammadeva nipphannaṃ hoti, evaṃ abhisaṅkharaṇasabhāvanti	23711	
PA_tika-abh08_t:2371_12	attho. Ayaṃ pana kusalākusalacetanāya vasena vaṭṭati.	23711	
PA_tika-abh08_t:2372_0	1202-5. Evaṃ vipassanāpaññāya bhūmibhūte dhamme ekadesato dassetvā idāni sīlacittavisuddhīnaṃ	2372	
PA_tika-abh08_t:2372_1	heṭṭhā vuttattā tā avatvā idaṃ paññābhāvanāya ādibhūtaṃ diṭṭhivisuddhiṃ dassetuṃ	2372	
PA_tika-abh08_t:2372_2	“cattāro ca mahābhūtā”tiādi āraddhaṃ. Taṃ sampādetukāmena ca yogāvacarena catudhātuvavatthānavasena	2372	
PA_tika-abh08_t:2372_3	vā dvādasāyatanavasena vā pañcakkhandhavasena vā ubhinnaṃ saṅkhepakoṭṭhāsānaṃ vasena	2372	
PA_tika-abh08_t:2372_4	vā paṭiladdhajjhānavasena vā nāmarūpassa vavatthāpetabbabhāvepi tena tena mukhena	2372	
PA_tika-abh08_t:2372_5	vavatthānappakāsanassa atipapañcāvahattā yathādhigatakkhandhavaseneva idha vavatthānaṃ	2372	
PA_tika-abh08_t:2372_6	dassitaṃ. Ekāsītiyā cittenāti ekāsītiyā lokiyacittena. Lokuttaracittāni pana neva	2372	
PA_tika-abh08_t:2372_7	sukkhavipassakassa, na samathayānikassa pariggahaṃ gacchanti anadhigatattā. Cattārorūpino	2372	
PA_tika-abh08_t:2372_8	khandheti cattāro arūpino khandhe. Sītuṇhādivirodhipaccayasamavāye vikārāpajjanato	2372	
PA_tika-abh08_t:2372_9	rūpaṃ ruppanalakkhaṇaṃ. Ārammaṇābhimukhaṃ namanato nāmaṃ namanalakkhaṇaṃ. Parigaṇhatīti	2372	
PA_tika-abh08_t:2372_10	paricchedakārikāya paññāya paricchinditvā gaṇhāti.	23721	
PA_tika-abh08_t:2373_0	1206-9. Tālassa kandaṃ tu yamakanti dvīhi bījehi nibbattitaṃ ekībhūtaṃ yamakatālakandaṃ.	2373	
PA_tika-abh08_t:2373_1	Tañhi yamakaṃ bhinnasantānampi abhinnaṃ viya upaṭṭhāti, evaṃ rūpārūpadhammāti. Nāmañca	2373	
PA_tika-abh08_t:2373_2	rūpañcāti eteneva tassa duvidhabhāve siddhe “dvidhā vavatthapetī”ti idaṃ nāmarūpavinimuttassa	2373	
PA_tika-abh08_t:2373_3	aññassa abhāvadassanatthaṃ. Tenevāha “nāmato rūpato”tiādi. Nāmarūpamattatāya avinicchitattā,	2373	
PA_tika-abh08_t:2373_4	santānādighanabhedassa ca akatattā abhinivesena vinā samūhekattaggahaṇavasena “satto”ti	2373	
PA_tika-abh08_t:2373_5	pavatto sammoho sattasammoho, tassa ghātatthaṃ vikkhambhanatthaṃ. Bahusuttavasenāti	2373	
PA_tika-abh08_t:2373_6	“yathā hī”tiādinā idha dassitānaṃ, aññesañca “rūpañca hidaṃ, mahāli, attā abhavissa,	2373	
PA_tika-abh08_t:2373_7	nayidaṃ rūpaṃ ābādhāya saṃvatteyyā”ti evamādīnaṃ sambahulānaṃ suttantānaṃ vasena.	2373	
PA_tika-abh08_t:2373_8	Tanti taṃ nāmarūpaṃ.	2373	
PA_tika-abh08_t:2374_0	1210-2. Aṅgasambhārāti aṅgasambhārahetu tannimittaṃ amuñcitvā sati eva tasminti attho.	2374	
PA_tika-abh08_t:2374_1	Saddoti vohāro. Khandhesūti pañcasu upādānakkhandhesu santesu te amuñcitvāva sattoti	2374	
PA_tika-abh08_t:2374_2	sammuti vohāro. Idaṃ vuttaṃ hoti – yathā akkhacakkapañjaraīsādīsu aṅgasambhāresu	2374	
PA_tika-abh08_t:2374_3	ekenākārena ekajjhaṃ rāsi hutvā saṇṭhitesu “ratho”ti vohāramattaṃ hoti, paramatthato	2374	
PA_tika-abh08_t:2374_4	pana ekekasmiṃ aṅge upaparikkhiyamāne ratho nāma natthi, evameva upādānakkhandhasaṅkhātesu	2374	
PA_tika-abh08_t:2374_5	rūpārūpadhammesu santānavasena pavattamānesu “satto”ti vā “puggalo”ti vā “jīvo”ti	2374	
PA_tika-abh08_t:2374_6	vā vohāramattaṃ, paramatthato pana ekekasmiṃ dhamme upaparikkhiyamāne “asmī”ti vā	2374	
PA_tika-abh08_t:2374_7	“aha”nti vā gāhassa vatthubhūto satto nāma natthi, kevalaṃ nāmarūpamattameva atthīti.	2374	
PA_tika-abh08_t:2374_8	Evaṃ passato hi dassanaṃ yathābhūtadassanaṃ nāma hoti, yaṃ diṭṭhivisuddhīti vuccati.	2374	
PA_tika-abh08_t:2374_9	Sace koci satto nāma natthi, kathañcarahi nāmarūpamatte gamanādiatthakiccasiddhatā	2374	
PA_tika-abh08_t:2374_10	hotīti anuyogaṃ sandhāyāha “yathāpī”tiādi. Ayaṃ panettha saṅkhepattho – yathā dārumayaṃ	23741	
PA_tika-abh08_t:2374_11	yantaṃ nijjīvaṃ jīvavirahitaṃ abbhantare vattamānassa jīvassa abhāvato tatoyeva nirīhakaṃ	23741	
PA_tika-abh08_t:2374_12	nibyāpāraṃ, atha ca pana dārurajjusamāyoge paccayavisesavasena taṃ dāruyantaṃ gacchatipi	23741	
PA_tika-abh08_t:2374_13	tiṭṭhatipi, sajīvaṃ sabyāpāraṃ viya gamanādikiccaṃ sādhentamiva khāyati, tathā idaṃ	23741	
PA_tika-abh08_t:2374_14	nāmarūpampi kiñcāpi nijjīvaṃ nirīhakañca, atha ca pana aññamaññasaṅkhatapaccayavisesassa	23741	
PA_tika-abh08_t:2374_15	samāyoge sajīvaṃ sabyāpāraṃ gacchantaṃ tiṭṭhantañca khāyatīti.	23741	
PA_tika-abh08_t:2375_0	1213. Saccatoti bhūtato, paramatthatoti vuttaṃ hoti. Idaṃ nāmarūpaṃ abhisaṅkhataṃ	2375	
PA_tika-abh08_t:2375_1	yantamiva suññaṃ jīvādinā. Paccayehi abhisaṅkhataṃ idaṃ nāmarūpaṃ yantamiva suññanti	2375	
PA_tika-abh08_t:2375_2	vā sambandho. Dukkhassa puñjoti niccāturatāya dukkhassa rāsi. Tiṇakaṭṭhasādisoti	2375	
PA_tika-abh08_t:2375_3	attasuññatāya tiṇakaṭṭhasamo.	2375	
PA_tika-abh08_t:2376_0	1215. Yamakanti yugaḷaṃ. So ca yamakabhāvo aññamaññanissitabhāvenāti āha “ubho aññoññanissitā”ti.	2376	
PA_tika-abh08_t:2376_1	Tato eva ekasmiṃ bhijjamānasmiṃ ubho bhijjanti. Na hi kadāci pañcavokārabhave maraṇavasena	2376	
PA_tika-abh08_t:2376_2	rūpe nirujjhante arūpaṃ anirujjhantaṃ, arūpe vā nirujjhante rūpaṃ anirujjhantaṃ atthi.	2376	
PA_tika-abh08_t:2376_3	Ekavokārabhavacatuvokārabhavesu pana tesaṃ aññamaññaṃ anissāya pavattiyā kāraṇaṃ	2376	
PA_tika-abh08_t:2376_4	heṭṭhā vuttamevāti. So panāyaṃ bhaṅgo paccayavaseneva, paccayanirodheneva nāmarūpanirodhoti	2376	
PA_tika-abh08_t:2376_5	attho. Paccayāti paccayabhūtā, aññamaññassa paccayā hontāpi ekasmiṃ bhijjamānasmiṃ	2376	
PA_tika-abh08_t:2376_6	ubho bhijjantiyevāti attho.	2376	
PA_tika-abh08_t:2377_0	1216-9. Nittejanti tejahīnaṃ ānubhāvavirahitaṃ. Yattha pana taṃ nittejaṃ, taṃ dassetuṃ	2377	
PA_tika-abh08_t:2377_1	“na byāharatī”tiādi vuttaṃ. Na hi aññathā saddahanussāhanādīsu nāmaṃ nittejanti sakkā	2377	
PA_tika-abh08_t:2377_2	vattuṃ, nāpi rūpaṃ sandhāraṇābandhanādīsu. Teneva hi “tathā rūpampi nitteja”nti vatvā	2377	
PA_tika-abh08_t:2377_3	“bhuñjāmīti…pe… na vijjatī”ti vuttaṃ.	2377	
PA_tika-abh08_t:2378_0	1220-1. Nāmaṃ nissāyātiādinā byatirekavasenapi nāmarūpānaṃ nittejataṃyeva vibhāveti.	2378	
PA_tika-abh08_t:2378_1	Rūpañhi gamanādikiriyāsu nāmaṃ nissāya pavattati, nāmaṃ dassanādikiriyāsu rūpaṃ nissāya.	2378	
PA_tika-abh08_t:2378_2	Aññamaññaṃ sannissāya cassa attakiccasiddhipi paccekaṃ asamatthataṃ vibhāveti. Tathā	2378	
PA_tika-abh08_t:2378_3	hi nāmarūpassa attasuññatā, nibyāpāratā ca suṭṭhutaraṃ pākaṭā hontīti. Kathaṃ pana	2378	
PA_tika-abh08_t:2378_4	paccekaṃ asamatthānaṃ samuditabhāve sati samatthatā hoti asāmaggiyaṃ ahetūnaṃ sāmaggiyampi	2378	
PA_tika-abh08_t:2378_5	ahetukabhāvāpattito. Na hi paccekaṃ daṭṭhuṃ asakkontānaṃ satampi sahassampi samuditaṃ	2378	
PA_tika-abh08_t:2378_6	daṭṭhuṃ sakkotīti codanaṃ hadaye katvā āha “imassa panā”tiādi. Upamāyapi hi asiddho	2378	
PA_tika-abh08_t:2378_7	attho sādhetabbo. Tenevāha “upamaṃ te karissāmi, upamāyapi idhekacce viññū purisā	2378	
PA_tika-abh08_t:2378_8	bhāsitassa atthaṃ jānantī”ti. Ayaṃ panettha jaccandhapīṭhasappīnaṃ upamā – yathā	2378	
PA_tika-abh08_t:2378_9	jaccandho ca pīṭhasappī ca disā pakkamitukāmā assu. Jaccandho pīṭhasappiṃ evamāha	2378	
PA_tika-abh08_t:2378_10	“ahaṃ kho, bhaṇe, sakkomi pādehi pādakaraṇīyaṃ kātuṃ, natthi ca me cakkhūni, yehi	23781	
PA_tika-abh08_t:2378_11	samaṃ visamaṃ passeyya”nti. Pīṭhasappī jaccandhaṃ evamāha “ahaṃ kho, bhaṇe, sakkomi	23781	
PA_tika-abh08_t:2378_12	cakkhunā cakkhukaraṇīyaṃ kātuṃ, natthi ca me pādā, yehi abhikkameyyaṃ paṭikkameyyaṃ	23781	
PA_tika-abh08_t:2378_13	vā”ti. So tuṭṭhahaṭṭho jaccandho pīṭhasappiṃ aṃsakūṭaṃ āropesi, pīṭhasappī jaccandhassa	23781	
PA_tika-abh08_t:2378_14	aṃsakūṭe nisīditvā evamāha “vāmaṃ muñca, dakkhiṇaṃ gaṇha, dakkhiṇaṃ muñca, vāmaṃ	23781	
PA_tika-abh08_t:2378_15	gaṇhā”ti. Tattha jaccandhopi nittejo dubbalo na sakena balena gacchati, tatheva pīṭhasappī	23781	
PA_tika-abh08_t:2378_16	na sakena balena gacchati, na ca tesaṃ aññamaññaṃ nissāya gamanaṃ na pavattati, evameva	23781	
PA_tika-abh08_t:2378_17	nāmampi nittejaṃ na sakena tejena uppajjati, na tāsu tāsu kiriyāsu pavattati, rūpampi	23781	
PA_tika-abh08_t:2378_18	nittejaṃ na sakena tejena uppajjati, na tāsu tāsu kiriyāsu pavattati, na ca tesaṃ	23781	
PA_tika-abh08_t:2378_19	aññamaññaṃ nissāya uppatti vā pavatti vā na hotīti. Tenāhu porāṇā –	23781	
PA_tika-abh08_t:2379	“Na sakena balena jāyare,	237	
PA_tika-abh08_t:2380	Nopi sakena balena tiṭṭhare;	238	
PA_tika-abh08_t:2381	Paradhammavasānuvattino,	238	
PA_tika-abh08_t:2382	Jāyare saṅkhatā attadubbalā.	238	
PA_tika-abh08_t:2383	“Parapaccayato ca jāyare, paraārammaṇato samuṭṭhitā;	238	
PA_tika-abh08_t:2384	Ārammaṇapaccayehi ca, paradhammehi cime pabhāvitā”ti. ;	238	
PA_tika-abh08_t:2385_0	1222-3. Idāni nāvāyantikūpamāyapi nāmarūpānaṃ avasavattitaṃ vibhāvetuṃ “yathā hī”tiādigāthādvayaṃ	2385	
PA_tika-abh08_t:2385_1	vuttaṃ. Tattha nissāyāti patiṭṭhāya. Yantīti gacchanti. Manusse nissāyāti netubhūte	2385	
PA_tika-abh08_t:2385_2	niyāmakakammakarādimanusse apassāya. Na hi tesaṃ araṇaggahaṇalaṅkārasaṇṭhāpanaudakasiñcanādikiriyāya	2385	
PA_tika-abh08_t:2385_3	vinā nāvā icchitadesaṃ pāpuṇāti, yathā pana ubhopi aññamaññaṃ nissāya aṇṇave gacchanti,	2385	
PA_tika-abh08_t:2385_4	evaṃ nāmañca rūpañca ubho aññamaññaṃ nissitā pavattantīti adhippāyo.	2385	
PA_tika-abh08_t:2386_0	1224. Sattasaññaṃ vinodetvāti yathāvuttanayehi anādikālabhāvitaṃ khandhapañcake sattaggāhaṃ	2386	
PA_tika-abh08_t:2386_1	vikkhambhetvā. Nāma…pe… vuccatīti “idaṃ nāmaṃ, ettakaṃ nāmaṃ, na ito bhiyyo. Idaṃ	2386	
PA_tika-abh08_t:2386_2	rūpaṃ, ettakaṃ rūpaṃ, na ito bhiyyo”ti ca evaṃ sabbākārena tesaṃ lakkhaṇasallakkhaṇamukhena	2386	
PA_tika-abh08_t:2386_3	tamatthabhāvadassanaṃ etaṃ attadiṭṭhimalavisodhanato diṭṭhivisuddhīti vuccati buddhādīhīti	2386	
PA_tika-abh08_t:2386_4	attho. Na kevalañcetaṃ diṭṭhivisuddhiyeva vuccati, nāmarūpavavatthāpanantipi etasseva	2386	
PA_tika-abh08_t:2386_5	adhivacananti veditabbaṃ. Jātiāditoti jātijarābyādhiādito dukkhato. Yathāha “jātipi	2386	
PA_tika-abh08_t:2386_6	dukkhā, jarāpi dukkhā, byādhipi dukkho, maraṇampi dukkhaṃ, yampicchaṃ na labhati,	2386	
PA_tika-abh08_t:2386_7	tampi dukkhaṃ, saṃkhittena pañcupādānakkhandhā dukkhā”ti. Antadvayanti sassatucchedasaṅkhātaṃ	2386	
PA_tika-abh08_t:2386_8	antadvayaṃ. Atha vā sattassa accantaṃ atthibhāvasaṅkhātaṃ, tassa natthibhāvasaṅkhātañca	2386	
PA_tika-abh08_t:2386_9	antadvayaṃ. Paramatthato anupalabbhanato hi satto atthīti vajjitabbameva, lokasaṅketatova	2386	
PA_tika-abh08_t:2386_10	upalabbhanato natthītipi vajjitabbamevāti. Suṭṭhutaraṃ parisuddhaṃ karotīti sambandho.	23861	
PA_tika-abh08_t:2386_11	Diṭṭhigatāni malānīti diṭṭhigatasaṅkhātāni malāni. Asesaṃ nissesato nāsaṃ vināsaṃ	23861	
PA_tika-abh08_t:2386_12	vikkhambhanaṃ upenti. Tathā hetaṃ diṭṭhimalavisodhanato diṭṭhivisuddhīti vuccati.	23861	
PA_tika-abh08_t:2387	Iti abhidhammatthavikāsiniyā nāma	238	
PA_tika-abh08_t:2388	Abhidhammāvatārasaṃvaṇṇanāya	238	
PA_tika-abh08_t:2389	Diṭṭhivisuddhiniddesavaṇṇanā niṭṭhitā.	238	
PA_tika-abh08_t:2390	19. Ekūnavīsatimo paricchedo	239	
PA_tika-abh08_t:2391	Kaṅkhāvitaraṇavisuddhiniddesavaṇṇanā	239	
PA_tika-abh08_t:2392_0	1227. Anantaraṃ niddiṭṭhāya diṭṭhivisuddhiyā visayabhāvena dassitattā “etassā”ti	2392	
PA_tika-abh08_t:2392_1	vuttaṃ, na tadaññato visesanatthaṃ tadaññassa ca abhāvato. Ajjhattaṃ vā hi vipassanābhiniveso	2392	
PA_tika-abh08_t:2392_2	hotu bahiddhā vā, atthasiddhiyaṃ pana lakkhaṇato sabbampi nāmarūpaṃ anavasesato pariggahitameva	2392	
PA_tika-abh08_t:2392_3	hotīti. Jānitvā hetupaccayeti hetupaccaye pariggaṇhitvā, hetupaccaye pariggaṇhanahetūti	2392	
PA_tika-abh08_t:2392_4	vuttaṃ hoti. Paccayapariggahaṇahetu hissa addhattaye kaṅkhāvitaraṇaṃ hotīti. Vitaritvāti	2392	
PA_tika-abh08_t:2392_5	atikkamitvā, vikkhambhetvāti attho. Taṃ pana ñāṇaṃ tathāvigataṃ vasibhāvappattaṃ	2392	
PA_tika-abh08_t:2392_6	jhānaṃ viya yogino santāne pabandhavasena pavattatīti katvā vuttaṃ “ṭhita”nti.	2392	
PA_tika-abh08_t:2393_0	1229-30. Nāmarūpassa…pe… āvajjitvāti yathā nāma kusalo bhisakko rogaṃ disvā tassa	2393	
PA_tika-abh08_t:2393_1	samuṭṭhānaṃ pariyesati, yathā vā pana anukampako puriso kumāraṃ uttānaseyyaṃ rathikāya	2393	
PA_tika-abh08_t:2393_2	nipannaṃ disvā “kassa nu kho ayaṃ puttako”ti tassa mātāpitaro āvajjati, evamevaṃ	2393	
PA_tika-abh08_t:2393_3	nāmarūpassa ko hetu, ko vā paccayo bhave. Na tāvetaṃ ahetukaṃ sabbattha, sabbadā,	2393	
PA_tika-abh08_t:2393_4	sabbesañca ekasadisabhāvāpattito, na issarādihetukaṃ nāmarūpato uddhaṃ issarādīnaṃ	2393	
PA_tika-abh08_t:2393_5	abhāvato. Yepi nāmarūpamattameva issarādayoti vadanti tesaṃ issarādisaṅkhātanāmarūpassa	2393	
PA_tika-abh08_t:2393_6	ahetubhāvāpattito, tasmā bhavitabbamassa hetupaccayehi, “ko nu kho”ti nāmarūpassa	2393	
PA_tika-abh08_t:2393_7	hetupaccaye āvajjitvāti attho. Evaṃ tāva katvā imassa nāmarūpassa hetupaccaye pariggaṇhantena	2393	
PA_tika-abh08_t:2393_8	oḷārikattā, supākaṭattā ca rūpassa paccayapariggaho sukaroti paṭhamaṃ tassa paccayapariggaho	2393	
PA_tika-abh08_t:2393_9	kātabboti dassento āha “rūpakāyassā”tiādi. Tattha yathā nāmarūpassa paccayapariggaho	2393	
PA_tika-abh08_t:2393_10	ahetuvisamahetuvādanivattiyā hoti, evaṃ nibbidāvirāgāvahabhāvena tattha tattha abhiratinivattiyāpi	23931	
PA_tika-abh08_t:2393_11	icchitabboti taṃ dvattiṃsākāravasena dassetuṃ “kesā lomā”tiādi vuttaṃ.	23931	
PA_tika-abh08_t:2394_0	1232-3. Avijjā…pe… matoti avijjā taṇhā upādānaṃ kammanti idaṃ catubbidhaṃ dhammajātaṃ	2394	
PA_tika-abh08_t:2394_1	etassa yathāvuttassa rūpakāyassa hetu, catubbidho āhāro paccayoti attho. Kasmā pana	2394	
PA_tika-abh08_t:2394_2	purimaṃ hetu, itaro paccayoti codanaṃ sandhāya “janako”tiādiṃ vatvā taṃ lokavasena	2394	
PA_tika-abh08_t:2394_3	samatthetuṃ “hetvaṅkurassā”tiādi vuttaṃ. Tattha janakoti, anupālakoti ca antogatahetvatthamidaṃ	2394	
PA_tika-abh08_t:2394_4	visesanaṃ, janakattā, anupālakattāti vuttaṃ hoti. Tattha janakattāti nibbattakattā.	2394	
PA_tika-abh08_t:2394_5	Iminā bījaṃ viya aṅkurassa avijjādayo rūpakāyassa asādhāraṇakāraṇatāya hetūti dassitaṃ.	2394	
PA_tika-abh08_t:2394_6	Anupālakattāti upatthambhakattā. Iminā pana aṅkurassa pathavīsalilādayo viya āhāro	2394	
PA_tika-abh08_t:2394_7	sādhāraṇakāraṇatāya paccayoti dassitanti veditabbaṃ.	2394	
PA_tika-abh08_t:2395_0	1234-7. Itime…pe… gatāti evamete avijjādayo pañca dhammā yathārahaṃ hetubhāvaṃ, paccayabhāvañca	2395	
PA_tika-abh08_t:2395_1	gatā. Mātāva upanissayāti avijjā bhavesu vijjamānadosapaṭicchādanabhāvena, taṇhā	2395	
PA_tika-abh08_t:2395_2	patthanābhāvena, upādānaṃ daḷhaggāhabhāvenāti evaṃ saṅkhārabhavānaṃ hetubhūtā janakasahāyatāya	2395	
PA_tika-abh08_t:2395_3	bhavanikantitaṃsahajātaāsannakāraṇattā abhisaṅkhārikā, apassayabhūtā vāti mātā viya	2395	
PA_tika-abh08_t:2395_4	upanissayā honti. Yathā pitujanitasukke puttassa uppattīti pitā janako, evaṃ kammaṃ	2395	
PA_tika-abh08_t:2395_5	sattassa uppādakattā janakanti āha. Yathā dhātī jātassa kumārassa vaḍḍhitā sandhārikā,	2395	
PA_tika-abh08_t:2395_6	evaṃ āhāro uppannassa kāyassa brūhetā, sandhārako cāti vuttaṃ “dhātī…pe… bhave”ti.	2395	
PA_tika-abh08_t:2395_7	Kāmañcettha avijjādayo nāmakāyassāpi paccayo, pakārantarena pana tassa pākaṭaṃ paccayapariggahavidhiṃ	2395	
PA_tika-abh08_t:2395_8	dassetuṃ “cakkhuñcā”tiādi vuttaṃ. Tattha cakkhuñcāti ca-saddo samuccayattho, tena	2395	
PA_tika-abh08_t:2395_9	cakkhuviññāṇassa āvajjanādiṃ ajjhattaṃ sabbaṃ paccayajātaṃ saṅgaṇhāti. Rūpamālokameva	2395	
PA_tika-abh08_t:2395_10	cāti pana ca-saddena yathā bāhirarūpaṃ cakkhuviññāṇassa ārammaṇapaccayo, yathā ca	23951	
PA_tika-abh08_t:2395_11	āloko upanissayapaccayo, evaṃ aññampi bāhiraṃ paccayajātaṃ saṅgaṇhāti. Paṭiccāti	23951	
PA_tika-abh08_t:2395_12	paccayabhūtaṃ laddhāti attho. Tena cakkhussa nissayapurejātaindriyavippayuttaatthiavigatavasena,	23951	
PA_tika-abh08_t:2395_13	rūpālokānañca yathāsambhavaṃ ārammaṇaupanissayapurejātaatthiavigatavasena, itaresañca	23951	
PA_tika-abh08_t:2395_14	saddasaṅgahitānaṃ anantarādisahajātādivasena paccayabhāvaṃ dasseti. Ādi-saddena phassādīnaṃ	23951	
PA_tika-abh08_t:2395_15	viya saha paccayehi sotaviññāṇādīnaṃ saṅgaho veditabbo. Evaṃ sammasanūpagaṃ sabbaṃ	23951	
PA_tika-abh08_t:2395_16	nāmaṃ saha paccayena saṅgahitaṃ hoti. Tenāha “nāmakāyassa paccayaṃ parigaṇhatī”ti.	23951	
PA_tika-abh08_t:2396_0	1238-40. Disvānāti etarahi pavattiṃ disvā. Tathevidanti iminā na kevalaṃ sappaccayatāmattameva	2396	
PA_tika-abh08_t:2396_1	paccāmaṭṭhaṃ, atha kho yādisehi etarahi pavattati, tādisehi avijjādipaccayeheva atītepi	2396	
PA_tika-abh08_t:2396_2	pavattitthāti paccayasahitatāpi paccāmaṭṭhāti daṭṭhabbaṃ. Pubbanteti atītakhandhappabandhakoṭṭhāse. Pañcadhāgatāti –	2396	
PA_tika-abh08_t:2397_0	“Ahosiṃ nu kho ahamatītamaddhānaṃ, na nu kho ahosiṃ ahamatītamaddhānaṃ, kiṃ nu kho	2397	
PA_tika-abh08_t:2397_1	ahosiṃ ahamatītamaddhānaṃ, kathaṃ nu kho ahosiṃ ahamatītamaddhānaṃ, kiṃ hutvā kiṃ	2397	
PA_tika-abh08_t:2397_2	ahosiṃ nu kho ahamatītamaddhāna”nti –	2397	
PA_tika-abh08_t:2398	Pañcahi ākārehi āgatā, pavattā vā. Aparanteti anāgate khandhappabandhakoṭṭhāse. Pañcadhā samudīritāti –	239	
PA_tika-abh08_t:2399_0	“Bhavissāmi nu kho ahamanāgatamaddhānaṃ, na nu kho bhavissāmi ahamanāgatamaddhānaṃ,	2399	
PA_tika-abh08_t:2399_1	kiṃ nu kho bhavissāmi ahamanāgatamaddhānaṃ, kathaṃ nu kho bhavissāmi ahamanāgatamaddhānaṃ,	2399	
PA_tika-abh08_t:2399_2	kiṃ hutvā kiṃ bhavissāmi nu kho ahamanāgatamaddhāna”nti –	2399	
PA_tika-abh08_t:2400	Evaṃ pañcadhā kathitā.	240	
PA_tika-abh08_t:2401_0	1241. Paccuppannepi addhāneti etarahi paṭisandhiṃ ādiṃ katvā cutipariyante addhānepi.	2401	
PA_tika-abh08_t:2401_1	Addhāna-ggahaṇena cettha paccuppannakhandhakoṭṭhāsameva vadati. Na hi tabbinimutto	2401	
PA_tika-abh08_t:2401_2	añño koci kālo nāma atthīti. Chabbidhā parikittitāti –	2401	
PA_tika-abh08_t:2402	“Ahaṃ nu khosmi, no nu khosmi, kiṃ nu khosmi, kathaṃ nu khosmi, ayaṃ nu kho satto kuto āgato, so kuhiṃ gāmī ca bhavissatī”ti –	240	
PA_tika-abh08_t:2403_0	Evaṃ chabbidhā vuttā. “Sabbe tasanti daṇḍassā”tiādīsu viya padesepi sabba-saddassa	2403	
PA_tika-abh08_t:2403_1	pavattanato “sabbā”ti vatvāpi “anavasesā”ti vuttaṃ. Natthi etissā avaseso avasiṭṭhoti	2403	
PA_tika-abh08_t:2403_2	anavasesā, soḷasavidhāpi cesā ekakaṅkhāvasenāpi anavasiṭṭhā hutvāti vuttaṃ hoti.	2403	
PA_tika-abh08_t:2403_3	Pahiyyatīti vikkhambhanavasena pahiyyati. Kāmaṃ nāmarūpamattaṃ vinā sattassa adassanena	2403	
PA_tika-abh08_t:2403_4	diṭṭhivisuddhiyāva paccuppanne kaṅkhā pahīnā, atītānāgate kaṅkhānaṃ pahānena pana	2403	
PA_tika-abh08_t:2403_5	paccuppanne kaṅkhāya atisayappahānaṃ dassetuṃ idheva sā vuttā. Atha vā paccuppanne	2403	
PA_tika-abh08_t:2403_6	nissattanāmarūpassa paccayesu pavattakaṅkhāya idheva tīraṇato sā idha vuttā. Vaṇṇabhaṇanaṃ	2403	
PA_tika-abh08_t:2403_7	vā etaṃ idha paccuppannakaṅkhāya pahānavacanaṃ yathā taṃ sotāpattimaggādīsu pahīnānampi	2403	
PA_tika-abh08_t:2403_8	ca pañcannaṃ orambhāgiyānaṃ saṃyojanānaṃ pahānātiādinā anāgāmimaggādīsu vacananti.	2403	
PA_tika-abh08_t:2404_0	1242. Kammavipākānaṃ vasenāpīti purimakammabhavasmiṃ moho avijjā, āyūhanaṃ saṅkhārā,	2404	
PA_tika-abh08_t:2404_1	nikanti taṇhā, upagamanaṃ upādānaṃ, cetanā bhavo iti ime pañca dhammā purimakammabhavasmiṃ	2404	
PA_tika-abh08_t:2404_2	idha paṭisandhiyā paccayā, idha paṭisandhi viññāṇaṃ, okkanti nāmarūpaṃ, pasādo āyatanaṃ,	2404	
PA_tika-abh08_t:2404_3	phuṭṭho phasso, vedayitaṃ vedanā iti ime pañca dhammā idhūpapattibhavasmiṃ pure katassa	2404	
PA_tika-abh08_t:2404_4	kammassa paccayā, idha paripakkattā āyatanānaṃ moho avijjā…pe… cetanā bhavo iti ime	2404	
PA_tika-abh08_t:2404_5	pañca dhammā kammabhavasmiṃ āyatiṃ paṭisandhiyā paccayāti evaṃ vuttānaṃ kammavaṭṭavipākavaṭṭānaṃ	2404	
PA_tika-abh08_t:2404_6	vasena. Kilesavaṭṭopi cettha kammasahāyatāya kammavaṭṭeneva saṅgahitoti daṭṭhabbaṃ.	2404	
PA_tika-abh08_t:2405_0	1243. Diṭṭhadhammavedanīyanti ettha diṭṭhadhammo vuccati paccakkhabhūto paccuppanno	2405	
PA_tika-abh08_t:2405_1	attabhāvo, tattha veditabbaphalaṃ kammaṃ diṭṭhadhammavedanīyaṃ. Upapajjāparāpariyāhosikammavasā	2405	
PA_tika-abh08_t:2405_2	panāti upapajjavedanīyaaparāpariyavedanīyaahosikammavasena. Uttarapadalopavasena	2405	
PA_tika-abh08_t:2405_3	hi “upapajjāparāpariya”nti vuttaṃ. Tattha paccuppannabhavato anantaraṃ upapajjitvā	2405	
PA_tika-abh08_t:2405_4	veditabbaphalaṃ kammaṃ upapajjavedanīyaṃ. Apare apare diṭṭhadhammato aññasmiṃ aññasmiṃ	2405	
PA_tika-abh08_t:2405_5	yatthakatthaci attabhāve veditabbaphalaṃ kammaṃ aparāpariyavedanīyaṃ. Ahosi eva kammaṃ,	2405	
PA_tika-abh08_t:2405_6	na tassa vipāko ahosi, atthi, bhavissati cāti evaṃ vattabbakammaṃ ahosikammaṃ.	2405	
PA_tika-abh08_t:2406_0	Paṭipakkhehi anabhibhūtatāya, paccayavisesena paṭiladdhavisesatāya ca balavabhāvappattā	2406	
PA_tika-abh08_t:2406_1	tādisassa pubbābhisaṅkhārassa vasena sātisayā hutvā pavattā paṭhamajavanacetanā tasmiṃyeva	2406	
PA_tika-abh08_t:2406_2	attabhāve phaladāyinī diṭṭhadhammavedanīyā nāma. Sā hi vuttākārena balavati javanasantāne	2406	
PA_tika-abh08_t:2406_3	guṇavisesayuttesu upakārānupakāravasappavattiyā, āsevanālābhena appavipākatāya ca	2406	
PA_tika-abh08_t:2406_4	itaradvayaṃ viya pavattasantānuparamāpekkhaṃ, okāsalābhāpekkhañca kammaṃ na hotīti	2406	
PA_tika-abh08_t:2406_5	idheva pupphamattaṃ viya pavattivipākamattaṃ ahetukaphalaṃ deti, sahetukaphaladāne	2406	
PA_tika-abh08_t:2406_6	pana paṭisandhiākaḍḍhanampi āpajjeyya. Tathā asakkontanti kammassa vipākadānaṃ nāma	2406	
PA_tika-abh08_t:2406_7	upadhippayogādipaccayantarasamavāyeneva hotīti tadabhāvato tasmiṃyeva attabhāve vipākaṃ	2406	
PA_tika-abh08_t:2406_8	dātuṃ asakkontaṃ. Ahosikammaṃ…pe… vipākoti ettha “ahosi kamma”nti padaṃ visuṃ visuṃ	2406	
PA_tika-abh08_t:2406_9	yojetabbaṃ “ahosi kammaṃ nāhosi kammavipāko, ahosi kammaṃ na bhavissati kammavipāko,	2406	
PA_tika-abh08_t:2406_10	ahosi kammaṃ natthi kammavipāko”ti. Tattha sakasakakālātikkantassa upapajjavedanīyassa,	24061	
PA_tika-abh08_t:2406_11	diṭṭhadhammavedanīyassa ca vasena purimaṃ vuttaṃ. Tañhi kammassa, vipākakālassa ca	24061	
PA_tika-abh08_t:2406_12	atītattā tathā vattabbattaṃ labhati, dutiyaṃ anāgate arahattaṃ pāpuṇantassa purimabhavesu	24061	
PA_tika-abh08_t:2406_13	kataṃ adinnavipākaṃ aparāpariyavedanīyaṃ sandhāya vuttaṃ, tatiyaṃ pana anantarabhave	24061	
PA_tika-abh08_t:2406_14	kataṃ upapajjavedanīyaṃ, arahato atītabhavesu kataṃ aparāpariyavedanīyañca sandhāya	24061	
PA_tika-abh08_t:2406_15	vuttaṃ. Apare pana “ekameva atītaṃ kammaṃ addhattaye vipākābhāvaṃ sandhāya tidhā	24061	
PA_tika-abh08_t:2406_16	vibhajitvā vutta”nti vadanti.	24061	
PA_tika-abh08_t:2407_0	Atthasādhikāti dānādipāṇātipātādiatthassa nipphādikā. Kā pana sāti āha “sattamajavanacetanā”ti.	2407	
PA_tika-abh08_t:2407_1	Sā hi sanniṭṭhāpakacetanā vuttanayena paṭiladdhavisesā, paṭisandhiyā anantarapaccayabhāvino	2407	
PA_tika-abh08_t:2407_2	vipākasantānassa anantarapaccayabhāvena vā tathā abhisaṅkhatā samānā anantarattabhāve	2407	
PA_tika-abh08_t:2407_3	vipākadāyinī upapajjavedanīyaṃ nāma. Yebhuyyavuttiyā cettha “sattamajavanacetanā”ti	2407	
PA_tika-abh08_t:2407_4	vuttaṃ. Paccavekkhaṇavasitādipavattiyaṃ pana pañcamādikāpi hoti. Vipākaṃ detīti paṭisandhiṃ	2407	
PA_tika-abh08_t:2407_5	datvā pavattivipākaṃ deti, adinnapaṭisandhikaṃ pana pavattivipākaṃ detīti natthi.	2407	
PA_tika-abh08_t:2407_6	Cutianantarañhi upapajjavedanīyassa okāsoti ācariyā. Paṭisandhiyā pana dinnāya jātisatepi	2407	
PA_tika-abh08_t:2407_7	pavattivipākaṃ deti. Tenāha bhagavā “tiracchānagate dānaṃ datvā sataguṇā pāṭikaṅkhitabbā”ti.	2407	
PA_tika-abh08_t:2407_8	Ubhinna…pe… detīti yathāvuttakāraṇavirahato diṭṭhadhammūpapajjavedanīyabhāvaṃ asampattā	2407	
PA_tika-abh08_t:2407_9	pañca cetanā vipākadānasabhāvassa anupacchinnattā yadā okāsaṃ labhati, tadā paṭisandhivipākaṃ,	2407	
PA_tika-abh08_t:2407_10	pavattivipākaṃ vā deti. Sati saṃsārappavattiyāti iminā asati saṃsārappavattiyaṃ ahosikammapakkhe	24071	
PA_tika-abh08_t:2407_11	tiṭṭhati vipaccanokāsassa abhāvatoti dīpeti.	24071	
PA_tika-abh08_t:2408_0	1244. Evaṃ tāva vipākadānakālavasena catubbidhaṃ dassetvā idāni vipākadānapariyāyato,	2408	
PA_tika-abh08_t:2408_1	kiccato ca catubbidhataṃ dassetuṃ “garuka”ntiādi vuttaṃ. Tattha garukanti mahāsāvajjaṃ,	2408	
PA_tika-abh08_t:2408_2	mahānubhāvañca aññena kammena paṭibāhituṃ asakkuṇeyyakammaṃ. Bahulanti abhiṇhaso	2408	
PA_tika-abh08_t:2408_3	kataṃ, ekavāraṃ katvāpi abhiṇhasamāsevitañca. Āsannanti maraṇāsannakāle anussaritaṃ,	2408	
PA_tika-abh08_t:2408_4	tadā katañca. Kaṭattākammanti garukādibhāvaṃ asampattaṃ katamattatoyeva kammanti	2408	
PA_tika-abh08_t:2408_5	vattabbakammaṃ. Tattha kusalaṃ vā hotu akusalaṃ vā, garukāgarukesu yaṃ garukaṃ mātughātakādikammaṃ	2408	
PA_tika-abh08_t:2408_6	vā mahaggatakammaṃ vā, tadeva paṭhamaṃ vipaccati. Tathā bahulābahulesu yaṃ bahulaṃ	2408	
PA_tika-abh08_t:2408_7	susīlyaṃ dussīlyaṃ vā, tadeva paṭhamaṃ vipaccati. Dūrāsannesu yaṃ āsannaṃ maraṇakāle	2408	
PA_tika-abh08_t:2408_8	anussaritaṃ, teneva upapajjati. Āsannakāle kate ca vattabbameva natthīti. Kaṭattā	2408	
PA_tika-abh08_t:2408_9	pana kammaṃ punappunaṃ laddhāsevanaṃ purimānaṃ abhāve paṭisandhiṃ ākaḍḍhati. Iti	2408	
PA_tika-abh08_t:2408_10	garukaṃ sabbapaṭhamaṃ vipaccati. Tathā hi taṃ “garuka”nti vuttaṃ. Garuke asati bahulīkataṃ,	24081	
PA_tika-abh08_t:2408_11	tasmimpi asati āsannaṃ, tasmimpi asati kaṭattākammanti vuttaṃ “purimajātīsu katakammaṃ vipaccatī”ti.	24081	
PA_tika-abh08_t:2409_0	1245. Paṭisandhidānādivasena vipākasantānassa nibbattakaṃ janakaṃ. Sukhadukkhasantānassa,	2409	
PA_tika-abh08_t:2409_1	nāmarūpappabandhassa vā ciratarappattihetubhūtaṃ upatthambhakaṃ. Tenāha “sukhadukkhaṃ	2409	
PA_tika-abh08_t:2409_2	upatthambheti, addhānaṃ pavattetī”ti. Sukhadukkhe pavattamāne bavhābādhatādipaccayūpanipātanena	2409	
PA_tika-abh08_t:2409_3	saṇikaṃ saṇikaṃ tassa vibādhakaṃ upapīḷakaṃ. Tenāha “sukhadukkhaṃ pīḷeti bādhati,	2409	
PA_tika-abh08_t:2409_4	addhānaṃ pavattituṃ na detī”ti. Tathā paṭipakkhakammavipākassa appavattikaraṇavasena	2409	
PA_tika-abh08_t:2409_5	upacchedakaṃ paṭibāhakaṃ upaghātakaṃ. Tenāha “tassa vipākaṃ paṭibāhitvā”ti.	2409	
PA_tika-abh08_t:2410_0	Rūpañca arūpavipākakkhandho cāti rūpārūpavipākakkhandho, kammajarūpassāpi vipākapariyāyo	2410	
PA_tika-abh08_t:2410_1	atthīti “rūpārūpavipākakkhandhe”ti vuttaṃ. Aññena kammenāti kusalena vā akusalena	2410	
PA_tika-abh08_t:2410_2	vā aññena kammena kattubhūtena dinnāya paṭisandhiyā vipāke janite. Tenāha “janite	2410	
PA_tika-abh08_t:2410_3	vipāke”ti. Pavattivipākaṃ sandhāya “janite vipāke”ti vadanti. Uppajjanakasukhadukkhaṃ	2410	
PA_tika-abh08_t:2410_4	upatthambhetīti upatthambhakakammaṃ kusalaṃ samānaṃ aññenapi kusalakammena uppajjamānakaṃ	2410	
PA_tika-abh08_t:2410_5	sukhaṃ tassa paṭipakkhavibādhanavasena upatthambheti. Akusalaṃ aññena akusalakammena	2410	
PA_tika-abh08_t:2410_6	upapajjamānaṃ dukkhaṃ tatheva upatthambheti. Evañca upatthambhentaṃ taṃ dīghakālaṃ	2410	
PA_tika-abh08_t:2410_7	pavatteti nāmāti āha “addhānaṃ pavattetī”ti. Uppajjanakasukhadukkhaṃ pīḷetīti upapīḷakaṃ	2410	
PA_tika-abh08_t:2410_8	akusalaṃ samānaṃ sukhitassa rogādiantarāyakāraṇasampādakabhāvena sukhasantānaṃ upacchindantaṃ	2410	
PA_tika-abh08_t:2410_9	pīḷeti, kusalañca rogādinā dukkhitassa bhesajjādisukhādikāraṇasampādakabhāvena dukkhasantānaṃ	2410	
PA_tika-abh08_t:2410_10	vicchindantaṃ pīḷeti. Keci pana “sukhadukkhassa kāraṇaṃ asampādentampi paṭisandhidāyakakammassa	24101	
PA_tika-abh08_t:2410_11	pavattivipākaṃ paṭibāhitvā sayaṃ vipākadāyakakammaṃ upapīḷakakamma”nti vadanti. Evaṃ	24101	
PA_tika-abh08_t:2410_12	sante pana paṭisandhidāyakameva janakakammanti vuttaṃ siyā.	24101	
PA_tika-abh08_t:2411_0	Apica upaghātakena saha imassa visesabhāvo āpajjati, taṃ paṭisandhivipākassa paṭibāhakanti	2411	
PA_tika-abh08_t:2411_1	ce? Taṃ na, avisesena vuttattāti. “Dubbalaṃ kammaṃ ghātetvā”ti vutte “nanu tassa	2411	
PA_tika-abh08_t:2411_2	pubbeyeva siddhattā, niruddhattā ca kathamidaṃ tadupaghātakaṃ hotī”ti āpannaṃ codanaṃ	2411	
PA_tika-abh08_t:2411_3	sandhāya kammassa ghātanaṃ nāma tassa vipākapaṭibāhanamevāti dassento āha “tassa	2411	
PA_tika-abh08_t:2411_4	vipākaṃ paṭibāhitvā”ti. Taṃpaṭibāhanañca attano vipākuppattiyā okāsakaraṇanti vuttaṃ	2411	
PA_tika-abh08_t:2411_5	“attano vipākassa okāsaṃ karotī”ti. Vipaccanāya katokāsaṃ kammaṃ vipakkameva nāma	2411	
PA_tika-abh08_t:2411_6	hotīti āha “evaṃ…pe… uppannaṃ nāma hotī”ti.	2411	
PA_tika-abh08_t:2412_0	Upapīḷakaṃ aññassa vipākaṃ upacchindati, na sayaṃ attano vipākaṃ deti, upaghātakaṃ	2412	
PA_tika-abh08_t:2412_1	pana dubbalakammaṃ upacchinditvā attano vipākaṃ uppādetīti ayametesaṃ viseso. Keci	2412	
PA_tika-abh08_t:2412_2	pana ācariyā aparenāpi nayena janakādikammaṃ icchanti. Kathaṃ? Yasmiṃ kamme kate	2412	
PA_tika-abh08_t:2412_3	paṭisandhiyaṃ, pavatte ca vipākakaṭattārūpānaṃ uppatti hoti, taṃ janakaṃ. Yasmiṃ	2412	
PA_tika-abh08_t:2412_4	pana kate aññena janitassa iṭṭhassa vā aniṭṭhassa vā phalassa vibādhakavicchedakapaccayānuppattiyā,	2412	
PA_tika-abh08_t:2412_5	upabrūhakapaccayuppattiyā ca janakānubhāvānurūpaṃ pariposakaciratarappabandhā honti,	2412	
PA_tika-abh08_t:2412_6	taṃ upatthambhakaṃ. Janakena nibbattitaṃ kusalaphalaṃ, akusalaphalaṃ vā yena paccanīkabhūtena	2412	
PA_tika-abh08_t:2412_7	rogadhātuvisamatādinimittatāya bādhīyati, taṃ upapīḷakaṃ. Yena pana kammunā janakasāmatthiyavasena	2412	
PA_tika-abh08_t:2412_8	ciratarappabandhārahampi samānaṃ phalavicchedakapaccayuppattiyā upahaññati vicchijjati, taṃ upaghātakanti.	2412	
PA_tika-abh08_t:2413_0	Ettha ca keci appābādhadīghāyukatāsaṃvattanavasena dutiyassa kusalabhāvaṃ, bavhābādhaappāyukatāsaṃvattanavasena	2413	
PA_tika-abh08_t:2413_1	pacchimānaṃ dvinnaṃ akusalabhāvañca vaṇṇenti, bhūridattādīnaṃ pana nāgādīnaṃ, ito	2413	
PA_tika-abh08_t:2413_2	anuppadinnayāpanakapetānañca apāyesu akusalavipākassa upatthambhanūpapīḷanūpaghātakāni	2413	
PA_tika-abh08_t:2413_3	kammāni santīti catunnampi kusalākusalabhāvo na virujjhati. Kiñcāpi kammānaṃ kammantarañceva	2413	
PA_tika-abh08_t:2413_4	vipākantarañca buddhānaṃ kammavipākañāṇasseva yāthāvasarasato pākaṭaṃ hoti. Buddhāveṇikañhetaṃ	2413	
PA_tika-abh08_t:2413_5	asādhāraṇaṃ sāvakehi, vipassakena pana ekadesato jānitabbaṃ. Na hi sabbena sabbaṃ	2413	
PA_tika-abh08_t:2413_6	ajānantassa paccayapariggaho paripūrati, tasmā tādisaṃ pariggahaṃ sandhāya “iti ima”ntiādi	2413	
PA_tika-abh08_t:2413_7	vuttaṃ. Yādisehi paccayehi paccuppanne addhāne nāmarūpassa pavatti, tādiseheva itarasmimpi	2413	
PA_tika-abh08_t:2413_8	addhadvayeti evaṃ yathā atītānāgate nayaṃ neti, taṃ dassetuṃ “yathā ida”ntiādi vuttaṃ.	2413	
PA_tika-abh08_t:2413_9	Addhattayepi kiriyākiriyāphalamattatādassanaparattā codanāya. Itī kammañcevātiādinā	2413	
PA_tika-abh08_t:2413_10	vuttassevatthassa nigamanavasena vuttaṃ. Tassevaṃ…pe… pahiyyatīti tassevaṃ samanupassato	24131	
PA_tika-abh08_t:2413_11	yā sā pubbantādayo ārabbha “ahosiṃ nu kho aha”ntiādinā nayena pavattā vicikicchā pahiyyati.	24131	
PA_tika-abh08_t:2414_0	1246-8. Pahīnāya pana tāya sabbabhavayonigatiṭhitisattāvāsesu hetuphalasambandhavaseneva	2414	
PA_tika-abh08_t:2414_1	pavattanāmarūpamattameva khāyati. Tenevāha “hetuphalassa sambandhavasenevā”tiādi.	2414	
PA_tika-abh08_t:2414_2	Kāraṇasāmaggiyaṃ dānādīhi sādhitakiriyāya pavattamānāya kāraṇamatte kattuvohāroti	2414	
PA_tika-abh08_t:2414_3	āha “kāraṇato uddhaṃ kāraṇaṃ na ca passatī”ti. Pāka…pe… paṭivedakaṃ na passatīti	2414	
PA_tika-abh08_t:2414_4	sambandho. Pākapaṭivedakanti vipākavindakaṃ. Evaṃ apassanto pana kāraṇe sati kārakoti,	2414	
PA_tika-abh08_t:2414_5	vipākappavattiyā sati paṭisaṃvedakoti samaññāmatteneva paṇḍitā voharanti. Iccevaṃ	2414	
PA_tika-abh08_t:2414_6	sammappaññāya passati. Suddhadhammāti kenaci sattena vā puggalena vā amissadhammā.	2414	
PA_tika-abh08_t:2414_7	Evetanti evaṃvidhaṃ etaṃ dassanaṃ sammadassanaṃ, aviparītadassananti attho.	2414	
PA_tika-abh08_t:2415_0	1249. Bījarukkhādikānaṃ vāti yathā bījato rukkho, rukkhato bījanti evaṃ kāraṇaparamparagavesane	2415	
PA_tika-abh08_t:2415_1	anādikālikattā bījarukkhasantānassa pubbā koṭi natthi, evaṃ kammapaccayā vipāko,	2415	
PA_tika-abh08_t:2415_2	vipākapaccayā kammanti pariyesane anādikālikattā kammavipākasantānassa pubbā koṭi	2415	
PA_tika-abh08_t:2415_3	na paññāyati. Ādi-saddena “kukkuṭiyā aṇḍaṃ, aṇḍato kukkuṭī, punapi kukkuṭiyā aṇḍa”nti	2415	
PA_tika-abh08_t:2415_4	evamādiṃ saṅgaṇhāti.	2415	
PA_tika-abh08_t:2416_0	1250-3. Anāgatepi saṃsāreti yathā atīte, evaṃ anāgatepi addhāne khandhānaṃ paṭipāṭītiādinā	2416	
PA_tika-abh08_t:2416_1	vuttasaṃsāre sati. Appavatti na dissatīti kammato vipāko bhavissati, vipākato kammanti	2416	
PA_tika-abh08_t:2416_2	anāgate kāriyaparamparāya gavesiyamānāya aparikkhīṇasaṃyojanassa kammavipākānaṃ appavattanaṃ	2416	
PA_tika-abh08_t:2416_3	na dissati, pavattati evāti attho. Hetuphalasambandhavasena pavattamāne saṃsāre “pubbā	2416	
PA_tika-abh08_t:2416_4	koṭi na paññāyatī”ti vacanena kāraṇe ādissa abhāvo vutto, “appavatti na dissatī”ti	2416	
PA_tika-abh08_t:2416_5	vacanena phalassa avasānābhāvo vuttoti. Etamatthanti “kammassa kārako natthī”tiādinā	2416	
PA_tika-abh08_t:2416_6	vuttamatthaṃ. Asayaṃvasīti na sayaṃvasino, micchābhinivesaparavasāti attho. Aññamaññavirodhinoti	2416	
PA_tika-abh08_t:2416_7	itarītaraviruddhā diṭṭhiyo vā diṭṭhiyā vā aññamaññena saha virodhino. Gambhīrañāṇagocaratāya	2416	
PA_tika-abh08_t:2416_8	gambhīraṃ. Tathā nipuṇaṃ. Sattasuññatāya, aññamaññasabhāvasuññatāya ca suññaṃ. Paccayanti	2416	
PA_tika-abh08_t:2416_9	nāmarūpassa paccayaṃ, tappaccayapaṭivedheneva ca sabbaṃ paṭividdhaṃ hotīti.	2416	
PA_tika-abh08_t:2417_0	1254-6. Kammaṃ natthi vipākamhīti kuṭṭādīsu rajādi viya vipāke santiṭṭhamānaṃ kammaṃ	2417	
PA_tika-abh08_t:2417_1	natthi. Pāko kamme na vijjatīti tathā kamme santiṭṭhamāno vipāko natthi. Yathāvuttamevatthaṃ	2417	
PA_tika-abh08_t:2417_2	upamāya vibhāvetuṃ “yathā na sūriye”tiādi vuttaṃ. Maṇimhīti sūriyakantamaṇimhi. Na	2417	
PA_tika-abh08_t:2417_3	tesaṃ bahi so atthīti te muñcitvā tehi bahi so aggi natthi. Sambhārehīti samaṅgībhūtehi	2417	
PA_tika-abh08_t:2417_4	ātapādīhi tīhi kāraṇehi. Na anto kammassātiādi atthato heṭṭhā vuttampi upamānigamanatthaṃ	2417	
PA_tika-abh08_t:2417_5	punapi vuttanti daṭṭhabbaṃ.	2417	
PA_tika-abh08_t:2418_0	1257-8. Yadi hetu, phalañca aññamaññarahitaṃ, kathaṃ hetuto phalaṃ nibbattatīti āha	2418	
PA_tika-abh08_t:2418_1	“kammañca kho upādāyā”ti. Na kevalaṃ kammaphalameva suññaṃ katturahitaṃ, sabbampi	2418	
PA_tika-abh08_t:2418_2	dhammajātaṃ kārakarahitanti dassetuṃ “na hettha devo”tiādigāthā vuttā. Hetusambhārapaccayāti	2418	
PA_tika-abh08_t:2418_3	ekena hetunā ekassa, anekassa vā phalassa anibbattito hetusamūhanimittaṃ, sambhāroti	2418	
PA_tika-abh08_t:2418_4	vā paccayādhivacananti hetupaccayanimittanti attho.	2418	
PA_tika-abh08_t:2419_0	1259. Addhāsu taritvā kaṅkhanti tīsu addhāsu soḷasavidhaṃ kaṅkhaṃ vitaritvā. Na kevalametaṃ	2419	
PA_tika-abh08_t:2419_1	soḷasavidhameva kaṅkhaṃ vitarati, atha kho “satthari kaṅkhatī”tiādinayappavattaṃ	2419	
PA_tika-abh08_t:2419_2	aṭṭhavidhaṃ kaṅkhampi pajahati. Tathā hettha buddho dhammo saṅgho sikkhāti kaṅkhāya	2419	
PA_tika-abh08_t:2419_3	gocarabhūtā lokiyā dhammā adhippetā. Na hi lokuttaradhamme ārabbha kilesā pavattituṃ	2419	
PA_tika-abh08_t:2419_4	sakkonti. Pubbantoti atītā khandhāyatanadhātuyo, aparantoti anāgatā, pubbantāparantoti	2419	
PA_tika-abh08_t:2419_5	tadubhayaṃ, addhāpaccuppannaṃ vā tadubhayabhāgayuttattā. Paṭiccasamuppannadhammaggahaṇena	2419	
PA_tika-abh08_t:2419_6	gahito aṭṭhamo kaṅkhāvisayo nāmarūpamattaṃ, idappaccayatā-ggahaṇena pana tassa paccayo	2419	
PA_tika-abh08_t:2419_7	gahito, tasmā soḷasavatthukāya pahīnāya aṭṭhavatthukā kaṅkhā appatiṭṭhāva hotīti.	2419	
PA_tika-abh08_t:2419_8	Etāsañca pahānena dvāsaṭṭhidiṭṭhigatānipi vikkhambhanti diṭṭhekaṭṭhattā vicikicchāya.	2419	
PA_tika-abh08_t:2419_9	Yathā hi diṭṭhi samucchijjamānā vicikicchāya saddhiṃyeva samucchijjati, evaṃ vicikicchā	2419	
PA_tika-abh08_t:2419_10	vikkhambhiyamānā diṭṭhiyā saddhiṃyeva vikkhambhīyati. Attābhinivesūpanissayā hi “ahosiṃ	24191	
PA_tika-abh08_t:2419_11	nu kho aha”ntiādinayappavattā soḷasavatthukā kaṅkhā, sā eva ca pubbantādivatthubhāvena	24191	
PA_tika-abh08_t:2419_12	vuttā, attābhinivesavatthukāni dvāsaṭṭhi diṭṭhigatāni, buddhādivatthukā ca tadekaṭṭhāti.	24191	
PA_tika-abh08_t:2419_13	Uṭṭhitanti uppajjitvā ṭhitaṃ.	24191	
PA_tika-abh08_t:2420_0	1260-2. Kaṅkhāvitaraṇaṃ nāmāti yathāvuttakaṅkhāvitaraṇato kaṅkhāvitaraṇaṃ nāma. Na	2420	
PA_tika-abh08_t:2420_1	kevalaṃ kaṅkhāvitaraṇaṃ nāma, dhammaṭṭhitiñāṇantipi yathābhūtañāṇantipi sammādassanantipi	2420	
PA_tika-abh08_t:2420_2	idaṃ samudīritaṃ. Ettha ca dharīyanti attano paccayehīti dhammā, tiṭṭhati ettha phalaṃ	2420	
PA_tika-abh08_t:2420_3	tadāyattavuttitāyāti ṭhiti, dhammānaṃ ṭhiti dhammaṭṭhiti, paccayadhammā. Atha vā	2420	
PA_tika-abh08_t:2420_4	dhammoti kāraṇaṃ “dhammapaṭisambhidā”tiādīsu viya, dhammassa ṭhitisabhāvo, dhammato	2420	
PA_tika-abh08_t:2420_5	ca añño sabhāvo natthīti paccayadhammānaṃ paccayabhāvo, dhammaṭṭhitiyaṃ ñāṇaṃ dhammaṭṭhitiñāṇaṃ.	2420	
PA_tika-abh08_t:2420_6	Saṅkhārānaṃ yathābhūtaṃ aniccatādi yathābhūtaṃ, tattha ñāṇanti yathābhūtañāṇaṃ. Sammā	2420	
PA_tika-abh08_t:2420_7	passatīti sammādassanaṃ. Laddhappatiṭṭhoti sāsane patiṭṭhā nāma ariyamaggo. Ayaṃ	2420	
PA_tika-abh08_t:2420_8	pana taṃ anadhigatopi tadadhigamupāyapaṭipattiyaṃ ṭhitattā laddhappatiṭṭho viya hotīti	2420	
PA_tika-abh08_t:2420_9	“laddhappatiṭṭho”ti vutto. Tatoyeva cūḷako sotāpanno, lokiyāhi sīlasamādhipaññāhi	2420	
PA_tika-abh08_t:2420_10	samannāgatattā uttari appaṭivijjhanto sotāpanno viya niyato, sugatiparāyaṇo ca hotīti	24201	
PA_tika-abh08_t:2420_11	cūḷasotāpanno. Sotāpanno hi khīṇāpāyaduggativinipātoti. Atha vā laddhappatiṭṭho kaṅkhāvitaraṇavisuddhisamadhigamena.	24201	
PA_tika-abh08_t:2420_12	Sappaccayanāmarūpadassanena hi sammadditadiṭṭhikaṇṭako viniddhutaahetukavisamahetuvādo	24201	
PA_tika-abh08_t:2420_13	yathāsakapaccayeheva dhammappavattiṃ ñatvā sāsane patiṭṭhitasaddho laddhappatiṭṭho	24201	
PA_tika-abh08_t:2420_14	nāma hotīti. Nāmarūpavavatthānena dukkhasaccaṃ, dhammaṭṭhitiñāṇena samudayasaccaṃ,	24201	
PA_tika-abh08_t:2420_15	tasseva aparabhāge aniccato manasikārādividhinā maggasaccañca abhiññāya pavattiyā	24201	
PA_tika-abh08_t:2420_16	dukkhabhāvaṃ disvā tassa appavatte nirodhe ekaṃseneva ninnajjhāsayatāya lokiyeneva	24201	
PA_tika-abh08_t:2420_17	ñāṇena catunnaṃ ariyasaccānaṃ adhigatattā apāyesu abhabbuppattiko, sotāpannabhūmiyañca	24201	
PA_tika-abh08_t:2420_18	bhabbuppattiko hotīti cūḷasotāpanno nāmāti vuttaṃ “sotāpanno hi cūḷako”ti. Tasmāti	24201	
PA_tika-abh08_t:2420_19	yasmā evaṃ mahānisaṃsametaṃ ñāṇaṃ, tasmā sapañño attano hitānupekkhanapaññāya samannāgato.	24201	
PA_tika-abh08_t:2420_20	Tenāha “atthakāmo”ti.	24202	
PA_tika-abh08_t:2421	Iti abhidhammatthavikāsiniyā nāma	242	
PA_tika-abh08_t:2422	Abhidhammāvatārasaṃvaṇṇanāya	242	
PA_tika-abh08_t:2423	Kaṅkhāvitaraṇavisuddhiniddesavaṇṇanā niṭṭhitā.	242	
PA_tika-abh08_t:2424	20. Vīsatimo paricchedo	242	
PA_tika-abh08_t:2425	Maggāmaggañāṇadassanavisuddhiniddesavaṇṇanā	242	
PA_tika-abh08_t:2426_0	1263. Idāni kaṅkhāvitaraṇavisuddhiyā anantaraṃ uddiṭṭhāya maggāmaggañāṇadassanavisuddhiyā	2426	
PA_tika-abh08_t:2426_1	niddesakkamo anuppatto, sā pana yasmā obhāsādiupakkilesasambhave sati hoti, obhāsādayo	2426	
PA_tika-abh08_t:2426_2	ca udayabbayañāṇe sambhavanti, udayabbayañāṇañca tilakkhaṇavipassanāya sati uppajjati,	2426	
PA_tika-abh08_t:2426_3	tassa ca kalāpasammasanaṃ ādi. Tañhi atītādibhedabhinnānaṃ dhammānaṃ saṅkhipitvā	2426	
PA_tika-abh08_t:2426_4	vavatthānavasena pavattanato ādikammikassa sukarasammasanaṃ, tasmā paṭhamaṃ tattheva	2426	
PA_tika-abh08_t:2426_5	abhiyogaṃ karontena kamato taṃ sampādetabbanti dassetuṃ “kalāpasammasanenevā”tiādi	2426	
PA_tika-abh08_t:2426_6	āraddhaṃ. Atha vā dvinnaṃ visuddhīnamantare kalāpasammasanaṃ hoti, tañca kho dvīsu	2426	
PA_tika-abh08_t:2426_7	ekāya visuddhiyā saṅgahetabbaṃ, maggāmaggañāṇassa ca ādibhūtattā tatthevassa saṅgaho	2426	
PA_tika-abh08_t:2426_8	yuttoti ettheva naṃ saṅgahitukāmatāya vuttaṃ “kalāpasammasanenevā”tiādi. Keci pana	2426	
PA_tika-abh08_t:2426_9	kalāpasammasanaṃ nāma ekavisuddhiyampi na antogadhanti taṃ anāmasitvāva vipassanācāraṃ	2426	
PA_tika-abh08_t:2426_10	vaṇṇenti. Kalāpasammasanenevāti atītādibhedabhinnānaṃ dhammānaṃ saṅkhipitvā vavatthānavasena	24261	
PA_tika-abh08_t:2426_11	kalāpato, kalāpānaṃ vā sammasanena maggāmaggañāṇadassanavipassanāya yogo karaṇīyo.	24261	
PA_tika-abh08_t:2426_12	Atha vā bhummatthe karaṇaniddesavasena kalāpasammasane yogo karaṇīyoti attho. “Kalāpasammasaneneva	24261	
PA_tika-abh08_t:2426_13	yogo karaṇīyo”ti vatvāpi taṃ pana visuddhimaggato gahetabbanti ganthavitthāraparihāratthaṃ idha na dassitanti.	24261	
PA_tika-abh08_t:2427_0	1264. Paccuppannassa dhammassāti santatipaccuppannassa, khaṇapaccuppannassa vā. Ādito	2427	
PA_tika-abh08_t:2427_1	pana khaṇapaccuppannassa udayavayaṃ duppariggahaṃ, tasmā santatipaccuppannavasena	2427	
PA_tika-abh08_t:2427_2	paṭhamaṃ udayabbayānupassanaṃ kātabbaṃ. Nibbattīti dvinnaṃ paccuppannānaṃ vasena	2427	
PA_tika-abh08_t:2427_3	paṭhamābhinibbatti ca khaṇanibbatti ca. Vipariṇāmoti vināso.	2427	
PA_tika-abh08_t:2428	1265. Anupassanāpi ñāṇanti yā udayassa ca vayassa ca anupassanā, sā ñāṇanti varañāṇena sammāsambuddhena desitaṃ. Tatrāyaṃ pāḷi –	242	
PA_tika-abh08_t:2429_0	“Kathaṃ paccuppannānaṃ dhammānaṃ vipariṇāmānupassane paññā udayabbayānupassane ñāṇaṃ?	2429	
PA_tika-abh08_t:2429_1	Jātaṃ rūpaṃ paccuppannaṃ, tassa nibbattilakkhaṇaṃ udayo. Vipariṇāmalakkhaṇaṃ vayo.	2429	
PA_tika-abh08_t:2429_2	Anupassanā ñāṇaṃ. Jātā vedanā…pe… saññā… saṅkhārā… viññāṇaṃ… jātaṃ cakkhuṃ…pe… jāto	2429	
PA_tika-abh08_t:2429_3	bhavo paccuppanno, tassa nibbattilakkhaṇaṃ udayo. Vipariṇāmalakkhaṇaṃ vayo. Anupassanā ñāṇa”nti.	2429	
PA_tika-abh08_t:2430_0	Ettha pana udayadassanaṃ yāvadeva khayadassananti vayadassanassa padhānataṃ dassetuṃ	2430	
PA_tika-abh08_t:2430_1	“vipariṇāmānupassane paññā”ti vatvā taṃ pana vayadassanaṃ udayadassanapubbakanti	2430	
PA_tika-abh08_t:2430_2	vuttaṃ “udayabbayānupassane ñāṇa”nti.	2430	
PA_tika-abh08_t:2431_0	1266-8. Pubbe uppattitoti jananato pubbe anuppannassāti vuttaṃ hoti. Nicayo rāsi	2431	
PA_tika-abh08_t:2431_1	vā natthi, yato āgaccheyya uppajjamānaṃ aladdhattabhāvassa sabbena sabbaṃ avijjamānattā.	2431	
PA_tika-abh08_t:2431_2	Tenāha “tathā uppajjato”tiādi. Yathā anāgate addhāne ime dhammā sabbena sabbaṃ natthi,	2431	
PA_tika-abh08_t:2431_3	evaṃ atītepi addhānanti dassento “tathā nirujjhamānassā”tiādiṃ vatvā avijjamānānaṃyeva	2431	
PA_tika-abh08_t:2431_4	rūpārūpadhammānaṃ hetupaccayasamavāye uppādo, uppajjitvā ca sabbaso abhāvūpagamoti	2431	
PA_tika-abh08_t:2431_5	imamatthaṃ samudāyagataṃ tadekadesabhūtāya upamāya vibhāvetuṃ imasmiṃ ṭhāne aṭṭhakathāya	2431	
PA_tika-abh08_t:2431_6	vīṇūpamā āgatā. Sā idhāpi āharitvā vattabbāti adhippāyena “ettha vīṇūpamā”tiādimāha.	2431	
PA_tika-abh08_t:2431_7	Etassatthassāti avijjamānānaṃyeva uppādo, uppannānañca parato abhāvoti imassa atthassa	2431	
PA_tika-abh08_t:2431_8	pakāsane. Vīṇūpamāti vīṇāvasena āgatā upamā. Sā panevaṃ daṭṭhabbā – yathā vīṇāya	2431	
PA_tika-abh08_t:2431_9	vādiyamānāya uppannassa saddassa neva uppattito pubbe sannicayo atthi, na uppajjamāno	2431	
PA_tika-abh08_t:2431_10	sannicayato āgato. Na nirujjhamānassa disāvidisāgamanaṃ atthi, na niruddho katthaci	24311	
PA_tika-abh08_t:2431_11	sannicito tiṭṭhati, atha kho vīṇañca vīṇavādanañca purisassa ca tajjaṃ vāyāmaṃ paṭicca	24311	
PA_tika-abh08_t:2431_12	ahutvā sambhoti, hutvā paṭiveti, evaṃ sabbepi rūpārūpadhammā ahutvā sambhonti, hutvā paṭiventīti.	24311	
PA_tika-abh08_t:2432_0	1269-70. Evaṃ saṅkhepato udayabbayamanasikāravidhiṃ dassetvā puna yāni etasseva udayabbayañāṇassa	2432	
PA_tika-abh08_t:2432_1	vibhaṅge “avijjāsamudayā rūpasamudayo”ti paccayasamudayaṭṭhena rūpakkhandhassa udayaṃ	2432	
PA_tika-abh08_t:2432_2	passati, “taṇhāsamudayā…pe… kammasamudayā…pe… āhārasamudayā rūpasamudayo”ti paccayasamudayaṭṭhena	2432	
PA_tika-abh08_t:2432_3	rūpakkhandhassa udayaṃ passati, nibbattilakkhaṇaṃ passantopi rūpakkhandhassa udayaṃ	2432	
PA_tika-abh08_t:2432_4	passati, rūpakkhandhassa udayaṃ passanto imāni pañca lakkhaṇāni passati. “Avijjānirodhā	2432	
PA_tika-abh08_t:2432_5	rūpanirodho”ti paccayanirodhaṭṭhena rūpakkhandhassa vayaṃ passati, “taṇhānirodhā…pe…	2432	
PA_tika-abh08_t:2432_6	kammanirodhā…pe… āhāranirodhā rūpanirodho”ti paccayanirodhaṭṭhena rūpakkhandhassa	2432	
PA_tika-abh08_t:2432_7	vayaṃ passati, vipariṇāmalakkhaṇaṃ passantopi rūpakkhandhassa vayaṃ passati, rūpakkhandhassa	2432	
PA_tika-abh08_t:2432_8	vayaṃ passanto imāni pañca lakkhaṇāni passati. Tathā “avijjāsamudayā vedanāsamudayo”ti	2432	
PA_tika-abh08_t:2432_9	paccayasamudayaṭṭhena vedanākkhandhassa udayaṃ passati, “taṇhāsamudayā…pe… kammasamudayā…pe…	2432	
PA_tika-abh08_t:2432_10	phassasamudayā vedanāsamudayo”ti paccayasamudayaṭṭhena vedanākkhandhassa udayaṃ passati,	24321	
PA_tika-abh08_t:2432_11	nibbattilakkhaṇaṃ passanto vedanākkhandhassa udayaṃ passati, vedanākkhandhassa udayaṃ	24321	
PA_tika-abh08_t:2432_12	passanto imāni pañca lakkhaṇāni passati. “Avijjānirodhā…pe… taṇhānirodhā…pe… kammanirodhā…pe…	24321	
PA_tika-abh08_t:2432_13	phassanirodhā vedanānirodho”ti paccayanirodhaṭṭhena vedanākkhandhassa vayaṃ passati,	24321	
PA_tika-abh08_t:2432_14	vipariṇāmalakkhaṇaṃ passantopi vedanākkhandhassa vayaṃ passati, vedanākkhandhassa	24321	
PA_tika-abh08_t:2432_15	vayaṃ passanto imāni pañca lakkhaṇāni passati, vedanākkhandhassa viya saññāsaṅkhāraviññāṇakkhandhānaṃ.	24321	
PA_tika-abh08_t:2432_16	Ayaṃ pana viseso – viññāṇakkhandhassa phassaṭṭhāne “nāmarūpasamudayā nāmarūpanirodhā”ti.	24321	
PA_tika-abh08_t:2433_0	Evaṃ ekekassa khandhassa udayabbayadassane dasa dasa katvā samapaññāsa lakkhaṇāni	2433	
PA_tika-abh08_t:2433_1	vuttāni, tesaṃ vasenapi “evampi rūpasamudayo, evampi rūpavayo, evampi rūpaṃ udeti,	2433	
PA_tika-abh08_t:2433_2	evampi rūpaṃ vetī”ti paccayato ceva khaṇato ca vitthārena ca manasikāravidhiṃ dassetuṃ	2433	
PA_tika-abh08_t:2433_3	“tasseva ñāṇassā”tiādi āraddhaṃ. Tattha avijjāsamudayāti avijjāya uppādā, atthibhāvāti	2433	
PA_tika-abh08_t:2433_4	attho. Nirodhaviruddho hi uppādo atthibhāvo hoti, tasmā purimabhavasiddhāya avijjāya	2433	
PA_tika-abh08_t:2433_5	sati imasmiṃ bhave rūpasamudayo rūpassa uppādo hotīti attho. Ādi-saddasaṅgahitesu	2433	
PA_tika-abh08_t:2433_6	“taṇhāsamudayā rūpasamudayo, kammasamudayā rūpasamudayo, āhārasamudayā rūpasamudayo”ti	2433	
PA_tika-abh08_t:2433_7	ca, tathā vayadassane “avijjānirodhā rūpanirodho, taṇhānirodhā… kammanirodhā… āhāranirodhā	2433	
PA_tika-abh08_t:2433_8	rūpanirodho”ti ca ādīsu avijjādīhi tīhi atītakālikāni tesaṃ sahakārīkāraṇabhūtāni	2433	
PA_tika-abh08_t:2433_9	upādānādīnipi gahitānevāti veditabbaṃ.	2433	
PA_tika-abh08_t:2434_0	Pavattipaccayesu kabaḷīkārāhārassa balavatāya so eva gahito “āhārasamudayā”ti. Tasmiṃ	2434	
PA_tika-abh08_t:2434_1	pana gahite pavattipaccayatāsāmaññena utucittānipi gahitāneva hontīti catusamuṭṭhānikarūpassa	2434	
PA_tika-abh08_t:2434_2	paccayato udayadassanaṃ vibhāvitamevāti daṭṭhabbaṃ. Avijjātaṇhūpanissayasahiteneva	2434	
PA_tika-abh08_t:2434_3	kammunā rūpakāyassa nibbatti, asati ca avijjūpanissayāya bhavanikantiyā jātiyā asambhavoyevāti.	2434	
PA_tika-abh08_t:2434_4	Yathā rūpassa avijjātaṇhūpanissayatā, evaṃ vedanādīnampi daṭṭhabbā. Āhāro pana uppannassa	2434	
PA_tika-abh08_t:2434_5	rūpassa posako kabaḷīkārāhārassa adhippetattā, kāmaṃ yathādhiṭṭhānattā vā desanāya.	2434	
PA_tika-abh08_t:2434_6	Ukkaṭṭhaniddesena vā āhāraggahaṇaṃ. Avijjānirodhāti aggamaggañāṇena avijjāya anuppādanirodhato	2434	
PA_tika-abh08_t:2434_7	anāgatassa rūpassa anuppādanirodho hoti paccayābhāve abhāvato. “Taṇhānirodhā kammanirodho”ti	2434	
PA_tika-abh08_t:2434_8	etthāpi eseva nayo. Āhāranirodhāti pavattipaccayassa kabaḷīkārāhārassa abhāve. Rūpanirodhoti	2434	
PA_tika-abh08_t:2434_9	taṃsamuṭṭhānarūpassa abhāvo hotīti. Sesaṃ heṭṭhā vuttanayānusārena veditabbaṃ. Ayaṃ	2434	
PA_tika-abh08_t:2434_10	pana viseso – “phuṭṭho vedeti, phuṭṭho sañjānāti, phuṭṭho cetetīti, phassapaccayā	24341	
PA_tika-abh08_t:2434_11	vedanā, cakkhusamphassajā vedanā, saññā cetanā”ti vacanato phasso vedanāsaññāsaṅkhārakkhandhānaṃ	24341	
PA_tika-abh08_t:2434_12	pavattipaccayo, tannirodhā ca tesaṃ nirodho, mahāpadānamahānidānasuttesu, abhidhamme	24341	
PA_tika-abh08_t:2434_13	ca aññamaññapaccayavāre “nāmarūpapaccayā viññāṇa”nti vacanato nāmarūpaṃ viññāṇassa	24341	
PA_tika-abh08_t:2434_14	pavattipaccayo, tannirodhā ca tassa nirodhoti vuttaṃ “phassasamudayā vedanāsamudayo”tiādi.	24341	
PA_tika-abh08_t:2435_0	1271. Dasa dasāti rūpakkhandhassa udayadassane avijjā taṇhā kammaṃ āhāroti imesaṃ	2435	
PA_tika-abh08_t:2435_1	paccayānaṃ atthitāsaṅkhatalakkhaṇāni ceva rūpassa nibbattilakkhaṇañcāti imāni pañca	2435	
PA_tika-abh08_t:2435_2	lakkhaṇāni, vayadassane avijjādīnaṃ catunnaṃ paccayānaṃ anuppādanirodho, rūpassa	2435	
PA_tika-abh08_t:2435_3	khaṇanirodho cāti imāni pañca lakkhaṇānīti rūpakkhandhassa dasa lakkhaṇāni, tathā	2435	
PA_tika-abh08_t:2435_4	vedanākkhandhādīnaṃ catunnaṃ cattālīsa lakkhaṇānīti evaṃ samapaññāsa lakkhaṇāni honti.	2435	
PA_tika-abh08_t:2435_5	Tenāha “paññāsa lakkhaṇānī”ti. Lakkhaṇaṭṭho pana tesaṃ catunnaṃ paccayānaṃ atthitā,	2435	
PA_tika-abh08_t:2435_6	anuppādanirodho cāti aṭṭha lakkhīyati etehi rūpādīnaṃ udayo ca vayo cāti lakkhaṇāni.	2435	
PA_tika-abh08_t:2435_7	Catunnañhi paccayānaṃ atthitāhi rūpādiudayo lakkhīyati, anuppādanirodhaaccantanirodhehi	2435	
PA_tika-abh08_t:2435_8	vayo, nibbattivipariṇāmāni pana saṅkhatalakkhaṇānevāti. Dhamme samanupassatīti rūpādike	2435	
PA_tika-abh08_t:2435_9	dhamme udayabbayavante samanupassati. Ettha ca keci tāva āhu “arūpakkhandhānaṃ udayabbayadassanaṃ	2435	
PA_tika-abh08_t:2435_10	addhāsantativasena, na khaṇavasenā”ti, tesaṃ matena khaṇato udayabbayadassanameva	24351	
PA_tika-abh08_t:2435_11	na siyā. Apare panāhu “paccayato udayabbayadassanena atītādivibhāgaṃ anāmasitvā sabbasādhāraṇato	24351	
PA_tika-abh08_t:2435_12	avijjādipaccayā vedanāya sambhavaṃ labbhamānataṃ passati, na uppādaṃ. Avijjādiabhāve	24351	
PA_tika-abh08_t:2435_13	ca tassā asambhavaṃ alabbhamānataṃ passati, na bhaṅgakkhaṇato. Udayabbayassa dassane	24351	
PA_tika-abh08_t:2435_14	paccuppannānaṃ uppādaṃ, bhaṅgañca passatī”ti, taṃ ayuttaṃ. Santativasena hi rūpārūpadhamme	24351	
PA_tika-abh08_t:2435_15	udayabbayato manasi karontassa anukkamena bhāvanāya balappattakāle ñāṇassa tikkhavisadabhāvappattiyā	24351	
PA_tika-abh08_t:2435_16	khaṇato udayabbayā upaṭṭhahantīti.	24351	
PA_tika-abh08_t:2436_0	1272-5. Ayañhi paṭhamaṃ paccayato udayabbayaṃ manasi karonto pacchā avijjādike paccayadhamme	2436	
PA_tika-abh08_t:2436_1	vissajjetvā udayabbayavante khandhe gahetvā tesaṃ paccayato udayabbayadassanamukhena	2436	
PA_tika-abh08_t:2436_2	khaṇatopi udayabbayaṃ manasi karoti. Tassa yadā ñāṇaṃ tikkhaṃ visadaṃ hutvā pavattati,	2436	
PA_tika-abh08_t:2436_3	tadā rūpārūpadhammā khaṇe khaṇe uppajjantā, bhijjantā ca hutvā upaṭṭhahanti. Tena	2436	
PA_tika-abh08_t:2436_4	vuttaṃ “evaṃ rūpudayo hotī”tiādi. Tattha evaṃ rūpudayoti evaṃ vuttanayena avijjāsamudayā…pe…	2436	
PA_tika-abh08_t:2436_5	taṇhāsamudayā…pe… kamma…pe… āhārasamudayāpi rūpassa sambhavo. Evamassa vayoti evaṃ	2436	
PA_tika-abh08_t:2436_6	vuttanayeneva avijjānirodhā…pe… taṇhānirodhā…pe… kamma…pe… āhāranirodhā rūpassa vayo	2436	
PA_tika-abh08_t:2436_7	anuppādoti ayaṃ paccayato vitthārena manasikāro. Udeti evaṃ rūpampīti evaṃ samudayato	2436	
PA_tika-abh08_t:2436_8	kammasamuṭṭhānarūpampi āhārautucittasamuṭṭhānarūpampi udeti uppajjati nibbattati.	2436	
PA_tika-abh08_t:2436_9	Evaṃ rūpaṃ tu vetīti kammasamuṭṭhānarūpampi āhārautucittasamuṭṭhānarūpampi evaṃ veti	2436	
PA_tika-abh08_t:2436_10	nirujjhatīti ayaṃ khaṇato vitthārena manasikāro. Tena vuttaṃ “evaṃ paccayatopettha	24361	
PA_tika-abh08_t:2436_11	khaṇato udayabbaya”nti. Sabbadhammā pākaṭā hontīti iti ime dhammā ahutvā sambhonti,	24361	
PA_tika-abh08_t:2436_12	hutvā paṭiventi. Yathā paccuppanne, evaṃ atītānāgatepīti nayavasena atītādidhammānaṃ	24361	
PA_tika-abh08_t:2436_13	dvedhā udayabbayaṃ passato saccapaṭiccasamuppādanayalakkhaṇabhedā pākaṭā honti. Tassevaṃ	24361	
PA_tika-abh08_t:2436_14	pākaṭībhūtasabbadhammasabhāvassa “evaṃ kira nāmime dhammā anuppannapubbā uppajjanti,	24361	
PA_tika-abh08_t:2436_15	uppannā nirujjhantī”ti niccanavāva hutvā saṅkhārā upaṭṭhahanti. Na kevalañca niccanavāva,	24361	
PA_tika-abh08_t:2436_16	udake daṇḍakena katalekhā viya, āragge ṭhapitasāsapo viya, vijjusañcāro viya ca parittakālaṭṭhāyino	24361	
PA_tika-abh08_t:2436_17	upaṭṭhahanti. Tenāha “udake daṇḍarājīvā”tiādi. Udake daṇḍarājiādayova kiñcāpi uttaruttari	24361	
PA_tika-abh08_t:2436_18	atiparittaṭṭhāyibhāvanidassanatthaṃ dassitā, tathāpi dandhanirodhā eva nidassitā,	24361	
PA_tika-abh08_t:2436_19	tatopi lahutaranirodhattā saṅkhārānaṃ. Tathā hi gamanassādānaṃ devaputtānaṃ heṭṭhupariyena	24361	
PA_tika-abh08_t:2436_20	parimukhaṃ dhāvantānaṃ sirasi, pāde ca baddhakhuradhārāsannipātatopi sīghataro rūpanirodho	24362	
PA_tika-abh08_t:2436_21	vutto, pageva arūpadhammānaṃ. Na kevalaṃ parittatarakālaṭṭhāyinova upaṭṭhahanti,	24362	
PA_tika-abh08_t:2436_22	atha kho asārāpi khāyantīti āha “kadalī”tiādi. Tattha maṇḍalākārena āvijjhiyamānaṃ	24362	
PA_tika-abh08_t:2436_23	alātameva alātacakkaṃ. Mantosadhappabhāvitā indajālādikā māyā.	24362	
PA_tika-abh08_t:2437_0	1276-7. Ettāvatāti yvāyaṃ kalāpasammasananiyojanato paṭṭhāya yāva udayabbayapaṭivedhāya	2437	
PA_tika-abh08_t:2437_1	bhāvanā vidhi āraddho, ettāvatā bhāvanāvidhānena kalāpasammasanampi udayabbayañāṇuppādasseva	2437	
PA_tika-abh08_t:2437_2	parikammanti. Udayabbayadassanaṃ ñāṇanti sambandho. Lakkhaṇāni ca…pe… ṭhitanti vayadhammameva	2437	
PA_tika-abh08_t:2437_3	uppajjati, uppannañca vayaṃ upetīti iminā ākārena samapaññāsa lakkhaṇāni paṭivijjhitvā	2437	
PA_tika-abh08_t:2437_4	ṭhitaṃ. Adhunā uppannaṃ na tāva balappattanti āha “taruṇa”nti. Kalāpasammasanādivasena	2437	
PA_tika-abh08_t:2437_5	pavattasammasanaṃ nippariyāyena vipassanāsamaññaṃ labhati. Udayabbayānupassanādivasena	2437	
PA_tika-abh08_t:2437_6	pavattameva labhatīti āha “yassa cā”tiādi.	2437	
PA_tika-abh08_t:2438_0	1278-80. Athassa imāya taruṇavipassanāya vipassantassa dasa vipassanupakkilesā uppajjantīti	2438	
PA_tika-abh08_t:2438_1	dassento āha “vipassanāyā”tiādi. Etāyāti udayabbayānupassanāsaṅkhātāya taruṇavipassanāya,	2438	
PA_tika-abh08_t:2438_2	na bhaṅgānupassanādisaṅkhātāya taruṇavipassanāya, nāpi nibbidānupassanādisaṅkhātāya	2438	
PA_tika-abh08_t:2438_3	balavavipassanāyāti attho. Na hi tadā vipassanupakkilesā uppajjantīti. Vipassakassāti	2438	
PA_tika-abh08_t:2438_4	ca vipassakassevāti eva-kāro luttaniddiṭṭho. Teneva vakkhati “sampattapaṭivedhassā”tiādi.	2438	
PA_tika-abh08_t:2438_5	Diṭṭhiggāhādivatthubhāvena vipassanaṃ upakkilesantīti upakkilesā. Sampatto catusaccaphalapaṭivedho	2438	
PA_tika-abh08_t:2438_6	yena so sampattapaṭivedho, so ca sotāpannādīnaṃ aññataro hotīti āha “sotāpannādino”ti.	2438	
PA_tika-abh08_t:2438_7	Apicāti ayaṃ vakkhamānasamuccayattho. Idañca ukkaṭṭhaniddesavasena vuttaṃ balavavipassanāpattassāpi	2438	
PA_tika-abh08_t:2438_8	anuppajjanato. Sampattapaṭivedhassāti vā balavipassanāpattaṃ sandhāya vuttaṃ. Sopi	2438	
PA_tika-abh08_t:2438_9	hi paṭivedhappattiyā āsannārahadese ṭhitattā sampattapaṭivedho nāma hoti. Evañca	2438	
PA_tika-abh08_t:2438_10	sati apicāti vuttasamuccayattho hoti. Atha vā api-saddo vuttasamuccayattho. Ca-saddo	24381	
PA_tika-abh08_t:2438_11	avuttasamuccayattho. Tena nikkhittakammaṭṭhānaṃ saṅgaṇhāti. Vipassanaṃ ārabhitvā	24381	
PA_tika-abh08_t:2438_12	antarā vosānaṃ āpannassāpi vipassanupakkilesā na uppajjanti. Vippaṭipannassāti sīlavipattiādivasena	24381	
PA_tika-abh08_t:2438_13	yathā tathā vippaṭipannakassa, garahitabbapaṭipannassāti attho. Atha vā vippaṭipannassāti	24381	
PA_tika-abh08_t:2438_14	vipassanābhāvanāsaṅkhātāya sammāpaṭipattiyā abhāvena virahitapaṭipattikassa.	24381	
PA_tika-abh08_t:2439_0	1281. Vipassanāpaṭipattiyeva hi sasambhārā pubbabhāge sammāpaṭipatti, tadaññā vippaṭipatti,	2439	
PA_tika-abh08_t:2439_1	tenevassa visuddhipakkhe “sammāva paṭipannassā”ti vuttaṃ. Sā ca nikkhittadhurassāpi	2439	
PA_tika-abh08_t:2439_2	hotīti imasmiṃ pakkhe nikkhittakammaṭṭhānopi imināva saṅgahito hotīti. Sammāva paṭipannassāti	2439	
PA_tika-abh08_t:2439_3	heṭṭhā vuttavidhānena sammā eva paṭipannassa, na vippaṭipannassa vā nikkhittadhurassa	2439	
PA_tika-abh08_t:2439_4	vā. Yuttayogassāti yuttena yogena, ñāṇena vā bhāvanamanuyuñjanasīlassa. Sā pana yuttayogitā	2439	
PA_tika-abh08_t:2439_5	samathavasenāpi hotīti tannivattanatthamāha “sadā vipassakassevā”ti. Uppajjantīti	2439	
PA_tika-abh08_t:2439_6	etthāpi eva-kāro sambandhitabbo, tena na nuppajjantīti attho. Aññathā maggāmaggañāṇasseva	2439	
PA_tika-abh08_t:2439_7	asambhavato. Kirāti anussutiyaṃ. Sā panesā anussuti pāḷivaseneva āgatāti daṭṭhabbaṃ. Yathāha –	2439	
PA_tika-abh08_t:2440_0	“Kathaṃ dhammuddhaccaviggahitaṃ mānasaṃ hoti? Aniccato manasikaroto obhāso uppajjati,	2440	
PA_tika-abh08_t:2440_1	obhāso dhammoti obhāsaṃ āvajjeti, tato vikkhepo uddhaccaṃ, tena uddhaccena viggahitamānaso	2440	
PA_tika-abh08_t:2440_2	aniccato upaṭṭhānaṃ yathābhūtaṃ nappajānāti. Dukkhato…pe… anattato upaṭṭhānaṃ yathābhūtaṃ	2440	
PA_tika-abh08_t:2440_3	nappajānāti. Tathā aniccato manasikaroto ñāṇaṃ uppajjati…pe… pīti passaddhi sukhaṃ	2440	
PA_tika-abh08_t:2440_4	adhimokkho paggaho upaṭṭhānaṃ upekkhā nikanti uppajjati, nikanti dhammoti nikantiṃ	2440	
PA_tika-abh08_t:2440_5	āvajjeti, tato vikkhepo uddhaccaṃ, tena uddhaccena viggahitamānaso aniccato upaṭṭhānaṃ	2440	
PA_tika-abh08_t:2440_6	yathābhūtaṃ nappajānāti. Dukkhato…pe… anattato upaṭṭhānaṃ yathābhūtaṃ nappajānātī”ti.	2440	
PA_tika-abh08_t:2441_0	1282. Idāni tesaṃ obhāsādīnaṃ sarūpavibhāvanatthaṃ tesu uppannesu vipassanāya upakkilissanākārañca	2441	
PA_tika-abh08_t:2441_1	dassetuṃ “vipassanāyā”tiādi vuttaṃ. Vipassanāya obhāsoti vipassanācittasamuṭṭhitaṃ,	2441	
PA_tika-abh08_t:2441_2	sasantatipatitautusamuṭṭhānañca bhāsuraṃ rūpaṃ. Tattha vipassanācittasamuṭṭhānaṃ	2441	
PA_tika-abh08_t:2441_3	yogino sarīraṭṭhameva pabhassaraṃ hutvā tiṭṭhati, itaraṃ sarīraṃ muñcitvā ñāṇānubhāvānurūpaṃ	2441	
PA_tika-abh08_t:2441_4	samantato pharati, taṃ tasseva paññāyati, tena phuṭṭhokāse rūpagatampi passati. Passanto	2441	
PA_tika-abh08_t:2441_5	ca cakkhuviññāṇena passati, udāhu manoviññāṇenāti vīmaṃsitabbametanti vadanti. Ācariyadhammapālattherena	2441	
PA_tika-abh08_t:2441_6	pana “dibbacakkhulābhino viya taṃ manoviññāṇaviññeyyamevāti yuttaṃ viya dissatī”ti vuttaṃ.	2441	
PA_tika-abh08_t:2442_0	1283-4. Maggappatto phalappatto, ahamasmīti gaṇhatīti “na vata me ito pubbe evarūpo	2442	
PA_tika-abh08_t:2442_1	obhāso uppannapubbo, addhā ariyamaggaṃ pattosmi, phalaṃ sacchākāsi”nti amaggaṃyeva	2442	
PA_tika-abh08_t:2442_2	“maggo”ti gaṇhāti. Tassevaṃ pana gaṇhatoti tassa amaggaṃyeva “maggo”ti gaṇhantassa.	2442	
PA_tika-abh08_t:2442_3	Vipassanāvīthīti paṭipāṭiyā pavattamānā vipassanāva ukkantā nāma hoti, yogino “maggaṃ	2442	
PA_tika-abh08_t:2442_4	pattosmī”ti adhimānena vissaṭṭhattā. Vipassanāvīthintipi pāṭho, tassevaṃ gaṇhato	2442	
PA_tika-abh08_t:2442_5	vipassanā tatoyeva vīthiṃ ukkantā nāma hotīti attho. Obhāsameva so bhikkhu, assādento	2442	
PA_tika-abh08_t:2442_6	nisīdatīti so bhikkhu attanā āraddhaṃ vipassanaṃ vissajjetvā obhāsameva lobhavasena	2442	
PA_tika-abh08_t:2442_7	vā diṭṭhivasena vā assādento nisīdati. So kho panāyaṃ obhāso kassaci bhikkhuno pallaṅkaṭṭhānamattameva	2442	
PA_tika-abh08_t:2442_8	obhāsento uppajjati, kassaci antogabbhaṃ, kassaci bahigabbhaṃ, kassaci sakalavihāraṃ	2442	
PA_tika-abh08_t:2442_9	gāvutaṃ aḍḍhayojanaṃ yojanaṃ dviyojanaṃ tiyojanaṃ, kassaci pathavītalato paṭṭhāya	2442	
PA_tika-abh08_t:2442_10	yāva akaniṭṭhabrahmalokā ekālokaṃ kurumāno, yathā samuddamhi yojanamatte macchakacchapā	24421	
PA_tika-abh08_t:2442_11	paññāyanti, evaṃ uppajjanti. Bhagavato pana dasasahassilokadhātuṃ obhāsento udapādi.	24421	
PA_tika-abh08_t:2443_0	1285. Vipassanāpītīti vipassanācittasampayuttā pīti. Khuddikādikā heṭṭhā vaṇṇitāyeva,	2443	
PA_tika-abh08_t:2443_1	ayañca pañcavidhā pīti udayabbayānupassanāya vīthipaṭipannāya anukkamena uppajjati.	2443	
PA_tika-abh08_t:2443_2	Matthakappattena pana udayabbayañāṇena saddhiṃ pharaṇāpītiyeva hoti. Upacārappanakkhaṇato	2443	
PA_tika-abh08_t:2443_3	aññadāpi hi pharaṇāpīti hotiyevāti. Tena vuttaṃ aṭṭhakathāyaṃ “sakalasarīraṃ pūrayamānā uppajjatī”ti.	2443	
PA_tika-abh08_t:2444_0	1286-7. Yogino…pe… honti hīti yassāyaṃ passaddhi uppannā, tassa yogino rattiṭṭhāne	2444	
PA_tika-abh08_t:2444_1	vā divāṭṭhāne vā nisinnassa kāyacittāni passaddhāneva honti, neva daratho hotīti	2444	
PA_tika-abh08_t:2444_2	attho. Passaddhiādīni cha yugaḷāni aññamaññayogīnīti passaddhiyā uppannāya itarāpi	2444	
PA_tika-abh08_t:2444_3	uppannāyeva hontīti kiccadassanamukhena tā sabbāpi dassento “lahūni cā”tiādimāha.	2444	
PA_tika-abh08_t:2444_4	Ettha ca kāya-ggahaṇena rūpakāyassāpi gahaṇaṃ veditabbaṃ, na vedanādikkhandhattayasseva.	2444	
PA_tika-abh08_t:2444_5	Kāyapassaddhiādayo hi rūpakāyassāpi darathādinimmaddakāti. Kammaññāneva hontīti na	2444	
PA_tika-abh08_t:2444_6	kevalaṃ kammaññāneva suvisadāni ujukāniyeva honti, avinābhāvitāya pana tadubhayaṃ	2444	
PA_tika-abh08_t:2444_7	visuṃ na vuttaṃ. Kāyacittānaṃ passaddhādibhāvo ca tesaṃ apassaddhādihetubhūtānaṃ	2444	
PA_tika-abh08_t:2444_8	uddhaccādithinamiddhādidiṭṭhimānādisesanīvaraṇādiassaddhiyādimāyāsāṭheyyādisaṃkilesadhammānaṃ	2444	
PA_tika-abh08_t:2444_9	viddhaṃsanavaseneva tadā vipassanācittuppādassa pavattanato.	2444	
PA_tika-abh08_t:2445_0	1288-90. Manussānaṃ ayanti mānusī, manussayogyakāmasukharati. Tādisehi manussavisesehi	2445	
PA_tika-abh08_t:2445_1	anubhavitabbatānativattanato dibbaratipi saṅgahitā, mānusīsadisatāya, kāmasukhabhāvena	2445	
PA_tika-abh08_t:2445_2	dibbā rati vā mānusī, tassā atikkantatāya na mānusīti amānusī, taṃ amānusiṃ. Suññāgāranti	2445	
PA_tika-abh08_t:2445_3	yaṃ kiñci vivittaṃ senāsanaṃ, vipassanaṃ eva vā, sāpi hi niccabhāvādisuññatāya, yogino	2445	
PA_tika-abh08_t:2445_4	sukhasannissayatāya ca “suññāgāra”nti vattabbataṃ labhati. Cittassa anupasamakarānaṃ	2445	
PA_tika-abh08_t:2445_5	kilesānaṃ vigamena santacittassa saṃsāre bhayassa ikkhanena bhikkhuno sammā ñāyena	2445	
PA_tika-abh08_t:2445_6	rūpārūpadhammānaṃ udayabbayānupassanādivasena te vipassato sammasato sammāraddhavipassanānaṃ	2445	
PA_tika-abh08_t:2445_7	manussānaṃ visayatāya amānusī vipassanāpītisukhasaññitā rati hotīti ayamettha gāthāya	2445	
PA_tika-abh08_t:2445_8	saṅkhepattho. Dutiyagāthā pana udayabbayañāṇameva sandhāya vuttā. Tattha yato yatoti rūpato, arūpato vā.	2445	
PA_tika-abh08_t:2446_0	1291. Ñāṇādayoti ñāṇasaddhādayo satta. Vuttanayenāti “ñāṇanti vipassanāñāṇaṃ, saddhāti	2446	
PA_tika-abh08_t:2446_1	vipassanācittasampayuttā saddhā”tiādinā vuttanayānusārena vipassanāvaseneva ñeyyā.	2446	
PA_tika-abh08_t:2446_2	Tattha ñāṇaṃ rūpārūpadhamme udayabbayānupassanāvasena tulayantassa tīrentassa vissaṭṭhaindavajiramiva	2446	
PA_tika-abh08_t:2446_3	avigatavegaṃ tikhiṇaṃ sūraṃ ativisadaṃ uppajjati. Tathā hi tena yogī “maggaṃ pattosmī”ti	2446	
PA_tika-abh08_t:2446_4	maññati. Saddhāti kilesakālusiyāpagamena cittacetasikānaṃ atisayapasādabhūtā balavatī	2446	
PA_tika-abh08_t:2446_5	saddhā, na pana kammaphalaṃ, ratanattayaṃ vā saddahanavasena pavattā. Satipi sūpaṭṭhitā	2446	
PA_tika-abh08_t:2446_6	acalā pabbatarājasadisā uppajjati. Imissā ca uppannāya so yaṃ yaṃ ṭhānaṃ paccavekkhati,	2446	
PA_tika-abh08_t:2446_7	taṃ taṃ ṭhānamassa anupavisitvā okkhanditvā pakkhanditvā paribhaṇḍabhūtassa yathākammūpagañāṇassa	2446	
PA_tika-abh08_t:2446_8	upaṭṭhahante paralokavisayattā vaṇṇāyatanavisayamatītanti dibbacakkhuno paraloko	2446	
PA_tika-abh08_t:2446_9	viya satiyā upaṭṭhāti. Sukhaṃ pana sakalasarīraṃ abhisandamānaṃ atipaṇītaṃ uppajjati.	2446	
PA_tika-abh08_t:2446_10	Tasmiñhi uppanne taṃsamuṭṭhitehi atipaṇītehi rūpehi sabbo kāyo pariphuṭo, paribrūhito	24461	
PA_tika-abh08_t:2446_11	ca hoti. Upekkhā pana vipassanupekkhā ceva āvajjanupekkhā ca. Tattha vicinitavicayattā	24461	
PA_tika-abh08_t:2446_12	saṅkhārānaṃ vicinane majjhattabhāvena ṭhitā vipassanupekkhā. Sā pana atthato tathāpavattā	24461	
PA_tika-abh08_t:2446_13	tatramajjhattupekkhāva. Manodvārāvajjanacittasampayuttā vedanā āvajjane ajjhupekkhanavasena	24461	
PA_tika-abh08_t:2446_14	pavattiyā āvajjanupekkhāti vuccati. Duvidhā panesā tadā uppajjati. Tathā hi tasmiṃ	24461	
PA_tika-abh08_t:2446_15	samaye sabbasaṅkhārānaṃ udayabbaye majjhattabhūtā vipassanupekkhā balavatī uppajjati,	24461	
PA_tika-abh08_t:2446_16	manodvāre āvajjanupekkhāpi. Sā hissa taṃ taṃ ṭhānaṃ āvajjantassa vissaṭṭhaindavajiramiva,	24461	
PA_tika-abh08_t:2446_17	pattapuṭe pakkhandatattanārāco viya ca sūrā tikhiṇā hutvā pavattati. Vīriyampi asithilamanaccāraddhaṃ	24461	
PA_tika-abh08_t:2446_18	sampayuttadhamme kilesapakkhato kosajjapakkhato paggaṇhantaṃ supaggahitamuppajjati,	24461	
PA_tika-abh08_t:2446_19	nikanti ca obhāsādipaṭimaṇḍitāya vipassanāya ālayaṃ kurumānā bhāvanāya sātisayappavattiyā	24461	
PA_tika-abh08_t:2446_20	sukhumā santākārā uppajjati. Yā kilesoti pariggahitumpi na yuttā. Yathā ca obhāse,	24462	
PA_tika-abh08_t:2446_21	evaṃ etesupi aññasmiṃ uppanne yogāvacaro “na vata me ito pubbe evarūpā pīti uppannapubbā,	24462	
PA_tika-abh08_t:2446_22	evarūpā passaddhi ñāṇaṃ saddhā sati sukhaṃ upekkhā vīriyaṃ nikanti uppannapubbā,	24462	
PA_tika-abh08_t:2446_23	addhā maggaphalappattosmī”ti gaṇhāti, tassevaṃ gaṇhato vipassanā vīthiukkantā nāma	24462	
PA_tika-abh08_t:2446_24	hoti. So teyeva assādento nisīdati. Ime ca pana vipassanupakkilesā yebhuyyena samathavipassanālābhino	24462	
PA_tika-abh08_t:2446_25	uppajjanti. So samāpattivikkhambhitānaṃ kilesānaṃ asamudācārato “arahā aha”nti cittaṃ uppādetīti.	24462	
PA_tika-abh08_t:2447_0	1292-3. Upaklesassa vatthutoti nippariyāyato diṭṭhimānataṇhā idha upakkilesā tesaṃ	2447	
PA_tika-abh08_t:2447_1	vatthuto uppattiṭṭhānatāya, na sabhāvato akusalattā. Yathā pana obhāsādayo, evaṃ	2447	
PA_tika-abh08_t:2447_2	nikantipi diṭṭhiggāhādīnaṃ ṭhānaṃ hotīti vatthubhāvopissā yujjateva. Taṃtamāvajjamānassa,	2447	
PA_tika-abh08_t:2447_3	bhāvanā parihāyatīti taṃ taṃ obhāsādikaṃ āvajjamānassa diṭṭhimānataṇhāvasena “mama	2447	
PA_tika-abh08_t:2447_4	obhāso”tiādiggāhaṃ pavattentassa bhāvanā vīthiṃ okkamitvā parivaṭṭati. Appaṃ sutametassāti appassuto.	2447	
PA_tika-abh08_t:2448_0	1294-7. Bahussuto pana obhāsādīsu uppannesu “ayaṃ kho me obhāso uppanno, so kho panāyaṃ	2448	
PA_tika-abh08_t:2448_1	anicco saṅkhato paṭiccasamuppanno khayadhammo vayadhammo virāgadhammo nirodhadhammo”ti	2448	
PA_tika-abh08_t:2448_2	vā, sace obhāso attā bhaveyya, attāti gahetuṃ vaṭṭeyya, anattā ca panāyaṃ attāti	2448	
PA_tika-abh08_t:2448_3	gahito, tasmā “so avasavattanaṭṭhena anattā, hutvā abhāvaṭṭhena anicco, udayabbayapaṭipīḷanaṭṭhena	2448	
PA_tika-abh08_t:2448_4	dukkho”tiādinā samanupassati, so evaṃ samanupassanto upakkilesajaṭaṃ vijaṭetvā obhāsādayo	2448	
PA_tika-abh08_t:2448_5	dhammā na maggo, upakkilesavinimuttaṃ pana vīthipaṭipannaṃ vipassanāñāṇaṃ maggoti	2448	
PA_tika-abh08_t:2448_6	maggañca amaggañca vavatthapeti. Tena vuttaṃ “sabbobhāsādayo”tiādi. Maggāmaggesu	2448	
PA_tika-abh08_t:2448_7	ñāṇanti maggāmaggañāṇaṃ, maggāmaggañāṇadassanavisuddhīti vuttaṃ hoti. Maggāmaggañāṇadassanavisuddhipattiyā	2448	
PA_tika-abh08_t:2448_8	ca tena yoginā tiṇṇaṃ saccānañca vavatthānaṃ kataṃ hoti. Kathaṃ? Diṭṭhivisuddhiyā	2448	
PA_tika-abh08_t:2448_9	tāva nāmarūpavavatthāpanena dukkhasaccavavatthānaṃ kataṃ hoti, kaṅkhāvitaraṇavisuddhiyā	2448	
PA_tika-abh08_t:2448_10	paccayapariggahena samudayasaccassa vavatthānaṃ. Abhidhammanayasmiñhi sabbakilesā,	24481	
PA_tika-abh08_t:2448_11	kammañca samudayasaccaṃ, imissaṃ maggāmaggañāṇadassanavisuddhiyaṃ sammā maggassa	24481	
PA_tika-abh08_t:2448_12	avadhāraṇena maggasaccaṃ. Tadupāyabhūtassa hi maggassa avadhāraṇena taṃ avadhāritamevāti	24481	
PA_tika-abh08_t:2448_13	evaṃ lokiyeneva tāva ñāṇena tiṇṇaṃ saccānaṃ vavatthānaṃ kataṃ hoti.	24481	
PA_tika-abh08_t:2449	Iti abhidhammatthavikāsiniyā nāma	244	
PA_tika-abh08_t:2450	Abhidhammāvatārasaṃvaṇṇanāya	245	
PA_tika-abh08_t:2451	Maggāmaggañāṇadassanavisuddhiniddesavaṇṇanā niṭṭhitā.	245	
PA_tika-abh08_t:2452	21. Ekavīsatimo paricchedo	245	
PA_tika-abh08_t:2453	Paṭipadāñāṇadassanavisuddhiniddesavaṇṇanā	245	
PA_tika-abh08_t:2454_0	1298. Aṭṭhañāṇavasenevāti udayabbayañāṇādīnaṃ aṭṭhannaṃ ñāṇānaṃ vasena. Vipassanācārassa	2454	
PA_tika-abh08_t:2454_1	matthakappattiyā saṅkhārupekkhāñāṇaṃ sikhāpattā vipassanā. Sikhāpatti panassā udayabbayañāṇādīnaṃ	2454	
PA_tika-abh08_t:2454_2	aṭṭhañāṇānaṃ vasenāti āha “aṭṭhañāṇavasenā”ti. Navamanti saccānulomikañāṇaṃ. Iti	2454	
PA_tika-abh08_t:2454_3	udayabbayādīni aṭṭha, idañca navamañāṇaṃ paṭipadāñāṇadassananti pavuccati. Paṭipajjati	2454	
PA_tika-abh08_t:2454_4	etāya ariyamaggoti paṭipadā, udayabbayādīnaṃ jānanaṭṭhena, paccakkhato dassanaṭṭhena	2454	
PA_tika-abh08_t:2454_5	ñāṇadassanañcāti katvā.	2454	
PA_tika-abh08_t:2455_0	1299. Tāni pana ñāṇāni sarūpato dassetuṃ “aṭṭha ñāṇānī”tiādi vuttaṃ. Tattha udayabbayānupassanāñāṇaṃ	2455	
PA_tika-abh08_t:2455_1	kiñcāpi tīraṇapariññāya patiṭṭhaṃ, tathāpi yathāvuttaṭṭhena paṭipadāñāṇadassanampi	2455	
PA_tika-abh08_t:2455_2	hotiyevāti tampi idha vuttaṃ. Itarattha pana uppannamattaṃ appaguṇaṃ sandhāya vuttaṃ.	2455	
PA_tika-abh08_t:2455_3	Appaguṇañhi niccasaññādipahānasiddhiyā pahānapariññāya adhiṭṭhānabhūtaṃ. Yato tadadhigamena	2455	
PA_tika-abh08_t:2455_4	aṭṭhārasasu mahāvipassanāsu ekaccā adhigatāva honti. Na hi udayabbayānaṃ paccakkhato	2455	
PA_tika-abh08_t:2455_5	paṭivedhena vinā sāmaññākārānaṃ tīraṇamattena sātisayaṃ paṭipakkhappahānaṃ sambhavati.	2455	
PA_tika-abh08_t:2455_6	Asati ca paṭipakkhappahāne kuto ñāṇādīnaṃ vajiramiva avihatavegatā tikhiṇavisadāditā	2455	
PA_tika-abh08_t:2455_7	vā, tasmā paguṇabhāvappattaṃ udayabbayañāṇaṃ pahānapariññāpakkhiyameva daṭṭhabbaṃ.	2455	
PA_tika-abh08_t:2456_0	1300-2. Bhaṅgeti saṅkhārānaṃ bhaṅge. Yathābhūtadassāvī bhāyati etasmāti bhayaṃ, tebhūmakadhammā,	2456	
PA_tika-abh08_t:2456_1	tesu bhayato upatiṭṭhantesu bhāyitabbākāraggāhiñāṇaṃ bhayeñāṇaṃ. Tathā hetaṃ “bhayatupaṭṭhānañāṇa”nti	2456	
PA_tika-abh08_t:2456_2	vuccati. Muccituṃ icchatīti muccitukamyaṃ, cittaṃ, puggalo vā, tassa bhāvo muccitukamyatā,	2456	
PA_tika-abh08_t:2456_3	taṃ pana ñāṇamevāti āha “ñāṇaṃ muccitukamyatā”ti. Puna paṭisaṅkhānākārena pavattaṃ	2456	
PA_tika-abh08_t:2456_4	ñāṇaṃ paṭisaṅkhānupassanāñāṇaṃ. Nirapekkhatāya saṅkhārānaṃ upekkhanavasena pavattaṃ	2456	
PA_tika-abh08_t:2456_5	ñāṇaṃ saṅkhārupekkhāñāṇaṃ. Gāthābandhatthaṃ pana visandhiniddeso. Oḷārikoḷārikassa	2456	
PA_tika-abh08_t:2456_6	saccapaṭicchādakatamassa vigamanena saccapaṭivedhānukūlattā saccānulomikaṃ. Taṃ pana	2456	
PA_tika-abh08_t:2456_7	idanti āha “saccānulomañāṇanti, anulomaṃ pavuccatī”ti.	2456	
PA_tika-abh08_t:2457_0	1303. Nanu ca udayabbayañāṇassa pageva siddhattā kimatthaṃ puna tatthāpi abhiyogoti	2457	
PA_tika-abh08_t:2457_1	ce? Aniccādilakkhaṇasallakkhaṇatthaṃ. Udayabbayañāṇañhi heṭṭhā dasahi upakkilesehi	2457	
PA_tika-abh08_t:2457_2	upakkiliṭṭhaṃ hutvā yāthāvasarasato tilakkhaṇaṃ sallakkhetuṃ nāsakkhi, upakkilesavinimuttaṃ	2457	
PA_tika-abh08_t:2457_3	pana sakkoti, tasmā lakkhaṇasallakkhaṇatthaṃ puna tattheva yogo kātabbo. Lakkhaṇāni	2457	
PA_tika-abh08_t:2457_4	cassa udayabbayādīnaṃ amanasikārā, santatiiriyāpathaghanachannatāya ca nopaṭṭhahanti,	2457	
PA_tika-abh08_t:2457_5	tasmā udayabbayaṃ manasi katvā santatiṃ ugghāṭetvā aniccalakkhaṇaṃ, abhiṇhapīḷanaṃ	2457	
PA_tika-abh08_t:2457_6	pariggahetvā iriyāpathaṃ ugghāṭetvā dukkhalakkhaṇaṃ, dhātuyo vinibbhujitvā ghanavinibbhogaṃ	2457	
PA_tika-abh08_t:2457_7	katvā anattalakkhaṇañca sallakkhetvā “aniccā dukkhā anattā”ti saṅkhārā punappunaṃ	2457	
PA_tika-abh08_t:2457_8	sammasitabbā. Tassevaṃ tulayato tīrayato yadā saṅkhāragataṃ attano lahuupaṭṭhānena,	2457	
PA_tika-abh08_t:2457_9	ñāṇassa ca tikkhatāya tirohituppādādibhedaṃ bhijjamānameva upaṭṭhāti, bhaṅgeyeva	2457	
PA_tika-abh08_t:2457_10	tassa ñāṇaṃ santiṭṭhati, tadā bhaṅgānupassanā nāma vipassanāñāṇaṃ adhigataṃ hoti.	24571	
PA_tika-abh08_t:2457_11	Tassa tadeva saṅkhāranirodhārammaṇabhaṅgānupassanaṃ āsevantassa yadā sabbabhavayonigatiṭṭhitinivāsesu	24571	
PA_tika-abh08_t:2457_12	saṅkhārā bhijjanasabhāvatāya yakkharakkhasādayo viya mahābhayaṃ hutvā upaṭṭhahanti,	24571	
PA_tika-abh08_t:2457_13	tadāssa bhayatupaṭṭhānañāṇaṃ adhigataṃ hoti. Kiṃ panidaṃ ñāṇaṃ bhāyatīti? Na bhāyati.	24571	
PA_tika-abh08_t:2457_14	Tañhi “atītā saṅkhārā niruddhā, paccuppannā nirujjhanti, anāgatā nirujjhissantī”ti	24571	
PA_tika-abh08_t:2457_15	tīraṇamattameva hoti, byasanāpannānaṃ pana sabbasaṅkhārānaṃ bhayato upaṭṭhitānaṃ	24571	
PA_tika-abh08_t:2457_16	gahaṇena bhayatupaṭṭhānañāṇanti vuccatīti.	24571	
PA_tika-abh08_t:2458_0	Tassa taṃ bhayatupaṭṭhānañāṇaṃ āsevantassa yadā sabbabhavagatesu saṅkhāresu tāṇaṃ	2458	
PA_tika-abh08_t:2458_1	vā leṇaṃ vā parāyaṇaṃ vā na paññāyati, ukkhittāsiko viya paccāmitto sādīnavā eva	2458	
PA_tika-abh08_t:2458_2	saṅkhārā upaṭṭhahanti, tassa saṅkhārānaṃ ādīnavameva passantassa ādīnavañāṇaṃ nāma	2458	
PA_tika-abh08_t:2458_3	uppannaṃ hoti. Tassevaṃ sabbasaṅkhāre ādīnavato passantassa yadā tibhavapariyāpannesu	2458	
PA_tika-abh08_t:2458_4	nibbedo uppajjati, ukkaṇṭhā saṇṭhahanti, sabbasaṅkhāravisaṃyutte santipade abhiratiṃ	2458	
PA_tika-abh08_t:2458_5	paṭilabhati, tadāssa nibbidānupassanaṃ nāma ñāṇaṃ uppannaṃ hoti. Tassa yadā iminā	2458	
PA_tika-abh08_t:2458_6	nibbidāñāṇena sabbasaṅkhāresu nibbindantassa ekasaṅkhārepi cittaṃ na sajjati, sabbasmā	2458	
PA_tika-abh08_t:2458_7	saṅkhārato sappamukhagatassa viya maṇḍūkassa muccitukāmatā uppajjati, tadā muccitukamyatāñāṇaṃ	2458	
PA_tika-abh08_t:2458_8	nāma uppannaṃ hoti. Tassevaṃ sabbasaṅkhārehi muccitukāmassa niccasukhasubhaattākārena	2458	
PA_tika-abh08_t:2458_9	pana upaṭṭhituṃ asamatthataṃ pāpetvā muccanassa upāyasampādanatthaṃ aniccantikatādīhi	2458	
PA_tika-abh08_t:2458_10	aniccalakkhaṇaṃ, abhiṇhapaṭipīḷanatādīhi dukkhalakkhaṇaṃ, ajaññakatādīhi paṭikkūlataṃ,	24581	
PA_tika-abh08_t:2458_11	tucchatādīhi anattalakkhaṇañca āropetvā sabbasaṅkhāragataṃ pariggaṇhantassa paṭisaṅkhānupassanāñāṇaṃ	24581	
PA_tika-abh08_t:2458_12	nāma uppannaṃ hoti. Tena panevaṃ pariggahitasaṅkhārena yā sā “suññamidaṃ attena vā	24581	
PA_tika-abh08_t:2458_13	attaniyena vā”tiādinā dvikoṭikādibhedā suññatā vuttā, sā pariggahetabbā. Tassevaṃ	24581	
PA_tika-abh08_t:2458_14	suññato disvā tilakkhaṇaṃ āropetvā sammasantassa yadā bhayañca nandiñca vippahāya	24581	
PA_tika-abh08_t:2458_15	vissaṭṭhabhariyassa viya saṅkhāragatesu upekkhā santiṭṭhati, tīsu bhavesu cittaṃ	24581	
PA_tika-abh08_t:2458_16	na sampasāriyati, tadāssa saṅkhārupekkhāñāṇaṃ nāma uppannaṃ hoti. Taṃ panetaṃ yāva	24581	
PA_tika-abh08_t:2458_17	nibbānaṃ na passati, tāva disākāko viya kūpakayaṭṭhiṃ punappunaṃ saṅkhārameva anabhimatampi	24581	
PA_tika-abh08_t:2458_18	nissāya saṅkhāravicinanepi majjhattameva hutvā tiṭṭhati. Tena vuttaṃ “etesu pana ñāṇesū”tiādi.	24581	
PA_tika-abh08_t:2459_0	1306. Vipassanā…pe… vuṭṭhānagāminīti sikhaṃ uttamabhāvaṃ pattattā sikhāpattā. Vuṭṭhānaṃ	2459	
PA_tika-abh08_t:2459_1	gacchatīti vuṭṭhānagāminī. “Vuṭṭhāna”nti hi bahiddhā nimittabhūtā abhiniviṭṭhavatthuto	2459	
PA_tika-abh08_t:2459_2	ceva ajjhattappavattato ca vuṭṭhahanato maggo vuccati, taṃ gacchatīti vuṭṭhānagāminī,	2459	
PA_tika-abh08_t:2459_3	maggena saddhiṃ ghaṭīyatīti attho.	2459	
PA_tika-abh08_t:2460_0	1307. Tanti yaṃ sikhāpattā vipassanā saccānulomañāṇanti ca vuccati, taṃ saṅkhārupekkhāñāṇaṃ.	2460	
PA_tika-abh08_t:2460_1	Āsevantassāti punappunaṃ sammasanavasena sevantassa bhāventassa bahulīkarontassa.	2460	
PA_tika-abh08_t:2460_2	Tassa hi adhimokkhasaddhā bhāvanāvasena balavatarā nibbattissati, vīriyaṃ supaggahitaṃ	2460	
PA_tika-abh08_t:2460_3	paṭipakkhavidhamanasamatthaṃ hoti, ārammaṇābhimukhabhāvena sati supatiṭṭhitā hoti,	2460	
PA_tika-abh08_t:2460_4	passaddhisukhānaṃ sātisayatāya cittaṃ susamāhitaṃ, tatova anulomañāṇuppattiyā paccayo	2460	
PA_tika-abh08_t:2460_5	bhavituṃ samatthā tikkhatamā saṅkhārupekkhā uppajjati.	2460	
PA_tika-abh08_t:2461_0	1308-12. Aniccā…pe… votarateva sāti aniccādīsu ekena ākārena sammasantī sattakkhattuṃ	2461	
PA_tika-abh08_t:2461_1	pavattitvā bhijjantī bhavaṅgaṃ otiṇṇā nāma hoti, tato paraṃ bhavaṅgavāroti katvā.	2461	
PA_tika-abh08_t:2461_2	Saṅkhārupekkhākatanayenāti aniccādinā ārammaṇakaraṇavaseneva saṅkhārupekkhāya katanayena,	2461	
PA_tika-abh08_t:2461_3	na sammasitanayena. Tenāha “aniccādi…pe… kurumāna”nti. Bhavaṅgāvaṭṭanaṃ katvāti bhavaṅgassa	2461	
PA_tika-abh08_t:2461_4	nivattanaṃ katvā cittassa bhavaṅgavasena pavattituṃ adatvā. Parikammanti maggassa	2461	
PA_tika-abh08_t:2461_5	parikammattā paṭisaṅkhārakattā. Upacāranti maggassa āsannattā, samīpacārittā vā.	2461	
PA_tika-abh08_t:2462_0	1313-6. Anulomattaṃ sayameva vadati “purimāna”ntiādinā. Idañhi aniccalakkhaṇādivasena	2462	
PA_tika-abh08_t:2462_1	saṅkhāre ārabbha pavattattā, “udayabbayavantānaṃyeva vata dhammānaṃ udayabbayañāṇaṃ	2462	
PA_tika-abh08_t:2462_2	uppādavaye addasā”ti ca “bhaṅgavantānaṃyeva vata bhaṅgānupassanaṃ bhaṅgamaddasā”ti	2462	
PA_tika-abh08_t:2462_3	ca “sabhayaṃyeva vata bhayatupaṭṭhānassa bhayato upaṭṭhita”nti ca “sādīnaveyeva vata	2462	
PA_tika-abh08_t:2462_4	ādīnavānupassanaṃ ādīnavamaddasā”ti ca “nibbinditabbeyeva vata nibbidāñāṇaṃ nibbinda”nti	2462	
PA_tika-abh08_t:2462_5	ca “muccitabbamhiyeva vata muccitukamyatāñāṇaṃ muccitukāmaṃ jāta”nti ca “paṭisaṅkhātabbameva	2462	
PA_tika-abh08_t:2462_6	vata paṭisaṅkhāñāṇena paṭisaṅkhāta”nti ca “upekkhitabbaṃyeva vata saṅkhārupekkhāya	2462	
PA_tika-abh08_t:2462_7	upekkhita”nti ca atthato vadamānaṃ viya imesañca aṭṭhannaṃ ñāṇānaṃ katakiccatāya	2462	
PA_tika-abh08_t:2462_8	anulometi sabbāsaṃyeva vipassanānaṃ lakkhaṇattayasammasanakiccattā, tathā upari ca	2462	
PA_tika-abh08_t:2462_9	ariyamagge sattatiṃsāya bodhipakkhiyadhammānaṃ tāya paṭipadāya pattabbatāya. Na hi	2462	
PA_tika-abh08_t:2462_10	anulomañāṇe thūlathūlasaccapaṭicchādakasaṃkilesavikkhambhanavasena appavattante gotrabhuñāṇaṃ	24621	
PA_tika-abh08_t:2462_11	uppajjati, gotrabhuñāṇe ca anuppanne maggañāṇaṃ na uppajjati, tasmā purimapacchimānaṃ	24621	
PA_tika-abh08_t:2462_12	bhāgānaṃ anulomattā “anulomanti saññita”nti. Tenevāti heṭṭhimañāṇānaṃ anulomamukhena,	24621	
PA_tika-abh08_t:2462_13	upari bodhipakkhiyānaṃ anulomanato ca. Saccānulomañāṇanti pavuccati maggasaccassa	24621	
PA_tika-abh08_t:2462_14	anulomikattā. Vuṭṭhānagāminiyāti saṅkhārārammaṇāya vuṭṭhānagāminiyā vipassanāya.	24621	
PA_tika-abh08_t:2462_15	Pariyosānanti purimā koṭi. Saṅkhārārammaṇavipassanāsu hi ayaṃ visesato vuṭṭhānagāminivipassanāti.	24621	
PA_tika-abh08_t:2462_16	Asaṅkhatārammaṇaṃ pana sabbena sabbaṃ ariyamaggasaṅkhātaṃ vuṭṭhānaṃ gacchati upetīti.	24621	
PA_tika-abh08_t:2462_17	Tatopi hi visesato “vuṭṭhānagāminivipassanā”ti vattabbataṃ labhatīti āha “ñeyyaṃ	24621	
PA_tika-abh08_t:2462_18	sabbappakārenā”tiādi.	24621	
PA_tika-abh08_t:2463_0	1317-8. Kittitāti thomitā, ariyamaggādhiṭṭhānatāya mahantānaṃ sīlakkhandhādīnaṃ esanato	2463	
PA_tika-abh08_t:2463_1	gavesanato mahesinā sammāsambuddhena. Santakilesatāya santā. Yoganti bhāvanaṃ, bhāvanābhiyogaṃ vā.	2463	
PA_tika-abh08_t:2464	Iti abhidhammatthavikāsiniyā nāma	246	
PA_tika-abh08_t:2465	Abhidhammāvatārasaṃvaṇṇanāya	246	
PA_tika-abh08_t:2466	Paṭipadāñāṇadassanavisuddhiniddesavaṇṇanā niṭṭhitā.	246	
PA_tika-abh08_t:2467	22. Bāvīsatimo paricchedo	246	
PA_tika-abh08_t:2468	Ñāṇadassanavisuddhiniddesavaṇṇanā	246	
PA_tika-abh08_t:2469_0	1319-21. Idāni ñāṇadassanavisuddhiyā niddese anuppatte sā yassa ñāṇassa anantaraṃ	2469	
PA_tika-abh08_t:2469_1	uppajjati, taṃ tāva dassento “ito para”ntiādimāha. Ito paranti ito anulomañāṇato	2469	
PA_tika-abh08_t:2469_2	upari. Āvajjaniyaṭhānattāti āvajjanakiccaṃ karontaṃ kiriyamanodhātu viya maggassa	2469	
PA_tika-abh08_t:2469_3	āvajjanaṭṭhāne ṭhitattā abbohārikameva ubhayavisuddhilakkhaṇābhāvato. Kiñcāpi evaṃ,	2469	
PA_tika-abh08_t:2469_4	tathāpi vuṭṭhānagāminivipassanāya pariyosānattā vipassanāpakkhiyamevāti āha “vipassanāya	2469	
PA_tika-abh08_t:2469_5	sotasmiṃ, patitattā vipassanā”ti. Etenassa paṭipadāñāṇadassanavisuddhibhajanaṃ dasseti.	2469	
PA_tika-abh08_t:2470_0	1322. Puthujjanesu bhavaṃ pothujjanikaṃ, tadeva gottaṃ ariyehi asammissā puthujjanasamaññāti	2470	
PA_tika-abh08_t:2470_1	pothujjanikagottaṃ. Ekavaṃsajānañhi samānā samaññā “gotta”nti vuccati, gaṃ tāyati	2470	
PA_tika-abh08_t:2470_2	buddhiṃ, abhidhānañca ekaṃsikavisayatāya rakkhatīti katvā. Vā-saddo vakkhamānatthavikappane.	2470	
PA_tika-abh08_t:2470_3	Abhibhuyya pavattito gotrabhūti sambandho. Gottaṃ vuccati nibbānaṃ “ariyo”ti buddhiyā,	2470	
PA_tika-abh08_t:2470_4	abhidhānassa ca tāyanato pavattanatoti adhippāyo. Tato bhavatīti tato gottato ārammaṇapaccayato	2470	
PA_tika-abh08_t:2470_5	bhavati. Iti-saddo cettha hetuttho daṭṭhabbo. Tena yasmā tato bhavati, tasmā gotrabhūti attho.	2470	
PA_tika-abh08_t:2471_0	1323-5. Ñāṇadassanavisuddhi eva ñāṇadassanasuddhikaṃ. Taṃ sampādetuṃ panicchatā tena	2471	
PA_tika-abh08_t:2471_1	bhikkhunā yaṃ aññaṃ kiñcipi kātabbaṃ, taṃ natthīti sambandho. Kasmā natthīti ce āha	2471	
PA_tika-abh08_t:2471_2	“yaṃ hī”tiādi. “Katamevā”ti vutte “katha”nti anuyogassa upaṭṭhitattā “anulomāvasānaṃ	2471	
PA_tika-abh08_t:2471_3	hī”tiādinā taṃ samattheti.	2471	
PA_tika-abh08_t:2472_0	1326-7. Evaṃ uppannaanulomañāṇassa panassa etehi tīhipi anulomañāṇehi attano balānurūpena	2472	
PA_tika-abh08_t:2472_1	thūlathūle saccapaṭicchādakatamamhi antaradhāpite sabbasaṅkhāragate cittaṃ na pakkhandati,	2472	
PA_tika-abh08_t:2472_2	na laggati, padumapalāsato udakaṃ viya patikuṭati pativaṭṭati, sabbaṃ nimittārammaṇampi	2472	
PA_tika-abh08_t:2472_3	sabbaṃ pavattārammaṇampi palibodhato upaṭṭhāti, athassa sabbasmiṃ nimittappavattārammaṇe	2472	
PA_tika-abh08_t:2472_4	palibodhato upaṭṭhite dutiyassa vā tatiyassa vā anulomañāṇassa anantaraṃ gotrabhuñāṇaṃ	2472	
PA_tika-abh08_t:2472_5	uppajjati. Tenāha “tassā”tiādi. Paṭhamāvajjanañceva paṭhamābhogatāpi cāti paṭhamāvajjanaṃ	2472	
PA_tika-abh08_t:2472_6	paṭhamābhogabhūtaṃ. Sakatthe hi ayaṃ tā-paccayoti. Tattha āvajjanaṃ cittasantānassa	2472	
PA_tika-abh08_t:2472_7	pariṇāmanavasena, ābhogo attano ābhujanavasena daṭṭhabbo.	2472	
PA_tika-abh08_t:2473_0	1328-33. Anantarādīhīti anantarasamanantaraāsevanaupanissayanatthivigatavasena chahi	2473	
PA_tika-abh08_t:2473_1	paccayehi. Muddhanti muddhabhūtaṃ. Ekantikatāya ekavārameva ca uppajjanato punarāvattābhāvena	2473	
PA_tika-abh08_t:2473_2	pana anāvattaṃ. Anāvajjanampi cāti anāvajjanampisamānaṃ. Saññaṃ datvā viyāti “evaṃ	2473	
PA_tika-abh08_t:2473_3	uppajjāhī”ti saññaṃ datvā viya. Anibbiddhapubbanti apadālitapubbaṃ. Viddhaṃsentovāti	2473	
PA_tika-abh08_t:2473_4	vināsento eva. Jāyatīti nibbattati. Ettha ca imaṃ upamaṃ āharanti – eko kira issāso	2473	
PA_tika-abh08_t:2473_5	aṭṭhausabhamatte padese phalakasataṃ ṭhapāpetvā vatthena mukhaṃ veṭhetvā saraṃ sannayhitvā	2473	
PA_tika-abh08_t:2473_6	cakkayante aṭṭhāsi, añño puriso cakkayantaṃ āvijjhitvā yadā issāsassa phalakaṃ abhimukhaṃ	2473	
PA_tika-abh08_t:2473_7	hoti, tadā tattha daṇḍakena saññaṃ deti. Issāso daṇḍakasaññaṃ amuñcitvāva saraṃ khipitvā	2473	
PA_tika-abh08_t:2473_8	phalakasatanibbijjhati. Tattha daṇḍakasaññaṃ dento viya gotrabhuñāṇaṃ, issāso viya	2473	
PA_tika-abh08_t:2473_9	maggañāṇaṃ, daṇḍakasaññaṃ amuñcitvāva phalakasataṃ nibbijjhanaṃ viya maggañāṇassa	2473	
PA_tika-abh08_t:2473_10	gotrabhuñāṇena dinnasaññaṃ amuñcitvāva nibbānaṃ ārammaṇaṃ katvā anibbiddhapubbānaṃ	24731	
PA_tika-abh08_t:2473_11	apadālitapubbānaṃ lobhadosamohakkhandhānaṃ nibbijjhananti.	24731	
PA_tika-abh08_t:2474_0	1335-8. Anāmatagga…pe… mahodadhinti aṭṭhamabhavato paṭṭhāya nibbattakaṃ aññātakoṭiṃ	2474	
PA_tika-abh08_t:2474_1	saṃsāravaṭṭadukkhamahāsamuddaṃ. Pāṇātipātādipañcaverāni ceva pañcavīsati mahābhayāni	2474	
PA_tika-abh08_t:2474_2	cāti sabbaverabhayāni. Anekepi ānisaṃseti ratanattaye niviṭṭhasaddhādike ānisaṃse.	2474	
PA_tika-abh08_t:2474_3	Ādimaggenāti sotāpattimaggasaṅkhātena paṭhamamaggena. Paṭhamamaggañāṇavaṇṇanā.	2474	
PA_tika-abh08_t:2475	1339. Tassevānantaranti tassa anantaraṃyeva. Dvepi tīṇi vāti nātitikkhapaññassa dve, tikkhapaññassa tīṇi phalacittāni.	247	
PA_tika-abh08_t:2476_0	1340-3. “Ajānitvā vadanti te”ti vatvā tattha kāraṇaṃ dassetuṃ “ekassā”tiādi vuttaṃ.	2476	
PA_tika-abh08_t:2476_1	Pañcamaṃ maggacittanti imināva chaṭṭhassa abhāvadīpanena “ekaṃ phalacitta”nti vadato	2476	
PA_tika-abh08_t:2476_2	godattattherassa vādopi paṭikkhitto.	2476	
PA_tika-abh08_t:2477_0	1344. “Ettāvatā”ti paṭhamamaggassa uppattianantaraṃ phalassa uppattimattena. Sotāpannoti	2477	
PA_tika-abh08_t:2477_1	vuccatīti sotāpanno nāma dutiyo ariyapuggaloti vuccati. So devarajjacakkavattirajjādipamādaṭṭhānaṃ	2477	
PA_tika-abh08_t:2477_2	āgamma bhusaṃ pamattopi hutvā kāmasugatiyaṃ sattakkhattumeva sandhāvitvā saṃsaritvā	2477	
PA_tika-abh08_t:2477_3	dukkhassantakaraṇasamattho hoti. Yathāha –	2477	
PA_tika-abh08_t:2478	“Kiñcāpi te honti bhusaṃ pamattā,	247	
PA_tika-abh08_t:2479	Na te bhavaṃ aṭṭhamamādiyantī”ti. ;	247	
PA_tika-abh08_t:2480	Rūpārūpalokesu pana na tathā niyamoti ācariyā.	248	
PA_tika-abh08_t:2481_0	1347. Phalādīnanti ādi-saddena pahīnakilesādike saṅgaṇhāti. Tathā ca “iminā vatāhaṃ	2481	
PA_tika-abh08_t:2481_1	maggena āgato”ti paṭhamaṃ maggaṃ paccavekkhati, tato “ayaṃ me ānisaṃso laddho”ti	2481	
PA_tika-abh08_t:2481_2	phalaṃ paccavekkhati, tato “ime nāma me kilesā pahīnā”ti pahīnakilese paccavekkhati,	2481	
PA_tika-abh08_t:2481_3	tato “ime nāma me kilesā avasiṭṭhā”ti uparimaggattayavajjhe kilese paccavekkhati,	2481	
PA_tika-abh08_t:2481_4	avasāne “ayaṃ me dhammo ārammaṇato paṭividdho”ti amataṃ nibbānaṃ paccavekkhati. Iti	2481	
PA_tika-abh08_t:2481_5	sotāpannassa pañca paccavekkhaṇañāṇāni honti. Yathā ca sotāpannassa, evaṃ sakadāgāmianāgāmīnampi.	2481	
PA_tika-abh08_t:2481_6	Arahato pana avasiṭṭhakilesapaccavekkhaṇaṃ nāma natthi. Evaṃ sabbānipi ekūnavīsati	2481	
PA_tika-abh08_t:2481_7	paccavekkhaṇañāṇāni. Tenāha “paccavekkhaṇañāṇāni, bhavantekūnavīsatī”ti.	2481	
PA_tika-abh08_t:2482_0	1348-50. Yāsaṃ paccavekkhaṇavasena imāni ñāṇāni pavattanti, tā dassetuṃ “maggo phalañcā”tiādimāha.	2482	
PA_tika-abh08_t:2482_1	Ukkaṭṭhaparicchedoyeva ceso. Pahīnāvasiṭṭhakilesapaccavekkhaṇañhi sekhānampi hoti	2482	
PA_tika-abh08_t:2482_2	vā na vā. Na hi sabbeva tattha samatthā honti. Teneva hi mahānāmo bhagavantaṃ pucchi	2482	
PA_tika-abh08_t:2482_3	“ko su nāma me dhammo ajjhattaṃ appahīno, yena me ekadā lobhadhammāpi cittaṃ pariyādāya	2482	
PA_tika-abh08_t:2482_4	tiṭṭhantī”tiādi. Yogamārabhateti tasmiṃyeva vā āsane nisinno, aparena vā samayena	2482	
PA_tika-abh08_t:2482_5	kāmarāgabyāpādānaṃ tanubhāvakarāya sakadāgāmimaggasaṅkhātāya dutiyāya bhūmiyā adhigamatthāya	2482	
PA_tika-abh08_t:2482_6	vipassanāyogaṃ karoti, dutiyabhāvo cassa desanāvasena, uppattivasena ca veditabbo.	2482	
PA_tika-abh08_t:2482_7	Sampayuttānaṃ pana nissayabhāvena te dhammā bhavanti etthāti bhūmi, yasmā vā samānepi	2482	
PA_tika-abh08_t:2482_8	lokuttarabhāve sayampi bhavati, na nibbānaṃ viya apātubhūtaṃ, tasmāpi “bhūmī”ti vuccati.	2482	
PA_tika-abh08_t:2482_9	Ñāṇena parimajjatīti tena tenākārena indriyānaṃ tikkhatarataṃ sampādetvā, balabojjhaṅgānañca	2482	
PA_tika-abh08_t:2482_10	paṭutarabhāvaṃ sādhetvā lakkhaṇattayaṃ tīraṇavasena parimajjati.	24821	
PA_tika-abh08_t:2483_0	1351-2. Tattha aparāparaṃ ñāṇaṃ cārento parivatteti. Tenāha “vipassanāvīthiṃ ogāhatī”ti.	2483	
PA_tika-abh08_t:2483_1	Heṭṭhā vuttanayenāti udayabbayañāṇādīnaṃ uppādane vuttanayeneva. Gotrabhussa anantaranti	2483	
PA_tika-abh08_t:2483_2	ettha gotrabhu viya gotrabhu. Paṭhamamaggapurecārikañāṇañhi puthujjanagottābhibhavanato,	2483	
PA_tika-abh08_t:2483_3	ariyagottabhavanato ca nippariyāyato “gotrabhū”ti vuccati, idaṃ pana taṃsadisatāya	2483	
PA_tika-abh08_t:2483_4	pariyāyato gotrabhu. Ekaccasaṃkilesavisuddhiyā, pana accantavisuddhiyā ārammaṇakaraṇato	2483	
PA_tika-abh08_t:2483_5	ca “vodāna”nti vuccati. Tenāha paṭṭhāne “anulomaṃ vodānassa anantarapaccayena paccayo”ti.	2483	
PA_tika-abh08_t:2483_6	Yasmā pana paṭisambhidāmagge “uppādādiabhibhavanaṭṭhaṃ upādāya aṭṭha gotrabhudhammā	2483	
PA_tika-abh08_t:2483_7	samādhivasena uppajjanti, dasa gotrabhudhammā vipassanāvasena uppajjantī”tiādīsu	2483	
PA_tika-abh08_t:2483_8	gotrabhunāmavaseneva āgataṃ, tasmā idhāpi “gotrabhussa anantara”nti vuttaṃ gottasaṅkhātanibbānato	2483	
PA_tika-abh08_t:2483_9	bhūtanti katvā. Dutiyamaggañāṇavaṇṇanā.	2483	
PA_tika-abh08_t:2484_0	1355-7. Yanti yasmā. Sakidevāti ekavārameva. Imaṃ lokaṃ āgantvāti iminā pañcasu sakadāgāmīsu	2484	
PA_tika-abh08_t:2484_1	cattāro vajjetvā ekova gahito. Ekacco hi idha sakadāgāmiphalaṃ patvā idheva parinibbāyati,	2484	
PA_tika-abh08_t:2484_2	ekacco idha patvā devaloke parinibbāyati, ekacco devaloke patvā tattheva parinibbāyati,	2484	
PA_tika-abh08_t:2484_3	ekacco devaloke patvā idhūpapajjitvā parinibbāyatīti ime cattāropi idha na gahitā.	2484	
PA_tika-abh08_t:2484_4	Yo pana idha patvā devaloke yāvatāyukaṃ vasitvā idhūpapajjitvā parinibbāyati, ayamekova	2484	
PA_tika-abh08_t:2484_5	idha gahitoti. Antakaro bhaveti dukkhassantakaro bhaveyya, bhave vā antakaro bhavassa	2484	
PA_tika-abh08_t:2484_6	antakaroti attho. Tatiyāya bhūmiyā pattiyāti sambandho. Byāpādakāmarāgānaṃ pahānāyāti	2484	
PA_tika-abh08_t:2484_7	tesaṃyeva sakadāgāmimaggena tanukarānaṃ saṃyojanānaṃ niravasesappahānāya. Tatiyamaggañāṇavaṇṇanā.	2484	
PA_tika-abh08_t:2485_0	1363-7. Paṭisandhivasena kāmabhavassa anāgamanato anāgāmī. Tenāha “tattheva parinibbāyī”ti.	2485	
PA_tika-abh08_t:2485_1	Tatthevāti suddhāvāse vā aññattha vā yattha uppanno, tattheva parinibbāyi. Anāvattisabhāvoti	2485	
PA_tika-abh08_t:2485_2	tasmā lokā idha paṭisandhiggahaṇavasena imaṃ lokaṃ punarāgamanābhāvato anāvattanasabhāvo,	2485	
PA_tika-abh08_t:2485_3	buddhadassanatheradassanadhammassavanānaṃ panatthāya āgamanaṃ hotiyeva. Rūparāgādipahānāyāti	2485	
PA_tika-abh08_t:2485_4	rūparāgaarūparāgamānauddhaccaavijjāsaṅkhātānaṃ pañcannaṃ uddhambhāgiyasaṃyojanānaṃ	2485	
PA_tika-abh08_t:2485_5	niravasesappahānāya. Viddhaṃsāyāti vināsāya. Catutthamaggañāṇavaṇṇanā.	2485	
PA_tika-abh08_t:2486_0	1371-4. Mahākhīṇāsavoti mahānubhāvato nibaddhapūjāvacanametaṃ, na upādāyavacanaṃ	2486	
PA_tika-abh08_t:2486_1	“yathā mahāmoggallāno”ti. Na hi cūḷakhīṇāsavo nāma atthi. Anuppatto sadattho sakattho,	2486	
PA_tika-abh08_t:2486_2	pūjattho vā etenāti anuppattasadattho, sadatthoti ca arahattaṃ veditabbaṃ. Tañhi	2486	
PA_tika-abh08_t:2486_3	attupanibandhanaṭṭhena, attānaṃ avijahanaṭṭhena, attano paramatthaṭṭhena ca attano	2486	
PA_tika-abh08_t:2486_4	atthattā “sadattho”ti vuccati. Khīṇāni dasapi bhavasaṃyojanāni etassāti khīṇasaṃyojano.	2486	
PA_tika-abh08_t:2486_5	Dakkhiṇaṃ arahatīti dakkhiṇeyyo. Catassopīti sotāpattimaggo sakadāgāmimaggo anāgāmimaggo	2486	
PA_tika-abh08_t:2486_6	arahattamaggoti catassopi. Visuddhikāmenāti attano visuddhiṃ icchantena. Tapoyeva	2486	
PA_tika-abh08_t:2486_7	dhanamassāti tapodhano, tena.	2486	
PA_tika-abh08_t:2487	Iti abhidhammatthavikāsiniyā nāma	248	
PA_tika-abh08_t:2488	Abhidhammāvatārasaṃvaṇṇanāya	248	
PA_tika-abh08_t:2489	Ñāṇadassanavisuddhiniddesavaṇṇanā niṭṭhitā.	248	
PA_tika-abh08_t:2490	23. Tevīsatimo paricchedo	249	
PA_tika-abh08_t:2491	Kilesappahānakathāvaṇṇanā	249	
PA_tika-abh08_t:2492_0	1375. Idāni imissāyeva catutthañāṇāya ñāṇadassanavisuddhiyā ānubhāvavijānanatthaṃ	2492	
PA_tika-abh08_t:2492_1	yena ye dhammā pahātabbā, tesaṃ pahānañca abhisamayakāle pariññādikiccāni ca dassetuṃ	2492	
PA_tika-abh08_t:2492_2	“etesu yena ye dhammā”tiādi āraddhaṃ. Ye dhammāti ye saṃkilesadhammā. Saṃyojanādīsu	2492	
PA_tika-abh08_t:2492_3	khandhehi khandhānaṃ, phalena kammassa, dukkhena vā sattānaṃ saṃyojanaṭṭhena bandhanaṭṭhena	2492	
PA_tika-abh08_t:2492_4	saṃyojanāni. Sampayuttadhammānaṃ vibādhanaṭṭhena, upatāpanaṭṭhena, saṃkiliṭṭhatāya	2492	
PA_tika-abh08_t:2492_5	ca kilesā. Abhinivesādivasena micchāviparītaṃ pavattanato micchāsabhāvāti micchattā.	2492	
PA_tika-abh08_t:2492_6	Loke dhammā, lokapariyāpannā dhammā, lokappavattiyaṃ sati anuparamadhammattā vāti	2492	
PA_tika-abh08_t:2492_7	lokadhammā. Maccherassa bhāvo, kammaṃ vāti macchariyaṃ. Viparītaṭṭhena vipallāsā.	2492	
PA_tika-abh08_t:2492_8	Nāmakāyassa ca rūpakāyassa ca ganthanato ganthā. Ariyehi agantabbā, ayuttā gatīti	2492	
PA_tika-abh08_t:2492_9	vā agati. Āsavantīti āsavā, ābhavaggato sabbamokāsalokaṃ, āgotrabhuto sabbe dhamme	2492	
PA_tika-abh08_t:2492_10	byāpetvā pavattantīti attho, āsavanti saṃsāradukkhanti vā āsavā, cakkhādīhi vā saṃvarāsaṃvaradvārehi	24921	
PA_tika-abh08_t:2492_11	sattasantāne āsavanti vaṇato yūsāni sandanti viyāti āsavā, āsavanti vā etehi cittāni	24921	
PA_tika-abh08_t:2492_12	visayesūti āsavā. Saṃsāramahāsāgarappattihananato oghā viyāti oghā. Heṭṭhā vuttanayena	24921	
PA_tika-abh08_t:2492_13	yojanato yogā. Nivārenti lokiyalokuttaraguṇavisesādhigamanti nīvaraṇāni. Aniccādidhammasabhāvaṃ	24921	
PA_tika-abh08_t:2492_14	atikkamma parato asabhāvato āmasantīti parāmāsā. Maṇḍūkaṃ pannago viya ārammaṇaṃ	24921	
PA_tika-abh08_t:2492_15	bhusaṃ ādiyantīti upādānāni. Appahīnabhāvena sattasantāne anusenti mūsikavisaṃ viya	24921	
PA_tika-abh08_t:2492_16	anurūpakāraṇaṃ labhitvā uppajjantīti anusayā. Cittassa malīnabhāvakaraṇaṭṭhena malā.	24921	
PA_tika-abh08_t:2492_17	Akusalakammāni ca tāni duggatīnaṃ pathā cāti akusalakammapathā. Idha pana kammapathabhāvaṃ	24921	
PA_tika-abh08_t:2492_18	appattānaṃ taṃsabhāvato gahaṇaṃ daṭṭhabbaṃ. Cittaṃ uppajjati etthāti cittuppādo,	24921	
PA_tika-abh08_t:2492_19	cetasikarāsi, akusalo ca so cittuppādo cāti akusalacittuppādo.	24921	
PA_tika-abh08_t:2493_0	Kāmabhavato uparikoṭṭhāsabhāvato tatiyamaggappattiyā uddhaṃ bhajitabbato, sevitabbato	2493	
PA_tika-abh08_t:2493_1	cāti uddhambhāgā, rūpārūpabhavā, tesaṃ hitāni tatthuppajjanakhandhādiyojanatoti uddhambhāgiyāni,	2493	
PA_tika-abh08_t:2493_2	tāniyeva saṃyojanānīti uddhambhāgiyasaṃyojanāni. Rūpārūpabhavato heṭṭhimakoṭṭhāsabhāvato	2493	
PA_tika-abh08_t:2493_3	tatthuppādakilesānaṃ appahīnabhāvena tatiyamaggappattiyā heṭṭhā bhajitabbato vā adhobhāgā,	2493	
PA_tika-abh08_t:2493_4	kāmabhavā, tesaṃ hitāni saṃyojanānīti adhobhāgiyasaṃyojanānīti.	2493	
PA_tika-abh08_t:2494	Imesu pana dasasu rūpabhavasaṃyojanaṃ, arūpabhavasaṃyojanaṃ, kāmabhavasaṃyojanañca atthato lobhova, sakkāyadiṭṭhisīlabbataparāmāsāpi diṭṭhiyeva, tasmā dhammato satta saṃyojanāni.	249	
PA_tika-abh08_t:2495_0	Micchāsaṅkappo micchāvāyāmo micchāsamādhīti tathā pavattānaṃ vitakkavīriyasamādhīnamadhivacanaṃ.	2495	
PA_tika-abh08_t:2495_1	Micchāvācādayo tayo tathā pavattā cetanā. Micchāsati pana cittuppādo. Micchāñāṇaṃ	2495	
PA_tika-abh08_t:2495_2	tathā pavatto moho. Micchāvimutti lokathūpikādīsu mokkhoti pavattamicchāgāho.	2495	
PA_tika-abh08_t:2496	Kāraṇūpacārenāti lābhahetuko lābho, alābhahetuko alābhotiādinā kāriyassa kāraṇavasena upacaraṇena. Lokadhammaggahaṇanti lokadhammaggahaṇena gahaṇaṃ.	249	
PA_tika-abh08_t:2497_0	Āvāse macchariyaṃ, āvāsahetukaṃ vā macchariyanti āvāsamacchariyaṃ. Evaṃ kulamacchariyādīnipi.	2497	
PA_tika-abh08_t:2497_1	Tattha āvāsoti vihārādi. Kulanti upaṭṭhākakulaṃ, ñātikulañca. Lābhoti paccayalābhoyeva.	2497	
PA_tika-abh08_t:2497_2	Vaṇṇoti sarīravaṇṇo ca guṇavaṇṇo ca. Dhammoti āgamo, adhigamo ca.	2497	
PA_tika-abh08_t:2498	“Tayo”ti vatthuṃ abhinditvā vuttaṃ, bhinditvā ca pana vuccamāne dvādasa honti.	249	
PA_tika-abh08_t:2499_0	Abhisajjanūpanayhanavasena pavattanato abhijjhābyāpādānaṃ kāyaganthatā daṭṭhabbā.	2499	
PA_tika-abh08_t:2499_1	“Idameva saccaṃ moghamañña”nti evaṃ avatthumhi pavatto abhiniveso idaṃsaccābhiniveso.	2499	
PA_tika-abh08_t:2499_2	Sīlabbataparāmāsaidaṃsaccābhinivesakāyaganthā cettha atthato diṭṭhiyeva, tasmā dhammato tayo kāyaganthā.	2499	
PA_tika-abh08_t:2500	“Chandadosamohabhayānī”ti agatikāraṇattā vuttaṃ, chandādīhi pana akattabbakaraṇaṃ, kattabbākaraṇañca agati nāma.	250	
PA_tika-abh08_t:2501	Āsavesu kāmarāgabhavarāgā atthato lobhoti dhammato tayo āsavā.	250	
PA_tika-abh08_t:2502	Tesamevāti kāmarāgādīnameva. Te hi ogho viya attani patite apāyasamuddaṃ pāpenti, saṃsāradukkhato ca sīsaṃ ukkhipituṃ na denti, khandhādīni ca khandhādīhi yojenti.	250	
PA_tika-abh08_t:2503	Kāmupādānādīnīti kāmupādānadiṭṭhupādānasīlabbatupādānaattavādupādānāni. Diṭṭhupādānādīni cettha tathā pavattā diṭṭhiyeva, kāmupādānaṃ lobhoti dhammato dve upādānāni.	250	
PA_tika-abh08_t:2504_0	Sattānusayāti ettha yadi appahīnaṭṭhena sattasantāne anusentīti anusayā. Kasmā satteva	2504	
PA_tika-abh08_t:2504_1	vuttā, nanu aññesampi kilesānaṃ appahīnabhāvo vijjatīti? Na mayaṃ appahīnamattena	2504	
PA_tika-abh08_t:2504_2	anusayaṃ vadāma, kintu appahīnabhāvena thāmagatakilesā anusayāti, thāmagamanañca	2504	
PA_tika-abh08_t:2504_3	nesaṃ aññehi asādhāraṇo sabhāvo daṭṭhabbo. Tathā hi dhammasabhāvavedinā tathāgatena	2504	
PA_tika-abh08_t:2504_4	imeyeva anusayā vuttā, kāmarāgoyeva anusayo kāmarāgānusayo. Evaṃ sesesupi. Apare	2504	
PA_tika-abh08_t:2504_5	pana “kāmarāgassa anusayo”tiādinibbacanaṃ vatvā kāmarāgādīnaṃ bījabhūtā attabhāvassa	2504	
PA_tika-abh08_t:2504_6	kilesasambhūtā kilesuppādanasatti anusayāti vaṇṇenti, tesaṃ matapaṭikkhepo idha papañcāvahattā anāhaṭo.	2504	
PA_tika-abh08_t:2505_0	Pāṇassa atipāto pāṇātipāto, pāṇoti vohārato satto, paramatthato jīvitindriyaṃ. Tasmiṃ	2505	
PA_tika-abh08_t:2505_1	pāṇe pāṇasaññino jīvitindriyupacchedakappayogasamuṭṭhāpikā vadhakacetanā pāṇātipāto.	2505	
PA_tika-abh08_t:2505_2	Parabhaṇḍe tathāsaññino tadādāyakappayogasamuṭṭhāpikā theyyacetanā adinnādānaṃ. Asaddhammakāmatāya	2505	
PA_tika-abh08_t:2505_3	kāyadvārappavattā agantabbaṭṭhānavītikkamacetanā kāmesumicchācāro. Abhūtaṃ vatthuṃ	2505	
PA_tika-abh08_t:2505_4	bhūtato paraṃ viññāpetukāmassa tathā viññāpanappayogasamuṭṭhāpikā cetanā musāvādo.	2505	
PA_tika-abh08_t:2505_5	So pana parassa atthabhedakarova kammapatho, itaro kammameva. Saṃkiliṭṭhacittassa	2505	
PA_tika-abh08_t:2505_6	parabhedanakāmatāya, attapiyakamyatāya vā parabhedakappayogasamuṭṭhāpikā cetanā pisuṇavācā.	2505	
PA_tika-abh08_t:2505_7	Sāpi dvīsu bhinnesuyeva kammapatho. Paramammacchedakappayogasamuṭṭhāpikā ekantapharusacetanā	2505	
PA_tika-abh08_t:2505_8	pharusavācā. Anatthaviññāpanappayogasamuṭṭhāpikā saṃkiliṭṭhacetanā samphappalāpo	2505	
PA_tika-abh08_t:2505_9	nāma. So pana parehi gahiteyeva kammapatho hoti. “Aho vatedaṃ mama hotū”ti evaṃ parabhaṇḍābhijjhāyanalakkhaṇā	2505	
PA_tika-abh08_t:2505_10	abhijjhā. “Aho vatāyaṃ satto vinasseyyā”ti evaṃ manopadosalakkhaṇo byāpādo. “Natthi	25051	
PA_tika-abh08_t:2505_11	dinna”ntiādinā nayena viparītadassanalakkhaṇā micchādiṭṭhi. Ettha ca natthikaahetukaakiriyadiṭṭhīhiyeva kammapathabhedo.	25051	
PA_tika-abh08_t:2506_0	Imesu ca pāṇātipātādi tividhaṃ kāyakammameva. Taṃ kāyavacīdvāresuyeva uppajjati,	2506	
PA_tika-abh08_t:2506_1	na manodvāre. Tathā musāvādādi catubbidhaṃ vacīkammameva. Abhijjhādikaṃ pana tividhaṃ	2506	
PA_tika-abh08_t:2506_2	manokammameva. Taṃ tīsupi dvāresu pavattati. Dvārantaresupi pavattamānassa sakasakanāmāpariccāgo	2506	
PA_tika-abh08_t:2506_3	vuttoyeva. Dhammato cettha ādito satta cetanāsabhāvā, itare tayo cetanāsampayuttāti	2506	
PA_tika-abh08_t:2506_4	daṭṭhabbā. Mahāsāvajjaappasāvajjappayogādibhedo pana tattha tattha vuttanayena veditabbo.	2506	
PA_tika-abh08_t:2507	Etānīti imāni maggañāṇāni. Yathāsambhavanti taṃtaṃmaggānurūpaṃ.	250	
PA_tika-abh08_t:2508_0	Apāyaṃ gacchanti etehīti apāyagamanīyā. Sesāti na apāyagamanīyā. Oḷārikāti tatiyamaggena	2508	
PA_tika-abh08_t:2508_1	pahātabbāvatthaṃ upādāya oḷārikā. Tenāha “sukhumā tatiyamaggañāṇavajjhā”ti. Sukhumā	2508	
PA_tika-abh08_t:2508_2	kāmarāgapaṭighāti sambandho. Catutthamaggañāṇavajjhā evāti avadhāraṇena paṭhamamaggādivajjhataṃ	2508	
PA_tika-abh08_t:2508_3	nivatteti. Na hi rūparāgādīnaṃ apāyagāminiyāvatthāpi atthi, yato te paṭhamañāṇavajjhāpi siyunti.	2508	
PA_tika-abh08_t:2509_0	Yattha yattha pana eva-saddena avadhāraṇaṃ akatvā yaṃ yaṃ dutiyañāṇavajjhanti vā	2509	
PA_tika-abh08_t:2509_1	tatiyañāṇavajjhanti vā catutthañāṇavajjhanti vā vakkhati, tattha tattha so so purimañāṇehi	2509	
PA_tika-abh08_t:2509_2	hatāpāyagamanīyādibhāvova hutvā upariñāṇavajjho hotīti veditabbo. Tena lobha…pe…	2509	
PA_tika-abh08_t:2509_3	catutthañāṇavajjhānīti ettha lobhādayo heṭṭhimamaggavajjhāpi honteva.	2509	
PA_tika-abh08_t:2510	Yaseti parivāre.	251	
PA_tika-abh08_t:2511	Dukkhe sukhanti saññācittavipallāsāti sambandho.	251	
PA_tika-abh08_t:2512_0	Agatiyo paṭhamamaggañāṇavajjhāti kiñcāpi chandādayo taṇhādisabhāvā uparimaggavajjhā,	2512	
PA_tika-abh08_t:2512_1	tathāpi tammūlakassa akattabbakaraṇassa, kattabbākaraṇassa ca apāyagamanīyatāya paṭhamamaggañāṇavajjhā.	2512	
PA_tika-abh08_t:2513_0	Katākatakusalākusalavisayaṃ yaṃ vippaṭisārabhūtaṃ kukkuccaṃ, taṃ idha tatiyañāṇavajjhaṃ	2513	
PA_tika-abh08_t:2513_1	vuttaṃ. Yaṃ pana “kukkuccapakatatāya āpattiṃ āpajjatī”ti vuttaṃ kukkuccaṃ, taṃ sandhāya	2513	
PA_tika-abh08_t:2513_2	“kukkuccavicikicchā sotāpattimaggena pahīyantī”ti dhammasaṅgaṇīaṭṭhakathāyaṃ vuttaṃ,	2513	
PA_tika-abh08_t:2513_3	tasmā dvinnaṃ vacanānaṃ ayaṃ adhippāyo veditabbo. Aññesupi edisesu ṭhānesu adhippāyova	2513	
PA_tika-abh08_t:2513_4	pariyesitabbo, na virodhato paccetabbaṃ. Oḷārikānavasesappahānaṃ vā sandhāya kukkuccassa	2513	
PA_tika-abh08_t:2513_5	paṭhamatatiyañāṇavajjhatā vuttā. Yaṃ pana arahato uppajjamānaṃ “bhagavatā paṭikkhittaṃ	2513	
PA_tika-abh08_t:2513_6	anuvasitvā anuvasitvā āvasathapiṇḍaṃ bhuñjitunti kukkuccāyanto na paṭiggahesī”ti	2513	
PA_tika-abh08_t:2513_7	āgataṃ kukkuccaṃ, na taṃ nīvaraṇaṃ. Na hi nīvaraṇaṃ arahato uppajjati, nīvaraṇapatirūpakaṃ	2513	
PA_tika-abh08_t:2513_8	pana kappatīti vīmaṃsanabhūtaṃ vinayakukkuccaṃ nāma, taṃ tathāpavattacittuppādova.	2513	
PA_tika-abh08_t:2514	Kāmarāgapaṭighānusayā anusahagatā tatiyañāṇavajjhā, oḷārikānaṃ pana dutiyañāṇavajjhatā heṭṭhā vuttanayāva.	251	
PA_tika-abh08_t:2515	Akusalacittuppāda-ggahaṇena cettha makkhapalāsamāyāsāṭheyyathambhasārambhādīnaṃ saṅgaho katoti daṭṭhabbaṃ.	251	
PA_tika-abh08_t:2516_0	1376. Tena tenāti tena tena ghātakena saddhiṃ. Kiṃ panetāni ete dhamme ghātentāni	2516	
PA_tika-abh08_t:2516_1	atītānāgate ghātenti, udāhu paccuppanneti. Kiṃ panettha, yadi tāva atītānāgate, aphalo	2516	
PA_tika-abh08_t:2516_2	vāyāmo āpajjati. Kasmā? Pahātabbānaṃ tadā natthitāya. Atha paccuppanne, tathāpi aphalo	2516	
PA_tika-abh08_t:2516_3	vāyāmena saddhiṃ pahātabbānaṃ atthitāya. Athāpi kathañci pahānaṃ siyā, saṃkilesikā	2516	
PA_tika-abh08_t:2516_4	maggabhāvanā āpajjati pahātabbappahāyakānaṃ sahāvaṭṭhānato? Saccametaṃ, ye pana maggena	2516	
PA_tika-abh08_t:2516_5	asamugghāṭitattā kāraṇalābhe sati avassaṃ uppajjanārahā kilesā, te attano uppattiyā	2516	
PA_tika-abh08_t:2516_6	anuppattidhammataṃ āpādentāni etāni te anāgate ghātenti nāma.	2516	
PA_tika-abh08_t:2517_0	1377-82. Pariññādīni kiccānīti pariññāpahānasacchikiriyābhāvanāvasena cattāri kiccāni.	2517	
PA_tika-abh08_t:2517_1	Vuttānīti “dukkhaṃ pariññeyya”ntiādinā, “yo, bhikkhave, dukkhaṃ passatī”tiādinā ca	2517	
PA_tika-abh08_t:2517_2	vuttāni. Saccābhisamayeti catunnaṃ ariyasaccānaṃ paṭivijjhanakkhaṇe.	2517	
PA_tika-abh08_t:2518_0	Yathāsabhāvatoti aviparītasabhāvena. “Jānitabbānī”ti vatvā kathaṃ panetaṃ jānitabbaṃ,	2518	
PA_tika-abh08_t:2518_1	kathaṃ nāma ekekassa ñāṇassa ekakkhaṇe cattāri kiccāni sambhavanti. Na hi tādisaṃ	2518	
PA_tika-abh08_t:2518_2	kiñci loke diṭṭhaṃ atthi, na ca vacanaṃ labbhatīti codanaṃ manasi nidhāya tesaṃ jānanavidhiṃ	2518	
PA_tika-abh08_t:2518_3	upamāvasena tāva dassetuṃ “padīpo hī”tiādi vuttaṃ. Vidaṃsetīti dasseti. Pariyādiyatīti khepeti.	2518	
PA_tika-abh08_t:2519_0	1383-4. Pariññābhisamayenāti anavasesato paricchijja jānanasaṅkhātena paṭivijjhanena.	2519	
PA_tika-abh08_t:2519_1	Abhisametīti asammohavasena paṭivijjhati. Pahānābhisamayenevāti samucchedappahānasaṅkhātena	2519	
PA_tika-abh08_t:2519_2	paṭivijjhanena asammohatova abhisameti. Bhāvanāvidhināti sahajātādipaccayatāvasena	2519	
PA_tika-abh08_t:2519_3	bhāvanābhisamayavidhinā. Maggañāṇañhi sammāsaṅkappādivasena maggapubbabhāgabhāvanāsambhūtena	2519	
PA_tika-abh08_t:2519_4	ariyamaggabhāvanāsaṅkhātena paṭivijjhanena abhisametīti aṭṭhaṅgikaṃ maggaṃ asammohato	2519	
PA_tika-abh08_t:2519_5	paṭivijjhati. Tañhi sampayuttadhammesu sammohaṃ viddhaṃsentaṃ attanipi sammohaṃ viddhaṃsetiyeva.	2519	
PA_tika-abh08_t:2519_6	Nirodhanti nibbānaṃ. Sacchikarotīti paccakkhakaraṇavasena paṭivijjhati. “Nirodhaṃ	2519	
PA_tika-abh08_t:2519_7	sacchikarotī”ti nirodhasaccamekaṃ ārammaṇapaṭivedhena cattāripi saccāni asammohapaṭivedhena	2519	
PA_tika-abh08_t:2519_8	maggañāṇaṃ paṭivijjhati.	2519	
PA_tika-abh08_t:2520_0	Evaṃ yuttivasena vibhāvitaṃ ekapaṭivedhaṃ āgamenapi sādhetuṃ “vuttampi ceta”ntiādi	2520	
PA_tika-abh08_t:2520_1	vuttaṃ. Maggasamaṅgissa ñāṇanti hi “yo nu kho, āvuso, dukkhaṃ passati, dukkhasamudayampi	2520	
PA_tika-abh08_t:2520_2	so passati, dukkhanirodhampi, dukkhanirodhagāminipaṭipadampi so passatī”ti ekasaccadassanasamaṅgino	2520	
PA_tika-abh08_t:2520_3	aññasaccadassanasamaṅgibhāvavicāraṇāyaṃ tamatthaṃ sādhetuṃ āyasmatā gavampatittherena	2520	
PA_tika-abh08_t:2520_4	vuttaṃ. Aññathā kamābhisamaye sati purimadiṭṭhassa puna adassanato samudayādipassato	2520	
PA_tika-abh08_t:2520_5	dukkhādidassanaṃ puna avattabbaṃ siyā. Idāni panettha upamāsaṃsandanaṃ karonto āha	2520	
PA_tika-abh08_t:2520_6	“padīpo”tiādi. Nissayābhāvahetutāya dukkhapariññāya vaṭṭijjhāpanasadisatā, paṭipakkhaviddhaṃsanatāya	2520	
PA_tika-abh08_t:2520_7	samudayappahānassa andhakāravināsanasadisatā, ñāṇālokaparibrūhanatāya maggabhāvanāya	2520	
PA_tika-abh08_t:2520_8	ālokavidaṃsanasadisatā, tena tena maggena yathā yathā nirodhassa sacchikiriyā, tathā	2520	
PA_tika-abh08_t:2520_9	tathā kilesasnehapariyādānaṃ hotīti nirodhasacchikiriyāya snehapariyādānasadisatā	2520	
PA_tika-abh08_t:2520_10	kāraṇūpacārena vuttā.	25201	
PA_tika-abh08_t:2521_0	1385-6. Aparāyapi upamāya tamatthaṃ dassento āha “uggacchanto”tiādi. Obhāsetīti pakāseti.	2521	
PA_tika-abh08_t:2521_1	Paṭihaññatīti paṭippassambheti. Etthāpi yathā sūriyo rūpagatāni obhāseti, evaṃ maggañāṇaṃ	2521	
PA_tika-abh08_t:2521_2	dukkhaṃ parijānāti. Yathā andhakāraṃ vināseti, evaṃ samudayaṃ pajahati. Yathā ālokaṃ	2521	
PA_tika-abh08_t:2521_3	dasseti, evaṃ sahajātādipaccayatāya maggaṃ bhāveti. Yathā sītaṃ paṭippassambheti,	2521	
PA_tika-abh08_t:2521_4	evaṃ sabbakilesadarathapariḷāhapaṭippassaddhibhūtaṃ nirodhaṃ sacchikarotīti upamāsaṃsandanaṃ daṭṭhabbaṃ.	2521	
PA_tika-abh08_t:2522_0	1388. Appetīti pappoti. Dukkhapariññāya sakkāyatīrasamatikkamabhāvato orimatīrappajahanasadisatā,	2522	
PA_tika-abh08_t:2522_1	maggabhāvanāya sattatiṃsabodhipakkhiyadhammavahanatāya bhaṇḍavahanasadisatā, ettāvatā	2522	
PA_tika-abh08_t:2522_2	paññābhāvanāya nānākilesaviddhaṃsanavasappavatto ānisaṃso dassito hotīti.	2522	
PA_tika-abh08_t:2523_0	Ariyaphalasamāpattinirodhasamāpattiyopi panassā ānisaṃsāti daṭṭhabbaṃ. Tā pana saṅkhepato	2523	
PA_tika-abh08_t:2523_1	evaṃ daṭṭhabbā – “ariyaphalasamāpattī”ti hi catunnampi phalaṭṭhānaṃ attano attano	2523	
PA_tika-abh08_t:2523_2	ariyaphalassa diṭṭhadhammasukhavihāratthaṃ nirodhe appanā. Cattāropi hi ariyapuggalā	2523	
PA_tika-abh08_t:2523_3	sakaṃ sakaṃ phalasamāpattiṃ samāpajjanti. Keci pana “anāgāmiarahantova samāpajjanti	2523	
PA_tika-abh08_t:2523_4	samādhismiṃ paripūrakāritāyā”ti vadanti, taṃ akāraṇaṃ attanā paṭiladdhasamāpattisamāpajjane	2523	
PA_tika-abh08_t:2523_5	samādhismiṃ paripūrakāritāya kātabbābhāvato. Sabbaso asamucchinnakilesassa hi puthujjanassāpi	2523	
PA_tika-abh08_t:2523_6	attanā paṭiladdhalokiyasamāpattisamāpajjanaṃ labbhati, kimaṅgaṃ pana samucchinnekaccakilesānaṃ	2523	
PA_tika-abh08_t:2523_7	ariyānaṃ. Uparimā pana heṭṭhimaṃ pubbe paṭiladdhampi na samāpajjanti puggalantarabhāvaṃ	2523	
PA_tika-abh08_t:2523_8	upagatattā. Samugghāṭitakammakilesanirodhanena hi puthujjanehi viya sotāpannassa,	2523	
PA_tika-abh08_t:2523_9	sotāpannādīhi sakadāgāmiādīnaṃ puggalantarabhāvūpagamanaṃ atthi, anantaraphalattā	2523	
PA_tika-abh08_t:2523_10	ca lokuttarakusalānaṃ heṭṭhimato uparimo bhavantaragato viya hotīti tassa tassa ariyassa	25231	
PA_tika-abh08_t:2523_11	taṃ taṃ phalaṃ bhavaṅgasadisaṃ hoti, tasmā puggalantarabhāvūpagamanena paṭippassaddhattā	25231	
PA_tika-abh08_t:2523_12	natthi uparimassa heṭṭhimaphalasamāpattiyā samāpajjanaṃ, heṭṭhimo pana uparimaṃ na	25231	
PA_tika-abh08_t:2523_13	samāpajjati anadhigatattāti cattāropi puggalā sakasakaphalameva samāpajjanti. Taṃ	25231	
PA_tika-abh08_t:2523_14	pana samāpajjitukāmena ariyasāvakena rahogatena paṭisallīnena udayabbayādivasena	25231	
PA_tika-abh08_t:2523_15	saṅkhārā vipassitabbā. Tassa pavattānupubbavipassanassa saṅkhārārammaṇagotrabhuñāṇānantaraṃ	25231	
PA_tika-abh08_t:2523_16	phalasamāpattivasena nirodhe cittaṃ appeti. Phalasamāpattininnacittatāya cettha sekhassa	25231	
PA_tika-abh08_t:2523_17	phalameva uppajjati, na maggo. Añño eva hi vipassanācāro ariyamaggāvaho, añño phalasamāpattiāvaho.	25231	
PA_tika-abh08_t:2524_0	Tathā hi ariyamaggavīthiyaṃ anulomañāṇāni anibbiddhapubbānaṃ thūlathūlalobhakkhandhādīnaṃ	2524	
PA_tika-abh08_t:2524_1	sātisayaṃ padālanena lokiyañāṇesu ukkaṃsapāramippattāni maggānukūlāni hutvā uppajjanti,	2524	
PA_tika-abh08_t:2524_2	phalasamāpattivīthiyaṃ pana tāni tena tena maggena tesaṃ tesaṃ kilesānaṃ samucchinnattā	2524	
PA_tika-abh08_t:2524_3	kilesavikkhambhane nirussukkāni kevalaṃ ariyānaṃ phalasamāpattisukhasamaṅgibhāvassa	2524	
PA_tika-abh08_t:2524_4	parikammappattāni hutvā uppajjantīti na tesaṃ kutoci vuṭṭhānasambhavo. Yato nesaṃ	2524	
PA_tika-abh08_t:2524_5	pacchimo saṅkhāranimittato vuṭṭhahitvā maggassa anantarapaccayo bhaveyya, teneva	2524	
PA_tika-abh08_t:2524_6	ca phalasamāpattiyā anantarapaccayabhūtaṃ ñāṇaṃ saṅkhārārammaṇameva hoti, na nibbānārammaṇanti	2524	
PA_tika-abh08_t:2524_7	veditabbaṃ. Pubbābhisaṅkhāravasena cassā pabandhavasena pavattiparicchinnakālāpagame	2524	
PA_tika-abh08_t:2524_8	bhavaṅgavasena tato vuṭṭhānañca veditabbaṃ.	2524	
PA_tika-abh08_t:2525_0	Nirodhasamāpatti pana tatiyacatutthaphalaṭṭhānaṃ anupubbanirodhavasena cittacetasikānaṃ	2525	
PA_tika-abh08_t:2525_1	dhammānaṃ appavatti. Anāgāmiarahantoyeva hi kāmacchandādisamucchindanena samādhismiṃ	2525	
PA_tika-abh08_t:2525_2	paripūrakāritāya samathaphalasamannāgatattā nirodhaṃ samāpajjanti. Tathā hetaṃ samathavipassanānaṃ	2525	
PA_tika-abh08_t:2525_3	yuganandhabhāvappavattanavasena dvīhi balehi samannāgatasseva sambhavati, tasmā taṃ	2525	
PA_tika-abh08_t:2525_4	samāpajjitukāmena anāgāminā, khīṇāsavena vā aṭṭhasamāpattilābhinā rahogatena paṭisallīnena	2525	
PA_tika-abh08_t:2525_5	paṭhamajjhānaṃ samāpajjitvā vuṭṭhāya tattha saṅkhārā aniccato dukkhato anattato vipassitabbā,	2525	
PA_tika-abh08_t:2525_6	tato dutiyaṃ tatiyaṃ catutthaṃ ākāsānañcāyatanaṃ viññāṇañcāyatanaṃ samāpajjitvā vuṭṭhāya	2525	
PA_tika-abh08_t:2525_7	tatheva tattha saṅkhārā sammasitabbā, atha ākiñcaññāyatanaṃ samāpajjitvā vuṭṭhāya	2525	
PA_tika-abh08_t:2525_8	nānābaddhāvikopanaṃ saṅghapaṭimānanaṃ satthupakkosanaṃ addhānaparicchedoti catubbidhaṃ	2525	
PA_tika-abh08_t:2525_9	pubbakiccaṃ kātabbaṃ.	2525	
PA_tika-abh08_t:2526_0	Tattha sarīrato visaṃyuttā mañcapīṭhādayo sattāhabbhantare yathā na nassanti, tathā	2526	
PA_tika-abh08_t:2526_1	adhiṭṭhānaṃ nānābaddhāvikopanaṃ. Sarīrasaṃyutte visuṃ adhiṭṭhānakiccaṃ natthi. Saṅgho	2526	
PA_tika-abh08_t:2526_2	pana ñattikammādīsu kiñcideva kammaṃ kattukāmo “yāva maṃ na pakkosati, tāvadeva vuṭṭhahissāmī”ti	2526	
PA_tika-abh08_t:2526_3	pubbābhogakaraṇaṃ saṅghapaṭimānanaṃ. Satthā ca “sikkhāpadapaññāpanādīsu yāva maṃ	2526	
PA_tika-abh08_t:2526_4	na pakkosati, tāvadeva vuṭṭhahissāmī”ti pubbābhogakaraṇaṃ satthupakkosanaṃ. Sattāhabbhantare	2526	
PA_tika-abh08_t:2526_5	attano āyusaṅkhārassa pavattanasamatthatāvalokanaṃ addhānaparicchedo. Evaṃ katapubbakiccena	2526	
PA_tika-abh08_t:2526_6	nevasaññānāsaññāyatanaṃ samāpajjitabbaṃ. Athekaṃ vā dve vā cittavāre atikkamitvā	2526	
PA_tika-abh08_t:2526_7	acittako hoti, nirodhaṃ phusati, tato yathāparicchedaṃ tatiyacatutthaphalānaṃ aññatarena	2526	
PA_tika-abh08_t:2526_8	nirodhā vuṭṭhahissatīti. Evamayaṃ duvidhā samāpatti lokuttarapaññāya ānisaṃso.	2526	
PA_tika-abh08_t:2527_0	1392-4. Sadevakalokato uttiṇṇena, uttaritarena vāti lokuttarena sammāsambuddhena.	2527	
PA_tika-abh08_t:2527_1	Paññāya bhāvananti sambandho. Hitabhāvananti idhalokaparalokahitavibhāvanaṃ imaṃ	2527	
PA_tika-abh08_t:2527_2	paññābhāvanaṃ. Sukhasaṃhitanti siniddhacchāyudakavantatādinā sukhasahitaṃ. Hitanti	2527	
PA_tika-abh08_t:2527_3	yogakammassa hitaṃ. Uttamanti uggatatamaṃ, accuggataṃ balavantampīti adhippāyo. Aviggahakampadanti	2527	
PA_tika-abh08_t:2527_4	viggahañca kampañca na detīti aviggahakampadanti attho.	2527	
PA_tika-abh08_t:2528	Iti abhidhammatthavikāsiniyā nāma	252	
PA_tika-abh08_t:2529	Abhidhammāvatārasaṃvaṇṇanāya	252	
PA_tika-abh08_t:2530	Kilesappahānakathāvaṇṇanā niṭṭhitā.	253	
PA_tika-abh08_t:2531	24. Catuvīsatimo paricchedo	253	
PA_tika-abh08_t:2532	Paccayaniddesavaṇṇanā	253	
PA_tika-abh08_t:2533	1395. Idāni nesaṃ paccayavidhiṃ dassetuṃ “yesa”ntiādi āraddhaṃ.	253	
PA_tika-abh08_t:2534_0	Paṭicca enaṃ phalameti pavattati, tiṭṭhati, uppajjati vāti paccayo, hinoti patiṭṭhāti	2534	
PA_tika-abh08_t:2534_1	etthāti hetu, anekatthattā dhātusaddānaṃ hi-saddo mūla-saddo viya patiṭṭhattho veditabbo,	2534	
PA_tika-abh08_t:2534_2	hinoti vā etena kammanidānabhūtena uddhaṃ ojaṃ atiharantena mūlena viya pādapo tappaccayaṃ	2534	
PA_tika-abh08_t:2534_3	phalaṃ gacchati viruḷhiṃ āpajjatīti hetu, hetu ca so mūlaṭṭhena, paccayo ca upakārakaṭṭhenāti	2534	
PA_tika-abh08_t:2534_4	hetupaccayo, hetu hutvā paccayo hetubhāvena paccayoti attho.	2534	
PA_tika-abh08_t:2535_0	Evaṃ ārammaṇapaccayādīsu daṭṭhabbaṃ. Svāyaṃ paṭisandhiyaṃ kammasamuṭṭhānānaṃ, pavattiyaṃ	2535	
PA_tika-abh08_t:2535_1	cittasamuṭṭhānānaṃ rūpānaṃ, ubhayattha sahajātanāmadhammānañca paccayo. Sabbalokiyalokuttaranti	2535	
PA_tika-abh08_t:2535_2	iminā paññattiyāpi loke viditabhāvena lokiyapadena saṅgahitattā rūpādibhedesu chabbidhesu	2535	
PA_tika-abh08_t:2535_3	saṅkhatāsaṅkhatapaññattidhammesu na koci dhammo ārammaṇapaccayo na hotīti dasseti.	2535	
PA_tika-abh08_t:2535_4	Teneva “yaṃ yaṃ dhammaṃ ārabbhā”ti aniyato katoti. Nanu ca “yaṃ yaṃ dhamma”nti vuttattā	2535	
PA_tika-abh08_t:2535_5	paññattiyā gahaṇaṃ na hotīti? Nāyaṃ doso dhammasaddassa ñeyyavacanattā. Ārabbhāti	2535	
PA_tika-abh08_t:2535_6	ālambitvā, gahetvāti attho. Uppajjantīti idaṃ nidassanamattaṃ. Te pana taṃ ārabbha	2535	
PA_tika-abh08_t:2535_7	uppajjanti ceva tiṭṭhanti ca. Yathā hi dubbalo puriso daṇḍaṃ vā rajjuṃ vā ālambitvā	2535	
PA_tika-abh08_t:2535_8	uṭṭhahati ceva tiṭṭhati ca, evaṃ cittacetasikā dhammā rūpādiārammaṇaṃ ālambitvā uppajjanti	2535	
PA_tika-abh08_t:2535_9	ceva tiṭṭhanti cāti.	2535	
PA_tika-abh08_t:2536_0	Jeṭṭhakaṭṭhena upakārako dhammo adhipatipaccayo. Jeṭṭhakaṭṭhenāti ca pamukhabhāvena.	2536	
PA_tika-abh08_t:2536_1	Attādhīnānañhi patibhūto dhammo adhipatīti so tesaṃ pamukhabhāvena pavattati. “Chandādhipati	2536	
PA_tika-abh08_t:2536_2	chandasampayuttakānaṃ dhammānaṃ taṃsamuṭṭhānānañca rūpānaṃ adhipatipaccayena paccayo”tiādivacanato	2536	
PA_tika-abh08_t:2536_3	chandādayo cattāro dhammā sahajātanāmarūpānaṃ sahajātādhipatīti dassento āha “tattha	2536	
PA_tika-abh08_t:2536_4	sahajātādhipatī”tiādi. “Chandavato kiṃ nāma kammaṃ na sijjhatī”tiādikaṃ purimābhisaṅkhārūpanissayaṃ	2536	
PA_tika-abh08_t:2536_5	labhitvā uppajjamāne cittuppāde chandādayo dhurabhūtā jeṭṭhakabhūtā sampayuttadhamme,	2536	
PA_tika-abh08_t:2536_6	taṃsamuṭṭhānarūpe ca sādhayamānā vase vattayamānā hutvā pavattanti, te ca tesaṃ vasena	2536	
PA_tika-abh08_t:2536_7	vattanti hīnādibhāvena tadanuvattanato. Tena te adhipatipaccayā honti, no ca kho	2536	
PA_tika-abh08_t:2536_8	ekato. Yadā hi chandaṃ dhuraṃ chandaṃ jeṭṭhakaṃ katvā cittaṃ pavattati, tadā chandova	2536	
PA_tika-abh08_t:2536_9	adhipati, na itare. Esa nayo sesesupi. Adhipatibhāvopi hi nesaṃ attano pavattinivārake	2536	
PA_tika-abh08_t:2536_10	abhibhuyya pavattanato hoti. Avasesanti yathāvuttānaṃ tesaṃ garukātabbatābhāvato,	25361	
PA_tika-abh08_t:2536_11	garukatasseva ca ārammaṇādhipatibhāvavacanato. Vuttañhetaṃ “yaṃ yaṃ dhammaṃ garuṃ	25361	
PA_tika-abh08_t:2536_12	katvā ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ	25361	
PA_tika-abh08_t:2536_13	adhipatipaccayena paccayo”ti. Tattha garuṃ katvāti garukāracittīkāravasena vā assādanavasena	25361	
PA_tika-abh08_t:2536_14	vā garuṃ bhārikaṃ laddhabbaṃ anavaññātaṃ katvā. Garukātabbañhi ārammaṇaṃ tanninnapoṇapabbhārānaṃ	25361	
PA_tika-abh08_t:2536_15	assādanapaccavekkhaṇamaggaphalānaṃ attano vase vattayamānaṃ viya paccayo hoti, tasmā	25361	
PA_tika-abh08_t:2536_16	ayaṃ attādhīnānaṃ patibhāvena upakārakattā adhipatipaccayo daṭṭhabbo.	25361	
PA_tika-abh08_t:2537_0	Antarayatīti antaraṃ, byavadhāyakanti attho, nāssa antaraṃ vijjatīti anantaro, soyeva	2537	
PA_tika-abh08_t:2537_1	paccayoti anantarapaccayo, anantarabhāvena upakārako dhammoti adhippāyo. Anantaraniruddhāti	2537	
PA_tika-abh08_t:2537_2	attano nirodhānantaraṃ anurūpacittuppādassa uppattipaccayabhāvena tassa uppattiyā	2537	
PA_tika-abh08_t:2537_3	purimabhāge anantaraṃ hutvā niruddhā, rūpadhammā pana anantarapaccayā natthi.	2537	
PA_tika-abh08_t:2538_0	Samanantarabhāvena upakārako dhammo samanantarapaccayo, tathā samanantarapaccayopīti	2538	
PA_tika-abh08_t:2538_1	ṭhapetvā upasaggamattaṃ na ettha koci viseso. Yo hi anantarapaccayo, sova samanantarapaccayoti.	2538	
PA_tika-abh08_t:2538_2	Purimapacchimānañhi anantaruppādabhāvato nirantaruppādanasamatthatā anantarapaccayatā,	2538	
PA_tika-abh08_t:2538_3	rūpakalāpānaṃ viya saṇṭhānābhāvato paccayapaccayuppannānaṃ sahaṭṭhānābhāvato ca “idamito	2538	
PA_tika-abh08_t:2538_4	uddhaṃ heṭṭhā tiriya”nti vibhāgābhāvā attano ekattamiva upanetvā suṭṭhu anantarabhāvena	2538	
PA_tika-abh08_t:2538_5	uppādetuṃ samatthatā samanantarapaccayatā, tasmā dhammato avisesepi vineyyavasena	2538	
PA_tika-abh08_t:2538_6	byañjanatthamattato visesaṃ gahetvā tesaṃ visuṃ desanā katā. Yampi “atthānantaratāya	2538	
PA_tika-abh08_t:2538_7	anantarapaccayo, kālānantaratāya samanantarapaccayo”ti ācariyānaṃ mataṃ, taṃ “nirodhā	2538	
PA_tika-abh08_t:2538_8	vuṭṭhahantassa nevasaññānāsaññāyatanaṃ kusalaṃ phalasamāpattiyā samanantarapaccayena	2538	
PA_tika-abh08_t:2538_9	paccayo”tiādīhi virujjhatītiādinā paṭikkhittaṃ.	2538	
PA_tika-abh08_t:2539_0	Uppajjamānova sahuppādanavasena upakārako dhammo sahajātapaccayo pakāsassa padīpo	2539	
PA_tika-abh08_t:2539_1	viya, so panāyaṃ “cittacetasikā dhammā aññamaññaṃ, sahajātarūpānañca, mahābhūtā aññamaññaṃ,	2539	
PA_tika-abh08_t:2539_2	upādārūpānañca, paṭisandhikkhaṇe vatthuvipākā aññamañña”nti ca tividho hoti, tasmā	2539	
PA_tika-abh08_t:2539_3	vuttaṃ “cittacetasikā”tiādi. Yampi hi pāḷiyaṃ arūpakkhandhādivasenassa chabbidhataṃ	2539	
PA_tika-abh08_t:2539_4	vuttaṃ, tampi ettheva saṅgahitaṃ. Yo panettha sesarūpadhammānaṃ, ubhayattha vatthuno	2539	
PA_tika-abh08_t:2539_5	ca pavattiyā arūpadhammānaṃ, upādārūpānañca aññamaññaṃ mahābhūtānaṃ sahajātapaccayattābhāvo,	2539	
PA_tika-abh08_t:2539_6	so paccayabhāvasāmatthiyavisesāyogatoti daṭṭhabbaṃ.	2539	
PA_tika-abh08_t:2540_0	Aññamaññaṃ uppādanupatthambhanabhāvena attano upakārakassa upakārako dhammo aññamaññapaccayo.	2540	
PA_tika-abh08_t:2540_1	Aññamaññupatthambhakatidaṇḍakaṃ viya upakārakatā ca aññamaññatāvaseneva daṭṭhabbā,	2540	
PA_tika-abh08_t:2540_2	na sahajātādivasena. Sahajātādipaccayo hontoyeva hi koci kassaci aññamaññapaccayo	2540	
PA_tika-abh08_t:2540_3	na hoti cittacetasikānaṃ cittajarūpe sati, mahābhūtānaṃ upādārūpe sati aññamaññapaccayattābhāvato.	2540	
PA_tika-abh08_t:2540_4	Yathāha “cattāro khandhā arūpino aññamaññapaccayena paccayo, cattāro mahābhūtā…pe…	2540	
PA_tika-abh08_t:2540_5	okkantikkhaṇe nāmarūpaṃ aññamaññapaccayena paccayo”ti. Ācariyena pana paccayuppannadhamme	2540	
PA_tika-abh08_t:2540_6	aparāmasitvā vuccamānattā avisesena vuttaṃ “tathā aññamaññapaccayo”ti.	2540	
PA_tika-abh08_t:2541_0	Taruādīnaṃ pathavī viya adhiṭṭhānākārena, cittakammādīnaṃ paṭādayo viya ca nissayākārena	2541	
PA_tika-abh08_t:2541_1	upakārako dhammo nissayapaccayo. Vatthurūpānīti sattannaṃ viññāṇadhātūnaṃ adhiṭṭhānākārena	2541	
PA_tika-abh08_t:2541_2	nissayapaccayabhūtāni vatthurūpāni. Mahābhūtā cittacetasikā cāti aññamaññaṃ, upādārūpānañca	2541	
PA_tika-abh08_t:2541_3	tatheva nissayabhūtāni mahābhūtāni aññamaññaṃ, sahajātarūpānañca nissayākārena paccayāni	2541	
PA_tika-abh08_t:2541_4	cittacetasikāni, tadadhīnavuttitāya attano phalena nissito na paṭikkhittoti nissayo.	2541	
PA_tika-abh08_t:2542_0	Yathā pana bhuso āyāso upāyāso, evaṃ bhuso nissayo upanissayo, balavakāraṇanti attho,	2542	
PA_tika-abh08_t:2542_1	tasmā balavakāraṇabhāvena upakārako dhammo upanissayapaccayoti veditabbo. So ārammaṇūpanissayo	2542	
PA_tika-abh08_t:2542_2	anantarūpanissayo pakatūpanissayoti tividhoti āha “ārammaṇā”tiādi. Tattha –	2542	
PA_tika-abh08_t:2543_0	“Dānaṃ datvā sīlaṃ samādiyitvā uposathakammaṃ katvā taṃ garuṃ katvā paccavekkhati,	2543	
PA_tika-abh08_t:2543_1	pubbe suciṇṇāni garuṃ katvā paccavekkhati, jhānā vuṭṭhahitvā jhānaṃ garuṃ katvā paccavekkhati,	2543	
PA_tika-abh08_t:2543_2	sekhā gotrabhuṃ garuṃ katvā paccavekkhanti, vodānaṃ garuṃ katvā paccavekkhanti, sekhā	2543	
PA_tika-abh08_t:2543_3	maggā vuṭṭhahitvā maggaṃ garuṃ katvā paccavekkhantī”ti –	2543	
PA_tika-abh08_t:2544_0	Evamādinā nayena ārammaṇūpanissayo tāva ārammaṇādhipatinā saddhiṃ nānattaṃ akatvāva	2544	
PA_tika-abh08_t:2544_1	vibhatto. Tenāha “ārammaṇūpanissayo ārammaṇādhipatiyevā”ti. Kiñcāpi nānattaṃ akatvā	2544	
PA_tika-abh08_t:2544_2	vibhatto, tathāpi ayaṃ tesaṃ viseso – yaṃ ārammaṇaṃ garuṃ katvā cittacetasikā uppajjanti,	2544	
PA_tika-abh08_t:2544_3	taṃ niyamato tesaṃ ārammaṇesu balavārammaṇaṃ hoti. Iti garukātabbamattaṭṭhena ārammaṇādhipati,	2544	
PA_tika-abh08_t:2544_4	balavakāraṇaṭṭhena ārammaṇūpanissayoti ca evametesaṃ nānattaṃ veditabbaṃ.	2544	
PA_tika-abh08_t:2545_0	Anantarūpanissayopi “purimā purimā kusalā khandhā pacchimānaṃ pacchimānaṃ kusalānaṃ	2545	
PA_tika-abh08_t:2545_1	khandhānaṃ upanissayapaccayena paccayo”tiādinā nayena anantarapaccayena saddhiṃ nānattaṃ	2545	
PA_tika-abh08_t:2545_2	akatvāva vibhattoti āha “anantarūpanissayo pana anantarapaccayovā”ti. Evaṃ santepi	2545	
PA_tika-abh08_t:2545_3	attano anantarā anurūpacittuppādavasena anantarapaccayo, balavakāraṇavasena anantarūpanissayapaccayoti	2545	
PA_tika-abh08_t:2545_4	evametesaṃ nānattaṃ veditabbaṃ.	2545	
PA_tika-abh08_t:2546_0	Pakatiyā eva paccayantararahitena attano sabhāveneva upanissayo pakatūpanissayo,	2546	
PA_tika-abh08_t:2546_1	ārammaṇaanantarehi amissova puthageva koci upanissayoti vuttaṃ hoti. Atha vā pakato	2546	
PA_tika-abh08_t:2546_2	upanissayo pakatūpanissayo. Pakatoti cettha pa-kāro upasaggo, so attano phalassa	2546	
PA_tika-abh08_t:2546_3	uppādanasamatthabhāvena santāne nipphāditabhāvaṃ, upasevitabhāvañca dīpeti, tasmā	2546	
PA_tika-abh08_t:2546_4	attano santāne nipphanno vā kāyikasukhadukkhasaddhāsīlādi upasevito vā utubhojanādi	2546	
PA_tika-abh08_t:2546_5	pakatūpanissayoti attho. Upasevanañcettha duvidhaṃ upayogopasevanaṃ ārammaṇūpasevanañca.	2546	
PA_tika-abh08_t:2546_6	Evañca katvā anāgatassāpi upanissayapaccayatā laddhā hoti. Kāyikasukha…pe… yo cāti	2546	
PA_tika-abh08_t:2546_7	ettha kāyikasukhadukkhāni rāgasaddhādīnaṃ, utubhojanādayo cittasamādhānādīnaṃ, saddhāsīlādayo	2546	
PA_tika-abh08_t:2546_8	saddhāsīlādīnañca upanissayā honti. Ādi-saddena yaṃ yaṃ upanissāya yassa yassa sambhavo,	2546	
PA_tika-abh08_t:2546_9	taṃ taṃ tassa tassa upanissayapaccayabhūtaṃ saṅgaṇhāti. Paccayamahāpadeso hesa, yadidaṃ	2546	
PA_tika-abh08_t:2546_10	upanissayapaccayoti.	25461	
PA_tika-abh08_t:2547_0	Paccayuppannato paṭhamataraṃ uppajjitvā vattamānabhāvena upakārako dhammo purejātapaccayo.	2547	
PA_tika-abh08_t:2547_1	So ca rūpadhammova samāno arūpadhammasseva hoti. Tenāha “vatthupurejāto nāmā”tiādi.	2547	
PA_tika-abh08_t:2547_2	Yathā cettha “vatthurūpānī”ti hadayavatthunopi gahaṇaṃ, evaṃ “rūpādīnī”tiādi-ggahaṇena	2547	
PA_tika-abh08_t:2547_3	dhammārammaṇassāpi gahaṇaṃ daṭṭhabbaṃ. Nanu ca pañcārammaṇāneva ārammaṇapurejātabhāvena	2547	
PA_tika-abh08_t:2547_4	āgatānīti? Saccaṃ āgatāni, pañhāvāre pana “sekhā vā puthujjanā vā cakkhuṃ aniccato	2547	
PA_tika-abh08_t:2547_5	dukkhato anattato vipassantī”tiādinā avisesena paccuppannacakkhādīnampi gahitattā	2547	
PA_tika-abh08_t:2547_6	dhammārammaṇassa ārammaṇapurejātabhāvo na sakkā paṭibāhituṃ. Atthatopi hetaṃ siddhaṃ	2547	
PA_tika-abh08_t:2547_7	“yaṃ yaṃ paccuppannaṃ ārammaṇaṃ gahetvā manodvāre cittaṃ pavattati, taṃ tassa ārammaṇapurejātaṃ	2547	
PA_tika-abh08_t:2547_8	hotī”ti. Ettha ca nissayārammaṇākārādīhi visiṭṭhā purejātabhāvena vinā upakārabhāvaṃ	2547	
PA_tika-abh08_t:2547_9	agacchantānaṃ vatthārammaṇānaṃ purejātākārena upakārakatā purejātapaccayatāti ayamassa	2547	
PA_tika-abh08_t:2547_10	nissayārammaṇapaccayatāhi viseso.	25471	
PA_tika-abh08_t:2548_0	Gijjhapotakasarīrānaṃ āhārāsā cetanā viya purejātānaṃ rūpānaṃ upatthambhakabhāvena	2548	
PA_tika-abh08_t:2548_1	upakārako dhammo pacchājātapaccayo. Manosañcetanāhāravasena hi pacchājātacittacetasikehi	2548	
PA_tika-abh08_t:2548_2	vinā santānaṭṭhitihetubhāvaṃ agacchantānaṃ pacchājātākārena cittacetasikānaṃ upakārakatā	2548	
PA_tika-abh08_t:2548_3	vippayuttākārādīhi visiṭṭhā pacchājātapaccayatāti evaṃ sabbapaccayānaṃ paccayantarākāravisiṭṭhā	2548	
PA_tika-abh08_t:2548_4	upakārakatā daṭṭhabbā. So pana “pacchājātā cittacetasikā dhammā purejātassa imassa	2548	
PA_tika-abh08_t:2548_5	kāyassa pacchājātapaccayena paccayo”ti āgatattā ekavidhoti āha “cittacetasikāvā”ti.	2548	
PA_tika-abh08_t:2549_0	Purimapurimaparicitagantho viya uttaruttarassa ganthassa kusalādibhāvena attasadisapaguṇabalavabhāvavisiṭṭhaṃ	2549	
PA_tika-abh08_t:2549_1	attasajātiyatāgāhakaṃ āsevanaṃ, tena paccayā sajātiyadhammāva āsevanapaccayo. Bhinnajātikā	2549	
PA_tika-abh08_t:2549_2	hi bhinnajātikānaṃ āsevanaguṇena paguṇabalavabhāvavisiṭṭhaṃ kusalādibhāvasaṅkhātaṃ	2549	
PA_tika-abh08_t:2549_3	attano gatiṃ gāhāpetuṃ na sakkonti, na ca sayaṃ tato gaṇhanti. Te pana anantarātītāni	2549	
PA_tika-abh08_t:2549_4	lokiyakusalākusalāni ceva anāvajjanakiriyājavanāni cāti āha “ṭhapetvā āvajjanadvaya”ntiādi.	2549	
PA_tika-abh08_t:2549_5	“Na maggapaccayā āsevane eka”nti vacanato ahetukakiriyāsu hasituppādasseva āsevanabhāvena,	2549	
PA_tika-abh08_t:2549_6	āvajjanadvayaṃ āsevanapaccayo na hoti, lokuttarampi kusalaṃ bhinnajātikasseva phalassa	2549	
PA_tika-abh08_t:2549_7	purecarattā na tena, āsevanaguṇaṃ gaṇhāpeti, vipākābyākatampi kammavasena. Vipākabhāvappattaṃ	2549	
PA_tika-abh08_t:2549_8	kammapariṇāmitaṃ kammavegakkhittaṃ patitaṃ viya hutvā pavattamānaṃ attano sabhāvaṃ	2549	
PA_tika-abh08_t:2549_9	gāhetvā paribhāvetvā neva aññavipākaṃ pavatteti, na ca purimavipākānubhāvaṃ gahetvā	2549	
PA_tika-abh08_t:2549_10	uppajjati. Lokuttaravipākampi hi kiñcāpi javanavasena uppajjati, āsevanaguṇaṃ pana	25491	
PA_tika-abh08_t:2549_11	gaṇhāti, na ca aññaṃ gāhāpeti. Yampi “āsevanavinimuttaṃ javanaṃ natthī”ti ācariyadhammapālattherena	25491	
PA_tika-abh08_t:2549_12	vuttaṃ, tampi “yebhuyyavasena vutta”nti viññāyati, itarathā pana ācariyassa asamapekkhitāvidhāyakattappasaṅgato.	25491	
PA_tika-abh08_t:2549_13	Tathā hi vuttaṃ paṭṭhānaṭṭhakathāyaṃ “lokuttaro pana āsevanapaccayo nāma natthī”ti.	25491	
PA_tika-abh08_t:2549_14	Maggo pana gotrabhuto āsevanaṃ na gaṇhātīti natthi bhūmiādivasena nānājātikatāya	25491	
PA_tika-abh08_t:2549_15	anadhippetattā. Tathā hi vuttaṃ paṭṭhāne “gotrabhu maggassa āsevanapaccayena paccayo,	25491	
PA_tika-abh08_t:2549_16	vodānaṃ maggassa āsevanapaccayena paccayo”ti.	25491	
PA_tika-abh08_t:2550_0	Cittappayogasaṅkhātaāyūhanakiriyābhāvena sahajātānaṃ, nānakkhaṇikānañca upakārako	2550	
PA_tika-abh08_t:2550_1	dhammo kammapaccayo. Kammanti hi cetanā vuccati, sā ca āyūhanabyāpārā. Paccayuppannena	2550	
PA_tika-abh08_t:2550_2	saha uppannā sahajātā, paccayuppannato nānakkhaṇe bhavā nānakkhaṇikā. Sahajātā lokiyalokuttarā	2550	
PA_tika-abh08_t:2550_3	cetanāti sambandho. Sā sahajātanāmānaṃ, taṃsamuṭṭhānānañca rūpānaṃ paccayo, itarā	2550	
PA_tika-abh08_t:2550_4	pana vipākakaṭattārūpānanti daṭṭhabbaṃ. Sāsavakusalākusalacetanāti attano uppādavisiṭṭhe	2550	
PA_tika-abh08_t:2550_5	santāne sesapaccayasamāgame pavattamānānaṃ vipākakaṭattārūpānaṃ santānavisesanakiriyābhāvena	2550	
PA_tika-abh08_t:2550_6	upakārikā kāmarūpārūpakusalacetanā, akusalacetanā ca. Tassā hi tathā kiriyābhāvena	2550	
PA_tika-abh08_t:2550_7	pavattattā tesaṃ pavatti, na aññathā. Itarā pana sahajātānaṃ āyūhanakiriyābhāvena	2550	
PA_tika-abh08_t:2550_8	pavattamānā upakārikāti vattabbaṃ. Avadhāraṇena panettha cetanāsampayuttaṃ abhijjhādikammaṃ	2550	
PA_tika-abh08_t:2550_9	paṭikkhipati satipi vipākadhammasabhāve cetanāvajjānaṃ ataṃsabhāvattā. Anāsava…pe…	2550	
PA_tika-abh08_t:2550_10	paccayoti iminā lokiyakusalacetanāya visesamattaṃ dasseti, na nānakkhaṇikakammapaccayatābhāvaṃ.	25501	
PA_tika-abh08_t:2550_11	Evañca katvā vuttaṃ aṭṭhakathāyaṃ “arūpāvacaracetanā, pana lokuttaracetanā ca uppajjitvā	25501	
PA_tika-abh08_t:2550_12	niruddhā attano attano vipākakkhandhānaṃ nānakkhaṇikakammapaccayena paccayo”ti.	25501	
PA_tika-abh08_t:2551_0	Attano nirussāhasantabhāvena sahajātanāmarūpānaṃ nirussāhasantabhāvāya upakārakā	2551	
PA_tika-abh08_t:2551_1	arūpadhammāva vipākapaccayo. Tenāha “vipākacittacetasikā”ti. Te hi payogena asādhetabbatāya	2551	
PA_tika-abh08_t:2551_2	kammassa katattā nipphajjanamattato nirussāhasantabhāvā honti, na kilesavūpasamasantabhāvā.	2551	
PA_tika-abh08_t:2551_3	Nirussāhasantabhāvato eva hi bhavaṅgādayo duviññeyyā. Pañcadvārepi hi javanappavattiyāva	2551	
PA_tika-abh08_t:2551_4	rūpādīnaṃ gahitatā viññāyati. Abhinipātasampaṭicchanasantīraṇamattā pana vipākā duviññeyyā eva.	2551	
PA_tika-abh08_t:2552_0	Rūpārūpānaṃ upatthambhakaṭṭhena upakāro āhārapaccayo. Satipi hi janakabhāve upatthambhakattameva	2552	
PA_tika-abh08_t:2552_1	āhārassa padhānakiccaṃ, janayantopi ca āhāro avicchedavasena upatthambhentova janetīti	2552	
PA_tika-abh08_t:2552_2	upatthambhanabhāvova āhārabhāvoti. Tattha kabaḷīkāro āhāro rūpakāyasseva upatthambhako,	2552	
PA_tika-abh08_t:2552_3	sesā tayo rūpārūpakāyassa. Na kevalañhi te nāmadhammānameva avicchedahetukā, atha	2552	
PA_tika-abh08_t:2552_4	kho paṭisandhiyaṃ kaṭattārūpānaṃ, pavatte cittajarūpānampi.	2552	
PA_tika-abh08_t:2553_0	Tesu tesu kiccesu paccayuppannadhammehi attānaṃ anuvattāpanakasaṅkhātaādhipaccaṭṭhena	2553	
PA_tika-abh08_t:2553_1	paccayo indriyapaccayo. Adhipatipaccayadhammānañhi pavattivinivārake abhibhavitvā	2553	
PA_tika-abh08_t:2553_2	pavattanena garubhāvo adhipatiyaṭṭho, indriyānaṃ pana dassanādikiccesu cakkhuviññāṇādīhi,	2553	
PA_tika-abh08_t:2553_3	jīvane kammajarūpehi, arūpadhammehi ca jīvantehi sukhitādibhāvesu sukhitādīhi adhimokkhapaggahaupaṭṭhānāvikkhepappajānanesu	2553	
PA_tika-abh08_t:2553_4	“anaññātaṃ ñassāmī”ti pavattiyaṃ ājānane, aññātāvibhāve ca saddhādisahajātehīti evaṃ	2553	
PA_tika-abh08_t:2553_5	taṃtaṃkiccesu cakkhādipaccayehi dhammehi cakkhādīnaṃ anuvattaniyatāmattaṃ indriyānaṃ	2553	
PA_tika-abh08_t:2553_6	ādhipaccaṭṭhoti ayameva tesaṃ viseso. Rūpasattaka-ggahaṇena cakkhādīni pañca, itthipurisindriyadvayañca	2553	
PA_tika-abh08_t:2553_7	dasseti. Jīvitindriyaṃ pana arūpajīvitindriyena saddhiṃ ekato katvā jīvita-ggahaṇena	2553	
PA_tika-abh08_t:2553_8	gahitaṃ. Evañhi dvāvīsati indriyāni honti. “Anādimati saṃsāre anaññātaṃ asacchikataṃ	2553	
PA_tika-abh08_t:2553_9	catusaccadhammaṃ, nibbānameva vā ñassāmī”ti pavattassa indriyaṃ anaññātaññassāmītindriyaṃ,	2553	
PA_tika-abh08_t:2553_10	paṭhamamaggañāṇaṃ. Ājānato paṭhamamaggena diṭṭhamariyādaṃ anatikkamitvā jānato indriyaṃ	25531	
PA_tika-abh08_t:2553_11	aññindriyaṃ, sotāpattiphalato yāva arahattamaggā chasu ñāṇaṃ, aññātāvino catūsu saccesu	25531	
PA_tika-abh08_t:2553_12	pariniṭṭhitakiccassa indriyaṃ aññātāvindriyaṃ, arahattaphalañāṇaṃ. Paṭhamaṃ pariyāyato	25531	
PA_tika-abh08_t:2553_13	indriyattaṃ sandhāya rūpasattaka-ggahaṇena gahetvāpi puna kathañci upakārakattābhāvato	25531	
PA_tika-abh08_t:2553_14	itthipurisindriyānaṃ ettha aggahaṇaṃ dassetuṃ “tesū”tiādi vuttaṃ. Tāni hi yebhuyyena	25531	
PA_tika-abh08_t:2553_15	liṅgādīhi anuvattiyamānānipi paccayabhāvato nānuvattīyantīti vuttovāyamattho.	25531	
PA_tika-abh08_t:2554_0	Ārammaṇūpanijjhānalakkhaṇūpanijjhānavasena upagantvā ārammaṇanijjhānaṃ jhānapaccayatā,	2554	
PA_tika-abh08_t:2554_1	so ca vitakkādīnameva āveṇiko sabhāvoti āha “jhānapaccayo”tiādi. Te pana paṭisandhiyaṃ	2554	
PA_tika-abh08_t:2554_2	kaṭattārūpānaṃ, pavatte cittajarūpānaṃ, ubhayattha nāmadhammānañca paccayāti daṭṭhabbaṃ.	2554	
PA_tika-abh08_t:2555_0	Sugatito, duggatito, kusalato, akusalato vā niyyānaṭṭhena sahajātānaṃ upakārakatā	2555	
PA_tika-abh08_t:2555_1	maggapaccayatā, sā ca sammādiṭṭhādīnanti āha “maggapaccayo”tiādi. Saṅkappa-ggahaṇena	2555	
PA_tika-abh08_t:2555_2	sammāsaṅkappaṃ, micchāsaṅkappañca dasseti. Evaṃ sesesupi. Micchāsaṅkappādayo hi apāyamaggaṅgā,	2555	
PA_tika-abh08_t:2555_3	micchāsatimicchāvācādayo cettha tathāpavattacittuppādā, cetanā ca, ayampi jhānapaccaye	2555	
PA_tika-abh08_t:2555_4	vuttānameva paccayuppannānaṃ paccayoti daṭṭhabbaṃ.	2555	
PA_tika-abh08_t:2556_0	Paramatthena bhinnānampi ekībhāvagatānaṃ viya ekuppādādibhāvasaṅkhātasampayogalakkhaṇena	2556	
PA_tika-abh08_t:2556_1	upakārakatā sampayuttapaccayatā, sā ca nāmadhammānameva, na rūpadhammānanti āha “sampayuttapaccayo”tiādi.	2556	
PA_tika-abh08_t:2557_0	Aññamaññasambandhatāya yuttānampi samānānaṃ vippayuttabhāvena visaṃsaṭṭhatāya nānattūpagamanena	2557	
PA_tika-abh08_t:2557_1	upakārakatā vippayuttapaccayatā, sā ca vatthūnaṃ, cittacetasikānameva vāti āha “vippayuttapaccayo”tiādi.	2557	
PA_tika-abh08_t:2557_2	Cha vatthūni hi sattannaṃ viññāṇānaṃ yathārahaṃ paṭisandhiyaṃ, pavatte, cittacetasikā	2557	
PA_tika-abh08_t:2557_3	paṭisandhiyaṃ kaṭattārūpānaṃ, pavattiyaṃ cittasamuṭṭhānānañca vippayuttapaccayo.	2557	
PA_tika-abh08_t:2557_4	Vatthupurejātānīti idaṃ cakkhādivatthuvaseneva vuttaṃ, hadayavatthu pana paṭisandhiyampi	2557	
PA_tika-abh08_t:2557_5	paccayabhāvato sahajātampi labbhati. Vuttampi hetaṃ abyākatapadassa sahajātavibhaṅge	2557	
PA_tika-abh08_t:2557_6	“paṭisandhikkhaṇe vipākābyākatā khandhā kaṭattārūpānaṃ, khandhā vatthussa, vatthu	2557	
PA_tika-abh08_t:2557_7	khandhānaṃ vippayuttapaccayena paccayo”ti. Tathā pacchājātā cittacetasikāti ca cakkhuviññāṇādivaseneva	2557	
PA_tika-abh08_t:2557_8	vuttaṃ, “sahajātā kusalā khandhā cittasamuṭṭhānānaṃ rūpānaṃ vippayuttapaccayena paccayo”tiādivacanato	2557	
PA_tika-abh08_t:2557_9	pana sahajātāpi labbhanti. Evañca katvā vuttaṃ aṭṭhakathāyaṃ “vippayuttapaccayo sahajātapurejātapacchājātavasena	2557	
PA_tika-abh08_t:2557_10	tividho”ti. Ayaṃ pana rūpadhammo samāno rūpadhammassa paccayo na hoti sampayogāsaṅkāya abhāvato.	25571	
PA_tika-abh08_t:2558_0	Yesañhi nāmānaṃ cakkhādīnaṃ abbhantarato nikkhamantānaṃ viya pavatti, rūpānañca nāmasannissayeneva	2558	
PA_tika-abh08_t:2558_1	uppajjamānānaṃ sampayogāsaṅkā hoti, tesameva vippayuttapaccayatā vuttā. Rūpānaṃ pana	2558	
PA_tika-abh08_t:2558_2	rūpehi sāsaṅkā natthi, vatthusannissayeneva ca jāyantānaṃ nāmānaṃ visayamattaṃ ārammaṇanti	2558	
PA_tika-abh08_t:2558_3	tenāpi tesaṃ sampayogāsaṅkā natthi. Paccuppannasabhāvena atthibhāvena tādisasseva	2558	
PA_tika-abh08_t:2558_4	dhammassa upatthambhakattena upakārakatā atthipaccayatā. Satipi hi janakatte ṭhitiyaṃyeva	2558	
PA_tika-abh08_t:2558_5	sātisayo atthipaccayānaṃ byāpāroti upatthambhakatā tesaṃ gahitā, te ca rūpajīvitindriyādīnevāti	2558	
PA_tika-abh08_t:2558_6	āha “atthipaccayo”tiādi. Rūpajīvitindriyañhi kaṭattārūpānaṃ, kabaḷīkārāhāro imassa	2558	
PA_tika-abh08_t:2558_7	kāyassa, ārammaṇapurejātāni cittacetasikānaṃ nissayapaccaye vuttadhammā, tattheva	2558	
PA_tika-abh08_t:2558_8	vuttapaccayuppannañca atthipaccayo. Nissayapaccaye vuttadhammāti ca vatthurūpamahābhūtacittacetasikānaṃ	2558	
PA_tika-abh08_t:2558_9	dhammasāmaññeneva gahaṇaṃ, na nissayapaccayabhāvīnaṃyeva. Pacchājātānampi cittacetasikānaṃ	2558	
PA_tika-abh08_t:2558_10	purejātassa kāyassa pañhāvāre paccayabhāvena niddiṭṭhattā. Ettha ca atthibhāvābhāvena	25581	
PA_tika-abh08_t:2558_11	anupakārakānameva atthibhāvena upakārakatāya atthipaccayatābhāvato natthi nibbānassa	25581	
PA_tika-abh08_t:2558_12	sabbadā bhāvino atthipaccayatā, uppādādiyuttānaṃ vā natthibhāvopakāratāviruddho upakārakabhāvo	25581	
PA_tika-abh08_t:2558_13	atthipaccayatāti na tassa tappaccayattappasaṅgo.	25581	
PA_tika-abh08_t:2559_0	Natthipaccayotiādīsu anantaratāmattena, cittaniyāmakabhāvena vā upakārakatā anantarapaccayatā.	2559	
PA_tika-abh08_t:2559_1	Ekasmiṃ phassādidhammasamudāye pavattamāne dutiyassa abhāvato attano ṭhitiyā okāsamalabhantānaṃ	2559	
PA_tika-abh08_t:2559_2	anantaraṃ uppajjamānakacittacetasikānaṃ okāsadānavasena upakārakatā natthipaccayatā.	2559	
PA_tika-abh08_t:2559_3	Attano sabhāvāvigamena appavattamānānaṃ vigatabhāvena upakārakatā vigatapaccayatā.	2559	
PA_tika-abh08_t:2559_4	Atthato pana dvinnampi anantarapaccayabhāvīdhammattā aviseso vutto. Sabhāvatāmattena	2559	
PA_tika-abh08_t:2559_5	upakārakatā atthipaccayatā, nirodhānupagamanavasena upakārakatā avigatapaccayatāti	2559	
PA_tika-abh08_t:2559_6	paccayaviseso tesaṃ dhammāvisesepi veditabbo. Dhammānañhi samatthatāvisesaṃ sabbākārena	2559	
PA_tika-abh08_t:2559_7	ñatvā bhagavatā catuvīsatipaccayā desitāti bhagavati saddhāya “evaṃ visesā ete dhammā”ti	2559	
PA_tika-abh08_t:2559_8	sutamayañāṇaṃ uppādetvā cintābhāvanāmayañāṇehi tadabhisamayāya yogo karaṇīyo. Avisesepi	2559	
PA_tika-abh08_t:2559_9	dhammasāmatthiyassa tathā tathā vinetabbapuggalānaṃ vasena heṭṭhā vuttopi paccayo	2559	
PA_tika-abh08_t:2559_10	puna pakārantarena vuccati yathā ahetukadukaṃ vatvāpi hetuvippayuttadukaṃ viyāti daṭṭhabbaṃ.	25591	
PA_tika-abh08_t:2560_0	Yasmā mahābhūtā aññamaññaṃ, upādārūpānañca sahajātapaccayā, mahābhūtā aññamaññaṃ	2560	
PA_tika-abh08_t:2560_1	aññamaññanissayapaccayā, upādārūpānaṃ nissayapaccayāva, kabaḷīkāro āhāro imassa kāyassa	2560	
PA_tika-abh08_t:2560_2	āhārapaccayo, mahābhūtā aññamaññaṃ, upādārūpānañca jīvitindriyaṃ kaṭattārūpānañca	2560	
PA_tika-abh08_t:2560_3	atthiavigataindriyapaccayā, tasmā vuttaṃ “rūpaṃ rūpassa…pe… sattadhā paccayo hotī”ti.	2560	
PA_tika-abh08_t:2561_0	Rūpaṃ arūpassātiādīsupi heṭṭhā vuttapaccayuppannadhamme suṭṭhu upalakkhetvā paccayo	2561	
PA_tika-abh08_t:2561_1	yojetabbo. Rūpaṃ rūpārūpassāti natthīti idaṃ sahajātapaccayabhūtampi rūpaṃ rūpārūpadvayassa	2561	
PA_tika-abh08_t:2561_2	paccayabhāvena anāgatanti katvā vuttaṃ.	2561	
PA_tika-abh08_t:2562_0	Sabbesaṃ paccayānaṃ ārammaṇapaccaye upanissayapaccaye, sahajātanānakkhaṇikacetanāya	2562	
PA_tika-abh08_t:2562_1	kammapaccaye, sahajātapurejātapacchājātādibhedassa atthipaccaye ca samodhānato sabbepi	2562	
PA_tika-abh08_t:2562_2	paccayā saṅkhepato catubbidhāyevāti dassento āha “sabbe panime”tiādi.	2562	
PA_tika-abh08_t:2563	Iti abhidhammatthavikāsiniyā nāma	256	
PA_tika-abh08_t:2564	Abhidhammāvatārasaṃvaṇṇanāya	256	
PA_tika-abh08_t:2565	Paccayaniddesavaṇṇanā niṭṭhitā.	256	
PA_tika-abh08_t:2566	Nigamanakathāvaṇṇanā	256	
PA_tika-abh08_t:2567_0	1400-2. Sabbadhammesu appaṭihatagatitāya sundarā mati imassāti sumati, tassa sumatissa	2567	
PA_tika-abh08_t:2567_1	bhagavato mativicāraṃ ñāṇacāraṃ bodhetīti sumatimativicārabodhano. Viruddhā mati	2567	
PA_tika-abh08_t:2567_2	yesaṃ te vimatino, viruddhā matīti ca viruddhadassananti attho. Tesaṃ vimohaṃ vināsetīti	2567	
PA_tika-abh08_t:2567_3	vimativimohavināsano. Yato yasmā nāmato sumatinā bhikkhunā mānato bahumānena āyācitasammānato	2567	
PA_tika-abh08_t:2567_4	āyācito hutvā sammā avanato sadāyeva mato ayaṃ, tato tasmā mayā racito abhidhammāvatāro.	2567	
PA_tika-abh08_t:2567_5	Tathā hi bhāvanā sādhūnaṃ sambhāvanā hitavibhāvanā hitappakāsanato sadā tosadāti yojanā.	2567	
PA_tika-abh08_t:2568_0	1403-14. Ayuttaṃ vā viruddhaṃ vāti ettha “aṭṭhakathāya vimukhabhūtaṃ ayuttaṃ nāma,	2568	
PA_tika-abh08_t:2568_1	pāḷiyā vimukhabhūtaṃ viruddha”nti vadanti. Byappathānanti ca vācanāmaggānanti attho.	2568	
PA_tika-abh08_t:2568_2	Tividhāti eko byappatho saddasampanno, na atthasampanno, eko atthasampanno, na saddasampanno,	2568	
PA_tika-abh08_t:2568_3	eko ubhayasampannoti tippakārāti attho. Hitameva atthoti hitattho, taṃ attano kāmetīti	2568	
PA_tika-abh08_t:2568_4	hitatthakāmo. Asaṃkiṇṇakulākulehi asambhinnakulehi saṃkiṇṇe. Kelāsoyeva sikharoti	2568	
PA_tika-abh08_t:2568_5	kelāsasikharo, so hi himavato caturāsītiyā kūṭasahassānaṃ pāmokkho rajatamayo mahāsikharo.	2568	
PA_tika-abh08_t:2568_6	Tadākārehi sabbasetehi pāsādehi paṭimaṇḍitattā kelāsa…pe… maṇḍito. Kaṇhadāsenāti	2568	
PA_tika-abh08_t:2568_7	evaṃnāmakena upāsakena. Pācīnapāsādeti pācīnadisābhāgasannissite pāsāde. Ayanti ayamabhidhammāvatāro.	2568	
PA_tika-abh08_t:2569	Niṭṭhitāyaṃ abhidhammatthavikāsinī nāma	256	
PA_tika-abh08_t:2570	Abhidhammāvatārasaṃvaṇṇanā.	257	
PA_tika-abh08_t:2571	Nigamanakathā	257	
PA_tika-abh08_t:2573	Ramme pulatthinagare nagarādhirāje,	257	
PA_tika-abh08_t:2574	Raññā parakkamabhujena mahābhujena;	257	
PA_tika-abh08_t:2575	Kārāpite vasati jetavane vihāre,	257	
PA_tika-abh08_t:2576	Yo rammahammiyavarūpavanābhirāme.	257	
PA_tika-abh08_t:2578	Sampannasīladamasaṃyamatositehi,	257	
PA_tika-abh08_t:2579	Sammānito vasigaṇehi guṇākarehi;	257	
PA_tika-abh08_t:2580	Patto munindavacanādisu nekagantha-	258	
PA_tika-abh08_t:2581	Jātesu cācariyataṃ mahitaṃ vidūhi.	258	
PA_tika-abh08_t:2583	Ñāṇānubhāvamiha yassa ca sūcayantī,	258	
PA_tika-abh08_t:2584	Saṃvaṇṇanā ca vinayaṭṭhakathādikānaṃ;	258	
PA_tika-abh08_t:2585	Sāratthadīpanimukhā madhuratthasāra-	258	
PA_tika-abh08_t:2586	Sandīpanena sujanaṃ paritosayantī.	258	
PA_tika-abh08_t:2588	Tassānukampamavalambiya sāriputta-	258	
PA_tika-abh08_t:2589	Ttherassa thāmagatasāraguṇākarassa;	258	
PA_tika-abh08_t:2590	Yo sāsane jinavarassa ratiṃ uḷāraṃ,	259	
PA_tika-abh08_t:2591	Pappoti nandipariveṇanivāsavāsī.	259	
PA_tika-abh08_t:2593	Sa sādhayaṃ sotuhitaṃ anappakaṃ,	259	
PA_tika-abh08_t:2594	Sumaṅgalodīritanāmavissuto;	259	
PA_tika-abh08_t:2595	Akābhidhammatthavikāsiniṃ imaṃ,	259	
PA_tika-abh08_t:2596	Pakāsayantiṃ madhuratthasampadanti.	259	
PA_tika-abh08_t:2597	Abhidhammāvatāraṭīkā samattā.	259	
