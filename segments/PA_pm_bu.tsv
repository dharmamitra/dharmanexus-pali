segmentnr	original	folio	analyzed
PA_pm_bu:0.1	Dvemātikāpāḷi	0	
PA_pm_bu:0.2	Theravāda Bhikkhupātimokkha	0	
PA_pm_bu:0.3	Preliminaries	0	
PA_pm_bu:0.4	Pubbakaraṇaṁ	0	
PA_pm_bu:1.1	Sammajjanī padīpo ca, udakaṁ āsanena ca;	1	
PA_pm_bu:1.2	Uposathassa etāni, “pubbakaraṇa”nti vuccati.	1	
PA_pm_bu:2.0	Pubbakiccaṁ	2	
PA_pm_bu:2.1	Chanda, pārisuddhi, utukkhānaṁ, bhikkhugaṇanā ca ovādo;	2	
PA_pm_bu:2.2	Uposathassa etāni, “pubbakicca”nti vuccati.	2	
PA_pm_bu:3.0	Pattakallaaṅgā	3	
PA_pm_bu:3.1	Uposatho, yāvatikā ca bhikkhū kammappattā;	3	
PA_pm_bu:3.2	Sabhāgāpattiyo ca na vijjanti;	3	
PA_pm_bu:3.3	Vajjanīyā ca puggalā tasmiṁ na honti, “pattakalla”nti vuccati.	3	
PA_pm_bu:4.1	Pubbakaraṇapubbakiccāni samāpetvā desitāpattikassa samaggassa bhikkhusaṅghassa anumatiyā pātimokkhaṁ uddisituṁ ārādhanaṁ karoma.	4	
PA_pm_bu:5.0	Nidānuddeso	5	
PA_pm_bu:5.1	Suṇātu me bhante saṅgho.	5	
PA_pm_bu:5.2	Ajjuposatho pannaraso,	5	
PA_pm_bu:5.3	yadi saṅghassa pattakallaṁ, saṅgho uposathaṁ kareyya, pātimokkhaṁ uddiseyya.	5	
PA_pm_bu:6.1	Kiṁ saṅghassa pubbakiccaṁ?	6	
PA_pm_bu:6.2	Pārisuddhiṁ āyasmanto ārocetha,	6	
PA_pm_bu:6.3	pātimokkhaṁ uddisissāmi,	6	
PA_pm_bu:6.4	taṁ sabbeva santā sādhukaṁ suṇoma manasi karoma.	6	
PA_pm_bu:6.5	Yassa siyā āpatti, so āvikareyya,	6	
PA_pm_bu:6.6	asantiyā āpattiyā tuṇhī bhavitabbaṁ,	6	
PA_pm_bu:6.7	tuṇhībhāvena kho panāyasmante “parisuddhā”ti vedissāmi.	6	
PA_pm_bu:6.8	Yathā kho pana paccekapuṭṭhassa veyyākaraṇaṁ hoti, evamevaṁ evarūpāya parisāya yāvatatiyaṁ anusāvitaṁ hoti.	6	
PA_pm_bu:6.9	Yo pana bhikkhu yāvatatiyaṁ anusāviyamāne saramāno santiṁ āpattiṁ nāvikareyya, sampajānamusāvādassa hoti.	6	
PA_pm_bu:6.10	Sampajānamusāvādo kho panāyasmanto antarāyiko dhammo vutto bhagavatā,	6	
PA_pm_bu:6.11	tasmā saramānena bhikkhunā āpannena visuddhāpekkhena santī āpatti āvikātabbā,	6	
PA_pm_bu:6.12	āvikatā hissa phāsu hoti.	6	
PA_pm_bu:7.1	Uddiṭṭhaṁ kho āyasmanto nidānaṁ.	7	
PA_pm_bu:7.2	Tatthāyasmante pucchāmi, kaccittha parisuddhā,	7	
PA_pm_bu:7.3	dutiyampi pucchāmi, kaccittha parisuddhā,	7	
PA_pm_bu:7.4	tatiyampi pucchāmi, kaccittha parisuddhā,	7	
PA_pm_bu:7.5	parisuddhetthāyasmanto, tasmā tuṇhī, evametaṁ dhārayāmīti.	7	
PA_pm_bu:7.6	Nidānaṁ niṭṭhitaṁ.	7	
PA_pm_bu:8.0	Pārājikuddeso	8	
PA_pm_bu:8.1	Tatrime cattāro pārājikā dhammā uddesaṁ āgacchanti.	8	
PA_pm_bu:9.0	Pārājika 1. Methunadhamma	9	
PA_pm_bu:9.1	Yo pana bhikkhu bhikkhūnaṁ sikkhāsājīvasamāpanno sikkhaṁ appaccakkhāya dubbalyaṁ anāvikatvā methunaṁ dhammaṁ paṭiseveyya, antamaso tiracchānagatāyapi, pārājiko hoti asaṁvāso.	9	
PA_pm_bu:10.0	Pārājika 2. Adinnādāna	10	
PA_pm_bu:10.1	Yo pana bhikkhu gāmā vā araññā vā adinnaṁ theyyasaṅkhātaṁ ādiyeyya,	10	
PA_pm_bu:10.2	yathārūpe adinnādāne rājāno coraṁ gahetvā haneyyuṁ vā bandheyyuṁ vā pabbājeyyuṁ vā corosi bālosi mūḷhosi thenosīti, tathārūpaṁ bhikkhu adinnaṁ ādiyamāno	10	
PA_pm_bu:10.3	ayampi pārājiko hoti asaṁvāso.	10	
PA_pm_bu:11.0	Pārājika 3. Manussaviggaha	11	
PA_pm_bu:11.1	Yo pana bhikkhu sañcicca manussaviggahaṁ jīvitā voropeyya, satthahārakaṁ vāssa pariyeseyya, maraṇavaṇṇaṁ vā saṁvaṇṇeyya, maraṇāya vā samādapeyya	11	
PA_pm_bu:11.2	“ambho purisa kiṁ tuyhiminā pāpakena dujjīvitena, mataṁ te jīvitā seyyo”ti,	11	
PA_pm_bu:11.3	iti cittamano cittasaṅkappo anekapariyāyena maraṇavaṇṇaṁ vā saṁvaṇṇeyya, maraṇāya vā samādapeyya,	11	
PA_pm_bu:11.4	ayampi pārājiko hoti asaṁvāso.	11	
PA_pm_bu:12.0	Pārājika 4. Uttarimanussadhamma	12	
PA_pm_bu:12.1	Yo pana bhikkhu anabhijānaṁ uttarimanussadhammaṁ attupanāyikaṁ alamariyañāṇadassanaṁ samudācareyya “iti jānāmi, iti passāmī”ti,	12	
PA_pm_bu:12.2	tato aparena samayena samanuggāhīyamāno vā asamanuggāhīyamāno vā āpanno visuddhāpekkho evaṁ vadeyya “ajānamevaṁ āvuso avacaṁ jānāmi, apassaṁ passāmi, tucchaṁ musā vilapi”nti,	12	
PA_pm_bu:12.3	aññatra adhimānā,	12	
PA_pm_bu:12.4	ayampi pārājiko hoti asaṁvāso.	12	
PA_pm_bu:13.1	Uddiṭṭhā kho āyasmanto cattāro pārājikā dhammā.	13	
PA_pm_bu:13.2	Yesaṁ bhikkhu aññataraṁ vā aññataraṁ vā āpajjitvā na labhati bhikkhūhi saddhiṁ saṁvāsaṁ	13	
PA_pm_bu:13.3	yathā pure, tathā pacchā, pārājiko hoti asaṁvāso.	13	
PA_pm_bu:13.4	Tatthāyasmante pucchāmi, kaccittha parisuddhā,	13	
PA_pm_bu:13.5	dutiyampi pucchāmi, kaccittha parisuddhā,	13	
PA_pm_bu:13.6	tatiyampi pucchāmi, kaccittha parisuddhā,	13	
PA_pm_bu:13.7	parisuddhetthāyasmanto, tasmā tuṇhī, evametaṁ dhārayāmīti.	13	
PA_pm_bu:13.8	Pārājikaṁ niṭṭhitaṁ	13	
PA_pm_bu:14.0	Saṅghādisesuddeso	14	
PA_pm_bu:14.1	Ime kho panāyasmanto terasa saṅghādisesā dhammā uddesaṁ āgacchanti.	14	
PA_pm_bu:15.0	Saṅghādisesa 1. Sukkavissaṭṭhi	15	
PA_pm_bu:15.1	Sañcetanikā sukkavissaṭṭhi aññatra supinantā saṅghādiseso.	15	
PA_pm_bu:16.0	Saṅghādisesa 2. Kāyasaṁsagga	16	
PA_pm_bu:16.1_0	Yo pana bhikkhu otiṇṇo vipariṇatena cittena mātugāmena saddhiṁ kāyasaṁsaggaṁ samāpajjeyya	16	
PA_pm_bu:16.1_1	hatthaggāhaṁ vā veṇiggāhaṁ vā aññatarassa vā aññatarassa vā aṅgassa parāmasanaṁ, saṅghādiseso.	16	
PA_pm_bu:17.0	Saṅghādisesa 3. Duṭṭhullavācā	17	
PA_pm_bu:17.1	Yo pana bhikkhu otiṇṇo vipariṇatena cittena mātugāmaṁ duṭṭhullāhi vācāhi obhāseyya yathā taṁ yuvā yuvatiṁ methunupasaṁhitāhi, saṅghādiseso.	17	
PA_pm_bu:18.0	Saṅghādisesa 4. Attakāmapāricariya	18	
PA_pm_bu:18.1_0	Yo pana bhikkhu otiṇṇo vipariṇatena cittena mātugāmassa santike attakāmapāricariyāya	18	
PA_pm_bu:18.1_1	vaṇṇaṁ bhāseyya “etadaggaṁ bhagini pāricariyānaṁ yā mādisaṁ sīlavantaṁ kalyāṇadhammaṁ	18	
PA_pm_bu:18.1_2	brahmacāriṁ etena dhammena paricareyyā”ti methunupasaṁhitena, saṅghādiseso.	18	
PA_pm_bu:19.0	Saṅghādisesa 5. Sañcaritta	19	
PA_pm_bu:19.1	Yo pana bhikkhu sañcarittaṁ samāpajjeyya itthiyā vā purisamatiṁ purisassa vā itthimatiṁ, jāyattane vā jārattane vā, antamaso taṅkhaṇikāyapi, saṅghādiseso.	19	
PA_pm_bu:20.0	Saṅghādisesa 6. Kuṭikāra	20	
PA_pm_bu:20.1	Saññācikāya pana bhikkhunā kuṭiṁ kārayamānena assāmikaṁ attuddesaṁ pamāṇikā kāretabbā, tatridaṁ pamāṇaṁ, dīghaso dvādasa vidatthiyo sugatavidatthiyā, tiriyaṁ sattantarā,	20	
PA_pm_bu:20.2	bhikkhū abhinetabbā vatthudesanāya, tehi bhikkhūhi vatthu desetabbaṁ anārambhaṁ saparikkamanaṁ.	20	
PA_pm_bu:20.3	Sārambhe ce bhikkhu vatthusmiṁ aparikkamane saññācikāya kuṭiṁ kāreyya, bhikkhū vā anabhineyya vatthudesanāya, pamāṇaṁ vā atikkāmeyya, saṅghādiseso.	20	
PA_pm_bu:21.0	Saṅghādisesa 7. Vihārakāra	21	
PA_pm_bu:21.1	Mahallakaṁ pana bhikkhunā vihāraṁ kārayamānena sassāmikaṁ attuddesaṁ bhikkhū abhinetabbā vatthudesanāya,	21	
PA_pm_bu:21.2	tehi bhikkhūhi vatthu desetabbaṁ anārambhaṁ saparikkamanaṁ.	21	
PA_pm_bu:21.3	Sārambhe ce bhikkhu vatthusmiṁ aparikkamane mahallakaṁ vihāraṁ kāreyya, bhikkhū vā anabhineyya vatthudesanāya, saṅghādiseso.	21	
PA_pm_bu:22.0	Saṅghādisesa 8. Duṭṭhadosa	22	
PA_pm_bu:22.1	Yo pana bhikkhu bhikkhuṁ duṭṭho doso appatīto amūlakena pārājikena dhammena anuddhaṁseyya “appeva nāma naṁ imamhā brahmacariyā cāveyya”nti,	22	
PA_pm_bu:22.2	tato aparena samayena samanuggāhīyamāno vā asamanuggāhīyamāno vā amūlakañceva taṁ adhikaraṇaṁ hoti, bhikkhu ca dosaṁ patiṭṭhāti, saṅghādiseso.	22	
PA_pm_bu:23.0	Saṅghādisesa 9. Aññabhāgiya	23	
PA_pm_bu:23.1_0	Yo pana bhikkhu bhikkhuṁ duṭṭho doso appatīto aññabhāgiyassa adhikaraṇassa kiñcidesaṁ	23	
PA_pm_bu:23.1_1	lesamattaṁ upādāya pārājikena dhammena anuddhaṁseyya “appeva nāma naṁ imamhā brahmacariyā cāveyya”nti,	23	
PA_pm_bu:23.2	tato aparena samayena samanuggāhīyamāno vā asamanuggāhīyamāno vā aññabhāgiyañceva taṁ adhikaraṇaṁ hoti kocideso lesamatto upādinno, bhikkhu ca dosaṁ patiṭṭhāti, saṅghādiseso.	23	
PA_pm_bu:24.0	Saṅghādisesa 10. Saṅghabheda	24	
PA_pm_bu:24.1	Yo pana bhikkhu samaggassa saṅghassa bhedāya parakkameyya, bhedanasaṁvattanikaṁ vā adhikaraṇaṁ samādāya paggayha tiṭṭheyya, so bhikkhu bhikkhūhi evamassa vacanīyo	24	
PA_pm_bu:24.2	“māyasmā samaggassa saṅghassa bhedāya parakkami, bhedanasaṁvattanikaṁ vā adhikaraṇaṁ samādāya paggayha aṭṭhāsi,	24	
PA_pm_bu:24.3	sametāyasmā saṅghena, samaggo hi saṅgho sammodamāno avivadamāno ekuddeso phāsu viharatī”ti,	24	
PA_pm_bu:24.4	evañca so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaṁ samanubhāsitabbo tassa paṭinissaggāya,	24	
PA_pm_bu:24.5	yāvatatiyañce samanubhāsiyamāno taṁ paṭinissajjeyya, iccetaṁ kusalaṁ,	24	
PA_pm_bu:24.6	no ce paṭinissajjeyya, saṅghādiseso.	24	
PA_pm_bu:25.0	Saṅghādisesa 11. Bhedānuvattaka	25	
PA_pm_bu:25.1	Tasseva kho pana bhikkhussa bhikkhū honti anuvattakā vaggavādakā eko vā dve vā tayo vā, te evaṁ vadeyyuṁ	25	
PA_pm_bu:25.2	“māyasmanto etaṁ bhikkhuṁ kiñci avacuttha,	25	
PA_pm_bu:25.3	dhammavādī ceso bhikkhu, vinayavādī ceso bhikkhu,	25	
PA_pm_bu:25.4	amhākañceso bhikkhu chandañca ruciñca ādāya voharati, jānāti, no bhāsati, amhākampetaṁ khamatī”ti,	25	
PA_pm_bu:25.5	te bhikkhū bhikkhūhi evamassu vacanīyā	25	
PA_pm_bu:25.6	“māyasmanto evaṁ avacuttha,	25	
PA_pm_bu:25.7	na ceso bhikkhu dhammavādī, na ceso bhikkhu vinayavādī,	25	
PA_pm_bu:25.8	māyasmantānampi saṅghabhedo ruccittha,	25	
PA_pm_bu:25.9	sametāyasmantānaṁ saṅghena, samaggo hi saṅgho sammodamāno avivadamāno ekuddeso phāsu viharatī”ti,	25	
PA_pm_bu:25.10	evañca te bhikkhū bhikkhūhi vuccamānā tatheva paggaṇheyyuṁ, te bhikkhū bhikkhūhi yāvatatiyaṁ samanubhāsitabbā tassa paṭinissaggāya,	25	
PA_pm_bu:25.11	yāvatatiyañce samanubhāsiyamānā taṁ paṭinissajjeyyuṁ, iccetaṁ kusalaṁ,	25	
PA_pm_bu:25.12	no ce paṭinissajjeyyuṁ, saṅghādiseso.	25	
PA_pm_bu:26.0	Saṅghādisesa 12. Dubbaca	26	
PA_pm_bu:26.1	Bhikkhu paneva dubbacajātiko hoti uddesapariyāpannesu sikkhāpadesu bhikkhūhi sahadhammikaṁ vuccamāno attānaṁ avacanīyaṁ karoti	26	
PA_pm_bu:26.2	“mā maṁ āyasmanto kiñci avacuttha kalyāṇaṁ vā pāpakaṁ vā, ahampāyasmante na kiñci vakkhāmi kalyāṇaṁ vā pāpakaṁ vā,	26	
PA_pm_bu:26.3	viramathāyasmanto mama vacanāyā”ti,	26	
PA_pm_bu:26.4	so bhikkhu bhikkhūhi evamassa vacanīyo	26	
PA_pm_bu:26.5	“māyasmā attānaṁ avacanīyaṁ akāsi, vacanīyamevāyasmā attānaṁ karotu,	26	
PA_pm_bu:26.6	āyasmāpi bhikkhū vadatu sahadhammena, bhikkhūpi āyasmantaṁ vakkhanti sahadhammena,	26	
PA_pm_bu:26.7	evaṁ saṁvaddhā hi tassa bhagavato parisā yadidaṁ aññamaññavacanena aññamaññavuṭṭhāpanenā”ti,	26	
PA_pm_bu:26.8	evañca so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaṁ samanubhāsitabbo tassa paṭinissaggāya,	26	
PA_pm_bu:26.9	yāvatatiyañce samanubhāsiyamāno taṁ paṭinissajjeyya, iccetaṁ kusalaṁ,	26	
PA_pm_bu:26.10	no ce paṭinissajjeyya, saṅghādiseso.	26	
PA_pm_bu:27.0	Saṅghādisesa 13. Kuladūsaka	27	
PA_pm_bu:27.1_0	Bhikkhu paneva aññataraṁ gāmaṁ vā nigamaṁ vā upanissāya viharati kuladūsako pāpasamācāro,	27	
PA_pm_bu:27.1_1	tassa kho pāpakā samācārā dissanti ceva suyyanti ca, kulāni ca tena duṭṭhāni dissanti ceva suyyanti ca,	27	
PA_pm_bu:27.2	so bhikkhu bhikkhūhi evamassa vacanīyo	27	
PA_pm_bu:27.3_0	“āyasmā kho kuladūsako pāpasamācāro, āyasmato kho pāpakā samācārā dissanti ceva suyyanti	27	
PA_pm_bu:27.3_1	ca, kulāni cāyasmatā duṭṭhāni dissanti ceva suyyanti ca, pakkamatāyasmā imamhā āvāsā,	27	
PA_pm_bu:27.3_2	alaṁ te idha vāsenā”ti,	27	
PA_pm_bu:27.4	evañca so bhikkhu bhikkhūhi vuccamāno te bhikkhū evaṁ vadeyya	27	
PA_pm_bu:27.5	“chandagāmino ca bhikkhū, dosagāmino ca bhikkhū, mohagāmino ca bhikkhū, bhayagāmino ca bhikkhū tādisikāya āpattiyā ekaccaṁ pabbājenti, ekaccaṁ na pabbājentī”ti,	27	
PA_pm_bu:27.6	so bhikkhu bhikkhūhi evamassa vacanīyo	27	
PA_pm_bu:27.7	“māyasmā evaṁ avaca, na ca bhikkhū chandagāmino, na ca bhikkhū dosagāmino, na ca bhikkhū mohagāmino, na ca bhikkhū bhayagāmino,	27	
PA_pm_bu:27.8_0	āyasmā kho kuladūsako pāpasamācāro, āyasmato kho pāpakā samācārā dissanti ceva suyyanti	27	
PA_pm_bu:27.8_1	ca, kulāni cāyasmatā duṭṭhāni dissanti ceva suyyanti ca, pakkamatāyasmā imamhā āvāsā,	27	
PA_pm_bu:27.8_2	alaṁ te idha vāsenā”ti,	27	
PA_pm_bu:27.9	evañca so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaṁ samanubhāsitabbo tassa paṭinissaggāya,	27	
PA_pm_bu:27.10	yāvatatiyañce samanubhāsiyamāno taṁ paṭinissajjeyya, iccetaṁ kusalaṁ,	27	
PA_pm_bu:27.11	no ce paṭinissajjeyya, saṅghādiseso.	27	
PA_pm_bu:28.1	Uddiṭṭhā kho āyasmanto terasa saṅghādisesā dhammā nava paṭhamāpattikā, cattāro yāvatatiyakā.	28	
PA_pm_bu:28.2	Yesaṁ bhikkhu aññataraṁ vā aññataraṁ vā āpajjitvā yāvatīhaṁ jānaṁ paṭicchādeti, tāvatīhaṁ tena bhikkhunā akāmā parivatthabbaṁ.	28	
PA_pm_bu:28.3	Parivutthaparivāsena bhikkhunā uttari chārattaṁ bhikkhumānattāya paṭipajjitabbaṁ,	28	
PA_pm_bu:28.4	ciṇṇamānatto bhikkhu yattha siyā vīsatigaṇo bhikkhusaṅgho, tattha so bhikkhu abbhetabbo.	28	
PA_pm_bu:28.5	Ekenapi ce ūno vīsatigaṇo bhikkhusaṅgho taṁ bhikkhuṁ abbheyya, so ca bhikkhu anabbhito, te ca bhikkhū gārayhā, ayaṁ tattha sāmīci.	28	
PA_pm_bu:28.6	Tatthāyasmante pucchāmi, kaccittha parisuddhā,	28	
PA_pm_bu:28.7	dutiyampi pucchāmi, kaccittha parisuddhā,	28	
PA_pm_bu:28.8	tatiyampi pucchāmi, kaccittha parisuddhā,	28	
PA_pm_bu:28.9	parisuddhetthāyasmanto, tasmā tuṇhī, evametaṁ dhārayāmīti.	28	
PA_pm_bu:28.10	Saṅghādiseso niṭṭhito	28	
PA_pm_bu:29.0	Aniyatuddeso	29	
PA_pm_bu:29.1	Ime kho panāyasmanto dve aniyatā dhammā uddesaṁ āgacchanti.	29	
PA_pm_bu:30.0	Aniyata 1. Paṭhamaaniyata	30	
PA_pm_bu:30.1	Yo pana bhikkhu mātugāmena saddhiṁ eko ekāya raho paṭicchanne āsane alaṅkammaniye nisajjaṁ kappeyya, tamenaṁ saddheyyavacasā upāsikā disvā	30	
PA_pm_bu:30.2	tiṇṇaṁ dhammānaṁ aññatarena vadeyya pārājikena vā saṅghādisesena vā pācittiyena vā,	30	
PA_pm_bu:30.3	nisajjaṁ bhikkhu paṭijānamāno tiṇṇaṁ dhammānaṁ aññatarena kāretabbo pārājikena vā saṅghādisesena vā pācittiyena vā,	30	
PA_pm_bu:30.4	yena vā sā saddheyyavacasā upāsikā vadeyya, tena so bhikkhu kāretabbo,	30	
PA_pm_bu:30.5	ayaṁ dhammo aniyato.	30	
PA_pm_bu:31.0	Aniyata 2. Dutiyaaniyata	31	
PA_pm_bu:31.1	Na heva kho pana paṭicchannaṁ āsanaṁ hoti nālaṅkammaniyaṁ, alañca kho hoti mātugāmaṁ duṭṭhullāhi vācāhi obhāsituṁ,	31	
PA_pm_bu:31.2	yo pana bhikkhu tathārūpe āsane mātugāmena saddhiṁ eko ekāya raho nisajjaṁ kappeyya, tamenaṁ saddheyyavacasā upāsikā disvā	31	
PA_pm_bu:31.3	dvinnaṁ dhammānaṁ aññatarena vadeyya saṅghādisesena vā pācittiyena vā,	31	
PA_pm_bu:31.4	nisajjaṁ bhikkhu paṭijānamāno dvinnaṁ dhammānaṁ aññatarena kāretabbo saṅghādisesena vā pācittiyena vā,	31	
PA_pm_bu:31.5	yena vā sā saddheyyavacasā upāsikā vadeyya, tena so bhikkhu kāretabbo,	31	
PA_pm_bu:31.6	ayampi dhammo aniyato.	31	
PA_pm_bu:32.1	Uddiṭṭhā kho āyasmanto dve aniyatā dhammā.	32	
PA_pm_bu:32.2	Tatthāyasmante pucchāmi, kaccittha parisuddhā,	32	
PA_pm_bu:32.3	dutiyampi pucchāmi, kaccittha parisuddhā,	32	
PA_pm_bu:32.4	tatiyampi pucchāmi, kaccittha parisuddhā,	32	
PA_pm_bu:32.5	parisuddhetthāyasmanto, tasmā tuṇhī, evametaṁ dhārayāmīti.	32	
PA_pm_bu:32.6	Aniyato niṭṭhito	32	
PA_pm_bu:33.0	Nissaggiyapācittiyā	33	
PA_pm_bu:33.1	Ime kho panāyasmanto tiṁsa nissaggiyā pācittiyā dhammā uddesaṁ āgacchanti.	33	
PA_pm_bu:34.0.1	Chapter 1. Kaṭhina	34	
PA_pm_bu:34.0.2	Nissaggiya Pācittiya 1. Kathina	34	
PA_pm_bu:34.1	Niṭṭhitacīvarasmiṁ bhikkhunā ubbhatasmiṁ kathine dasāhaparamaṁ atirekacīvaraṁ dhāretabbaṁ, taṁ atikkāmayato nissaggiyaṁ pācittiyaṁ.	34	
PA_pm_bu:35.0	Nissaggiya Pācittiya 2. Udosita	35	
PA_pm_bu:35.1	Niṭṭhitacīvarasmiṁ bhikkhunā ubbhatasmiṁ kathine ekarattampi ce bhikkhu ticīvarena vippavaseyya, aññatra bhikkhusammutiyā nissaggiyaṁ pācittiyaṁ.	35	
PA_pm_bu:36.0	Nissaggiya Pācittiya 3. Akālacīvara	36	
PA_pm_bu:36.1	Niṭṭhitacīvarasmiṁ bhikkhunā ubbhatasmiṁ kathine bhikkhuno paneva akālacīvaraṁ uppajjeyya, ākaṅkhamānena bhikkhunā paṭiggahetabbaṁ,	36	
PA_pm_bu:36.2	paṭiggahetvā khippameva kāretabbaṁ,	36	
PA_pm_bu:36.3	no cassa pāripūri, māsaparamaṁ tena bhikkhunā taṁ cīvaraṁ nikkhipitabbaṁ ūnassa pāripūriyā satiyā paccāsāya.	36	
PA_pm_bu:36.4	Tato ce uttari nikkhipeyya satiyāpi paccāsāya, nissaggiyaṁ pācittiyaṁ.	36	
PA_pm_bu:37.0	Nissaggiya Pācittiya 4. Purāṇacīvara	37	
PA_pm_bu:37.1	Yo pana bhikkhu aññātikāya bhikkhuniyā purāṇacīvaraṁ dhovāpeyya vā rajāpeyya vā ākoṭāpeyya vā, nissaggiyaṁ pācittiyaṁ.	37	
PA_pm_bu:38.0	Nissaggiya Pācittiya 5. Cīvarapaṭiggahaṇa	38	
PA_pm_bu:38.1	Yo pana bhikkhu aññātikāya bhikkhuniyā hatthato cīvaraṁ paṭiggaṇheyya aññatra pārivattakā, nissaggiyaṁ pācittiyaṁ.	38	
PA_pm_bu:39.0	Nissaggiya Pācittiya 6. Aññātakaviññatti	39	
PA_pm_bu:39.1	Yo pana bhikkhu aññātakaṁ gahapatiṁ vā gahapatāniṁ vā cīvaraṁ viññāpeyya aññatra samayā, nissaggiyaṁ pācittiyaṁ.	39	
PA_pm_bu:39.2	Tatthāyaṁ samayo, acchinnacīvaro vā hoti bhikkhu, naṭṭhacīvaro vā, ayaṁ tattha samayo.	39	
PA_pm_bu:40.0	Nissaggiya Pācittiya 7. Tatuttari	40	
PA_pm_bu:40.1	Tañce aññātako gahapati vā gahapatānī vā bahūhi cīvarehi abhihaṭṭhuṁ pavāreyya, santaruttaraparamaṁ tena bhikkhunā tato cīvaraṁ sāditabbaṁ.	40	
PA_pm_bu:40.2	Tato ce uttari sādiyeyya, nissaggiyaṁ pācittiyaṁ.	40	
PA_pm_bu:41.0	Nissaggiya Pācittiya 8. Paṭhamaupakkhaṭa	41	
PA_pm_bu:41.1	Bhikkhuṁ paneva uddissa aññātakassa gahapatissa vā gahapatāniyā vā cīvaracetāpannaṁ upakkhaṭaṁ hoti	41	
PA_pm_bu:41.2	“iminā cīvaracetāpannena cīvaraṁ cetāpetvā itthannāmaṁ bhikkhuṁ cīvarena acchādessāmī”ti,	41	
PA_pm_bu:41.3	tatra ce so bhikkhu pubbe appavārito upasaṅkamitvā cīvare vikappaṁ āpajjeyya	41	
PA_pm_bu:41.4	“sādhu vata maṁ āyasmā iminā cīvaracetāpannena evarūpaṁ vā evarūpaṁ vā cīvaraṁ cetāpetvā acchādehī”ti	41	
PA_pm_bu:41.5	kalyāṇakamyataṁ upādāya, nissaggiyaṁ pācittiyaṁ.	41	
PA_pm_bu:42.0	Nissaggiya Pācittiya 9. Dutiyaupakkhaṭa	42	
PA_pm_bu:42.1	Bhikkhuṁ paneva uddissa ubhinnaṁ aññātakānaṁ gahapatīnaṁ vā gahapatānīnaṁ vā paccekacīvaracetāpannāni upakkhaṭāni honti	42	
PA_pm_bu:42.2	“imehi mayaṁ paccekacīvaracetāpannehi paccekacīvarāni cetāpetvā itthannāmaṁ bhikkhuṁ cīvarehi acchādessāmā”ti,	42	
PA_pm_bu:42.3	tatra ce so bhikkhu pubbe appavārito upasaṅkamitvā cīvare vikappaṁ āpajjeyya	42	
PA_pm_bu:42.4	“sādhu vata maṁ āyasmanto imehi paccekacīvaracetāpannehi evarūpaṁ vā evarūpaṁ vā cīvaraṁ cetāpetvā acchādetha ubhova santā ekenā”ti	42	
PA_pm_bu:42.5	kalyāṇakamyataṁ upādāya, nissaggiyaṁ pācittiyaṁ.	42	
PA_pm_bu:43.0	Nissaggiya Pācittiya 10. Rāja	43	
PA_pm_bu:43.1	Bhikkhuṁ paneva uddissa rājā vā rājabhoggo vā brāhmaṇo vā gahapatiko vā dūtena cīvaracetāpannaṁ pahiṇeyya	43	
PA_pm_bu:43.2	“iminā cīvaracetāpannena cīvaraṁ cetāpetvā itthannāmaṁ bhikkhuṁ cīvarena acchādehī”ti.	43	
PA_pm_bu:43.3	So ce dūto taṁ bhikkhuṁ upasaṅkamitvā evaṁ vadeyya	43	
PA_pm_bu:43.4	“idaṁ kho, bhante, āyasmantaṁ uddissa cīvaracetāpannaṁ ābhataṁ, paṭiggaṇhātu āyasmā cīvaracetāpanna”nti.	43	
PA_pm_bu:43.5	Tena bhikkhunā so dūto evamassa vacanīyo	43	
PA_pm_bu:43.6	“na kho mayaṁ, āvuso, cīvaracetāpannaṁ paṭiggaṇhāma, cīvarañca kho mayaṁ paṭiggaṇhāma kālena kappiya”nti.	43	
PA_pm_bu:43.7	So ce dūto taṁ bhikkhuṁ evaṁ vadeyya	43	
PA_pm_bu:43.8	“atthi panāyasmato koci veyyāvaccakaro”ti.	43	
PA_pm_bu:43.9	Cīvaratthikena, bhikkhave, bhikkhunā veyyāvaccakaro niddisitabbo ārāmiko vā upāsako vā	43	
PA_pm_bu:43.10	“eso kho, āvuso, bhikkhūnaṁ veyyāvaccakaro”ti.	43	
PA_pm_bu:43.11	So ce dūto taṁ veyyāvaccakaraṁ saññāpetvā taṁ bhikkhuṁ upasaṅkamitvā evaṁ vadeyya	43	
PA_pm_bu:43.12	“yaṁ kho, bhante, āyasmā veyyāvaccakaraṁ niddisi, saññatto so mayā, upasaṅkamatāyasmā kālena, cīvarena taṁ acchādessatī”ti.	43	
PA_pm_bu:43.13	Cīvaratthikena, bhikkhave, bhikkhunā veyyāvaccakaro upasaṅkamitvā dvattikkhattuṁ codetabbo sāretabbo	43	
PA_pm_bu:43.14	“attho me, āvuso, cīvarenā”ti,	43	
PA_pm_bu:43.15	dvattikkhattuṁ codayamāno sārayamāno taṁ cīvaraṁ abhinipphādeyya, iccetaṁ kusalaṁ,	43	
PA_pm_bu:43.16	no ce abhinipphādeyya, catukkhattuṁ pañcakkhattuṁ chakkhattuparamaṁ tuṇhībhūtena uddissa ṭhātabbaṁ,	43	
PA_pm_bu:43.17	catukkhattuṁ pañcakkhattuṁ chakkhattuparamaṁ tuṇhībhūto uddissa tiṭṭhamāno taṁ cīvaraṁ abhinipphādeyya, iccetaṁ kusalaṁ,	43	
PA_pm_bu:43.18	tato ce uttari vāyamamāno taṁ cīvaraṁ abhinipphādeyya, nissaggiyaṁ pācittiyaṁ.	43	
PA_pm_bu:43.19	No ce abhinipphādeyya, yatassa cīvaracetāpannaṁ ābhataṁ, tattha sāmaṁ vā gantabbaṁ, dūto vā pāhetabbo	43	
PA_pm_bu:43.20	“yaṁ kho tumhe āyasmanto bhikkhuṁ uddissa cīvaracetāpannaṁ pahiṇittha, na taṁ tassa bhikkhuno kiñci atthaṁ anubhoti,	43	
PA_pm_bu:43.21	yuñjantāyasmanto sakaṁ, mā vo sakaṁ vinassā”ti,	43	
PA_pm_bu:43.22	ayaṁ tattha sāmīci.	43	
PA_pm_bu:43.23	Kathinavaggo paṭhamo.	43	
PA_pm_bu:44.0.1	Chapter 2. Kosiya	44	
PA_pm_bu:44.0.2	Nissaggiya Pācittiya 11. Kosiya	44	
PA_pm_bu:44.1	Yo pana bhikkhu kosiyamissakaṁ santhataṁ kārāpeyya, nissaggiyaṁ pācittiyaṁ.	44	
PA_pm_bu:45.0	Nissaggiya Pācittiya 12. Suddhakāḷaka	45	
PA_pm_bu:45.1	Yo pana bhikkhu suddhakāḷakānaṁ eḷakalomānaṁ santhataṁ kārāpeyya, nissaggiyaṁ pācittiyaṁ.	45	
PA_pm_bu:46.0	Nissaggiya Pācittiya 13. Dvebhāga	46	
PA_pm_bu:46.1	Navaṁ pana bhikkhunā santhataṁ kārayamānena dve bhāgā suddhakāḷakānaṁ eḷakalomānaṁ ādātabbā, tatiyaṁ odātānaṁ, catutthaṁ gocariyānaṁ.	46	
PA_pm_bu:46.2	Anādā ce bhikkhu dve bhāge suddhakāḷakānaṁ eḷakalomānaṁ, tatiyaṁ odātānaṁ, catutthaṁ gocariyānaṁ, navaṁ santhataṁ kārāpeyya, nissaggiyaṁ pācittiyaṁ.	46	
PA_pm_bu:47.0	Nissaggiya Pācittiya 14. Chabbassa	47	
PA_pm_bu:47.1	Navaṁ pana bhikkhunā santhataṁ kārāpetvā chabbassāni dhāretabbaṁ,	47	
PA_pm_bu:47.2	orena ce channaṁ vassānaṁ taṁ santhataṁ vissajjetvā vā avissajjetvā vā aññaṁ navaṁ santhataṁ kārāpeyya aññatra bhikkhusammutiyā, nissaggiyaṁ pācittiyaṁ.	47	
PA_pm_bu:48.0	Nissaggiya Pācittiya 15. Nisīdanasanthata	48	
PA_pm_bu:48.1	Nisīdanasanthataṁ pana bhikkhunā kārayamānena purāṇasanthatassa sāmantā sugatavidatthi ādātabbā dubbaṇṇakaraṇāya.	48	
PA_pm_bu:48.2	Anādā ce bhikkhu purāṇasantha tassa sāmantā sugatavidatthiṁ, navaṁ nisīdanasanthataṁ kārāpeyya, nissaggiyaṁ pācittiyaṁ.	48	
PA_pm_bu:49.0	Nissaggiya Pācittiya 16. Eḷakaloma	49	
PA_pm_bu:49.1	Bhikkhuno paneva addhānamaggappaṭipannassa eḷakalomāni uppajjeyyuṁ,	49	
PA_pm_bu:49.2	ākaṅkhamānena bhikkhunā paṭiggahetabbāni, paṭiggahetvā tiyojanaparamaṁ sahatthā haritabbāni asante hārake.	49	
PA_pm_bu:49.3	Tato ce uttari hareyya, asantepi hārake, nissaggiyaṁ pācittiyaṁ.	49	
PA_pm_bu:50.0	Nissaggiya Pācittiya 17. Eḷakalomadhovāpana	50	
PA_pm_bu:50.1	Yo pana bhikkhu aññātikāya bhikkhuniyā eḷakalomāni dhovāpeyya vā rajāpeyya vā vijaṭāpeyya vā, nissaggiyaṁ pācittiyaṁ.	50	
PA_pm_bu:51.0	Nissaggiya Pācittiya 18. Rūpiya	51	
PA_pm_bu:51.1	Yo pana bhikkhu jātarūparajataṁ uggaṇheyya vā uggaṇhāpeyya vā upanikkhittaṁ vā sādiyeyya, nissaggiyaṁ pācittiyaṁ.	51	
PA_pm_bu:52.0	Nissaggiya Pācittiya 19. Rūpiyasaṁvohāra	52	
PA_pm_bu:52.1	Yo pana bhikkhu nānappakārakaṁ rūpiyasaṁvohāraṁ samāpajjeyya, nissaggiyaṁ pācittiyaṁ.	52	
PA_pm_bu:53.0	Nissaggiya Pācittiya 20. Kayavikkaya	53	
PA_pm_bu:53.1	Yo pana bhikkhu nānappakārakaṁ kayavikkayaṁ samāpajjeyya, nissaggiyaṁ pācittiyaṁ.	53	
PA_pm_bu:53.2	Kosiyavaggo dutiyo.	53	
PA_pm_bu:54.0.1	Chapter 3. Patta	54	
PA_pm_bu:54.0.2	Nissaggiya Pācittiya 21. Patta	54	
PA_pm_bu:54.1	Dasāhaparamaṁ atirekapatto dhāretabbo, taṁ atikkāmayato nissaggiyaṁ pācittiyaṁ.	54	
PA_pm_bu:55.0	Nissaggiya Pācittiya 22. Ūnapañcabandhana	55	
PA_pm_bu:55.1	Yo pana bhikkhu ūnapañcabandhanena pattena aññaṁ navaṁ pattaṁ cetāpeyya, nissaggiyaṁ pācittiyaṁ.	55	
PA_pm_bu:55.2	Tena bhikkhunā so patto bhikkhuparisāya nissajjitabbo,	55	
PA_pm_bu:55.3	yo ca tassā bhikkhuparisāya pattapariyanto, so tassa bhikkhuno padātabbo “ayaṁ te bhikkhu patto yāva bhedanāya dhāretabbo”ti,	55	
PA_pm_bu:55.4	ayaṁ tattha sāmīci.	55	
PA_pm_bu:56.0	Nissaggiya Pācittiya 23. Bhesajja	56	
PA_pm_bu:56.1_0	Yāni kho pana tāni gilānānaṁ bhikkhūnaṁ paṭisāyanīyāni bhesajjāni, seyyathidaṁ—sappi	56	
PA_pm_bu:56.1_1	navanītaṁ telaṁ madhu phāṇitaṁ, tāni paṭiggahetvā sattāhaparamaṁ sannidhikārakaṁ paribhuñjitabbāni,	56	
PA_pm_bu:56.2	taṁ atikkāmayato nissaggiyaṁ pācittiyaṁ.	56	
PA_pm_bu:57.0	Nissaggiya Pācittiya 24. Vassikasāṭika	57	
PA_pm_bu:57.1	“Māso seso gimhāna”nti bhikkhunā vassikasāṭikacīvaraṁ pariyesitabbaṁ, “addhamāso seso gimhāna”nti katvā nivāsetabbaṁ.	57	
PA_pm_bu:57.2	Orena ce “māso seso gimhāna”nti vassikasāṭikacīvaraṁ pariyeseyya, orena“ddhamāso seso gimhāna”nti katvā nivāseyya, nissaggiyaṁ pācittiyaṁ.	57	
PA_pm_bu:58.0	Nissaggiya Pācittiya 25. Cīvaraacchindana	58	
PA_pm_bu:58.1	Yo pana bhikkhu bhikkhussa sāmaṁ cīvaraṁ datvā kupito anattamano acchindeyya vā acchindāpeyya vā, nissaggiyaṁ pācittiyaṁ.	58	
PA_pm_bu:59.0	Nissaggiya Pācittiya 26. Suttaviññatti	59	
PA_pm_bu:59.1	Yo pana bhikkhu sāmaṁ suttaṁ viññāpetvā tantavāyehi cīvaraṁ vāyāpeyya, nissaggiyaṁ pācittiyaṁ.	59	
PA_pm_bu:60.0	Nissaggiya Pācittiya 27. Mahāpesakāra	60	
PA_pm_bu:60.1	Bhikkhuṁ paneva uddissa aññātako gahapati vā gahapatānī vā tantavāyehi cīvaraṁ vāyāpeyya, tatra ce so bhikkhu pubbe appavārito tantavāye upasaṅkamitvā cīvare vikappaṁ āpajjeyya	60	
PA_pm_bu:60.2	“idaṁ kho, āvuso, cīvaraṁ maṁ uddissa viyyati, āyatañca karotha, vitthatañca, appitañca, suvītañca, suppavāyitañca, suvilekhitañca, suvitacchitañca karotha,	60	
PA_pm_bu:60.3	appeva nāma mayampi āyasmantānaṁ kiñcimattaṁ anupadajjeyyāmā”ti.	60	
PA_pm_bu:60.4	Evañca so bhikkhu vatvā kiñcimattaṁ anupadajjeyya antamaso piṇḍapātamattampi, nissaggiyaṁ pācittiyaṁ.	60	
PA_pm_bu:61.0	Nissaggiya Pācittiya 28. Accekacīvara	61	
PA_pm_bu:61.1	Dasāhānāgataṁ kattikatemāsikapuṇṇamaṁ bhikkhuno paneva accekacīvaraṁ uppajjeyya, accekaṁ maññamānena bhikkhunā paṭiggahetabbaṁ, paṭiggahetvā yāva cīvarakālasamayaṁ nikkhipitabbaṁ.	61	
PA_pm_bu:61.2	Tato ce uttari nikkhipeyya, nissaggiyaṁ pācittiyaṁ.	61	
PA_pm_bu:62.0	Nissaggiya Pācittiya 29. Sāsaṅka	62	
PA_pm_bu:62.1_0	Upavassaṁ kho pana kattikapuṇṇamaṁ yāni kho pana tāni āraññakāni senāsanāni sāsaṅkasammatāni	62	
PA_pm_bu:62.1_1	sappaṭibhayāni, tathārūpesu bhikkhu senāsanesu viharanto ākaṅkhamāno tiṇṇaṁ cīvarānaṁ	62	
PA_pm_bu:62.1_2	aññataraṁ cīvaraṁ antaraghare nikkhipeyya, siyā ca tassa bhikkhuno kocideva paccayo	62	
PA_pm_bu:62.1_3	tena cīvarena vippavāsāya,	62	
PA_pm_bu:62.2	chārattaparamaṁ tena bhikkhunā tena cīvarena vippavasitabbaṁ. Tato ce uttari vippavaseyya aññatra bhikkhusammutiyā, nissaggiyaṁ pācittiyaṁ.	62	
PA_pm_bu:63.0	Nissaggiya Pācittiya 30. Pariṇata	63	
PA_pm_bu:63.1	Yo pana bhikkhu jānaṁ saṅghikaṁ lābhaṁ pariṇataṁ attano pariṇāmeyya, nissaggiyaṁ pācittiyaṁ.	63	
PA_pm_bu:63.2	Pattavaggo tatiyo.	63	
PA_pm_bu:64.1	Uddiṭṭhā kho āyasmanto tiṁsa nissaggiyā pācittiyā dhammā.	64	
PA_pm_bu:64.2	Tatthāyasmante pucchāmi, kaccittha parisuddhā,	64	
PA_pm_bu:64.3	dutiyampi pucchāmi, kaccittha parisuddhā,	64	
PA_pm_bu:64.4	tatiyampi pucchāmi, kaccittha parisuddhā,	64	
PA_pm_bu:64.5	parisuddhetthāyasmanto, tasmā tuṇhī, evametaṁ dhārayāmīti.	64	
PA_pm_bu:64.6	Nissaggiyapācittiyā niṭṭhitā	64	
PA_pm_bu:65.0	Suddhapācittiyā	65	
PA_pm_bu:65.1	Ime kho panāyasmanto dvenavuti pācittiyā dhammā uddesaṁ āgacchanti.	65	
PA_pm_bu:66.0.1	Chapter 1. Musāvāda	66	
PA_pm_bu:66.0.2	Pācittiya 1. Musāvāda	66	
PA_pm_bu:66.1	Sampajānamusāvāde pācittiyaṁ.	66	
PA_pm_bu:67.0	Pācittiya 2. Omasavāda	67	
PA_pm_bu:67.1	Omasavāde pācittiyaṁ.	67	
PA_pm_bu:68.0	Pācittiya 3. Pesuñña	68	
PA_pm_bu:68.1	Bhikkhupesuññe pācittiyaṁ.	68	
PA_pm_bu:69.0	Pācittiya 4. Padasodhamma	69	
PA_pm_bu:69.1	Yo pana bhikkhu anupasampannaṁ padaso dhammaṁ vāceyya, pācittiyaṁ.	69	
PA_pm_bu:70.0	Pācittiya 5. Paṭhamasahaseyya	70	
PA_pm_bu:70.1	Yo pana bhikkhu anupasampannena uttaridirattatirattaṁ sahaseyyaṁ kappeyya, pācittiyaṁ.	70	
PA_pm_bu:71.0	Pācittiya 6. Dutiyasahaseyya	71	
PA_pm_bu:71.1	Yo pana bhikkhu mātugāmena sahaseyyaṁ kappeyya, pācittiyaṁ.	71	
PA_pm_bu:72.0	Pācittiya 7. Dhammadesanā	72	
PA_pm_bu:72.1	Yo pana bhikkhu mātugāmassa uttarichappañcavācāhi dhammaṁ deseyya aññatra viññunā purisaviggahena, pācittiyaṁ.	72	
PA_pm_bu:73.0	Pācittiya 8. Bhūtārocana	73	
PA_pm_bu:73.1	Yo pana bhikkhu anupasampannassa uttarimanussadhammaṁ āroceyya, bhūtasmiṁ pācittiyaṁ.	73	
PA_pm_bu:74.0	Pācittiya 9. Duṭṭhullārocana	74	
PA_pm_bu:74.1	Yo pana bhikkhu bhikkhussa duṭṭhullaṁ āpattiṁ anupasampannassa āroceyya aññatra bhikkhusammutiyā, pācittiyaṁ.	74	
PA_pm_bu:75.0	Pācittiya 10. Pathavīkhaṇana	75	
PA_pm_bu:75.1	Yo pana bhikkhu pathaviṁ khaṇeyya vā khaṇāpeyya vā pācittiyaṁ.	75	
PA_pm_bu:75.2	Musāvādavaggo paṭhamo	75	
PA_pm_bu:76.0.1	Chapter 2. Bhūtagāma	76	
PA_pm_bu:76.0.2	Pācittiya 11. Bhūtagāma	76	
PA_pm_bu:76.1	Bhūtagāmapātabyatāya pācittiyaṁ.	76	
PA_pm_bu:77.0	Pācittiya 12. Aññavādaka	77	
PA_pm_bu:77.1	Aññavādake, vihesake pācittiyaṁ.	77	
PA_pm_bu:78.0	Pācittiya 13. Ujjhāpanaka	78	
PA_pm_bu:78.1	Ujjhāpanake, khiyyanake pācittiyaṁ.	78	
PA_pm_bu:79.0	Pācittiya 14. Paṭhamasenāsana	79	
PA_pm_bu:79.1_0	Yo pana bhikkhu saṅghikaṁ mañcaṁ vā pīṭhaṁ vā bhisiṁ vā kocchaṁ vā ajjhokāse santharitvā	79	
PA_pm_bu:79.1_1	vā santharāpetvā vā taṁ pakkamanto neva uddhareyya, na uddharāpeyya, anāpucchaṁ vā	79	
PA_pm_bu:79.1_2	gaccheyya, pācittiyaṁ.	79	
PA_pm_bu:80.0	Pācittiya 15. Dutiyasenāsana	80	
PA_pm_bu:80.1	Yo pana bhikkhu saṅghike vihāre seyyaṁ santharitvā vā santharāpetvā vā taṁ pakkamanto neva uddhareyya, na uddharāpeyya, anāpucchaṁ vā gaccheyya, pācittiyaṁ.	80	
PA_pm_bu:81.0	Pācittiya 16. Anupakhajja	81	
PA_pm_bu:81.1	Yo pana bhikkhu saṅghike vihāre jānaṁ pubbupagataṁ bhikkhuṁ anupakhajja seyyaṁ kappeyya “yassa sambādho bhavissati, so pakkamissatī”ti etadeva paccayaṁ karitvā anaññaṁ, pācittiyaṁ.	81	
PA_pm_bu:82.0	Pācittiya 17. Nikkaḍḍhana	82	
PA_pm_bu:82.1	Yo pana bhikkhu bhikkhuṁ kupito anattamano saṅghikā vihārā nikkaḍḍheyya vā nikkaḍḍhāpeyya vā, pācittiyaṁ.	82	
PA_pm_bu:83.0	Pācittiya 18. Vehāsakuṭi	83	
PA_pm_bu:83.1	Yo pana bhikkhu saṅghike vihāre uparivehāsakuṭiyā āhaccapādakaṁ mañcaṁ vā pīṭhaṁ vā abhinisīdeyya vā abhinipajjeyya vā, pācittiyaṁ.	83	
PA_pm_bu:84.0	Pācittiya 19. Mahallakavihāra	84	
PA_pm_bu:84.1_0	Mahallakaṁ pana bhikkhunā vihāraṁ kārayamānena yāva dvārakosā aggaḷaṭṭhapanāya ālokasandhiparikammāya	84	
PA_pm_bu:84.1_1	dvatticchadanassa pariyāyaṁ appaharite ṭhitena adhiṭṭhātabbaṁ, tato ce uttari appaharitepi	84	
PA_pm_bu:84.1_2	ṭhito adhiṭṭhaheyya, pācittiyaṁ.	84	
PA_pm_bu:85.0	Pācittiya 20. Sappāṇaka	85	
PA_pm_bu:85.1	Yo pana bhikkhu jānaṁ sappāṇakaṁ udakaṁ tiṇaṁ vā mattikaṁ vā siñceyya vā siñcāpeyya vā, pācittiyaṁ.	85	
PA_pm_bu:85.2	Bhūtagāmavaggo dutiyo	85	
PA_pm_bu:86.0.1	Chapter 3. Ovāda	86	
PA_pm_bu:86.0.2	Pācittiya 21. Ovāda	86	
PA_pm_bu:86.1	Yo pana bhikkhu asammato bhikkhuniyo ovadeyya, pācittiyaṁ.	86	
PA_pm_bu:87.0	Pācittiya 22. Atthaṅgata	87	
PA_pm_bu:87.1	Sammatopi ce bhikkhu atthaṅgate sūriye bhikkhuniyo ovadeyya, pācittiyaṁ.	87	
PA_pm_bu:88.0	Pācittiya 23. Bhikkhunupassaya	88	
PA_pm_bu:88.1	Yo pana bhikkhu bhikkhunupassayaṁ upasaṅkamitvā bhikkhuniyo ovadeyya aññatra samayā, pācittiyaṁ.	88	
PA_pm_bu:88.2	Tatthāyaṁ samayo, gilānā hoti bhikkhunī, ayaṁ tattha samayo.	88	
PA_pm_bu:89.0	Pācittiya 24. Āmisa	89	
PA_pm_bu:89.1	Yo pana bhikkhu evaṁ vadeyya “āmisahetu therā bhikkhū bhikkhuniyo ovadantī”ti, pācittiyaṁ.	89	
PA_pm_bu:90.0	Pācittiya 25. Cīvaradāna	90	
PA_pm_bu:90.1	Yo pana bhikkhu aññātikāya bhikkhuniyā cīvaraṁ dadeyya aññatra pārivattakā, pācittiyaṁ.	90	
PA_pm_bu:91.0	Pācittiya 26. Cīvarasibbana	91	
PA_pm_bu:91.1	Yo pana bhikkhu aññātikāya bhikkhuniyā cīvaraṁ sibbeyya vā sibbāpeyya vā, pācittiyaṁ.	91	
PA_pm_bu:92.0	Pācittiya 27. Saṁvidhāna	92	
PA_pm_bu:92.1	Yo pana bhikkhu bhikkhuniyā saddhiṁ saṁvidhāya ekaddhānamaggaṁ paṭipajjeyya antamaso gāmantarampi aññatra samayā, pācittiyaṁ.	92	
PA_pm_bu:92.2	Tatthāyaṁ samayo, satthagamanīyo hoti maggo, sāsaṅkasammato, sappaṭibhayo, ayaṁ tattha samayo.	92	
PA_pm_bu:93.0	Pācittiya 28. Nāvābhiruhana	93	
PA_pm_bu:93.1	Yo pana bhikkhu bhikkhuniyā saddhiṁ saṁvidhāya ekaṁ nāvaṁ abhiruheyya uddhaṅgāminiṁ vā adhogāminiṁ vā aññatra tiriyaṁ taraṇāya, pācittiyaṁ.	93	
PA_pm_bu:94.0	Pācittiya 29. Paripācita	94	
PA_pm_bu:94.1	Yo pana bhikkhu jānaṁ bhikkhuniparipācitaṁ piṇḍapātaṁ bhuñjeyya aññatra pubbe gihisamārambhā, pācittiyaṁ.	94	
PA_pm_bu:95.0	Pācittiya 30. Rahonisajja	95	
PA_pm_bu:95.1	Yo pana bhikkhu bhikkhuniyā saddhiṁ eko ekāya raho nisajjaṁ kappeyya, pācittiyaṁ.	95	
PA_pm_bu:95.2	Ovādavaggo tatiyo	95	
PA_pm_bu:96.0.1	Chapter 4. Bhojanavaggo	96	
PA_pm_bu:96.0.2	Pācittiya 31. Āvasathapiṇḍa	96	
PA_pm_bu:96.1	Agilānena bhikkhunā eko āvasathapiṇḍo bhuñjitabbo.	96	
PA_pm_bu:96.2	Tato ce uttari bhuñjeyya, pācittiyaṁ.	96	
PA_pm_bu:97.0	Pācittiya 32. Gaṇabhojana	97	
PA_pm_bu:97.1	Gaṇabhojane aññatra samayā pācittiyaṁ.	97	
PA_pm_bu:97.2	Tatthāyaṁ samayo, gilānasamayo, cīvaradānasamayo, cīvarakārasamayo, addhānagamanasamayo, nāvābhiruhanasamayo, mahāsamayo, samaṇabhattasamayo, ayaṁ tattha samayo.	97	
PA_pm_bu:98.0	Pācittiya 33. Paramparabhojana	98	
PA_pm_bu:98.1	Paramparabhojane aññatra samayā pācittiyaṁ.	98	
PA_pm_bu:98.2	Tatthāyaṁ samayo, gilānasamayo, cīvaradānasamayo, cīvarakārasamayo, ayaṁ tattha samayo.	98	
PA_pm_bu:99.0	Pācittiya 34. Kāṇamātu	99	
PA_pm_bu:99.1	Bhikkhuṁ paneva kulaṁ upagataṁ pūvehi vā manthehi vā abhihaṭṭhuṁ pavāreyya, ākaṅkhamānena bhikkhunā dvattipattapūrā paṭiggahetabbā. Tato ce uttari paṭiggaṇheyya, pācittiyaṁ.	99	
PA_pm_bu:99.2	Dvattipattapūre paṭiggahetvā tato nīharitvā bhikkhūhi saddhiṁ saṁvibhajitabbaṁ, ayaṁ tattha sāmīci.	99	
PA_pm_bu:100.0	Pācittiya 35. Paṭhamapavāraṇā	100	
PA_pm_bu:100.1	Yo pana bhikkhu bhuttāvī pavārito anatirittaṁ khādanīyaṁ vā bhojanīyaṁ vā khādeyya vā bhuñjeyya vā, pācittiyaṁ.	100	
PA_pm_bu:101.0	Pācittiya 36. Dutiyapavāraṇā	101	
PA_pm_bu:101.1_0	Yo pana bhikkhu bhikkhuṁ bhuttāviṁ pavāritaṁ anatirittena khādanīyena vā bhojanīyena	101	
PA_pm_bu:101.1_1	vā abhihaṭṭhuṁ pavāreyya “handa bhikkhu khāda vā bhuñja vā”ti jānaṁ āsādanāpekkho,	101	
PA_pm_bu:101.1_2	bhuttasmiṁ pācittiyaṁ.	101	
PA_pm_bu:102.0	Pācittiya 37. Vikālabhojana	102	
PA_pm_bu:102.1	Yo pana bhikkhu vikāle khādanīyaṁ vā bhojanīyaṁ vā khādeyya vā bhuñjeyya vā, pācittiyaṁ.	102	
PA_pm_bu:103.0	Pācittiya 38. Sannidhikāraka	103	
PA_pm_bu:103.1	Yo pana bhikkhu sannidhikārakaṁ khādanīyaṁ vā bhojanīyaṁ vā khādeyya vā bhuñjeyya vā, pācittiyaṁ.	103	
PA_pm_bu:104.0	Pācittiya 39. Paṇītabhojana	104	
PA_pm_bu:104.1_0	Yāni kho pana tāni paṇītabhojanāni, seyyathidaṁ—sappi, navanītaṁ, telaṁ, madhu, phāṇitaṁ,	104	
PA_pm_bu:104.1_1	maccho, maṁsaṁ, khīraṁ, dadhi. Yo pana bhikkhu evarūpāni paṇītabhojanāni agilāno	104	
PA_pm_bu:104.1_2	attano atthāya viññāpetvā bhuñjeyya, pācittiyaṁ.	104	
PA_pm_bu:105.0	Pācittiya 40. Dantapona	105	
PA_pm_bu:105.1	Yo pana bhikkhu adinnaṁ mukhadvāraṁ āhāraṁ āhareyya aññatra udakadantaponā, pācittiyaṁ.	105	
PA_pm_bu:105.2	Bhojanavaggo catuttho	105	
PA_pm_bu:106.0.1	Chapter 5. Acelaka	106	
PA_pm_bu:106.0.2	Pācittiya 41. Acelaka	106	
PA_pm_bu:106.1	Yo pana bhikkhu acelakassa vā paribbājakassa vā paribbājikāya vā sahatthā khādanīyaṁ vā bhojanīyaṁ vā dadeyya, pācittiyaṁ.	106	
PA_pm_bu:107.0	Pācittiya 42. Uyyojana	107	
PA_pm_bu:107.1_0	Yo pana bhikkhu bhikkhuṁ “ehāvuso, gāmaṁ vā nigamaṁ vā piṇḍāya pavisissāmā”ti tassa	107	
PA_pm_bu:107.1_1	dāpetvā vā adāpetvā vā uyyojeyya “gacchāvuso, na me tayā saddhiṁ kathā vā nisajjā	107	
PA_pm_bu:107.1_2	vā phāsu hoti, ekakassa me kathā vā nisajjā vā phāsu hotī”ti etadeva paccayaṁ karitvā	107	
PA_pm_bu:107.1_3	anaññaṁ, pācittiyaṁ.	107	
PA_pm_bu:108.0	Pācittiya 43. Sabhojana	108	
PA_pm_bu:108.1	Yo pana bhikkhu sabhojane kule anupakhajja nisajjaṁ kappeyya, pācittiyaṁ.	108	
PA_pm_bu:109.0	Pācittiya 44. Rahopaṭicchanna	109	
PA_pm_bu:109.1	Yo pana bhikkhu mātugāmena saddhiṁ raho paṭicchanne āsane nisajjaṁ kappeyya, pācittiyaṁ.	109	
PA_pm_bu:110.0	Pācittiya 45. Rahonisajja	110	
PA_pm_bu:110.1	Yo pana bhikkhu mātugāmena saddhiṁ eko ekāya raho nisajjaṁ kappeyya, pācittiyaṁ.	110	
PA_pm_bu:111.0	Pācittiya 46. Cāritta	111	
PA_pm_bu:111.1	Yo pana bhikkhu nimantito sabhatto samāno santaṁ bhikkhuṁ anāpucchā purebhattaṁ vā pacchābhattaṁ vā kulesu cārittaṁ āpajjeyya aññatra samayā, pācittiyaṁ.	111	
PA_pm_bu:111.2	Tatthāyaṁ samayo, cīvaradānasamayo, cīvarakārasamayo, ayaṁ tattha samayo.	111	
PA_pm_bu:112.0	Pācittiya 47. Mahānāma	112	
PA_pm_bu:112.1	Agilānena bhikkhunā catumāsappaccayapavāraṇā sāditabbā aññatra punapavāraṇāya, aññatra niccapavāraṇāya. Tato ce uttari sādiyeyya, pācittiyaṁ.	112	
PA_pm_bu:113.0	Pācittiya 48. Uyyuttasenā	113	
PA_pm_bu:113.1	Yo pana bhikkhu uyyuttaṁ senaṁ dassanāya gaccheyya aññatra tathārūpappaccayā, pācittiyaṁ.	113	
PA_pm_bu:114.0	Pācittiya 49. Senāvāsa	114	
PA_pm_bu:114.1	Siyā ca tassa bhikkhuno kocideva paccayo senaṁ gamanāya, dirattatirattaṁ tena bhikkhunā senāya vasitabbaṁ.	114	
PA_pm_bu:114.2	Tato ce uttari vaseyya, pācittiyaṁ.	114	
PA_pm_bu:115.0	Pācittiya 50. Uyyodhika	115	
PA_pm_bu:115.1	Dirattatirattaṁ ce bhikkhu senāya vasamāno uyyodhikaṁ vā balaggaṁ vā senābyūhaṁ vā anīkadassanaṁ vā gaccheyya, pācittiyaṁ.	115	
PA_pm_bu:115.2	Acelakavaggo pañcamo	115	
PA_pm_bu:116.0.1	Chapter 6. Surāpāna	116	
PA_pm_bu:116.0.2	Pācittiya 51. Surāpāna	116	
PA_pm_bu:116.1	Surāmerayapāne pācittiyaṁ.	116	
PA_pm_bu:117.0	Pācittiya 52. Aṅgulipatodaka	117	
PA_pm_bu:117.1	Aṅgulipatodake pācittiyaṁ.	117	
PA_pm_bu:118.0	Pācittiya 53. Hasadhamma	118	
PA_pm_bu:118.1	Udake hasadhamme pācittiyaṁ.	118	
PA_pm_bu:119.0	Pācittiya 54. Anādariya	119	
PA_pm_bu:119.1	Anādariye pācittiyaṁ.	119	
PA_pm_bu:120.0	Pācittiya 55. Bhiṁsāpana	120	
PA_pm_bu:120.1	Yo pana bhikkhu bhikkhuṁ bhiṁsāpeyya, pācittiyaṁ.	120	
PA_pm_bu:121.0	Pācittiya 56. Joti	121	
PA_pm_bu:121.1	Yo pana bhikkhu agilāno visibbanāpekkho jotiṁ samādaheyya vā samādahāpeyya vā aññatra tathārūpappaccayā, pācittiyaṁ.	121	
PA_pm_bu:122.0	Pācittiya 57. Nahāna	122	
PA_pm_bu:122.1	Yo pana bhikkhu orenaddhamāsaṁ nahāyeyya aññatra samayā, pācittiyaṁ.	122	
PA_pm_bu:122.2_0	Tatthāyaṁ samayo “diyaḍḍho māso seso gimhāna”nti “vassānassa paṭhamo māso” iccete	122	
PA_pm_bu:122.2_1	aḍḍhateyyamāsā uṇhasamayo, pariḷāhasamayo, gilānasamayo, kammasamayo, addhānagamanasamayo,	122	
PA_pm_bu:122.2_2	vātavuṭṭhisamayo, ayaṁ tattha samayo.	122	
PA_pm_bu:123.0	Pācittiya 58. Dubbaṇṇakaraṇa	123	
PA_pm_bu:123.1_0	Navaṁ pana bhikkhunā cīvaralābhena tiṇṇaṁ dubbaṇṇakaraṇānaṁ aññataraṁ dubbaṇṇakaraṇaṁ	123	
PA_pm_bu:123.1_1	ādātabbaṁ nīlaṁ vā kaddamaṁ vā kāḷasāmaṁ vā. Anādā ce bhikkhu tiṇṇaṁ dubbaṇṇakaraṇānaṁ	123	
PA_pm_bu:123.1_2	aññataraṁ dubbaṇṇakaraṇaṁ navaṁ cīvaraṁ paribhuñjeyya, pācittiyaṁ.	123	
PA_pm_bu:124.0	Pācittiya 59. Vikappana	124	
PA_pm_bu:124.1	Yo pana bhikkhu bhikkhussa vā bhikkhuniyā vā sikkhamānāya vā sāmaṇerassa vā sāmaṇeriyā vā sāmaṁ cīvaraṁ vikappetvā appaccuddhāraṇaṁ paribhuñjeyya, pācittiyaṁ.	124	
PA_pm_bu:125.0	Pācittiya 60. Apanidhāna	125	
PA_pm_bu:125.1	Yo pana bhikkhu bhikkhussa pattaṁ vā cīvaraṁ vā nisīdanaṁ vā sūcigharaṁ vā kāyabandhanaṁ vā apanidheyya vā apanidhāpeyya vā antamaso hasāpekkhopi, pācittiyaṁ.	125	
PA_pm_bu:125.2	Surāpānavaggo chaṭṭho	125	
PA_pm_bu:126.0.1	Chapter 7. Sappāṇa	126	
PA_pm_bu:126.0.2	Pācittiya 61. Sañcicca	126	
PA_pm_bu:126.1	Yo pana bhikkhu sañcicca pāṇaṁ jīvitā voropeyya, pācittiyaṁ.	126	
PA_pm_bu:127.0	Pācittiya 62. Sappāṇaka	127	
PA_pm_bu:127.1	Yo pana bhikkhu jānaṁ sappāṇakaṁ udakaṁ paribhuñjeyya, pācittiyaṁ.	127	
PA_pm_bu:128.0	Pācittiya 63. Ukkoṭana	128	
PA_pm_bu:128.1	Yo pana bhikkhu jānaṁ yathādhammaṁ nihatādhikaraṇaṁ punakammāya ukkoṭeyya, pācittiyaṁ.	128	
PA_pm_bu:129.0	Pācittiya 64. Duṭṭhulla	129	
PA_pm_bu:129.1	Yo pana bhikkhu bhikkhussa jānaṁ duṭṭhullaṁ āpattiṁ paṭicchādeyya, pācittiyaṁ.	129	
PA_pm_bu:130.0	Pācittiya 65. Ūnavīsativassa	130	
PA_pm_bu:130.1	Yo pana bhikkhu jānaṁ ūnavīsativassaṁ puggalaṁ upasampādeyya, so ca puggalo anupasampanno, te ca bhikkhū gārayhā, idaṁ tasmiṁ pācittiyaṁ.	130	
PA_pm_bu:131.0	Pācittiya 66. Theyyasattha	131	
PA_pm_bu:131.1	Yo pana bhikkhu jānaṁ theyyasatthena saddhiṁ saṁvidhāya ekaddhānamaggaṁ paṭipajjeyya antamaso gāmantarampi, pācittiyaṁ.	131	
PA_pm_bu:132.0	Pācittiya 67. Saṁvidhāna	132	
PA_pm_bu:132.1	Yo pana bhikkhu mātugāmena saddhiṁ saṁvidhāya ekaddhānamaggaṁ paṭipajjeyya antamaso gāmantarampi, pācittiyaṁ.	132	
PA_pm_bu:133.0	Pācittiya 68. Ariṭṭha	133	
PA_pm_bu:133.1	Yo pana bhikkhu evaṁ vadeyya	133	
PA_pm_bu:133.2	“tathāhaṁ bhagavatā dhammaṁ desitaṁ ājānāmi, yathā yeme antarāyikā dhammā vuttā bhagavatā, te paṭisevato nālaṁ antarāyāyā”ti,	133	
PA_pm_bu:133.3	so bhikkhu bhikkhūhi evamassa vacanīyo	133	
PA_pm_bu:133.4	“māyasmā evaṁ avaca, mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya,	133	
PA_pm_bu:133.5	anekapariyāyenāvuso antarāyikā dhammā antarāyikā vuttā bhagavatā, alañca pana te paṭisevato antarāyāyā”ti.	133	
PA_pm_bu:133.6	Evañca so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaṁ samanubhāsitabbo tassa paṭinissaggāya.	133	
PA_pm_bu:133.7	Yāvatatiyañce samanubhāsiyamāno taṁ paṭinissajjeyya, iccetaṁ kusalaṁ.	133	
PA_pm_bu:133.8	No ce paṭinissajjeyya, pācittiyaṁ.	133	
PA_pm_bu:134.0	Pācittiya 69. Ukkhittasambhoga	134	
PA_pm_bu:134.1	Yo pana bhikkhu jānaṁ tathāvādinā bhikkhunā akaṭānudhammena taṁ diṭṭhiṁ appaṭinissaṭṭhena saddhiṁ sambhuñjeyya vā, saṁvaseyya vā, saha vā seyyaṁ kappeyya, pācittiyaṁ.	134	
PA_pm_bu:135.0	Pācittiya 70. Kaṇṭaka	135	
PA_pm_bu:135.1	Samaṇuddesopi ce evaṁ vadeyya	135	
PA_pm_bu:135.2	“tathāhaṁ bhagavatā dhammaṁ desitaṁ ājānāmi, yathā yeme antarāyikā dhammā vuttā bhagavatā, te paṭisevato nālaṁ antarāyāyā”ti,	135	
PA_pm_bu:135.3	so samaṇuddeso bhikkhūhi evamassa vacanīyo	135	
PA_pm_bu:135.4	“māvuso, samaṇuddesa evaṁ avaca, mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya,	135	
PA_pm_bu:135.5	anekapariyāyenāvuso, samaṇuddesa antarāyikā dhammā antarāyikā vuttā bhagavatā, alañca pana te paṭisevato antarāyāyā”ti,	135	
PA_pm_bu:135.6	evañca so samaṇuddeso bhikkhūhi vuccamāno tatheva paggaṇheyya, so samaṇuddeso bhikkhūhi evamassa vacanīyo	135	
PA_pm_bu:135.7	“ajjatagge te, āvuso, samaṇuddesa na ceva so bhagavā satthā apadisitabbo,	135	
PA_pm_bu:135.8	yampi caññe samaṇuddesā labhanti bhikkhūhi saddhiṁ dirattatirattaṁ sahaseyyaṁ, sāpi te natthi,	135	
PA_pm_bu:135.9	cara pire, vinassā”ti.	135	
PA_pm_bu:135.10	Yo pana bhikkhu jānaṁ tathānāsitaṁ samaṇuddesaṁ upalāpeyya vā, upaṭṭhāpeyya vā, sambhuñjeyya vā, saha vā seyyaṁ kappeyya, pācittiyaṁ.	135	
PA_pm_bu:135.11	Sappāṇakavaggo sattamo	135	
PA_pm_bu:136.0.1	Chapter 8. Sahadhammika	136	
PA_pm_bu:136.0.2	Pācittiya 71. Sahadhammika	136	
PA_pm_bu:136.1_0	Yo pana bhikkhu bhikkhūhi sahadhammikaṁ vuccamāno evaṁ vadeyya “na tāvāhaṁ, āvuso,	136	
PA_pm_bu:136.1_1	etasmiṁ sikkhāpade sikkhissāmi, yāva na aññaṁ bhikkhuṁ byattaṁ vinayadharaṁ paripucchāmī”ti, pācittiyaṁ.	136	
PA_pm_bu:136.2	Sikkhamānena, bhikkhave, bhikkhunā aññātabbaṁ paripucchitabbaṁ paripañhitabbaṁ, ayaṁ tattha sāmīci.	136	
PA_pm_bu:137.0	Pācittiya 72. Vilekhana	137	
PA_pm_bu:137.1_0	Yo pana bhikkhu pātimokkhe uddissamāne evaṁ vadeyya “kiṁ panimehi khuddānukhuddakehi	137	
PA_pm_bu:137.1_1	sikkhāpadehi uddiṭṭhehi, yāvadeva kukkuccāya vihesāya vilekhāya saṁvattantī”ti, sikkhāpadavivaṇṇake pācittiyaṁ.	137	
PA_pm_bu:138.0	Pācittiya 73. Mohana	138	
PA_pm_bu:138.1	Yo pana bhikkhu anvaddhamāsaṁ pātimokkhe uddissamāne evaṁ vadeyya	138	
PA_pm_bu:138.2	“idāneva kho ahaṁ jānāmi, ayampi kira dhammo suttāgato suttapariyāpanno anvaddhamāsaṁ uddesaṁ āgacchatī”ti.	138	
PA_pm_bu:138.3_0	Tañce bhikkhuṁ aññe bhikkhū jāneyyuṁ nisinnapubbaṁ iminā bhikkhunā dvattikkhattuṁ	138	
PA_pm_bu:138.3_1	pātimokkhe uddissamāne, ko pana vādo bhiyyo, na ca tassa bhikkhuno aññāṇakena mutti	138	
PA_pm_bu:138.3_2	atthi, yañca tattha āpattiṁ āpanno, tañca yathādhammo kāretabbo, uttari cassa moho āropetabbo	138	
PA_pm_bu:138.4	“tassa te, āvuso, alābhā, tassa te dulladdhaṁ, yaṁ tvaṁ pātimokkhe uddissamānena sādhukaṁ aṭṭhiṁ katvā manasi karosī”ti,	138	
PA_pm_bu:138.5	idaṁ tasmiṁ mohanake pācittiyaṁ.	138	
PA_pm_bu:139.0	Pācittiya 74. Pahāra	139	
PA_pm_bu:139.1	Yo pana bhikkhu bhikkhussa kupito anattamano pahāraṁ dadeyya, pācittiyaṁ.	139	
PA_pm_bu:140.0	Pācittiya 75. Talasattika	140	
PA_pm_bu:140.1	Yo pana bhikkhu bhikkhussa kupito anattamano talasattikaṁ uggireyya, pācittiyaṁ.	140	
PA_pm_bu:141.0	Pācittiya 76. Amūlaka	141	
PA_pm_bu:141.1	Yo pana bhikkhu bhikkhuṁ amūlakena saṅghādisesena anuddhaṁseyya, pācittiyaṁ.	141	
PA_pm_bu:142.0	Pācittiya 77. Sañcicca	142	
PA_pm_bu:142.1	Yo pana bhikkhu bhikkhussa sañcicca kukkuccaṁ upadaheyya “itissa muhuttampi aphāsu bhavissatī”ti etadeva paccayaṁ karitvā anaññaṁ, pācittiyaṁ.	142	
PA_pm_bu:143.0	Pācittiya 78. Upassuti	143	
PA_pm_bu:143.1	Yo pana bhikkhu bhikkhūnaṁ bhaṇḍanajātānaṁ kalahajātānaṁ vivādāpannānaṁ upassutiṁ tiṭṭheyya “yaṁ ime bhaṇissanti, taṁ sossāmī”ti etadeva paccayaṁ karitvā anaññaṁ, pācittiyaṁ.	143	
PA_pm_bu:144.0	Pācittiya 79. Kammappaṭibāhana	144	
PA_pm_bu:144.1	Yo pana bhikkhu dhammikānaṁ kammānaṁ chandaṁ datvā pacchā khīyanadhammaṁ āpajjeyya, pācittiyaṁ.	144	
PA_pm_bu:145.0	Pācittiya 80. Chandaṁadatvāgamana	145	
PA_pm_bu:145.1	Yo pana bhikkhu saṅghe vinicchayakathāya vattamānāya chandaṁ adatvā uṭṭhāyāsanā pakkameyya, pācittiyaṁ.	145	
PA_pm_bu:146.0	Pācittiya 81. Dubbala	146	
PA_pm_bu:146.1	Yo pana bhikkhu samaggena saṅghena cīvaraṁ datvā pacchā khīyanadhammaṁ āpajjeyya “yathāsanthutaṁ bhikkhū saṅghikaṁ lābhaṁ pariṇāmentī”ti, pācittiyaṁ.	146	
PA_pm_bu:147.0	Pācittiya 82. Pariṇāmana	147	
PA_pm_bu:147.1	Yo pana bhikkhu jānaṁ saṅghikaṁ lābhaṁ pariṇataṁ puggalassa pariṇāmeyya, pācittiyaṁ.	147	
PA_pm_bu:147.2	Sahadhammikavaggo aṭṭhamo	147	
PA_pm_bu:148.0.1	Chapter 9. Ratana	148	
PA_pm_bu:148.0.2	Pācittiya 83. Antepura	148	
PA_pm_bu:148.1	Yo pana bhikkhu rañño khattiyassa muddhābhisittassa anikkhantarājake aniggataratanake pubbe appaṭisaṁvidito indakhīlaṁ atikkāmeyya, pācittiyaṁ.	148	
PA_pm_bu:149.0	Pācittiya 84. Ratana	149	
PA_pm_bu:149.1	Yo pana bhikkhu ratanaṁ vā ratanasammataṁ vā aññatra ajjhārāmā vā ajjhāvasathā vā uggaṇheyya vā uggaṇhāpeyya vā, pācittiyaṁ.	149	
PA_pm_bu:149.2	Ratanaṁ vā pana bhikkhunā ratanasammataṁ vā ajjhārāme vā ajjhāvasathe vā uggahetvā vā uggahāpetvā vā nikkhipitabbaṁ “yassa bhavissati, so harissatī”ti, ayaṁ tattha sāmīci.	149	
PA_pm_bu:150.0	Pācittiya 85. Vikālagāmappavesana	150	
PA_pm_bu:150.1	Yo pana bhikkhu santaṁ bhikkhuṁ anāpucchāvikāle gāmaṁ paviseyya aññatra tathārūpā accāyikā karaṇīyā, pācittiyaṁ.	150	
PA_pm_bu:151.0	Pācittiya 86. Sūcighara	151	
PA_pm_bu:151.1	Yo pana bhikkhu aṭṭhimayaṁ vā dantamayaṁ vā visāṇamayaṁ vā sūcigharaṁ kārāpeyya, bhedanakaṁ pācittiyaṁ.	151	
PA_pm_bu:152.0	Pācittiya 87. Mañcapīṭha	152	
PA_pm_bu:152.1	Navaṁ pana bhikkhunā mañcaṁ vā pīṭhaṁ vā kārayamānena aṭṭhaṅgulapādakaṁ kāretabbaṁ sugataṅgulena aññatra heṭṭhimāya aṭaniyā. Taṁ atikkāmayato chedanakaṁ pācittiyaṁ.	152	
PA_pm_bu:153.0	Pācittiya 88. Tūlonaddha	153	
PA_pm_bu:153.1	Yo pana bhikkhu mañcaṁ vā pīṭhaṁ vā tūlonaddhaṁ kārāpeyya, uddālanakaṁ pācittiyaṁ.	153	
PA_pm_bu:154.0	Pācittiya 89. Nisīdana	154	
PA_pm_bu:154.1_0	Nisīdanaṁ pana bhikkhunā kārayamānena pamāṇikaṁ kāretabbaṁ, tatridaṁ pamāṇaṁ, dīghaso	154	
PA_pm_bu:154.1_1	dve vidatthiyo sugatavidatthiyā, tiriyaṁ diyaḍḍhaṁ, dasā vidatthi. Taṁ atikkāmayato	154	
PA_pm_bu:154.1_2	chedanakaṁ pācittiyaṁ.	154	
PA_pm_bu:155.0	Pācittiya 90. Kaṇḍuppaṭicchādi	155	
PA_pm_bu:155.1_0	Kaṇḍuppaṭicchādiṁ pana bhikkhunā kārayamānena pamāṇikā kāretabbā, tatridaṁ pamāṇaṁ,	155	
PA_pm_bu:155.1_1	dīghaso catasso vidatthiyo sugatavidatthiyā, tiriyaṁ dve vidatthiyo. Taṁ atikkāmayato	155	
PA_pm_bu:155.1_2	chedanakaṁ pācittiyaṁ.	155	
PA_pm_bu:156.0	Pācittiya 91. Vassikasāṭika	156	
PA_pm_bu:156.1_0	Vassikasāṭikaṁ pana bhikkhunā kārayamānena pamāṇikā kāretabbā, tatridaṁ pamāṇaṁ,	156	
PA_pm_bu:156.1_1	dīghaso cha vidatthiyo sugatavidatthiyā, tiriyaṁ aḍḍhateyyā. Taṁ atikkāmayato chedanakaṁ pācittiyaṁ.	156	
PA_pm_bu:157.0	Pācittiya 92. Nanda	157	
PA_pm_bu:157.1	Yo pana bhikkhu sugatacīvarappamāṇaṁ cīvaraṁ kārāpeyya, atirekaṁ vā, chedanakaṁ pācittiyaṁ.	157	
PA_pm_bu:157.2	Tatridaṁ sugatassa sugatacīvarappamāṇaṁ, dīghaso nava vidatthiyo sugatavidatthiyā, tiriyaṁ cha vidatthiyo, idaṁ sugatassa sugatacīvarapamāṇanti.	157	
PA_pm_bu:157.3	Ratanavaggo navamo	157	
PA_pm_bu:158.1	Uddiṭṭhā kho āyasmanto dvenavuti pācittiyā dhammā.	158	
PA_pm_bu:158.2	Tatthāyasmante pucchāmi, kaccittha parisuddhā,	158	
PA_pm_bu:158.3	dutiyampi pucchāmi, kaccittha parisuddhā,	158	
PA_pm_bu:158.4	tatiyampi pucchāmi, kaccittha parisuddhā,	158	
PA_pm_bu:158.5	parisuddhetthāyasmanto, tasmā tuṇhī, evametaṁ dhārayāmīti.	158	
PA_pm_bu:158.6	Pācittiyā niṭṭhitā	158	
PA_pm_bu:159.0	Pāṭidesanīya	159	
PA_pm_bu:159.1	Ime kho panāyasmanto cattāro pāṭidesanīyā dhammā uddesaṁ āgacchanti.	159	
PA_pm_bu:160.0	Pāṭidesanīya 1. Paṭhamapāṭidesanīya	160	
PA_pm_bu:160.1	Yo pana bhikkhu aññātikāya bhikkhuniyā antaragharaṁ paviṭṭhāya hatthato khādanīyaṁ vā bhojanīyaṁ vā sahatthā paṭiggahetvā khādeyya vā bhuñjeyya vā, paṭidesetabbaṁ tena bhikkhunā	160	
PA_pm_bu:160.2	“gārayhaṁ, āvuso, dhammaṁ āpajjiṁ asappāyaṁ pāṭidesanīyaṁ, taṁ paṭidesemī”ti.	160	
PA_pm_bu:161.0	Pāṭidesanīya 2. Dutiyapāṭidesanīya	161	
PA_pm_bu:161.1_0	Bhikkhū paneva kulesu nimantitā bhuñjanti, tatra ce sā bhikkhunī vosāsamānarūpā ṭhitā	161	
PA_pm_bu:161.1_1	hoti “idha sūpaṁ detha, idha odanaṁ dethā”ti. Tehi bhikkhūhi sā bhikkhunī apasādetabbā	161	
PA_pm_bu:161.1_2	“apasakka tāva bhagini, yāva bhikkhū bhuñjantī”ti. Ekassapi ce bhikkhuno na paṭibhāseyya	161	
PA_pm_bu:161.1_3	taṁ bhikkhuniṁ apasādetuṁ “apasakka tāva bhagini, yāva bhikkhū bhuñjantī”ti, paṭidesetabbaṁ tehi bhikkhūhi	161	
PA_pm_bu:161.2	“gārayhaṁ, āvuso, dhammaṁ āpajjimhā asappāyaṁ pāṭidesanīyaṁ, taṁ paṭidesemā”ti.	161	
PA_pm_bu:162.0	Pāṭidesanīya 3. Tatiyapāṭidesanīya	162	
PA_pm_bu:162.1_0	Yāni kho pana tāni sekkhasammatāni kulāni, yo pana bhikkhu tathārūpesu sekkhasammatesu	162	
PA_pm_bu:162.1_1	kulesu pubbe animantito agilāno khādanīyaṁ vā, bhojanīyaṁ vā sahatthā paṭiggahetvā	162	
PA_pm_bu:162.1_2	khādeyya vā, bhuñjeyya vā, paṭidesetabbaṁ tena bhikkhunā	162	
PA_pm_bu:162.2	“gārayhaṁ, āvuso, dhammaṁ āpajjiṁ asappāyaṁ pāṭidesanīyaṁ, taṁ paṭidesemī”ti.	162	
PA_pm_bu:163.0	Pāṭidesanīya 4. Catutthapāṭidesanīya	163	
PA_pm_bu:163.1_0	Yāni kho pana tāni āraññakāni senāsanāni sāsaṅkasammatāni sappaṭibhayāni, yo pana	163	
PA_pm_bu:163.1_1	bhikkhu tathārūpesu senāsanesu pubbe appaṭisaṁviditaṁ khādanīyaṁ vā, bhojanīyaṁ vā	163	
PA_pm_bu:163.1_2	ajjhārāme sahatthā paṭiggahetvā agilāno khādeyya vā, bhuñjeyya vā, paṭidesetabbaṁ tena bhikkhunā	163	
PA_pm_bu:163.2	“gārayhaṁ, āvuso, dhammaṁ āpajjiṁ asappāyaṁ pāṭidesanīyaṁ, taṁ paṭidesemī”ti.	163	
PA_pm_bu:164.1	Uddiṭṭhā kho āyasmanto cattāro pāṭidesanīyā dhammā.	164	
PA_pm_bu:164.2	Tatthāyasmante pucchāmi, kaccittha parisuddhā,	164	
PA_pm_bu:164.3	dutiyampi pucchāmi, kaccittha parisuddhā,	164	
PA_pm_bu:164.4	tatiyampi pucchāmi, kaccittha parisuddhā,	164	
PA_pm_bu:164.5	parisuddhetthāyasmanto, tasmā tuṇhī, evametaṁ dhārayāmīti.	164	
PA_pm_bu:164.6	Pāṭidesanīyā niṭṭhitā	164	
PA_pm_bu:165.0	Sekhiya	165	
PA_pm_bu:165.1	Ime kho panāyasmanto sekhiyā dhammā uddesaṁ āgacchanti.	165	
PA_pm_bu:166.0.1	Chapter 1. Parimaṇḍala	166	
PA_pm_bu:166.0.2	Sekhiya 1. Parimaṇḍala	166	
PA_pm_bu:166.1	Parimaṇḍalaṁ nivāsessāmīti sikkhā karaṇīyā.	166	
PA_pm_bu:167.0	Sekhiya 2.	167	
PA_pm_bu:167.1	Parimaṇḍalaṁ pārupissāmīti sikkhā karaṇīyā.	167	
PA_pm_bu:168.0	Sekhiya 3. Suppaṭicchanna	168	
PA_pm_bu:168.1	Suppaṭicchanno antaraghare gamissāmīti sikkhā karaṇīyā.	168	
PA_pm_bu:169.0	Sekhiya 4.	169	
PA_pm_bu:169.1	Suppaṭicchanno antaraghare nisīdissāmīti sikkhā karaṇīyā.	169	
PA_pm_bu:170.0	Sekhiya 5. Susaṁvuta	170	
PA_pm_bu:170.1	Susaṁvuto antaraghare gamissāmīti sikkhā karaṇīyā.	170	
PA_pm_bu:171.0	Sekhiya 6.	171	
PA_pm_bu:171.1	Susaṁvuto antaraghare nisīdissāmīti sikkhā karaṇīyā.	171	
PA_pm_bu:172.0	Sekhiya 7. Okkhittacakkhu	172	
PA_pm_bu:172.1	Okkhittacakkhu antaraghare gamissāmīti sikkhā karaṇīyā.	172	
PA_pm_bu:173.0	Sekhiya 8.	173	
PA_pm_bu:173.1	Okkhittacakkhu antaraghare nisīdissāmīti sikkhā karaṇīyā.	173	
PA_pm_bu:174.0	Sekhiya 9. Ukkhittaka	174	
PA_pm_bu:174.1	Na ukkhittakāya antaraghare gamissāmīti sikkhā karaṇīyā.	174	
PA_pm_bu:175.0	Sekhiya 10.	175	
PA_pm_bu:175.1	Na ukkhittakāya antaraghare nisīdissāmīti sikkhā karaṇīyā.	175	
PA_pm_bu:175.2	Parimaṇḍalavaggo paṭhamo	175	
PA_pm_bu:176.0.1	Chapter 2. Ujjagghika	176	
PA_pm_bu:176.0.2	Sekhiya 11. Ujjagghika	176	
PA_pm_bu:177.1	Na ujjagghikāya antaraghare gamissāmīti sikkhā karaṇīyā.	177	
PA_pm_bu:178.0	Sekhiya 12.	178	
PA_pm_bu:178.1	Na ujjagghikāya antaraghare nisīdissāmīti sikkhā karaṇīyā.	178	
PA_pm_bu:179.0	Sekhiya 13. Uccasadda	179	
PA_pm_bu:179.1	Appasaddo antaraghare gamissāmīti sikkhā karaṇīyā.	179	
PA_pm_bu:180.0	Sekhiya 14.	180	
PA_pm_bu:180.1	Appasaddo antaraghare nisīdissāmīti sikkhā karaṇīyā.	180	
PA_pm_bu:181.0	Sekhiya 15. Kāyappacālaka	181	
PA_pm_bu:181.1	Na kāyappacālakaṁ antaraghare gamissāmīti sikkhā karaṇīyā.	181	
PA_pm_bu:182.0	Sekhiya 16.	182	
PA_pm_bu:182.1	Na kāyappacālakaṁ antaraghare nisīdissāmīti sikkhā karaṇīyā.	182	
PA_pm_bu:183.0	Sekhiya 17. Bāhuppacālaka	183	
PA_pm_bu:183.1	Na bāhuppacālakaṁ antaraghare gamissāmīti sikkhā karaṇīyā.	183	
PA_pm_bu:184.0	Sekhiya 18.	184	
PA_pm_bu:184.1	Na bāhuppacālakaṁ antaraghare nisīdissāmīti sikkhā karaṇīyā.	184	
PA_pm_bu:185.0	Sekhiya 19. Sīsappacālaka	185	
PA_pm_bu:185.1	Na sīsappacālakaṁ antaraghare gamissāmīti sikkhā karaṇīyā.	185	
PA_pm_bu:186.0	Sekhiya 20.	186	
PA_pm_bu:186.1	Na sīsappacālakaṁ antaraghare nisīdissāmīti sikkhā karaṇīyā.	186	
PA_pm_bu:186.2	Ujjagghikavaggo dutiyo	186	
PA_pm_bu:187.0.1	Chapter 3. Khambhakata	187	
PA_pm_bu:187.0.2	Sekhiya 21. Khambhakata	187	
PA_pm_bu:187.1	Na khambhakato antaraghare gamissāmīti sikkhā karaṇīyā.	187	
PA_pm_bu:188.0	Sekhiya 22.	188	
PA_pm_bu:188.1	Na khambhakato antaraghare nisīdissāmīti sikkhā karaṇīyā.	188	
PA_pm_bu:189.0	Sekhiya 23. Oguṇṭhita	189	
PA_pm_bu:189.1	Na oguṇṭhito antaraghare gamissāmīti sikkhā karaṇīyā.	189	
PA_pm_bu:190.0	Sekhiya 24.	190	
PA_pm_bu:191.1	Na oguṇṭhito antaraghare nisīdissāmīti sikkhā karaṇīyā.	191	
PA_pm_bu:192.0	Sekhiya 25. Ukkuṭika	192	
PA_pm_bu:192.1	Na ukkuṭikāya antaraghare gamissāmīti sikkhā karaṇīyā.	192	
PA_pm_bu:193.0	Sekhiya 26. Pallatthika	193	
PA_pm_bu:193.1	Na pallatthikāya antaraghare nisīdissāmīti sikkhā karaṇīyā.	193	
PA_pm_bu:194.0	Sekhiya 27. Sakkaccapaṭiggahaṇa	194	
PA_pm_bu:194.1	Sakkaccaṁ piṇḍapātaṁ paṭiggahessāmīti sikkhā karaṇīyā.	194	
PA_pm_bu:195.0	Sekhiya 28. Pattasaññīpaṭiggahaṇa	195	
PA_pm_bu:195.1	Pattasaññī piṇḍapātaṁ paṭiggahessāmīti sikkhā karaṇīyā.	195	
PA_pm_bu:196.0	Sekhiya 29. Samasūpakapaṭiggahaṇa	196	
PA_pm_bu:196.1	Samasūpakaṁ piṇḍapātaṁ paṭiggahessāmīti sikkhā karaṇīyā.	196	
PA_pm_bu:197.0	Sekhiya 30. Samatittika	197	
PA_pm_bu:197.1	Samatittikaṁ piṇḍapātaṁ paṭiggahessāmīti sikkhā karaṇīyā.	197	
PA_pm_bu:198.2	Khambhakatavaggo tatiyo	198	
PA_pm_bu:199.0.1	Chapter 4. Sakkacca	199	
PA_pm_bu:199.0.2	Sekhiya 31. Sakkaccabhuñjana	199	
PA_pm_bu:199.1	Sakkaccaṁ piṇḍapātaṁ bhuñjissāmīti sikkhā karaṇīyā.	199	
PA_pm_bu:200.0	Sekhiya 32. Pattasaññībhuñjana	200	
PA_pm_bu:200.1	Pattasaññī piṇḍapātaṁ bhuñjissāmīti sikkhā karaṇīyā.	200	
PA_pm_bu:201.0	Sekhiya 33. Sapadāna	201	
PA_pm_bu:201.1	Sapadānaṁ piṇḍapātaṁ bhuñjissāmīti sikkhā karaṇīyā.	201	
PA_pm_bu:202.0	Sekhiya 34. Samasūpaka	202	
PA_pm_bu:202.1	Samasūpakaṁ piṇḍapātaṁ bhuñjissāmīti sikkhā karaṇīyā.	202	
PA_pm_bu:203.0	Sekhiya 35. Nathūpakata	203	
PA_pm_bu:203.1	Na thūpakato omadditvā piṇḍapātaṁ bhuñjissāmīti sikkhā karaṇīyā.	203	
PA_pm_bu:204.0	Sekhiya 36. Odanappaṭicchādana	204	
PA_pm_bu:204.1	Na sūpaṁ vā byañjanaṁ vā odanena paṭicchādessāmi bhiyyokamyataṁ upādāyāti sikkhā karaṇīyā.	204	
PA_pm_bu:205.0	Sekhiya 37. Sūpodanaviññatti	205	
PA_pm_bu:205.1	Na sūpaṁ vā odanaṁ vā agilāno attano atthāya viññāpetvā bhuñjissāmīti sikkhā karaṇīyā.	205	
PA_pm_bu:206.0	Sekhiya 38. Ujjhānasaññī	206	
PA_pm_bu:206.1	Na ujjhānasaññī paresaṁ pattaṁ olokessāmīti sikkhā karaṇīyā.	206	
PA_pm_bu:207.0	Sekhiya 39. Kabaḷa	207	
PA_pm_bu:207.1	Nātimahantaṁ kabaḷaṁ karissāmīti sikkhā karaṇīyā.	207	
PA_pm_bu:208.0	Sekhiya 40. Ālopa	208	
PA_pm_bu:208.1	Parimaṇḍalaṁ ālopaṁ karissāmīti sikkhā karaṇīyā.	208	
PA_pm_bu:208.2	Sakkaccavaggo catuttho	208	
PA_pm_bu:209.0.1	Chapter 5. Kabaḷa	209	
PA_pm_bu:209.0.2	Sekhiya 41. Anāhaṭa	209	
PA_pm_bu:209.1	Na anāhaṭe kabaḷe mukhadvāraṁ vivarissāmīti sikkhā karaṇīyā.	209	
PA_pm_bu:210.0	Sekhiya 42. Bhuñjamāna	210	
PA_pm_bu:210.1	Na bhuñjamāno sabbahatthaṁ mukhe pakkhipissāmīti sikkhā karaṇīyā.	210	
PA_pm_bu:211.0	Sekhiya 43. Sakabaḷa	211	
PA_pm_bu:211.1	Na sakabaḷena mukhena byāharissāmīti sikkhā karaṇīyā.	211	
PA_pm_bu:212.0	Sekhiya 44. Piṇḍukkhepaka	212	
PA_pm_bu:212.1	Na piṇḍukkhepakaṁ bhuñjissāmīti sikkhā karaṇīyā.	212	
PA_pm_bu:213.0	Sekhiya 45. Kabaḷāvacchedaka	213	
PA_pm_bu:213.1	Na kabaḷāvacchedakaṁ bhuñjissāmīti sikkhā karaṇīyā.	213	
PA_pm_bu:214.0	Sekhiya 46. Avagaṇḍakāraka	214	
PA_pm_bu:214.1	Na avagaṇḍakārakaṁ bhuñjissāmīti sikkhā karaṇīyā.	214	
PA_pm_bu:215.0	Sekhiya 47. Hatthaniddhunaka	215	
PA_pm_bu:215.1	Na hatthaniddhunakaṁ bhuñjissāmīti sikkhā karaṇīyā.	215	
PA_pm_bu:216.0	Sekhiya 48. Sitthāvakāraka	216	
PA_pm_bu:216.1	Na sitthāvakārakaṁ bhuñjissāmīti sikkhā karaṇīyā.	216	
PA_pm_bu:217.0	Sekhiya 49. Jivhānicchāraka	217	
PA_pm_bu:217.1	Na jivhānicchārakaṁ bhuñjissāmīti sikkhā karaṇīyā.	217	
PA_pm_bu:218.0	Sekhiya 50. Capucapukāraka	218	
PA_pm_bu:218.1	Na capucapukārakaṁ bhuñjissāmīti sikkhā karaṇīyā.	218	
PA_pm_bu:218.2	Kabaḷavaggo pañcamo	218	
PA_pm_bu:219.0.1	Chapter 6. Surusuru	219	
PA_pm_bu:219.0.2	Sekhiya 51. Surusurukāraka	219	
PA_pm_bu:219.1	Na surusurukārakaṁ bhuñjissāmīti sikkhā karaṇīyā.	219	
PA_pm_bu:220.0	Sekhiya 52. Hatthanillehaka	220	
PA_pm_bu:220.1	Na hatthanillehakaṁ bhuñjissāmīti sikkhā karaṇīyā.	220	
PA_pm_bu:221.0	Sekhiya 53. Pattanillehaka	221	
PA_pm_bu:221.1	Na pattanillehakaṁ bhuñjissāmīti sikkhā karaṇīyā.	221	
PA_pm_bu:222.0	Sekhiya 54. Oṭṭhanillehaka	222	
PA_pm_bu:222.1	Na oṭṭhanillehakaṁ bhuñjissāmīti sikkhā karaṇīyā.	222	
PA_pm_bu:223.0	Sekhiya 55. Sāmisa	223	
PA_pm_bu:223.1	Na sāmisena hatthena pānīyathālakaṁ paṭiggahessāmīti sikkhā karaṇīyā.	223	
PA_pm_bu:224.0	Sekhiya 56. Sasitthaka	224	
PA_pm_bu:224.1	Na sasitthakaṁ pattadhovanaṁ antaraghare chaḍḍessāmīti sikkhā karaṇīyā.	224	
PA_pm_bu:225.0	Sekhiya 57. Chattapāṇi	225	
PA_pm_bu:225.1	Na chattapāṇissa agilānassa dhammaṁ desessāmīti sikkhā karaṇīyā.	225	
PA_pm_bu:226.0	Sekhiya 58. Daṇḍapāṇi	226	
PA_pm_bu:226.1	Na daṇḍapāṇissa agilānassa dhammaṁ desessāmīti sikkhā karaṇīyā.	226	
PA_pm_bu:227.0	Sekhiya 59. Satthapāṇi	227	
PA_pm_bu:227.1	Na satthapāṇissa agilānassa dhammaṁ desessāmīti sikkhā karaṇīyā.	227	
PA_pm_bu:228.0	Sekhiya 60. Āvudhapāṇi	228	
PA_pm_bu:228.1	Na āvudhapāṇissa agilānassa dhammaṁ desessāmīti sikkhā karaṇīyā.	228	
PA_pm_bu:228.2	Surusuruvaggo chaṭṭho	228	
PA_pm_bu:229.0.1	Chapter 7. Pāduka	229	
PA_pm_bu:229.0.2	Sekhiya 61. Pāduka	229	
PA_pm_bu:229.1	Na pādukāruḷhassa agilānassa dhammaṁ desessāmīti sikkhā karaṇīyā.	229	
PA_pm_bu:230.0	Sekhiya 62. Upāhana	230	
PA_pm_bu:230.1	Na upāhanāruḷhassa agilānassa dhammaṁ desessāmīti sikkhā karaṇīyā.	230	
PA_pm_bu:231.0	Sekhiya 63. Yāna	231	
PA_pm_bu:231.1	Na yānagatassa agilānassa dhammaṁ desessāmīti sikkhā karaṇīyā.	231	
PA_pm_bu:232.0	Sekhiya 64. Sayana	232	
PA_pm_bu:232.1	Na sayanagatassa agilānassa dhammaṁ desessāmīti sikkhā karaṇīyā.	232	
PA_pm_bu:233.0	Sekhiya 65. Pallatthika	233	
PA_pm_bu:233.1	Na pallatthikāya nisinnassa agilānassa dhammaṁ desessāmīti sikkhā karaṇīyā.	233	
PA_pm_bu:234.0	Sekhiya 66. Veṭhita	234	
PA_pm_bu:234.1	Na veṭhitasīsassa agilānassa dhammaṁ desessāmīti sikkhā karaṇīyā.	234	
PA_pm_bu:235.0	Sekhiya 67. Oguṇṭhita	235	
PA_pm_bu:235.1	Na oguṇṭhitasīsassa agilānassa dhammaṁ desessāmīti sikkhā karaṇīyā.	235	
PA_pm_bu:236.0	Sekhiya 68. Chamā	236	
PA_pm_bu:236.1	Na chamāyaṁ nisīditvā āsane nisinnassa agilānassa dhammaṁ desessāmīti sikkhā karaṇīyā.	236	
PA_pm_bu:237.0	Sekhiya 69. Nīcāsana	237	
PA_pm_bu:237.1	Na nīce āsane nisīditvā ucce āsane nisinnassa agilānassa dhammaṁ desessāmīti sikkhā karaṇīyā.	237	
PA_pm_bu:238.0	Sekhiya 70. Ṭhita	238	
PA_pm_bu:238.1	Na ṭhito nisinnassa agilānassa dhammaṁ desessāmīti sikkhā karaṇīyā.	238	
PA_pm_bu:239.0	Sekhiya 71. Pacchatogamana	239	
PA_pm_bu:239.1	Na pacchato gacchanto purato gacchantassa agilānassa dhammaṁ desessāmīti sikkhā karaṇīyā.	239	
PA_pm_bu:240.0	Sekhiya 72. Uppathenagamana	240	
PA_pm_bu:240.1	Na uppathena gacchanto pathena gacchantassa agilānassa dhammaṁ desessāmīti sikkhā karaṇīyā.	240	
PA_pm_bu:241.0	Sekhiya 73. Ṭhitouccāra	241	
PA_pm_bu:241.1	Na ṭhito agilāno uccāraṁ vā passāvaṁ vā karissāmīti sikkhā karaṇīyā.	241	
PA_pm_bu:242.0	Sekhiya 74. Hariteuccāra	242	
PA_pm_bu:242.1	Na harite agilāno uccāraṁ vā passāvaṁ vā kheḷaṁ vā karissāmīti sikkhā karaṇīyā.	242	
PA_pm_bu:243.0	Sekhiya 75. Udakeuccāra	243	
PA_pm_bu:243.1	Na udake agilāno uccāraṁ vā passāvaṁ vā kheḷaṁ vā karissāmīti sikkhā karaṇīyā.	243	
PA_pm_bu:243.2	Pādukavaggo sattamo	243	
PA_pm_bu:244.1	Uddiṭṭhā kho āyasmanto sekhiyā dhammā.	244	
PA_pm_bu:244.2	Tatthāyasmante pucchāmi, kaccittha parisuddhā,	244	
PA_pm_bu:244.3	dutiyampi pucchāmi, kaccittha parisuddhā,	244	
PA_pm_bu:244.4	tatiyampi pucchāmi, kaccittha parisuddhā,	244	
PA_pm_bu:244.5	parisuddhetthāyasmanto, tasmā tuṇhī, evametaṁ dhārayāmīti.	244	
PA_pm_bu:244.6	Sekhiyā niṭṭhitā	244	
PA_pm_bu:245.0	Adhikaraṇasamathā	245	
PA_pm_bu:245.1	Ime kho panāyasmanto satta adhikaraṇasamathā dhammā uddesaṁ āgacchanti.	245	
PA_pm_bu:246.1	Uppannuppannānaṁ adhikaraṇānaṁ samathāya vūpasamāya:	246	
PA_pm_bu:247.0	Adhikaraṇasamatha 1	247	
PA_pm_bu:247.1	Sammukhāvinayo dātabbo.	247	
PA_pm_bu:248.0	Adhikaraṇasamatha 2	248	
PA_pm_bu:248.1	Sativinayo dātabbo.	248	
PA_pm_bu:249.0	Adhikaraṇasamatha 3	249	
PA_pm_bu:249.1	Amūḷhavinayo dātabbo.	249	
PA_pm_bu:250.0	Adhikaraṇasamatha 4	250	
PA_pm_bu:250.1	Paṭiññāya kāretabbaṁ.	250	
PA_pm_bu:251.0	Adhikaraṇasamatha 5	251	
PA_pm_bu:251.1	Yebhuyyasikā.	251	
PA_pm_bu:252.0	Adhikaraṇasamatha 6	252	
PA_pm_bu:252.1	Tassapāpiyasikā.	252	
PA_pm_bu:253.0	Adhikaraṇasamatha 7	253	
PA_pm_bu:253.1	Tiṇavatthārakoti.	253	
PA_pm_bu:254.1	Uddiṭṭhā kho āyasmanto satta adhikaraṇasamathā dhammā.	254	
PA_pm_bu:254.2	Tatthāyasmante pucchāmi, kaccittha parisuddhā,	254	
PA_pm_bu:254.3	dutiyampi pucchāmi, kaccittha parisuddhā,	254	
PA_pm_bu:254.4	tatiyampi pucchāmi, kaccittha parisuddhā,	254	
PA_pm_bu:254.5	parisuddhetthāyasmanto, tasmā tuṇhī, evametaṁ dhārayāmīti.	254	
PA_pm_bu:254.6	Adhikaraṇasamathā niṭṭhitā	254	
PA_pm_bu:255.0	Conclusion	255	
PA_pm_bu:255.1	Uddiṭṭhaṁ kho āyasmanto nidānaṁ,	255	
PA_pm_bu:255.2	uddiṭṭhā cattāro pārājikā dhammā,	255	
PA_pm_bu:255.3	uddiṭṭhā terasa saṅghādisesā dhammā,	255	
PA_pm_bu:255.4	uddiṭṭhā dve aniyatā dhammā,	255	
PA_pm_bu:255.5	uddiṭṭhā tiṁsa nissaggiyā pācittiyā dhammā,	255	
PA_pm_bu:255.6	uddiṭṭhā dvenavuti pācittiyā dhammā,	255	
PA_pm_bu:255.7	uddiṭṭhā cattāro pāṭidesanīyā dhammā,	255	
PA_pm_bu:255.8	uddiṭṭhā sekhiyā dhammā,	255	
PA_pm_bu:255.9	uddiṭṭhā satta adhikaraṇasamathā dhammā.	255	
PA_pm_bu:255.10	Ettakaṁ tassa bhagavato suttāgataṁ suttapariyāpannaṁ anvaddhamāsaṁ uddesaṁ āgacchati.	255	
PA_pm_bu:255.11	Tattha sabbeheva samaggehi sammodamānehi avivadamānehi sikkhitabbanti.	255	
PA_pm_bu:255.12	Vitthāruddeso pañcamo.	255	
PA_pm_bu:255.13	Bhikkhupātimokkhaṁ niṭṭhitaṁ	255	
PA_pm_bu:255.14	Namo tassa bhagavato arahato sammāsambuddhassa	255	
