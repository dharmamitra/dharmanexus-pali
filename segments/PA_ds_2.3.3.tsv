segmentnr	original	folio	analyzed
PA_ds_2.3.3:0.1	Dhammasaṅgaṇī	0	
PA_ds_2.3.3:0.2	2 Niddesa	0	
PA_ds_2.3.3:0.3	2.3 Nikkhepakaṇḍa	0	
PA_ds_2.3.3:0.4	2.3.3. Suttantikadukanikkhepa	0	
PA_ds_2.3.3:1.0	2.3.3.1. Vijjābhāgīduka	1	
PA_ds_2.3.3:1.1	Katame dhammā vijjābhāgino?	1	
PA_ds_2.3.3:1.2	Vijjāya sampayuttakā dhammā—	1	
PA_ds_2.3.3:1.3	ime dhammā vijjābhāgino.	1	
PA_ds_2.3.3:2.1	Katame dhammā avijjābhāgino?	2	
PA_ds_2.3.3:2.2	Avijjāya sampayuttakā dhammā—	2	
PA_ds_2.3.3:2.3	ime dhammā avijjābhāgino.	2	
PA_ds_2.3.3:3.0	2.3.3.2. Vijjūpamaduka	3	
PA_ds_2.3.3:3.1	Katame dhammā vijjūpamā?	3	
PA_ds_2.3.3:3.2	Heṭṭhimesu tīsu ariyamaggesu paññā—	3	
PA_ds_2.3.3:3.3	ime dhammā vijjūpamā.	3	
PA_ds_2.3.3:4.1	Katame dhammā vajirūpamā?	4	
PA_ds_2.3.3:4.2	Upariṭṭhime arahattamagge paññā—	4	
PA_ds_2.3.3:4.3	ime dhammā vajirūpamā.	4	
PA_ds_2.3.3:5.0	2.3.3.3. Bāladuka	5	
PA_ds_2.3.3:5.1	Katame dhammā bālā?	5	
PA_ds_2.3.3:5.2	Ahirīkañca anottappañca—	5	
PA_ds_2.3.3:5.3	ime dhammā bālā.	5	
PA_ds_2.3.3:5.4	Sabbepi akusalā dhammā bālā.	5	
PA_ds_2.3.3:6.1	Katame dhammā paṇḍitā?	6	
PA_ds_2.3.3:6.2	Hirī ca ottappañca—	6	
PA_ds_2.3.3:6.3	ime dhammā paṇḍitā.	6	
PA_ds_2.3.3:6.4	Sabbepi kusalā dhammā paṇḍitā.	6	
PA_ds_2.3.3:7.0	2.3.3.4. Kaṇhaduka	7	
PA_ds_2.3.3:7.1	Katame dhammā kaṇhā?	7	
PA_ds_2.3.3:7.2	Ahirīkañca anottappañca—	7	
PA_ds_2.3.3:7.3	ime dhammā kaṇhā.	7	
PA_ds_2.3.3:7.4	Sabbepi akusalā dhammā kaṇhā.	7	
PA_ds_2.3.3:8.1	Katame dhammā sukkā?	8	
PA_ds_2.3.3:8.2	Hirī ca ottappañca—	8	
PA_ds_2.3.3:8.3	ime dhammā sukkā?	8	
PA_ds_2.3.3:8.4	Sabbepi kusalā dhammā sukkā.	8	
PA_ds_2.3.3:9.0	2.3.3.5. Tapanīyaduka	9	
PA_ds_2.3.3:9.1	Katame dhammā tapanīyā?	9	
PA_ds_2.3.3:9.2	Kāyaduccaritaṁ, vacīduccaritaṁ, manoduccaritaṁ—	9	
PA_ds_2.3.3:9.3	ime dhammā tapanīyā.	9	
PA_ds_2.3.3:9.4	Sabbepi akusalā dhammā tapanīyā.	9	
PA_ds_2.3.3:10.1	Katame dhammā atapanīyā?	10	
PA_ds_2.3.3:10.2	Kāyasucaritaṁ, vacīsucaritaṁ, manosucaritaṁ—	10	
PA_ds_2.3.3:10.3	ime dhammā atapanīyā.	10	
PA_ds_2.3.3:10.4	Sabbepi kusalā dhammā atapanīyā.	10	
PA_ds_2.3.3:11.0	2.3.3.6. Adhivacanaduka	11	
PA_ds_2.3.3:11.1	Katame dhammā adhivacanā?	11	
PA_ds_2.3.3:11.2	Yā tesaṁ tesaṁ dhammānaṁ saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpo—	11	
PA_ds_2.3.3:11.3	ime dhammā adhivacanā.	11	
PA_ds_2.3.3:12.1	Sabbeva dhammā adhivacanapathā.	12	
PA_ds_2.3.3:13.0	2.3.3.7. Niruttiduka	13	
PA_ds_2.3.3:13.1	Katame dhammā nirutti?	13	
PA_ds_2.3.3:13.2	Yā tesaṁ tesaṁ dhammānaṁ saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpo—	13	
PA_ds_2.3.3:13.3	ime dhammā nirutti.	13	
PA_ds_2.3.3:14.1	Sabbeva dhammā niruttipathā.	14	
PA_ds_2.3.3:15.0	2.3.3.8. Paññattiduka	15	
PA_ds_2.3.3:15.1	Katame dhammā paññatti?	15	
PA_ds_2.3.3:15.2	Yā tesaṁ tesaṁ dhammānaṁ saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpo—	15	
PA_ds_2.3.3:15.3	ime dhammā paññatti.	15	
PA_ds_2.3.3:16.1	Sabbeva dhammā paññattipathā.	16	
PA_ds_2.3.3:17.0	2.3.3.9. Nāmaduka	17	
PA_ds_2.3.3:17.1	Tattha katamaṁ nāmaṁ?	17	
PA_ds_2.3.3:17.2	Vedanākkhandho, saññākkhandho, saṅkhārakkhandho, viññāṇakkhandho, asaṅkhatā ca dhātu—	17	
PA_ds_2.3.3:17.3	idaṁ vuccati nāmaṁ.	17	
PA_ds_2.3.3:18.1	Tattha katamaṁ rūpaṁ?	18	
PA_ds_2.3.3:18.2	Cattāro ca mahābhūtā, catunnañca mahābhūtānaṁ upādāya rūpaṁ—	18	
PA_ds_2.3.3:18.3	idaṁ vuccati rūpaṁ.	18	
PA_ds_2.3.3:19.0	2.3.3.10. Avijjāduka	19	
PA_ds_2.3.3:19.1	Tattha katamā avijjā?	19	
PA_ds_2.3.3:19.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	19	
PA_ds_2.3.3:19.3	ayaṁ vuccati avijjā.	19	
PA_ds_2.3.3:20.1	Tattha katamā bhavataṇhā?	20	
PA_ds_2.3.3:20.2	Yo bhavesu bhavachando …pe… bhavajjhosānaṁ—	20	
PA_ds_2.3.3:20.3	ayaṁ vuccati bhavataṇhā.	20	
PA_ds_2.3.3:21.0	2.3.3.11. Bhavadiṭṭhiduka	21	
PA_ds_2.3.3:21.1	Tattha katamā bhavadiṭṭhi?	21	
PA_ds_2.3.3:21.2	Bhavissati attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—	21	
PA_ds_2.3.3:21.3	ayaṁ vuccati bhavadiṭṭhi.	21	
PA_ds_2.3.3:22.1	Tattha katamā vibhavadiṭṭhi?	22	
PA_ds_2.3.3:22.2	Na bhavissati attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—	22	
PA_ds_2.3.3:22.3	ayaṁ vuccati vibhavadiṭṭhi.	22	
PA_ds_2.3.3:23.0	2.3.3.12. Sassatadiṭṭhiduka	23	
PA_ds_2.3.3:23.1	Tattha katamā sassatadiṭṭhi?	23	
PA_ds_2.3.3:23.2	Sassato attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—	23	
PA_ds_2.3.3:23.3	ayaṁ vuccati sassatadiṭṭhi.	23	
PA_ds_2.3.3:24.1	Tattha katamā ucchedadiṭṭhi?	24	
PA_ds_2.3.3:24.2	Ucchijjissati attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—	24	
PA_ds_2.3.3:24.3	ayaṁ vuccati ucchedadiṭṭhi.	24	
PA_ds_2.3.3:25.0	2.3.3.13. Antavādiṭṭhiduka	25	
PA_ds_2.3.3:25.1	Tattha katamā antavā diṭṭhi?	25	
PA_ds_2.3.3:25.2	Antavā attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—	25	
PA_ds_2.3.3:25.3	ayaṁ vuccati antavā diṭṭhi.	25	
PA_ds_2.3.3:26.1	Tattha katamā anantavā diṭṭhi?	26	
PA_ds_2.3.3:26.2	Anantavā attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—	26	
PA_ds_2.3.3:26.3	ayaṁ vuccati anantavā diṭṭhi.	26	
PA_ds_2.3.3:27.0	2.3.3.14. Pubbantānudiṭṭhiduka	27	
PA_ds_2.3.3:27.1	Tattha katamā pubbantānudiṭṭhi?	27	
PA_ds_2.3.3:27.2	Pubbantaṁ ārabbha yā uppajjati diṭṭhi diṭṭhigataṁ …pe… vipariyāsaggāho—	27	
PA_ds_2.3.3:27.3	ayaṁ vuccati pubbantānudiṭṭhi.	27	
PA_ds_2.3.3:28.1	Tattha katamā aparantānudiṭṭhi?	28	
PA_ds_2.3.3:28.2	Aparantaṁ ārabbha yā uppajjati diṭṭhi diṭṭhigataṁ …pe… vipariyāsaggāho—	28	
PA_ds_2.3.3:28.3	ayaṁ vuccati aparantānudiṭṭhi.	28	
PA_ds_2.3.3:29.0	2.3.3.15. Ahirikaduka	29	
PA_ds_2.3.3:29.1	Tattha katamaṁ ahirikaṁ?	29	
PA_ds_2.3.3:29.2	Yaṁ na hirīyati hiriyitabbena, na hirīyati pāpakānaṁ akusalānaṁ dhammānaṁ samāpattiyā—	29	
PA_ds_2.3.3:29.3	idaṁ vuccati ahirikaṁ.	29	
PA_ds_2.3.3:30.1	Tattha katamaṁ anottappaṁ?	30	
PA_ds_2.3.3:30.2	Yaṁ na ottappati ottappitabbena, na ottappati pāpakānaṁ akusalānaṁ dhammānaṁ samāpattiyā—	30	
PA_ds_2.3.3:30.3	idaṁ vuccati anottappaṁ.	30	
PA_ds_2.3.3:31.0	2.3.3.16. Hiriduka	31	
PA_ds_2.3.3:31.1	Tattha katamā hirī?	31	
PA_ds_2.3.3:31.2	Yaṁ hirīyati hiriyitabbena, hirīyati pāpakānaṁ akusalānaṁ dhammānaṁ samāpattiyā—	31	
PA_ds_2.3.3:31.3	ayaṁ vuccati hirī.	31	
PA_ds_2.3.3:32.1	Tattha katamaṁ ottappaṁ?	32	
PA_ds_2.3.3:32.2	Yaṁ ottappati ottappitabbena, ottappati pāpakānaṁ akusalānaṁ dhammānaṁ samāpattiyā—	32	
PA_ds_2.3.3:32.3	idaṁ vuccati ottappaṁ.	32	
PA_ds_2.3.3:33.0	2.3.3.17. Dovacassatāduka	33	
PA_ds_2.3.3:33.1	Tattha katamā dovacassatā?	33	
PA_ds_2.3.3:33.2	Sahadhammike vuccamāne dovacassāyaṁ dovacassiyaṁ dovacassatā vippaṭikūlaggāhitā vipaccanīkasātatā anādariyaṁ anādaratā agāravatā appaṭissavatā—	33	
PA_ds_2.3.3:33.3	ayaṁ vuccati dovacassatā.	33	
PA_ds_2.3.3:34.1	Tattha katamā pāpamittatā?	34	
PA_ds_2.3.3:34.2	Ye te puggalā assaddhā dussīlā appassutā maccharino duppaññā, yā tesaṁ sevanā nisevanā saṁsevanā bhajanā sambhajanā bhatti sambhatti taṁsampavaṅkatā—	34	
PA_ds_2.3.3:34.3	ayaṁ vuccati pāpamittatā.	34	
PA_ds_2.3.3:35.0	2.3.3.18. Sovacassatāduka	35	
PA_ds_2.3.3:35.1	Tattha katamā sovacassatā?	35	
PA_ds_2.3.3:35.2	Sahadhammike vuccamāne sovacassāyaṁ sovacassiyaṁ sovacassatā appaṭikūlaggāhitā avipaccanīkasātatā sagāravatā sādariyaṁ sādaratā sappaṭissavatā—	35	
PA_ds_2.3.3:35.3	ayaṁ vuccati sovacassatā.	35	
PA_ds_2.3.3:36.1	Tattha katamā kalyāṇamittatā?	36	
PA_ds_2.3.3:36.2	Ye te puggalā saddhā sīlavanto bahussutā cāgavanto paññavanto, yā tesaṁ sevanā nisevanā saṁsevanā bhajanā sambhajanā bhatti sambhatti taṁsampavaṅkatā—	36	
PA_ds_2.3.3:36.3	ayaṁ vuccati kalyāṇamittatā.	36	
PA_ds_2.3.3:37.0	2.3.3.19. Āpattikusalatāduka	37	
PA_ds_2.3.3:37.1	Tattha katamā āpattikusalatā?	37	
PA_ds_2.3.3:37.2	Pañcapi āpattikkhandhā āpattiyo, sattapi āpattikkhandhā āpattiyo.	37	
PA_ds_2.3.3:37.3	Yā tāsaṁ āpattīnaṁ āpattikusalatā paññā pajānanā …pe… amoho dhammavicayo sammādiṭṭhi—	37	
PA_ds_2.3.3:37.4	ayaṁ vuccati āpattikusalatā.	37	
PA_ds_2.3.3:38.1	Tattha katamā āpattivuṭṭhānakusalatā?	38	
PA_ds_2.3.3:38.2	Yā tāhi āpattīhi vuṭṭhānakusalatā paññā pajānanā …pe… amoho dhammavicayo sammādiṭṭhi—	38	
PA_ds_2.3.3:38.3	ayaṁ vuccati āpattivuṭṭhānakusalatā.	38	
PA_ds_2.3.3:39.0	2.3.3.20. Samāpattikusalatāduka	39	
PA_ds_2.3.3:39.1	Tattha katamā samāpattikusalatā?	39	
PA_ds_2.3.3:39.2	Atthi savitakkasavicārā samāpatti, atthi avitakkavicāramattā samāpatti, atthi avitakkaavicārā samāpatti.	39	
PA_ds_2.3.3:39.3	Yā tāsaṁ samāpattīnaṁ samāpattikusalatā paññā pajānanā …pe… amoho dhammavicayo sammādiṭṭhi—	39	
PA_ds_2.3.3:39.4	ayaṁ vuccati samāpattikusalatā.	39	
PA_ds_2.3.3:40.1	Tattha katamā samāpattivuṭṭhānakusalatā?	40	
PA_ds_2.3.3:40.2	Yā tāhi samāpattīhi vuṭṭhānakusalatā paññā pajānanā …pe… amoho dhammavicayo sammādiṭṭhi—	40	
PA_ds_2.3.3:40.3	ayaṁ vuccati samāpattivuṭṭhānakusalatā.	40	
PA_ds_2.3.3:41.0	2.3.3.21. Dhātukusalatāduka	41	
PA_ds_2.3.3:41.1	Tattha katamā dhātukusalatā?	41	
PA_ds_2.3.3:41.2_0	Aṭṭhārasa dhātuyo cakkhudhātu rūpadhātu cakkhuviññāṇadhātu, sotadhātu saddadhātu	41	
PA_ds_2.3.3:41.2_1	sotaviññāṇadhātu, ghānadhātu gandhadhātu ghānaviññāṇadhātu, jivhādhātu rasadhātu	41	
PA_ds_2.3.3:41.2_2	jivhāviññāṇadhātu, kāyadhātu phoṭṭhabbadhātu kāyaviññāṇadhātu, manodhātu dhammadhātu manoviññāṇadhātu.	41	
PA_ds_2.3.3:41.3	Yā tāsaṁ dhātūnaṁ dhātukusalatā paññā pajānanā …pe… amoho dhammavicayo sammādiṭṭhi—	41	
PA_ds_2.3.3:41.4	ayaṁ vuccati dhātukusalatā.	41	
PA_ds_2.3.3:42.1	Tattha katamā manasikārakusalatā?	42	
PA_ds_2.3.3:42.2	Yā tāsaṁ dhātūnaṁ manasikārakusalatā paññā pajānanā …pe… amoho dhammavicayo sammādiṭṭhi—	42	
PA_ds_2.3.3:42.3	ayaṁ vuccati manasikārakusalatā.	42	
PA_ds_2.3.3:43.0	2.3.3.22. Āyatanakusalatāduka	43	
PA_ds_2.3.3:43.1	Tattha katamā āyatanakusalatā?	43	
PA_ds_2.3.3:43.2	Dvādasāyatanāni—	43	
PA_ds_2.3.3:43.3	cakkhāyatanaṁ, rūpāyatanaṁ, sotāyatanaṁ, saddāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ.	43	
PA_ds_2.3.3:43.4	Yā tesaṁ āyatanānaṁ āyatanakusalatā paññā pajānanā …pe… amoho dhammavicayo sammādiṭṭhi—	43	
PA_ds_2.3.3:43.5	ayaṁ vuccati āyatanakusalatā.	43	
PA_ds_2.3.3:44.1	Tattha katamā paṭiccasamuppādakusalatā?	44	
PA_ds_2.3.3:44.2_0	Avijjāpaccayā saṅkhārā, saṅkhārapaccayā viññāṇaṁ, viññāṇapaccayā nāmarūpaṁ, nāmarūpapaccayā	44	
PA_ds_2.3.3:44.2_1	saḷāyatanaṁ, saḷāyatanapaccayā phasso, phassapaccayā vedanā, vedanāpaccayā taṇhā,	44	
PA_ds_2.3.3:44.2_2	taṇhāpaccayā upādānaṁ, upādānapaccayā bhavo, bhavapaccayā jāti, jātipaccayā jarāmaraṇaṁ	44	
PA_ds_2.3.3:44.2_3	sokaparidevadukkhadomanassupāyāsā sambhavanti;	44	
PA_ds_2.3.3:44.3	evametassa kevalassa dukkhakkhandhassa samudayo hotīti.	44	
PA_ds_2.3.3:44.4	Yā tattha paññā pajānanā …pe… amoho dhammavicayo sammādiṭṭhi—	44	
PA_ds_2.3.3:44.5	ayaṁ vuccati paṭiccasamuppādakusalatā.	44	
PA_ds_2.3.3:45.0	2.3.3.23. Ṭhānakusalatāduka	45	
PA_ds_2.3.3:45.1	Tattha katamā ṭhānakusalatā?	45	
PA_ds_2.3.3:45.2	Ye ye dhammā yesaṁ yesaṁ dhammānaṁ hetū paccayā uppādāya taṁ taṁ ṭhānanti, yā tattha paññā pajānanā …pe… amoho dhammavicayo sammādiṭṭhi—	45	
PA_ds_2.3.3:45.3	ayaṁ vuccati ṭhānakusalatā.	45	
PA_ds_2.3.3:46.1	Tattha katamā aṭṭhānakusalatā?	46	
PA_ds_2.3.3:46.2	Ye ye dhammā yesaṁ yesaṁ dhammānaṁ na hetū na paccayā uppādāya taṁ taṁ aṭṭhānanti, yā tattha paññā pajānanā …pe… amoho dhammavicayo sammādiṭṭhi—	46	
PA_ds_2.3.3:46.3	ayaṁ vuccati aṭṭhānakusalatā.	46	
PA_ds_2.3.3:47.0	2.3.3.24. Ajjavaduka	47	
PA_ds_2.3.3:47.1	Tattha katamo ajjavo?	47	
PA_ds_2.3.3:47.2	Yā ajjavatā ajimhatā avaṅkatā akuṭilatā—	47	
PA_ds_2.3.3:47.3	ayaṁ vuccati ajjavo.	47	
PA_ds_2.3.3:48.1	Tattha katamo maddavo?	48	
PA_ds_2.3.3:48.2	Yā mudutā maddavatā akakkhaḷatā akathinatā nīcacittatā—	48	
PA_ds_2.3.3:48.3	ayaṁ vuccati maddavo.	48	
PA_ds_2.3.3:49.0	2.3.3.25. Khantiduka	49	
PA_ds_2.3.3:49.1	Tattha katamā khanti?	49	
PA_ds_2.3.3:49.2	Yā khanti khamanatā adhivāsanatā acaṇḍikkaṁ anasuropo attamanatā cittassa—	49	
PA_ds_2.3.3:49.3	ayaṁ vuccati khanti.	49	
PA_ds_2.3.3:50.1	Tattha katamaṁ soraccaṁ?	50	
PA_ds_2.3.3:50.2	Yo kāyiko avītikkamo, vācasiko avītikkamo, kāyikavācasiko avītikkamo—	50	
PA_ds_2.3.3:50.3	idaṁ vuccati soraccaṁ.	50	
PA_ds_2.3.3:50.4	Sabbopi sīlasaṁvaro soraccaṁ.	50	
PA_ds_2.3.3:51.0	2.3.3.26. Sākhalyaduka	51	
PA_ds_2.3.3:51.1	Tattha katamaṁ sākhalyaṁ?	51	
PA_ds_2.3.3:51.2_0	Yā sā vācā aṇḍakā kakkasā parakaṭukā parābhisajjanī kodhasāmantā asamādhisaṁvattanikā,	51	
PA_ds_2.3.3:51.2_1	tathārūpiṁ vācaṁ pahāya yā sā vācā neḷā kaṇṇasukhā pemanīyā hadayaṅgamā porī bahujanakantā	51	
PA_ds_2.3.3:51.2_2	bahujanamanāpā tathārūpiṁ vācaṁ bhāsitā hoti;	51	
PA_ds_2.3.3:51.3	yā tattha saṇhavācatā sakhilavācatā apharusavācatā—	51	
PA_ds_2.3.3:51.4	idaṁ vuccati sākhalyaṁ.	51	
PA_ds_2.3.3:52.1	Tattha katamo paṭisanthāro?	52	
PA_ds_2.3.3:52.2	Dve paṭisanthārā—	52	
PA_ds_2.3.3:52.3	āmisapaṭisanthāro ca dhammapaṭisanthāro ca.	52	
PA_ds_2.3.3:52.4	Idhekacco paṭisanthārako hoti āmisapaṭisanthārena vā dhammapaṭisanthārena vā—	52	
PA_ds_2.3.3:52.5	ayaṁ vuccati paṭisanthāro.	52	
PA_ds_2.3.3:53.0	2.3.3.27. Indriyesuaguttadvāratāduka	53	
PA_ds_2.3.3:53.1	Tattha katamā indriyesu aguttadvāratā?	53	
PA_ds_2.3.3:53.2	Idhekacco cakkhunā rūpaṁ disvā nimittaggāhī hoti anubyañjanaggāhī.	53	
PA_ds_2.3.3:53.3_0	Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā	53	
PA_ds_2.3.3:53.3_1	dhammā anvāssaveyyuṁ, tassa saṁvarāya na paṭipajjati, na rakkhati cakkhundriyaṁ,	53	
PA_ds_2.3.3:53.3_2	cakkhundriye na saṁvaraṁ āpajjati.	53	
PA_ds_2.3.3:53.4	Sotena saddaṁ sutvā …pe…	53	
PA_ds_2.3.3:53.5	ghānena gandhaṁ ghāyitvā …pe…	53	
PA_ds_2.3.3:53.6	jivhāya rasaṁ sāyitvā …pe…	53	
PA_ds_2.3.3:53.7	kāyena phoṭṭhabbaṁ phusitvā …pe…	53	
PA_ds_2.3.3:53.8	manasā dhammaṁ viññāya nimittaggāhī hoti anubyañjanaggāhī.	53	
PA_ds_2.3.3:53.9_0	Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā	53	
PA_ds_2.3.3:53.9_1	dhammā anvāssaveyyuṁ, tassa saṁvarāya na paṭipajjati, na rakkhati manindriyaṁ, manindriye	53	
PA_ds_2.3.3:53.9_2	na saṁvaraṁ āpajjati.	53	
PA_ds_2.3.3:53.10	Yā imesaṁ channaṁ indriyānaṁ agutti agopanā anārakkho asaṁvaro—	53	
PA_ds_2.3.3:53.11	ayaṁ vuccati indriyesu aguttadvāratā.	53	
PA_ds_2.3.3:54.1	Tattha katamā bhojane amattaññutā?	54	
PA_ds_2.3.3:54.2	Idhekacco appaṭisaṅkhā ayoniso āhāraṁ āhāreti davāya madāya maṇḍanāya vibhūsanāya.	54	
PA_ds_2.3.3:54.3	Yā tattha asantuṭṭhitā amattaññutā appaṭisaṅkhā bhojane—	54	
PA_ds_2.3.3:54.4	ayaṁ vuccati bhojane amattaññutā.	54	
PA_ds_2.3.3:55.0	2.3.3.28. Indriyesuguttadvāratāduka	55	
PA_ds_2.3.3:55.1	Tattha katamā indriyesu guttadvāratā?	55	
PA_ds_2.3.3:55.2	Idhekacco cakkhunā rūpaṁ disvā na nimittaggāhī hoti nānubyañjanaggāhī.	55	
PA_ds_2.3.3:55.3_0	Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā	55	
PA_ds_2.3.3:55.3_1	dhammā anvāssaveyyuṁ, tassa saṁvarāya paṭipajjati, rakkhati cakkhundriyaṁ, cakkhundriye saṁvaraṁ āpajjati.	55	
PA_ds_2.3.3:55.4	Sotena saddaṁ sutvā …pe…	55	
PA_ds_2.3.3:55.5	ghānena gandhaṁ ghāyitvā …pe…	55	
PA_ds_2.3.3:55.6	jivhāya rasaṁ sāyitvā …pe…	55	
PA_ds_2.3.3:55.7	kāyena phoṭṭhabbaṁ phusitvā …pe…	55	
PA_ds_2.3.3:55.8	manasā dhammaṁ viññāya na nimittaggāhī hoti nānubyañjanaggāhī.	55	
PA_ds_2.3.3:55.9_0	Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā	55	
PA_ds_2.3.3:55.9_1	dhammā anvāssaveyyuṁ, tassa saṁvarāya paṭipajjati, rakkhati manindriyaṁ, manindriye saṁvaraṁ āpajjati.	55	
PA_ds_2.3.3:55.10	Yā imesaṁ channaṁ indriyānaṁ gutti gopanā ārakkho saṁvaro—	55	
PA_ds_2.3.3:55.11	ayaṁ vuccati indriyesu guttadvāratā.	55	
PA_ds_2.3.3:56.1	Tattha katamā bhojane mattaññutā?	56	
PA_ds_2.3.3:56.2	Idhekacco paṭisaṅkhā yoniso āhāraṁ āhāreti—	56	
PA_ds_2.3.3:56.3_0	neva davāya na madāya na maṇḍanāya na vibhūsanāya yāvadeva imassa kāyassa ṭhitiyā	56	
PA_ds_2.3.3:56.3_1	yāpanāya vihiṁsūparatiyā brahmacariyānuggahāya, iti purāṇañca vedanaṁ paṭihaṅkhāmi,	56	
PA_ds_2.3.3:56.3_2	navañca vedanaṁ na uppādessāmi, yātrā ca me bhavissati anavajjatā ca phāsuvihāro cāti.	56	
PA_ds_2.3.3:56.4	Yā tattha santuṭṭhitā mattaññutā paṭisaṅkhā bhojane—	56	
PA_ds_2.3.3:56.5	ayaṁ vuccati bhojane mattaññutā.	56	
PA_ds_2.3.3:57.0	2.3.3.29. Muṭṭhasaccaduka	57	
PA_ds_2.3.3:57.1	Tattha katamaṁ muṭṭhasaccaṁ?	57	
PA_ds_2.3.3:57.2	Yā asati ananussati appaṭissati asati asaraṇatā adhāraṇatā pilāpanatā sammussanatā—	57	
PA_ds_2.3.3:57.3	idaṁ vuccati muṭṭhasaccaṁ.	57	
PA_ds_2.3.3:58.1	Tattha katamaṁ asampajaññaṁ?	58	
PA_ds_2.3.3:58.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	58	
PA_ds_2.3.3:58.3	idaṁ vuccati asampajaññaṁ.	58	
PA_ds_2.3.3:59.0	2.3.3.30. Satisampajaññaduka	59	
PA_ds_2.3.3:59.1	Tattha katamā sati?	59	
PA_ds_2.3.3:59.2	Yā sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—	59	
PA_ds_2.3.3:59.3	ayaṁ vuccati sati.	59	
PA_ds_2.3.3:60.1	Tattha katamaṁ sampajaññaṁ?	60	
PA_ds_2.3.3:60.2	Yā paññā pajānanā …pe… amoho dhammavicayo sammādiṭṭhi—	60	
PA_ds_2.3.3:60.3	idaṁ vuccati sampajaññaṁ.	60	
PA_ds_2.3.3:61.0	2.3.3.31. Paṭisaṅkhānabaladuka	61	
PA_ds_2.3.3:61.1	Tattha katamaṁ paṭisaṅkhānabalaṁ?	61	
PA_ds_2.3.3:61.2	Yā paññā pajānanā …pe… amoho dhammavicayo sammādiṭṭhi—	61	
PA_ds_2.3.3:61.3	idaṁ vuccati paṭisaṅkhānabalaṁ.	61	
PA_ds_2.3.3:62.1	Tattha katamaṁ bhāvanābalaṁ?	62	
PA_ds_2.3.3:62.2	Yā kusalānaṁ dhammānaṁ āsevanā bhāvanā bahulīkammaṁ—	62	
PA_ds_2.3.3:62.3	idaṁ vuccati bhāvanābalaṁ.	62	
PA_ds_2.3.3:62.4	Sattapi bojjhaṅgā bhāvanābalaṁ.	62	
PA_ds_2.3.3:63.0	2.3.3.32. Samathavipassanāduka	63	
PA_ds_2.3.3:63.1	Tattha katamo samatho?	63	
PA_ds_2.3.3:63.2	Yā cittassa ṭhiti …pe… sammāsamādhi—	63	
PA_ds_2.3.3:63.3	ayaṁ vuccati samatho.	63	
PA_ds_2.3.3:64.1	Tattha katamā vipassanā?	64	
PA_ds_2.3.3:64.2	Yā paññā pajānanā …pe… amoho dhammavicayo sammādiṭṭhi—	64	
PA_ds_2.3.3:64.3	ayaṁ vuccati vipassanā.	64	
PA_ds_2.3.3:65.0	2.3.3.33. Samathanimittaduka	65	
PA_ds_2.3.3:65.1	Tattha katamaṁ samathanimittaṁ?	65	
PA_ds_2.3.3:65.2	Yā cittassa ṭhiti …pe… sammāsamādhi—	65	
PA_ds_2.3.3:65.3	idaṁ vuccati samathanimittaṁ.	65	
PA_ds_2.3.3:66.1	Tattha katamaṁ paggāhanimittaṁ?	66	
PA_ds_2.3.3:66.2	Yo cetasiko vīriyārambho …pe… sammāvāyāmo—	66	
PA_ds_2.3.3:66.3	idaṁ vuccati paggāhanimittaṁ.	66	
PA_ds_2.3.3:67.0	2.3.3.34. Paggāhaduka	67	
PA_ds_2.3.3:67.1	Tattha katamo paggāho?	67	
PA_ds_2.3.3:67.2	Yo cetasiko vīriyārambho …pe… sammāvāyāmo—	67	
PA_ds_2.3.3:67.3	ayaṁ vuccati paggāho.	67	
PA_ds_2.3.3:68.1	Tattha katamo avikkhepo?	68	
PA_ds_2.3.3:68.2	Yā cittassa ṭhiti …pe… sammāsamādhi—	68	
PA_ds_2.3.3:68.3	ayaṁ vuccati avikkhepo.	68	
PA_ds_2.3.3:69.0	2.3.3.35. Sīlavipattiduka	69	
PA_ds_2.3.3:69.1	Tattha katamā sīlavipatti?	69	
PA_ds_2.3.3:69.2	Yo kāyiko vītikkamo, vācasiko vītikkamo, kāyikavācasiko vītikkamo—	69	
PA_ds_2.3.3:69.3	ayaṁ vuccati sīlavipatti.	69	
PA_ds_2.3.3:69.4	Sabbampi dussilyaṁ sīlavipatti.	69	
PA_ds_2.3.3:70.1	Tattha katamā diṭṭhivipatti?	70	
PA_ds_2.3.3:70.2_0	Natthi dinnaṁ, natthi yiṭṭhaṁ, natthi hutaṁ, natthi sukatadukkaṭānaṁ kammānaṁ phalaṁ	70	
PA_ds_2.3.3:70.2_1	vipāko, natthi ayaṁ loko, natthi paro loko, natthi mātā, natthi pitā, natthi sattā	70	
PA_ds_2.3.3:70.2_2	opapātikā, natthi loke samaṇabrāhmaṇā sammaggatā sammāpaṭipannā ye imañca lokaṁ parañca	70	
PA_ds_2.3.3:70.2_3	lokaṁ sayaṁ abhiññā sacchikatvā pavedentīti;	70	
PA_ds_2.3.3:70.3	yā evarūpā diṭṭhi diṭṭhigataṁ …pe… vipariyāsaggāho—	70	
PA_ds_2.3.3:70.4	ayaṁ vuccati diṭṭhivipatti.	70	
PA_ds_2.3.3:70.5	Sabbāpi micchādiṭṭhi diṭṭhivipatti.	70	
PA_ds_2.3.3:71.0	2.3.3.36. Sīlasampadāduka	71	
PA_ds_2.3.3:71.1	Tattha katamā sīlasampadā?	71	
PA_ds_2.3.3:71.2	Yo kāyiko avītikkamo, vācasiko avītikkamo, kāyikavācasiko avītikkamo—	71	
PA_ds_2.3.3:71.3	ayaṁ vuccati sīlasampadā.	71	
PA_ds_2.3.3:71.4	Sabbopi sīlasaṁvaro sīlasampadā.	71	
PA_ds_2.3.3:72.1	Tattha katamā diṭṭhisampadā?	72	
PA_ds_2.3.3:72.2_0	Atthi dinnaṁ, atthi yiṭṭhaṁ, atthi hutaṁ, atthi sukatadukkaṭānaṁ kammānaṁ phalaṁ	72	
PA_ds_2.3.3:72.2_1	vipāko, atthi ayaṁ loko, atthi paro loko, atthi mātā, atthi pitā, atthi sattā opapātikā,	72	
PA_ds_2.3.3:72.2_2	atthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ	72	
PA_ds_2.3.3:72.2_3	sayaṁ abhiññā sacchikatvā pavedentīti;	72	
PA_ds_2.3.3:72.3	yā evarūpā paññā pajānanā …pe… amoho dhammavicayo sammādiṭṭhi—	72	
PA_ds_2.3.3:72.4	ayaṁ vuccati diṭṭhisampadā.	72	
PA_ds_2.3.3:72.5	Sabbāpi sammādiṭṭhi diṭṭhisampadā.	72	
PA_ds_2.3.3:73.0	2.3.3.37. Sīlavisuddhiduka	73	
PA_ds_2.3.3:73.1	Tattha katamā sīlavisuddhi?	73	
PA_ds_2.3.3:73.2	Yo kāyiko avītikkamo, vācasiko avītikkamo, kāyikavācasiko avītikkamo—	73	
PA_ds_2.3.3:73.3	ayaṁ vuccati sīlavisuddhi.	73	
PA_ds_2.3.3:73.4	Sabbopi sīlasaṁvaro sīlavisuddhi.	73	
PA_ds_2.3.3:74.1	Tattha katamā diṭṭhivisuddhi?	74	
PA_ds_2.3.3:74.2	Kammassakatañāṇaṁ saccānulomikañāṇaṁ maggasamaṅgissa ñāṇaṁ phalasamaṅgissa ñāṇaṁ.	74	
PA_ds_2.3.3:75.0	2.3.3.38. Diṭṭhivisuddhikhopanaduka	75	
PA_ds_2.3.3:75.1	Diṭṭhivisuddhi kho panāti—	75	
PA_ds_2.3.3:75.2	yā paññā pajānanā …pe… amoho dhammavicayo sammādiṭṭhi.	75	
PA_ds_2.3.3:76.1	Yathādiṭṭhissa ca padhānanti—	76	
PA_ds_2.3.3:76.2	yo cetasiko vīriyārambho …pe… sammāvāyāmo.	76	
PA_ds_2.3.3:77.0	2.3.3.39. Saṁvegasaṁvejananiyaṭṭhānaduka	77	
PA_ds_2.3.3:77.1	Saṁvegoti—	77	
PA_ds_2.3.3:77.2	jātibhayaṁ jarābhayaṁ byādhibhayaṁ maraṇabhayaṁ.	77	
PA_ds_2.3.3:77.3	Saṁvejaniyaṁ ṭhānanti—	77	
PA_ds_2.3.3:77.4	jāti jarā byādhi maraṇaṁ.	77	
PA_ds_2.3.3:78.1	Saṁviggassa ca yoniso padhānanti—	78	
PA_ds_2.3.3:78.2_0	idha bhikkhu anuppannānaṁ pāpakānaṁ akusalānaṁ dhammānaṁ anuppādāya chandaṁ janeti	78	
PA_ds_2.3.3:78.2_1	vāyamati vīriyaṁ ārabhati cittaṁ paggaṇhāti padahati, uppannānaṁ pāpakānaṁ akusalānaṁ	78	
PA_ds_2.3.3:78.2_2	dhammānaṁ pahānāya chandaṁ janeti vāyamati vīriyaṁ ārabhati cittaṁ paggaṇhāti padahati,	78	
PA_ds_2.3.3:78.2_3	anuppannānaṁ kusalānaṁ dhammānaṁ uppādāya chandaṁ janeti vāyamati vīriyaṁ ārabhati	78	
PA_ds_2.3.3:78.2_4	cittaṁ paggaṇhāti padahati, uppannānaṁ kusalānaṁ dhammānaṁ ṭhitiyā asammosāya bhiyyobhāvāya	78	
PA_ds_2.3.3:78.2_5	vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati.	78	
PA_ds_2.3.3:79.0	2.3.3.40. Asantuṭṭhitākusaladhammaduka	79	
PA_ds_2.3.3:79.1	Asantuṭṭhitā ca kusalesu dhammesūti—	79	
PA_ds_2.3.3:79.2	yā kusalānaṁ dhammānaṁ bhāvanāya asantuṭṭhassa bhiyyokamyatā.	79	
PA_ds_2.3.3:80.1	Appaṭivānitā ca padhānasminti—	80	
PA_ds_2.3.3:80.2	yā kusalānaṁ dhammānaṁ bhāvanāya sakkaccakiriyatā sātaccakiriyatā aṭṭhitakiriyatā anolīnavuttitā anikkhittachandatā anikkhittadhuratā āsevanā bhāvanā bahulīkammaṁ.	80	
PA_ds_2.3.3:81.0	2.3.3.41. Vijjāduka	81	
PA_ds_2.3.3:81.1	Vijjāti—	81	
PA_ds_2.3.3:81.2	tisso vijjā—	81	
PA_ds_2.3.3:81.3	pubbenivāsānussati ñāṇaṁ vijjā, sattānaṁ cutūpapāte ñāṇaṁ vijjā, āsavānaṁ khaye ñāṇaṁ vijjā.	81	
PA_ds_2.3.3:82.1	Vimuttīti—	82	
PA_ds_2.3.3:82.2	dve vimuttiyo—	82	
PA_ds_2.3.3:82.3	cittassa adhimutti, nibbānañca.	82	
PA_ds_2.3.3:83.0	2.3.3.42. Khayeñāṇaduka	83	
PA_ds_2.3.3:83.1	Khaye ñāṇanti—	83	
PA_ds_2.3.3:83.2	maggasamaṅgissa ñāṇaṁ.	83	
PA_ds_2.3.3:84.1	Anuppāde ñāṇanti—	84	
PA_ds_2.3.3:84.2	phalasamaṅgissa ñāṇaṁ.	84	
PA_ds_2.3.3:84.3	Nikkhepakaṇḍo niṭṭhito.	84	
