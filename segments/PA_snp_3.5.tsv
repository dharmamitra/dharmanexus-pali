segmentnr	original	folio	analyzed
PA_snp_3.5:0.1	Sutta Nipāta 3.5	0	
PA_snp_3.5:0.2	Māghasutta	0	
PA_snp_3.5:1.1	Evaṁ me sutaṁ—	1	
PA_snp_3.5:1.2	ekaṁ samayaṁ bhagavā rājagahe viharati gijjhakūṭe pabbate.	1	
PA_snp_3.5:1.3	Atha kho māgho māṇavo yena bhagavā tenupasaṅkami; upasaṅkamitvā bhagavatā saddhiṁ sammodi.	1	
PA_snp_3.5:1.4	Sammodanīyaṁ kathaṁ sāraṇīyaṁ vītisāretvā ekamantaṁ nisīdi.	1	
PA_snp_3.5:1.5	Ekamantaṁ nisinno kho māgho māṇavo bhagavantaṁ etadavoca:	1	
PA_snp_3.5:2.1	“Ahañhi, bho gotama, dāyako dānapati vadaññū yācayogo;	2	
PA_snp_3.5:2.2	dhammena bhoge pariyesāmi;	2	
PA_snp_3.5:2.3_0	dhammena bhoge pariyesitvā dhammaladdhehi bhogehi dhammādhigatehi ekassapi dadāmi	2	
PA_snp_3.5:2.3_1	dvinnampi tiṇṇampi catunnampi pañcannampi channampi sattannampi aṭṭhannampi navannampi	2	
PA_snp_3.5:2.3_2	dasannampi dadāmi, vīsāyapi tiṁsāyapi cattālīsāyapi paññāsāyapi dadāmi, satassapi	2	
PA_snp_3.5:2.3_3	dadāmi, bhiyyopi dadāmi.	2	
PA_snp_3.5:2.4	Kaccāhaṁ, bho gotama, evaṁ dadanto evaṁ yajanto bahuṁ puññaṁ pasavāmī”ti?	2	
PA_snp_3.5:3.1	“Taggha tvaṁ, māṇava, evaṁ dadanto evaṁ yajanto bahuṁ puññaṁ pasavasi.	3	
PA_snp_3.5:3.2	Yo kho, māṇava, dāyako dānapati vadaññū yācayogo;	3	
PA_snp_3.5:3.3	dhammena bhoge pariyesati;	3	
PA_snp_3.5:3.4	dhammena bhoge pariyesitvā dhammaladdhehi bhogehi dhammādhigatehi ekassapi dadāti …pe… satassapi dadāti, bhiyyopi dadāti, bahuṁ so puññaṁ pasavatī”ti.	3	
PA_snp_3.5:3.5	Atha kho māgho māṇavo bhagavantaṁ gāthāya ajjhabhāsi—	3	
PA_snp_3.5:4.1	“Pucchāmahaṁ gotamaṁ vadaññuṁ,	4	
PA_snp_3.5:4.2	(iti māgho māṇavo)	4	
PA_snp_3.5:4.3	Kāsāyavāsiṁ agahaṁ carantaṁ;	4	
PA_snp_3.5:4.4	Yo yācayogo dānapati gahaṭṭho,	4	
PA_snp_3.5:4.5	Puññatthiko yajati puññapekkho;	4	
PA_snp_3.5:4.6	Dadaṁ paresaṁ idha annapānaṁ,	4	
PA_snp_3.5:4.7	Kathaṁ hutaṁ yajamānassa sujjhe”.	4	
PA_snp_3.5:5.1	“Yo yācayogo dānapati gahaṭṭho,	5	
PA_snp_3.5:5.2	(māghāti bhagavā)	5	
PA_snp_3.5:5.3	Puññatthiko yajati puññapekkho;	5	
PA_snp_3.5:5.4	Dadaṁ paresaṁ idha annapānaṁ,	5	
PA_snp_3.5:5.5	Ārādhaye dakkhiṇeyyebhi tādi”.	5	
PA_snp_3.5:6.1	“Yo yācayogo dānapati gahaṭṭho,	6	
PA_snp_3.5:6.2	(iti māgho māṇavo)	6	
PA_snp_3.5:6.3	Puññatthiko yajati puññapekkho;	6	
PA_snp_3.5:6.4	Dadaṁ paresaṁ idha annapānaṁ,	6	
PA_snp_3.5:6.5	Akkhāhi me bhagavā dakkhiṇeyye”.	6	
PA_snp_3.5:7.1	“Ye ve asattā vicaranti loke,	7	
PA_snp_3.5:7.2	Akiñcanā kevalino yatattā;	7	
PA_snp_3.5:7.3	Kālena tesu habyaṁ pavecche,	7	
PA_snp_3.5:7.4	Yo brāhmaṇo puññapekkho yajetha.	7	
PA_snp_3.5:8.1	Ye sabbasaṁyojanabandhanacchidā,	8	
PA_snp_3.5:8.2	Dantā vimuttā anīghā nirāsā;	8	
PA_snp_3.5:8.3	Kālena tesu habyaṁ pavecche,	8	
PA_snp_3.5:8.4	Yo brāhmaṇo puññapekkho yajetha.	8	
PA_snp_3.5:9.1	Ye sabbasaṁyojanavippamuttā,	9	
PA_snp_3.5:9.2	Dantā vimuttā anīghā nirāsā;	9	
PA_snp_3.5:9.3	Kālena tesu habyaṁ pavecche,	9	
PA_snp_3.5:9.4	Yo brāhmaṇo puññapekkho yajetha.	9	
PA_snp_3.5:10.1	Rāgañca dosañca pahāya mohaṁ,	10	
PA_snp_3.5:10.2	Khīṇāsavā vūsitabrahmacariyā;	10	
PA_snp_3.5:10.3	Kālena tesu habyaṁ pavecche,	10	
PA_snp_3.5:10.4	Yo brāhmaṇo puññapekkho yajetha.	10	
PA_snp_3.5:11.1	Yesu na māyā vasati na māno,	11	
PA_snp_3.5:11.2	Khīṇāsavā vūsitabrahmacariyā;	11	
PA_snp_3.5:11.3	Kālena tesu habyaṁ pavecche,	11	
PA_snp_3.5:11.4	Yo brāhmaṇo puññapekkho yajetha.	11	
PA_snp_3.5:12.1	Ye vītalobhā amamā nirāsā,	12	
PA_snp_3.5:12.2	Khīṇāsavā vūsitabrahmacariyā;	12	
PA_snp_3.5:12.3	Kālena tesu habyaṁ pavecche,	12	
PA_snp_3.5:12.4	Yo brāhmaṇo puññapekkho yajetha.	12	
PA_snp_3.5:13.1	Ye ve na taṇhāsu upātipannā,	13	
PA_snp_3.5:13.2	Vitareyya oghaṁ amamā caranti;	13	
PA_snp_3.5:13.3	Kālena tesu habyaṁ pavecche,	13	
PA_snp_3.5:13.4	Yo brāhmaṇo puññapekkho yajetha.	13	
PA_snp_3.5:14.1	Yesaṁ taṇhā natthi kuhiñci loke,	14	
PA_snp_3.5:14.2	Bhavābhavāya idha vā huraṁ vā;	14	
PA_snp_3.5:14.3	Kālena tesu habyaṁ pavecche,	14	
PA_snp_3.5:14.4	Yo brāhmaṇo puññapekkho yajetha.	14	
PA_snp_3.5:15.1	Ye kāme hitvā agahā caranti,	15	
PA_snp_3.5:15.2	Susaññatattā tasaraṁva ujjuṁ;	15	
PA_snp_3.5:15.3	Kālena tesu habyaṁ pavecche,	15	
PA_snp_3.5:15.4	Yo brāhmaṇo puññapekkho yajetha.	15	
PA_snp_3.5:16.1	Ye vītarāgā susamāhitindriyā,	16	
PA_snp_3.5:16.2	Candova rāhuggahaṇā pamuttā;	16	
PA_snp_3.5:16.3	Kālena tesu habyaṁ pavecche,	16	
PA_snp_3.5:16.4	Yo brāhmaṇo puññapekkho yajetha.	16	
PA_snp_3.5:17.1	Samitāvino vītarāgā akopā,	17	
PA_snp_3.5:17.2	Yesaṁ gatī natthidha vippahāya;	17	
PA_snp_3.5:17.3	Kālena tesu habyaṁ pavecche,	17	
PA_snp_3.5:17.4	Yo brāhmaṇo puññapekkho yajetha.	17	
PA_snp_3.5:18.1	Jahitvā jātimaraṇaṁ asesaṁ,	18	
PA_snp_3.5:18.2	Kathaṅkathiṁ sabbamupātivattā;	18	
PA_snp_3.5:18.3	Kālena tesu habyaṁ pavecche,	18	
PA_snp_3.5:18.4	Yo brāhmaṇo puññapekkho yajetha.	18	
PA_snp_3.5:19.1	Ye attadīpā vicaranti loke,	19	
PA_snp_3.5:19.2	Akiñcanā sabbadhi vippamuttā;	19	
PA_snp_3.5:19.3	Kālena tesu habyaṁ pavecche,	19	
PA_snp_3.5:19.4	Yo brāhmaṇo puññapekkho yajetha.	19	
PA_snp_3.5:20.1	Ye hettha jānanti yathā tathā idaṁ,	20	
PA_snp_3.5:20.2	Ayamantimā natthi punabbhavoti;	20	
PA_snp_3.5:20.3	Kālena tesu habyaṁ pavecche,	20	
PA_snp_3.5:20.4	Yo brāhmaṇo puññapekkho yajetha.	20	
PA_snp_3.5:21.1	Yo vedagū jhānarato satīmā,	21	
PA_snp_3.5:21.2	Sambodhipatto saraṇaṁ bahūnaṁ;	21	
PA_snp_3.5:21.3	Kālena tamhi habyaṁ pavecche,	21	
PA_snp_3.5:21.4	Yo brāhmaṇo puññapekkho yajetha”.	21	
PA_snp_3.5:22.1	“Addhā amoghā mama pucchanā ahu,	22	
PA_snp_3.5:22.2	(iti māgho māṇavo)	22	
PA_snp_3.5:22.3	Akkhāsi me bhagavā dakkhiṇeyye;	22	
PA_snp_3.5:22.4	Tvañhettha jānāsi yathā tathā idaṁ,	22	
PA_snp_3.5:22.5	Tathā hi te vidito esa dhammo.	22	
PA_snp_3.5:23.1	Yo yācayogo dānapati gahaṭṭho,	23	
PA_snp_3.5:23.2	Puññatthiko yajati puññapekkho;	23	
PA_snp_3.5:23.3	Dadaṁ paresaṁ idha annapānaṁ,	23	
PA_snp_3.5:23.4	Akkhāhi me bhagavā yaññasampadaṁ”.	23	
PA_snp_3.5:24.1	“Yajassu yajamāno,	24	
PA_snp_3.5:24.2	(māghāti bhagavā)	24	
PA_snp_3.5:24.3	Sabbattha ca vippasādehi cittaṁ;	24	
PA_snp_3.5:24.4	Ārammaṇaṁ yajamānassa yañño,	24	
PA_snp_3.5:24.5	Ettha patiṭṭhāya jahāti dosaṁ.	24	
PA_snp_3.5:25.1	So vītarāgo pavineyya dosaṁ,	25	
PA_snp_3.5:25.2	Mettaṁ cittaṁ bhāvayamappamāṇaṁ;	25	
PA_snp_3.5:25.3	Rattindivaṁ satatamappamatto,	25	
PA_snp_3.5:25.4	Sabbā disā pharati appamaññaṁ”.	25	
PA_snp_3.5:26.1	“Ko sujjhati muccati bajjhatī ca,	26	
PA_snp_3.5:26.2	Kenattanā gacchati brahmalokaṁ;	26	
PA_snp_3.5:26.3	Ajānato me muni brūhi puṭṭho,	26	
PA_snp_3.5:26.4	Bhagavā hi me sakkhi brahmajjadiṭṭho;	26	
PA_snp_3.5:26.5	Tuvañhi no brahmasamosi saccaṁ,	26	
PA_snp_3.5:26.6	Kathaṁ upapajjati brahmalokaṁ jutima”.	26	
PA_snp_3.5:27.1	“Yo yajati tividhaṁ yaññasampadaṁ,	27	
PA_snp_3.5:27.2	(māghāti bhagavā)	27	
PA_snp_3.5:27.3	Ārādhaye dakkhiṇeyyebhi tādi;	27	
PA_snp_3.5:27.4	Evaṁ yajitvā sammā yācayogo,	27	
PA_snp_3.5:27.5	Upapajjati brahmalokanti brūmī”ti.	27	
PA_snp_3.5:28.1	Evaṁ vutte, māgho māṇavo bhagavantaṁ etadavoca:	28	
PA_snp_3.5:28.2	“abhikkantaṁ, bho gotama …pe…	28	
PA_snp_3.5:28.3	ajjatagge pāṇupetaṁ saraṇaṁ gatan”ti.	28	
PA_snp_3.5:28.4	Māghasuttaṁ pañcamaṁ.	28	
