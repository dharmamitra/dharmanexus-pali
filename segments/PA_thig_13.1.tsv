segmentnr	original	folio	analyzed
PA_thig_13.1:0.1	Therīgāthā 13.1	0	
PA_thig_13.1:0.2	Vīsatinipāta	0	
PA_thig_13.1:0.3	Ambapālītherīgāthā	0	
PA_thig_13.1:1.1	“Kāḷakā bhamaravaṇṇasādisā,	1	
PA_thig_13.1:1.2	Vellitaggā mama muddhajā ahuṁ;	1	
PA_thig_13.1:1.3	Te jarāya sāṇavākasādisā,	1	
PA_thig_13.1:1.4	Saccavādivacanaṁ anaññathā.	1	
PA_thig_13.1:2.1	Vāsitova surabhī karaṇḍako,	2	
PA_thig_13.1:2.2	Pupphapūra mama uttamaṅgajo;	2	
PA_thig_13.1:2.3	Taṁ jarāyatha salomagandhikaṁ,	2	
PA_thig_13.1:2.4	Saccavādivacanaṁ anaññathā.	2	
PA_thig_13.1:3.1	Kānanaṁva sahitaṁ suropitaṁ,	3	
PA_thig_13.1:3.2	Kocchasūcivicitaggasobhitaṁ;	3	
PA_thig_13.1:3.3	Taṁ jarāya viralaṁ tahiṁ tahiṁ,	3	
PA_thig_13.1:3.4	Saccavādivacanaṁ anaññathā.	3	
PA_thig_13.1:4.1	Kaṇhakhandhakasuvaṇṇamaṇḍitaṁ,	4	
PA_thig_13.1:4.2	Sobhate suveṇīhilaṅkataṁ;	4	
PA_thig_13.1:4.3	Taṁ jarāya khalitaṁ siraṁ kataṁ,	4	
PA_thig_13.1:4.4	Saccavādivacanaṁ anaññathā.	4	
PA_thig_13.1:5.1	Cittakārasukatāva lekhikā,	5	
PA_thig_13.1:5.2	Sobhare su bhamukā pure mama;	5	
PA_thig_13.1:5.3	Tā jarāya valibhippalambitā,	5	
PA_thig_13.1:5.4	Saccavādivacanaṁ anaññathā.	5	
PA_thig_13.1:6.1	Bhassarā surucirā yathā maṇī,	6	
PA_thig_13.1:6.2	Nettahesumabhinīlamāyatā;	6	
PA_thig_13.1:6.3	Te jarāyabhihatā na sobhare,	6	
PA_thig_13.1:6.4	Saccavādivacanaṁ anaññathā.	6	
PA_thig_13.1:7.1	Saṇhatuṅgasadisī ca nāsikā,	7	
PA_thig_13.1:7.2	Sobhate su abhiyobbanaṁ pati;	7	
PA_thig_13.1:7.3	Sā jarāya upakūlitā viya,	7	
PA_thig_13.1:7.4	Saccavādivacanaṁ anaññathā.	7	
PA_thig_13.1:8.1	Kaṅkaṇaṁva sukataṁ suniṭṭhitaṁ,	8	
PA_thig_13.1:8.2	Sobhare su mama kaṇṇapāḷiyo;	8	
PA_thig_13.1:8.3	Tā jarāya valibhippalambitā,	8	
PA_thig_13.1:8.4	Saccavādivacanaṁ anaññathā.	8	
PA_thig_13.1:9.1	Pattalīmakulavaṇṇasādisā,	9	
PA_thig_13.1:9.2	Sobhare su dantā pure mama;	9	
PA_thig_13.1:9.3	Te jarāya khaṇḍitā cāsitā,	9	
PA_thig_13.1:9.4	Saccavādivacanaṁ anaññathā.	9	
PA_thig_13.1:10.1	Kānanamhi vanasaṇḍacārinī,	10	
PA_thig_13.1:10.2	Kokilāva madhuraṁ nikūjihaṁ;	10	
PA_thig_13.1:10.3	Taṁ jarāya khalitaṁ tahiṁ tahiṁ,	10	
PA_thig_13.1:10.4	Saccavādivacanaṁ anaññathā.	10	
PA_thig_13.1:11.1	Saṇhakamburiva suppamajjitā,	11	
PA_thig_13.1:11.2	Sobhate su gīvā pure mama;	11	
PA_thig_13.1:11.3	Sā jarāya bhaggā vināmitā,	11	
PA_thig_13.1:11.4	Saccavādivacanaṁ anaññathā.	11	
PA_thig_13.1:12.1	Vaṭṭapalighasadisopamā ubho,	12	
PA_thig_13.1:12.2	Sobhare su bāhā pure mama;	12	
PA_thig_13.1:12.3	Tā jarāya yatha pāṭalibbalitā,	12	
PA_thig_13.1:12.4	Saccavādivacanaṁ anaññathā.	12	
PA_thig_13.1:13.1	Saṇhamuddikasuvaṇṇamaṇḍitā,	13	
PA_thig_13.1:13.2	Sobhare su hatthā pure mama;	13	
PA_thig_13.1:13.3	Te jarāya yathā mūlamūlikā,	13	
PA_thig_13.1:13.4	Saccavādivacanaṁ anaññathā.	13	
PA_thig_13.1:14.1	Pīnavaṭṭasahituggatā ubho,	14	
PA_thig_13.1:14.2	Sobhare su thanakā pure mama;	14	
PA_thig_13.1:14.3	Thevikīva lambanti nodakā,	14	
PA_thig_13.1:14.4	Saccavādivacanaṁ anaññathā.	14	
PA_thig_13.1:15.1	Kañcanassa phalakaṁva sammaṭṭhaṁ,	15	
PA_thig_13.1:15.2	Sobhate su kāyo pure mama;	15	
PA_thig_13.1:15.3	So valīhi sukhumāhi otato,	15	
PA_thig_13.1:15.4	Saccavādivacanaṁ anaññathā.	15	
PA_thig_13.1:16.1	Nāgabhogasadisopamā ubho,	16	
PA_thig_13.1:16.2	Sobhare su ūrū pure mama;	16	
PA_thig_13.1:16.3	Te jarāya yathā veḷunāḷiyo,	16	
PA_thig_13.1:16.4	Saccavādivacanaṁ anaññathā.	16	
PA_thig_13.1:17.1	Saṇhanūpurasuvaṇṇamaṇḍitā,	17	
PA_thig_13.1:17.2	Sobhare su jaṅghā pure mama;	17	
PA_thig_13.1:17.3	Tā jarāya tiladaṇḍakāriva,	17	
PA_thig_13.1:17.4	Saccavādivacanaṁ anaññathā.	17	
PA_thig_13.1:18.1	Tūlapuṇṇasadisopamā ubho,	18	
PA_thig_13.1:18.2	Sobhare su pādā pure mama;	18	
PA_thig_13.1:18.3	Te jarāya phuṭitā valīmatā,	18	
PA_thig_13.1:18.4	Saccavādivacanaṁ anaññathā.	18	
PA_thig_13.1:19.1	Ediso ahu ayaṁ samussayo,	19	
PA_thig_13.1:19.2	Jajjaro bahudukkhānamālayo;	19	
PA_thig_13.1:19.3	Sopalepapatito jarāgharo,	19	
PA_thig_13.1:19.4	Saccavādivacanaṁ anaññathā”.	19	
PA_thig_13.1:20.1	… Ambapālī therī ….	20	
