segmentnr	original	folio	analyzed
PA_mn_101:0.1	Majjhima Nikāya 101	0	
PA_mn_101:0.2	Devadahasutta	0	
PA_mn_101:1.1	Evaṁ me sutaṁ—	1	
PA_mn_101:1.2	ekaṁ samayaṁ bhagavā sakkesu viharati devadahaṁ nāma sakyānaṁ nigamo.	1	
PA_mn_101:1.3	Tatra kho bhagavā bhikkhū āmantesi:	1	
PA_mn_101:2.1	“bhikkhavo”ti.	2	
PA_mn_101:2.2	“Bhadante”ti te bhikkhū bhagavato paccassosuṁ.	2	
PA_mn_101:2.3	Bhagavā etadavoca:	2	
PA_mn_101:2.4	“santi, bhikkhave, eke samaṇabrāhmaṇā evaṁvādino evaṁdiṭṭhino:	2	
PA_mn_101:2.5	‘yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā, sabbaṁ taṁ pubbekatahetu.	2	
PA_mn_101:2.6	Iti purāṇānaṁ kammānaṁ tapasā byantībhāvā, navānaṁ kammānaṁ akaraṇā, āyatiṁ anavassavo;	2	
PA_mn_101:2.7	āyatiṁ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṁ dukkhaṁ nijjiṇṇaṁ bhavissatī’ti.	2	
PA_mn_101:2.8	Evaṁvādino, bhikkhave, nigaṇṭhā.	2	
PA_mn_101:3.1	Evaṁvādāhaṁ, bhikkhave, nigaṇṭhe upasaṅkamitvā evaṁ vadāmi:	3	
PA_mn_101:3.2	‘saccaṁ kira tumhe, āvuso nigaṇṭhā, evaṁvādino evaṁdiṭṭhino—	3	
PA_mn_101:3.3	yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā, sabbaṁ taṁ pubbekatahetu.	3	
PA_mn_101:3.4	Iti purāṇānaṁ kammānaṁ tapasā byantībhāvā, navānaṁ kammānaṁ akaraṇā, āyatiṁ anavassavo;	3	
PA_mn_101:3.5	āyatiṁ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṁ dukkhaṁ nijjiṇṇaṁ bhavissatī’ti?	3	
PA_mn_101:3.6	Te ca me, bhikkhave, nigaṇṭhā evaṁ puṭṭhā ‘āmā’ti paṭijānanti.	3	
PA_mn_101:4.1	Tyāhaṁ evaṁ vadāmi:	4	
PA_mn_101:4.2	‘kiṁ pana tumhe, āvuso nigaṇṭhā, jānātha—	4	
PA_mn_101:4.3	ahuvamheva mayaṁ pubbe, na nāhuvamhā’ti?	4	
PA_mn_101:4.4	‘No hidaṁ, āvuso’.	4	
PA_mn_101:4.5	‘Kiṁ pana tumhe, āvuso nigaṇṭhā, jānātha—	4	
PA_mn_101:4.6	akaramheva mayaṁ pubbe pāpakammaṁ, na nākaramhā’ti?	4	
PA_mn_101:4.7	‘No hidaṁ, āvuso’.	4	
PA_mn_101:4.8	‘Kiṁ pana tumhe, āvuso nigaṇṭhā, jānātha—	4	
PA_mn_101:4.9	evarūpaṁ vā evarūpaṁ vā pāpakammaṁ akaramhā’ti?	4	
PA_mn_101:4.10	‘No hidaṁ, āvuso’.	4	
PA_mn_101:4.11	‘Kiṁ pana tumhe, āvuso nigaṇṭhā, jānātha—	4	
PA_mn_101:4.12	ettakaṁ vā dukkhaṁ nijjiṇṇaṁ, ettakaṁ vā dukkhaṁ nijjīretabbaṁ, ettakamhi vā dukkhe nijjiṇṇe sabbaṁ dukkhaṁ nijjiṇṇaṁ bhavissatī’ti?	4	
PA_mn_101:4.13	‘No hidaṁ, āvuso’.	4	
PA_mn_101:4.14	‘Kiṁ pana tumhe, āvuso nigaṇṭhā, jānātha—	4	
PA_mn_101:4.15	diṭṭheva dhamme akusalānaṁ dhammānaṁ pahānaṁ, kusalānaṁ dhammānaṁ upasampadan’ti?	4	
PA_mn_101:4.16	‘No hidaṁ, āvuso’.	4	
PA_mn_101:5.1	‘Iti kira tumhe, āvuso nigaṇṭhā, na jānātha—	5	
PA_mn_101:5.2	ahuvamheva mayaṁ pubbe, na nāhuvamhāti, na jānātha—	5	
PA_mn_101:5.3	akaramheva mayaṁ pubbe pāpakammaṁ, na nākaramhāti, na jānātha—	5	
PA_mn_101:5.4	evarūpaṁ vā evarūpaṁ vā pāpakammaṁ akaramhāti, na jānātha—	5	
PA_mn_101:5.5	ettakaṁ vā dukkhaṁ nijjiṇṇaṁ, ettakaṁ vā dukkhaṁ nijjīretabbaṁ, ettakamhi vā dukkhe nijjiṇṇe sabbaṁ dukkhaṁ nijjiṇṇaṁ bhavissatīti, na jānātha—	5	
PA_mn_101:5.6	diṭṭheva dhamme akusalānaṁ dhammānaṁ pahānaṁ, kusalānaṁ dhammānaṁ upasampadaṁ;	5	
PA_mn_101:5.7	evaṁ sante āyasmantānaṁ nigaṇṭhānaṁ na kallamassa veyyākaraṇāya:	5	
PA_mn_101:5.8	“yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā, sabbaṁ taṁ pubbekatahetu.	5	
PA_mn_101:5.9	Iti purāṇānaṁ kammānaṁ tapasā byantībhāvā, navānaṁ kammānaṁ akaraṇā, āyatiṁ anavassavo;	5	
PA_mn_101:5.10	āyatiṁ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṁ dukkhaṁ nijjiṇṇaṁ bhavissatī”ti.	5	
PA_mn_101:6.1	Sace pana tumhe, āvuso nigaṇṭhā, jāneyyātha—	6	
PA_mn_101:6.2	ahuvamheva mayaṁ pubbe, na nāhuvamhāti, jāneyyātha—	6	
PA_mn_101:6.3	akaramheva mayaṁ pubbe pāpakammaṁ, na nākaramhāti, jāneyyātha—	6	
PA_mn_101:6.4	evarūpaṁ vā evarūpaṁ vā pāpakammaṁ akaramhāti, jāneyyātha—	6	
PA_mn_101:6.5	ettakaṁ vā dukkhaṁ nijjiṇṇaṁ, ettakaṁ vā dukkhaṁ nijjīretabbaṁ, ettakamhi vā dukkhe nijjiṇṇe sabbaṁ dukkhaṁ nijjiṇṇaṁ bhavissatīti, jāneyyātha—	6	
PA_mn_101:6.6	diṭṭheva dhamme akusalānaṁ dhammānaṁ pahānaṁ, kusalānaṁ dhammānaṁ upasampadaṁ;	6	
PA_mn_101:6.7	evaṁ sante āyasmantānaṁ nigaṇṭhānaṁ kallamassa veyyākaraṇāya:	6	
PA_mn_101:6.8	“yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā, sabbaṁ taṁ pubbekatahetu.	6	
PA_mn_101:6.9	Iti purāṇānaṁ kammānaṁ tapasā byantībhāvā, navānaṁ kammānaṁ akaraṇā, āyatiṁ anavassavo;	6	
PA_mn_101:6.10	āyatiṁ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṁ dukkhaṁ nijjiṇṇaṁ bhavissatī”ti.	6	
PA_mn_101:7.1	Seyyathāpi, āvuso nigaṇṭhā, puriso sallena viddho assa savisena gāḷhūpalepanena;	7	
PA_mn_101:7.2	so sallassapi vedhanahetu dukkhā tibbā kaṭukā vedanā vediyeyya.	7	
PA_mn_101:7.3	Tassa mittāmaccā ñātisālohitā bhisakkaṁ sallakattaṁ upaṭṭhāpeyyuṁ.	7	
PA_mn_101:7.4	Tassa so bhisakko sallakatto satthena vaṇamukhaṁ parikanteyya;	7	
PA_mn_101:7.5	so satthenapi vaṇamukhassa parikantanahetu dukkhā tibbā kaṭukā vedanā vediyeyya.	7	
PA_mn_101:7.6	Tassa so bhisakko sallakatto esaniyā sallaṁ eseyya;	7	
PA_mn_101:7.7	so esaniyāpi sallassa esanāhetu dukkhā tibbā kaṭukā vedanā vediyeyya.	7	
PA_mn_101:7.8	Tassa so bhisakko sallakatto sallaṁ abbuheyya;	7	
PA_mn_101:7.9	so sallassapi abbuhanahetu dukkhā tibbā kaṭukā vedanā vediyeyya.	7	
PA_mn_101:7.10	Tassa so bhisakko sallakatto agadaṅgāraṁ vaṇamukhe odaheyya;	7	
PA_mn_101:7.11	so agadaṅgārassapi vaṇamukhe odahanahetu dukkhā tibbā kaṭukā vedanā vediyeyya.	7	
PA_mn_101:7.12	So aparena samayena rūḷhena vaṇena sañchavinā arogo assa sukhī serī sayaṁvasī yena kāmaṅgamo.	7	
PA_mn_101:7.13	Tassa evamassa:	7	
PA_mn_101:7.14	“ahaṁ kho pubbe sallena viddho ahosiṁ savisena gāḷhūpalepanena.	7	
PA_mn_101:7.15	Sohaṁ sallassapi vedhanahetu dukkhā tibbā kaṭukā vedanā vediyiṁ.	7	
PA_mn_101:7.16	Tassa me mittāmaccā ñātisālohitā bhisakkaṁ sallakattaṁ upaṭṭhapesuṁ.	7	
PA_mn_101:7.17	Tassa me so bhisakko sallakatto satthena vaṇamukhaṁ parikanti;	7	
PA_mn_101:7.18	sohaṁ satthenapi vaṇamukhassa parikantanahetu dukkhā tibbā kaṭukā vedanā vediyiṁ.	7	
PA_mn_101:7.19	Tassa me so bhisakko sallakatto esaniyā sallaṁ esi;	7	
PA_mn_101:7.20	so ahaṁ esaniyāpi sallassa esanāhetu dukkhā tibbā kaṭukā vedanā vediyiṁ.	7	
PA_mn_101:7.21	Tassa me so bhisakko sallakatto sallaṁ abbuhi;	7	
PA_mn_101:7.22	sohaṁ sallassapi abbuhanahetu dukkhā tibbā kaṭukā vedanā vediyiṁ.	7	
PA_mn_101:7.23	Tassa me so bhisakko sallakatto agadaṅgāraṁ vaṇamukhe odahi;	7	
PA_mn_101:7.24	sohaṁ agadaṅgārassapi vaṇamukhe odahanahetu dukkhā tibbā kaṭukā vedanā vediyiṁ.	7	
PA_mn_101:7.25	Somhi etarahi rūḷhena vaṇena sañchavinā arogo sukhī serī sayaṁvasī yena kāmaṅgamo”ti.	7	
PA_mn_101:8.1	Evameva kho, āvuso nigaṇṭhā, sace tumhe jāneyyātha—	8	
PA_mn_101:8.2	ahuvamheva mayaṁ pubbe, na nāhuvamhāti, jāneyyātha—	8	
PA_mn_101:8.3	akaramheva mayaṁ pubbe pāpakammaṁ, na nākaramhāti, jāneyyātha—	8	
PA_mn_101:8.4	evarūpaṁ vā evarūpaṁ vā pāpakammaṁ akaramhāti, jāneyyātha—	8	
PA_mn_101:8.5	ettakaṁ vā dukkhaṁ nijjiṇṇaṁ, ettakaṁ vā dukkhaṁ nijjīretabbaṁ, ettakamhi vā dukkhe nijjiṇṇe sabbaṁ dukkhaṁ nijjiṇṇaṁ bhavissatīti, jāneyyātha—	8	
PA_mn_101:8.6	diṭṭheva dhamme akusalānaṁ dhammānaṁ pahānaṁ, kusalānaṁ dhammānaṁ upasampadaṁ;	8	
PA_mn_101:8.7	evaṁ sante āyasmantānaṁ nigaṇṭhānaṁ kallamassa veyyākaraṇāya:	8	
PA_mn_101:8.8	“yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā, sabbaṁ taṁ pubbekatahetu.	8	
PA_mn_101:8.9	Iti purāṇānaṁ kammānaṁ tapasā byantībhāvā, navānaṁ kammānaṁ akaraṇā, āyatiṁ anavassavo;	8	
PA_mn_101:8.10	āyatiṁ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṁ dukkhaṁ nijjiṇṇaṁ bhavissatī”ti.	8	
PA_mn_101:9.1	Yasmā ca kho tumhe, āvuso nigaṇṭhā, na jānātha—	9	
PA_mn_101:9.2	ahuvamheva mayaṁ pubbe, na nāhuvamhāti, na jānātha—	9	
PA_mn_101:9.3	akaramheva mayaṁ pubbe pāpakammaṁ, na nākaramhāti, na jānātha—	9	
PA_mn_101:9.4	evarūpaṁ vā evarūpaṁ vā pāpakammaṁ akaramhāti, na jānātha—	9	
PA_mn_101:9.5	ettakaṁ vā dukkhaṁ nijjiṇṇaṁ, ettakaṁ vā dukkhaṁ nijjīretabbaṁ, ettakamhi vā dukkhe nijjiṇṇe sabbaṁ dukkhaṁ nijjiṇṇaṁ bhavissatīti, na jānātha—	9	
PA_mn_101:9.6	diṭṭheva dhamme akusalānaṁ dhammānaṁ pahānaṁ, kusalānaṁ dhammānaṁ upasampadaṁ;	9	
PA_mn_101:9.7	tasmā āyasmantānaṁ nigaṇṭhānaṁ na kallamassa veyyākaraṇāya:	9	
PA_mn_101:9.8	“yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā, sabbaṁ taṁ pubbekatahetu.	9	
PA_mn_101:9.9	Iti purāṇānaṁ kammānaṁ tapasā byantībhāvā, navānaṁ kammānaṁ akaraṇā, āyatiṁ anavassavo;	9	
PA_mn_101:9.10	āyatiṁ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṁ dukkhaṁ nijjiṇṇaṁ bhavissatī”’ti.	9	
PA_mn_101:10.1	Evaṁ vutte, bhikkhave, te nigaṇṭhā maṁ etadavocuṁ:	10	
PA_mn_101:10.2	‘nigaṇṭho, āvuso, nāṭaputto sabbaññū sabbadassāvī, aparisesaṁ ñāṇadassanaṁ paṭijānāti.	10	
PA_mn_101:10.3	“Carato ca me tiṭṭhato ca suttassa ca jāgarassa ca satataṁ samitaṁ ñāṇadassanaṁ paccupaṭṭhitan”ti.	10	
PA_mn_101:10.4	So evamāha:	10	
PA_mn_101:10.5	“atthi kho vo, āvuso nigaṇṭhā, pubbeva pāpakammaṁ kataṁ, taṁ imāya kaṭukāya dukkarakārikāya nijjīretha,	10	
PA_mn_101:10.6	yaṁ panettha etarahi kāyena saṁvutā vācāya saṁvutā manasā saṁvutā taṁ āyatiṁ pāpakammassa akaraṇaṁ.	10	
PA_mn_101:10.7	Iti purāṇānaṁ kammānaṁ tapasā byantībhāvā, navānaṁ kammānaṁ akaraṇā, āyatiṁ anavassavo;	10	
PA_mn_101:10.8	āyatiṁ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṁ dukkhaṁ nijjiṇṇaṁ bhavissatī”ti.	10	
PA_mn_101:10.9	Tañca panamhākaṁ ruccati ceva khamati ca, tena camhā attamanā’ti.	10	
PA_mn_101:11.1	Evaṁ vutte, ahaṁ, bhikkhave, te nigaṇṭhe etadavocaṁ:	11	
PA_mn_101:11.2	‘pañca kho ime, āvuso nigaṇṭhā, dhammā diṭṭheva dhamme dvidhāvipākā.	11	
PA_mn_101:11.3	Katame pañca?	11	
PA_mn_101:11.4	Saddhā, ruci, anussavo, ākāraparivitakko, diṭṭhinijjhānakkhanti—	11	
PA_mn_101:11.5	ime kho, āvuso nigaṇṭhā, pañca dhammā diṭṭheva dhamme dvidhāvipākā.	11	
PA_mn_101:11.6	Tatrāyasmantānaṁ nigaṇṭhānaṁ kā atītaṁse satthari saddhā, kā ruci, ko anussavo, ko ākāraparivitakko, kā diṭṭhinijjhānakkhantī’ti.	11	
PA_mn_101:11.7	Evaṁvādī kho ahaṁ, bhikkhave, nigaṇṭhesu na kañci sahadhammikaṁ vādapaṭihāraṁ samanupassāmi.	11	
PA_mn_101:12.1	Puna caparāhaṁ, bhikkhave, te nigaṇṭhe evaṁ vadāmi:	12	
PA_mn_101:12.2	‘taṁ kiṁ maññatha, āvuso nigaṇṭhā.	12	
PA_mn_101:12.3	Yasmiṁ vo samaye tibbo upakkamo hoti tibbaṁ padhānaṁ, tibbā tasmiṁ samaye opakkamikā dukkhā tibbā kaṭukā vedanā vediyetha;	12	
PA_mn_101:12.4	yasmiṁ pana vo samaye na tibbo upakkamo hoti na tibbaṁ padhānaṁ, na tibbā tasmiṁ samaye opakkamikā dukkhā tibbā kaṭukā vedanā vediyethā’ti?	12	
PA_mn_101:12.5	‘Yasmiṁ no, āvuso gotama, samaye tibbo upakkamo hoti tibbaṁ padhānaṁ, tibbā tasmiṁ samaye opakkamikā dukkhā tibbā kaṭukā vedanā vediyāma;	12	
PA_mn_101:12.6	yasmiṁ pana no samaye na tibbo upakkamo hoti na tibbaṁ padhānaṁ, na tibbā tasmiṁ samaye opakkamikā dukkhā tibbā kaṭukā vedanā vediyāmā’ti.	12	
PA_mn_101:13.1	‘Iti kira, āvuso nigaṇṭhā, yasmiṁ vo samaye tibbo upakkamo hoti tibbaṁ padhānaṁ, tibbā tasmiṁ samaye opakkamikā dukkhā tibbā kaṭukā vedanā vediyetha;	13	
PA_mn_101:13.2	yasmiṁ pana vo samaye na tibbo upakkamo hoti na tibbaṁ padhānaṁ, na tibbā tasmiṁ samaye opakkamikā dukkhā tibbā kaṭukā vedanā vediyetha.	13	
PA_mn_101:13.3	Evaṁ sante āyasmantānaṁ nigaṇṭhānaṁ na kallamassa veyyākaraṇāya:	13	
PA_mn_101:13.4	“yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā, sabbaṁ taṁ pubbekatahetu.	13	
PA_mn_101:13.5	Iti purāṇānaṁ kammānaṁ tapasā byantībhāvā, navānaṁ kammānaṁ akaraṇā, āyatiṁ anavassavo;	13	
PA_mn_101:13.6	āyatiṁ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṁ dukkhaṁ nijjiṇṇaṁ bhavissatī”ti.	13	
PA_mn_101:14.1	Sace, āvuso nigaṇṭhā, yasmiṁ vo samaye tibbo upakkamo hoti tibbaṁ padhānaṁ, na tibbā tasmiṁ samaye opakkamikā dukkhā tibbā kaṭukā vedanā vediyetha;	14	
PA_mn_101:14.2	yasmiṁ pana vo samaye na tibbo upakkamo hoti na tibbaṁ padhānaṁ, tibbā tasmiṁ samaye opakkamikā dukkhā tibbā kaṭukā vedanā vediyetha;	14	
PA_mn_101:14.3	evaṁ sante āyasmantānaṁ nigaṇṭhānaṁ kallamassa veyyākaraṇāya:	14	
PA_mn_101:14.4	“yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā, sabbaṁ taṁ pubbekatahetu.	14	
PA_mn_101:14.5	Iti purāṇānaṁ kammānaṁ tapasā byantībhāvā, navānaṁ kammānaṁ akaraṇā, āyatiṁ anavassavo;	14	
PA_mn_101:14.6	āyatiṁ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṁ dukkhaṁ nijjiṇṇaṁ bhavissatī”ti.	14	
PA_mn_101:15.1	Yasmā ca kho, āvuso nigaṇṭhā, yasmiṁ vo samaye tibbo upakkamo hoti tibbaṁ padhānaṁ, tibbā tasmiṁ samaye opakkamikā dukkhā tibbā kaṭukā vedanā vediyetha;	15	
PA_mn_101:15.2	yasmiṁ pana vo samaye na tibbo upakkamo hoti na tibbaṁ padhānaṁ, na tibbā tasmiṁ samaye opakkamikā dukkhā tibbā kaṭukā vedanā vediyetha;	15	
PA_mn_101:15.3	te tumhe sāmaṁyeva opakkamikā dukkhā tibbā kaṭukā vedanā vedayamānā avijjā aññāṇā sammohā vipaccetha:	15	
PA_mn_101:15.4	“yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā, sabbaṁ taṁ pubbekatahetu.	15	
PA_mn_101:15.5	Iti purāṇānaṁ kammānaṁ tapasā byantībhāvā, navānaṁ kammānaṁ akaraṇā, āyatiṁ anavassavo;	15	
PA_mn_101:15.6	āyatiṁ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṁ dukkhaṁ nijjiṇṇaṁ bhavissatī”’ti.	15	
PA_mn_101:15.7	Evaṁvādīpi kho ahaṁ, bhikkhave, nigaṇṭhesu na kañci sahadhammikaṁ vādapaṭihāraṁ samanupassāmi.	15	
PA_mn_101:16.1	Puna caparāhaṁ, bhikkhave, te nigaṇṭhe evaṁ vadāmi:	16	
PA_mn_101:16.2	‘taṁ kiṁ maññathāvuso nigaṇṭhā, yamidaṁ kammaṁ diṭṭhadhammavedanīyaṁ taṁ upakkamena vā padhānena vā samparāyavedanīyaṁ hotūti labbhametan’ti?	16	
PA_mn_101:16.3	‘No hidaṁ, āvuso’.	16	
PA_mn_101:16.4	‘Yaṁ panidaṁ kammaṁ samparāyavedanīyaṁ taṁ upakkamena vā padhānena vā diṭṭhadhammavedanīyaṁ hotūti labbhametan’ti?	16	
PA_mn_101:16.5	‘No hidaṁ, āvuso’.	16	
PA_mn_101:17.1	‘Taṁ kiṁ maññathāvuso nigaṇṭhā, yamidaṁ kammaṁ sukhavedanīyaṁ taṁ upakkamena vā padhānena vā dukkhavedanīyaṁ hotūti labbhametan’ti?	17	
PA_mn_101:17.2	‘No hidaṁ, āvuso’.	17	
PA_mn_101:17.3	‘Yaṁ panidaṁ kammaṁ dukkhavedanīyaṁ taṁ upakkamena vā padhānena vā sukhavedanīyaṁ hotūti labbhametan’ti?	17	
PA_mn_101:17.4	‘No hidaṁ, āvuso’.	17	
PA_mn_101:18.1	‘Taṁ kiṁ maññathāvuso nigaṇṭhā, yamidaṁ kammaṁ paripakkavedanīyaṁ taṁ upakkamena vā padhānena vā aparipakkavedanīyaṁ hotūti labbhametan’ti?	18	
PA_mn_101:18.2	‘No hidaṁ, āvuso’.	18	
PA_mn_101:18.3	‘Yaṁ panidaṁ kammaṁ aparipakkavedanīyaṁ taṁ upakkamena vā padhānena vā paripakkavedanīyaṁ hotūti labbhametan’ti?	18	
PA_mn_101:18.4	‘No hidaṁ, āvuso’.	18	
PA_mn_101:19.1	‘Taṁ kiṁ maññathāvuso nigaṇṭhā, yamidaṁ kammaṁ bahuvedanīyaṁ taṁ upakkamena vā padhānena vā appavedanīyaṁ hotūti labbhametan’ti?	19	
PA_mn_101:19.2	‘No hidaṁ, āvuso’.	19	
PA_mn_101:19.3	‘Yaṁ panidaṁ kammaṁ appavedanīyaṁ taṁ upakkamena vā padhānena vā bahuvedanīyaṁ hotūti labbhametan’ti?	19	
PA_mn_101:19.4	‘No hidaṁ, āvuso’.	19	
PA_mn_101:20.1	‘Taṁ kiṁ maññathāvuso nigaṇṭhā, yamidaṁ kammaṁ savedanīyaṁ taṁ upakkamena vā padhānena vā avedanīyaṁ hotūti labbhametan’ti?	20	
PA_mn_101:20.2	‘No hidaṁ, āvuso’.	20	
PA_mn_101:20.3	‘Yaṁ panidaṁ kammaṁ avedanīyaṁ taṁ upakkamena vā padhānena vā savedanīyaṁ hotūti labbhametan’ti?	20	
PA_mn_101:20.4	‘No hidaṁ, āvuso’.	20	
PA_mn_101:21.1_0	‘Iti kira, āvuso nigaṇṭhā, yamidaṁ kammaṁ diṭṭhadhammavedanīyaṁ taṁ upakkamena vā	21	
PA_mn_101:21.1_1	padhānena vā samparāyavedanīyaṁ hotūti alabbhametaṁ, yaṁ panidaṁ kammaṁ samparāyavedanīyaṁ	21	
PA_mn_101:21.1_2	taṁ upakkamena vā padhānena vā diṭṭhadhammavedanīyaṁ hotūti alabbhametaṁ, yamidaṁ	21	
PA_mn_101:21.1_3	kammaṁ sukhavedanīyaṁ taṁ upakkamena vā padhānena vā dukkhavedanīyaṁ hotūti alabbhametaṁ,	21	
PA_mn_101:21.1_4	yamidaṁ kammaṁ dukkhavedanīyaṁ taṁ upakkamena vā padhānena vā sukhavedanīyaṁ hotūti	21	
PA_mn_101:21.1_5	alabbhametaṁ, yamidaṁ kammaṁ paripakkavedanīyaṁ taṁ upakkamena vā padhānena vā aparipakkavedanīyaṁ	21	
PA_mn_101:21.1_6	hotūti alabbhametaṁ, yamidaṁ kammaṁ aparipakkavedanīyaṁ taṁ upakkamena vā padhānena	21	
PA_mn_101:21.1_7	vā paripakkavedanīyaṁ hotūti alabbhametaṁ, yamidaṁ kammaṁ bahuvedanīyaṁ taṁ upakkamena	21	
PA_mn_101:21.1_8	vā padhānena vā appavedanīyaṁ hotūti alabbhametaṁ, yamidaṁ kammaṁ appavedanīyaṁ taṁ	21	
PA_mn_101:21.1_9	upakkamena vā padhānena vā bahuvedanīyaṁ hotūti alabbhametaṁ, yamidaṁ kammaṁ savedanīyaṁ	21	
PA_mn_101:21.1_10	taṁ upakkamena vā padhānena vā avedanīyaṁ hotūti alabbhametaṁ, yamidaṁ kammaṁ avedanīyaṁ	21	
PA_mn_101:21.1_11	taṁ upakkamena vā padhānena vā savedanīyaṁ hotūti alabbhametaṁ;	21	
PA_mn_101:21.2	evaṁ sante āyasmantānaṁ nigaṇṭhānaṁ aphalo upakkamo hoti, aphalaṁ padhānaṁ’.	21	
PA_mn_101:22.1	Evaṁvādī, bhikkhave, nigaṇṭhā.	22	
PA_mn_101:22.2	Evaṁvādīnaṁ, bhikkhave, nigaṇṭhānaṁ dasa sahadhammikā vādānuvādā gārayhaṁ ṭhānaṁ āgacchanti.	22	
PA_mn_101:22.3	Sace, bhikkhave, sattā pubbekatahetu sukhadukkhaṁ paṭisaṁvedenti;	22	
PA_mn_101:22.4	addhā, bhikkhave, nigaṇṭhā pubbe dukkaṭakammakārino yaṁ etarahi evarūpā dukkhā tibbā kaṭukā vedanā vediyanti.	22	
PA_mn_101:22.5	Sace, bhikkhave, sattā issaranimmānahetu sukhadukkhaṁ paṭisaṁvedenti;	22	
PA_mn_101:22.6	addhā, bhikkhave, nigaṇṭhā pāpakena issarena nimmitā yaṁ etarahi evarūpā dukkhā tibbā kaṭukā vedanā vediyanti.	22	
PA_mn_101:22.7	Sace, bhikkhave, sattā saṅgatibhāvahetu sukhadukkhaṁ paṭisaṁvedenti;	22	
PA_mn_101:22.8	addhā, bhikkhave, nigaṇṭhā pāpasaṅgatikā yaṁ etarahi evarūpā dukkhā tibbā kaṭukā vedanā vediyanti.	22	
PA_mn_101:22.9	Sace, bhikkhave, sattā abhijātihetu sukhadukkhaṁ paṭisaṁvedenti;	22	
PA_mn_101:22.10	addhā, bhikkhave, nigaṇṭhā pāpābhijātikā yaṁ etarahi evarūpā dukkhā tibbā kaṭukā vedanā vediyanti.	22	
PA_mn_101:22.11	Sace, bhikkhave, sattā diṭṭhadhammūpakkamahetu sukhadukkhaṁ paṭisaṁvedenti;	22	
PA_mn_101:22.12	addhā, bhikkhave, nigaṇṭhā evarūpā diṭṭhadhammūpakkamā yaṁ etarahi evarūpā dukkhā tibbā kaṭukā vedanā vediyanti.	22	
PA_mn_101:22.13	Sace, bhikkhave, sattā pubbekatahetu sukhadukkhaṁ paṭisaṁvedenti, gārayhā nigaṇṭhā;	22	
PA_mn_101:22.14	no ce sattā pubbekatahetu sukhadukkhaṁ paṭisaṁvedenti, gārayhā nigaṇṭhā.	22	
PA_mn_101:22.15	Sace, bhikkhave, sattā issaranimmānahetu sukhadukkhaṁ paṭisaṁvedenti, gārayhā nigaṇṭhā;	22	
PA_mn_101:22.16	no ce sattā issaranimmānahetu sukhadukkhaṁ paṭisaṁvedenti, gārayhā nigaṇṭhā.	22	
PA_mn_101:22.17	Sace, bhikkhave, sattā saṅgatibhāvahetu sukhadukkhaṁ paṭisaṁvedenti, gārayhā nigaṇṭhā;	22	
PA_mn_101:22.18	no ce sattā saṅgatibhāvahetu sukhadukkhaṁ paṭisaṁvedenti, gārayhā nigaṇṭhā.	22	
PA_mn_101:22.19	Sace, bhikkhave, sattā abhijātihetu sukhadukkhaṁ paṭisaṁvedenti, gārayhā nigaṇṭhā;	22	
PA_mn_101:22.20	no ce sattā abhijātihetu sukhadukkhaṁ paṭisaṁvedenti, gārayhā nigaṇṭhā.	22	
PA_mn_101:22.21	Sace, bhikkhave, sattā diṭṭhadhammūpakkamahetu sukhadukkhaṁ paṭisaṁvedenti, gārayhā nigaṇṭhā;	22	
PA_mn_101:22.22	no ce sattā diṭṭhadhammūpakkamahetu sukhadukkhaṁ paṭisaṁvedenti, gārayhā nigaṇṭhā.	22	
PA_mn_101:22.23	Evaṁvādī, bhikkhave, nigaṇṭhā.	22	
PA_mn_101:22.24	Evaṁvādīnaṁ, bhikkhave, nigaṇṭhānaṁ ime dasa sahadhammikā vādānuvādā gārayhaṁ ṭhānaṁ āgacchanti.	22	
PA_mn_101:22.25	Evaṁ kho, bhikkhave, aphalo upakkamo hoti, aphalaṁ padhānaṁ.	22	
PA_mn_101:23.1	Kathañca, bhikkhave, saphalo upakkamo hoti, saphalaṁ padhānaṁ?	23	
PA_mn_101:23.2	Idha, bhikkhave, bhikkhu na heva anaddhabhūtaṁ attānaṁ dukkhena addhabhāveti, dhammikañca sukhaṁ na pariccajati, tasmiñca sukhe anadhimucchito hoti.	23	
PA_mn_101:23.3	So evaṁ pajānāti:	23	
PA_mn_101:23.4	‘imassa kho me dukkhanidānassa saṅkhāraṁ padahato saṅkhārappadhānā virāgo hoti, imassa pana me dukkhanidānassa ajjhupekkhato upekkhaṁ bhāvayato virāgo hotī’ti.	23	
PA_mn_101:23.5	So yassa hi khvāssa dukkhanidānassa saṅkhāraṁ padahato saṅkhārappadhānā virāgo hoti, saṅkhāraṁ tattha padahati.	23	
PA_mn_101:23.6	Yassa panassa dukkhanidānassa ajjhupekkhato upekkhaṁ bhāvayato virāgo hoti, upekkhaṁ tattha bhāveti.	23	
PA_mn_101:23.7	Tassa tassa dukkhanidānassa saṅkhāraṁ padahato saṅkhārappadhānā virāgo hoti—	23	
PA_mn_101:23.8	evampissa taṁ dukkhaṁ nijjiṇṇaṁ hoti.	23	
PA_mn_101:23.9	Tassa tassa dukkhanidānassa ajjhupekkhato upekkhaṁ bhāvayato virāgo hoti—	23	
PA_mn_101:23.10	evampissa taṁ dukkhaṁ nijjiṇṇaṁ hoti.	23	
PA_mn_101:24.1	Seyyathāpi, bhikkhave, puriso itthiyā sāratto paṭibaddhacitto tibbacchando tibbāpekkho.	24	
PA_mn_101:24.2	So taṁ itthiṁ passeyya aññena purisena saddhiṁ santiṭṭhantiṁ sallapantiṁ sañjagghantiṁ saṁhasantiṁ.	24	
PA_mn_101:24.3	Taṁ kiṁ maññatha, bhikkhave,	24	
PA_mn_101:24.4	api nu tassa purisassa amuṁ itthiṁ disvā aññena purisena saddhiṁ santiṭṭhantiṁ sallapantiṁ sañjagghantiṁ saṁhasantiṁ uppajjeyyuṁ sokaparidevadukkhadomanassūpāyāsā”ti?	24	
PA_mn_101:24.5	“Evaṁ, bhante”.	24	
PA_mn_101:24.6	“Taṁ kissa hetu”?	24	
PA_mn_101:24.7	“Amu hi, bhante, puriso amussā itthiyā sāratto paṭibaddhacitto tibbacchando tibbāpekkho.	24	
PA_mn_101:24.8	Tasmā taṁ itthiṁ disvā aññena purisena saddhiṁ santiṭṭhantiṁ sallapantiṁ sañjagghantiṁ saṁhasantiṁ uppajjeyyuṁ sokaparidevadukkhadomanassūpāyāsā”ti.	24	
PA_mn_101:25.1	“Atha kho, bhikkhave, tassa purisassa evamassa:	25	
PA_mn_101:25.2	‘ahaṁ kho amussā itthiyā sāratto paṭibaddhacitto tibbacchando tibbāpekkho.	25	
PA_mn_101:25.3	Tassa me amuṁ itthiṁ disvā aññena purisena saddhiṁ santiṭṭhantiṁ sallapantiṁ sañjagghantiṁ saṁhasantiṁ uppajjanti sokaparidevadukkhadomanassūpāyāsā.	25	
PA_mn_101:25.4	Yannūnāhaṁ yo me amussā itthiyā chandarāgo taṁ pajaheyyan’ti.	25	
PA_mn_101:25.5	So yo amussā itthiyā chandarāgo taṁ pajaheyya.	25	
PA_mn_101:25.6	So taṁ itthiṁ passeyya aparena samayena aññena purisena saddhiṁ santiṭṭhantiṁ sallapantiṁ sañjagghantiṁ saṁhasantiṁ.	25	
PA_mn_101:25.7	Taṁ kiṁ maññatha, bhikkhave,	25	
PA_mn_101:25.8	api nu tassa purisassa amuṁ itthiṁ disvā aññena purisena saddhiṁ santiṭṭhantiṁ sallapantiṁ sañjagghantiṁ saṁhasantiṁ uppajjeyyuṁ sokaparidevadukkhadomanassūpāyāsā”ti?	25	
PA_mn_101:25.9	“No hetaṁ, bhante”.	25	
PA_mn_101:25.10	“Taṁ kissa hetu”?	25	
PA_mn_101:25.11	“Amu hi, bhante, puriso amussā itthiyā virāgo.	25	
PA_mn_101:25.12	Tasmā taṁ itthiṁ disvā aññena purisena saddhiṁ santiṭṭhantiṁ sallapantiṁ sañjagghantiṁ saṁhasantiṁ na uppajjeyyuṁ sokaparidevadukkhadomanassūpāyāsā”ti.	25	
PA_mn_101:26.1	“Evameva kho, bhikkhave, bhikkhu na heva anaddhabhūtaṁ attānaṁ dukkhena addhabhāveti, dhammikañca sukhaṁ na pariccajati, tasmiñca sukhe anadhimucchito hoti.	26	
PA_mn_101:26.2	So evaṁ pajānāti:	26	
PA_mn_101:26.3	‘imassa kho me dukkhanidānassa saṅkhāraṁ padahato saṅkhārappadhānā virāgo hoti, imassa pana me dukkhanidānassa ajjhupekkhato upekkhaṁ bhāvayato virāgo hotī’ti.	26	
PA_mn_101:26.4	So yassa hi khvāssa dukkhanidānassa saṅkhāraṁ padahato saṅkhārappadhānā virāgo hoti, saṅkhāraṁ tattha padahati;	26	
PA_mn_101:26.5	yassa panassa dukkhanidānassa ajjhupekkhato upekkhaṁ bhāvayato virāgo hoti, upekkhaṁ tattha bhāveti.	26	
PA_mn_101:26.6	Tassa tassa dukkhanidānassa saṅkhāraṁ padahato saṅkhārappadhānā virāgo hoti—	26	
PA_mn_101:26.7	evampissa taṁ dukkhaṁ nijjiṇṇaṁ hoti.	26	
PA_mn_101:26.8	Tassa tassa dukkhanidānassa ajjhupekkhato upekkhaṁ bhāvayato virāgo hoti—	26	
PA_mn_101:26.9	evampissa taṁ dukkhaṁ nijjiṇṇaṁ hoti.	26	
PA_mn_101:26.10	Evampi, bhikkhave, saphalo upakkamo hoti, saphalaṁ padhānaṁ.	26	
PA_mn_101:27.1	Puna caparaṁ, bhikkhave, bhikkhu iti paṭisañcikkhati:	27	
PA_mn_101:27.2	‘yathāsukhaṁ kho me viharato akusalā dhammā abhivaḍḍhanti, kusalā dhammā parihāyanti;	27	
PA_mn_101:27.3	dukkhāya pana me attānaṁ padahato akusalā dhammā parihāyanti, kusalā dhammā abhivaḍḍhanti.	27	
PA_mn_101:27.4	Yannūnāhaṁ dukkhāya attānaṁ padaheyyan’ti.	27	
PA_mn_101:27.5	So dukkhāya attānaṁ padahati.	27	
PA_mn_101:27.6	Tassa dukkhāya attānaṁ padahato akusalā dhammā parihāyanti kusalā dhammā abhivaḍḍhanti.	27	
PA_mn_101:27.7	So na aparena samayena dukkhāya attānaṁ padahati.	27	
PA_mn_101:27.8	Taṁ kissa hetu?	27	
PA_mn_101:27.9	Yassa hi so, bhikkhave, bhikkhu atthāya dukkhāya attānaṁ padaheyya svāssa attho abhinipphanno hoti.	27	
PA_mn_101:27.10	Tasmā na aparena samayena dukkhāya attānaṁ padahati.	27	
PA_mn_101:28.1	Seyyathāpi, bhikkhave, usukāro tejanaṁ dvīsu alātesu ātāpeti paritāpeti ujuṁ karoti kammaniyaṁ.	28	
PA_mn_101:29.1_0	Yato kho, bhikkhave, usukārassa tejanaṁ dvīsu alātesu ātāpitaṁ hoti paritāpitaṁ ujuṁ	29	
PA_mn_101:29.1_1	kataṁ kammaniyaṁ, na so taṁ aparena samayena usukāro tejanaṁ dvīsu alātesu ātāpeti	29	
PA_mn_101:29.1_2	paritāpeti ujuṁ karoti kammaniyaṁ.	29	
PA_mn_101:29.2	Taṁ kissa hetu?	29	
PA_mn_101:29.3	Yassa hi so, bhikkhave, atthāya usukāro tejanaṁ dvīsu alātesu ātāpeyya paritāpeyya ujuṁ kareyya kammaniyaṁ svāssa attho abhinipphanno hoti.	29	
PA_mn_101:29.4	Tasmā na aparena samayena usukāro tejanaṁ dvīsu alātesu ātāpeti paritāpeti ujuṁ karoti kammaniyaṁ.	29	
PA_mn_101:29.5	Evameva kho, bhikkhave, bhikkhu iti paṭisañcikkhati:	29	
PA_mn_101:29.6	‘yathāsukhaṁ kho me viharato akusalā dhammā abhivaḍḍhanti, kusalā dhammā parihāyanti;	29	
PA_mn_101:29.7	dukkhāya pana me attānaṁ padahato akusalā dhammā parihāyanti, kusalā dhammā abhivaḍḍhanti.	29	
PA_mn_101:29.8	Yannūnāhaṁ dukkhāya attānaṁ padaheyyan’ti.	29	
PA_mn_101:29.9	So dukkhāya attānaṁ padahati.	29	
PA_mn_101:29.10	Tassa dukkhāya attānaṁ padahato akusalā dhammā parihāyanti, kusalā dhammā abhivaḍḍhanti.	29	
PA_mn_101:29.11	So na aparena samayena dukkhāya attānaṁ padahati.	29	
PA_mn_101:29.12	Taṁ kissa hetu?	29	
PA_mn_101:29.13	Yassa hi so, bhikkhave, bhikkhu atthāya dukkhāya attānaṁ padaheyya svāssa attho abhinipphanno hoti.	29	
PA_mn_101:29.14	Tasmā na aparena samayena dukkhāya attānaṁ padahati.	29	
PA_mn_101:29.15	Evampi, bhikkhave, saphalo upakkamo hoti, saphalaṁ padhānaṁ.	29	
PA_mn_101:30.1	Puna caparaṁ, bhikkhave, idha tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā.	30	
PA_mn_101:30.2	So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.	30	
PA_mn_101:30.3	So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti.	30	
PA_mn_101:31.1	Taṁ dhammaṁ suṇāti gahapati vā gahapatiputto vā aññatarasmiṁ vā kule paccājāto.	31	
PA_mn_101:31.2	So taṁ dhammaṁ sutvā tathāgate saddhaṁ paṭilabhati.	31	
PA_mn_101:31.3	So tena saddhāpaṭilābhena samannāgato iti paṭisañcikkhati:	31	
PA_mn_101:31.4	‘sambādho gharāvāso rajāpatho, abbhokāso pabbajjā.	31	
PA_mn_101:31.5	Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.	31	
PA_mn_101:31.6	Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti.	31	
PA_mn_101:31.7_0	So aparena samayena appaṁ vā bhogakkhandhaṁ pahāya mahantaṁ vā bhogakkhandhaṁ pahāya,	31	
PA_mn_101:31.7_1	appaṁ vā ñātiparivaṭṭaṁ pahāya mahantaṁ vā ñātiparivaṭṭaṁ pahāya kesamassuṁ ohāretvā	31	
PA_mn_101:31.7_2	kāsāyāni vatthāni acchādetvā agārasmā anagāriyaṁ pabbajati.	31	
PA_mn_101:32.1_0	So evaṁ pabbajito samāno bhikkhūnaṁ sikkhāsājīvasamāpanno pāṇātipātaṁ pahāya pāṇātipātā	32	
PA_mn_101:32.1_1	paṭivirato hoti nihitadaṇḍo nihitasattho, lajjī dayāpanno sabbapāṇabhūtahitānukampī viharati.	32	
PA_mn_101:32.2	Adinnādānaṁ pahāya adinnādānā paṭivirato hoti dinnādāyī dinnapāṭikaṅkhī, athenena sucibhūtena attanā viharati.	32	
PA_mn_101:32.3	Abrahmacariyaṁ pahāya brahmacārī hoti ārācārī virato methunā gāmadhammā.	32	
PA_mn_101:32.4	Musāvādaṁ pahāya musāvādā paṭivirato hoti saccavādī saccasandho theto paccayiko avisaṁvādako lokassa.	32	
PA_mn_101:32.5_0	Pisuṇaṁ vācaṁ pahāya pisuṇāya vācāya paṭivirato hoti; ito sutvā na amutra akkhātā	32	
PA_mn_101:32.5_1	imesaṁ bhedāya, amutra vā sutvā na imesaṁ akkhātā amūsaṁ bhedāya—iti bhinnānaṁ vā	32	
PA_mn_101:32.5_2	sandhātā sahitānaṁ vā anuppadātā samaggārāmo samaggarato samagganandī samaggakaraṇiṁ vācaṁ bhāsitā hoti.	32	
PA_mn_101:32.6	Pharusaṁ vācaṁ pahāya pharusāya vācāya paṭivirato hoti; yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṁ vācaṁ bhāsitā hoti.	32	
PA_mn_101:32.7	Samphappalāpaṁ pahāya samphappalāpā paṭivirato hoti kālavādī bhūtavādī atthavādī dhammavādī vinayavādī, nidhānavatiṁ vācaṁ bhāsitā kālena sāpadesaṁ pariyantavatiṁ atthasaṁhitaṁ.	32	
PA_mn_101:32.8	So bījagāmabhūtagāmasamārambhā paṭivirato hoti.	32	
PA_mn_101:32.9	Ekabhattiko hoti rattūparato virato vikālabhojanā.	32	
PA_mn_101:32.10	Naccagītavāditavisūkadassanā paṭivirato hoti.	32	
PA_mn_101:32.11	Mālāgandhavilepanadhāraṇamaṇḍanavibhūsanaṭṭhānā paṭivirato hoti.	32	
PA_mn_101:32.12	Uccāsayanamahāsayanā paṭivirato hoti.	32	
PA_mn_101:32.13	Jātarūparajatapaṭiggahaṇā paṭivirato hoti.	32	
PA_mn_101:32.14	Āmakadhaññapaṭiggahaṇā paṭivirato hoti.	32	
PA_mn_101:32.15	Āmakamaṁsapaṭiggahaṇā paṭivirato hoti.	32	
PA_mn_101:32.16	Itthikumārikapaṭiggahaṇā paṭivirato hoti.	32	
PA_mn_101:32.17	Dāsidāsapaṭiggahaṇā paṭivirato hoti.	32	
PA_mn_101:32.18	Ajeḷakapaṭiggahaṇā paṭivirato hoti.	32	
PA_mn_101:32.19	Kukkuṭasūkarapaṭiggahaṇā paṭivirato hoti.	32	
PA_mn_101:32.20	Hatthigavassavaḷavapaṭiggahaṇā paṭivirato hoti.	32	
PA_mn_101:32.21	Khettavatthupaṭiggahaṇā paṭivirato hoti.	32	
PA_mn_101:32.22	Dūteyyapahiṇagamanānuyogā paṭivirato hoti.	32	
PA_mn_101:32.23	Kayavikkayā paṭivirato hoti.	32	
PA_mn_101:32.24	Tulākūṭakaṁsakūṭamānakūṭā paṭivirato hoti.	32	
PA_mn_101:32.25	Ukkoṭanavañcananikatisāciyogā paṭivirato hoti.	32	
PA_mn_101:32.26	Chedanavadhabandhanaviparāmosaālopasahasākārā paṭivirato hoti.	32	
PA_mn_101:33.1	So santuṭṭho hoti kāyaparihārikena cīvarena, kucchiparihārikena piṇḍapātena. So yena yeneva pakkamati samādāyeva pakkamati.	33	
PA_mn_101:33.2	Seyyathāpi nāma pakkhī sakuṇo yena yeneva ḍeti sapattabhārova ḍeti;	33	
PA_mn_101:33.3	evameva bhikkhu santuṭṭho hoti kāyaparihārikena cīvarena, kucchiparihārikena piṇḍapātena; so yena yeneva pakkamati samādāyeva pakkamati.	33	
PA_mn_101:33.4	So iminā ariyena sīlakkhandhena samannāgato ajjhattaṁ anavajjasukhaṁ paṭisaṁvedeti.	33	
PA_mn_101:34.1	So cakkhunā rūpaṁ disvā na nimittaggāhī hoti nānubyañjanaggāhī.	34	
PA_mn_101:34.2_0	Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā	34	
PA_mn_101:34.2_1	dhammā anvāssaveyyuṁ tassa saṁvarāya paṭipajjati, rakkhati cakkhundriyaṁ, cakkhundriye saṁvaraṁ āpajjati.	34	
PA_mn_101:34.3	Sotena saddaṁ sutvā …pe…	34	
PA_mn_101:34.4	ghānena gandhaṁ ghāyitvā …pe…	34	
PA_mn_101:34.5	jivhāya rasaṁ sāyitvā …pe…	34	
PA_mn_101:34.6	kāyena phoṭṭhabbaṁ phusitvā …pe…	34	
PA_mn_101:34.7	manasā dhammaṁ viññāya na nimittaggāhī hoti nānubyañjanaggāhī.	34	
PA_mn_101:34.8_0	Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā	34	
PA_mn_101:34.8_1	dhammā anvāssaveyyuṁ tassa saṁvarāya paṭipajjati, rakkhati manindriyaṁ, manindriye saṁvaraṁ āpajjati.	34	
PA_mn_101:34.9	So iminā ariyena indriyasaṁvarena samannāgato ajjhattaṁ abyāsekasukhaṁ paṭisaṁvedeti.	34	
PA_mn_101:35.1_0	So abhikkante paṭikkante sampajānakārī hoti, ālokite vilokite sampajānakārī hoti,	35	
PA_mn_101:35.1_1	samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti,	35	
PA_mn_101:35.1_2	asite pīte khāyite sāyite sampajānakārī hoti, uccārapassāvakamme sampajānakārī hoti,	35	
PA_mn_101:35.1_3	gate ṭhite nisinne sutte jāgarite bhāsite tuṇhībhāve sampajānakārī hoti.	35	
PA_mn_101:36.1_0	So iminā ca ariyena sīlakkhandhena samannāgato, imāya ca ariyāya santuṭṭhiyā samannāgato,	36	
PA_mn_101:36.1_1	iminā ca ariyena indriyasaṁvarena samannāgato, iminā ca ariyena satisampajaññena samannāgato	36	
PA_mn_101:36.2	vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ.	36	
PA_mn_101:36.3	So pacchābhattaṁ piṇḍapātapaṭikkanto nisīdati pallaṅkaṁ ābhujitvā, ujuṁ kāyaṁ paṇidhāya, parimukhaṁ satiṁ upaṭṭhapetvā.	36	
PA_mn_101:37.1	So abhijjhaṁ loke pahāya vigatābhijjhena cetasā viharati, abhijjhāya cittaṁ parisodheti.	37	
PA_mn_101:37.2	Byāpādapadosaṁ pahāya abyāpannacitto viharati sabbapāṇabhūtahitānukampī, byāpādapadosā cittaṁ parisodheti.	37	
PA_mn_101:37.3	Thinamiddhaṁ pahāya vigatathinamiddho viharati ālokasaññī sato sampajāno, thinamiddhā cittaṁ parisodheti.	37	
PA_mn_101:37.4	Uddhaccakukkuccaṁ pahāya anuddhato viharati ajjhattaṁ vūpasantacitto, uddhaccakukkuccā cittaṁ parisodheti.	37	
PA_mn_101:37.5	Vicikicchaṁ pahāya tiṇṇavicikiccho viharati akathaṅkathī kusalesu dhammesu, vicikicchāya cittaṁ parisodheti.	37	
PA_mn_101:38.1	So ime pañca nīvaraṇe pahāya cetaso upakkilese paññāya dubbalīkaraṇe	38	
PA_mn_101:38.2	vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.	38	
PA_mn_101:38.3	Evampi, bhikkhave, saphalo upakkamo hoti, saphalaṁ padhānaṁ.	38	
PA_mn_101:39.1	Puna caparaṁ, bhikkhave, bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati.	39	
PA_mn_101:39.2	Evampi, bhikkhave, saphalo upakkamo hoti, saphalaṁ padhānaṁ.	39	
PA_mn_101:40.1_0	Puna caparaṁ, bhikkhave, bhikkhu pītiyā ca virāgā upekkhako ca viharati sato ca sampajāno,	40	
PA_mn_101:40.1_1	sukhañca kāyena paṭisaṁvedeti. Yaṁ taṁ ariyā ācikkhanti: ‘upekkhako satimā sukhavihārī’ti	40	
PA_mn_101:40.1_2	tatiyaṁ jhānaṁ upasampajja viharati.	40	
PA_mn_101:40.2	Evampi, bhikkhave, saphalo upakkamo hoti, saphalaṁ padhānaṁ.	40	
PA_mn_101:41.1_0	Puna caparaṁ, bhikkhave, bhikkhu sukhassa ca pahānā dukkhassa ca pahānā, pubbeva	41	
PA_mn_101:41.1_1	somanassadomanassānaṁ atthaṅgamā, adukkhamasukhaṁ upekkhāsatipārisuddhiṁ catutthaṁ	41	
PA_mn_101:41.1_2	jhānaṁ upasampajja viharati.	41	
PA_mn_101:41.2	Evampi, bhikkhave, saphalo upakkamo hoti, saphalaṁ padhānaṁ.	41	
PA_mn_101:42.1	So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmeti.	42	
PA_mn_101:42.2_0	So anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo tissopi	42	
PA_mn_101:42.2_1	jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo	42	
PA_mn_101:42.2_2	cattālīsampi jātiyo paññāsampi jātiyo jātisatampi jātisahassampi jātisatasahassampi	42	
PA_mn_101:42.2_3	anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ	42	
PA_mn_101:42.2_4	evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto,	42	
PA_mn_101:42.2_5	so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī	42	
PA_mn_101:42.2_6	evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ	42	
PA_mn_101:42.2_7	pubbenivāsaṁ anussarati.	42	
PA_mn_101:42.3	Evampi, bhikkhave, saphalo upakkamo hoti, saphalaṁ padhānaṁ.	42	
PA_mn_101:43.1	So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmeti.	43	
PA_mn_101:43.2_0	So dibbena cakkhunā visuddhena atikkantamānusakena satte passati cavamāne upapajjamāne	43	
PA_mn_101:43.2_1	hīne paṇīte suvaṇṇe dubbaṇṇe, sugate duggate yathākammūpage satte pajānāti: ‘ime	43	
PA_mn_101:43.2_2	vata bhonto sattā kāyaduccaritena samannāgatā vacīduccaritena samannāgatā manoduccaritena	43	
PA_mn_101:43.2_3	samannāgatā ariyānaṁ upavādakā micchādiṭṭhikā micchādiṭṭhikammasamādānā, te kāyassa	43	
PA_mn_101:43.2_4	bhedā paraṁ maraṇā apāyaṁ duggatiṁ vinipātaṁ nirayaṁ upapannā. Ime vā pana bhonto	43	
PA_mn_101:43.2_5	sattā kāyasucaritena samannāgatā vacīsucaritena samannāgatā manosucaritena samannāgatā	43	
PA_mn_101:43.2_6	ariyānaṁ anupavādakā sammādiṭṭhikā sammādiṭṭhikammasamādānā, te kāyassa bhedā paraṁ	43	
PA_mn_101:43.2_7	maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena atikkantamānusakena	43	
PA_mn_101:43.2_8	satte passati cavamāne upapajjamāne hīne paṇīte suvaṇṇe dubbaṇṇe, sugate duggate	43	
PA_mn_101:43.2_9	yathākammūpage satte pajānāti.	43	
PA_mn_101:43.3	Evampi, bhikkhave, saphalo upakkamo hoti, saphalaṁ padhānaṁ.	43	
PA_mn_101:44.1	So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmeti.	44	
PA_mn_101:44.2_0	So ‘idaṁ dukkhan’ti yathābhūtaṁ pajānāti, ‘ayaṁ dukkhasamudayo’ti yathābhūtaṁ pajānāti,	44	
PA_mn_101:44.2_1	‘ayaṁ dukkhanirodho’ti yathābhūtaṁ pajānāti, ‘ayaṁ dukkhanirodhagāminī paṭipadā’ti	44	
PA_mn_101:44.2_2	yathābhūtaṁ pajānāti;	44	
PA_mn_101:44.3_0	‘ime āsavā’ti yathābhūtaṁ pajānāti, ‘ayaṁ āsavasamudayo’ti yathābhūtaṁ pajānāti,	44	
PA_mn_101:44.3_1	‘ayaṁ āsavanirodho’ti yathābhūtaṁ pajānāti, ‘ayaṁ āsavanirodhagāminī paṭipadā’ti	44	
PA_mn_101:44.3_2	yathābhūtaṁ pajānāti.	44	
PA_mn_101:45.1	Tassa evaṁ jānato evaṁ passato kāmāsavāpi cittaṁ vimuccati, bhavāsavāpi cittaṁ vimuccati, avijjāsavāpi cittaṁ vimuccati.	45	
PA_mn_101:45.2	Vimuttasmiṁ vimuttamiti ñāṇaṁ hoti.	45	
PA_mn_101:45.3	‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti.	45	
PA_mn_101:45.4	Evampi kho, bhikkhave, saphalo upakkamo hoti, saphalaṁ padhānaṁ.	45	
PA_mn_101:46.1	Evaṁvādī, bhikkhave, tathāgatā.	46	
PA_mn_101:46.2	Evaṁvādīnaṁ, bhikkhave, tathāgatānaṁ dasa sahadhammikā pāsaṁsaṭṭhānā āgacchanti.	46	
PA_mn_101:46.3	Sace, bhikkhave, sattā pubbekatahetu sukhadukkhaṁ paṭisaṁvedenti;	46	
PA_mn_101:46.4	addhā, bhikkhave, tathāgato pubbe sukatakammakārī yaṁ etarahi evarūpā anāsavā sukhā vedanā vedeti.	46	
PA_mn_101:46.5	Sace, bhikkhave, sattā issaranimmānahetu sukhadukkhaṁ paṭisaṁvedenti;	46	
PA_mn_101:46.6	addhā, bhikkhave, tathāgato bhaddakena issarena nimmito yaṁ etarahi evarūpā anāsavā sukhā vedanā vedeti.	46	
PA_mn_101:46.7	Sace, bhikkhave, sattā saṅgatibhāvahetu sukhadukkhaṁ paṭisaṁvedenti;	46	
PA_mn_101:46.8	addhā, bhikkhave, tathāgato kalyāṇasaṅgatiko yaṁ etarahi evarūpā anāsavā sukhā vedanā vedeti.	46	
PA_mn_101:46.9	Sace, bhikkhave, sattā abhijātihetu sukhadukkhaṁ paṭisaṁvedenti;	46	
PA_mn_101:46.10	addhā, bhikkhave, tathāgato kalyāṇābhijātiko yaṁ etarahi evarūpā anāsavā sukhā vedanā vedeti.	46	
PA_mn_101:46.11	Sace, bhikkhave, sattā diṭṭhadhammūpakkamahetu sukhadukkhaṁ paṭisaṁvedenti;	46	
PA_mn_101:46.12	addhā, bhikkhave, tathāgato kalyāṇadiṭṭhadhammūpakkamo yaṁ etarahi evarūpā anāsavā sukhā vedanā vedeti.	46	
PA_mn_101:46.13	Sace, bhikkhave, sattā pubbekatahetu sukhadukkhaṁ paṭisaṁvedenti, pāsaṁso tathāgato;	46	
PA_mn_101:46.14	no ce sattā pubbekatahetu sukhadukkhaṁ paṭisaṁvedenti, pāsaṁso tathāgato.	46	
PA_mn_101:46.15	Sace, bhikkhave, sattā issaranimmānahetu sukhadukkhaṁ paṭisaṁvedenti, pāsaṁso tathāgato;	46	
PA_mn_101:46.16	no ce sattā issaranimmānahetu sukhadukkhaṁ paṭisaṁvedenti, pāsaṁso tathāgato.	46	
PA_mn_101:46.17	Sace, bhikkhave, sattā saṅgatibhāvahetu sukhadukkhaṁ paṭisaṁvedenti, pāsaṁso tathāgato;	46	
PA_mn_101:46.18	no ce sattā saṅgatibhāvahetu sukhadukkhaṁ paṭisaṁvedenti, pāsaṁso tathāgato.	46	
PA_mn_101:46.19	Sace, bhikkhave, sattā abhijātihetu sukhadukkhaṁ paṭisaṁvedenti, pāsaṁso tathāgato;	46	
PA_mn_101:46.20	no ce sattā abhijātihetu sukhadukkhaṁ paṭisaṁvedenti, pāsaṁso tathāgato.	46	
PA_mn_101:46.21	Sace, bhikkhave, sattā diṭṭhadhammūpakkamahetu sukhadukkhaṁ paṭisaṁvedenti, pāsaṁso tathāgato;	46	
PA_mn_101:46.22	no ce sattā diṭṭhadhammūpakkamahetu sukhadukkhaṁ paṭisaṁvedenti, pāsaṁso tathāgato.	46	
PA_mn_101:46.23	Evaṁvādī, bhikkhave, tathāgatā.	46	
PA_mn_101:46.24	Evaṁvādīnaṁ, bhikkhave, tathāgatānaṁ ime dasa sahadhammikā pāsaṁsaṭṭhānā āgacchantī”ti.	46	
PA_mn_101:46.25	Idamavoca bhagavā.	46	
PA_mn_101:46.26	Attamanā te bhikkhū bhagavato bhāsitaṁ abhinandunti.	46	
PA_mn_101:46.27	Devadahasuttaṁ niṭṭhitaṁ paṭhamaṁ.	46	
