segmentnr	original	folio	analyzed
PA_bu-vb_pc14:0.1	Theravāda Vinaya	0	
PA_bu-vb_pc14:0.2	Mahāvibhaṅga	0	
PA_bu-vb_pc14:0.3	Pācittiyakaṇḍa	0	
PA_bu-vb_pc14:0.4	Bhūtagāmavagga	0	
PA_bu-vb_pc14:0.5	14. Senāsanasikkhāpada	0	
PA_bu-vb_pc14:1.1.1	Tena samayena buddho bhagavā sāvatthiyaṁ viharati jetavane anāthapiṇḍikassa ārāme.	1	
PA_bu-vb_pc14:1.1.2	Tena kho pana samayena bhikkhū hemantike kāle ajjhokāse senāsanaṁ paññapetvā kāyaṁ otāpentā kāle ārocite taṁ pakkamantā neva uddhariṁsu na uddharāpesuṁ, anāpucchā pakkamiṁsu.	1	
PA_bu-vb_pc14:1.1.3	Senāsanaṁ ovaṭṭhaṁ hoti.	1	
PA_bu-vb_pc14:1.1.4	Ye te bhikkhū appicchā …pe… te ujjhāyanti khiyyanti vipācenti—	1	
PA_bu-vb_pc14:1.1.5	“kathaṁ hi nāma bhikkhū ajjhokāse senāsanaṁ paññapetvā taṁ pakkamantā neva uddharissanti na uddharāpessanti, anāpucchā pakkamissanti, senāsanaṁ ovaṭṭhan”ti.	1	
PA_bu-vb_pc14:1.1.6	Atha kho te bhikkhū te anekapariyāyena vigarahitvā bhagavato etamatthaṁ ārocesuṁ …pe…	1	
PA_bu-vb_pc14:1.1.7	“saccaṁ kira, bhikkhave, bhikkhū ajjhokāse …pe…	1	
PA_bu-vb_pc14:1.1.8	evañca pana, bhikkhave, imaṁ sikkhāpadaṁ uddiseyyātha—	1	
PA_bu-vb_pc14:1.1.9.1_0	“Yo pana bhikkhu saṅghikaṁ mañcaṁ vā pīṭhaṁ vā bhisiṁ vā kocchaṁ vā ajjhokāse santharitvā	1	
PA_bu-vb_pc14:1.1.9.1_1	vā santharāpetvā vā taṁ pakkamanto neva uddhareyya na uddharāpeyya, anāpucchaṁ vā	1	
PA_bu-vb_pc14:1.1.9.1_2	gaccheyya, pācittiyan”ti.	1	
PA_bu-vb_pc14:1.1.10	Evañcidaṁ bhagavatā bhikkhūnaṁ sikkhāpadaṁ paññattaṁ hoti.	1	
PA_bu-vb_pc14:1.2.1	Tena kho pana samayena bhikkhū ajjhokāse vasitvā kālasseva senāsanaṁ abhiharanti.	1	
PA_bu-vb_pc14:1.2.2	Addasā kho bhagavā te bhikkhū kālasseva senāsanaṁ abhiharante.	1	
PA_bu-vb_pc14:1.2.3	Disvāna etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—	1	
PA_bu-vb_pc14:1.2.4	“anujānāmi, bhikkhave, aṭṭha māse avassikasaṅkete maṇḍape vā rukkhamūle vā yattha kākā vā kulalā vā na ūhadanti tattha senāsanaṁ nikkhipitun”ti.	1	
PA_bu-vb_pc14:2.1.1	Yo panāti	2	
PA_bu-vb_pc14:2.1.2	yo yādiso …pe…	2	
PA_bu-vb_pc14:2.1.3	bhikkhūti	2	
PA_bu-vb_pc14:2.1.4	…pe… ayaṁ imasmiṁ atthe adhippeto bhikkhūti.	2	
PA_bu-vb_pc14:2.1.5	Saṅghikaṁ nāma	2	
PA_bu-vb_pc14:2.1.6	saṅghassa dinnaṁ hoti pariccattaṁ.	2	
PA_bu-vb_pc14:2.1.7	Mañco nāma	2	
PA_bu-vb_pc14:2.1.8	cattāro mañcā—	2	
PA_bu-vb_pc14:2.1.9	masārako, bundikābaddho, kuḷīrapādako, āhaccapādako.	2	
PA_bu-vb_pc14:2.1.10	Pīṭhaṁ nāma	2	
PA_bu-vb_pc14:2.1.11	cattāri pīṭhāni— masārakaṁ, bundikābaddhaṁ, kuḷīrapādakaṁ, āhaccapādakaṁ.	2	
PA_bu-vb_pc14:2.1.12	Bhisi nāma	2	
PA_bu-vb_pc14:2.1.13	pañca bhisiyo— uṇṇabhisi, coḷabhisi, vākabhisi, tiṇabhisi, paṇṇabhisi.	2	
PA_bu-vb_pc14:2.1.14	Kocchaṁ nāma—	2	
PA_bu-vb_pc14:2.1.15	vākamayaṁ vā usīramayaṁ vā muñjamayaṁ vā pabbajamayaṁ vā anto saṁveṭhetvā baddhaṁ hoti.	2	
PA_bu-vb_pc14:2.1.16	Santharitvāti	2	
PA_bu-vb_pc14:2.1.17	sayaṁ santharitvā.	2	
PA_bu-vb_pc14:2.1.18	Santharāpetvāti	2	
PA_bu-vb_pc14:2.1.19	aññaṁ santharāpetvā.	2	
PA_bu-vb_pc14:2.1.20	Anupasampannaṁ santharāpeti, tassa palibodho.	2	
PA_bu-vb_pc14:2.1.21	Upasampannaṁ santharāpeti, santhārakassa palibodho.	2	
PA_bu-vb_pc14:2.1.22	Taṁ pakkamanto neva uddhareyyāti	2	
PA_bu-vb_pc14:2.1.23	na sayaṁ uddhareyya.	2	
PA_bu-vb_pc14:2.1.24	Na uddharāpeyyāti	2	
PA_bu-vb_pc14:2.1.25	na aññaṁ uddharāpeyya.	2	
PA_bu-vb_pc14:2.1.26	Anāpucchaṁ vā gaccheyyāti	2	
PA_bu-vb_pc14:2.1.27	bhikkhuṁ vā sāmaṇeraṁ vā ārāmikaṁ vā anāpucchā majjhimassa purisassa leḍḍupātaṁ atikkamantassa āpatti pācittiyassa.	2	
PA_bu-vb_pc14:2.2.1	Saṅghike saṅghikasaññī ajjhokāse santharitvā vā santharāpetvā vā taṁ pakkamanto neva uddhareyya na uddharāpeyya anāpucchaṁ vā gaccheyya, āpatti pācittiyassa.	2	
PA_bu-vb_pc14:2.2.2	Saṅghike vematiko …pe…	2	
PA_bu-vb_pc14:2.2.3	saṅghike puggalikasaññī ajjhokāse santharitvā vā santharāpetvā vā taṁ pakkamanto neva uddhareyya na uddharāpeyya, anāpucchaṁ vā gaccheyya, āpatti pācittiyassa.	2	
PA_bu-vb_pc14:2.2.4_0	Cimilikaṁ vā uttarattharaṇaṁ vā bhūmattharaṇaṁ vā taṭṭikaṁ vā cammakhaṇḍaṁ vā pādapuñchaniṁ	2	
PA_bu-vb_pc14:2.2.4_1	vā phalakapīṭhaṁ vā ajjhokāse santharitvā vā santharāpetvā vā taṁ pakkamanto neva	2	
PA_bu-vb_pc14:2.2.4_2	uddhareyya na uddharāpeyya, anāpucchaṁ vā gaccheyya, āpatti dukkaṭassa.	2	
PA_bu-vb_pc14:2.2.5	Puggalike saṅghikasaññī, āpatti dukkaṭassa.	2	
PA_bu-vb_pc14:2.2.6	Puggalike vematiko, āpatti dukkaṭassa.	2	
PA_bu-vb_pc14:2.2.7	Puggalike puggalikasaññī aññassa puggalike, āpatti dukkaṭassa.	2	
PA_bu-vb_pc14:2.2.8	Attano puggalike anāpatti.	2	
PA_bu-vb_pc14:2.3.1	Anāpatti—	2	
PA_bu-vb_pc14:2.3.2	uddharitvā gacchati,	2	
PA_bu-vb_pc14:2.3.3	uddharāpetvā gacchati,	2	
PA_bu-vb_pc14:2.3.4	āpucchaṁ gacchati,	2	
PA_bu-vb_pc14:2.3.5	otāpento gacchati,	2	
PA_bu-vb_pc14:2.3.6	kenaci palibuddhaṁ hoti,	2	
PA_bu-vb_pc14:2.3.7	āpadāsu,	2	
PA_bu-vb_pc14:2.3.8	ummattakassa,	2	
PA_bu-vb_pc14:2.3.9	ādikammikassāti.	2	
PA_bu-vb_pc14:2.3.10	Senāsanasikkhāpadaṁ niṭṭhitaṁ catutthaṁ.	2	
