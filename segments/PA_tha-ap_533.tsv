segmentnr	original	folio	analyzed
PA_tha-ap_533:0.1	Therāpadāna	0	
PA_tha-ap_533:0.2	Kaccāyanavagga	0	
PA_tha-ap_533:0.3	1 Mahākaccāyanattheraapadāna	0	
PA_tha-ap_533:1.1	“Padumuttaro nāma jino,	1	
PA_tha-ap_533:1.2	anejo ajitaṁ jayo;	1	
PA_tha-ap_533:1.3	Satasahasse kappānaṁ,	1	
PA_tha-ap_533:1.4	ito uppajji nāyako.	1	
PA_tha-ap_533:2.1	Vīro kamalapattakkho,	2	
PA_tha-ap_533:2.2	sasaṅkavimalānano;	2	
PA_tha-ap_533:2.3	Kanakācalasaṅkāso,	2	
PA_tha-ap_533:2.4	ravidittisamappabho.	2	
PA_tha-ap_533:3.1	Sattanettamanohārī,	3	
PA_tha-ap_533:3.2	varalakkhaṇabhūsito;	3	
PA_tha-ap_533:3.3	Sabbavākyapathātīto,	3	
PA_tha-ap_533:3.4	manujāmarasakkato.	3	
PA_tha-ap_533:4.1	Sambuddho bodhayaṁ satte,	4	
PA_tha-ap_533:4.2	vāgīso madhurassaro;	4	
PA_tha-ap_533:4.3	Karuṇānibandhasantāno,	4	
PA_tha-ap_533:4.4	parisāsu visārado.	4	
PA_tha-ap_533:5.1	Deseti madhuraṁ dhammaṁ,	5	
PA_tha-ap_533:5.2	catusaccūpasaṁhitaṁ;	5	
PA_tha-ap_533:5.3	Nimugge mohapaṅkamhi,	5	
PA_tha-ap_533:5.4	samuddharati pāṇine.	5	
PA_tha-ap_533:6.1	Tadā ekacaro hutvā,	6	
PA_tha-ap_533:6.2	tāpaso himavālayo;	6	
PA_tha-ap_533:6.3	Nabhasā mānusaṁ lokaṁ,	6	
PA_tha-ap_533:6.4	gacchanto jinamaddasaṁ.	6	
PA_tha-ap_533:7.1	Upecca santikaṁ tassa,	7	
PA_tha-ap_533:7.2	assosiṁ dhammadesanaṁ;	7	
PA_tha-ap_533:7.3	Vaṇṇayantassa vīrassa,	7	
PA_tha-ap_533:7.4	sāvakassa mahāguṇaṁ.	7	
PA_tha-ap_533:8.1	‘Saṅkhittena mayā vuttaṁ,	8	
PA_tha-ap_533:8.2	vitthārena pakāsayaṁ;	8	
PA_tha-ap_533:8.3	Parisaṁ mañca toseti,	8	
PA_tha-ap_533:8.4	yathā kaccāyano ayaṁ.	8	
PA_tha-ap_533:9.1	Nāhaṁ evamidhekaccaṁ,	9	
PA_tha-ap_533:9.2	aññaṁ passāmi sāvakaṁ;	9	
PA_tha-ap_533:9.3	Tasmātadagge esaggo,	9	
PA_tha-ap_533:9.4	evaṁ dhāretha bhikkhavo’.	9	
PA_tha-ap_533:10.1	Tadāhaṁ vimhito hutvā,	10	
PA_tha-ap_533:10.2	sutvā vākyaṁ manoramaṁ;	10	
PA_tha-ap_533:10.3	Himavantaṁ gamitvāna,	10	
PA_tha-ap_533:10.4	āhitvā pupphasañcayaṁ.	10	
PA_tha-ap_533:11.1	Pūjetvā lokasaraṇaṁ,	11	
PA_tha-ap_533:11.2	taṁ ṭhānamabhipatthayiṁ;	11	
PA_tha-ap_533:11.3	Tadā mamāsayaṁ ñatvā,	11	
PA_tha-ap_533:11.4	byākāsi sa raṇañjaho.	11	
PA_tha-ap_533:12.1	‘Passathetaṁ isivaraṁ,	12	
PA_tha-ap_533:12.2	niddhantakanakattacaṁ;	12	
PA_tha-ap_533:12.3	Uddhaggalomaṁ pīṇaṁsaṁ,	12	
PA_tha-ap_533:12.4	acalaṁ pañjaliṁ ṭhitaṁ.	12	
PA_tha-ap_533:13.1	Hāsaṁ supuṇṇanayanaṁ,	13	
PA_tha-ap_533:13.2	buddhavaṇṇagatāsayaṁ;	13	
PA_tha-ap_533:13.3	Dhammajaṁ uggahadayaṁ,	13	
PA_tha-ap_533:13.4	amatāsittasannibhaṁ’.	13	
PA_tha-ap_533:14.1	Kaccānassa guṇaṁ sutvā,	14	
PA_tha-ap_533:14.2	taṁ ṭhānaṁ patthayaṁ ṭhito;	14	
PA_tha-ap_533:14.3	Anāgatamhi addhāne,	14	
PA_tha-ap_533:14.4	gotamassa mahāmune.	14	
PA_tha-ap_533:15.1	Tassa dhammesu dāyādo,	15	
PA_tha-ap_533:15.2	oraso dhammanimmito;	15	
PA_tha-ap_533:15.3	Kaccāno nāma nāmena,	15	
PA_tha-ap_533:15.4	hessati satthu sāvako.	15	
PA_tha-ap_533:16.1	Bahussuto mahāñāṇī,	16	
PA_tha-ap_533:16.2	adhippāyavidū mune;	16	
PA_tha-ap_533:16.3	Pāpuṇissati taṁ ṭhānaṁ,	16	
PA_tha-ap_533:16.4	yathāyaṁ byākato mayā.	16	
PA_tha-ap_533:17.1	Satasahassito kappe,	17	
PA_tha-ap_533:17.2	yaṁ kammamakariṁ tadā;	17	
PA_tha-ap_533:17.3	Duggatiṁ nābhijānāmi,	17	
PA_tha-ap_533:17.4	buddhapūjāyidaṁ phalaṁ.	17	
PA_tha-ap_533:18.1	Duve bhave saṁsarāmi,	18	
PA_tha-ap_533:18.2	devatte atha mānuse;	18	
PA_tha-ap_533:18.3	Aññaṁ gatiṁ na gacchāmi,	18	
PA_tha-ap_533:18.4	buddhapūjāyidaṁ phalaṁ.	18	
PA_tha-ap_533:19.1	Duve kule pajāyāmi,	19	
PA_tha-ap_533:19.2	khattiye atha brāhmaṇe;	19	
PA_tha-ap_533:19.3	Nīce kule na jāyāmi,	19	
PA_tha-ap_533:19.4	buddhapūjāyidaṁ phalaṁ.	19	
PA_tha-ap_533:20.1	Pacchime ca bhave dāni,	20	
PA_tha-ap_533:20.2	jāto ujjeniyaṁ pure;	20	
PA_tha-ap_533:20.3	Pajjotassa ca caṇḍassa,	20	
PA_tha-ap_533:20.4	purohitadijādhino.	20	
PA_tha-ap_533:21.1	Putto tiriṭivacchassa,	21	
PA_tha-ap_533:21.2	nipuṇo vedapāragū;	21	
PA_tha-ap_533:21.3	Mātā ca candimā nāma,	21	
PA_tha-ap_533:21.4	kaccānohaṁ varattaco.	21	
PA_tha-ap_533:22.1	Vīmaṁsanatthaṁ buddhassa,	22	
PA_tha-ap_533:22.2	bhūmipālena pesito;	22	
PA_tha-ap_533:22.3	Disvā mokkhapuradvāraṁ,	22	
PA_tha-ap_533:22.4	nāyakaṁ guṇasañcayaṁ.	22	
PA_tha-ap_533:23.1	Sutvā ca vimalaṁ vākyaṁ,	23	
PA_tha-ap_533:23.2	gatipaṅkavisosanaṁ;	23	
PA_tha-ap_533:23.3	Pāpuṇiṁ amataṁ santaṁ,	23	
PA_tha-ap_533:23.4	sesehi saha sattahi.	23	
PA_tha-ap_533:24.1	Adhippāyavidū jāto,	24	
PA_tha-ap_533:24.2	sugatassa mahāmate;	24	
PA_tha-ap_533:24.3	Ṭhapito etadagge ca,	24	
PA_tha-ap_533:24.4	susamiddhamanoratho.	24	
PA_tha-ap_533:25.1	Kilesā jhāpitā mayhaṁ,	25	
PA_tha-ap_533:25.2	bhavā sabbe samūhatā;	25	
PA_tha-ap_533:25.3	Nāgova bandhanaṁ chetvā,	25	
PA_tha-ap_533:25.4	viharāmi anāsavo.	25	
PA_tha-ap_533:26.1	Svāgataṁ vata me āsi,	26	
PA_tha-ap_533:26.2	mama buddhassa santike;	26	
PA_tha-ap_533:26.3	Tisso vijjā anuppattā,	26	
PA_tha-ap_533:26.4	kataṁ buddhassa sāsanaṁ.	26	
PA_tha-ap_533:27.1	Paṭisambhidā catasso,	27	
PA_tha-ap_533:27.2	vimokkhāpi ca aṭṭhime;	27	
PA_tha-ap_533:27.3	Chaḷabhiññā sacchikatā,	27	
PA_tha-ap_533:27.4	kataṁ buddhassa sāsanaṁ”.	27	
PA_tha-ap_533:28.1	Itthaṁ sudaṁ āyasmā mahākaccāyano thero imā gāthāyo abhāsitthāti.	28	
PA_tha-ap_533:29.1	Mahākaccāyanattherassāpadānaṁ paṭhamaṁ.	29	
