segmentnr	original	folio	analyzed
PA_tha-ap_541:0.1	Therāpadāna	0	
PA_tha-ap_541:0.2	Kaccāyanavagga	0	
PA_tha-ap_541:0.3	9. Rādhattheraapadāna	0	
PA_tha-ap_541:1.1	“Padumuttaro nāma jino,	1	
PA_tha-ap_541:1.2	sabbalokavidū muni;	1	
PA_tha-ap_541:1.3	Ito satasahassamhi,	1	
PA_tha-ap_541:1.4	kappe uppajji cakkhumā.	1	
PA_tha-ap_541:2.1	Ovādako viññāpako,	2	
PA_tha-ap_541:2.2	tārako sabbapāṇinaṁ;	2	
PA_tha-ap_541:2.3	Desanākusalo buddho,	2	
PA_tha-ap_541:2.4	tāresi janataṁ bahuṁ.	2	
PA_tha-ap_541:3.1	Anukampako kāruṇiko,	3	
PA_tha-ap_541:3.2	hitesī sabbapāṇinaṁ;	3	
PA_tha-ap_541:3.3	Sampatte titthiye sabbe,	3	
PA_tha-ap_541:3.4	pañcasīle patiṭṭhapi.	3	
PA_tha-ap_541:4.1	Evaṁ nirākulaṁ āsi,	4	
PA_tha-ap_541:4.2	suññataṁ titthiyehi ca;	4	
PA_tha-ap_541:4.3	Vicittaṁ arahantehi,	4	
PA_tha-ap_541:4.4	vasībhūtehi tādibhi.	4	
PA_tha-ap_541:5.1	Ratanānaṭṭhapaññāsaṁ,	5	
PA_tha-ap_541:5.2	uggato so mahāmuni;	5	
PA_tha-ap_541:5.3	Kañcanagghiyasaṅkāso,	5	
PA_tha-ap_541:5.4	bāttiṁsavaralakkhaṇo.	5	
PA_tha-ap_541:6.1	Vassasatasahassāni,	6	
PA_tha-ap_541:6.2	āyu vijjati tāvade;	6	
PA_tha-ap_541:6.3	Tāvatā tiṭṭhamāno so,	6	
PA_tha-ap_541:6.4	tāresi janataṁ bahuṁ.	6	
PA_tha-ap_541:7.1	Tadāhaṁ haṁsavatiyaṁ,	7	
PA_tha-ap_541:7.2	brāhmaṇo mantapāragū;	7	
PA_tha-ap_541:7.3	Upecca taṁ naravaraṁ,	7	
PA_tha-ap_541:7.4	assosiṁ dhammadesanaṁ.	7	
PA_tha-ap_541:8.1	Paññāpentaṁ mahāvīraṁ,	8	
PA_tha-ap_541:8.2	parisāsu visāradaṁ;	8	
PA_tha-ap_541:8.3	Paṭibhāneyyakaṁ bhikkhuṁ,	8	
PA_tha-ap_541:8.4	etadagge vināyakaṁ.	8	
PA_tha-ap_541:9.1	Tadāhaṁ kāraṁ katvāna,	9	
PA_tha-ap_541:9.2	sasaṅghe lokanāyake;	9	
PA_tha-ap_541:9.3	Nipacca sirasā pāde,	9	
PA_tha-ap_541:9.4	taṁ ṭhānaṁ abhipatthayiṁ.	9	
PA_tha-ap_541:10.1	Tato maṁ bhagavā āha,	10	
PA_tha-ap_541:10.2	siṅgīnikkhasamappabho;	10	
PA_tha-ap_541:10.3	Sarena rajanīyena,	10	
PA_tha-ap_541:10.4	kilesamalahārinā.	10	
PA_tha-ap_541:11.1	‘Sukhī bhavassu dīghāyu,	11	
PA_tha-ap_541:11.2	sijjhatu paṇidhī tava;	11	
PA_tha-ap_541:11.3	Sasaṅghe me kataṁ kāraṁ,	11	
PA_tha-ap_541:11.4	atīva vipulaṁ tayā.	11	
PA_tha-ap_541:12.1	Satasahassito kappe,	12	
PA_tha-ap_541:12.2	okkākakulasambhavo;	12	
PA_tha-ap_541:12.3	Gotamo nāma gottena,	12	
PA_tha-ap_541:12.4	satthā loke bhavissati.	12	
PA_tha-ap_541:13.1	Tassa dhammesu dāyādo,	13	
PA_tha-ap_541:13.2	oraso dhammanimmito;	13	
PA_tha-ap_541:13.3	Rādhoti nāmadheyyena,	13	
PA_tha-ap_541:13.4	hessati satthu sāvako.	13	
PA_tha-ap_541:14.1	Sa te hetuguṇe tuṭṭho,	14	
PA_tha-ap_541:14.2	sakyaputto narāsabho;	14	
PA_tha-ap_541:14.3	Paṭibhāneyyakānaggaṁ,	14	
PA_tha-ap_541:14.4	paññapessati nāyako’.	14	
PA_tha-ap_541:15.1	Taṁ sutvā mudito hutvā,	15	
PA_tha-ap_541:15.2	yāvajīvaṁ tadā jinaṁ;	15	
PA_tha-ap_541:15.3	Mettacitto paricariṁ,	15	
PA_tha-ap_541:15.4	sato paññāsamāhito.	15	
PA_tha-ap_541:16.1	Tena kammena sukatena,	16	
PA_tha-ap_541:16.2	cetanāpaṇidhīhi ca;	16	
PA_tha-ap_541:16.3	Jahitvā mānusaṁ dehaṁ,	16	
PA_tha-ap_541:16.4	tāvatiṁsamagacchahaṁ.	16	
PA_tha-ap_541:17.1	Satānaṁ tīṇikkhattuñca,	17	
PA_tha-ap_541:17.2	devarajjamakārayiṁ;	17	
PA_tha-ap_541:17.3	Satānaṁ pañcakkhattuñca,	17	
PA_tha-ap_541:17.4	cakkavattī ahosahaṁ.	17	
PA_tha-ap_541:18.1	Padesarajjaṁ vipulaṁ,	18	
PA_tha-ap_541:18.2	gaṇanāto asaṅkhiyaṁ;	18	
PA_tha-ap_541:18.3	Sabbattha sukhito āsiṁ,	18	
PA_tha-ap_541:18.4	tassa kammassa vāhasā.	18	
PA_tha-ap_541:19.1	Pacchime bhave sampatte,	19	
PA_tha-ap_541:19.2	giribbajapuruttame;	19	
PA_tha-ap_541:19.3	Jāto vippakule niddhe,	19	
PA_tha-ap_541:19.4	vikalacchādanāsane.	19	
PA_tha-ap_541:20.1	Kaṭacchubhikkhaṁ pādāsiṁ,	20	
PA_tha-ap_541:20.2	sāriputtassa tādino;	20	
PA_tha-ap_541:20.3	Yadā jiṇṇo ca vuddho ca,	20	
PA_tha-ap_541:20.4	tadārāmamupāgamiṁ.	20	
PA_tha-ap_541:21.1	Pabbajati na maṁ koci,	21	
PA_tha-ap_541:21.2	jiṇṇadubbalathāmakaṁ;	21	
PA_tha-ap_541:21.3	Tena dīno vivaṇṇaṅgo,	21	
PA_tha-ap_541:21.4	soko cāsiṁ tadā ahaṁ.	21	
PA_tha-ap_541:22.1	Disvā mahākāruṇiko,	22	
PA_tha-ap_541:22.2	mamamāha mahāmuni;	22	
PA_tha-ap_541:22.3	‘Kimatthaṁ puttasokaṭṭo,	22	
PA_tha-ap_541:22.4	brūhi te cittajaṁ rujaṁ’.	22	
PA_tha-ap_541:23.1	‘Pabbajjaṁ na labhe vīra,	23	
PA_tha-ap_541:23.2	svākkhāte tava sāsane;	23	
PA_tha-ap_541:23.3	Tena sokena dīnosmi,	23	
PA_tha-ap_541:23.4	saraṇaṁ hohi nāyaka’.	23	
PA_tha-ap_541:24.1	Tadā bhikkhū samānetvā,	24	
PA_tha-ap_541:24.2	apucchi munisattamo;	24	
PA_tha-ap_541:24.3	‘Imassa adhikāraṁ ye,	24	
PA_tha-ap_541:24.4	saranti byāharantu te’.	24	
PA_tha-ap_541:25.1	Sāriputto tadāvoca,	25	
PA_tha-ap_541:25.2	‘kāramassa sarāmahaṁ;	25	
PA_tha-ap_541:25.3	Kaṭacchubhikkhaṁ dāpesi,	25	
PA_tha-ap_541:25.4	piṇḍāya carato mama’.	25	
PA_tha-ap_541:26.1	‘Sādhu sādhu kataññūsi,	26	
PA_tha-ap_541:26.2	sāriputta imaṁ tuvaṁ;	26	
PA_tha-ap_541:26.3	Pabbājehi dijaṁ vuḍḍhaṁ,	26	
PA_tha-ap_541:26.4	hessatājāniyo ayaṁ’.	26	
PA_tha-ap_541:27.1	Tato alatthaṁ pabbajjaṁ,	27	
PA_tha-ap_541:27.2	kammavācopasampadaṁ;	27	
PA_tha-ap_541:27.3	Na cireneva kālena,	27	
PA_tha-ap_541:27.4	pāpuṇiṁ āsavakkhayaṁ.	27	
PA_tha-ap_541:28.1	Sakkaccaṁ munino vākyaṁ,	28	
PA_tha-ap_541:28.2	suṇāmi mudito yato;	28	
PA_tha-ap_541:28.3	Paṭibhāneyyakānaggaṁ,	28	
PA_tha-ap_541:28.4	tato maṁ ṭhapayī jino.	28	
PA_tha-ap_541:29.1	Kilesā jhāpitā mayhaṁ,	29	
PA_tha-ap_541:29.2	…pe…	29	
PA_tha-ap_541:29.3	viharāmi anāsavo.	29	
PA_tha-ap_541:30.1	Svāgataṁ vata me āsi,	30	
PA_tha-ap_541:30.2	…pe…	30	
PA_tha-ap_541:30.3	kataṁ buddhassa sāsanaṁ.	30	
PA_tha-ap_541:31.1	Paṭisambhidā catasso,	31	
PA_tha-ap_541:31.2	…pe…	31	
PA_tha-ap_541:31.3	kataṁ buddhassa sāsanaṁ”.	31	
PA_tha-ap_541:32.1	Itthaṁ sudaṁ āyasmā rādho thero imā gāthāyo abhāsitthāti.	32	
PA_tha-ap_541:33.1	Rādhattherassāpadānaṁ navamaṁ.	33	
