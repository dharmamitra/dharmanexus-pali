segmentnr	original	folio	analyzed
PA_tika-s03_02t:0	Namo tassa bhagavato arahato sammāsambuddhassa	0	
PA_tika-s03_02t:1	Saṃyuttanikāye	0	
PA_tika-s03_02t:2	Nidānavaggaṭīkā	0	
PA_tika-s03_02t:3	1. Nidānasaṃyuttaṃ	0	
PA_tika-s03_02t:4	1. Buddhavaggo	0	
PA_tika-s03_02t:5	1. Paṭiccasamuppādasuttavaṇṇanā	0	
PA_tika-s03_02t:6_0	1. Dutiyasuttādīnipi paṭiccasamuppādavaseneva desitānīti āha “paṭhamaṃ paṭiccasamuppādasutta”nti.	6	
PA_tika-s03_02t:6_1	Tatrāti padaṃ ye desakālā idha viharaṇakiriyāya visesanabhāvena vuttā, tesaṃ paridīpananti	6	
PA_tika-s03_02t:6_2	dassento “yaṃ samayaṃ…pe… dīpetī”ti āha. Taṃ-saddo hi vuttassa atthassa paṭiniddeso,	6	
PA_tika-s03_02t:6_3	tasmā idha desassa kālassa vā paṭiniddeso bhavituṃ arahati, na aññassa. Ayaṃ tāva	6	
PA_tika-s03_02t:6_4	tatrasaddassa paṭiniddesabhāve atthavibhāvanā. Yasmā pana īdisesu ṭhānesu tatrasaddo	6	
PA_tika-s03_02t:6_5	dhammadesanāvisiṭṭhaṃ desaṃ kālañca vibhāveti, tasmā vuttaṃ “bhāsitabbayutte vā desakāle”ti.	6	
PA_tika-s03_02t:6_6	Tena tatrāti yattha bhagavā dhammadesanatthaṃ bhikkhū ālapi abhāsi, tādise dese,	6	
PA_tika-s03_02t:6_7	kāle vāti attho. Na hītiādinā tamevatthaṃ samattheti.	6	
PA_tika-s03_02t:7_0	Nanu ca yattha ṭhito bhagavā “akālo kho tāvā”tiādinā bāhiyassa dhammadesanaṃ paṭikkhipi,	7	
PA_tika-s03_02t:7_1	tattheva antaravīthiyaṃ ṭhitova tassa dhammaṃ desesīti? Saccametaṃ. Adesetabbakāle	7	
PA_tika-s03_02t:7_2	adesanāya hi idaṃ udāharaṇaṃ. Tenāha “akālo kho tāvā”ti. Yaṃ pana tattha vuttaṃ “antaragharaṃ	7	
PA_tika-s03_02t:7_3	paviṭṭhamhā”ti, tampi tassa akālabhāvasseva pariyāyena dassanatthaṃ vuttaṃ. Tassa	7	
PA_tika-s03_02t:7_4	hi tadā addhānaparissamena rūpakāye akammaññatā ahosi, balavapītivegena nāmakāye.	7	
PA_tika-s03_02t:7_5	Tadubhayassa vūpasamaṃ āgamento papañcaparihāratthaṃ bhagavā “akālo kho”ti pariyāyena	7	
PA_tika-s03_02t:7_6	paṭikkhipi. Adesetabbadese adesanāya pana udāharaṇaṃ “atha kho bhagavā maggā okkamma	7	
PA_tika-s03_02t:7_7	aññatarasmiṃ rukkhamūle nisīdi, vihārato nikkhamitvā vihārapacchāyāyaṃ paññatte āsane	7	
PA_tika-s03_02t:7_8	nisīdī”ti evamādikaṃ idha ādisaddena saṅgahitaṃ. “Sa kho so bhikkhave bālo idha pāpāni	7	
PA_tika-s03_02t:7_9	kammāni karitvā”ti evamādīsu padapūraṇamatte kho-saddo, “dukkhaṃ kho agāravo viharati	7	
PA_tika-s03_02t:7_10	appatisso”tiādīsu avadhāraṇe, “kittāvatā nu kho, āvuso, satthu pavivittassa viharato	71	
PA_tika-s03_02t:7_11	sāvakā vivekaṃ nānusikkhantī”tiādīsu ādikālatthe, vākyārambheti attho. Tattha padapūraṇena	71	
PA_tika-s03_02t:7_12	vacanālaṅkāramattaṃ kataṃ hoti, ādikālatthena vākyassa upaññāsamattaṃ, avadhāraṇatthena	71	
PA_tika-s03_02t:7_13	pana niyamadassanaṃ. “Tasmā āmantesi evā”ti āmantane niyamo dassito hotīti.	71	
PA_tika-s03_02t:8_0	“Bhagavāti lokagarudīpana”nti kasmā vuttaṃ, nanu pubbe “bhagavā”ti padaṃ vuttanti?	8	
PA_tika-s03_02t:8_1	Yadipi pubbe vuttaṃ, taṃ pana yathāvuttaṭṭhāne viharaṇakiriyāya kattuvisesadassanaparaṃ,	8	
PA_tika-s03_02t:8_2	na āmantanakiriyāya, idha pana āmantanakiriyāya, tasmā tadatthaṃ puna bhagavāti pāḷiyaṃ	8	
PA_tika-s03_02t:8_3	vuttanti. Tassatthaṃ dassetuṃ “bhagavāti lokagarudīpana”nti āha. Kathāsavanayuttapuggalavacananti	8	
PA_tika-s03_02t:8_4	vakkhamānāya paṭiccasamuppādadesanāya savanayogyapuggalavacanaṃ. Catūsupi parisāsu	8	
PA_tika-s03_02t:8_5	bhikkhū eva edisānaṃ desanānaṃ visesena bhājanabhūtāti sātisayena sāsanasampaṭiggāhakabhāvadassanatthaṃ	8	
PA_tika-s03_02t:8_6	idha bhikkhugahaṇanti dassetvā idāni saddatthaṃ dassetuṃ “apicā”ti āha. Tattha bhikkhakoti	8	
PA_tika-s03_02t:8_7	bhikkhūti bhikkhanasīlattā bhikkhanadhammattā bhikkhūti attho. Bhikkhācariyaṃ ajjhupagatoti	8	
PA_tika-s03_02t:8_8	buddhādīhipi ajjhupagataṃ bhikkhācariyaṃ uñchācariyaṃ ajjhupagatattā anuṭṭhitattā	8	
PA_tika-s03_02t:8_9	bhikkhu. Yo hi koci appaṃ vā mahantaṃ vā bhogakkhandhaṃ pahāya agārasmā anagāriyaṃ	8	
PA_tika-s03_02t:8_10	pabbajito, so kasigorakkhādīhi jīvikakappanaṃ hitvā liṅgasampaṭicchaneneva bhikkhācariyaṃ	81	
PA_tika-s03_02t:8_11	ajjhupagatattā bhikkhu. Parapaṭibaddhajīvikattā vā vihāramajjhe kājabhattaṃ bhuñjamānopi	81	
PA_tika-s03_02t:8_12	bhikkhācariyaṃ ajjhupagatoti bhikkhu piṇḍiyālopabhojanaṃ nissāya pabbajjāya ussāhajātattā	81	
PA_tika-s03_02t:8_13	vā bhikkhācariyaṃ ajjhupagatoti bhikkhūti evamettha attho daṭṭhabbo.	81	
PA_tika-s03_02t:9_0	Ādinā nayenāti “bhinnapaṭadharoti bhikkhu, bhindati pāpake akusale dhammeti bhikkhu,	9	
PA_tika-s03_02t:9_1	bhinnattā pāpakānaṃ akusalānaṃ dhammānaṃ bhikkhū”tiādinā vibhaṅge āgatanayena. Ñāpaneti	9	
PA_tika-s03_02t:9_2	avabodhane, paṭivedaneti attho. Bhikkhanasīlatā, na kasivāṇijjādīhi jīvanasīlatā.	9	
PA_tika-s03_02t:9_3	Bhikkhanadhammatā “uddissa ariyā tiṭṭhantī”ti evaṃ vuttabhikkhanasabhāvatā, na yācanākohaññasabhāvatā.	9	
PA_tika-s03_02t:9_4	Bhikkhane sādhukāritā “uttiṭṭhe nappamajjeyyā”ti vacanaṃ anussaritvā tattha appamajjatā.	9	
PA_tika-s03_02t:9_5	Atha vā sīlaṃ nāma pakatisabhāvo. Idha pana tathādhiṭṭhānaṃ. Dhammoti vataṃ. Apare	9	
PA_tika-s03_02t:9_6	pana “sīlaṃ nāma vatavasena samādānaṃ. Dhammo nāma paveṇi-āgataṃ cārittaṃ. Sādhukāritā	9	
PA_tika-s03_02t:9_7	sakkaccakāritā ādarakiriyā”ti vaṇṇenti.	9	
PA_tika-s03_02t:10_0	Hīnādhikajanasevitavuttinti ye bhikkhubhāve ṭhitāpi jātimadādivasena uddhatā unnaḷā,	10	
PA_tika-s03_02t:10_1	ye ca gihibhāve paresu atthikabhāvampi anupagatatāya bhikkhācariyaṃ paramakāpaññaṃ	10	
PA_tika-s03_02t:10_2	maññanti, tesaṃ ubhayesampi yathākkamaṃ “bhikkhavo”ti vacanena hīnajanehi daliddehi	10	
PA_tika-s03_02t:10_3	paramakāpaññataṃ pattehi parakulesu bhikkhācariyāya jīvikaṃ kappentehi sevitaṃ vuttiṃ	10	
PA_tika-s03_02t:10_4	pakāsento uddhatabhāvaniggahaṃ karoti, adhikajanehi uḷārabhogakhattiyakulādito pabbajitehi	10	
PA_tika-s03_02t:10_5	buddhādīhi ājīvasodhanatthaṃ sevitaṃ vuttiṃ pakāsento dīnabhāvaniggahaṃ karotīti	10	
PA_tika-s03_02t:10_6	yojetabbaṃ. Yasmā “bhikkhavo”ti vacanaṃ āmantanabhāvato abhimukhīkaraṇaṃ, pakaraṇato	10	
PA_tika-s03_02t:10_7	sāmatthiyato ca sussūsājananaṃ, sakkaccasavanamanasikāraniyojanañca hoti, tasmā tamatthaṃ	10	
PA_tika-s03_02t:10_8	dassento “bhikkhavoti iminā”tiādimāha.	10	
PA_tika-s03_02t:11_0	Tattha sādhukaṃ manasikārepīti sādhukaṃ savane sādhukaṃ manasikāre ca. Kathaṃ pavattitā	11	
PA_tika-s03_02t:11_1	savanādayo sādhukaṃ pavattitā hontīti? “Addhā imāya paṭipattiyā sakalasāsanasampatti	11	
PA_tika-s03_02t:11_2	hatthagatā bhavissatī”ti ādaragāravayogena kathādīsu aparibhavādinā ca. Vuttañhi	11	
PA_tika-s03_02t:11_3	“pañcahi, bhikkhave, dhammehi samannāgato suṇanto saddhammaṃ bhabbo niyāmaṃ okkamituṃ	11	
PA_tika-s03_02t:11_4	kusalesu dhammesu sammattaṃ. Katamehi pañcahi? Na kathaṃ paribhoti, na kathikaṃ paribhoti,	11	
PA_tika-s03_02t:11_5	na attānaṃ paribhoti, avikkhittacitto dhammaṃ suṇāti ekaggacitto, yoniso ca manasi	11	
PA_tika-s03_02t:11_6	karoti. Imehi kho, bhikkhave, pañcahi dhammehi samannāgato suṇanto saddhammaṃ bhabbo	11	
PA_tika-s03_02t:11_7	niyāmaṃ okkamituṃ kusalesu dhammesu sammatta”nti. Tenāha “sādhukaṃ manasikārāyattā	11	
PA_tika-s03_02t:11_8	hi sāsanasampattī”ti. Sāsanasampatti nāma sīlādinipphatti. Paṭhamaṃ uppannattā adhigamavasena.	11	
PA_tika-s03_02t:11_9	Satthucariyānuvidhāyakattā sīlādiguṇānuṭṭhānena. Tiṇṇaṃ yānānaṃ vasena anudhammapaṭipattisambhavato	11	
PA_tika-s03_02t:11_10	sakalasāsanapaṭiggāhakattā.	111	
PA_tika-s03_02t:12_0	Santikattāti samīpabhāvato. Santikāvacarattāti sabbakālaṃ saṃvuttibhāvato. Yathānusiṭṭhanti	12	
PA_tika-s03_02t:12_1	anusāsaniyānurūpaṃ, anusāsaniṃ anavasesato paṭiggahetvāti attho. Ekacce bhikkhūti	12	
PA_tika-s03_02t:12_2	ye paṭiccasamuppādadhamme desanāpasutā, te. Pubbe “sabbaparisasādhāraṇā hi bhagavato	12	
PA_tika-s03_02t:12_3	dhammadesanā”tiādinā bhikkhūnaṃ eva āmantanakāraṇaṃ dassetvā idāni bhikkhū āmantetvā	12	
PA_tika-s03_02t:12_4	dhammadesanāya payojanaṃ dassetuṃ kimatthaṃ pana bhagavāti codanaṃ samuṭṭhāpeti.	12	
PA_tika-s03_02t:12_5	Tattha aññaṃ cintentāti aññavihitā. Vikkhittacittāti asamāhitacittā. Dhammaṃ paccavekkhantāti	12	
PA_tika-s03_02t:12_6	hiyyo tato paradivasesu vā sutadhammaṃ pati manasā avekkhantā. Bhikkhū āmantetvā	12	
PA_tika-s03_02t:12_7	dhamme desiyamāne ādito paṭṭhāya desanaṃ sallakkhetuṃ sakkotīti imamevatthaṃ byatirekamukhena	12	
PA_tika-s03_02t:12_8	dassetuṃ “te anāmantetvā”tiādi vuttaṃ.	12	
PA_tika-s03_02t:13_0	Bhikkhavoti ca sandhivasena i-kāralopo daṭṭhabbo “bhikkhavo itī”ti, ayañhi itisaddo	13	
PA_tika-s03_02t:13_1	hetuparisamāpanādipadatthavipariyāyapakārāvadhāraṇanidassanādianekatthapabhedo. Tathā	13	
PA_tika-s03_02t:13_2	hesa “ruppatīti kho, bhikkhave, tasmā ‘rūpa’nti vuccatī”tiādīsu hetumhi dissati,	13	
PA_tika-s03_02t:13_3	“tasmātiha me, bhikkhave, dhammadāyādā bhavatha, mā āmisadāyādā”tiādīsu parisamāpane,	13	
PA_tika-s03_02t:13_4	“iti vā evarūpā visūkadassanā paṭivirato”tiādīsu ādiatthe “māgaṇḍiyoti tassa brāhmaṇassa	13	
PA_tika-s03_02t:13_5	saṅkhā samaññā paññatti vohāro nāmaṃ nāmakammaṃ nāmadheyyaṃ nirutti byañjanaṃ abhilāpo”tiādīsu	13	
PA_tika-s03_02t:13_6	padatthavipariyāye, “iti kho, bhikkhave, sappaṭibhayo bālo, appaṭibhayo paṇḍito.	13	
PA_tika-s03_02t:13_7	Saupaddavo bālo, anupaddavo paṇḍito”tiādīsu pakāre, “atthi idappaccayā jarāmaraṇanti	13	
PA_tika-s03_02t:13_8	iti puṭṭhena satā, ānanda, atthītissa vacanīyaṃ. Kiṃ paccayā jarāmaraṇanti iti ce	13	
PA_tika-s03_02t:13_9	vadeyya, jātipaccayā jarāmaraṇanti iccassa vacanīya”ntiādīsu avadhāraṇe, “sabbamatthīti	13	
PA_tika-s03_02t:13_10	kho, kaccāna, ayameko anto, sabbaṃ natthīti ayaṃ dutiyo anto”tiādīsu nidassane. Idhāpi	131	
PA_tika-s03_02t:13_11	nidassane eva daṭṭhabbo. Bhikkhavoti āmantanākāro tamesa iti-saddo nidasseti “bhikkhavoti	131	
PA_tika-s03_02t:13_12	āmantesī”ti. Iminā nayena bhaddantetiādīsupi yathārahaṃ itisaddassa attho veditabbo.	131	
PA_tika-s03_02t:14_0	Pubbe “bhagavā āmantesī”ti vuttattā bhagavato paccassosunti idha bhagavatoti sāmivacanaṃ	14	
PA_tika-s03_02t:14_1	āmantanameva sambandhīantaraṃ apekkhatīti iminā adhippāyena “bhagavato āmantanaṃ	14	
PA_tika-s03_02t:14_2	paṭiassosu”nti vuttaṃ. Bhagavatoti idaṃ pana paṭissavasambandhena sampadānavacanaṃ.	14	
PA_tika-s03_02t:14_3	Ettāvatā yaṃ kāladesadesakaparisāpadesapaṭimaṇḍitaṃ nidānaṃ bhāsitanti sambandho.	14	
PA_tika-s03_02t:14_4	Etthāha – kimatthaṃ pana dhammavinayasaṅgahe kariyamāne nidānavacanaṃ, nanu bhagavatā	14	
PA_tika-s03_02t:14_5	bhāsitavacanasseva saṅgaho kātabboti? Vuccate – desanāya ṭhitiasammosasaddheyyabhāvasampādanatthaṃ.	14	
PA_tika-s03_02t:14_6	Kāladesadesakanimittaparisāpadesehi upanibandhitvā ṭhapitā hi desanā ciraṭṭhitikā	14	
PA_tika-s03_02t:14_7	hoti asammosadhammā saddheyyā ca, desakālakattusotunimittehi upanibandho viya vohāravinicchayo.	14	
PA_tika-s03_02t:14_8	Teneva cāyasmatā mahākassapena “paṭiccasamuppādasuttaṃ, āvuso ānanda, kattha bhāsita”ntiādinā	14	
PA_tika-s03_02t:14_9	desādipucchāsu katāsu tāsaṃ vissajjanaṃ karontena dhammabhaṇḍāgārikena “evaṃ me suta”nti	14	
PA_tika-s03_02t:14_10	āyasmatā ānandena imassa suttassa nidānaṃ bhāsitaṃ.	141	
PA_tika-s03_02t:15_0	Apica satthu sampattipakāsanatthaṃ nidānavacanaṃ. Tathāgatassa hi bhagavato pubbaracanānumānāgamatakkābhāvato	15	
PA_tika-s03_02t:15_1	sammāsambuddhabhāvasiddhi. Na hi sammāsambuddhassa pubbaracanādīhi attho atthi, sabbattha	15	
PA_tika-s03_02t:15_2	appaṭihatañāṇacāratāya ekappamāṇattā ca ñeyyadhammesu. Tathā ācariyamuṭṭhidhammamacchariyasatthusāvakānurodhābhāvato	15	
PA_tika-s03_02t:15_3	khīṇāsavattasiddhi. Na hi sabbaso khīṇāsavassa te sambhavantīti suvisuddhā cassa	15	
PA_tika-s03_02t:15_4	parānuggahappavatti, evaṃ desakasaṃkilesabhūtānaṃ diṭṭhisīlasampadādūsakānaṃ avijjātaṇhānaṃ	15	
PA_tika-s03_02t:15_5	accantābhāvasaṃsūcakehi ñāṇasampadāpahānasampadābhibyañjanakehi ca saṃbuddhavisuddhabhāvehi	15	
PA_tika-s03_02t:15_6	purimavesārajjadvayasiddhi, tato eva ca antarāyikaniyyānikadhammesu sammohābhāvasiddhito	15	
PA_tika-s03_02t:15_7	pacchimavesārajjadvayasiddhīti bhagavato catuvesārajjasamannāgamo attahitaparahitapaṭipatti	15	
PA_tika-s03_02t:15_8	ca nidānavacanena pakāsitā hoti, tattha tattha sampattaparisāya ajjhāsayānurūpaṃ	15	
PA_tika-s03_02t:15_9	ṭhānuppattikapaṭibhānena dhammadesanādīpanato, idha pana mūladvayavasena antadvayarahitassa	15	
PA_tika-s03_02t:15_10	tisandhikālabandhassa catubbidhanayasaṅkhepagambhīrabhāvayuttassa paṭiccasamuppādassa	151	
PA_tika-s03_02t:15_11	bodhiyā nidassanato cāti yojetabbaṃ. Tena vuttaṃ “satthu sampattipakāsanatthaṃ nidānavacana”nti.	151	
PA_tika-s03_02t:16_0	Tathā sāsanasampattipakāsanatthaṃ nidānavacanaṃ. Ñāṇakaruṇāpariggahitasabbakiriyassa	16	
PA_tika-s03_02t:16_1	hi bhagavato natthi niratthikā pavatti, attahitatthā vā, tasmā paresaṃ eva atthāya	16	
PA_tika-s03_02t:16_2	pavattasabbakiriyassa sammāsambuddhassa sakalampi kāyavacīmanokammaṃ yathāpavattaṃ	16	
PA_tika-s03_02t:16_3	vuccamānaṃ diṭṭhadhammikasamparāyikaparamatthehi yathārahaṃ sattānaṃ anusāsanaṭṭhena	16	
PA_tika-s03_02t:16_4	sāsanaṃ, na kabbaracanā. Tayidaṃ satthucaritaṃ kāladesadesakaparisāpadesehi saddhiṃ	16	
PA_tika-s03_02t:16_5	tattha tattha nidānavacanehi yathārahaṃ pakāsīyati, idha pana dvādasapadikapaccayākāravibhāvanena	16	
PA_tika-s03_02t:16_6	tena. Tena vuttaṃ “sāsanasampattipakāsanatthaṃ nidānavacana”nti.	16	
PA_tika-s03_02t:17_0	Apica satthu pamāṇabhāvappakāsanena sāsanassa pamāṇabhāvadassanatthaṃ nidānavacanaṃ,	17	
PA_tika-s03_02t:17_1	tañcassa pamāṇabhāvadassanaṃ heṭṭhā vuttanayānusārena “bhagavā”ti ca iminā padena	17	
PA_tika-s03_02t:17_2	vibhāvitanti veditabbaṃ. “Bhagavā”ti ca iminā tathāgatassa rāgadosamohādi-sabbasaṃkilesamaladuccaritādidosappahānadīpanena	17	
PA_tika-s03_02t:17_3	vacanena anaññasādhāraṇasuparisuddhañāṇakaruṇādiguṇavisesayogaparidīpanena tato eva	17	
PA_tika-s03_02t:17_4	sabbasattuttamabhāvadīpanena ayamattho sabbathā pakāsito hotīti. Idamettha nidānavacane payojananidassanaṃ.	17	
PA_tika-s03_02t:18_0	Nikkhittassāti desitassa. Desanāpi hi desetabbassa sīlādiatthassa vineyyasantānesu	18	
PA_tika-s03_02t:18_1	nikkhipanato “nikkhepo”ti vuccatīti “suttanikkhepaṃ tāva vicāretvā vuccamānā pākaṭā	18	
PA_tika-s03_02t:18_2	hotī”ti sāmaññato bhagavato desanāya samuṭṭhānassa vibhāgaṃ dassetvā “etthāyaṃ desanā	18	
PA_tika-s03_02t:18_3	evaṃsamuṭṭhānā”ti desanāya samuṭṭhāne dassite suttassa sammadeva nidānaparijānanena	18	
PA_tika-s03_02t:18_4	vaṇṇanāya suviññeyyattā vuttaṃ. Tato heṭṭhā “kasmā bhagavatā paṭiccasamuppādavaseneva	18	
PA_tika-s03_02t:18_5	desanā āraddhā”ti kenaci codanāya katāya “parajjhāsayoyaṃ suttanikkhepo”ti parihāro	18	
PA_tika-s03_02t:18_6	sukathito hoti. Tattha yathā anekasataanekasahassabhedānipi suttantāni saṃkilesabhāgiyādipadhānanayena	18	
PA_tika-s03_02t:18_7	soḷasavidhataṃ nātivattanti, evaṃ attajjhāsayādisuttanikkhepavasena catubbidhabhāvanti	18	
PA_tika-s03_02t:18_8	āha “cattāro hi suttanikkhepā”ti. Ettha ca yathā attajjhāsayassa aṭṭhuppattiyā ca	18	
PA_tika-s03_02t:18_9	parajjhāsayapucchāhi saddhiṃ saṃsaggabhedo sambhavati “attajjhāsayo ca parajjhāsayo	18	
PA_tika-s03_02t:18_10	ca, attajjhāsayo ca pucchāvasiko ca, attajjhāsayo ca parajjhāsayo ca pucchāvasiko	181	
PA_tika-s03_02t:18_11	ca, aṭṭhuppattiko ca parajjhāsayo ca, aṭṭhuppattiko ca pucchāvasiko ca, aṭṭhuppattiko	181	
PA_tika-s03_02t:18_12	ca parajjhāsayo ca pucchāvasiko cā”ti ajjhāsayapucchānusandhisambhavato, evaṃ yadipi	181	
PA_tika-s03_02t:18_13	aṭṭhuppattiyā ajjhāsayenapi saṃsaggabhedo sambhavati, attajjhāsayādīhi pana purato	181	
PA_tika-s03_02t:18_14	ṭhitehi aṭṭhuppattiyā saṃsaggo natthīti. Nayidha niravaseso vitthāranayo sambhavatīti	181	
PA_tika-s03_02t:18_15	“cattāro hi suttanikkhepā”ti vuttaṃ. Tadantogadhattā vā sambhavantānaṃ sesanikkhepānaṃ	181	
PA_tika-s03_02t:18_16	mūlanikkhepavasena cattārova dassitā, tathādassanañcettha ayaṃ saṃsaggabhedo gahetabboti.	181	
PA_tika-s03_02t:19_0	Tatrāyaṃ vacanattho – nikkhipīyatīti nikkhepo, suttaṃ eva nikkhepo suttanikkhepo.	19	
PA_tika-s03_02t:19_1	Atha vā nikkhipanaṃ nikkhepo, suttassa nikkhepo suttanikkhepo, suttadesanāti attho.	19	
PA_tika-s03_02t:19_2	Attano ajjhāsayo attajjhāsayo, so assa atthi kāraṇabhūtoti attajjhāsayo. Attano ajjhāsayo	19	
PA_tika-s03_02t:19_3	etassāti vā attajjhāsayo. Parajjhāsayepi eseva nayo. Pucchāya vasena pavattadhammo	19	
PA_tika-s03_02t:19_4	etassa atthīti, pucchāvasiko. Suttadesanāya vatthubhūtassa atthassa uppatti atthuppatti,	19	
PA_tika-s03_02t:19_5	atthuppattiyeva aṭṭhuppatti, sā etassa atthīti aṭṭhuppattiko. Atha vā nikkhipīyati	19	
PA_tika-s03_02t:19_6	suttaṃ etenāti suttanikkhepo, attajjhāsayādi eva. Etasmiṃ pana atthavikappe attano	19	
PA_tika-s03_02t:19_7	ajjhāsayo attajjhāsayo. Paresaṃ ajjhāsayo parajjhāsayo. Pucchīyatīti pucchā, pucchitvā	19	
PA_tika-s03_02t:19_8	ñātabbo attho. Tassa pucchāvasena pavattaṃ dhammapaṭiggāhakānaṃ vacanaṃ pucchāvasikaṃ,	19	
PA_tika-s03_02t:19_9	tadeva nikkhepasaddāpekkhāya pulliṅgavasena “pucchāvasiko”ti vuttaṃ. Tathā aṭṭhuppatti	19	
PA_tika-s03_02t:19_10	eva aṭṭhuppattikoti evampettha attho veditabbo.	191	
PA_tika-s03_02t:20_0	Apicettha paresaṃ indriyaparipākādikāraṇanirapekkhattā attajjhāsayassa visuṃ suttanikkhepabhāvo	20	
PA_tika-s03_02t:20_1	yutto kevalaṃ attano ajjhāsayeneva dhammatantiṭhapanatthaṃ pavattitadesanattā. Parajjhāsayapucchāvasikānaṃ	20	
PA_tika-s03_02t:20_2	pana paresaṃ ajjhāsayapucchānaṃ desanāpavattihetubhūtānaṃ uppattiyaṃ pavattitānaṃ	20	
PA_tika-s03_02t:20_3	kathaṃ aṭṭhuppattiyaṃ anavarodho, pucchāvasikaaṭṭhuppattikānaṃ vā parajjhāsayānurodhena	20	
PA_tika-s03_02t:20_4	pavattitānaṃ kathaṃ parajjhāsaye anavarodhoti? Na codetabbametaṃ. Paresañhi abhinīhāraparipucchādivinimuttasseva	20	
PA_tika-s03_02t:20_5	suttadesanākāraṇuppādassa aṭṭhuppattibhāvena gahitattā parajjhāsayapucchāvasikānaṃ	20	
PA_tika-s03_02t:20_6	visuṃ gahaṇaṃ. Tathā hi brahmajāladhammadāyādasuttādīnaṃ vaṇṇāvaṇṇaāmisuppādādidesanānimittaṃ	20	
PA_tika-s03_02t:20_7	“aṭṭhuppattī”ti vuccati. Paresaṃ pucchaṃ vinā ajjhāsayaṃ eva nimittaṃ katvā desito	20	
PA_tika-s03_02t:20_8	parajjhāsayo, pucchāvasena eva desito pucchāvasikoti pākaṭovāyamatthoti. Attano ajjhāsayeneva	20	
PA_tika-s03_02t:20_9	katheti dhammatantiṭhapanatthanti daṭṭhabbaṃ. Dasabalasuttantahārakoti dasabalavagge	20	
PA_tika-s03_02t:20_10	anupubbena nikkhittānaṃ suttānaṃ āvali, tathā candopamahārakādayo.	201	
PA_tika-s03_02t:21_0	Vimuttiparipācanīyā dhammā saddhindriyādayo. Ajjhāsayanti adhimuttiṃ. Khantinti diṭṭhinijjhānakkhantiṃ.	21	
PA_tika-s03_02t:21_1	Mananti cittaṃ. Abhinīhāranti paṇidhānaṃ. Bujjhanabhāvanti bujjhanasabhāvaṃ, paṭivijjhanākāraṃ vā.	21	
PA_tika-s03_02t:22_0	Ugghaṭitaññūti ugghaṭanaṃ nāma ñāṇugghaṭanaṃ, ñāṇena ugghaṭitamatte eva dhammaṃ jānātīti	22	
PA_tika-s03_02t:22_1	attho. Vipañcitaṃ vitthāritameva atthaṃ jānātīti vipañcitaññū. Uddesādīhi netabboti	22	
PA_tika-s03_02t:22_2	neyyo. Byañjanapadaṃ paramaṃ assāti padaparamo. Saha udāhaṭavelāyāti udāhāradhammassa	22	
PA_tika-s03_02t:22_3	uddese udāhaṭamatte eva. Dhammābhisamayoti catusaccadhammassa ñāṇena saddhiṃ abhisamāyogo.	22	
PA_tika-s03_02t:22_4	Ayaṃ vuccatīti ayaṃ “cattāro satipaṭṭhānā”tiādinā nayena saṃkhittena mātikāya ṭhapiyamānāya	22	
PA_tika-s03_02t:22_5	desanānusārena ñāṇaṃ pesetvā arahattaṃ gaṇhituṃ samattho puggalo “ugghaṭitaññū”ti	22	
PA_tika-s03_02t:22_6	vuccati. Ayaṃ vuccatīti ayaṃ saṃkhittena mātikaṃ ṭhapetvā vitthārena atthe vibhajiyamāne	22	
PA_tika-s03_02t:22_7	arahattaṃ pāpuṇituṃ samattho puggalo “vipañcitaññū”ti vuccati. Uddesatoti uddesahetu,	22	
PA_tika-s03_02t:22_8	uddisantassa uddisāpentassa vāti attho, “uddisato”tipi pāṭho, ayamevattho. Paripucchatoti	22	
PA_tika-s03_02t:22_9	paripucchantassa. Anupubbena dhammābhisamayo hotīti anukkamena arahattappatti hoti.	22	
PA_tika-s03_02t:22_10	Na tāya jātiyā dhammābhisamayo hotīti tena attabhāvena maggaṃ vā phalaṃ vā antamaso	221	
PA_tika-s03_02t:22_11	jhānaṃ vā vipassanaṃ vā nibbattetuṃ na sakkoti. Ayaṃ vuccatīti ayaṃ puggalo byañjanapadameva	221	
PA_tika-s03_02t:22_12	paramaṃ katvā ṭhitattā “padaparamo”ti vuccati.	221	
PA_tika-s03_02t:23_0	Ekacarāti vivekābhiratiyā ekavihārino. Dvicarāti dve ekajjhāsayā hutvā ñāṇacariyādivasena	23	
PA_tika-s03_02t:23_1	vicarantā. Esa nayo sesesu. Sattasuññatāpakāsanena suññataṃ. Tato eva saṇhaṃ sukhumaṃ.	23	
PA_tika-s03_02t:23_2	“Paresaṃ ajjhāsayavasena bhagavā idaṃ suttaṃ ārabhī”ti vatvā te pana “pare”ti vuttapuggalā	23	
PA_tika-s03_02t:23_3	aparikammikā suparisodhitapubbabhāgapaṭipadā cāti duvidhā, tadubhayesu satthu paṭipattiṃ	23	
PA_tika-s03_02t:23_4	upamāmukhena pakāsento yathā hītiādimāha. Rūpaṃ na samuṭṭhāpeti likhanavasena na	23	
PA_tika-s03_02t:23_5	uppādeti. Akatābhinivesanti vipassanābhāvanāya akatānuyogaṃ. Sīla…pe… sampadāyāti	23	
PA_tika-s03_02t:23_6	asamādinnasīlaṃ sīlasampadāya, suparisuddhasīlaṃ samādhisampadāya, anujukatadiṭṭhijukammaṃ	23	
PA_tika-s03_02t:23_7	diṭṭhisampadāya yojentoti yojanā.	23	
PA_tika-s03_02t:24_0	Yanti yaṃ pubbabhāgapaṭipadaṃ sandhāya. Sīlanti catupārisuddhisīlaṃ. Diṭṭhi cāti	24	
PA_tika-s03_02t:24_1	kammassakatādiṭṭhi ceva kammapathasammādiṭṭhi ca. Tividhenāti ajjhattaṃ bahiddhā	24	
PA_tika-s03_02t:24_2	ajjhattabahiddhāti evaṃ visayabhāvato tippakārena. Yathāvuttadiṭṭhivisuddhiyā visesapaccayaṃ	24	
PA_tika-s03_02t:24_3	sīlaṃyeva bhāvanāya adhiṭṭhānanti vuttaṃ “sīlaṃ nissāya sīle patiṭṭhāyā”ti.	24	
PA_tika-s03_02t:25_0	Sudhantasuvaṇṇaṃ apagatasabbakāḷakaṃ. Caturassādidhoto suparimajjitamaṇikkhandho.	25	
PA_tika-s03_02t:25_1	Paccayadhammānaṃ avijjādīnaṃ tassa tassa paccayuppannassa hetupaccayādibhāvo paccayākāro.	25	
PA_tika-s03_02t:25_2	So pana atthato avijjā evāti āha “paṭiccasamuppādanti paccayākāra”nti. Tenāha “paccayākāro hī”tiādi.	25	
PA_tika-s03_02t:26_0	Kāmaṃ vo-saddo padaparaṭṭhito paṭiyogīatthavisesavācako, nāmaparabhūto pana taṃ taṃ	26	
PA_tika-s03_02t:26_1	kattukammakaraṇādisādhanavisiṭṭhameva pabodheti, hi-nipātaparabhūto pana vacanālaṅkāramattamevāti	26	
PA_tika-s03_02t:26_2	āha “voti…pe… dissatī”ti. Taṃdesananti tassa paṭiccasamuppādassa desanaṃ. Sā hi idha	26	
PA_tika-s03_02t:26_3	ta-saddena paccāmasīyati. “Suṇāthā”ti sotaviññeyyatāvacanato na kevalaṃ paṭiccasamuppādo.	26	
PA_tika-s03_02t:27_0	Ekatthametaṃ padaṃ ka-saddena padavaḍḍhanamattassa katattā, tasmā sādhusaddassa kato	27	
PA_tika-s03_02t:27_1	atthuddhāro sādhukasaddassapi kato eva hotīti adhippāyo. Sādhu bhanteti yācāmahaṃ	27	
PA_tika-s03_02t:27_2	bhanteti ayamettha atthoti āha “āyācane”ti. Puna sādhu bhanteti evaṃ bhanteti ayamettha	27	
PA_tika-s03_02t:27_3	atthoti āha “sampaṭicchane”ti. Sādhu sādhūti aho ahoti ayamettha atthoti vuttaṃ “sampahaṃsane”ti.	27	
PA_tika-s03_02t:27_4	Sādhu dhammarucīti puññakāmo sundaroti attho. Paññāṇavāti paññavā. Addubbhoti adūsako.	27	
PA_tika-s03_02t:27_5	Daḷhīkammeti thirīkaraṇe sakkaccakiriyāyaṃ. Āṇattiyanti āṇāpane. “Suṇātha sādhukaṃ	27	
PA_tika-s03_02t:27_6	manasi karothā”ti hi vutte sādhukasaddena savanamanasikārānaṃ sakkaccakiriyā viya	27	
PA_tika-s03_02t:27_7	tadāṇāpanampi vuttaṃ hoti. Āyācanatthatā viya cassa āṇāpanatthatā veditabbā.	27	
PA_tika-s03_02t:28_0	Idānettha evaṃ yojanā veditabbāti sambandho. Sotindriyavikkhepanivāraṇaṃ savane niyojanavasena	28	
PA_tika-s03_02t:28_1	kiriyantarapaṭisedhanabhāvato, sotaṃ odahathāti hi attho. Manindriyavikkhepanivāraṇaṃ	28	
PA_tika-s03_02t:28_2	aññacintāpaṭisedhanato. Purimanti “suṇāthā”ti padaṃ. Etthāti “suṇātha, manasi karothā”ti	28	
PA_tika-s03_02t:28_3	padadvaye, etasmiṃ vā adhikāre. Byañjanavipallāsaggāhanivāraṇaṃ sotadvāre vikkhepapaṭibāhakattā.	28	
PA_tika-s03_02t:28_4	Na hi yāthāvato suṇantassa saddato vipallāsaggāho hoti. Atthavipallāsaggāhanivāraṇaṃ	28	
PA_tika-s03_02t:28_5	manindriyavikkhepapaṭibāhakattā. Na hi sakkaccaṃ dhammaṃ upadhārentassa atthavipallāsaggāho	28	
PA_tika-s03_02t:28_6	hoti. Dhammassavane niyojeti “suṇāthā”ti vidahanato. Dhāraṇūpaparikkhāsūti ettha	28	
PA_tika-s03_02t:28_7	upaparikkhaggahaṇeneva tulanatīraṇādike diṭṭhiyā ca suppaṭivedhaṃ saṅgaṇhāti. Sabyañjanoti	28	
PA_tika-s03_02t:28_8	ettha yathādhippetamatthaṃ byañjayatīti byañjanaṃ, sabhāvanirutti. Saha byañjanehīti	28	
PA_tika-s03_02t:28_9	sabyañjano, byañjanasampannoti attho. Araṇīyato upagantabbato attho, catupārisuddhisīlādiko.	28	
PA_tika-s03_02t:28_10	Saha atthenāti sāttho, atthasampannoti attho. Dhammagambhīrotiādīsu dhammo nāma tanti.	281	
PA_tika-s03_02t:28_11	Desanā nāma tassā manasā vavatthapitāya tantiyā desanā kathanaṃ. Attho nāma tantiyā	281	
PA_tika-s03_02t:28_12	attho. Paṭivedho nāma tantiyā tantiatthassa ca yathābhūtāvabodho. Yasmā cete dhammadesanāatthapaṭivedhā	281	
PA_tika-s03_02t:28_13	sasādīhi viya mahāsamuddo mandabuddhīhi dukkhogāḷhā alabbhaneyyapatiṭṭhā ca, tasmā	281	
PA_tika-s03_02t:28_14	gambhīrā. Tena vuttaṃ “yasmā ayaṃ dhammo…pe… sādhukaṃ manasi karothā”ti.	281	
PA_tika-s03_02t:29_0	Ettha ca paṭivedhassa dukkarabhāvato dhammatthānaṃ desanāñāṇassa dukkarabhāvato desanāya	29	
PA_tika-s03_02t:29_1	dukkhogāhatā, paṭivedhassa pana uppādetuṃ asakkuṇeyyattā tabbisayañāṇuppattiyā ca	29	
PA_tika-s03_02t:29_2	dukkarabhāvato dukkhogāhatā veditabbā. Desanaṃ nāma uddisanaṃ saṅkhepadassanasadisaṃ.	29	
PA_tika-s03_02t:29_3	Tathā hi vibhaṅgasutte “desessāmī”ti vatvā puna “bhāsissāmī”ti vuttaṃ. Tassa niddisanaṃ	29	
PA_tika-s03_02t:29_4	bhāsananti idhādhippetanti āha “vitthāratopi naṃ bhāsissāmīti vuttaṃ hotī”ti. Paribyattaṃ	29	
PA_tika-s03_02t:29_5	kathanaṃ vā bhāsanaṃ.	29	
PA_tika-s03_02t:30_0	Sāḷikāyiva nigghosoti sāḷikāya ālāpo viya madhuro kaṇṇasukho pemanīyo. Paṭibhānaṃ	30	
PA_tika-s03_02t:30_1	saddo. Udīrayīti uccārīyati, vuccatīti attho. Evaṃ vutte ussāhajātāti evaṃ “suṇātha	30	
PA_tika-s03_02t:30_2	sādhukaṃ manasi karotha, bhāsissāmī”ti vutte “na kira satthā saṅkhepeneva desessati,	30	
PA_tika-s03_02t:30_3	vitthārenapi bhāsissatī”ti sañjātussāhā haṭṭhatuṭṭhā hutvā.	30	
PA_tika-s03_02t:31_0	Katamoti tassa padassa sāmaññato pucchābhāvo ñāyati, na visesatoti tassa pucchāvisesabhāvaṃ	31	
PA_tika-s03_02t:31_1	kathento “kathetukamyatāpucchā”ti vatvā teneva pasaṅgena mahāniddese āgatā sabbāpi	31	
PA_tika-s03_02t:31_2	pucchā atthuddhāranayena dasseti “pañcavidhā hi pucchā”tiādinā. Tattha adiṭṭhaṃ joteti	31	
PA_tika-s03_02t:31_3	etāyāti adiṭṭhajotanā. Diṭṭhaṃ saṃsandīyati etāyāti diṭṭhasaṃsandanā. Saṃsandanañcettha	31	
PA_tika-s03_02t:31_4	sākacchāvasena vinicchayakaraṇaṃ. Vimatiṃ chindati etāyāti vimaticchedanā. Anumatiyā	31	
PA_tika-s03_02t:31_5	pucchanaṃ anumatipucchā. “Taṃ kiṃ maññatha bhikkhave”tiādipucchāya hi “kā tumhākaṃ	31	
PA_tika-s03_02t:31_6	anumatī”ti anumati pucchitā hoti. Kathetukamyatā kathetukamyatāya.	31	
PA_tika-s03_02t:32_0	Lakkhaṇanti ñātuṃ pucchito yo koci sabhāvo. Aññātanti yena kenaci ñāṇena aññātabhāvamāha.	32	
PA_tika-s03_02t:32_1	Adiṭṭhanti dassanabhūtena ñāṇena cakkhunā viya na diṭṭhataṃ. Atulitanti “ettakaṃ	32	
PA_tika-s03_02t:32_2	ida”nti tulanabhūtena ñāṇena na tulitataṃ. Atīritanti tīraṇabhūtena ñāṇena akatañāṇakiriyāsamāpanataṃ.	32	
PA_tika-s03_02t:32_3	Avibhūtanti ñāṇassa apākaṭabhāvaṃ. Avibhāvitanti ñāṇena apākaṭīkatabhāvaṃ.	32	
PA_tika-s03_02t:33_0	Pañcasu pucchāsu yā buddhānaṃ sabbato na santi, tā dassetvā idhādhippetapucchaṃ nigametuṃ	33	
PA_tika-s03_02t:33_1	“tatthā”tiādi vuttaṃ. Taṃ suviññeyyameva. Yadi paṭiccasamuppādo paccayākāro, atha	33	
PA_tika-s03_02t:33_2	kasmā bhagavatā paṭiccasamuppādadesanāya saṅkhārādayo paccayuppannā kathitāti āha	33	
PA_tika-s03_02t:33_3	“ettha cā”tiādi. Paccayuppannampi katheti paccayuppannadassanena paccayadhammānaṃ	33	
PA_tika-s03_02t:33_4	paccayabhāvassa kathitabhāvato. Āhāravaggassātiādi “paccayākāro paṭiccasamuppādo”ti	33	
PA_tika-s03_02t:33_5	dassanatthaṃ vuttaṃ. “Sambhavantī”ti pāḷiyaṃ parato vuttaṃ kiriyāpadaṃ ānetvā yojeti,	33	
PA_tika-s03_02t:33_6	aññathā saṅkhārā kiṃ katāti vā karontīti vā na ñāyeyya. Pavattiyā anulomato “avijjāpaccayā”tiādikā	33	
PA_tika-s03_02t:33_7	anulomapaṭiccasamuppādakathā.	33	
PA_tika-s03_02t:34_0	“Avijjāya tvevā”tiādikā pana tassa vilomato paṭilomakathā. Accantameva saṅkhāre virajjati	34	
PA_tika-s03_02t:34_1	etenāti virāgo, maggo. Asesanirodhāti asesetvā nirodhā samucchindanā. Evaṃ nirodhānanti	34	
PA_tika-s03_02t:34_2	evaṃ anuppādanirodhena niruddhānaṃ saṅkhārānaṃ nirodhā. Iti avijjādīnaṃ nirodhavacanena	34	
PA_tika-s03_02t:34_3	arahattaṃ vadati. Sakalassāti anavasesassa. Sattavirahitassāti paraparikappitajīvarahitassa.	34	
PA_tika-s03_02t:34_4	Vinivattetvāti anuppādanirodhadassanavasena viparivattetvā.	34	
PA_tika-s03_02t:35_0	Attamanāti pītisomanassena gahitacittā. Tathābhūtā ca haṭṭhacittā nāma hontīti āha	35	
PA_tika-s03_02t:35_1	“tuṭṭhacittā”ti. “Tassa vacanaṃ abhinanditabba”nti ettha abhinandanasaddo anumodanattho.	35	
PA_tika-s03_02t:35_2	“Abhinanditvā”ti ettha sampaṭicchanattho. Idha pana ubhayatthopi vaṭṭatīti āha “anumodiṃsu	35	
PA_tika-s03_02t:35_3	ceva sampaṭicchiṃsu cā”ti.	35	
PA_tika-s03_02t:36	Paṭiccasamuppādasuttavaṇṇanā niṭṭhitā.	3	
PA_tika-s03_02t:37	2. Vibhaṅgasuttavaṇṇanā	3	
PA_tika-s03_02t:38_0	2. Dutiyepīti dutiyasuttepi. Pi-saddena tadaññesu suttesupīti attho. “Visuddhimagge	38	
PA_tika-s03_02t:38_1	vuttā evā”ti vatvāpi tadekadesaṃ idha viniyogakkhamaṃ dassetuṃ “yathā hī”tiādi vuttaṃ.	38	
PA_tika-s03_02t:38_2	Tanti mūlaṃ. Vitthāradesananti “vibhajissāmī”ti padassa atthassa dassanavasena pavattaṃ	38	
PA_tika-s03_02t:38_3	vibhaṅgadesanaṃ. Uddesadesanā paṭhamasutte anulomadesanāsadisāva. Puna vaṭṭavivaṭṭaṃ	38	
PA_tika-s03_02t:38_4	dassentoti “iti kho, bhikkhave”tiādinā pavattiṃ nivattiñca dassento. Paṭhamaṃ uddesavasena	38	
PA_tika-s03_02t:38_5	vibhajanavasena vivaṭṭaṃ dassitaṃ, tato eva byatirekanayena vivaṭṭampi dassitameva	38	
PA_tika-s03_02t:38_6	hotīti punaggahaṇaṃ.	38	
PA_tika-s03_02t:39_0	Tesaṃ tesaṃ sattānanti idaṃ kiñci pakārato anāmasitvā sabbepi satte sāmaññato byāpetvā	39	
PA_tika-s03_02t:39_1	gahaṇanti āha “saṅkhepato…pe… niddeso”ti. Gatijātivasenāti pañcagativasena, tatthāpi	39	
PA_tika-s03_02t:39_2	ekekāya gatiyā khattiyādibhummadevādihatthiādijātivasena ca. “Cittaṃ mano”tiādīsu	39	
PA_tika-s03_02t:39_3	viya kiccavisesaṃ, “mānasa”ntiādīsu viya samāne atthe saddavisesaṃ, “paṇḍara”ntiādīsu	39	
PA_tika-s03_02t:39_4	viya guṇavisesaṃ, “cetasikaṃ hadaya”ntiādīsu viya nissayavisesaṃ, “cittassa ṭhitī”tiādīsu	39	
PA_tika-s03_02t:39_5	viya aññassa avatthābhāvavisesaṃ, “alubbhanā”tiādīsu viya aññassa kiriyābhāvavisesaṃ,	39	
PA_tika-s03_02t:39_6	“alubbhitatta”ntiādīsu viya aññassa abhāvatāvisesanti evamādikaṃ anapekkhitvā dhammamattaṃ	39	
PA_tika-s03_02t:39_7	vā dīpanā sabhāvaniddeso. Jiṇṇassa jīraṇavasena pavattanākāro jīraṇatāti āha “ākāraniddeso”ti.	39	
PA_tika-s03_02t:40_0	Kālātikkame kiccaniddesāti kalalakālato pabhuti purimarūpānaṃ jarāpattakkhaṇe uppajjamānāni	40	
PA_tika-s03_02t:40_1	pacchimarūpāni paripakkarūpānurūpāni pariṇatapariṇatāni uppajjantīti anukkamena supariṇatarūpānaṃ	40	
PA_tika-s03_02t:40_2	paripākakāle uppajjamānāni khaṇḍiccādisabhāvāni uppajjantīti “khaṇḍicca”ntiādayo	40	
PA_tika-s03_02t:40_3	kālātikkame jarāya kiccaniddesā. Pakatiniddesāti phalavipaccanapakatiyā niddesā,	40	
PA_tika-s03_02t:40_4	jarāya vā pāpuṇitabbaphalameva pakati, tassā niddesā, na ca khaṇḍiccādīneva jarāti	40	
PA_tika-s03_02t:40_5	udakādigatamaggesu tiṇarukkhasaṃbhaggatādayo viya paripākagatamaggasaṅkhātesu paripuṇṇarūpesu	40	
PA_tika-s03_02t:40_6	labbhamānā khaṇḍiccādayo jarāya gatamaggāicceva veditabbā, na jarāti.	40	
PA_tika-s03_02t:41	Yasmā jaraṃ pattassa āyu hāyati, indriyāni jajjarāni hontīti āyuhānādayo pakatiniddesā, tasmā vuttaṃ “pacchimā dve pakatiniddesā”ti. Tenāha “imehi panā”tiādi.	4	
PA_tika-s03_02t:42_0	Aviññāyamānantarattā avīcijarā maṇiādīsu mandadasakādīsu ekekadasakesu ca khaṇe khaṇe	42	
PA_tika-s03_02t:42_1	jiṇṇavikārādīnaṃ duviññeyyattā. Tato aññesūti maṇiādito aññesu ahicchattakādīsu,	42	
PA_tika-s03_02t:42_2	pāṇīnaṃ ekabhavapariyāpanne sakalaāyusmiṃ gahitataruṇayuvājarākālesu, ekadvittidivasātikkamesu	42	
PA_tika-s03_02t:42_3	pupphādīsu vāti attho. Tattha hi jarāvisesassa suviññeyyattā savīcijarā nāma.	42	
PA_tika-s03_02t:43_0	Cavanakavasenāti cavanakānaṃ khandhānaṃ vasena. Ekacatupañcakkhandhāya cutiyā cavanameva	43	
PA_tika-s03_02t:43_1	cavanatāti āha “bhāvavacanena lakkhaṇanidassana”nti, pāḷiyaṃ “cutī”ti vuttassa maraṇassa	43	
PA_tika-s03_02t:43_2	sabhāvadassananti attho. Bhaṅguppatti bhijjamānatā. Tena “bhedo”ti iminā khandhānaṃ	43	
PA_tika-s03_02t:43_3	bhijjamānatā bhedasamaṅgitā vuttāti dasseti. Ṭhānābhāvaparidīpananti kenacipi ākārena	43	
PA_tika-s03_02t:43_4	avaṭṭhānābhāvadīpanaṃ. Ghaṭassevāti hi visadisūdāharaṇaṃ. Yathā ghaṭe bhinne kapālādiavayavaseso	43	
PA_tika-s03_02t:43_5	labbhati, na evaṃ cutikkhandhesu bhaṅgesu, na koci viseso tiṭṭhatīti dassetuṃ “antaradhāna”nti	43	
PA_tika-s03_02t:43_6	vuttaṃ. Maccusaṅkhātaṃ maraṇanti maccusaññitaṃ maraṇaṃ. “Kālamaraṇa”nti vadanti.	43	
PA_tika-s03_02t:43_7	Santānassa accantasamucchedabhūtaṃ khīṇāsavānaṃ maraṇaṃ samucchedamaraṇaṃ. Ādi-saddena	43	
PA_tika-s03_02t:43_8	khaṇikamaraṇaṃ saṅgaṇhāti. Tassa kiriyāti antakassa kiriyā, yā loke vuccati “maccū”ti,	43	
PA_tika-s03_02t:43_9	maraṇanti attho. Cavanakālo eva vā anatikkamanīyattā visesena kāloti vuttoti tassa	43	
PA_tika-s03_02t:43_10	kiriyā atthato cutikkhandhānaṃ bhedapavattiyeva. “Maccu maraṇa”nti vā ettha samāsaṃ	431	
PA_tika-s03_02t:43_11	akatvā yo “maccū”ti vuccati bhedo, tameva maraṇaṃ “pāṇacāgo”ti evamettha attho daṭṭhabbo.	431	
PA_tika-s03_02t:44_0	Catuvokāravasenāti catuvokārabhavavasena. Tattha hi rūpakāyasaññito kaḷevaro natthi,	44	
PA_tika-s03_02t:44_1	yaṃ nikkhipeyya. Kiñcāpi ekavokārabhavepi kaḷevaranikkhepo natthi, rūpakāyassa pana	44	
PA_tika-s03_02t:44_2	tattha atthitāmattaṃ gahetvā “ekavokāravasena kaḷevarassa nikkhepo”ti vutto. Catuvokāravasena	44	
PA_tika-s03_02t:44_3	cāti ca-saddena “sesadvayavasena khandhānaṃ bhedo”ti imamatthaṃ dasseti sabbattheva	44	
PA_tika-s03_02t:44_4	khandhabhedasabbhāvato. Sesadvayavasenāti sesabhavadvayavaseneva kaḷevarassa nikkhepo.	44	
PA_tika-s03_02t:44_5	Yadipi ekavokārabhave rūpakāyo vijjati, kaḷevaranikkhepo pana natthīti “kaḷevarassa	44	
PA_tika-s03_02t:44_6	sabbhāvato”icceva vuttaṃ. Yasmā manussādīsu kaḷevaranikkhepo atthi, tasmā manussādīsu	44	
PA_tika-s03_02t:44_7	kaḷevarassa nikkhepoti yojanā. Kaḷevaraṃ nikkhipīyati etenāti maraṇaṃ kaḷevarassa	44	
PA_tika-s03_02t:44_8	nikkhepo. Ekato katvāti ekajjhaṃ katvā, ekajjhaṃ gahaṇamattena.	44	
PA_tika-s03_02t:45_0	Jāyanaṭṭhenātiādi āyatanavasena yonivasena ca dvīhi padehi sabbasatte pariyādiyitvā	45	
PA_tika-s03_02t:45_1	pariyādiyitvā jātiṃ dassetuṃ vuttaṃ. Keci pana “kattubhāvavasena padadvayaṃ vutta”nti	45	
PA_tika-s03_02t:45_2	vadanti. “Tesaṃ tesaṃ sattānaṃ jāti sañjātī”ti pana kattari sāminiddesassa katattā	45	
PA_tika-s03_02t:45_3	ubhayatthāpi bhāvaniddeso. Sampuṇṇā jāti sañjāti. Pākaṭā nibbatti abhinibbatti. Tesaṃ	45	
PA_tika-s03_02t:45_4	tesaṃ sattānaṃ…pe… abhinibbattīti sattavasena pavattattā vohāradesanā.	45	
PA_tika-s03_02t:46_0	Tatra tatrāti ekacatuvokārabhavesu dvinnaṃ sesarūpadhātuyaṃ paṭisandhikkhaṇe uppajjamānānaṃ	46	
PA_tika-s03_02t:46_1	pañcannaṃ, kāmadhātuyaṃ vikalāvikalindriyānaṃ vasena sattannaṃ navannaṃ dasannaṃ	46	
PA_tika-s03_02t:46_2	puna dasannaṃ ekādasannañca āyatanānaṃ vasena saṅgaho veditabbo. Santatiyanti yena	46	
PA_tika-s03_02t:46_3	kammunā khandhānaṃ pātubhāvo, tena abhisaṅkhatasantatiyaṃ. Tañca kho paṭisandhikkhaṇavasena veditabbaṃ.	46	
PA_tika-s03_02t:47_0	Kammaṃyeva kammabhavo “bhavati etasmā upapattibhavo”ti katvā. Kammena niyyāditaattabhāvupapattivasena	47	
PA_tika-s03_02t:47_1	bhavatīti bhavo, tathā tathā nibbattavipāko kaṭattārūpañca. Aṭṭhakathāyaṃ pana “bhavatīti	47	
PA_tika-s03_02t:47_2	katvā bhavo”ti upapattibhavassa vakkhamānattā “kammaṃ phalavohārena bhavoti vutta”nti kathitaṃ.	47	
PA_tika-s03_02t:48_0	Upādiyanti sattā daḷhaggāhaṃ gaṇhanti etena kilesakāmena. Na kevalaṃ idha karaṇasādhanameva,	48	
PA_tika-s03_02t:48_1	atha kho kattusādhanampi labbhatīti vuttaṃ “sayaṃ vā”ti. Tanti vatthukāmaṃ. Kāmo	48	
PA_tika-s03_02t:48_2	ca so kāmanaṭṭhena, upādānañca bhusamādānaṭṭhenāti kāmupādānaṃ. Etanti kāmupādānapadaṃ.	48	
PA_tika-s03_02t:48_3	Puna etanti kāmupādānasaṅkhātaṃ.	48	
PA_tika-s03_02t:49_0	Sassato attāti idaṃ purimadiṭṭhiṃ upādiyamānaṃ uttaradiṭṭhiṃ dassetuṃ vuttaṃ. Yathā	49	
PA_tika-s03_02t:49_1	esā diṭṭhi daḷhīkaraṇavasena purimaṃ uttarā upādiyati, evaṃ “natthi dinna”ntiādikāpīti.	49	
PA_tika-s03_02t:49_2	Attaggahaṇaṃ pana “attavādupādāna”nti idaṃ na diṭṭhupādānadassananti daṭṭhabbaṃ.	49	
PA_tika-s03_02t:49_3	Loko cāti attaggahaṇavinimuttaggahaṇaṃ diṭṭhupādānabhūtaṃ idha purimadiṭṭhiuttaradiṭṭhivacanehi	49	
PA_tika-s03_02t:49_4	vuttanti daṭṭhabbaṃ.	49	
PA_tika-s03_02t:50	Yena micchābhinivesena gosīlagovatādiṃ samādiyati ceva anutiṭṭhati ca, so gosīlagovatādīnīti adhippetāni. Tenāha “gosīla…pe… sayameva upādānānī”ti. Abhinivesatoti abhinivesanato.	5	
PA_tika-s03_02t:51	Attavādupādānanti “attā”ti vādassa paññāpanassa gahaṇassa kāraṇabhūtā diṭṭhīti attho. Attavādamattamevāti attassa abhāvā “attā”ti idaṃ vacanamattameva. Upādiyanti daḷhaṃ gaṇhanti.	5	
PA_tika-s03_02t:52_0	Cakkhudvārādīsu pavattāyāti idaṃ taṇhāya rūpataṇhādibhāvassa kāraṇavacanaṃ chadvārārammaṇikadhammānaṃ	52	
PA_tika-s03_02t:52_1	paṭiniyatārammaṇattā. Javanavīthiyā pavattāyāti idaṃ tassā pavattiṭṭhānadassanaṃ.	52	
PA_tika-s03_02t:52_2	Sabhāveneva uṭṭhātuṃ asakkontassa veḷu viya nissayo ahutvā olumbhakabhāvena bhāvo	52	
PA_tika-s03_02t:52_3	upādānassa paccayabhāvato ārammaṇampi taṃsadisaṃ vuttaṃ. Rūpeti visaye bhummaṃ. Sā	52	
PA_tika-s03_02t:52_4	tividhā hotīti sambandho. Kāmataṇhā kāmassādabhāvena pavattiyā. Evaṃ assādentīti	52	
PA_tika-s03_02t:52_5	sassatadiṭṭhiyā sahajātanissayasampayuttaatthiavigatādipaccayabhūtāya saṃsaṭṭhattā	52	
PA_tika-s03_02t:52_6	niccadhuvasassatābhinivesamukhena assādentī. Bhavasahagatā taṇhā bhavataṇhā. Bhavati	52	
PA_tika-s03_02t:52_7	tiṭṭhati sabbakālanti hi bhavadiṭṭhi bhavo uttarapadalopena, bhavassādavasena pavattiyā	52	
PA_tika-s03_02t:52_8	ca. Iminā nayena vibhavataṇhāti ettha attho veditabbo. Vibhavati ucchijjati vinassatīti	52	
PA_tika-s03_02t:52_9	evaṃ pavattā diṭṭhi vibhavo uttarapadalopena. Evaṃ tāni aṭṭhārasāti yā cha kāmataṇhā,	52	
PA_tika-s03_02t:52_10	cha bhavataṇhā, cha vibhavataṇhā vuttā, etāni aṭṭhārasa taṇhāvicaritāni taṇhāpaccayo.	521	
PA_tika-s03_02t:52_11	Ajjhattanti sakasantatiyaṃ. Bahiddhāti tato bahiddhā. Atītārammaṇāni vā hontu itarārammaṇāni	521	
PA_tika-s03_02t:52_12	vā, sayaṃ pana atītāni chattiṃsa taṇhāvicaritāni. Sesapadadvayepi eseva nayo. “Aṭṭhasataṃ	521	
PA_tika-s03_02t:52_13	taṇhāvicaritānī”tiādinā sambandho. Idāni aparenapi pakārena aṭṭhasataṃ taṇhāvicaritāni	521	
PA_tika-s03_02t:52_14	dassetuṃ “ajjhattikassā”tiādimāha. Tattha ajjhattikassāti ajjhattikakhandhapañcakaṃ.	521	
PA_tika-s03_02t:52_15	Upayogatthe hi idaṃ sāmivacanaṃ. Upādāyāti gahetvā. Asmīti hotīti yadetaṃ ajjhattikaṃ	521	
PA_tika-s03_02t:52_16	khandhapañcakaṃ upādāya taṇhāmānadiṭṭhivasena samudāyaggāhato asmīti gāho hoti, tasmiṃ	521	
PA_tika-s03_02t:52_17	satīti attho. Idha pana rūpādiārammaṇavasena attho veditabbo. Itthamasmīti hotīti	521	
PA_tika-s03_02t:52_18	khattiyādīsu “idaṃpakāro aha”nti evaṃ taṇhāmānadiṭṭhivasena hotīti attho. Idaṃ tāva	521	
PA_tika-s03_02t:52_19	anupanidhāya gahaṇaṃ.	521	
PA_tika-s03_02t:53_0	Evamādīnīti ādi-saddena “evamasmi, aññathāsmi, ahaṃ bhavissaṃ, itthaṃ bhavissaṃ,	53	
PA_tika-s03_02t:53_1	evaṃ bhavissaṃ, aññathā bhavissaṃ, asasmi, satasmi, ahaṃ siyaṃ, itthaṃ siyaṃ, evaṃ	53	
PA_tika-s03_02t:53_2	siyaṃ, aññathā siyaṃ, apāhaṃ siyaṃ, apāhaṃ itthaṃ siyaṃ, apāhaṃ evaṃ siyaṃ, apāhaṃ	53	
PA_tika-s03_02t:53_3	aññathā siya”nti etesaṃ saṅgaho. Upanidhāya gahaṇampi duvidhaṃ samato asamato vāti	53	
PA_tika-s03_02t:53_4	taṃ dassetuṃ “evamasmi, aññathāsmī”ti ca vuttaṃ. Tattha evamasmīti idaṃ samato upanidhāya	53	
PA_tika-s03_02t:53_5	gahaṇaṃ, yathā ayaṃ khattiyo, evaṃ ahamasmīti attho. Aññathāsmīti idaṃ pana asamato	53	
PA_tika-s03_02t:53_6	gahaṇaṃ, yathāyaṃ khattiyo tato aññathā ahaṃ hīno vā adhiko vāti attho. Imāni tāva	53	
PA_tika-s03_02t:53_7	paccuppannavasena cattāri taṇhāvicaritāni. Bhavissantiādīni pana cattāri anāgatavasena	53	
PA_tika-s03_02t:53_8	vuttāni, tesaṃ purimacatukke vuttanayeneva attho veditabbo. Asasmīti sassato asmi,	53	
PA_tika-s03_02t:53_9	niccassetaṃ adhivacanaṃ. Satasmīti asassato asmi, aniccassetaṃ adhivacanaṃ. Iti imāni	53	
PA_tika-s03_02t:53_10	dve sassatucchedavasena vuttāni. Ito parāni siyantiādīni cattāri saṃsayaparivitakkavasena	531	
PA_tika-s03_02t:53_11	vuttāni, tāni purimacatukke vuttanayena atthato veditabbāni. Apāhaṃ siyantiādīni	531	
PA_tika-s03_02t:53_12	pana cattāri “api nāmāhaṃ bhaveyya”nti evaṃ patthanākappanavasena vuttāni, tānipi	531	
PA_tika-s03_02t:53_13	purimacatukke vuttanayeneva veditabbāni. Evametesu –	531	
PA_tika-s03_02t:54	Dve diṭṭhisīsā cattāro, suddhasīsā sīsamūlakā;	5	
PA_tika-s03_02t:55	Tayo tayoti etāni, aṭṭhārasa vibhāvaye.	5	
PA_tika-s03_02t:56_0	Ete hi sassatucchedavasena vuttā dve diṭṭhisīsā nāma, “asmi, bhavissaṃ siyaṃ, apāhaṃ	56	
PA_tika-s03_02t:56_1	siya”nti ete cattāro suddhasīsā nāma, “itthamasmī”tiādayo tayo tayoti dvādasa sīsamūlakā	56	
PA_tika-s03_02t:56_2	nāmāti veditabbaṃ. Idha pāḷiyaṃ rūpārammaṇādivasena taṇhā āgatāti āha “ajjhattikarūpādinissitānī”ti.	56	
PA_tika-s03_02t:56_3	Aṭṭhārasa taṇhāvicaritānīti ānetvā sambandho. Iminā asmīti iminā abhisekasenāpaccādinā	56	
PA_tika-s03_02t:56_4	“khattiyo aha”nti mūlabhāvato “asmī”ti hoti. Sesaṃ pubbe vuttanayeneva veditabbaṃ.	56	
PA_tika-s03_02t:56_5	Saṅgaheti taṇhāya yathāvuttavibhāgassa saṃkhipanavasena saṅgaṇhane kariyamāne. “Chayime,	56	
PA_tika-s03_02t:56_6	bhikkhave, taṇhākāyā”tiādi niddeso. “Rūpe taṇhā rūpataṇhā”tiādi niddesattho. “Kāmarāgabhāvenā”tiādiko,	56	
PA_tika-s03_02t:56_7	“ajjhattikassupādāyā”tiādiko ca niddesavitthāro. “Rūpādīsu ārammaṇesu chaḷevā”tiādiko saṅgaho.	56	
PA_tika-s03_02t:57_0	Yasmā cakkhudvārādīsu ekekasmiṃ dvāre uppajjanakaviññāṇāni viya anekā eva vedanā,	57	
PA_tika-s03_02t:57_1	tasmā tā rāsivasena ekajjhaṃ gahetvā “cha vedanākāyā”ti vuttanti āha “vedanāsamūhā”ti.	57	
PA_tika-s03_02t:57_2	Nissayabhāvena uppattidvārabhāvena nānāpaccayā honti cakkhudhātuādayo, tā kucchinā	57	
PA_tika-s03_02t:57_3	dhārentiyo viya posentiyo viya ca hontīti tāsaṃ mātusadisatā vuttā. Cakkhusamphassahetūti	57	
PA_tika-s03_02t:57_4	nissayādicakkhusamphassapaccayā. Ayanti ayaṃ vedanā “cakkhusamphassajā vedanā”tiādinā	57	
PA_tika-s03_02t:57_5	sādhāraṇato vuttā. Etthāti etasmiṃ vedanāpade. Sabbasaṅgāhikāti kusalākusalavipākakiriyānaṃ	57	
PA_tika-s03_02t:57_6	vasena sabbasaṅgāhikā. Evaṃ vibhaṅge āgatanayena sādhāraṇato vatvāpi idhādhippetavedanameva	57	
PA_tika-s03_02t:57_7	dassetuṃ “vipākavasena panā”tiādimāha. Cakkhumhi samphassoti cakkhumhi nissayabhūte	57	
PA_tika-s03_02t:57_8	uppannaphasso. Esa nayo sesesu. Yasmā cakkhādīni visuddhimagge khandhaniddese lakkhaṇādivibhāgato,	57	
PA_tika-s03_02t:57_9	āyatananiddese visesato, sāmaññato ca saddatthadassanādivasena vibhāvitāni, tasmā	57	
PA_tika-s03_02t:57_10	“yaṃ vattabbaṃ…pe… vuttamevā”ti āha.	571	
PA_tika-s03_02t:58_0	Namanalakkhaṇanti ārammaṇābhimukhaṃ hutvā namanasabhāvaṃ tena vinā appavattanato.	58	
PA_tika-s03_02t:58_1	Ruppanalakkhaṇaṃ heṭṭhā vuttameva. Vedanākkhandho pana ekāva vedanā. Sabbadubbalacittāni	58	
PA_tika-s03_02t:58_2	nāma pañcaviññāṇāni. Nanu tattha jīvitacittaṭṭhitiyo ca santīti? Saccaṃ, tāsaṃ pana	58	
PA_tika-s03_02t:58_3	kiccaṃ na tathā pākaṭaṃ, yathā cetanādīnanti te evettha pāḷiyaṃ uddhaṭā. Yena mahantapātubhāvādinā	58	
PA_tika-s03_02t:58_4	kāraṇena. Etthāti etasmiṃ mahābhūtaniddese. Añño vinicchayanayoti “vacanatthato kalāpato”tiādinā	58	
PA_tika-s03_02t:58_5	lakkhaṇādinicchayato añño vinicchayanayo. Nanu so catudhātuvavatthāne vutto, na rūpakkhandhaniddeseti?	58	
PA_tika-s03_02t:58_6	Tattha vuttepi “catudhātuvavatthāne vuttānī”ti atidesavasena vuttattā “rūpakkhandhaniddese	58	
PA_tika-s03_02t:58_7	vutto”ti vuttaṃ. Upādāyāti paṭicca. Bhūtāni hi paṭicca uppajjamānaṃ upādārūpaṃ “tāni	58	
PA_tika-s03_02t:58_8	gahetvā”ti vuttaṃ avissajjanato. Nissāyātipi eke tesaṃ nissayapaccayabhāvato. Pubbakālakiriyā	58	
PA_tika-s03_02t:58_9	nāma ekaṃsato aparakālakiriyāpekkhāti pāṭhasesena atthaṃ vadati. Vibhattivipallāsena	58	
PA_tika-s03_02t:58_10	vinā eva atthaṃ dassetuṃ “samūhatthe vā”tiādi vuttaṃ. Samūhasambandhe sāminiddesena	581	
PA_tika-s03_02t:58_11	samūhattho dīpitoti taṃ dassento āha “samūhaṃ upādāyā”ti. Dhammasaṅgaṇiyaṃ āgatanayena	581	
PA_tika-s03_02t:58_12	“tevīsatividha”nti vuttaṃ. Tattha hi hadayavatthu na niddiṭṭhaṃ, “yaṃ rūpaṃ nissāyā”ti	581	
PA_tika-s03_02t:58_13	vā paṭṭhāne āgatattā hadayavatthumpi gahetvā jātirūpabhāvena upacayasantatiyo ekato	581	
PA_tika-s03_02t:58_14	katvā “tevīsatividha”nti vuttaṃ.	581	
PA_tika-s03_02t:59_0	Cakkhussa viññāṇanti vā cakkhuviññāṇaṃ. Asādhāraṇakāraṇena cāyaṃ niddeso. “Saṅkhārapaccayā	59	
PA_tika-s03_02t:59_1	viññāṇa”nti ettha sabbalokiyavipākaviññāṇassa gahetabbattā “tebhūmakavipākacittassetaṃ	59	
PA_tika-s03_02t:59_2	adhivacana”nti vuttaṃ.	59	
PA_tika-s03_02t:60_0	Abhisaṅkharaṇalakkhaṇoti āyūhanasabhāvo. Copanavasenāti viññattisaṃcopanavasena,	60	
PA_tika-s03_02t:60_1	kāyaviññattiyā samuṭṭhāpanavasenāti attho. Vacanabhedavasenāti vacībheduppādavasena,	60	
PA_tika-s03_02t:60_2	vacīviññattiyā samuṭṭhāpanavasenāti attho. Evaṃ copanaṃ na bhaveyyāti dassetuṃ “raho	60	
PA_tika-s03_02t:60_3	nisīditvā cintentassā”ti vuttaṃ. Ekūnatiṃsāti ettha abhiññācetanāvinimuttā eva ekūnatiṃsa	60	
PA_tika-s03_02t:60_4	cetanā veditabbā tassā vipākaviññāṇassa paccayattābhāvato.	60	
PA_tika-s03_02t:61_0	Dukkheti ekampi idaṃ bhummavacanaṃ saṃsilesananissayavisayabyāpanavasena attānaṃ	61	
PA_tika-s03_02t:61_1	bhinditvā viniyogaṃ gacchatīti “catūhi kāraṇehī”tiādi vuttaṃ. Ekopi hi vibhattiniddeso	61	
PA_tika-s03_02t:61_2	anekadhā viniyogaṃ gacchati yathā taddhitatthe uttarapadasamāhāreti. Tanti aññāṇaṃ.	61	
PA_tika-s03_02t:61_3	Dukkhasaccanti hadayavatthulakkhaṇaṃ dukkhasaccaṃ. Assāti aññāṇassa. Nissayapaccayabhāvenāti	61	
PA_tika-s03_02t:61_4	purejātanissayabhāvena. Sahajātanissayapaccayabhāvena pana taṃsahajātā phassādayo	61	
PA_tika-s03_02t:61_5	vattabbā. Ārammaṇapaccayabhāvena dukkhasaccaṃ assa ārammaṇanti yojanā. Dukkhasaccanti	61	
PA_tika-s03_02t:61_6	upayogaekavacanaṃ. Etanti aññāṇaṃ. Tassāti dukkhasaccassa. “Paṭicchādetī”ti ettha	61	
PA_tika-s03_02t:61_7	vuttaṃ paṭicchādanākāraṃ dassetuṃ “yāthāvā”tiādi vuttaṃ. Ñāṇavippayuttacittenapi	61	
PA_tika-s03_02t:61_8	ekadesena yāthāvato lakkhaṇapaṭivedho hotiyevāti “yāthāvalakkhaṇapaṭivedhanivāraṇenā”ti	61	
PA_tika-s03_02t:61_9	vatvā “ñāṇapavattiyā cettha appadānenā”ti vuttanti vadanti. Purimaṃ pana paṭivedhañāṇuppattiyā	61	
PA_tika-s03_02t:61_10	nisedhakathādassanaṃ, pacchimaṃ anubodhañāṇuppattiyā. Evamettha attho veditabbo.	611	
PA_tika-s03_02t:61_11	Etthāti dukkhasacce.	611	
PA_tika-s03_02t:62_0	Sahajātassa aññāṇassa samudayasaccaṃ vatthu hoti nissayapaccayabhāvatoti vuttaṃ “vatthuto”ti.	62	
PA_tika-s03_02t:62_1	Ārammaṇatoti ārammaṇapaccayabhāvena. Yasmā samudayasaccaṃ aññāṇassa ārammaṇaṃ hoti,	62	
PA_tika-s03_02t:62_2	tasmā “dukkhasamudaye aññāṇa”nti vuttanti attho. Paṭicchādanaṃ dukkhasacce vuttanayameva	62	
PA_tika-s03_02t:62_3	ekeneva kāraṇena itaresaṃ tiṇṇaṃ asambhavato, kiṃ pana etaṃ ekaṃ kāraṇanti āha “paṭicchādanato”ti.	62	
PA_tika-s03_02t:62_4	Idaṃ vitthārato vibhāvetuṃ “nirodhapaṭipadānaṃ hī”tiādi vuttaṃ. Tadārabbhāti taṃ	62	
PA_tika-s03_02t:62_5	ārabbha taṃ ārammaṇaṃ katvā. Pacchimañhi saccadvayanti nirodho maggo. Tañhi nayagambhīrattā.	62	
PA_tika-s03_02t:62_6	Duddasanti saṇhasukhumadhammattā sabhāveneva gambhīratāya duddasaṃ duviññeyyaṃ duravaggāhaṃ.	62	
PA_tika-s03_02t:62_7	Tatthāti purime saccadvaye. Andhabhūtanti andhakārabhūtaṃ. Na pavattati ārammaṇaṃ	62	
PA_tika-s03_02t:62_8	kātuṃ na visahati. Vacanīyattenāti vācakabhāvena tathā upaṭṭhānato. Sabhāvalakkhaṇassa	62	
PA_tika-s03_02t:62_9	duddasattāti pīḷanādiāyūhanādivasena “idaṃ dukkhaṃ, ayaṃ samudayo”ti yāthāvato sabhāvalakkhaṇassa	62	
PA_tika-s03_02t:62_10	duddasattā duviññeyyattā purimadvayaṃ gambhīraṃ. Tatthāti purimasmiṃ saccadvaye.	621	
PA_tika-s03_02t:62_11	Vipallāsaggāhavasena pavattatīti subhādiviparītaggāhānaṃ paccayabhāvavasena aññāṇaṃ pavattati.	621	
PA_tika-s03_02t:63_0	Idāni “dukkhe aññāṇa”ntiādīsu pakārantarenapi atthaṃ dassetuṃ “apicā”tiādi vuttaṃ.	63	
PA_tika-s03_02t:63_1	Tattha dukkheti ettāvatāti “aññāṇanti vuccamānāya avijjāya dukkhe”ti ettakena. Saṅgahatoti	63	
PA_tika-s03_02t:63_2	samodhānato. Kiccatoti asampaṭivedhakiccato. Aññāṇamivāti visayasabhāvaṃ yāthāvato	63	
PA_tika-s03_02t:63_3	paṭivijjhituṃ appadānakiccamiva. “Dukkhe”tiādinā tattha avijjā pavattati, visesato	63	
PA_tika-s03_02t:63_4	niddiṭṭhaṃ hotīti katvā sabbattheva tathā avisiṭṭhasabhāvadassanaṃ idanti dassetuṃ	63	
PA_tika-s03_02t:63_5	“avisesato panā”tiādi vuttaṃ.	63	
PA_tika-s03_02t:64_0	Khaṇikanirodhassa idha anadhippetattā ayujjamānattā virāgaggahaṇato ca avijjādīnaṃ	64	
PA_tika-s03_02t:64_1	paṭipakkhavasena paṭibāhanaṃ idha “nirodho”ti adhippeto, so ca nesaṃ sabbaso anuppajjanamevāti	64	
PA_tika-s03_02t:64_2	āha “nirodho hotīti anuppādo hotī”ti. “Avijjā nirujjhati etthāti avijjānirodho, saṅkhārā	64	
PA_tika-s03_02t:64_3	nirujjhanti etthāti saṅkhāranirodho”ti evaṃ sabbehi etehi nirodhapadehi nibbānassa	64	
PA_tika-s03_02t:64_4	desitattā daṭṭhabbā. Tenāha “nibbānaṃ hī”tiādi. Vaṭṭavivaṭṭanti vaṭṭañca vivaṭṭañca.	64	
PA_tika-s03_02t:64_5	“Dvādasahī”ti idaṃ paccekaṃ yojetabbaṃ “anulomato dvādasahi padehi vaṭṭaṃ, paṭilomato	64	
PA_tika-s03_02t:64_6	dvādasahi vivaṭṭaṃ idha dassita”nti.	64	
PA_tika-s03_02t:65	Vibhaṅgasuttavaṇṇanā niṭṭhitā.	6	
PA_tika-s03_02t:66	3. Paṭipadāsuttavaṇṇanā	6	
PA_tika-s03_02t:67_0	3. Micchā paṭipajjati etāyāti micchāpaṭipadā, vaṭṭagāmimaggo dukkhāvahattā. Taṃ micchāpaṭipadaṃ.	67	
PA_tika-s03_02t:67_1	Tenāha “aniyyānikapaṭipadā”ti. So puññābhisaṅkhāro kathaṃ micchāpaṭipadā hotīti?	67	
PA_tika-s03_02t:67_2	Sampattibhave sukhāvahova hotīti adhippāyo. Vaṭṭasīsattāti vaṭṭapakkhiyānaṃ uttamaṅgabhāvato.	67	
PA_tika-s03_02t:67_3	Antamasoti ukkaṃsapariyantaṃ sandhāya vadati avakaṃsapariyantato. “Idaṃ me puññaṃ	67	
PA_tika-s03_02t:67_4	nibbānādhigamāya paccayo hotū”ti evaṃ nibbānaṃ patthetvā pavattitaṃ. Paṇṇamuṭṭhidānamattanti	67	
PA_tika-s03_02t:67_5	sākapaṇṇamuṭṭhidānamattaṃ. Appatvāti antogadhahetu esa niddeso, apāpetvāti attho.	67	
PA_tika-s03_02t:67_6	Yadaggena vā paṭipajjanato arahattaṃ pattoti vuccati, tadaggena tadāvahā paṭipadāpi	67	
PA_tika-s03_02t:67_7	pattāti vuccatīti “appatvā”ti vuttaṃ. Anulomavasenāti anulomapaṭiccasamuppādavasena.	67	
PA_tika-s03_02t:67_8	Paṭilomavasenāti etthāpi eseva nayo. Paṭipadā pucchitāti etena paṭipadā desetuṃ āraddhāti	67	
PA_tika-s03_02t:67_9	ayampi attho saṅgahito yathāraddhassa atthassa kathetukamyatāpucchāya idhāgatattā.	67	
PA_tika-s03_02t:67_10	Anulomapaṭiccasamuppādadesanāyampettha byatirekamukhena avijjādinirodhā pana vijjāya	671	
PA_tika-s03_02t:67_11	sati hoti saṅkhārānaṃ asambhavoti vuttaṃ “nibbānaṃ bhājita”nti. Sarūpena pana tāya	671	
PA_tika-s03_02t:67_12	vaṭṭameva pakāsitaṃ. Vakkhati hi pariyosāne “vaṭṭavivaṭṭameva kathita”nti. Niyyātaneti	671	
PA_tika-s03_02t:67_13	nigamane. Phalenāti pattabbaphalena paṭipadāya sampāpakahetuno dassitattā. Yathā	671	
PA_tika-s03_02t:67_14	hi tividho hetu ñāpako, nibbattako, sampāpakoti, evaṃ tividhaṃ phalaṃ ñāpetabbaṃ,	671	
PA_tika-s03_02t:67_15	nibbattetabbaṃ, sampāpetabbanti. Tasmā pattabbaphalena nibbānena taṃsampāpakahetubhūtāya	671	
PA_tika-s03_02t:67_16	paṭipadāya dassitattāti attho. Tenāha “phalena hetthā”tiādi. Ayaṃ vuccatīti evaṃ	671	
PA_tika-s03_02t:67_17	nibbānaphalā ayaṃ “sammāpaṭipadā”ti vuccati. Asesavirāgā asesanirodhāti samucchedappahānavasena	671	
PA_tika-s03_02t:67_18	avijjāya asesavirajjanato asesanirujjhanato ca. Padadvayenapi anuppādanirodhameva	671	
PA_tika-s03_02t:67_19	vadati. Tañhi nibbānaṃ. Dutiyavikappe ayaṃ ettha adhippāyo – yena maggena karaṇabhūtena	671	
PA_tika-s03_02t:67_20	asesanirodho hoti, avijjāya asesanirodho yaṃ āgamma hoti, taṃ maggaṃ dassetunti.	672	
PA_tika-s03_02t:67_21	Evañhi satīti evaṃ padabhājanassa nibbānassa padatthe sati. Sānubhāvā paṭipadā vibhattā	672	
PA_tika-s03_02t:67_22	hotīti avijjāya asesanirodhahetupaṭipadā tattha sātisayasāmatthiyasamāyogato sānubhāvā	672	
PA_tika-s03_02t:67_23	vibhattā hoti. Micchāpaṭipadāgahaṇenettha vaṭṭassapi vibhattattā vuttaṃ “vaṭṭavivaṭṭameva kathita”nti.	672	
PA_tika-s03_02t:68	Paṭipadāsuttavaṇṇanā niṭṭhitā.	6	
PA_tika-s03_02t:69	4. Vipassīsuttavaṇṇanā	6	
PA_tika-s03_02t:70_0	4. Vipphandantīti nimisanavasena. Animisehīti vigatanimisehi ummīlanteheva. Tena	70	
PA_tika-s03_02t:70_1	vuttaṃ mahāpadāne. Etthāti etasmiṃ “vipassī”ti pade, etasmiṃ vā “animisehī”tiādike yathāgate suttante.	70	
PA_tika-s03_02t:71_0	Mahāpurisassa animisalocanato “vipassī”ti samaññāpaṭilābhassa kāraṇaṃ vuttaṃ, taṃ	71	
PA_tika-s03_02t:71_1	akāraṇaṃ aññesampi mahāsattānaṃ carimabhave animisalocanattāti codanaṃ sandhāya “ettha	71	
PA_tika-s03_02t:71_2	cā”tiādiṃ vatvā tato pana aññameva kāraṇaṃ dassetuṃ “apicā”tiādi vuttaṃ. Palāḷayamānassāti	71	
PA_tika-s03_02t:71_3	tosentassa. Anādare cetaṃ sāmivacanaṃ. Aṭṭassāti atthassa.	71	
PA_tika-s03_02t:72_0	Puññussayasaṅkhāto bhago assa atisayena atthīti bhagavāti “bhāgyasampannassā”ti vuttaṃ.	72	
PA_tika-s03_02t:72_1	Sammāti sammadeva yāthāvato, ñāyena kāraṇenāti vuttaṃ hotīti āha “nayena hetunā”ti.	72	
PA_tika-s03_02t:72_2	Saṃ-saddo “sāma”nti iminā samānatthoti āha “sāmaṃ paccattapurisakārenā”ti, sayambhuñāṇenāti	72	
PA_tika-s03_02t:72_3	attho. Sammā, sāmaṃ bujjhi etenāti sambodho vuccati maggañāṇaṃ, “bujjhati etenā”ti	72	
PA_tika-s03_02t:72_4	katvā idha sabbaññutaññāṇassapi saṅgaho. Bodhimā satto bodhisatto, purimapade uttarapadalopo	72	
PA_tika-s03_02t:72_5	yathā “sākapatthavo”ti. Bujjhanakasattoti ettha mahābodhiyānapaṭipadāya bujjhatīti	72	
PA_tika-s03_02t:72_6	bodhi ca so sattavisesayogato satto cāti bodhisatto. Patthayamāno pavattatīti “kudāssu	72	
PA_tika-s03_02t:72_7	nāma mahantaṃ bodhiṃ pāpuṇissāmī”ti sañjātacchando paṭipajjati. Dukkhanti jātiādimūlakaṃ	72	
PA_tika-s03_02t:72_8	dukkhaṃ. Kāmaṃ cutupapātāpi maraṇajātiyo, “jāyati mīyatī”ti pana vatvā “cavati upapajjatī”ti	72	
PA_tika-s03_02t:72_9	vacanaṃ na ekabhavapariyāpannānaṃ tesaṃ gahaṇaṃ, atha kho nānābhavapariyāpannānaṃ	72	
PA_tika-s03_02t:72_10	ekajjhaṃ gahaṇanti dassento āha “idaṃ…pe… vutta”nti. Tassa nissaraṇanti tassa jarāmaraṇassa	721	
PA_tika-s03_02t:72_11	nissaraṇanti vuccati. Yasmā mahāsatto jiṇṇabyādhimate disvā pabbajito, tasmāssa jarāmaraṇameva ādito upaṭṭhāsi.	721	
PA_tika-s03_02t:73_0	Upāyamanasikārenāti upāyena vidhinā ñāyena manasikārena pathena manasikārassa pavattanato.	73	
PA_tika-s03_02t:73_1	Samāyogo ahosīti yāthāvato paṭivijjhanavasena samāgamo ahosi. Yoniso manasikārāti	73	
PA_tika-s03_02t:73_2	hetumhi nissakkavacananti tassa “yoniso manasikārenā”ti hetumhi karaṇavacanena āha.	73	
PA_tika-s03_02t:73_3	Jātiyā kho sati jarāmaraṇanti “kimhi nu kho sati jarāmaraṇaṃ hoti, kiṃ paccayā jarāmaraṇa”nti	73	
PA_tika-s03_02t:73_4	jarāmaraṇe kāraṇaṃ pariggaṇhantassa bodhisattassa “yasmiṃ sati yaṃ hoti, asati ca	73	
PA_tika-s03_02t:73_5	na hoti, taṃ tassa kāraṇa”nti evaṃ abyabhicārajātikāraṇapariggaṇhanena “jātiyā kho	73	
PA_tika-s03_02t:73_6	sati jarāmaraṇaṃ hoti, jātipaccayā jarāmaraṇa”nti yā jarāmaraṇassa kāraṇapariggāhikā	73	
PA_tika-s03_02t:73_7	paññā uppajji, tāya uppajjantiyā cassa abhisamayo paṭivedho ahosīti attho.	73	
PA_tika-s03_02t:74_0	Itīti vuttappakāraparāmasanaṃ. Hīti nipātamattaṃ. Idanti yathāvuttassa vaṭṭassa paccakkhato	74	
PA_tika-s03_02t:74_1	gahaṇaṃ. Tenāha “evamida”nti. Idha avijjāya samudayassa āgatattā “ekādasasu ṭhānesū”ti	74	
PA_tika-s03_02t:74_2	vuttaṃ. Samudayaṃ sampiṇḍetvāti saṅkhārādīnaṃ samudayaṃ ekajjhaṃ gahetvā. Anekavārañhi	74	
PA_tika-s03_02t:74_3	samudayadassanavasena ñāṇassa pavattattā “samudayo samudayo”ti āmeḍitavacanaṃ. Atha	74	
PA_tika-s03_02t:74_4	vā “evaṃ samudayo hotī”ti idaṃ na kevalaṃ nibbattidassanaparaṃ, atha kho paṭiccasamuppādasaddo	74	
PA_tika-s03_02t:74_5	viya paṭiccasamuppādamukhena idha samudayasaddo nibbattimukhena paccayattaṃ vadati.	74	
PA_tika-s03_02t:74_6	Viññāṇādayo ca yāvanto idha paccayadhammā niddiṭṭhā, te sāmaññarūpena byāpanicchāvasena	74	
PA_tika-s03_02t:74_7	gaṇhanto “samudayo samudayo”ti avoca. Tenāha “avijjāpaccayā saṅkhārānaṃ samudayo	74	
PA_tika-s03_02t:74_8	hotī”ti. Dassanaṭṭhena cakkhūti samudayassa paccakkhato dassanabhāvo cakkhu. Ñātaṭṭhenāti	74	
PA_tika-s03_02t:74_9	ñātabhāvena. Pajānanaṭṭhenāti “avijjāsaṅkhārāditaṃtaṃpaccayadhammapavattiyā etassa	74	
PA_tika-s03_02t:74_10	dukkhakkhandhassa samudayo”ti pakārato vā jānanaṭṭhena. Paṭivedhanaṭṭhenāti “ayaṃ	741	
PA_tika-s03_02t:74_11	avijjādi paccayadhammo imassa saṅkhārādikassa paccayabhāvato samudayo”ti paṭivijjhanaṭṭhena.	741	
PA_tika-s03_02t:74_12	Obhāsanaṭṭhenāti samudayabhāvapaṭicchādakassa mohandhakārassa kilesandhakārassa vidhamanavasena	741	
PA_tika-s03_02t:74_13	avabhāsanavasena. Taṃ panetaṃ “cakkhu”ntiādinā vuttaṃ ñāṇaṃ. Nirodhavāreti paṭilomavāre.	741	
PA_tika-s03_02t:74_14	So hi “kissa nirodhā jarāmaraṇanirodho”ti nirodhakittanavasena āgato.	741	
PA_tika-s03_02t:75	Vipassīsuttavaṇṇanā niṭṭhitā.	7	
PA_tika-s03_02t:76	5-10. Sikhīsuttādivaṇṇanā	7	
PA_tika-s03_02t:77_0	5-10. Na evaṃ yojetvāti “sikhissapī”tiādinā samuccayavasena evaṃ na yojetvā. Kasmātiādinā	77	
PA_tika-s03_02t:77_1	tattha kāraṇaṃ vadati. Ekāsane adesitattāti vuttamevatthaṃ pākaṭaṃ kātuṃ “nānāṭhānesu	77	
PA_tika-s03_02t:77_2	hī”tiādi vuttaṃ. Yadipi tāni visuṃ visuṃ vuttabhāvena desitāni, atthavaṇṇanā pana	77	
PA_tika-s03_02t:77_3	ekasadisā tadatthassa abhinnattā. “Buddhā jātā”ti na añño ācikkhatīti yojanā. Na	77	
PA_tika-s03_02t:77_4	hi mahābodhisattānaṃ pacchimabhave paropadesena payojanaṃ atthi. Gatamaggenevāti	77	
PA_tika-s03_02t:77_5	paṭipattigamanena gatamaggeneva pacchimamahābodhisattā gacchanti, ayamettha dhammatā.	77	
PA_tika-s03_02t:77_6	Gacchantīti catūsu satipaṭṭhānesu patiṭṭhitacittā satta bojjhaṅge yāthāvato bhāvetvā	77	
PA_tika-s03_02t:77_7	sammāsambodhiyā abhisambujjhanavasena pavattantīti attho. Yathā pana tesaṃ paṭhamavipassanābhiniveso	77	
PA_tika-s03_02t:77_8	hoti, taṃ dassetuṃ “sabbabodhisattā hī”tiādi vuttaṃ. Buddhabhāvānaṃ vipassanā, buddhatthāya	77	
PA_tika-s03_02t:77_9	vā vipassanā buddhavipassanā.	77	
PA_tika-s03_02t:78	Sikhīsuttādivaṇṇanā niṭṭhitā.	7	
PA_tika-s03_02t:79	Buddhavaggavaṇṇanā niṭṭhitā.	7	
PA_tika-s03_02t:80	2. Āhāravaggo	8	
PA_tika-s03_02t:81	1. Āhārasuttavaṇṇanā	8	
PA_tika-s03_02t:82_0	11. Āharantīti ānenti uppādenti, upatthambhentīti attho. Nibbattāti pasutā. Bhūtā	82	
PA_tika-s03_02t:82_1	nāma yasmā tato paṭṭhāya loke jātavohāro paṭisandhiggahaṇato pana paṭṭhāya yāva mātukucchito	82	
PA_tika-s03_02t:82_2	nikkhanto, tāva sambhavesino, esa tāva gabbhaseyyakesu bhūtasambhavesivibhāgo, itaresu	82	
PA_tika-s03_02t:82_3	pana paṭhamacittādivasena vutto. Sambhava-saddo cettha gabbhaseyyakānaṃ vasena pasūtipariyāyo,	82	
PA_tika-s03_02t:82_4	itaresaṃ vasena uppattipariyāyo. Paṭhamacittapaṭhamairiyāpathakkhaṇesu hi te sambhavaṃ	82	
PA_tika-s03_02t:82_5	uppattiṃ esanti upagacchanti nāma, na tāva bhūtā upapattiyā na suppatiṭṭhitattā,	82	
PA_tika-s03_02t:82_6	bhūtā eva sabbaso bhavesanāya samucchinnattā. Na puna bhavissantīti avadhāraṇena	82	
PA_tika-s03_02t:82_7	nivattitamatthaṃ dasseti. Yo ca “kālaghaso bhūto”tiādīsu bhūta-saddassa khīṇāsavavācitā	82	
PA_tika-s03_02t:82_8	daṭṭhabbā. Vā-saddo cettha sampiṇḍanattho “agginā vā udakena vā”tiādīsu viya.	82	
PA_tika-s03_02t:83_0	Yathāsakaṃ paccayabhāvena attabhāvassa paṭhapanamevettha āhārehi kātabbaanuggaho	83	
PA_tika-s03_02t:83_1	hotīti adhippāyenāha “vacanabhedo…pe… eko yevā”ti. Sattassa uppannadhammānanti sattassa	83	
PA_tika-s03_02t:83_2	santāne uppannadhammānaṃ. Yathā “vassasataṃ tiṭṭhatī”ti vutte anuppabandhavasena	83	
PA_tika-s03_02t:83_3	pavattatīti vuttaṃ hoti, evaṃ ṭhitiyāti anuppabandhavasena pavattiyāti attho, sā	83	
PA_tika-s03_02t:83_4	pana avicchedoti āha “avicchedāyā”ti. Anuppabandhadhammuppattiyā sattasantāno anuggahito	83	
PA_tika-s03_02t:83_5	nāma hotīti āha “anuppannānaṃ uppādāyā”ti. Etānīti ṭhitianuggahapadāni. Ubhayattha	83	
PA_tika-s03_02t:83_6	daṭṭhabbāni na yathāsambandhato.	83	
PA_tika-s03_02t:84_0	Vatthugatā ojā vatthu viya tena saddhiṃ ajjhoharitabbataṃ gacchatīti vuttaṃ “ajjhoharitabbako	84	
PA_tika-s03_02t:84_1	āhāro”ti, nibbattitaojaṃ pana sandhāya “kabaḷīkāro āhāro ojaṭṭhamakarūpāni āharatī”ti	84	
PA_tika-s03_02t:84_2	vakkhati. Oḷārikatā appojatāya na vatthuno thūlatāya kathinatāya vā, tasmā yasmiṃ	84	
PA_tika-s03_02t:84_3	vatthusmiṃ parittā ojā hoti, taṃ oḷārikaṃ. Sappādayo dukkhuppādakatāya oḷārikā veditabbā.	84	
PA_tika-s03_02t:84_4	Visāṇādīnaṃ tivassachaḍḍitānaṃ pūtibhūtattā mudukatāti vadanti. Taracchakheḷatemitatāya	84	
PA_tika-s03_02t:84_5	pana tathābhūtānaṃ tesaṃ mudukatā. Dhammasabhāvo hesa. Sasānaṃ āhāro sukhumo taruṇatiṇasassakhādanato.	84	
PA_tika-s03_02t:84_6	Sakuṇānaṃ āhāro sukhumo tiṇabījādikhādanato. Paccantavāsīnaṃ āhāro sukhumo māsamuggakurādibhojanattā.	84	
PA_tika-s03_02t:84_7	Tesanti paranimmitavasavattīnaṃ. Sukhumotvevāti na kiñci upādāya, atha kho sukhumoicceva	84	
PA_tika-s03_02t:84_8	niṭṭhaṃ patto tato paramasukhumassa abhāvato.	84	
PA_tika-s03_02t:85_0	Vatthuvasena panettha āhārassa oḷārikasukhumatā vuttā, sā cassa appojamahojatāhi	85	
PA_tika-s03_02t:85_1	veditabbāti dassetuṃ “ettha cā”tiādimāha. Parissayanti khudāvasena uppannaṃ vihiṃsaṃ	85	
PA_tika-s03_02t:85_2	sarīradarathaṃ. Vinodetīti vatthu tassa vinodanamattaṃ karoti. Na pana sakkoti pāletunti	85	
PA_tika-s03_02t:85_3	sarīraṃ yāpetuṃ nappahoti nirojattā. Na sakkoti parissayaṃ vinodetuṃ āmāsayassa apūraṇato.	85	
PA_tika-s03_02t:86_0	Chabbidhopīti iminā kassaci phassassa anavasesitabbatamāha. Desanakkamenevettha phassādīnaṃ	86	
PA_tika-s03_02t:86_1	dutiyāditā, na aññena kāraṇenāti āha “desanānayo eva cesā”tiādi. Manaso sañcetanā	86	
PA_tika-s03_02t:86_2	na sattassāti dassanatthaṃ manogahaṇaṃ yathā “cittassa ṭhiti, cetovimutti cā”ti āha	86	
PA_tika-s03_02t:86_3	“manosañcetanāti cetanāvā”ti. Cittanti yaṃ kiñci cittameva. Ekarāsiṃ katvāti ekajjhaṃ	86	
PA_tika-s03_02t:86_4	gahetvā vibhāgaṃ akatvā, sāmaññena gahitāti attho. Tattha labbhamānaṃ upādiṇṇakādivibhāgaṃ	86	
PA_tika-s03_02t:86_5	dassetuṃ “kabaḷīkāro āhāro”tiādi vuttaṃ. Āhāratthaṃ na sādhentīti tādisassa āhārassa	86	
PA_tika-s03_02t:86_6	anāharaṇato. Tadāpīti bhijjitvā vigatakālepi. Upādiṇṇakāhāroti vuccantīti keci. Idaṃ	86	
PA_tika-s03_02t:86_7	pana ācariyānaṃ na ruccati tadā upādiṇṇakarūpasseva abhāvato. Paṭisandhicitteneva	86	
PA_tika-s03_02t:86_8	sahajātāti lakkhaṇavacanametaṃ, sabbāyapi kammajarūpapariyāpannāya ojāya atthibhāvassa	86	
PA_tika-s03_02t:86_9	avicchedappavattisambhavadassanattho. Sattamāti uppannadivasato paṭṭhāya yāva sattamadivasāpi.	86	
PA_tika-s03_02t:86_10	Rūpasantatiṃ pāleti paveṇighaṭanavasena. Ayamevāti kammajaojā. Kammajaojaṃ pana paṭicca	861	
PA_tika-s03_02t:86_11	uppannaojā akammajattā anupādiṇṇaāhārotveva veditabbo. Anupādiṇṇakā phassādayo veditabbāti	861	
PA_tika-s03_02t:86_12	ānetvā sambandho. Lokuttarā phassādayo kathanti āha “lokuttarā pana ruḷhīvasena kathitā”ti.	861	
PA_tika-s03_02t:86_13	Yasmā tesaṃ kusalānaṃ upetapariyāyo natthi, tasmā vipākānaṃ upādiṇṇapariyāyo natthevāti	861	
PA_tika-s03_02t:86_14	anupādiṇṇapariyāyopi ruḷhīvasena vuttoti veditabbo.	861	
PA_tika-s03_02t:87_0	Pubbe “āhārāti paccayā”ti vuttattā yadi paccayaṭṭho āhāraṭṭhotiādinā codeti, atha	87	
PA_tika-s03_02t:87_1	kasmā ime eva cattāro vuttāti atha kasmā cattārova vuttā. Ime eva ca vuttāti yojanā.	87	
PA_tika-s03_02t:87_2	Visesappaccayattāti etena yathā aññe paccayadhammā attano paccayuppannassa paccayāva	87	
PA_tika-s03_02t:87_3	honti, ime pana tathā ca hoti aññathā cāti samānepi paccayatte atirekapaccayā honti,	87	
PA_tika-s03_02t:87_4	tasmā “āhārāti vuttā”ti imamatthaṃ dasseti. Idāni taṃ atirekapaccayataṃ dassetuṃ	87	
PA_tika-s03_02t:87_5	“visesapaccayo hī”tiādi vuttaṃ. Visesappaccayo rūpakāyassa kabaḷīkāro āhāro upathambhakabhāvato.	87	
PA_tika-s03_02t:87_6	Tenāha aṭṭhakathāyaṃ “rūpārūpānaṃ upathambhakattena upakārakā cattāro āhārā āhārapaccayo”ti.	87	
PA_tika-s03_02t:87_7	Upathambhakattañhi satīpi janakatte arūpīnaṃ āhārānaṃ āhārajarūpasamuṭṭhānakarūpāhārassa	87	
PA_tika-s03_02t:87_8	ca hoti, asati pana upathambhakatte āhārānaṃ janakattaṃ natthīti upathambhakattaṃ	87	
PA_tika-s03_02t:87_9	padhānaṃ. Janayamānopi hi āhāro avicchedavasena upathambhayamāno eva janetīti upathambhakabhāvo	87	
PA_tika-s03_02t:87_10	eva āhārabhāvo. Vedanāya phasso visesapaccayo. “Phassapaccayā vedanā”ti hi vuttaṃ.	871	
PA_tika-s03_02t:87_11	“Saṅkhārapaccayā viññāṇa”nti vacanato viññāṇassa manosañcetanā. “Cetanā tividhaṃ	871	
PA_tika-s03_02t:87_12	bhavaṃ janetī”ti hi vuttaṃ. “Viññāṇapaccayā nāmarūpa”nti pana vacanato nāmarūpassa	871	
PA_tika-s03_02t:87_13	viññāṇaṃ visesapaccayo. Na hi okkantaviññāṇābhāve nāmarūpassa atthi sambhavo. Yathāha	871	
PA_tika-s03_02t:87_14	“viññāṇañca hi, ānanda, mātukucchismiṃ na okkamissatha, api nu kho nāmarūpaṃ mātukucchismiṃ	871	
PA_tika-s03_02t:87_15	samuccissathā”tiādi. Vuttamevatthaṃ suttena sādhetuṃ “yathāhā”tiādi vuttaṃ.	871	
PA_tika-s03_02t:88_0	Evaṃ yadipi paccayattho āhārattho, visesapaccayattā pana imeva āhārāti vuttāti taṃ	88	
PA_tika-s03_02t:88_1	nesaṃ visesapaccayataṃ avibhāgato dassetvā idāni vibhāgato dassetuṃ “ko panetthā”tiādi	88	
PA_tika-s03_02t:88_2	āraddhaṃ. Mukhe ṭhapitamatto eva asaṅkhādito, tattakenāpi abbhantarassa āhārassa	88	
PA_tika-s03_02t:88_3	paccayo hoti eva. Tenāha “aṭṭha rūpāni samuṭṭhāpetī”ti. Sukhavedanāya hito sukhavedanīyo.	88	
PA_tika-s03_02t:88_4	Sabbathāpīti cakkhusamphassādivasena. Yattakā phassassa pakārabhedā, tesaṃ vasena	88	
PA_tika-s03_02t:88_5	sabbappakāropi phassāhāro yathārahaṃ tisso vedanā āharati, anāhārako natthi.	88	
PA_tika-s03_02t:89_0	Sabbathāpīti idhāpi phassāhāre vuttanayānusārena attho veditabbo. Tisantativasenāti	89	
PA_tika-s03_02t:89_1	kāyadasakaṃ bhāvadasakaṃ vatthudasakanti tividhasantativasena. Sahajātādipaccayanayenāti	89	
PA_tika-s03_02t:89_2	sahajātādipaccayavidhinā. Paṭisandhiviññāṇañhi attanā sahajātanāmassa sahajātaaññamaññavipākindriyasampayuttaatthiavigatapaccayehi	89	
PA_tika-s03_02t:89_3	paccayo hontoyeva āhārapaccayatāya taṃ āhāreti vuttaṃ, sahajātarūpesu pana vatthuno	89	
PA_tika-s03_02t:89_4	sampayuttapaccayaṃ ṭhapetvā vippayuttapaccayena, sesarūpānaṃ aññamaññapaccayañca	89	
PA_tika-s03_02t:89_5	ṭhapetvā itaresaṃ paccayānaṃ vasena yojanā kātabbā. Tānīti napuṃsakaniddeso anapuṃsakānampi	89	
PA_tika-s03_02t:89_6	napuṃsakehi saha vacanato. Sāsavakusalākusalacetanāva vuttā visesapaccayabhāvadassanaṃ	89	
PA_tika-s03_02t:89_7	hetanti, tenāha “avisesena panā”tiādi. Paṭisandhiviññāṇameva vuttanti etthāpi eseva	89	
PA_tika-s03_02t:89_8	nayo. Yathā tassa tassa phalassa visesato paccayatāya etesaṃ āhārattho, evaṃ avisesatopīti	89	
PA_tika-s03_02t:89_9	dassetuṃ “avisesenā”tiādi vuttaṃ. Tattha taṃsampayuttataṃsamuṭṭhānadhammānanti tehi	89	
PA_tika-s03_02t:89_10	phassādīhi sampayuttadhammānañceva taṃsamuṭṭhānarūpadhammānañca. Tattha sampayuttaggahaṇaṃ	891	
PA_tika-s03_02t:89_11	yathārahato daṭṭhabbaṃ, samuṭṭhānaggahaṇaṃ pana avisesato.	891	
PA_tika-s03_02t:90_0	Upatthambhento āhārakiccaṃ sādhetīti upatthambhento eva rūpaṃ samuṭṭhāpeti, ojaṭṭhamakasamuṭṭhāpaneneva	90	
PA_tika-s03_02t:90_1	panassa upathambhanakiccasiddhi. Phusantoyevāti phusanakiccaṃ karonto eva. Āyūhamānāvāti	90	
PA_tika-s03_02t:90_2	cetayamānā eva abhisandahantī eva. Vijānantamevāti upapattiparikappanavasena vijānantameva	90	
PA_tika-s03_02t:90_3	āhārakiccaṃ sādhetīti yojanā. Sabbattha āhārakiccasādhanañca tesaṃ vedanādiuppattihetutāya	90	
PA_tika-s03_02t:90_4	attabhāvassa pavattanameva. Kāyaṭṭhapanenāti kasmā vuttaṃ, nanu kammajādirūpaṃ kammādināva	90	
PA_tika-s03_02t:90_5	pavattatīti codanaṃ sandhāyāha “kammajanitopī”tiādi.	90	
PA_tika-s03_02t:91_0	Upādiṇṇarūpasantatiyā upatthambhaneneva utucittajarūpasantatīnampi upatthambhanasiddhi	91	
PA_tika-s03_02t:91_1	hotīti “dvinnaṃ rūpasantatīna”nti vuttaṃ. Upatthambhanameva sandhāya “anupālako hutvā”ti	91	
PA_tika-s03_02t:91_2	ca vuttaṃ. Rūpakāyassa ṭhitihetutā hi yāpanā anupālanā. Sukhādivatthubhūtanti sukhādīnaṃ	91	
PA_tika-s03_02t:91_3	pavattiṭṭhānabhūtaṃ. Ārammaṇampi hi vasati ettha ārammaṇakaraṇavasena tadārammaṇā	91	
PA_tika-s03_02t:91_4	dhammāti vatthūti vuccati. Phusantoyevāti idaṃ phassassa phusanasabhāvattā vuttaṃ.	91	
PA_tika-s03_02t:91_5	Na hi dhammānaṃ sabhāvena vinā pavatti atthi, vedanāpavattiyā vinā sattānaṃ sandhāvanatā	91	
PA_tika-s03_02t:91_6	natthīti āha “sukhādi…pe… hotī”ti. Na cettha saññībhavakathāyaṃ asaññībhavo dassetabbo,	91	
PA_tika-s03_02t:91_7	tassāpi vā kāraṇabhūtavedanāpavattivaseneva ṭhitiyā hetuno abyāpitattā, tathā hi	91	
PA_tika-s03_02t:91_8	“manosañcetanā…pe… bhavamūlanipphādanato sattānaṃ ṭhitiyā hotī”ti vuttā. Tato eva	91	
PA_tika-s03_02t:91_9	viññāṇaṃ vijānantamevāti upapattiparikappanavasena vijānantamevāti vuttovāyamattho.	91	
PA_tika-s03_02t:92_0	Cattāri bhayāni daṭṭhabbāni ādīnavavibhāvanato. Nikantīti nikāmanā, rasataṇhaṃ sandhāya	92	
PA_tika-s03_02t:92_1	vadati. Sā hi kabaḷīkāre āhāre balavatī, tenevettha avadhāraṇaṃ kataṃ. Bhāyati etasmāti	92	
PA_tika-s03_02t:92_2	bhayaṃ, nikantiyeva bhayaṃ mahānatthahetuto. Upagamanaṃ visayindriyaviññāṇesu visayaviññāṇesu	92	
PA_tika-s03_02t:92_3	ca saṅgativasena pavatti, taṃ vedanādiuppattihetutāya “bhaya”nti vuttaṃ. Avadhāraṇe	92	
PA_tika-s03_02t:92_4	payojanaṃ vuttanayameva. Sesadvayepi eseva nayo. Āyūhanaṃ abhisandahanaṃ, saṃvidhānantipi	92	
PA_tika-s03_02t:92_5	vadanti. Taṃ bhavūpapattihetutāya “bhaya”nti vuttaṃ. Abhinipāto tattha tattha bhave	92	
PA_tika-s03_02t:92_6	paṭisandhiggahaṇavasena viññāṇassa nibbatti. So bhavūpapattihetukānaṃ sabbesaṃ anatthānaṃ	92	
PA_tika-s03_02t:92_7	mūlakāraṇatāya “bhaya”nti vuttaṃ. Idāni nikantiādīnaṃ sappaṭibhayataṃ vitthārato	92	
PA_tika-s03_02t:92_8	dassetuṃ “kiṃ kāraṇā”tiādi āraddhaṃ. Tattha nikantiṃ katvāti ālayaṃ janetvā, taṇhaṃ	92	
PA_tika-s03_02t:92_9	uppādetvāti attho. Sītādīnaṃ purakkhatāti sītādīnaṃ purato ṭhitā, sītādīhi bādhiyamānāti attho.	92	
PA_tika-s03_02t:93_0	Phassaṃ upagacchantāti cakkhusamphassādibhedaṃ phassaṃ pavattentā. Phassassādinoti	93	
PA_tika-s03_02t:93_1	kāyasamphassavasena phoṭṭhabbasaṅkhātassa assādanasīlā. Kāyasamphassavasena hi sattānaṃ	93	
PA_tika-s03_02t:93_2	phoṭṭhabbataṇhā pavattatīti dassetuṃ phassāhārādīnavadassane phoṭṭhabbārammaṇaṃ uddhaṭaṃ	93	
PA_tika-s03_02t:93_3	“paresaṃ rakkhitagopitesū”tiādinā. Phassassādinoti vā phassāhārassādinoti attho.	93	
PA_tika-s03_02t:93_4	Sati hi phassāhāre sattānaṃ phassārammaṇe assādo, nāsati, tenāha “phassassādamūlaka”ntiādi.	93	
PA_tika-s03_02t:94_0	Jātinimittassa bhayassa abhinipātasabhāvena gahitattā “tammūlaka”nti vuttaṃ. Kammāyūhananimittanti	94	
PA_tika-s03_02t:94_1	attho. Bhayaṃ sabbanti pañcavīsati, tividhamahābhayaṃ, aññañca sabbabhayaṃ āgatameva	94	
PA_tika-s03_02t:94_2	hoti bhayādhiṭṭhānassa attabhāvassa nipphādanato.	94	
PA_tika-s03_02t:95_0	Abhinipatatīti abhinibbattati. Paṭhamābhinibbatti hi sattānaṃ tattha tattha aṅgārakāsusadise	95	
PA_tika-s03_02t:95_1	bhave abhinipātasadisī. Tammūlakattāti nāmarūpanibbattimūlakattā. Sabbabhayānaṃ abhinipātoyeva	95	
PA_tika-s03_02t:95_2	bhayaṃ bhāyati etasmāti katvā.	95	
PA_tika-s03_02t:96_0	Appeti viyāti phalassa attalābhahetubhāvato kāraṇaṃ, taṃ niyyādeti viya. Tanti phalaṃ.	96	
PA_tika-s03_02t:96_1	Tatoti kāraṇato. Etesanti āhārānaṃ. Yathāvuttenāti “phalaṃ nidetī”tiādinā vuttappakārena	96	
PA_tika-s03_02t:96_2	atthena. Sabbapadesūti “vedanānirodhenā”tiādīsu sabbesu padesu.	96	
PA_tika-s03_02t:97_0	Paṭisandhiṃ ādiṃ katvāti paṭisandhikkhaṇaṃ ādiṃ katvā. Upādiṇṇakaāhāre sandhāya “attabhāvasaṅkhātānaṃ	97	
PA_tika-s03_02t:97_1	āhārāna”nti vuttaṃ. Te hi nippariyāyato taṇhānidānā. Paripuṇṇāyatanānaṃ sattānaṃ	97	
PA_tika-s03_02t:97_2	sattasantativasenāti paripuṇṇāyatanānaṃ sabhāvakānaṃ cakkhu sotaṃ ghānaṃ jivhā kāyo	97	
PA_tika-s03_02t:97_3	bhāvo vatthūti imesaṃ sattannaṃ santatīnaṃ vasena. Sesānaṃ aparipuṇṇāyatanānaṃ andhabadhiraabhāvakānaṃ.	97	
PA_tika-s03_02t:97_4	Ūnaūnasantativasenāti cakkhunā, sotena, tadubhayena, bhāvena ca ūnaūnasantativasena.	97	
PA_tika-s03_02t:97_5	Paṭisandhiyaṃ jātā paṭisandhikā. Paṭhamabhavaṅgacittakkhaṇādīti ādi-saddena tadārammaṇacittassa saṅgaho daṭṭhabbo.	97	
PA_tika-s03_02t:98_0	Taṇhāyapi nidānaṃ jānātīti yojanā. Taṇhānidānantipi pāṭho. Vaṭṭaṃ dassetvāti sarūpato	98	
PA_tika-s03_02t:98_1	nayato ca sakalameva vaṭṭaṃ dassetvā. Idāni tamatthaṃ vitthārato vibhāvetuṃ “imasmiñca	98	
PA_tika-s03_02t:98_2	pana ṭhāne”tiādimāha. Atītābhimukhaṃ desanaṃ katvāti paccuppannabhavato paṭṭhāya	98	
PA_tika-s03_02t:98_3	atītadhammābhimukhaṃ tabbisayaṃ desanaṃ katvā tathākāraṇena. Atītena vaṭṭaṃ dassetīti	98	
PA_tika-s03_02t:98_4	atītabhavena kammakilesavipākavaṭṭaṃ dasseti. Attabhāvoti paccuppanno attabhāvo.	98	
PA_tika-s03_02t:98_5	Yadi evaṃ kasmā “atītena vaṭṭaṃ dassetī”ti vuttanti? Nāyaṃ doso “atītenevā”ti anavadhāraṇato,	98	
PA_tika-s03_02t:98_6	evañca katvā atītābhimukhaggahaṇaṃ janakakammaṃ gahitaṃ, taṇhāsīsena nānantariyabhāvato.	98	
PA_tika-s03_02t:98_7	Na hi kammunā vinā taṇhā bhavanetti yujjati.	98	
PA_tika-s03_02t:99_0	Taṃ kammanti taṇhāsīsena vuttakammaṃ. Dassetunti taṃ atītaṃ attabhāvaṃ dassetuṃ.	99	
PA_tika-s03_02t:99_1	Tassattabhāvassa janakaṃ kammanti tassa yathāvuttassa attabhāvassa janakaṃ. Tato	99	
PA_tika-s03_02t:99_2	parampi attabhāvaṃ āyūhitaṃ kammaṃ dassetuṃ vuttaṃ. Avijjā ca nāma taṇhā viya kammattāti	99	
PA_tika-s03_02t:99_3	kammasseva gahaṇaṃ. Dvīsu ṭhānesūti āhāraggahaṇena vedanādiggahaṇenāti dvīsu ṭhānesu.	99	
PA_tika-s03_02t:99_4	Attabhāvoti paccuppannakāliko atītakāliko ca attabhāvo. Puna dvīsūti taṇhāggahaṇe	99	
PA_tika-s03_02t:99_5	avijjāsaṅkhāraggahaṇeti dvīsu ṭhānesu. Tassa janakanti paccuppannassa ceva atītassa	99	
PA_tika-s03_02t:99_6	ca attabhāvassa janakaṃ kammaṃ vuttanti yojanā. Kammaggahaṇena cettha yattha taṃ	99	
PA_tika-s03_02t:99_7	kammaṃ āyūhitaṃ, sā atītā jāti atthato dassitā hoti. Tena saṃsāravaṭṭassa anamataggataṃ	99	
PA_tika-s03_02t:99_8	dīpeti. Saṅkhepenāti saṅkhepena hetupañcakaphalapañcakaggahaṇampi hi saṅkhepo eva	99	
PA_tika-s03_02t:99_9	hetuphalabhāvena saṅgahetabbadhammānaṃ anekavidhattā.	99	
PA_tika-s03_02t:100_0	Yadi atītena vaṭṭaṃ dassitaṃ, evaṃ sati sappadesā paṭiccasamuppādadhammadesanā hotīti	100	
PA_tika-s03_02t:100_1	dassento “tatrāya”ntiādimāha. Tena hi yadipi sarūpato anāgatena vaṭṭaṃ idha na dassitaṃ,	100	
PA_tika-s03_02t:100_2	nayato pana tassapi dassitattā nippadesā eva paṭiccasamuppādadesanāti dasseti. Idāni	100	
PA_tika-s03_02t:100_3	tamatthaṃ upamāya vibhāvetuṃ “yathā hī”tiādi vuttaṃ. Udakapiṭṭhe nipannanti udakaṃ	100	
PA_tika-s03_02t:100_4	pariplavavasena nipannaṃ. Parabhāganti parauttamaṅgabhāgaṃ. Oratoti tato aparabhāgato	100	
PA_tika-s03_02t:100_5	olokento. Aparipuṇṇoti vikalāvayavo. Evaṃsampadantiādi upamāya saṃsandanaṃ.	100	
PA_tika-s03_02t:101_0	Yathā hi gīvā sarīrasandhārakakaṇḍarānaṃ mūlaṭṭhānabhūtā, evaṃ attabhāvasandhārakānaṃ	101	
PA_tika-s03_02t:101_1	saṅkhārānaṃ mūlabhūtā taṇhāti vuttaṃ “gīvāya diṭṭhakālo”ti. Yathā vedanādianekāvayavasamudāyabhūto	101	
PA_tika-s03_02t:101_2	attabhāvo, evaṃ phāsukapiṭṭhikaṇḍakādianekāvayavasamudāyabhūtā piṭṭhīti “piṭṭhiyā…pe…	101	
PA_tika-s03_02t:101_3	tassa diṭṭhakālo”ti vuttaṃ. Taṇhāsaṅkhātanti taṇhāya kathitaṃ. Idha desanāya paccayā	101	
PA_tika-s03_02t:101_4	avijjāsaṅkhārā veditabbāti “naṅguṭṭhamūlassa diṭṭhakālo viyā”ti vuttaṃ. Tathā hi	101	
PA_tika-s03_02t:101_5	pariyosāne “naṅguṭṭhamūlaṃ passeyyā”ti upamādassanaṃ kataṃ. Nayato paripuṇṇabhāvaggahaṇaṃ	101	
PA_tika-s03_02t:101_6	veditabbaṃ. Pāḷiyaṃ anāgatassāpi paccayavaṭṭassa hetuvasena phalavasena vā paripuṇṇabhāvassa	101	
PA_tika-s03_02t:101_7	mukhamattadassanīyattā ādito phalahetusandhi, majjhe hetuphalasandhi, antepi phalahetusandhīti	101	
PA_tika-s03_02t:101_8	evaṃ tisandhikattā catusaṅkhepameva vaṭṭaṃ dassitanti.	101	
PA_tika-s03_02t:102	Āhārasuttavaṇṇanā niṭṭhitā.	10	
PA_tika-s03_02t:103	2. Moḷiyaphaggunasuttavaṇṇanā	10	
PA_tika-s03_02t:104_0	12. Imasmiṃyeva ṭhāneti “cattārome bhikkhu…pe… āhārā”ti evaṃ cattāro āhāre sarūpato	104	
PA_tika-s03_02t:104_1	dassetvā “ime kho bhikkhave…pe… anuggahāyā”ti nigamanavasena dassite imasmiṃyeva	104	
PA_tika-s03_02t:104_2	ṭhāne. Desanaṃ niṭṭhāpesi catuāhāravibhāgadīpakaṃ desanaṃ uddesavaseneva niṭṭhāpesi,	104	
PA_tika-s03_02t:104_3	upari āvajjetvā tuṇhī nisīdi. Diṭṭhigatikoti attadiṭṭhivasena diṭṭhigatiko. Varagandhavāsitanti	104	
PA_tika-s03_02t:104_4	sabhāvasiddhena candanagandhena ceva tadaññanānāgandhena ca paribhāvitattā varagandhavāsitaṃ.	104	
PA_tika-s03_02t:104_5	Ratanacaṅkoṭavarenāti ratanamayena uttamacaṅkoṭakena. Desanānusandhiṃ ghaṭentoti	104	
PA_tika-s03_02t:104_6	yathādesitāya desanāya anusandhiṃ ghaṭento, yathā uparidesanā vaddheyya, evaṃ ussāhaṃ	104	
PA_tika-s03_02t:104_7	karonto. Viññāṇāhāraṃ āhāretīti tassa āhāraṇakiriyāya vuttapucchāya taṃ diṭṭhigataṃ	104	
PA_tika-s03_02t:104_8	uppāṭento “yo etaṃ…pe… bhuñjati vā”ti āha.	104	
PA_tika-s03_02t:105_0	Viññāṇāhāre nāma icchite tassa upabhuñjakenapi bhavitabbaṃ, so “ko nu kho”ti ayaṃ	105	
PA_tika-s03_02t:105_1	pucchāya adhippāyo. Utusamayeti gabbhavuṭṭhānasamaye. So hi utusamayassa mattakasamayattā	105	
PA_tika-s03_02t:105_2	tathā vutto. “Udakena aṇḍāni mā nassantū”ti mahāsamuddato nikkhamitvā. Gijjhapotakā	105	
PA_tika-s03_02t:105_3	viya āhārasañcetanāya tāni kacchapaṇḍāni manosañcetanāhārena yāpentīti ayaṃ tassa	105	
PA_tika-s03_02t:105_4	therassa laddhi. Kiñcāpi ayaṃ laddhīti phassamanosañcetanāhāresu kiñcāpi therassa	105	
PA_tika-s03_02t:105_5	yuttā ayuttā vā ayaṃ laddhi. Imaṃ pañhanti “ko nu kho, bhante, viññāṇāhāraṃ āhāretī”ti	105	
PA_tika-s03_02t:105_6	imaṃ pañhaṃ etāya yathāvuttāya laddhiyā na pana pucchati, atha kho sattupaladdhiyā	105	
PA_tika-s03_02t:105_7	pucchatīti adhippāyo. Soti diṭṭhigatiko. Na niggahetabbo ummattakasadisattā adhippāyaṃ	105	
PA_tika-s03_02t:105_8	ajānitvā pucchāya katattā. Tenāha “āhāretīti nāhaṃ vadāmī”tiādi.	105	
PA_tika-s03_02t:106_0	Tasmiṃ mayā evaṃ vutteti tasmiṃ vacane mayā “āhāretī”ti evaṃ vutte sati. Ayaṃ pañhoti	106	
PA_tika-s03_02t:106_1	“ko nu kho, bhante, viññāṇāhāraṃ āhāretī”ti ayaṃ pañho yutto bhaveyya. Evaṃ pucchite	106	
PA_tika-s03_02t:106_2	pañheti sattupaladdhiṃ anādāya “katamassa dhammassa paccayo”ti evaṃ dhammapavattavaseneva	106	
PA_tika-s03_02t:106_3	pañhe pucchite. Teneva viññāṇenāti teneva paṭisandhiviññāṇena saha uppannaṃ nāmañca	106	
PA_tika-s03_02t:106_4	rūpañca atītabhave diṭṭhigatikassa vasena āyatiṃ punabbhavābhinibbattīti idhādhippetaṃ.	106	
PA_tika-s03_02t:106_5	Nāmarūpe jāte satīti nāmarūpe nibbatte tappaccayabhūtaṃ bhinditvā saḷāyatanaṃ hoti.	106	
PA_tika-s03_02t:107_0	Tatrāyaṃ paccayavibhāgo – nāmanti vedanādikhandhattayaṃ idhādhippetaṃ, rūpaṃ pana	107	
PA_tika-s03_02t:107_1	sattasantatipariyāpannaṃ, niyamato cattāri bhūtāni cha vatthūni jīvitindriyaṃ āhāro	107	
PA_tika-s03_02t:107_2	ca. Tattha vipākanāmaṃ paṭisandhikkhaṇe hadayavatthuno sahāyo hutvā chaṭṭhassa manāyatanassa	107	
PA_tika-s03_02t:107_3	sahajātaaññamaññanissayasampayuttavipākaatthiavigatapaccayehi sattadhā paccayo hoti.	107	
PA_tika-s03_02t:107_4	Kiñci panettha hetupaccayena kiñci āhārapaccayenāti evaṃ ukkaṃsāvakaṃso veditabbo.	107	
PA_tika-s03_02t:107_5	Itaresaṃ pana pañcāyatanānaṃ catunnaṃ mahābhūtānaṃ sahāyo hutvā sahajātanissayavipākavippayuttaatthiavigatavasena	107	
PA_tika-s03_02t:107_6	chadhā paccayo hoti. Kiñci panettha hetupaccayena kiñci āhārapaccayenāti sabbaṃ purimasadisaṃ.	107	
PA_tika-s03_02t:107_7	Pavatte vipākanāmaṃ vipākassa chaṭṭhāyatanassa vuttanayena sattadhā paccayo hoti,	107	
PA_tika-s03_02t:107_8	avipākaṃ pana avipākassa chaṭṭhassa tato vipākapaccayaṃ apanetvā paccayo hoti. Cakkhāyatanādīnaṃ	107	
PA_tika-s03_02t:107_9	pana paccuppannaṃ cakkhupasādādivatthukampi itarampi vipākanāmaṃ pacchājātavippayuttaatthiavigatapaccayehi	107	
PA_tika-s03_02t:107_10	catudhā paccayo hoti, tathā avipākampi veditabbaṃ. Rūpato pana vatthurūpaṃ paṭisandhiyaṃ	1071	
PA_tika-s03_02t:107_11	chaṭṭhassa sahajātaaññamaññanissayavippayuttaatthiavigatapaccayehi chadhā paccayo	1071	
PA_tika-s03_02t:107_12	hoti. Cattāri pana bhūtāni cakkhāyatanādīnaṃ pañcannaṃ sahajātanissayaatthiavigatapaccayehi	1071	
PA_tika-s03_02t:107_13	catudhā paccayo hoti. Rūpajīvitaṃ atthiavigatindriyavasena tidhā paccayo hotīti ayañhettha	1071	
PA_tika-s03_02t:107_14	saṅkhepo, vitthāro pana visuddhimaggato gahetabbo.	1071	
PA_tika-s03_02t:108_0	Pañhassa okāsaṃ dentoti “ko nu kho, bhante, phusatī”ti imassa diṭṭhigatikapañhassa	108	
PA_tika-s03_02t:108_1	okāsaṃ dento. Tato vivecetukāmoti adhippāyo. Sabbapadesūti diṭṭhigatikena bhagavatā	108	
PA_tika-s03_02t:108_2	ca vuttapadesu. Sattoti attā. So pana ucchedavādinopi yāva na ucchijjati, tāva atthevāti	108	
PA_tika-s03_02t:108_3	laddhi, pageva sassatavādino. Bhūtoti vijjamāno. Nipphattoti nipphanno. Na tassa	108	
PA_tika-s03_02t:108_4	dāni nipphādetabbaṃ kiñci atthīti laddhi. Idappaccayā idanti imasmā viññāṇāhārapaccayā	108	
PA_tika-s03_02t:108_5	idaṃ nāmarūpaṃ. Puna idappaccayā idanti imasmā nāmarūpapaccayā idaṃ saḷāyatananti	108	
PA_tika-s03_02t:108_6	evaṃ bahūsu ṭhānesu bhagavatā kathitattā yathā paccayato nibbattaṃ saṅkhāramattamidanti	108	
PA_tika-s03_02t:108_7	saññattiṃ upagato. Tenāpīti saññattupagatenāpi. Ekābaddhaṃ katvāti yathā pucchāya	108	
PA_tika-s03_02t:108_8	avasaro na hoti, tathā ekābaddhaṃ katvā. Desanāruḷhanti yato saḷāyatanapadato paṭṭhāya	108	
PA_tika-s03_02t:108_9	“saḷāyatanapaccayā phasso”tiādinā desanā paṭiccasamuppādavīthiṃ āruḷhameva. Tamevāti	108	
PA_tika-s03_02t:108_10	saḷāyatanapadameva gahetvā. Vivajjentoti vivaṭṭento. Evamāhāti “channaṃtvevā”tiādiākārena	1081	
PA_tika-s03_02t:108_11	evaṃ desite, “vineyyajano paṭivijjhatī”ti evamāha. Viññāṇāhāro āyatiṃ punabbhavābhinibbattiyāti	1081	
PA_tika-s03_02t:108_12	evaṃ purimabhavato āyatibhavassa paccayavasena mūlakāraṇavasena ca desitattā “viññāṇanāmarūpānaṃ	1081	
PA_tika-s03_02t:108_13	antare eko sandhī”ti vuttaṃ. Tadaminā viññāṇaggahaṇena abhisaṅkhāraviññāṇassāpi gahaṇaṃ katanti daṭṭhabbaṃ.	1081	
PA_tika-s03_02t:109	Moḷiyaphaggunasuttavaṇṇanā niṭṭhitā.	10	
PA_tika-s03_02t:110	3. Samaṇabrāhmaṇasuttavaṇṇanā	11	
PA_tika-s03_02t:111_0	13. Ye paccayasamavāye tenattabhāvena saccāni paṭivijjhituṃ samatthā, te bāhirakaliṅge	111	
PA_tika-s03_02t:111_1	ṭhitāpi teneva tattha samatthatāyogena bhāvinaṃ samitabāhitapāpataṃ apekkhitvā samaṇasammatāyeva	111	
PA_tika-s03_02t:111_2	brāhmaṇasammatāyevāti te nivattetuṃ “saccāni paṭivijjhituṃ asamatthā”ti vuttaṃ. Dukkhasaccavasenāti	111	
PA_tika-s03_02t:111_3	dukkhaariyasaccavasena. Aññathā kathaṃ bāhirakāpi jarāmaraṇaṃ dukkhanti na jānanti.	111	
PA_tika-s03_02t:111_4	Saccadesanābhāvato “saha taṇhāyā”ti vuttanti keci. Taṃ na suṭṭhu. Yasmā tattha tattha	111	
PA_tika-s03_02t:111_5	bhave paṭhamābhinibbatti, idha jātīti adhippetā, sā ca taṇhā eva santānena, taṇheva	111	
PA_tika-s03_02t:111_6	sā jāti. Jarāmaraṇañcettha pākaṭameva adhippetaṃ, na khaṇikaṃ, tasmā sataṇhā eva	111	
PA_tika-s03_02t:111_7	jātijarāmaraṇassa samudayoti bhūtakathanametaṃ daṭṭhabbaṃ. Samudayasaccavasena na	111	
PA_tika-s03_02t:111_8	jānantīti yojanā. Esa nayo sesapadesupi. Sabbapadesūti yattha taṇhā visesanabhāvena	111	
PA_tika-s03_02t:111_9	vattabbā, tesu sabbapadesu. Yena samannāgatattā puggalo paramatthato samaṇo brāhmaṇoti	111	
PA_tika-s03_02t:111_10	vuccati, taṃ sāmaññaṃ brahmaññañcāti āha “ariya…pe… brahmaññañcā”ti. Yena hi pavattinimittena	1111	
PA_tika-s03_02t:111_11	samaṇa-saddo brāhmaṇa-saddo ca sake atthe niruḷho, tassa vasena abhinnopi veneyyajjhāsayato	1111	
PA_tika-s03_02t:111_12	dvidhā katvā vattuṃ arahatīti vuttaṃ “ubhayatthāpī”ti. Ekādasasu ṭhānesu cattāri	1111	
PA_tika-s03_02t:111_13	saccāni kathesi avijjāsamudayassa anuddhaṭattā.	1111	
PA_tika-s03_02t:112	Samaṇabrāhmaṇasuttavaṇṇanā niṭṭhitā.	11	
PA_tika-s03_02t:113	4. Dutiyasamaṇabrāhmaṇasuttavaṇṇanā	11	
PA_tika-s03_02t:114_0	14. Ime dhamme katame dhammeti ca ettha iti-saddo ādiattho. Tena “imesaṃ dhammānaṃ	114	
PA_tika-s03_02t:114_1	katamesaṃ dhammāna”nti imesaṃ padānaṃ saṅgaho. Etāni hi padāni jarāmaraṇādīnaṃ sādhāraṇabhāvena	114	
PA_tika-s03_02t:114_2	vuttāni imissā desanāya papañcabhūtānīti āha “ettakaṃ papañcaṃ katvā kathitaṃ, desanaṃ…pe…	114	
PA_tika-s03_02t:114_3	ajjhāsayenā”ti. Iminā tāneva jarāmaraṇādīni gahetvā puggalajjhāsayavasena ādito “ime	114	
PA_tika-s03_02t:114_4	dhamme”tiādinā sabbapadasādhāraṇato desanā āraddhā. Yathānulomasāsanañhi suttantadesanā,	114	
PA_tika-s03_02t:114_5	na yathādhammasāsananti.	114	
PA_tika-s03_02t:115	Dutiyasamaṇabrāhmaṇasuttavaṇṇanā niṭṭhitā.	11	
PA_tika-s03_02t:116	5. Kaccānagottasuttavaṇṇanā	11	
PA_tika-s03_02t:117_0	15. Yasmā idha jānantāpi “sammādiṭṭhī”ti vadanti ajānantāpi bāhirakāpi sāsanikāpi	117	
PA_tika-s03_02t:117_1	anussavādivasenapi attapaccakkhenapi, tasmā taṃ bahūnaṃ vacanaṃ upādāya āmeḍitavasena	117	
PA_tika-s03_02t:117_2	“sammādiṭṭhi sammādiṭṭhīti, bhante, vuccatī”ti āha. Tathāniddiṭṭhatādassanatthaṃ	117	
PA_tika-s03_02t:117_3	hissa ayaṃ āmeḍitapayogo. Ayañhettha adhippāyo – “aparehipi sammādiṭṭhīti vuccati,	117	
PA_tika-s03_02t:117_4	sā panāyaṃ evaṃ vuccamānā atthañca lakkhaṇañca upādāya kittāvatā nu kho, bhante,	117	
PA_tika-s03_02t:117_5	sammādiṭṭhi hotī”ti. Aṭṭhakathāyaṃ pana “sammādiṭṭhī”ti vacane yasmā viññū eva pamāṇaṃ,	117	
PA_tika-s03_02t:117_6	na aviññū, tasmā “yaṃ paṇḍitā”tiādi vuttaṃ. Dve avayavā assāti dvayaṃ, duvidhaṃ diṭṭhigāhavatthu,	117	
PA_tika-s03_02t:117_7	dvayaṃ diṭṭhigāhavasena nissito apassitoti dvayanissito. Tenāha “dve koṭṭhāse nissito”ti.	117	
PA_tika-s03_02t:117_8	Yāya diṭṭhiyā “sabboyaṃ loko atthi vijjati sabbakālaṃ upalabbhatī”ti diṭṭhigatiko	117	
PA_tika-s03_02t:117_9	gaṇhāti, sā diṭṭhi atthitā, sā eva sadā sabbakālaṃ loko atthīti pavattagāhatāya sassato,	117	
PA_tika-s03_02t:117_10	taṃ sassataṃ. Yāya diṭṭhiyā “sabboyaṃ loko natthi na hoti ucchijjatī”ti diṭṭhigatiko	1171	
PA_tika-s03_02t:117_11	gaṇhāti, sā diṭṭhi natthitā, sā eva ucchijjatīti uppannagāhatāya ucchedo, taṃ ucchedaṃ.	1171	
PA_tika-s03_02t:117_12	Loko nāma saṅkhāraloko tamhi gahetabbato. Sammappaññāyāti aviparītapaññāya yathābhūtapaññāya.	1171	
PA_tika-s03_02t:117_13	Tenāha “savipassanā maggapaññā”ti. Nibbattesu dhammesūti yathā paccayuppannesu rūpārūpadhammesu.	1171	
PA_tika-s03_02t:117_14	Paññāyante svevāti santānanibandhanavasena paññāyamānesu eva. Yā natthīti yā ucchedadiṭṭhi	1171	
PA_tika-s03_02t:117_15	tattha tattheva sattānaṃ ucchijjanato vinassanato koci ṭhito nāma satto dhammo vā	1171	
PA_tika-s03_02t:117_16	natthīti saṅkhāraloke uppajjeyya. “Natthi sattā opapātikā”ti pavattamānāpi micchādiṭṭhi	1171	
PA_tika-s03_02t:117_17	tathāpavattasaṅkhārārammaṇāva. Sā na hotīti kammāvijjātaṇhādibhedaṃ paccayaṃ paṭicca	1171	
PA_tika-s03_02t:117_18	saṅkhāralokassa samudayanibbattiṃ sammappaññāya passato, sā ucchedadiṭṭhi, na hoti,	1171	
PA_tika-s03_02t:117_19	nappavattati avicchedena saṅkhārānaṃ nibbattidassanato. Lokanirodhanti saṅkhāralokassa	1171	
PA_tika-s03_02t:117_20	khaṇikanirodhaṃ. Tenāha “saṅkhārānaṃ bhaṅga”nti. Yā atthīti hetuphalasambandhena	1172	
PA_tika-s03_02t:117_21	pavattamānassa santānānupacchedassa ekattaggahaṇena saṅkhāraloke yā sassatadiṭṭhi	1172	
PA_tika-s03_02t:117_22	sabbakālaṃ loko atthīti uppajjeyya. Sā na hotīti uppannuppannānaṃ nirodhassa navanavānañca	1172	
PA_tika-s03_02t:117_23	uppādassa dassanato, sā sassatadiṭṭhi na hoti.	1172	
PA_tika-s03_02t:118_0	Loko samudeti etasmāti lokasamudayoti āha “anulomapaccayākāra”nti. Paccayadhammānañhi	118	
PA_tika-s03_02t:118_1	attano phalassa paccayabhāvo anulomapaccayākāro. Paṭilomaṃ paccayākāranti ānetvā	118	
PA_tika-s03_02t:118_2	sambandho. Taṃtaṃhetunirodhato taṃtaṃphalanirodho hi paṭilomapaccayākāro. Yo hi avijjādīnaṃ	118	
PA_tika-s03_02t:118_3	paccayadhammānaṃ hetuādipaccayabhāvo, so nippariyāyato lokasamudayo. Paccayuppannassa	118	
PA_tika-s03_02t:118_4	saṅkhārādikassa. Anucchedaṃ passatoti anucchedadassanassa hetu. Ayampīti na kevalaṃ	118	
PA_tika-s03_02t:118_5	khaṇato udayavayanīharaṇanayo, atha kho paccayato udayavayanīharaṇanayopi.	118	
PA_tika-s03_02t:119_0	Upagamanaṭṭhena taṇhāva upayo. Tathā diṭṭhupayo. Eseva nayoti iminā upayehi upādānādīnaṃ	119	
PA_tika-s03_02t:119_1	anatthantarataṃ atidisati. Tathā ca pana tesu duvidhatā upādīyati. Nanu ca cattāri	119	
PA_tika-s03_02t:119_2	upādānāni aññattha vuttānīti? Saccaṃ vuttāni, tāni ca kho atthato dve evāti idha	119	
PA_tika-s03_02t:119_3	evaṃ vuttaṃ. Kāmaṃ “ahaṃ mama”nti ayathānukkamena vuttaṃ, yathānukkamaṃyeva pana	119	
PA_tika-s03_02t:119_4	attho veditabbo. Ādi-saddena paroparassa subhaṃ asubhantiādīnañca saṅgaho veditabbo.	119	
PA_tika-s03_02t:119_5	Te dhammeti tebhūmakadhamme. Vinivisantīti virūpaṃ nivisanti, abhinivisantīti attho.	119	
PA_tika-s03_02t:119_6	Tāhīti taṇhādiṭṭhīhi. Vinibaddhoti virūpaṃ vimuccituṃ vā appadānavasena niyametvā baddho.	119	
PA_tika-s03_02t:120_0	“Abhiniveso”ti upayupādānānaṃ pavattiākāraviseso vuttoti āha “tañcāyanti tañca upayupādāna”nti.	120	
PA_tika-s03_02t:120_1	Cittassāti akusalacittassa. Patiṭṭhānabhūtanti ādhārabhūtaṃ. Dosamohavasenapi akusalacittappavatti	120	
PA_tika-s03_02t:120_2	taṇhādiṭṭhābhinivesūpanissayā evāti taṇhādiṭṭhiyo akusalassa cittassa adhiṭṭhānanti	120	
PA_tika-s03_02t:120_3	vuttā. Tasminti akusalacitte. Abhinivisantīti “etaṃ mama, eso me attā”tiādinā abhinivesanaṃ	120	
PA_tika-s03_02t:120_4	pavattenti. Anusentīti thāmagatā hutvā appahānabhāvena anusenti. Tadubhayanti taṇhādiṭṭhidvayaṃ.	120	
PA_tika-s03_02t:120_5	Na upagacchatīti “etaṃ mamā”tiādinā taṇhādiṭṭhigatiyā na upasaṅkamati na allīyati.	120	
PA_tika-s03_02t:120_6	Na upādiyatīti na daḷhaggāhaṃ gaṇhāti. Na adhiṭṭhātīti na taṇhādiṭṭhigāhena adhiṭṭhāya	120	
PA_tika-s03_02t:120_7	pavattati. Attaniyagāho nāma sati attagāhe hotīti vuttaṃ “attā me”ti. Idaṃ dukkhaggahaṇaṃ	120	
PA_tika-s03_02t:120_8	upādānakkhandhāpassayaṃ tabbinimuttassa dukkhassa abhāvāti vuttaṃ “dukkhamevāti pañcupādānakkhandhamattamevā”ti.	120	
PA_tika-s03_02t:120_9	“Saṃkhittena pañcupādānakkhandhā dukkhā”ti hi vuttaṃ. Kaṅkhaṃ na karotīti saṃsayaṃ	120	
PA_tika-s03_02t:120_10	na uppādeti sabbaso vicikicchāya samucchindanato.	1201	
PA_tika-s03_02t:121_0	Na parappaccayenāti parassa asaddahanena. Missakasammādiṭṭhiṃ āhāti nāmarūpaparicchedato	121	
PA_tika-s03_02t:121_1	paṭṭhāya sammādiṭṭhiyā vuttattā lokiyalokuttaramissakaṃ sammādiṭṭhiṃ avoca. Nikūṭantoti	121	
PA_tika-s03_02t:121_2	nihīnanto. Nihīnapariyāyo hi ayaṃ nikūṭa-saddo. Tenāha “lāmakanto”ti. Paṭhamakanti	121	
PA_tika-s03_02t:121_3	ca garahāyaṃ ka-saddo. Sabbaṃ natthīti yathāsaṅkhataṃ bhaṅguppattiyā natthi eva,	121	
PA_tika-s03_02t:121_4	sabbaṃ natthi ucchijjati vinassatīti adhippāyo. Sabbamatthīti ca yathā asaṅkhataṃ	121	
PA_tika-s03_02t:121_5	atthi vijjati, sabbakālaṃ upalabbhatīti adhippāyo. Sabbanti cettha sakkāyasabbaṃ	121	
PA_tika-s03_02t:121_6	veditabbaṃ “sabbadhammamūlapariyāya”ntiādīsu viya. Tañhi pariññāñāṇānaṃ paccayabhūtaṃ.	121	
PA_tika-s03_02t:121_7	Iti-saddo nidassane. Kiṃ nidasseti? Atthi-saddena vuttaṃ. “Atthita”nti niccataṃ.	121	
PA_tika-s03_02t:121_8	Sassataggāho hi idha paṭhamo antoti adhippeto. Ucchedaggāho dutiyoti tadubhayavinimuttā	121	
PA_tika-s03_02t:121_9	ca idappaccayatā. Ettha ca uppannanirodhakathanato sassatataṃ, nirujjhantānaṃ asati	121	
PA_tika-s03_02t:121_10	nibbānappattiyaṃ yathāpaccayaṃ punūpagamanakathanato ucchedatañca anupagamma majjhimena	1211	
PA_tika-s03_02t:121_11	bhagavā dhammaṃ deseti idappaccayatānayena. Tena vuttaṃ “ete…pe… ante”tiādi.	1211	
PA_tika-s03_02t:122	Kaccānagottasuttavaṇṇanā niṭṭhitā.	12	
PA_tika-s03_02t:123	6. Dhammakathikasuttavaṇṇanā	12	
PA_tika-s03_02t:124_0	16. Nibbindanatthāyāti nibbidānupassanāpaṭilābhāya. Sā hi jarāmaraṇasīsena vuttesu	124	
PA_tika-s03_02t:124_1	saṅkhatadhammesu nibbindanākārena pavattati. Virajjanatthāyāti virāgānupassanāpaṭilābhāya.	124	
PA_tika-s03_02t:124_2	Sīlato paṭṭhāyāti vivaṭṭasannissitasīlasamādānato paṭṭhāya. Sotāpattiyaṅgehi samannāgato	124	
PA_tika-s03_02t:124_3	vivaṭṭasannissitasīle patiṭṭhito upāsakopi pageva catupārisuddhisīle patiṭṭhito bhikkhu	124	
PA_tika-s03_02t:124_4	sammāpaṭipanno nāma. Tenāha “yāva arahattamaggā paṭipannoti veditabbo”ti. Nibbānadhammassāti	124	
PA_tika-s03_02t:124_5	nibbānāvahassa ariyassa maggassa. Anurūpasabhāvabhūtanti nibbānādhigamassa anucchavikasabhāvabhūtaṃ.	124	
PA_tika-s03_02t:124_6	Nibbidāti iminā vuṭṭhānagāminipariyosānaṃ vipassanaṃ vadati. Virāgā nirodhāti padadvayena	124	
PA_tika-s03_02t:124_7	ariyamaggaṃ, itarena phalaṃ. Etthāti imasmiṃ sutte. Ekena nayenāti paṭhamena nayena.	124	
PA_tika-s03_02t:124_8	Tattha hi bhagavā tena bhikkhunā dhammakathikalakkhaṇaṃ pucchito taṃ matthakaṃ pāpetvā	124	
PA_tika-s03_02t:124_9	vissajjesi. Yo hi vipassanaṃ maggaṃ anupādāvimuttiṃ pāpetvā kathetuṃ sakkoti, so	124	
PA_tika-s03_02t:124_10	ekantadhammakathiko. Tenāha “dhammakathikassa pucchā kathitā”ti. Dvīhīti dutiyatatiyanayehi.	1241	
PA_tika-s03_02t:124_11	Tanti pucchaṃ. Visesetvāti visiṭṭhaṃ katvā. Yathāpucchitamattameva akathetvā apucchitampi	1241	
PA_tika-s03_02t:124_12	atthaṃ dassento dhammānudhammapaṭipattiṃ anupādāya vimuttisaṅkhātaṃ visesaṃ pāpetvā.	1241	
PA_tika-s03_02t:124_13	Bhagavā hi appaṃ yācito bahuṃ dento uḷārapuriso viya dhammakathikalakkhaṇaṃ pucchito	1241	
PA_tika-s03_02t:124_14	paṭiccasamuppādamukhena tañceva tato ca uttariṃ dhammānudhammapaṭipattiṃ anupādāvimuttañca	1241	
PA_tika-s03_02t:124_15	vissajjesi. Tattha “nibbidāya…pe… dhammaṃ desetī”ti iminā dhammadesanaṃ vāsanābhāgiyaṃ	1241	
PA_tika-s03_02t:124_16	katvā dassesi. “Nirodhāya paṭipanno hotī”ti iminā nibbedhabhāgiyaṃ, “anupādāvimutto	1241	
PA_tika-s03_02t:124_17	hotī”ti iminā desanaṃ asekkhabhāgiyaṃ katvā dassesi. Tenāha “sekkhāsekkhabhūmiyo niddiṭṭhā”ti.	1241	
PA_tika-s03_02t:125	Dhammakathikasuttavaṇṇanā niṭṭhitā.	12	
PA_tika-s03_02t:126	7. Acelakassapasuttavaṇṇanā	12	
PA_tika-s03_02t:127_0	17. Liṅgena acelakoti pabbajitaliṅgena acelako. Tena acelakacaraṇena acelo, na niccelatāmattenāti	127	
PA_tika-s03_02t:127_1	dasseti. Nāmenāti gottanāmena kassapoti. Deseti pavedeti saṃsayavigamanaṃ etenāti	127	
PA_tika-s03_02t:127_2	deso, nicchayahetūti āha “kiñcideva desa”ntiādi. So hi saṃsayavigamanaṃ karotīti	127	
PA_tika-s03_02t:127_3	kāraṇaṃ. Okāsanti avasaṃsandanapadesaṃ. Tenāha “khaṇaṃ kāla”nti. Antaragharaṃ antonivesanaṃ.	127	
PA_tika-s03_02t:127_4	Antare gharāni etassāti antaragharaṃ, antogāmo. Yadākaṅkhasīti yaṃ ākaṅkhasi. Iti	127	
PA_tika-s03_02t:127_5	bhagavā sabbaññupavāraṇāya pavāreti. Tenāha “yaṃ icchasī”ti. Yadākaṅkhasīti yaṃ ākaṅkhasi,	127	
PA_tika-s03_02t:127_6	kassapa, tikkhattuṃ paṭikkhipantopi pucchasi, yaṃ ākaṅkhasi, tameva pucchāti attho.	127	
PA_tika-s03_02t:128_0	“Yāvatatiyaṃ paṭikkhipī”ti vuttattā “tatiyampi kho”tiādinā pāṭhena bhavitabbaṃ. So	128	
PA_tika-s03_02t:128_1	pana nayavasena saṃkhittoti daṭṭhabbo. Yena kāraṇena bhagavā acelakassa tikkhattuṃ	128	
PA_tika-s03_02t:128_2	yācāpetvā cassa pañhaṃ kathesi, taṃ dassetuṃ “kasmā panā”tiādimāha. Gāravajananatthaṃ	128	
PA_tika-s03_02t:128_3	yāvatatiyaṃ paṭikkhipi tañca dhammassa sussūsāya. Dhammagarukā hi buddhā bhagavanto.	128	
PA_tika-s03_02t:128_4	Sattānaṃ ñāṇaparipākaṃ āgamayamāno yāvatatiyaṃ yācāpetīti vibhattivipariṇāmavasena	128	
PA_tika-s03_02t:128_5	sādhāraṇato padaṃ yojetvā puna “ettakena kālenā”ti kassapassa vasena yojetabbaṃ.	128	
PA_tika-s03_02t:129_0	Māti paṭisedhe nipāto. Bhaṇīti punavacanavasena kiriyāpadaṃ vadati. Mā evaṃ bhaṇi,	129	
PA_tika-s03_02t:129_1	kathesīti attho. “Iti bhagavā avocā”ti pana saṅgītikāravacanaṃ. Sayaṃkataṃ dukkhanti	129	
PA_tika-s03_02t:129_2	purisassa uppajjamānadukkhaṃ, tena kataṃ nāma tassa kāraṇassa pubbe teneva kammassa	129	
PA_tika-s03_02t:129_3	upacitattāti ayaṃ nayo anavajjo. Diṭṭhigatiko pana pañcakkhandhavinimuttaṃ niccaṃ	129	
PA_tika-s03_02t:129_4	kārakavedakalakkhaṇaṃ attānaṃ parikappetvā tassa vasena “sayaṃkataṃ dukkha”nti pucchatīti	129	
PA_tika-s03_02t:129_5	bhagavā “mā heva”nti avoca, tenāha “sayaṃkataṃ dukkhanti vattuṃ na vaṭṭatī”tiādi.	129	
PA_tika-s03_02t:129_6	Ettha ca yadi bāhirakehi parikappito attā nāma koci atthi, so ca nicco, tassa nibbikāratāya,	129	
PA_tika-s03_02t:129_7	purimarūpāvijahanato kassaci visesādhānassa kātuṃ asakkuṇeyyatāya ahitato nivattanatthaṃ,	129	
PA_tika-s03_02t:129_8	hite ca vattanatthaṃ upadeso ca nippayojano siyā attavādino. Kathaṃ vā so upadeso	129	
PA_tika-s03_02t:129_9	pavattīyati? Vikārābhāvato. Evañca attano ajaṭākāsassa viya dānādikiriyā hiṃsādikiriyā	129	
PA_tika-s03_02t:129_10	ca na sambhavati, tathā sukhassa dukkhassa ca anubhavanabandho eva attavādino na	1291	
PA_tika-s03_02t:129_11	yujjati kammabandhābhāvato. Jātiādīnañca asambhavato kuto vimokkho. Atha pana “dhammamattaṃ	1291	
PA_tika-s03_02t:129_12	tassa uppajjati ceva vinassati ca. Yassa vasenāyaṃ kiriyāvohāro”ti vadeyya, evampi	1291	
PA_tika-s03_02t:129_13	purimarūpāvijahanena avaṭṭhitassa attano dhammamattanti na sakkā sambhāvetuṃ. Te	1291	
PA_tika-s03_02t:129_14	vā panassa dhammā avatthābhūtā, tato aññe vā siyuṃ anaññe vā. Yadi aññe, na tāhi	1291	
PA_tika-s03_02t:129_15	tassa uppannāhipi koci viseso atthi. Yo hi karoti paṭisaṃvedeti cavati upapajjati	1291	
PA_tika-s03_02t:129_16	cāti icchitaṃ, tasmā tadattho eva yathāvuttadoso. Kiñca dhammakappanāpi niratthikā	1291	
PA_tika-s03_02t:129_17	siyā. Atha anaññe, uppādavināsavantīhi avatthāhi anaññassa attano tāsaṃ viya uppādavināsasambhavato	1291	
PA_tika-s03_02t:129_18	kuto niccatāvakāso. Tāsampi vā attano viya niccatāpattīti bandhavimokkhānaṃ asambhavo	1291	
PA_tika-s03_02t:129_19	evāti na yujjatevāyaṃ attavādo. Tenāha “attā nāma koci dukkhassa kārako natthīti	1291	
PA_tika-s03_02t:129_20	dīpetī”ti. Paratoti “paraṃkataṃ dukkha”ntiādike parasmiṃ tividhepi naye. Adhiccasamuppannanti	1292	
PA_tika-s03_02t:129_21	adhicca yadicchāya kiñci kāraṇaṃ kassaci vā pubbaṃ vinā samuppannaṃ. Tenāha “akāraṇena	1292	
PA_tika-s03_02t:129_22	yadicchāya uppanna”nti. Kasmā evamāhāti evaṃ vakkhamānoti adhippāyo. Assāti acelassa.	1292	
PA_tika-s03_02t:129_23	Ayanti bhagavantaṃ sandhāya vadati. Sodhentoti sayaṃ visuddhaṃ katvā pucchitamatthaṃ	1292	
PA_tika-s03_02t:129_24	eva attano pucchāya suddhiṃ dassento. Laddhiyā “sayaṃkataṃ dukkha”nti micchāgahaṇassa paṭisedhanatthāya.	1292	
PA_tika-s03_02t:130_0	So karotīti so kammaṃ karoti. So paṭisaṃvedayatīti kārakavedakānaṃ anaññattadassanaparaṃ	130	
PA_tika-s03_02t:130_1	etaṃ, na pana kammakiriyāphalānaṃ paṭisaṃvedanānaṃ samānakālatādassanaparaṃ. Itīti	130	
PA_tika-s03_02t:130_2	nidassanatthe nipāto. Khoti avadhāraṇe. “So evā”ti dassito. Aniyatādesā hi ete nipātā.	130	
PA_tika-s03_02t:130_3	Āditoti bhummatthe nissakkavacananti āha “ādimhiyevā”ti. “Sayaṃkataṃ dukkha”nti laddhiyā	130	
PA_tika-s03_02t:130_4	pageva “so karoti, so paṭisaṃvedayatī”ti saññācittavipallāsā bhavanti. Saññāvipallāsato	130	
PA_tika-s03_02t:130_5	hi cittavipallāso, cittavipallāsato diṭṭhivipallāso, tenāha “evaṃ sati pacchā sayaṃkataṃ	130	
PA_tika-s03_02t:130_6	dukkhanti ayaṃ laddhi hotī”ti. Evaṃ sati saññācittavipallāsānaṃ brūhito micchābhiniveso,	130	
PA_tika-s03_02t:130_7	yadidaṃ “sayaṃkataṃ dukkha”nti laddhi. Tasmā paṭinissajjetuṃ pāpakaṃ diṭṭhigatanti	130	
PA_tika-s03_02t:130_8	dasseti. Tenāha bhagavā “sayaṃkataṃ…pe… etaṃ paretī”ti. Vaṭṭadukkhaṃ adhippetaṃ avisesato	130	
PA_tika-s03_02t:130_9	atthīti ca vuttattā. Sassataṃ sassatagāhaṃ dīpeti paresaṃ pakāseti, tathābhūto ca	130	
PA_tika-s03_02t:130_10	sassataṃ daḷhaggāhaṃ gaṇhātīti. Tassāti diṭṭhigatikassa. Taṃ “sayaṃkataṃ dukkha”nti	1301	
PA_tika-s03_02t:130_11	evaṃ pavattaṃ viparītadassanaṃ. Etaṃ sassataggahaṇaṃ. Pareti upeti. Tenāha “kārakañca…pe…	1301	
PA_tika-s03_02t:130_12	attho”ti. Ekameva gaṇhantanti satipi vatthubhede ayoniso uppajjanena ekameva katvā gaṇhantaṃ.	1301	
PA_tika-s03_02t:131_0	Idha “ādimhiyevā”ti pade. “Paraṃkataṃ dukkha”nti laddhiyā pagevātiādinā hettha vuttanayānusārena	131	
PA_tika-s03_02t:131_1	attho veditabbo. Ayañhettha yojanā – “paraṃkataṃ dukkha”nti laddhiyā pageva añño	131	
PA_tika-s03_02t:131_2	karoti, añño paṭisaṃvedayatīti saññācittavipallāsā bhavantīti sabbaṃ heṭṭhā vuttanayeneva	131	
PA_tika-s03_02t:131_3	yojetabbaṃ. Evaṃ satīti evaṃ muduke ucchedavipallāse paṭhamuppanne sati pacchā “paraṃkataṃ	131	
PA_tika-s03_02t:131_4	dukkha”nti ayaṃ laddhi hotīti sambandho. Kārakoti kammassa kārako. Tena katanti kammakārakena	131	
PA_tika-s03_02t:131_5	kataṃ. Kammunā hi phalassa vohāro abhedopacārakattā. Evanti diṭṭhisahagatā vedanā	131	
PA_tika-s03_02t:131_6	sātasabhāvā kilesapariḷāhādinā saparissayā saupāyāsā, evaṃ. “Pageva itare”ti vuttavedanāya	131	
PA_tika-s03_02t:131_7	abhitunnassa viddhassa. “Vuttanayena yojetabba”nti vatvā taṃ yojanaṃ dassento “tatrāya”ntiādimāha.	131	
PA_tika-s03_02t:131_8	Ucchedanti sato sattassa ucchedaṃ vināsaṃ, vibhavanti attho. Asato hi vināsāsambhavato	131	
PA_tika-s03_02t:131_9	atthibhāvanibandhano ucchedo. Yathā hetuphalabhāvena pavattamānānaṃ sabhāvadhammānaṃ	131	
PA_tika-s03_02t:131_10	satipi ekasantānapariyāpannānaṃ bhinnasantatipatitehi visese hetuphalānaṃ paramatthato	1311	
PA_tika-s03_02t:131_11	avinābhāvattā bhinnasantānapatitānaṃ viya accantabhedasanniṭṭhānena nānattanayassa	1311	
PA_tika-s03_02t:131_12	micchāgahaṇaṃ ucchedābhinivesassa kāraṇaṃ. Evaṃ hetuphalabhūtānaṃ dhammānaṃ vijjamānepi	1311	
PA_tika-s03_02t:131_13	sabhāvabhede ekasantatipariyāpannatāya ekattanayena accantābhedagahaṇampi kāraṇamevāti	1311	
PA_tika-s03_02t:131_14	dassetuṃ “sattassā”ti vuttaṃ pāḷiyaṃ. Santānavasena hi vattamānesu khandhesu ghanavinibbhogābhāvena	1311	
PA_tika-s03_02t:131_15	ekattagahaṇanibandhano sattaggāho, sattassa ca atthibhāvaggāhanibandhano ucchedaggāho,	1311	
PA_tika-s03_02t:131_16	yāvāyaṃ attā na ucchijjati, tāvāyaṃ vijjatiyevāti gahaṇato nirudayavināso idha ucchedoti	1311	
PA_tika-s03_02t:131_17	adhippetoti “uccheda”nti vuttaṃ. Visesena nāso vināso, abhāvo. So pana maṃsacakkhupaññācakkhūnaṃ	1311	
PA_tika-s03_02t:131_18	dassanapathātikkamoyeva hotīti vuttaṃ “adassana”nti. Adassane hi nāsasaddo loke niruḷhoti.	1311	
PA_tika-s03_02t:131_19	Sabhāvavigamo sabhāvāpagamo vibhavo. Yo hi nirudayavināsena ucchijjati, na so attano sabhāvena tiṭṭhati.	1311	
PA_tika-s03_02t:132_0	Ete teti vā ye ime tayā “sayaṃkataṃ dukkha”nti ca puṭṭhena mayā “so karoti, so paṭisaṃvedayatī”tiādinā,	132	
PA_tika-s03_02t:132_1	“añño karoti, añño paṭisaṃvedayatī”tiādinā ca paṭikkhittā sassatucchedasaṅkhātā antā,	132	
PA_tika-s03_02t:132_2	te ubho anteti yojanā. Atha vā ete teti yattha puthū aññatitthiyā anupacitañāṇasambhāratāya	132	
PA_tika-s03_02t:132_3	paramagambhīraṃ saṇhaṃ sukhumaṃ suññataṃ appajānantā sassatucchede nimuggā sīsaṃ	132	
PA_tika-s03_02t:132_4	ukkhipituṃ na visahanti, ete te ubho ante anupagammāti yojanā. Desetīti paṭhamaṃ	132	
PA_tika-s03_02t:132_5	tāva anaññasādhāraṇe paṭipattidhamme ñāṇānubhāvena majjhimāya paṭipadāya ṭhito, karuṇānubhāvena	132	
PA_tika-s03_02t:132_6	desanādhamme majjhimāya paṭipadāya ṭhito dhammaṃ deseti. Ettha hīti hi-saddo hetuattho.	132	
PA_tika-s03_02t:132_7	Yasmā kāraṇato…pe… niddiṭṭho, tasmā majjhimāya paṭipadāya ṭhito dhammaṃ desetīti	132	
PA_tika-s03_02t:132_8	yojanā. Kāraṇato phalaṃ dīpitanti yojanā, abhidheyyānurūpañhi liṅgavacanāni honti.	132	
PA_tika-s03_02t:132_9	Assāti phalassa. Na koci kārako vā vedako vā niddiṭṭho, aññadatthu paṭikkhitto hetuphalamattatādassanato	132	
PA_tika-s03_02t:132_10	kevalaṃ dukkhakkhandhagahaṇatoti. Ettāvatāti “ete te, kassapa…pe… dukkhakkhandhassa	1321	
PA_tika-s03_02t:132_11	nirodho hotī”ti ettakena tāva padena. Sesapañhāti “sayaṃkatañca paraṃkatañca dukkha”ntiādikā	1321	
PA_tika-s03_02t:132_12	sesā cattāro pañhā. Aṭṭhakathāyaṃ pana “kiṃ nu kho, bho gotama, natthi dukkha”nti	1321	
PA_tika-s03_02t:132_13	pañho pāḷiyaṃ sarūpeneva paṭikkhittoti na uddhato. Paṭisedhitā hontīti tatiyapañho,	1321	
PA_tika-s03_02t:132_14	tāva paṭhamadutiyapañhapaṭikkhepeneva paṭikkhitto, so hi pañho visuṃ visuṃ paṭikkhepena	1321	
PA_tika-s03_02t:132_15	ekajjhaṃ paṭikkhepena ca. Tenāha “ubho…pe… paṭikkhitto”ti. Ettha ca yassa attā kārako	1321	
PA_tika-s03_02t:132_16	vedako vā icchito, tena vipariṇāmadhammo attā anuññāto hoti. Tathā ca sati anupubbadhammappavattiyā	1321	
PA_tika-s03_02t:132_17	rūpādidhammānaṃ viya, sukhādidhammānaṃ viya cassa paccayāyattavuttitāya uppādavantatā	1321	
PA_tika-s03_02t:132_18	āpajjati. Uppāde ca sati avassaṃbhāvī nirodhoti anavakāsā niccatāti. Tassa “sayaṃkata”nti	1321	
PA_tika-s03_02t:132_19	paṭhamapañhapaṭikkhepo pacchā ce attano niruḷhassa samudayo hotīti pubbe viya anena	1321	
PA_tika-s03_02t:132_20	bhavitabbaṃ, pubbe viya vā pacchāpi. Sesapañhāti tatiyapañhādayo. Tatiyapañho paṭikkhittoti	1322	
PA_tika-s03_02t:132_21	evañca tatiyapañho paṭikkhitto veditabbo – “avijjāpaccayā saṅkhārā”tiādinā satataṃ	1322	
PA_tika-s03_02t:132_22	samitaṃ paccayāyattassa dīpanena dukkhassa adhiccasamuppannatā paṭikkhittā, tato	1322	
PA_tika-s03_02t:132_23	eva tassa ajānanañca paṭikkhittaṃ. Tenāha bhagavā “evametassa kevalassa dukkhakkhandhassa samudayo hotī”ti.	1322	
PA_tika-s03_02t:133_0	Yaṃ parivāsaṃ samādiyitvā parivasatīti yojanā. Vacanasiliṭṭhatāvasenāti “bhagavato	133	
PA_tika-s03_02t:133_1	santike pabbajjaṃ labheyyaṃ upasampada”nti yācantena tena vuttavacanasiliṭṭhatāvasena.	133	
PA_tika-s03_02t:133_2	Gāmappavesanādīnīti ādi-saddena nātidivāpaṭikkamanaṃ, navesiyādigocaratā, sabrahmacārīnaṃ	133	
PA_tika-s03_02t:133_3	kiccesu dakkhatādi, uddesādīsu tibbacchandatā, titthiyānaṃ avaṇṇabhaṇane attamanatā,	133	
PA_tika-s03_02t:133_4	buddhādīnaṃ avaṇṇabhaṇane anattamanatā, titthiyānaṃ vaṇṇabhaṇane anattamanatā, buddhādīnaṃ	133	
PA_tika-s03_02t:133_5	vaṇṇabhaṇane attamanatāti imesaṃ saṅgaho. Aṭṭha vattānīti imāni aṭṭha titthiyavattāni	133	
PA_tika-s03_02t:133_6	pūrentena. Ettha ca nātikālena gāmappavesanā tattha visuddhakāyavacīsamācārena piṇḍāya	133	
PA_tika-s03_02t:133_7	caritvā nātidivāpaṭikkamananti idamekaṃ vattaṃ.	133	
PA_tika-s03_02t:134_0	Ayamettha pāṭhoti etasmiṃ kassapasutte ayaṃ pāṭho. Aññatthāti sīhanādasuttādīsu.	134	
PA_tika-s03_02t:134_1	Ghaṃsitvā koṭṭetvāti yathā suvaṇṇaṃ nighaṃsitvā adhikaraṇiyā koṭṭetvā niddosameva	134	
PA_tika-s03_02t:134_2	gayhati, evaṃ parivāsavattacaraṇena ghaṃsitvā suddhabhāvavīmaṃsanena koṭṭetvā suddho	134	
PA_tika-s03_02t:134_3	eva aññatitthiyapubbo idha gayhati. Tibbacchandatanti sāsanaṃ anupavisitvā brahmacariyavāse	134	
PA_tika-s03_02t:134_4	tibbacchandataṃ daḷhatarābhirucitaṃ. Aññataraṃ bhikkhuṃ āmantesīti nāmagottena apākaṭaṃ	134	
PA_tika-s03_02t:134_5	ekaṃ bhikkhuṃ āṇāpesi ehibhikkhuupasampadāya upanissayābhāvato. Gaṇe nisīditvāti	134	
PA_tika-s03_02t:134_6	bhikkhū attano santike pattāsanavasena gaṇe nisīditvā.	134	
PA_tika-s03_02t:135	Acelakassapasuttavaṇṇanā niṭṭhitā.	13	
PA_tika-s03_02t:136	8. Timbarukasuttavaṇṇanā	13	
PA_tika-s03_02t:137_0	18. Yasmā timbaruko “vedanā attā. Attāva vedayatī”ti evaṃladdhiko, tasmā tāya laddhiyā	137	
PA_tika-s03_02t:137_1	“sayaṃkataṃ sukhadukkha”nti vadati, taṃ paṭisaṃharituṃ bhagavā “sā vedanā”tiādiṃ	137	
PA_tika-s03_02t:137_2	avoca. Tenāha “sā vedanātiādi sayaṃkataṃ sukhadukkhanti laddhiyā nisedhanatthaṃ vutta”nti.	137	
PA_tika-s03_02t:137_3	Etthāpīti imasmimpi sutte. Tatrāti yaṃ vuttaṃ “sā vedanā…pe… sukhadukkha”nti, tasmiṃ	137	
PA_tika-s03_02t:137_4	pāṭhe. Ādimhiyevāti ettha bhummavacanena “ādito”ti to-saddo na nissakkavacane. Eva-kārena	137	
PA_tika-s03_02t:137_5	kho-saddo avadhāraṇeti dasseti. Yaṃ panettha vattabbaṃ, taṃ anantarasutte vuttameva.	137	
PA_tika-s03_02t:137_6	Tattha pana “vedanāto añño attā, vedanāya kārako”ti laddhikassa diṭṭhigatikassa vādo	137	
PA_tika-s03_02t:137_7	paṭikkhitto, idha “vedanā attā”ti evaṃladdhikassāti ayameva viseso. Tenāha “evañhi	137	
PA_tika-s03_02t:137_8	sati vedanāya eva vedanā katā hotī”tiādi. Imissāti yāya vedanāya sukhadukkhaṃ kataṃ,	137	
PA_tika-s03_02t:137_9	imissā. Pubbepīti sassatākārato pubbepi. Purimañhi atthanti anantarasutte vuttaṃ	137	
PA_tika-s03_02t:137_10	atthaṃ. Aṭṭhakathāyanti porāṇaṭṭhakathāyaṃ. Tanti purimasutte vuttamatthaṃ. Assāti	1371	
PA_tika-s03_02t:137_11	imassa suttassa. Yasmā timbaruko “vedanāva attā”ti gaṇhāti, tasmā vuttaṃ “ahaṃ sā	1371	
PA_tika-s03_02t:137_12	vedanā…pe… na vadāmī”ti.	1371	
PA_tika-s03_02t:138_0	Aññā vedanātiādīsupi yaṃ vattabbaṃ, taṃ anantarasutte vuttanayameva. Kārakavedanāti	138	
PA_tika-s03_02t:138_1	kattubhūtavedanā. Vedanāsukhadukkhanti vedanābhūtasukhadukkhaṃ kathitaṃ, na vaṭṭasukhadukkhaṃ.	138	
PA_tika-s03_02t:138_2	“Vipākasukhadukkhameva vaṭṭatī”ti vuttaṃ “sayaṃkataṃ sukhaṃ dukkha”ntiādivacanato.	138	
PA_tika-s03_02t:139	Timbarukasuttavaṇṇanā niṭṭhitā.	13	
PA_tika-s03_02t:140	9. Bālapaṇḍitasuttavaṇṇanā	14	
PA_tika-s03_02t:141_0	19. Avijjā nīvaraṇā bhavādi-ādīnavassa nivāritapaṭicchādikā etassāti avijjānīvaraṇo,	141	
PA_tika-s03_02t:141_1	avijjāya nivutoti āha “avijjāya nivāritassā”ti. Ayaṃ kāyoti bālassa appahīnakilesassa	141	
PA_tika-s03_02t:141_2	paccuppannaṃ attabhāvaṃ rakkhaṃ katvā avijjāya paṭicchāditādīnave ayāthāvadassanavasena	141	
PA_tika-s03_02t:141_3	taṇhāya paṭiladdhacittassa taṃtaṃbhavūpagā saṅkhārā saṅkharīyanti. Tehi ca attabhāvassa	141	
PA_tika-s03_02t:141_4	abhinibbatti, tasmā ayañca avijjāya kāyo nibbattoti. Assāti bālassa. Ayaṃ atthoti	141	
PA_tika-s03_02t:141_5	“ayaṃ kāyo nāmarūpanti ca vutto”ti attho dīpetabbo upādānakkhandhasaḷāyatanasaṅgahato	141	
PA_tika-s03_02t:141_6	tesaṃ dhammānaṃ. Evametaṃ dvayanti evaṃ avijjāya nivāritattā, taṇhāya ca saṃyuttattā	141	
PA_tika-s03_02t:141_7	evaṃ saparasantānagatasaviññāṇakakāyasaṅkhātaṃ dvayaṃ hoti. Aññatthāti suttantaresu.	141	
PA_tika-s03_02t:141_8	“Cakkhuñca paṭicca rūpe ca uppajjati cakkhuviññāṇaṃ, tiṇṇaṃ saṅgati phasso”tiādinā	141	
PA_tika-s03_02t:141_9	ajjhattikabāhirāyatanāni bhinditvā cakkhurūpādidvayāni paṭicca cakkhusamphassādayo	141	
PA_tika-s03_02t:141_10	vuttā, idha pana abhinditvā cha ajjhattikabāhirāyatanāni paṭicca cakkhusamphassādayo	1411	
PA_tika-s03_02t:141_11	vuttā “dvayaṃ paṭicca phasso”ti, tasmā mahādvayaṃ nāma kiretaṃ anavasesato ajjhattikabāhirāyatanānaṃ	1411	
PA_tika-s03_02t:141_12	gahitattā. Ajjhattikabāhirāni āyatanānīti etthāpi hi saḷāyatanāni saṅgahitāneva.	1411	
PA_tika-s03_02t:141_13	Phassakāraṇānīti phassapavattiyā paccayāni. Yehīti hetudassanamattanti āha “yehi	1411	
PA_tika-s03_02t:141_14	kāraṇabhūtehī”ti. Phasso eva phusanakicco, na phassāyatanānīti vuttaṃ “phassena phuṭṭho”ti.	1411	
PA_tika-s03_02t:141_15	Paripuṇṇavasenāti avekallavasena. Aparipuṇṇāyatanānaṃ hīnāni phassassa kāraṇāni honti,	1411	
PA_tika-s03_02t:141_16	tesaṃ viyāti “etesaṃ vā aññatarenā”ti vuttaṃ. Kāyanibbattanādimhīti saviññāṇakassa	1411	
PA_tika-s03_02t:141_17	kāyassa nibbattanaṃ kāyanibbattanaṃ, kāyo vā nibbattati etenāti kāyanibbattanaṃ,	1411	
PA_tika-s03_02t:141_18	kilesābhisaṅkhārā. Ādisaddena phassasaḷāyatanādisaṅgaho. Adhikaṃ payasati payuñjati	1411	
PA_tika-s03_02t:141_19	etenāti adhippayāso, visesakāraṇanti āha “adhikapayogo”ti.	1411	
PA_tika-s03_02t:142_0	Bhagavā amhākaṃ uppādakabhāvena mūlabhāvena bhagavaṃmūlakā. Ime dhammāti ime kāraṇadhammā.	142	
PA_tika-s03_02t:142_1	Yehi mayaṃ bālapaṇḍitānaṃ samānepi kāyanibbattanādimhi visesaṃ jāneyyāma, tenāha	142	
PA_tika-s03_02t:142_2	“pubbe kassapasammāsambuddhena uppāditā”tiādi. Ājānāmāti abhimukhaṃ paccakkhato jānāma.	142	
PA_tika-s03_02t:142_3	Paṭivijjhāmāti tasseva vevacanaṃ, adhigacchāmāti attho. Netāti amhākaṃ santāne pāpetā.	142	
PA_tika-s03_02t:142_4	Vinetāti yathā alamariyañāṇadassanaviseso hoti, evaṃ visesato netā, tadaṅgavinayādivasena	142	
PA_tika-s03_02t:142_5	vā vinetā. Anunetāti anurūpaṃ netā. Antarantarā yathādhammapaññattiyā paññāpitānaṃ	142	
PA_tika-s03_02t:142_6	dhammānaṃ anurūpato dassanaṃ hotīti āha “yathāsabhāvato …pe… dassetā”ti. Āpāthaṃ	142	
PA_tika-s03_02t:142_7	upagacchantānaṃ bhagavā paṭisaraṇaṃ samosaraṇaṭṭhānanti bhagavaṃpaṭisaraṇā dhammā.	142	
PA_tika-s03_02t:142_8	Tenāha “catubhūmakadhammā”tiādi. Paṭisarati paṭivijjhatīti paṭisaraṇaṃ, tasmā paṭivijjhanavasena	142	
PA_tika-s03_02t:142_9	bhagavā paṭisaraṇaṃ etesanti bhagavaṃpaṭisaraṇā. Tenāha “api cā”tiādi. Phasso āgacchatīti	142	
PA_tika-s03_02t:142_10	paṭivijjhanakavasena phasso ñāṇassa āpāthaṃ āgacchati, āpāthaṃ āgacchantoyeva so	1421	
PA_tika-s03_02t:142_11	atthato “ahaṃ kinnāmo”ti nāmaṃ pucchanto viya, bhagavā cassa nāmaṃ karonto viya hotīti	1421	
PA_tika-s03_02t:142_12	vuttaṃ “ahaṃ bhagavā”tiādi. Upaṭṭhātūti ñāṇassa paccupaṭṭhātu. Bhagavantaṃyeva paṭibhātūti	1421	
PA_tika-s03_02t:142_13	bhagavato eva bhāgo hotu, bhagavāva naṃ attano bhāgaṃ katvā vissajjetūti attho, bhagavato	1421	
PA_tika-s03_02t:142_14	bhāgo yadidaṃ dhammassa akkhānaṃ, amhākaṃ pana savanaṃ bhāgoti ayamettha adhippāyo.	1421	
PA_tika-s03_02t:142_15	Evañhi saddalakkhaṇena sameti. Keci pana paṭibhātūti atthaṃ vadanti ñāṇena dissatu	1421	
PA_tika-s03_02t:142_16	desīyatūti vā attho. Tenāha “tumheyeva no kathetvā dethāti attho”ti.	1421	
PA_tika-s03_02t:143_0	Bālassa paṇḍitassa ca kāyassa nibbattiyā paccayabhūtā avijjā ca taṇhā ca. Tenāha	143	
PA_tika-s03_02t:143_1	“kammaṃ…pe… niruddhā”ti. Javāpetvāti gahitajavanaṃ katvā, yathā paṭisandhiṃ ākaḍḍhituṃ	143	
PA_tika-s03_02t:143_2	samatthaṃ hoti, evaṃ katvā. Yadi niruddhā, kathaṃ appahīnāti vuttanti āha “yathā	143	
PA_tika-s03_02t:143_3	panā”tiādi. Bhavati hi taṃsadisepi tabbohāro yathā “sā eva tittirī, tāneva osadhāni,	143	
PA_tika-s03_02t:143_4	tasseva kammassa vipākāvasesenā”ti ca. Dukkhakkhayāyāti tadatthavisesanatthanti āha	143	
PA_tika-s03_02t:143_5	“khayatthāyā”ti. Paṭisandhikāyanti paṭisandhigahaṇapubbakaṃ kāyaṃ. Pāḷiyaṃ “bālenā”ti	143	
PA_tika-s03_02t:143_6	karaṇavacanaṃ nissakketi āha “bālato”ti. Bhāvinā saha paṭisandhinā sappaṭisandhiko.	143	
PA_tika-s03_02t:143_7	Yo pana ekantato tenattabhāvena arahattaṃ pattuṃ bhabbo, so bhāvinā paṭisandhinā	143	
PA_tika-s03_02t:143_8	“appaṭisandhiko”ti, tato visesanatthaṃ “sappaṭisandhiko”ti vuttaṃ. Kiñcāpi vuttaṃ,	143	
PA_tika-s03_02t:143_9	so ca yāva ariyabhūmiṃ na okkamati, tāva bāladhammasamaṅgī evāti katvā “sabbopi puthujjano	143	
PA_tika-s03_02t:143_10	bālo”ti vuttaṃ. Tathā hi “appaṭisandhiko khīṇāsavo paṇḍito”ti khīṇāsava-saddena appaṭisandhiko	1431	
PA_tika-s03_02t:143_11	visesito. Yadi evaṃ sekkhā kathanti āha “sotāpannā”tiādi. Te hi sikhāpattapaṇḍiccabhāvalakkhaṇābhāvato	1431	
PA_tika-s03_02t:143_12	paṇḍitāti na vattabbā khīṇāsavā viya, balavatarānaṃ pana bāladhammānaṃ pahīnattā	1431	
PA_tika-s03_02t:143_13	bālātipi na vattabbā puthujjanā viya. Bhajiyamānā pana catusaccasampaṭivedhaṃ upādāya	1431	
PA_tika-s03_02t:143_14	paṇḍitapakkhaṃ bhajanti, na bālapakkhaṃ vuttakāraṇenāti.	1431	
PA_tika-s03_02t:144	Bālapaṇḍitasuttavaṇṇanā niṭṭhitā.	14	
PA_tika-s03_02t:145	10. Paccayasuttavaṇṇanā	14	
PA_tika-s03_02t:146_0	20. Sabbampi saṅkhataṃ appaṭicca uppannaṃ nāma natthīti paccayadhammopi attano paccayadhammaṃ	146	
PA_tika-s03_02t:146_1	upādāya paccayuppanno, tathā paccayuppannadhammopi attano paccayuppannaṃ upādāya	146	
PA_tika-s03_02t:146_2	paccayadhammoti yathārahaṃ dhammānaṃ paccayapaccayuppannatā. Yesaṃ vineyyānaṃ paṭiccasamuppādadesanāyeva	146	
PA_tika-s03_02t:146_3	subodhato upaṭṭhāti, tesaṃ vasena suṭṭhu vibhāgaṃ katvā paṭiccasamuppādo desito.	146	
PA_tika-s03_02t:146_4	Yesaṃ pana vineyyānaṃ tadubhayasmiṃ vibhajja sute eva dhammābhisamayo hoti, te sandhāya	146	
PA_tika-s03_02t:146_5	bhagavā tadubhayaṃ vibhajja dassento “paṭiccasamuppādañca vo, bhikkhave, desessāmi	146	
PA_tika-s03_02t:146_6	paṭiccasamuppanne ca dhamme”ti imaṃ desanaṃ ārabhīti imamatthaṃ vibhāvento “satthā	146	
PA_tika-s03_02t:146_7	imasmiṃ sutte”tiādimāha. Paccayassa bhāvo paccayattaṃ, paccayanibbattatā. Asabhāvadhamme	146	
PA_tika-s03_02t:146_8	na labbhatīti “sabhāvadhamme”ti vuttaṃ. Nanu ca jāti jarā maraṇañca sabhāvadhammo	146	
PA_tika-s03_02t:146_9	na hoti, yesaṃ pana khandhānaṃ jāti jarā maraṇañca, te eva sabhāvadhammā, atha kasmā	146	
PA_tika-s03_02t:146_10	desanāya te gahitāti? Nāyaṃ doso, jāti jarā maraṇañhi paccayanibbattānaṃ sabhāvadhammānaṃ	1461	
PA_tika-s03_02t:146_11	vikāramattaṃ, naññesaṃ, tasmā te gahitāti. Uppādā vā tathāgatānanti na vineyyapuggalānaṃ	1461	
PA_tika-s03_02t:146_12	maggaphaluppatti viya jātipaccayā jarāmaraṇuppatti tathāgatuppādāyattā, atha kho	1461	
PA_tika-s03_02t:146_13	sā tathāgatānaṃ uppādepi anuppādepi hotiyeva. Tasmā sā kāmaṃ asaṅkhatā viya dhātu	1461	
PA_tika-s03_02t:146_14	na niccā, tathāpi “sabbakālikā”ti etena jātipaccayato jarāmaraṇuppattīti dasseti.	1461	
PA_tika-s03_02t:146_15	Tenāha “jātiyeva jarāmaraṇassa paccayo”ti. Jātipaccayāti ca jātisaṅkhātapaccayā.	1461	
PA_tika-s03_02t:146_16	Hetumhi nissakkavacanaṃ. Ṭhitāva sā dhātu, yāyaṃ idappaccayatā jātiyā jarāmaraṇassa	1461	
PA_tika-s03_02t:146_17	paccayatā tassa byabhicārābhāvato. Idāni na kadāci jāti jarāmaraṇassa paccayo na	1461	
PA_tika-s03_02t:146_18	hoti hotiyevāti jarāmaraṇassa paccayabhāve niyameti. Ubhayenapi yathāvuttassa paccayabhāvo	1461	
PA_tika-s03_02t:146_19	yattha hoti, tattha avassaṃbhāvitaṃ dasseti. Tenāha bhagavā “ṭhitāva sā dhātū”ti.	1461	
PA_tika-s03_02t:146_20	Dvīhi padehi. Tiṭṭhantīti yassa vasena dhammānaṃ ṭhiti, sā idappaccayatā dhammaṭṭhitatā.	1462	
PA_tika-s03_02t:146_21	Dhammeti paccayuppanne dhamme. Niyameti viseseti. Hetugatavisesasamāyogo hi hetuphalassa	1462	
PA_tika-s03_02t:146_22	evaṃ dhammatāniyāmo evāti.	1462	
PA_tika-s03_02t:147_0	Aparo nayo – ṭhitāva sā dhātūti yāyaṃ jarāmaraṇassa idappaccayatā “jātipaccayā jarāmaraṇa”nti,	147	
PA_tika-s03_02t:147_1	esā dhātu esa sabhāvo. Tathāgatānaṃ uppādato pubbe uddhañca appaṭivijjhiyamāno, majjhe	147	
PA_tika-s03_02t:147_2	ca paṭivijjhiyamāno na tathāgatehi uppādito, atha kho sambhavantassa jarāmaraṇassa	147	
PA_tika-s03_02t:147_3	sabbakālaṃ jātipaccayato sambhavoti ṭhitāva sā dhātu, kevalaṃ pana sayambhuñāṇena	147	
PA_tika-s03_02t:147_4	abhisambujjhanato “ayaṃ dhammo tathāgatena abhisambuddho”ti pavedanato ca tathāgato	147	
PA_tika-s03_02t:147_5	“dhammasāmī”ti vuccati, na apubbassa uppādanato. Tena vuttaṃ “ṭhitāva sā dhātū”ti.	147	
PA_tika-s03_02t:147_6	Sā eva “jātipaccayā jarāmaraṇa”nti ettha vipallāsābhāvato evaṃ avabujjhamānassa etassa	147	
PA_tika-s03_02t:147_7	sabhāvassa, hetuno vā tatheva bhāvato ṭhitatāti dhammaṭṭhitatā, jāti vā jarāmaraṇassa	147	
PA_tika-s03_02t:147_8	uppādaṭṭhiti pavattaāyūhana-saṃyoga-palibodha-samudaya-hetupaccayaṭṭhitīti taduppādādibhāvenassā	147	
PA_tika-s03_02t:147_9	ṭhitatā “dhammaṭṭhitatā”ti phalaṃ pati sāmatthiyato hetumeva vadati. Dhārīyati paccayehīti	147	
PA_tika-s03_02t:147_10	vā dhammo, tiṭṭhati tattha tadāyattavuttitāya phalanti ṭhiti, dhammassa ṭhiti dhammaṭṭhiti.	1471	
PA_tika-s03_02t:147_11	Dhammoti vā kāraṇaṃ paccayabhāvena phalassa dhāraṇato, tassa ṭhiti sabhāvo, dhammato	1471	
PA_tika-s03_02t:147_12	ca añño sabhāvo natthīti dhammaṭṭhiti, paccayo. Tenāha “paccayapariggahe paññā dhammaṭṭhitiñāṇa”nti.	1471	
PA_tika-s03_02t:147_13	Dhammaṭṭhiti eva dhammaṭṭhitatā. Sā eva dhātu “jātipaccayā jarāmaraṇa”nti imassa	1471	
PA_tika-s03_02t:147_14	sabhāvassa, hetuno vā aññathattābhāvato, “na jātipaccayā jarāmaraṇa”nti viññāyamānassa	1471	
PA_tika-s03_02t:147_15	ca tabbhāvābhāvato niyāmatā vavatthitabhāvoti dhammaniyāmatā. Phalassa vā jarāmaraṇassa	1471	
PA_tika-s03_02t:147_16	jātiyā sati sambhavo dhamme hetumhi ṭhitatāti dhammaṭṭhitatā, asati asambhavo dhammaniyāmatāti	1471	
PA_tika-s03_02t:147_17	evaṃ phalena hetuṃ vibhāveti, taṃ “ṭhitāva sā dhātū”tiādinā vuttaṃ. Imesaṃ jarāmaraṇādīnaṃ	1471	
PA_tika-s03_02t:147_18	paccayatāsaṅkhātaṃ idappaccayataṃ abhisambujjhati paccakkhakaraṇena abhimukhaṃ bujjhati	1471	
PA_tika-s03_02t:147_19	yāthāvato paṭivijjhati, tato eva abhisameti abhimukhaṃ samāgacchati, ādito kathento	1471	
PA_tika-s03_02t:147_20	ācikkhati, uddisatīti attho. Tameva uddesaṃ pariyosāpento deseti. Yathāuddiṭṭhamattaṃ	1472	
PA_tika-s03_02t:147_21	niddisanavasena pakārehi ñāpento paññāpeti. Pakārehi eva patiṭṭhapento paṭṭhapeti.	1472	
PA_tika-s03_02t:147_22	Yathāniddiṭṭhaṃ paṭiniddesavasena vivarati vibhajati. Vivaṭañhi vibhattañca atthaṃ	1472	
PA_tika-s03_02t:147_23	hetūdāharaṇadassanehi pākaṭaṃ karonto uttānīkaroti. Uttānīkaronto tathā paccakkhabhūtaṃ	1472	
PA_tika-s03_02t:147_24	katvā nigamanavasena passathāti cāha.	1472	
PA_tika-s03_02t:148_0	Jātipaccayā jarāmaraṇantiādīsūti jātiādīnaṃ jarāmaraṇapaccayabhāvesu. Tehi tehi paccayehīti	148	
PA_tika-s03_02t:148_1	yāvatakehi paccayehi yaṃ phalaṃ uppajjamānārahaṃ, avikalehi teheva tassa uppatti,	148	
PA_tika-s03_02t:148_2	na ūnādhikehīti. Tenāha “anūnādhikehevā”ti. Yathā taṃ cakkhurūpālokamanasikārehi	148	
PA_tika-s03_02t:148_3	cakkhuviññāṇassa sambhavoti. Tena taṃtaṃphalanipphādane tassā paccayasāmaggiyā tappakāratā	148	
PA_tika-s03_02t:148_4	tathatāti vuttāti dasseti. Sāmagginti samodhānaṃ, samavāyanti attho. Asambhavābhāvatoti	148	
PA_tika-s03_02t:148_5	anuppajjanassa abhāvato. Tathāvidhapaccayasāmaggiyañhi satipi phalassa anuppajjane	148	
PA_tika-s03_02t:148_6	tassāvitathatā siyā. Aññadhammapaccayehīti aññassa phaladhammassa paccayehi. Aññadhammānuppattitoti	148	
PA_tika-s03_02t:148_7	tato aññassa phaladhammassa anuppajjanato. Na hi kadāci cakkhurūpālokamanasikārehi	148	
PA_tika-s03_02t:148_8	sotaviññāṇassa sambhavo atthi. Yadi siyā, tassā sāmaggiyā aññathatā nāma siyā, na	148	
PA_tika-s03_02t:148_9	cetaṃ atthīti “anaññathatā”ti vuttaṃ. Paccayatoti paccayabhāvato. Paccayasamūhatoti	148	
PA_tika-s03_02t:148_10	etthāpi eseva nayo. Idappaccayā eva idappaccayatāti tā-saddena padaṃ vaḍḍhitaṃ yathā	1481	
PA_tika-s03_02t:148_11	“devoyeva devatā”ti, idappaccayānaṃ samūho idappaccayatāti samūhattho tāsaddo yathā	1481	
PA_tika-s03_02t:148_12	“janānaṃ samūho janatā”ti imamatthaṃ sandhāyāha “lakkhaṇaṃ panettha saddasatthato veditabba”nti.	1481	
PA_tika-s03_02t:149_0	Na niccaṃ sassatanti aniccaṃ. Jarāmaraṇaṃ na aniccaṃ saṅkhārānaṃ vikārabhāvato anipphannattā,	149	
PA_tika-s03_02t:149_1	tathāpi “anicca”nti pariyāyena vuttaṃ. Esa nayo saṅkhatādīsupi. Samāgantvā kataṃ	149	
PA_tika-s03_02t:149_2	sahiteheva paccayehi nibbattetabbato yathāsabhāvaṃ samecca sambhuyya paccayehi katanti	149	
PA_tika-s03_02t:149_3	saṅkhataṃ. Paccayārahaṃ paccayaṃ paṭicca na vinā tena sahitasametameva uppannanti	149	
PA_tika-s03_02t:149_4	paṭiccasamuppannaṃ. Tenāha “paccaye nissāya uppanna”nti. Khayasabhāvanti bhijjanasabhāvaṃ.	149	
PA_tika-s03_02t:149_5	Vigacchanakasabhāvanti sakabhāvato apagacchanakasabhāvaṃ. Virajjanakasabhāvanti palujjanakasabhāvaṃ.	149	
PA_tika-s03_02t:149_6	Nirujjhanakasabhāvanti khaṇabhaṅgavasena pabhaṅgusabhāvaṃ. Vuttanayenāti jarāya vuttanayena.	149	
PA_tika-s03_02t:149_7	Janakappaccayānaṃ kammādīnaṃ. Kiccānubhāvakkhaṇeti ettha kiccānubhāvo nāma yathā	149	
PA_tika-s03_02t:149_8	pavattamāne paccaye tassa phalaṃ uppajjati, tathā pavatti, evaṃ santassa pavattanakkhaṇe.	149	
PA_tika-s03_02t:149_9	Idaṃ vuttaṃ hoti – yasmiṃ khaṇe paccayo attano phaluppādanaṃ pati byāvaṭo nāma hoti,	149	
PA_tika-s03_02t:149_10	imasmiṃ khaṇe ye dhammā rūpādayo upalabbhanti tato pubbe, pacchā ca anupalabbhamānā,	1491	
PA_tika-s03_02t:149_11	tesaṃ tato uppatti niddhārīyati, evaṃ jātiyāpi sā niddhāretabbā taṃkhaṇūpaladdhatoti.	1491	
PA_tika-s03_02t:149_12	Yadi evaṃ nippariyāyatova jātiyā kutoci uppatti siddhi, atha kasmā “ekena pariyāyenā”ti	1491	
PA_tika-s03_02t:149_13	vuttanti? Jāyamānadhammānaṃ vikārabhāvena upaladdhabbattā. Yadi nipphannadhammā viya	1491	
PA_tika-s03_02t:149_14	jāti upalabbheyya, nippariyāyatova tassā kutoci uppatti siyā, na cevaṃ upalabbhati,	1491	
PA_tika-s03_02t:149_15	atha kho anipphannattā vikārabhāvena upalabbhati. Tasmā “ekena pariyāyenettha aniccātiādīni	1491	
PA_tika-s03_02t:149_16	yujjantī”ti vuttaṃ. Na pana jarāmaraṇe, janakappaccayānaṃ kiccānubhāvakkhaṇe tassa	1491	
PA_tika-s03_02t:149_17	alabbhanato. Teneva “ettha ca aniccanti…pe… aniccaṃ nāma jāta”nti vuttaṃ.	1491	
PA_tika-s03_02t:150_0	Savipassanāyāti ettha saha-saddo appadhānabhāvadīpano “samakkhikaṃ, samakasa”ntiādīsu	150	
PA_tika-s03_02t:150_1	viya. Appadhānabhūtā hi vipassanā, yathābhūtadassanamaggapaññā pajānāti. “Purimaṃ	150	
PA_tika-s03_02t:150_2	anta”nti vuccamāne paccuppannabhāvassapi gahaṇaṃ siyāti “purimaṃ antaṃ atīta”nti	150	
PA_tika-s03_02t:150_3	vuttaṃ. Vijjamānatañca avijjamānatañcāti sassatāsaṅkaṃ nissāya “ahosiṃ nu kho ahamatītamaddhāna”nti	150	
PA_tika-s03_02t:150_4	atīte attano vijjamānataṃ, adhiccasamuppattiāsaṅkaṃ nissāya “yato pabhuti ahaṃ, tato	150	
PA_tika-s03_02t:150_5	pubbe na nu kho ahosi”nti atīte attano avijjamānatañca kaṅkhati. Kasmā? Vicikicchāya	150	
PA_tika-s03_02t:150_6	ākāradvayāvalambanato. Tassā pana atītavatthutāya gahitattā sassatādhiccasamuppattiākāranissitatā	150	
PA_tika-s03_02t:150_7	dassitā eva. Āsappanaparisappanapavattikaṃ katthacipi appaṭivattihetubhūtaṃ vicikicchaṃ	150	
PA_tika-s03_02t:150_8	kasmā uppādetīti na vicāretabbametanti dassento āha “kiṃkāraṇanti na vattabba”nti.	150	
PA_tika-s03_02t:150_9	Kāraṇaṃ vā vicikicchāya ayonisomanasikāro, tassa andhabālaputhujjanabhāvo, ariyānaṃ	150	
PA_tika-s03_02t:150_10	adassāvitā cāti daṭṭhabbaṃ. Jātiliṅgupapattiyoti khattiyabrāhmaṇādijātiṃ, gahaṭṭhapabbajitādiliṅgaṃ,	1501	
PA_tika-s03_02t:150_11	devamanussādiupapattiñca. Nissāyāti upādāya. Tasmiṃ kāle yaṃ santānaṃ majjhimaṃ pamāṇaṃ,	1501	
PA_tika-s03_02t:150_12	tena yutto pamāṇiko, tadabhāvato adhikabhāvato vā “appamāṇiko”ti veditabbo. Kecīti	1501	
PA_tika-s03_02t:150_13	sārasamāsācariyā. Te hi “kathaṃ nu kho”ti issarena vā brahmunā vā pubbakatena vā	1501	
PA_tika-s03_02t:150_14	ahetuto vā nibbattoti cintetīti vadanti. Ahetuto nibbattikaṅkhāpi hi hetuparāmasanamevāti.	1501	
PA_tika-s03_02t:150_15	Paramparanti pubbāparappavattiṃ. Addhānanti kālādhivacanaṃ, tañca bhummatthe upayogavacanaṃ	1501	
PA_tika-s03_02t:150_16	daṭṭhabbaṃ. Vijjamānatañca avijjamānatañcāti sassatāsaṅkaṃ nissāya “bhavissāmi nu	1501	
PA_tika-s03_02t:150_17	kho ahaṃ anāgatamaddhāna”nti anāgate attano vijjamānataṃ, ucchedāsaṅkaṃ nissāya “yasmiñca	1501	
PA_tika-s03_02t:150_18	attabhāve ucchedanakaṅkhā, tato paraṃ nu kho bhavissāmī”ti anāgate attano avijjamānatañca	1501	
PA_tika-s03_02t:150_19	kaṅkhatīti heṭṭhā vuttanayena yojetabbaṃ.	1501	
PA_tika-s03_02t:151_0	Paccuppannaṃ addhānanti addhāpaccuppannassa idhādhippetattā “paṭisandhimādiṃ katvā”tiādi	151	
PA_tika-s03_02t:151_1	vuttaṃ. “Idaṃ kathaṃ, idaṃ katha”nti pavattanato kathaṃkathā, vicikicchā, sā assa	151	
PA_tika-s03_02t:151_2	atthīti kathaṃkathī. Tenāha “vicikicchī”ti. Kā ettha cintā? Ummattako viya bālaputhujjanoti	151	
PA_tika-s03_02t:151_3	paṭikacceva vuttanti adhippāyo. Taṃ mahāmātāya puttaṃ. Muṇḍesunti muṇḍena anicchantaṃ	151	
PA_tika-s03_02t:151_4	jāgaraṇakāle na sakkāti suttaṃ muṇḍesuṃ kuladhammavasena yathā ekacce kulatāpasā.	151	
PA_tika-s03_02t:151_5	Rājabhayenāti ca vadanti. Sītibhūtanti idaṃ madhurakabhāvappattiyā kāraṇavacanaṃ.	151	
PA_tika-s03_02t:151_6	“Setabhūta”ntipi pāṭho, udake ciraṭṭhānena setabhāvaṃ pattanti attho.	151	
PA_tika-s03_02t:152_0	Attano khattiyabhāvaṃ kaṅkhati kaṇṇo viya sūtaputtasaññī, sūtaputtasaññīti sūriyadevaputtassa	152	
PA_tika-s03_02t:152_1	puttasaññī. Jātiyā vibhāviyamānāya “aha”nti tassa attano parāmasanaṃ sandhāyāha “evampi	152	
PA_tika-s03_02t:152_2	siyā kaṅkhā”ti. Manussāpi ca rājāno viyāti manussāpi ca keci ekacce rājāno viyāti	152	
PA_tika-s03_02t:152_3	adhippāyo. Vuttanayameva “saṇṭhānākāraṃ nissāyā”tiādinā. Etthāti “kathaṃ nu khosmī”ti	152	
PA_tika-s03_02t:152_4	pade. Abbhantare jīvoti paraparikappitaṃ antarattānaṃ vadati. Soḷasaṃsādīnanti ādi-saddena	152	
PA_tika-s03_02t:152_5	sarīraparimāṇaaṅguṭṭha-yavaparamāṇuparimāṇatādike saṅgaṇhāti. Sattapaññatti jīvavisayāti	152	
PA_tika-s03_02t:152_6	diṭṭhigatikānaṃ matimattaṃ, paramatthato pana sā attabhāvavisayāvāti āha “attabhāvassa	152	
PA_tika-s03_02t:152_7	āgatigatiṭṭhāna”nti. Yatāyaṃ āgato, yattha ca gamissati, taṃ ṭhānanti attho. Sotāpanno	152	
PA_tika-s03_02t:152_8	adhippeto vicikicchāpahānassa diṭṭhattā. Itarepi tayoti sakadāgāmīādayo avāritā eva.	152	
PA_tika-s03_02t:152_9	“Ayañca…pe… sudiṭṭhā”ti nippadesato saccasaṃpaṭivedhassa jotitattā.	152	
PA_tika-s03_02t:153	Paccayasuttavaṇṇanā niṭṭhitā.	15	
PA_tika-s03_02t:154	Āhāravaggavaṇṇanā niṭṭhitā.	15	
PA_tika-s03_02t:155	3. Dasabalavaggo	15	
PA_tika-s03_02t:156	1. Dasabalasuttavaṇṇanā	15	
PA_tika-s03_02t:157_0	21. Paṭhamaṃ dutiyasseva saṅkhepo paṭhamasutte saṅkhepavuttassa atthassa vitthāravasena	157	
PA_tika-s03_02t:157_1	dutiyasuttassa desitattā, tañca pana bhagavā paṭhamasuttaṃ saṅkhepato desesi, dutiyaṃ	157	
PA_tika-s03_02t:157_2	tato vitthārato. Paṭhamaṃ vā saṃkhittarucīnaṃ puggalānaṃ ajjhāsayena saṅkhepato desesi,	157	
PA_tika-s03_02t:157_3	dutiyaṃ pana attano ruciyā tato vitthārato. Sīhasamānavuttikā hi buddhā bhagavanto,	157	
PA_tika-s03_02t:157_4	te attano ruciyā kathentā attano thāmaṃ dassentāva kathenti, tasmā dutiyasuttavasena	157	
PA_tika-s03_02t:157_5	cettha atthavaṇṇanaṃ karissāma, tasmiṃ saṃvaṇṇite paṭhamaṃ saṃvaṇṇitameva hotīti adhippāyo.	157	
PA_tika-s03_02t:158	Dasabalasuttavaṇṇanā niṭṭhitā.	15	
PA_tika-s03_02t:159	2. Dutiyadasabalasuttavaṇṇanā	15	
PA_tika-s03_02t:160_0	22. Tatthāti dutiyasutte. Dasahi balehīti dasahi anaññasādhāraṇehi ñāṇabalehi, tāni	160	
PA_tika-s03_02t:160_1	tathāgatasseva balānīti tathāgatabalānīti vuccanti. Kāmañca tāni ekaccānaṃ sāvakānampi	160	
PA_tika-s03_02t:160_2	uppajjanti, yādisāni pana buddhānaṃ ṭhānāṭṭhānañāṇādīni uppajjanti, na tādisāni tadaññesaṃ	160	
PA_tika-s03_02t:160_3	kadācipi uppajjantīti. Hatthikulānusārenāti vakkhamānahatthikulānusārena. Kāḷāvakanti	160	
PA_tika-s03_02t:160_4	kulasaddāpekkhāya napuṃsakaniddeso. Esa nayo sesesupi. Pakatihatthikulanti giricaranadicaravanacarādippabhedā	160	
PA_tika-s03_02t:160_5	gocariyakāḷāvakanāmā sabbāpi balena pākatikā hatthijāti. Dasannaṃ purisānanti thāmamajjhimānaṃ	160	
PA_tika-s03_02t:160_6	dasannaṃ purisānaṃ. Ekassa tathāgatassa kāyabalanti ānetvā sambandho. Ekassāti ca	160	
PA_tika-s03_02t:160_7	tathā heṭṭhākathāyaṃ āgatattā desanāsotena vuttaṃ. Nārāyanasaṅghātabalanti ettha	160	
PA_tika-s03_02t:160_8	nārā vuccanti rasmiyo, tā bahū nānāvidhā ito uppajjantīti nārāyanaṃ, vajiraṃ, tasmā	160	
PA_tika-s03_02t:160_9	nārāyanasaṅghātabalanti vajirasaṅghātabalanti attho. Tathāgatassa kāyabalanti tathāgatassa	160	
PA_tika-s03_02t:160_10	pākatikakāyabalaṃ. Saṅgahaṃ na gacchati attano balābhāvato, tato evassa bāhirakatā	1601	
PA_tika-s03_02t:160_11	lāmakatā ca. Tadubhayaṃ panassa kāraṇena dassetuṃ “etañhi nissāyā”tiādi vuttaṃ. Aññanti	1601	
PA_tika-s03_02t:160_12	kāyabalato aññaṃ tato visuṃyeva. Dasasu ṭhānesu dasasu ñātabbaṭṭhānesu. Yāthāvapaṭivedhato	1601	
PA_tika-s03_02t:160_13	sayañca akampayaṃ, puggalañca taṃsamaṅgiṃ neyyesu adhibalaṃ karotīti āha “akampanaṭṭhena	1601	
PA_tika-s03_02t:160_14	upatthambhanaṭṭhena cā”ti.	1601	
PA_tika-s03_02t:161_0	Ṭhānañca ṭhānatoti kāraṇañca kāraṇato. Kāraṇañhi yasmā phalaṃ tiṭṭhati tadāyattavuttitāya	161	
PA_tika-s03_02t:161_1	uppajjati ceva pavattati ca, tasmā “ṭhāna”nti vuccati. Vipariyāyena aṭṭhānanti akāraṇaṃ	161	
PA_tika-s03_02t:161_2	veditabbaṃ. Tadubhayaṃ bhagavā yena ñāṇena ye ye dhammā yesaṃ yesaṃ dhammānaṃ hetū	161	
PA_tika-s03_02t:161_3	paccayā uppādāya, taṃ taṃ ṭhānaṃ, ye ye dhammā yesaṃ yesaṃ dhammānaṃ na hetū na paccayā	161	
PA_tika-s03_02t:161_4	uppādāya, taṃ taṃ aṭṭhānanti pajānāti. Taṃ sandhāyāha “ṭhānañca…pe… jānanaṃ eka”nti.	161	
PA_tika-s03_02t:161_5	Kammasamādānānanti kammaṃ samādiyitvā katānaṃ kusalākusalakammānaṃ, kammaññeva vā	161	
PA_tika-s03_02t:161_6	kammasamādānaṃ. Ṭhānaso hetusoti paccayato ca hetuto ca. Tattha gatiupadhikālapayogā	161	
PA_tika-s03_02t:161_7	vipākassa ṭhānaṃ, kammaṃ hetu. Sabbatthagāminīpaṭipadājānananti sabbagatigāminiyā	161	
PA_tika-s03_02t:161_8	agatigāminiyā ca paṭipadāya maggassa jānanaṃ, bahūsupi manussesu ekameva pāṇaṃ hanantesu	161	
PA_tika-s03_02t:161_9	“imassa cetanā nirayagāminī bhavissati, imassa tiracchānayonigāminī”ti iminā nayena	161	
PA_tika-s03_02t:161_10	ekavatthusmimpi kusalākusalacetanāsaṅkhātānaṃ paṭipattīnaṃ aviparītato sabhāvajānanaṃ.	1611	
PA_tika-s03_02t:161_11	Anekadhātunānādhātulokajānananti cakkhudhātuādīhi kāmadhātuādīhi vā bahudhātuno,	1611	
PA_tika-s03_02t:161_12	tāsaṃyeva dhātūnaṃ viparītatāya nānappakāradhātuno khandhāyatanadhātulokassa jānanaṃ.	1611	
PA_tika-s03_02t:161_13	Parasattānanti paresaṃ sattānaṃ. Nānādhimuttikatājānananti hīnādīhi adhimuttīhi nānādhimuttikabhāvassa	1611	
PA_tika-s03_02t:161_14	jānanaṃ. Tesaṃyevāti parasattānaṃyeva. Indriyaparopariyattajānananti saddhādīnaṃ	1611	
PA_tika-s03_02t:161_15	indriyānaṃ parabhāvassa aparabhāvassa vuddhiyā ceva hāniyā ca jānanaṃ. Jhānavimokkhasamādhisamāpattīnanti	1611	
PA_tika-s03_02t:161_16	paṭhamādīnaṃ catunnaṃ jhānānaṃ, “rūpī rūpāni passatī”tiādīnaṃ aṭṭhannaṃ vimokkhānaṃ,	1611	
PA_tika-s03_02t:161_17	savitakkasavicārādīnaṃ tiṇṇaṃ samādhīnaṃ, paṭhamajjhānasamāpattiādīnañca navannaṃ	1611	
PA_tika-s03_02t:161_18	anupubbasamāpattīnaṃ. Saṃkilesavodānavuṭṭhānajānananti hānabhāgiyassa, visesabhāgiyassa	1611	
PA_tika-s03_02t:161_19	“vodānampi vuṭṭhānaṃ, tamhā tamhā samādhimhā vuṭṭhānampi vuṭṭhāna”nti evaṃ vuttapaguṇajjhānassa	1611	
PA_tika-s03_02t:161_20	ceva bhavaṅgaphalasamāpattīnañca jānanaṃ. Heṭṭhimaṃ heṭṭhimañhi paguṇajjhānaṃ uparimassa	1612	
PA_tika-s03_02t:161_21	uparimassa padaṭṭhānaṃ hoti, tasmā vodānampi “vuṭṭhāna”nti vuccati. Bhavaṅgena pana	1612	
PA_tika-s03_02t:161_22	sabbajhānehi vuṭṭhānaṃ hoti. Phalasamāpattiyā nirodhasamāpattito vuṭṭhānameva sandhāya	1612	
PA_tika-s03_02t:161_23	“tamhā tamhā samādhimhā vuṭṭhāna”nti vuttaṃ. Pubbenivāsajānananti pubbenivāsānussatiñāṇena	1612	
PA_tika-s03_02t:161_24	nivuṭṭhakkhandhānaṃ jānanaṃ. Cutūpapātajānananti sattānaṃ cutiyā upapattiyā ca yāthāvato	1612	
PA_tika-s03_02t:161_25	jānanaṃ. Ayamettha saṅkhepo, vitthāro pana visuddhimagge vuttanayeneva veditabbo.	1612	
PA_tika-s03_02t:161_26	Āsavakkhayajānanaṃ āsavakkhayañāṇaṃ, maggañāṇanti attho. Yattha panetāni vitthārato	1612	
PA_tika-s03_02t:161_27	āgatāni saṃvaṇṇitāni, tāni dassento “abhidhamme panā”tiādimāha.	1612	
PA_tika-s03_02t:162_0	Byāmohabhayavasena saraṇapariyesanaṃ sārajjanaṃ sārado, byāmohabhayaṃ. Vigato sārado	162	
PA_tika-s03_02t:162_1	etassāti visārado, tassa bhāvo vesārajjaṃ. Taṃ pana ñāṇasampadaṃ pahānasampadaṃ desanāvisesasampadaṃ	162	
PA_tika-s03_02t:162_2	khemaṃ nissāya pavattaṃ catubbidhaṃ paccavekkhaṇāñāṇaṃ. Tenāha “catūsu ṭhānesū”tiādi.	162	
PA_tika-s03_02t:162_3	Catūsūti paraparikappitesu vatthūsu. Paraparikappitesu vā vatthumattesu codanākāraṇesu.	162	
PA_tika-s03_02t:162_4	Sammāsambuddhassa te paṭijānatoti “ahaṃ sammāsambuddho”ti evaṃ paṭijānantena tayā.	162	
PA_tika-s03_02t:162_5	Ime dhammāti “idaṃ pañcamaṃ ariyasaccaṃ, ayaṃ chaṭṭho upādānakkhandho, idaṃ terasamaṃ	162	
PA_tika-s03_02t:162_6	āyatana”nti veditabbā ime dhammā. Anabhisambuddhā appaṭividdhattāti.	162	
PA_tika-s03_02t:163_0	Tatrāti tasmiṃ anabhisambuddhadhammasaṅkhāte codanāvatthusmiṃ. Kocīti samaṇādīhi	163	
PA_tika-s03_02t:163_1	añño vā yo koci. Saha dhammenāti saha hetunā. “Dhammapaṭisambhidā”tiādīsu viya hetupariyāyo	163	
PA_tika-s03_02t:163_2	idha dhamma-saddo. Hetūti ca uppattisādhanahetu veditabbo, na kārako sampāpako vā.	163	
PA_tika-s03_02t:163_3	Nimittanti kāraṇaṃ, taṃ panettha codanāvatthumeva. Na samanupassāmi sammāsambuddhabhāvato.	163	
PA_tika-s03_02t:163_4	Khemappattoti akhemappattarūpāya codanāya anupaddavaṃ patto niccalabhāvappatto. Vesārajjappattoti	163	
PA_tika-s03_02t:163_5	visāradabhāvappatto. Sesesupi eseva nayo. Ayaṃ pana viseso – ime āsavāti kāmāsavādīsu	163	
PA_tika-s03_02t:163_6	ime nāma āsavā na parikkhīṇāti āsavakkhayavacanenettha sabbakilesappahānaṃ vuttaṃ.	163	
PA_tika-s03_02t:163_7	Na hi so kileso atthi, yo sabbaso āsavesu khīṇesu nappahīyeyya. Antarāyikāti antarāyakarā,	163	
PA_tika-s03_02t:163_8	saggavimokkhādhigamassa antarāyakarāti attho. Dhammo hi yo saṃkilesato niyyāti, so	163	
PA_tika-s03_02t:163_9	“niyyāniko”ti vutto. Dhamme niyyante taṃsamaṅgīpuggalo niyyānikoti voharito hotīti	163	
PA_tika-s03_02t:163_10	tassa paṭikkhipanto “so na niyyātī”ti āha. Kathaṃ pana desanādhammo niyyātīti vuccati?	1631	
PA_tika-s03_02t:163_11	Niyyānatthasamādhānato, so abhedopacārena “niyyātī”ti vutto. Atha vā “dhammo desito”ti	1631	
PA_tika-s03_02t:163_12	ariyadhammassa adhippetattā na koci virodho.	1631	
PA_tika-s03_02t:164_0	Usabhassa idanti āsabhaṃ, asantasanaṭṭhena āsabhaṃ viyāti āsabhaṃ, seṭṭhaṭṭhānaṃ	164	
PA_tika-s03_02t:164_1	sabbaññutaṃ. Āsabhaṭṭhānaṭṭhāyitāya āsabhā nāma pubbabuddhā. Sabbaññutapaṭijānanavasena	164	
PA_tika-s03_02t:164_2	abhimukhaṃ gacchanti, catasso vā parisā upasaṅkamantīti āsabhā. Catassopi hi parisā	164	
PA_tika-s03_02t:164_3	buddhābhimukhā evaṃ tiṭṭhanti, na tiṭṭhanti parammukhā. Idampīti “usabho”ti idampi	164	
PA_tika-s03_02t:164_4	padaṃ. Tassāti nisabhassa. Yesaṃ baluppādāvaṭṭhānānaṃ vasena usabhassa āsabhaṇṭhānaṃ	164	
PA_tika-s03_02t:164_5	icchitaṃ, tato sātisayānaṃ eva tesaṃ vasena āsabhaṇṭhānaṃ hotīti daṭṭhabbaṃ. Yaṃ	164	
PA_tika-s03_02t:164_6	kiñci loke upamaṃ nāma buddhaguṇānaṃ nidassanabhāvena vuccati, sabbaṃ taṃ nihīnameva.	164	
PA_tika-s03_02t:164_7	Tiṭṭhamāno cāti atiṭṭhantopi tiṭṭhamāno eva paṭijānāti nāma. Upagacchatīti anujānāti.	164	
PA_tika-s03_02t:165_0	Aṭṭha kho imāti idaṃ vesārajjañāṇassa baladassanaṃ. Yathā hi byattaṃ parisaṃ ajjhogāhetvā	165	
PA_tika-s03_02t:165_1	viññūnaṃ cittaṃ ārādhanasamatthāya kathāya dhammakathikassa chekabhāvo paññāyati,	165	
PA_tika-s03_02t:165_2	evaṃ imā aṭṭha parisā patvā satthu vesārajjañāṇassa balaṃ pākaṭaṃ hoti. Tena vuttaṃ	165	
PA_tika-s03_02t:165_3	“parisāsū”ti. Khattiyaparisāti khattiyānaṃ sannipatitānaṃ samūho. Esa nayo sabbattha.	165	
PA_tika-s03_02t:165_4	Māraparisāti mārakāyikānaṃ sannipatitānaṃ samūho. Mārasadisānaṃ mārānaṃ parisāti	165	
PA_tika-s03_02t:165_5	māraparisā. Sabbā cetā parisā uggaṭṭhānadassanavasena gahitā. Manussā hi “ettha rājā	165	
PA_tika-s03_02t:165_6	nisinno”ti vutte pakativacanampi vattuṃ na sakkonti, kacchehi sedā muccanti, evaṃ	165	
PA_tika-s03_02t:165_7	uggā khattiyaparisā, brāhmaṇā tīsu vedesu kusalā honti, gahapatayo nānāvohāresu ca	165	
PA_tika-s03_02t:165_8	akkharacintāya ca kusalā, samaṇā sakavādaparavādesu kusalā, tesaṃ majjhe dhammakathākathanaṃ	165	
PA_tika-s03_02t:165_9	nāma ativiya bhāriyaṃ. Devānaṃ uggabhāve vattabbameva natthi. Amanussoti hi vuttamatte	165	
PA_tika-s03_02t:165_10	manussānaṃ sakalasarīraṃ kampati, tesaṃ rūpaṃ disvāpi saddaṃ sutvāpi sattā visaññitāpi	1651	
PA_tika-s03_02t:165_11	honti. Evaṃ amanussaparisā uggā. Iti cetā parisā uggaṭṭhānadassanavasena vuttā. Kasmā	1651	
PA_tika-s03_02t:165_12	panettha yāmādiparisā na gahitāti? Bhusaṃ kāmābhigiddhatāya yonisomanasikāravirahato.	1651	
PA_tika-s03_02t:165_13	Yāmādayo hi uḷāruḷāre kāme paṭisevantā tatthābhigiddhatāya dhammassavanāya sabhāvena	1651	
PA_tika-s03_02t:165_14	cittampi na uppādenti, mahābodhisattānaṃ pana buddhānañca ānubhāvena ākaḍḍhiyamānā	1651	
PA_tika-s03_02t:165_15	kadāci nesaṃ payirupāsanādīni karonti tādise mahāsamaye. Teneva hi vimānavatthudesanāpi	1651	
PA_tika-s03_02t:165_16	taṃnimittā bahulā nāhosi. Seṭṭhanādanti kenaci appaṭihatabhāvena uttamanādaṃ. Abhītanādanti	1651	
PA_tika-s03_02t:165_17	vesārajjayogato kutoci nibbhayanādaṃ. Sīhanādasuttenāti khandhiyavagge āgatena sīhanādasuttena.	1651	
PA_tika-s03_02t:165_18	Sahanatoti khamanato. Hananatoti vidhamanato viddhaṃsanato. Yathā vātiādi “sīhanādasadisaṃ	1651	
PA_tika-s03_02t:165_19	vā nādaṃ nadatī”ti saṅkhepato vuttassa atthassa viññāpanaṃ.	1651	
PA_tika-s03_02t:166_0	Etanti “brahmacakka”nti etaṃ padaṃ. Paññāpabhāvitanti cirakālaparibhāvitāya pāramitāpaññāya	166	
PA_tika-s03_02t:166_1	vipassanāpaññāya ca uppāditaṃ. Karuṇāpabhāvitanti “kicchaṃ vatāyaṃ loko āpanno”tiādinayappavattāya	166	
PA_tika-s03_02t:166_2	mahākaruṇāya uppāditaṃ. Yathā abhinikkhamanato pabhuti mahābodhisattānaṃ ariyamaggādhigamanavirodhinī	166	
PA_tika-s03_02t:166_3	paṭipatti natthi, evaṃ tusitabhavanato niyatabhāvāpattito ca paṭṭhāyāti dutiyatatiyanayā	166	
PA_tika-s03_02t:166_4	ca gahitā. Phalakkhaṇeti aggaphalakkhaṇe. Paṭivedhaniṭṭhattā arahattamaggañāṇaṃ vajirūpamatāyeva	166	
PA_tika-s03_02t:166_5	sātisayo paṭivedhoti “phalakkhaṇe uppannaṃ nāmā”ti vuttaṃ. Tena paṭiladdhassapi desanāñāṇassa	166	
PA_tika-s03_02t:166_6	kiccanipphatti parassa bujjhanamattena hotīti “aññāsikoṇḍaññassa sotāpatti…pe… phalakkhaṇe	166	
PA_tika-s03_02t:166_7	pavattanaṃ nāmā”ti vuttaṃ. Tato paraṃ pana yāva parinibbānā desanāñāṇappavatti, tasseva	166	
PA_tika-s03_02t:166_8	pavattitassa dhammacakkassa ṭhānanti veditabbaṃ pavattitacakkassa cakkavattino cakkaratanassa	166	
PA_tika-s03_02t:166_9	ṭhānaṃ viya. Ubhayampīti pi-saddena lokiyadesanāñāṇassa itarena anaññasādhāraṇatāvasena	166	
PA_tika-s03_02t:166_10	samānataṃ sampiṇḍeti. Urasi jātatāya uraso sambhūtanti orasaṃ ñāṇaṃ.	1661	
PA_tika-s03_02t:167_0	Iti rūpanti ettha iti-saddo anavasesato rūpassa sarūpanidassanatthoti tassa “idaṃ	167	
PA_tika-s03_02t:167_1	rūpa”nti etena sādhāraṇato ca sarūpanidassanamāha. Ettakaṃ rūpanti etena anavasesato	167	
PA_tika-s03_02t:167_2	“ito uddhaṃ rūpaṃ natthī”ti nimittassa aññassa abhāvaṃ. Idāni tamatthaṃ vitthārato	167	
PA_tika-s03_02t:167_3	dassetuṃ “ruppanasabhāvañcevā”tiādi vuttaṃ. Tattha ruppanaṃ sītādivirodhipaccayasamavāye	167	
PA_tika-s03_02t:167_4	visadisuppatti. Ādi-saddena ajjhattikabāhirādibhedaṃ saṅgaṇhāti. Lakkhaṇa…pe… vasenāti	167	
PA_tika-s03_02t:167_5	kakkhaḷattādilakkhaṇavasena sandhāraṇādirasavasena sampaṭicchanādipaccupaṭṭhānavasena	167	
PA_tika-s03_02t:167_6	bhūtattayādipadaṭṭhānavasena ca. Evaṃ pariggahitassāti evaṃ sādhāraṇato ca lakkhaṇādito	167	
PA_tika-s03_02t:167_7	ca pariggahitassa. Avijjāsamudayāti avijjāya uppādā, atthibhāvāti attho. Nirodhavirodhī	167	
PA_tika-s03_02t:167_8	hi atthibhāvo hoti, tasmā nirodhe asati atthibhāvo hoti, tasmā purimabhave siddhāya	167	
PA_tika-s03_02t:167_9	avijjāya sati imasmiṃ bhave rūpassa samudayo rūpassa uppādo hotīti attho. Taṇhāsamudayā	167	
PA_tika-s03_02t:167_10	kammasamudayāti etthāpi eseva nayo. Avijjādīhi ca tīhi atītakālikattā tesaṃ sahakārīkāraṇabhūtaṃ	1671	
PA_tika-s03_02t:167_11	upādānampi gahitamevāti veditabbaṃ. Pavattipaccayesu kabaḷīkāraāhārassa balavatāya,	1671	
PA_tika-s03_02t:167_12	so eva gahito, “āhārasamudayā”ti pana gahitena pavattipaccayatāmattena utucittānipi	1671	
PA_tika-s03_02t:167_13	gahitāneva hontīti dvādasasamuṭṭhānikaṃ rūpassa paccayato dassanampi bhavitabbamevāti	1671	
PA_tika-s03_02t:167_14	daṭṭhabbaṃ. Nibbattilakkhaṇantiādinā kālavasena udayadassanamāha. Tattha bhūtavasena	1671	
PA_tika-s03_02t:167_15	magge udayaṃ passitvā ṭhito idha santativasena anukkamena khaṇavasena passati. Avijjānirodhā	1671	
PA_tika-s03_02t:167_16	rūpanirodhoti aggamaggañāṇena avijjāya anuppādanirodhato anāgatassa anuppādanirodho	1671	
PA_tika-s03_02t:167_17	hoti paccayābhāve abhāvato. Paccayanirodhenāti avijjāsaṅkhātassa paccayassa nirodhabhāvena.	1671	
PA_tika-s03_02t:167_18	Taṇhānirodhāti etthāpi eseva nayo. Āhāranirodhāti pavattipaccayassa kabaḷīkārāhārassa	1671	
PA_tika-s03_02t:167_19	abhāvā. Rūpanirodhāti taṃsamuṭṭhānarūpassa abhāvo hoti. Sesaṃ heṭṭhā vuttanayānusārena	1671	
PA_tika-s03_02t:167_20	veditabbaṃ. Vipariṇāmalakkhaṇanti bhavakālavasena hetudvayadassanaṃ. Tasmā taṃ padaṭṭhānavasena	1672	
PA_tika-s03_02t:167_21	pageva passitvā ṭhito idha santativasena disvā anukkamena khaṇavasena passati.	1672	
PA_tika-s03_02t:168_0	Iti vedanātiādīsupi vuttanayena attho veditabbo. Sukhādibhedanti sukhadukkhaadukkhamasukhādivibhāgaṃ.	168	
PA_tika-s03_02t:168_1	Rūpasaññādibhedanti rūpasaññā, sadda… gandha… rasa… phoṭṭhabba … dhammasaññādivibhāgaṃ.	168	
PA_tika-s03_02t:168_2	Phassādibhedanti phassacetanāmanasikārādivibhāgaṃ. Lakkhaṇa…pe… vasenāti iṭṭhānubhavanalakkhaṇādilakkhaṇavasena	168	
PA_tika-s03_02t:168_3	iṭṭhākārasambhogarasādirasavasena kāyikaassādādipaccupaṭṭhānavasena iṭṭhārammaṇādipadaṭṭhānavasena.	168	
PA_tika-s03_02t:168_4	“Phuṭṭho vedeti, phuṭṭho sañjānāti, phuṭṭho cetetī”ti vacanato tīsu vedanādīsu khandhesu	168	
PA_tika-s03_02t:168_5	phassasamudayāti vattabbaṃ. Viññāṇappaccayā nāmarūpa”nti vacanato viññāṇakkhandhe	168	
PA_tika-s03_02t:168_6	nāmarūpasamudayāti vattabbaṃ. Tesaṃyeva vasenāti “avijjānirodho vedanānirodho”tiādinā	168	
PA_tika-s03_02t:168_7	tesaṃyeva avijjādīnaṃ vasena yojetabbaṃ.	168	
PA_tika-s03_02t:169_0	Upādānakkhandhānaṃ samudayatthaṅgamavasena titthiyānaṃ avisayopi sappadeso sīhanādo	169	
PA_tika-s03_02t:169_1	dassito. Idāni nippadeso anulomapaṭilomavasena saṅkhepato vitthārato paccayākāravisayo	169	
PA_tika-s03_02t:169_2	anaññasādhāraṇo dassīyatīti āha, “ayampi aparo sīhanādo”ti. Tassāti “imasmiṃ satī”tiādinā	169	
PA_tika-s03_02t:169_3	saṅkhepato vuttapaṭiccasamuppādapāḷiyā. Ettha ca “imasmiṃ sati idaṃ hoti, imassa	169	
PA_tika-s03_02t:169_4	nirodhā idaṃ nirujhtī”ti avijjādīnaṃ bhāve saṅkhārādīnaṃ bhāvassa, avijjādīnaṃ nirodhe	169	
PA_tika-s03_02t:169_5	saṅkhārādīnaṃ nirodhassa kathanena purimasmiṃ paccayalakkhaṇe niyamo dassito “imasmiṃ	169	
PA_tika-s03_02t:169_6	sati eva, nāsati, imassa uppādā eva, nānuppādā, nirodhā eva, nānirodhā”ti. Tenedaṃ	169	
PA_tika-s03_02t:169_7	lakkhaṇaṃ antogadhaniyamaṃ idha paṭiccasamuppādassa vuttanti daṭṭhabbaṃ. Nirodhoti	169	
PA_tika-s03_02t:169_8	ca avijjādīnaṃ virāgā vigamena āyatiṃ anuppādo appavatti. Tathā hi vuttaṃ “avijjāya	169	
PA_tika-s03_02t:169_9	tveva asesavirāganirodhā”tiādi. Nirodhavirodhī ca uppādo, yena so uppādanirodhavibhāgena	169	
PA_tika-s03_02t:169_10	vutto “imassa nirodhā idaṃ nirujjhatī”ti. Tenetaṃ dasseti “asati nirodhe uppādo nāma,	1691	
PA_tika-s03_02t:169_11	so cettha atthibhāvoti vuccatī”ti. “Imasmiṃ sati idaṃ hotī”ti idameva hi lakkhaṇaṃ.	1691	
PA_tika-s03_02t:169_12	Pariyāyantarena “imassa uppādā idaṃ uppajjatī”ti vadantena parena purimaṃ visesitaṃ	1691	
PA_tika-s03_02t:169_13	hoti. Tasmā na vattamānaṃyeva sandhāya “imasmiṃ satī”ti vuttaṃ, atha kho maggena	1691	
PA_tika-s03_02t:169_14	anirujjhanasabhāvañcāti viññāyati. Yasmā ca “imasmiṃ asati idaṃ na hoti, imassa nirodhā	1691	
PA_tika-s03_02t:169_15	idaṃ nirujjhatī”ti dvidhāpi uddiṭṭhassa lakkhaṇassa niddesaṃ vadantena bhagavatā	1691	
PA_tika-s03_02t:169_16	“avijjāya tveva asesavirāganirodhā saṅkhāranirodho”tiādinā nirodhova vutto, tasmā	1691	
PA_tika-s03_02t:169_17	natthibhāvopi nirodho evāti natthibhāvaviruddho atthibhāvo anirodhoti dassitaṃ hoti.	1691	
PA_tika-s03_02t:169_18	Tena anirodhasaṅkhātena atthibhāvena uppādaṃ viseseti. Tato idha na kevalaṃ atthibhāvamattaṃ	1691	
PA_tika-s03_02t:169_19	uppādoti attho adhippeto, atha kho anirodhasaṅkhāto atthibhāvo cāti ayamattho vibhāvito	1691	
PA_tika-s03_02t:169_20	hoti. Evametaṃ lakkhaṇadvayavacanaṃ aññamaññaṃ visesanavisesitabbabhāvena sātthakanti	1692	
PA_tika-s03_02t:169_21	veditabbaṃ. Ko panāyaṃ anirodho nāma, yo “atthibhāvo, uppādo”ti ca vuttoti? Appahīnabhāvo	1692	
PA_tika-s03_02t:169_22	ca anibbattitaphalabhāvena phaluppādanārahatā cāti ayamettha saṅkhepo. Vitthāro pana	1692	
PA_tika-s03_02t:169_23	paramatthadīpaniyaṃ udānaṭṭhakathāyaṃ. Vuttanayena veditabbo.	1692	
PA_tika-s03_02t:170_0	Pañcakkhandhavibhajanādivasenāti pañcannaṃ upādānakkhandhānaṃ dvādasapadikassa paccayākārassa	170	
PA_tika-s03_02t:170_1	vibhajanavasena. Imasmiñhi dasabalasutte dhammassa desitākāro pañcakkhandhapaccayākāramatto.	170	
PA_tika-s03_02t:170_2	Tenāha “pañcakkhandhapaccayākāradhammo”ti. Ācariyamuṭṭhiyā akaraṇena vibhūto, so	170	
PA_tika-s03_02t:170_3	pana atthato ca saddato ca pihito heṭṭhāmukhajāto vā na hotīti āha “anikujjito”ti.	170	
PA_tika-s03_02t:170_4	Vivaṭoti vibhāvito. Tenāha “vivaritvā ṭhapito”ti. Pakāsitoti ñāṇobhāsena obhāsito	170	
PA_tika-s03_02t:170_5	ādīpitoti āha “dīpito jotito”ti. Tattha tattha chinnabhinnaṭṭhāne. Sibbitagaṇṭhitanti	170	
PA_tika-s03_02t:170_6	vākaṃ gahetvā sibbitaṃ, sibbituṃ asakkuṇeyyaṭṭhāne vākena gaṇṭhitañca. Chinnapilotikābhāvena	170	
PA_tika-s03_02t:170_7	vigatapilotiko dhammo, tassa chinnapilotikassa paṭilomatā chinnabhinnatābhāvenāti	170	
PA_tika-s03_02t:170_8	dassento “na hetthā”tiādimāha. Nivāsanapārupanaṃ pariggahaṇaṃ. Sayaṃ paṭibhānaṃ kappetvā.	170	
PA_tika-s03_02t:170_9	Vaḍḍhentā attano samayaṃ. Samaṇakacavaranti samaṇavesadhāraṇavasena samaṇapaṭirūpatāya	170	
PA_tika-s03_02t:170_10	samaṇānaṃ kacavarabhūtaṃ. Attano rūpapavattiyā karaṇḍaṃ kucchitaṃ dhuttaṃ vāti pavattetīti	1701	
PA_tika-s03_02t:170_11	kāraṇḍavo, dussīlo. Taṃ kāraṇḍavaṃ. Niddhamathāti nīharatha. Kasambunti samaṇakasaṭaṃ.	1701	
PA_tika-s03_02t:170_12	Apakassathāti apakaḍḍhatha nanti attho. Palāpeti palāpasadise. Tathā hi taṇḍulasārarahito	1701	
PA_tika-s03_02t:170_13	dhaññapaṭirūpako thusamattako palāpoti vuccati, evaṃ sīlādisārarahito samaṇapaṭirūpako	1701	
PA_tika-s03_02t:170_14	palāpo viyāti palāpo, dussīlo. Te palāpe. Vāhethāti apanetha. Patissatāti bāḷhasatitāya patissatā hothāti.	1701	
PA_tika-s03_02t:171_0	Saddhāya pabbajitenāti rājūpaddavādīhi anupaddutena “evañhi taṃ otiṇṇaṃ jātiādisaṃsārabhayaṃ	171	
PA_tika-s03_02t:171_1	vijinissāmī”ti vaṭṭanissaraṇatthaṃ āgatāya saddhāya vasena pabbajitena. Ācārakulaputtoti	171	
PA_tika-s03_02t:171_2	ācārena abhijāto. Tenāha “yato kutocī”tiādi. Jātikulaputtoti jātisampattiyā abhijāto.	171	
PA_tika-s03_02t:171_3	Viññuppasatthāni aṅgāni sammāpadhāniyaṅgabhāvena, kāye ca jīvite ca nirapekkhabhāvena	171	
PA_tika-s03_02t:171_4	vīriyaṃ ārabhantassa tathāpavattavīriyavasena “taco ekaṃ aṅga”nti vuttaṃ. Esa nayo	171	
PA_tika-s03_02t:171_5	sesesupi. Navasu ṭhānesu samādhātabbanti “kālavasena pañcasu, iriyāpathavasena catūsū”ti	171	
PA_tika-s03_02t:171_6	evaṃ navasu ṭhānesu vīriyaṃ samādhātabbaṃ pavattetabbaṃ.	171	
PA_tika-s03_02t:172_0	So dukkhaṃ viharatīti kusītapuggalo niyyānikasāsane vīriyārambhassa akaraṇena sāmaññatthassa	172	
PA_tika-s03_02t:172_1	anuppattiyā dukkhaṃ viharati. Sakaṃ vā atthaṃ sadatthaṃ ka-kārassa da-kāraṃ katvā.	172	
PA_tika-s03_02t:172_2	Kusītassa atthaparihāyanaṃ mūlato paṭṭhāya dassetuṃ “cha dvārānī”tiādi vuttaṃ. Nisajjāvasena	172	
PA_tika-s03_02t:172_3	pīṭhamaddanato pīṭhamaddano, nirassanavacanaṃ tassa, kassacipatthassa adhāraṇato	172	
PA_tika-s03_02t:172_4	kevalaṃ pīṭhabhārabhūtoti adhippāyo. Aññattha pana “makhamaddano”ti vuccati, tattha	172	
PA_tika-s03_02t:172_5	dānamicchāya paresaṃ makhaṃ passantoti attho. Laṇḍapūrakoti kucchipūraṃ bhuñjitvā vaccakuṭipūrako.	172	
PA_tika-s03_02t:173_0	“Āraddhavīriyo”tiādīsu “kusīto puggalo”ti ettha vuttavipariyāyena attho veditabbo,	173	
PA_tika-s03_02t:173_1	āsīsāya vasena thomito. Āraddhavīriyeti paggahitavīriye. Pahitatteti nibbānaṃ patipesitacitte.	173	
PA_tika-s03_02t:173_2	Etena sāvakānaṃ sammāpaṭipattiṃ satthuvandanānisaṃsañca dassesi.	173	
PA_tika-s03_02t:174_0	Hīnenāti vaṭṭanissitena dhammena. Tenāha “hīnāya saddhāyā”tiādi. Aggenāti seṭṭhena	174	
PA_tika-s03_02t:174_1	vivaṭṭanissitena dhammena, īsakampi katakālusiyavigataṭṭhena maṇḍaṭṭhena ca pasannampi	174	
PA_tika-s03_02t:174_2	surādi na pātabbaṃ. Sāsananti pariyattipaṭipattipaṭivedhalakkhaṇaṃ sāsanaṃ. Pasannaṃ	174	
PA_tika-s03_02t:174_3	vigatadosamalattā pasādaniyattā ca. Pātabbañca pattena viya sukhena paribhuñjitabbato	174	
PA_tika-s03_02t:174_4	duccaritasabbakilesakasāvamalapaṅkadosarahitattā ca.	174	
PA_tika-s03_02t:175_0	Maṇḍabhūtā bodhipakkhiyadhammadesanāpi desanāmaṇḍo. Tassa ekasseva pana desanāmaṇḍassa	175	
PA_tika-s03_02t:175_1	paṭiggāhakā suppaṭipannā dosarahitā catasso parisā paṭiggahamaṇḍo. Maggabrahmacariyaṃ	175	
PA_tika-s03_02t:175_2	taggatikattā sakalopi bodhipakkhiyadhammarāsi brahmacariyamaṇḍo. Tenāha “katamo desanāmaṇḍo”tiādi.	175	
PA_tika-s03_02t:175_3	Tattha viññātāroti saccānaṃ abhisametāvino. Tathā hi ādito “catunnaṃ ariyasaccānaṃ	175	
PA_tika-s03_02t:175_4	ācikkhaṇā”tiādi vuttaṃ. Pubbabhāge “atthi ayaṃ loko”tiādinā idhalokaparalokagatasammosavigamena	175	
PA_tika-s03_02t:175_5	pavatto adhimokkhova adhimokkhamaṇḍo. Chaḍḍetvā samucchedavasena vijahitvā. Catubhūmakassa	175	
PA_tika-s03_02t:175_6	saddhindriyassa adhimokkhamaṇḍena maṇḍabhūtaṃ adhimokkhaṃ. Ādi-saddena “paggahamaṇḍo	175	
PA_tika-s03_02t:175_7	vīriyindriyaṃ kosajjakasaṭa”ntiādiṃ pāḷisesaṃ saṅgaṇhāti. Etthāti etasmiṃ sāsane,	175	
PA_tika-s03_02t:175_8	“maṇḍasmi”nti vā vacane. Kāraṇavacanaṃ, tena “satthā sammukhībhūto”ti sammukhabhāvanāyogo	175	
PA_tika-s03_02t:175_9	nirāsaṅkaphalāvahoti dasseti. Tenāha “asammukhā”tiādi. Pamāṇanti anurūpaṃ bhesajjassa	175	
PA_tika-s03_02t:175_10	pamāṇaṃ. Uggamananti bhesajjassa vamanaṃ virecanaṃ, tassa vā vasena dosadhātūnaṃ	1751	
PA_tika-s03_02t:175_11	vamanaṃ virecanaṃ. Evamevāti yathā bhesajjamaṇḍaṃ vejjasammukhā nirāsaṅkā pivanti,	1751	
PA_tika-s03_02t:175_12	evameva “satthā sammukhībhūto”ti nirāsaṅkā vīriyaṃ katvā, maṇḍapeyya sāsanaṃ pivathāti	1751	
PA_tika-s03_02t:175_13	yojanā. Abhiññāsamāpattipaṭilābhena sānisaṃsā. Maggaphalādhigamanena savaḍḍhi. Paratthanti	1751	
PA_tika-s03_02t:175_14	attano diṭṭhānugatiāpattiyā, tathā sammāpaṭipajjantānaṃ paresaṃ atthanti evamettha attho daṭṭhabbo.	1751	
PA_tika-s03_02t:176	Dutiyadasabalasuttavaṇṇanā niṭṭhitā.	17	
PA_tika-s03_02t:177	3. Upanisasuttavaṇṇanā	17	
PA_tika-s03_02t:178_0	23. Jānato passatoti ettha dassanaṃ paññācakkhunāva dassanaṃ adhippetaṃ, na maṃsacakkhunāti	178	
PA_tika-s03_02t:178_1	āha “dvepi padāni ekatthānī”ti. Evaṃ santepīti padadvayassa ekatthattepi ñāṇalakkhaṇañāṇappabhāvavisayasssa	178	
PA_tika-s03_02t:178_2	tathādassanabhāvāvirodhanāti attho. Tenāha “jānanalakkhaṇañhi ñāṇa”ntiādi. Ñāṇappabhāvanti	178	
PA_tika-s03_02t:178_3	ñāṇānubhāvena ñāṇakiccavisayobhāsanti attho. Tenāha “ñāṇena vivaṭṭe dhamme passatī”ti.	178	
PA_tika-s03_02t:178_4	Jānato passatoti ca jānanadassanamukhena puggalādhiṭṭhānā desanā pavattāti āha –	178	
PA_tika-s03_02t:178_5	“ñāṇalakkhaṇaṃ upādāyā”tiādi. Jānatoti vā pubbabhāgañāṇena jānato, aparabhāgena ñāṇena	178	
PA_tika-s03_02t:178_6	passato. Jānatoti vā vatvā na jānanaṃ anussavākāraparivitakkamattavasena idhādhippetaṃ,	178	
PA_tika-s03_02t:178_7	atha kho rūpāni viya cakkhuviññāṇena rūpādīni tesañca samudayādike paccakkhe katvā	178	
PA_tika-s03_02t:178_8	dassananti vibhāvetuṃ “passato”ti vuttanti evaṃ vā ettha attho.	178	
PA_tika-s03_02t:179_0	Āsavānaṃ khayanti āsavānaṃ accantappahānaṃ. So pana tesaṃ anuppādanirodho sabbena	179	
PA_tika-s03_02t:179_1	sabbaṃ abhāvo evāti āha “asamuppādo khīṇākāro natthibhāvo”ti. Āsavakkhayasaddassa	179	
PA_tika-s03_02t:179_2	khīṇākārādīsu āgataṭṭhānaṃ dassetuṃ “āsavānaṃ khayā”tiādi vuttaṃ. Ujumaggānusārinoti	179	
PA_tika-s03_02t:179_3	kilesavaṅkakāyavaṅkādīnaṃ pahānena ujubhūte savipassanāheṭṭhimamaggadhamme anussarantassa.	179	
PA_tika-s03_02t:179_4	Yadeva hissa parikkhīṇaṃ. Khayasmiṃ paṭhamaṃ ñāṇaṃ “tato aññā anantarā”ti khayasaṅkhāte	179	
PA_tika-s03_02t:179_5	aggamagge tappariyāpannameva ñāṇaṃ paṭhamaṃ uppajjati, tadanantaraṃ pana aññā arahattanti.	179	
PA_tika-s03_02t:179_6	Yadipi gāthāya “khayasmiṃ”icceva vuttaṃ, samucchedavasena pana “āsave khīṇe maggo	179	
PA_tika-s03_02t:179_7	khayo”ti vuccatīti āha “maggo āsavakkhayoti vutto”ti. Samaṇoti samitapāpo adhippeto,	179	
PA_tika-s03_02t:179_8	so pana khīṇāsavo hotīti. “Āsavānaṃ khayā”ti idha phalaṃ, pariyāyena pana āsavakkhayo	179	
PA_tika-s03_02t:179_9	maggo, tena pattabbato phalaṃ. Eteneva nibbānassapi āsavakkhayabhāvo vuttoti veditabbo.	179	
PA_tika-s03_02t:180_0	Jānato eva passato evāti evamettha niyamo icchito, na aññathā visesābhāvato aniṭṭhāpannovāti	180	
PA_tika-s03_02t:180_1	tassa niyamassa phalaṃ dassetuṃ “no ajānato no apassato”ti vuttanti āha “yo pana	180	
PA_tika-s03_02t:180_2	na jānāti, na passati, tassa no vadāmīti attho”ti. Iminā khandhānaṃ pariññā āsavakkhayassa	180	
PA_tika-s03_02t:180_3	ekantikakāraṇanti dasseti. Etenāti “no ajānato, no apassato”ti etena vacanena. Te	180	
PA_tika-s03_02t:180_4	paṭikkhittāti ke pana teti? “Bāle ca paṇḍite ca sandhāvitvā saṃsaritvā dukkhassantaṃ	180	
PA_tika-s03_02t:180_5	karissanti ahetū appaccayā sattā visujjhantī”ti evamādivādā. Tesu keci abhijātisaṅkantimattena	180	
PA_tika-s03_02t:180_6	saṃsārasuddhiṃ paṭijānanti, aññe issarapajāpatikāraṇādivasena. Tayidaṃ sabbaṃ saṃsārādīhīti	180	
PA_tika-s03_02t:180_7	ettheva saṅgahitanti daṭṭhabbaṃ. Purimena padadvayenāti “jānato passato”ti iminā	180	
PA_tika-s03_02t:180_8	padadvayena. Upāyo vutto “āsavakkhayā”ti adhikārato. Imināti “no ajānato, no apassato”ti	180	
PA_tika-s03_02t:180_9	iminā padadvayena. Anupāyo hoti esa āsavānaṃ khayassa, yadidaṃ pañcannaṃ khandhānaṃ	180	
PA_tika-s03_02t:180_10	apariññāti “jānato passato”ti imināva aniyamavacanena anupāyapaṭisedhopi atthato	1801	
PA_tika-s03_02t:180_11	bodhito hotīti. Tameva hi atthato bodhitabhāvaṃ vibhāvetuṃ evaṃ saṃvaṇṇanā katāti daṭṭhabbaṃ.	1801	
PA_tika-s03_02t:181_0	Dabbajātikoti dabbarūpo. So hi “drabyo”ti vuccati “drabyaṃ vinassati nādrabya”ntiādīsu.	181	
PA_tika-s03_02t:181_1	Dabbajātiko vā sārasabhāvo, sāruppasīlācāroti attho. Yathāha “na kho dabba dabbā	181	
PA_tika-s03_02t:181_2	evaṃ nibbeṭhentī”ti. Vattasīse ṭhatvāti vattaṃ uttamaṃ dhuraṃ katvā. Yo hi parisuddhājīvo	181	
PA_tika-s03_02t:181_3	kātuṃ ajānantānaṃ sabrahmacārīnaṃ attano vā vassavātādipaṭibāhanatthaṃ chattādīni	181	
PA_tika-s03_02t:181_4	karoti, so vattasīse ṭhatvā karoti nāma. Padaṭṭhānaṃ na hotīti na vattabbaṃ nāthakaraṇadhammabhāvena	181	
PA_tika-s03_02t:181_5	maggaphalādhigamassa upanissayabhāvato. Vuttañhi “yāni tāni sabrahmacārīnaṃ uccāvacāni	181	
PA_tika-s03_02t:181_6	kiccakaraṇīyāni, tattha dakkho hotī”tiādi. Evaṃ jānatoti evaṃ vejjakammādīnaṃ jānanahetu	181	
PA_tika-s03_02t:181_7	micchājīvapaccayā kāmāsavādayo āsavā vaḍḍhantiyeva, na pahīyanti. “Evaṃ kho…pe… āsavānaṃ	181	
PA_tika-s03_02t:181_8	khayo hotī”ti imāya pāḷiyā arahattasseva gahaṇaṃ yuttaṃ phalaggahaṇena hetuno avuttasiddhattā.	181	
PA_tika-s03_02t:181_9	Tenāha “āsavānaṃ khayante jātattā”ti.	181	
PA_tika-s03_02t:182_0	Āgamanaṃ āgamo, taṃ āvahatīti āgamanīyā, pubbabhāgapaṭipadā. Khayasminti bhāvenabhāvalakkhaṇe	182	
PA_tika-s03_02t:182_1	bhummaṃ, khayeti pana visaye. Tenāha “āsavakkhayasaṅkhāte”ti. Upanisīdati phalaṃ	182	
PA_tika-s03_02t:182_2	etthāti kāraṇaṃ upanisā. Arahattaphalavimutti ukkaṭṭhaniddesato. Sāti vimutti. Assāti	182	
PA_tika-s03_02t:182_3	paccavekkhaṇañāṇassa. Manasmiṃ vivaṭṭanissite pana anantarūpanissayāpi paccayā sambhavantīti	182	
PA_tika-s03_02t:182_4	“labbhamānavasena paccayabhāvo veditabbo”ti vuttaṃ.	182	
PA_tika-s03_02t:183_0	Virajjati asesasaṅkhārato etenāti virāgo, maggo. Nibbindati etāyāti nibbidā, balavavipassanā.	183	
PA_tika-s03_02t:183_1	Tenāha “etenā”tiādi. Paṭisaṅkhānupassanāpi muccitukamyatāpakkhikā evāti adhippāyena	183	
PA_tika-s03_02t:183_2	“catunnaṃ ñāṇānaṃ adhivacana”nti vuttaṃ. “Yāva maggāmaggañāṇadassanavisuddhi, tāva	183	
PA_tika-s03_02t:183_3	taruṇavipassanā”ti hi vacanato upakkilesavimuttaudayabbayañāṇato paraṃ balavavipassanā.	183	
PA_tika-s03_02t:183_4	Rūpārūpadhammānaṃ visesabhūto sāmaññabhūto ca yo yo sabhāvo yathāsabhāvo, tassa jānanaṃ	183	
PA_tika-s03_02t:183_5	yathāsabhāvajānanaṃ. Tadeva dassanaṃ. Paccakkhakaraṇatthena ñātapariññā tīraṇapariññā	183	
PA_tika-s03_02t:183_6	ca gahitā hoti. Tenāha “taruṇavipassana”ntiādi. Saṅkhāraparicchedeñāṇanti nāmarūpapariggahañāṇaṃ	183	
PA_tika-s03_02t:183_7	vadati. Kaṅkhāvitaraṇaṃ paccayapariggaho dhammaṭṭhitiñāṇantipi vuccati. Nayavipassanādikaṃ	183	
PA_tika-s03_02t:183_8	anupassanāñāṇaṃ sammasanaṃ. Maggāmaggeñāṇanti maggāmaggaṃ vavatthapetvā ṭhitaṃ ñāṇaṃ.	183	
PA_tika-s03_02t:183_9	So hi pādakajjhānasamādhi taruṇavipassanāya paccayo hoti. “Samāhito yathābhūtaṃ pajānāti	183	
PA_tika-s03_02t:183_10	passatī”ti hi vuttaṃ.	1831	
PA_tika-s03_02t:184_0	Pubbabhāgasukhanti upacārajjhānasahitasukhaṃ. Daratha paṭippassaddhīti kāmacchandādikilesadarathassa	184	
PA_tika-s03_02t:184_1	paṭipassambhanaṃ. “Sukhaṃpāhaṃ, bhikkhave, saupanisaṃ vadāmī”ti ettha adhippetasukhaṃ	184	
PA_tika-s03_02t:184_2	dassetuṃ “appanāpubbabhāgassa sukhassā”ti vuttaṃ. “Passaddhakāyo sukhaṃ vedetī”ti	184	
PA_tika-s03_02t:184_3	vuttaappanāsukhassa passaddhiyā paccayatte vattabbameva natthi. Sukhanti etthāpi	184	
PA_tika-s03_02t:184_4	eseva nayo. Balavapītīti pharaṇalakkhaṇappattā pīti. Tādisā hi vitakkavicārasukhasamādhīhi	184	
PA_tika-s03_02t:184_5	laddhappaccayā nīvaraṇaṃ vikkhambhantī taṃnimittaṃ darathaṃ pariḷāhaṃ paṭipassambheti.	184	
PA_tika-s03_02t:184_6	Tenāha “sā hi darathappassaddhiyā paccayo hotī”ti. Dubbalapītīti taruṇapīti. Tenāha	184	
PA_tika-s03_02t:184_7	“sā hi balavapītiyā paccayo hotī”ti. Saddhāti ratanattayaguṇānaṃ kammaphalassa ca	184	
PA_tika-s03_02t:184_8	saddahanavasena pavatto adhimokkho, sā pana yasmā attano visaye punappunaṃ uppajjati,	184	
PA_tika-s03_02t:184_9	na ekavārameva, tasmā āha “aparāparaṃ uppajjanasaddhā”ti. Yasmā saddahanto saddheyyavatthusmiṃ	184	
PA_tika-s03_02t:184_10	pamudito hoti, tasmā āha “sā hi dubbalapītiyā paccayo hotī”ti. Dukkhadukkhādibhedassa	1841	
PA_tika-s03_02t:184_11	sabbassapi dukkhassa vaṭṭadukkhantogadhattā tassa ca idhādhippetattā vuttaṃ “dukkhanti	1841	
PA_tika-s03_02t:184_12	vaṭṭadukkha”nti. Jarāmaraṇadukkhanti keci, sokādayo cāti apare. Tadubhayassapi saṅgaṇhanato	1841	
PA_tika-s03_02t:184_13	paṭhamo evattho yutto. Yasmā dukkhappatto kammassa phalāni saddahati, ratanattaye	1841	
PA_tika-s03_02t:184_14	ca pasādaṃ uppādeti, tasmā vuttaṃ “tañhi aparāparasaddhāya paccayo hotī”ti. Yasmā	1841	
PA_tika-s03_02t:184_15	“ācariyānaṃ santike dhammaṃ sutvā pavattidukkha”nti cintayato “ekantato ayaṃ dhammo	1841	
PA_tika-s03_02t:184_16	imassa dukkhassa samatikkamāya hotī”ti saddhā uppajjati. Tenāha “dhammaṃ sutvā tathāgate	1841	
PA_tika-s03_02t:184_17	saddhaṃ paṭilabhatī”tiādi. Savikārāti uppādavikārena savikārā khandhajāti jāyanaṭṭhena.	1841	
PA_tika-s03_02t:184_18	Jātiyā pana asati tattha tattha bhave natthi dukkhassa sambhavoti āha “sā hi vaṭṭadukkhassa	1841	
PA_tika-s03_02t:184_19	paccayo”ti. Kammabhavoti kammabhavādiko tividhopi kammabhavo. So hi upapattibhavassa	1841	
PA_tika-s03_02t:184_20	paccayo. Evamādiṃ sandhāyāha “etenupāyenā”ti. Sesapadānīti upādānādipadāni. Anulomañāṇaṃ	1842	
PA_tika-s03_02t:184_21	saṅkhārupekkhāpakkhikattā nibbānaggahaṇena gahitaṃ, gotrabhuñāṇaṃ paṭhamamaggassa	1842	
PA_tika-s03_02t:184_22	āvajjanaṃ. So hi tena vipassanāya kiñci kiñci visesaṭṭhānaṃ kayiratīti taṃ anāmasitvā	1842	
PA_tika-s03_02t:184_23	nibbidūpaniso virāgoti “virāgo”icceva vuttaṃ.	1842	
PA_tika-s03_02t:185_0	Kena udakena vidārayitvā gatapadesoti katvā kandaro. Nitambotipi udakassa. Yathā	185	
PA_tika-s03_02t:185_1	ninnaṃ udakaṃ pavattati, tathā nivattanabhāvena nadīkuñchotipi vuccati. Hemantagimhautuvasena	185	
PA_tika-s03_02t:185_2	aṭṭha māse pavatto pathavīvivaroti katvā padaro. Khuddikā udakavāhiniyo sākhā viyāti	185	
PA_tika-s03_02t:185_3	sākhā, khuddakā sobbhā kusubbhā o-kārassa u-kāraṃ katvā. Evameva khotiādi “seyyathāpi,	185	
PA_tika-s03_02t:185_4	bhikkhave”tiādinā upanītāya upamāya upameyyena saṃsandananti, taṃ yojetvā dassetuṃ	185	
PA_tika-s03_02t:185_5	“avijjā pabbatoti daṭṭhabbā”tiādi vuttaṃ. Tattha avijjā ca santānavasena ciraṃtanakālappavattanato	185	
PA_tika-s03_02t:185_6	pacurajanehi duppajahanato “pabbato”ti vuttā. Lokattayābhibyāpanato abhisandanato	185	
PA_tika-s03_02t:185_7	ca abhisaṅkhārā meghasadisā. Abhisaṅkhārā meghoti daṭṭhabbāti ānetvā sambandho. Tathā	185	
PA_tika-s03_02t:185_8	sesapadadvayepi. Viññāṇādivaṭṭaṃ anupavattito paramparapaccayato ca kandarādisadisā.	185	
PA_tika-s03_02t:185_9	Vimutti ekarasattā, hānivuddhiabhāvato ca sāgarasadisāti upamāsaṃsandanaṃ.	185	
PA_tika-s03_02t:186_0	Tattha yasmā purimasiddhāya avijjāya sati abhisaṅkhārā, nāsati, tasmā te uparipabbate	186	
PA_tika-s03_02t:186_1	pavattā viya hontīti vuttaṃ “avijjā…pe… vassanaṃ veditabba”nti. Assutavā hītiādi	186	
PA_tika-s03_02t:186_2	vuttasseva atthassa samatthanaṃ. Taṇhāya abhilāsaṃ katvāti etena sabbassapi abhisaṅkhāravuṭṭhitemanatthaṃ	186	
PA_tika-s03_02t:186_3	dīpeti. Taṇhā hi “sneho”ti vuttā. Antimabhavikassa antabhavanibbattako abhisaṅkhāro	186	
PA_tika-s03_02t:186_4	nibbānaṃ na patto, tadantassa bhāgassa nibbānaṃ āhacca ṭhito viya hotīti “mahāsamuddaṃ	186	
PA_tika-s03_02t:186_5	āhacca ṭhitakālo viyā”ti upamānidassanaṃ kataṃ. Viññāṇādivaṭṭaṃ pūretvāpi imināpi	186	
PA_tika-s03_02t:186_6	hi antimabhavikasseva viññāṇappavatti dassitā. Sā hi pūritāti vattabbā tato paraṃ	186	
PA_tika-s03_02t:186_7	viññāṇādivaṭṭasseva abhāvato. Jātassa puggalassa jātipaccayavaṭṭadukkhavedanāya dhammassavanaṃ	186	
PA_tika-s03_02t:186_8	icchitabbaṃ, taṃ pana yadipi imasmiṃ sutte na āgataṃ, suttantaresu pana āgatamevāti	186	
PA_tika-s03_02t:186_9	tato āharitvā taṃ vattabbanti dassento “buddhavacanaṃ panā”tiādimāha. Tayidaṃ sāvakabodhisattānaṃ	186	
PA_tika-s03_02t:186_10	vasenāyaṃ desanāti katvā vuttaṃ. Itaresaṃ pana vasena vuccamānaṃ suttantaraggahaṇatthaṃ	1861	
PA_tika-s03_02t:186_11	payojanaṃ natthīti “yā hī”tiādimāha. Pāḷiyā vasena gahitamevāti saṅkhepato vuttaatthassa	1861	
PA_tika-s03_02t:186_12	vitthārato dassanaṃ. Nibbattīti nibbattamānā khandhā gahitāti āha “savikārā”ti. Aniccatālakkhaṇādidīpanato	1861	
PA_tika-s03_02t:186_13	lakkhaṇāhaṭaṃ. Kammākammanti vinicchayaṃ. Nijjaṭanti niggumbaṃ, suddhanti attho.	1861	
PA_tika-s03_02t:186_14	Pathavīkasiṇādīsu kammaṃ ārabhatītiādi pāḷiyaṃ samathapubbaṅgamā vipassanā dassitāti	1861	
PA_tika-s03_02t:186_15	katvā vuttaṃ. Evañhi pāmojjādidassanaṃ sambhavatīti. Devassāti meghassa. Kasmā panettha	1861	
PA_tika-s03_02t:186_16	“khīṇāsavassa…pe… ṭhitakālo veditabbo”ti vuttaṃ, nanu pubbe devaṭṭhāniyo abhisaṅkhāro	1861	
PA_tika-s03_02t:186_17	vutto, na abhisaṅkhāro khīṇāsavoti? Nāyaṃ doso, kāraṇūpacārena phalassa vuttattā.	1861	
PA_tika-s03_02t:186_18	Abhisaṅkhāramūlako hi khandhasantāno khandhasantāne ca ucchinnasaṃyoge khīṇāsavasamaññāti.	1861	
PA_tika-s03_02t:187	Upanisasuttavaṇṇanā niṭṭhitā.	18	
PA_tika-s03_02t:188	4. Aññatitthiyasuttavaṇṇanā	18	
PA_tika-s03_02t:189_0	24. Soti sāriputtatthero. Yadi na tāva paviṭṭho, kasmā “pāvisī”ti vuttanti āha “pavisissāmī”tiādi.	189	
PA_tika-s03_02t:189_1	Tena avassambhāvini bhūte viya upacāro hotīti dasseti. Idāni tamatthaṃ upamāya vibhāvento	189	
PA_tika-s03_02t:189_2	“yathā ki”ntiādimāha. Atippagoyeva nikkhantadivasoti pakatiyā bhikkhācaraṇavelāya	189	
PA_tika-s03_02t:189_3	ativiya pāto eva vihārato nikkhantadivasabhāgo. Etadahosīti etaṃ “atippago kho”tiādikaṃ	189	
PA_tika-s03_02t:189_4	cintanaṃ ahosi. Dakkhiṇadvārassāti rājagahanagare dakkhiṇadvārassa veḷuvanassa ca	189	
PA_tika-s03_02t:189_5	antarā ahosi, tasmā “tenupasaṅkamissa”nti cintanā ahosīti adhippāyo. Kiṃ vādīti catūsu	189	
PA_tika-s03_02t:189_6	vādesu kataraṃ vādaṃ vadasi. Kimakkhāyīti tasseva vevacanaṃ. Kiṃ vadatīti pana cattāro	189	
PA_tika-s03_02t:189_7	vāde sāmaññato gahetvā napuṃsakaliṅgena vadati yathā kiṃ te jātaliṅgaṃ. Sabbanāmañhetaṃ,	189	
PA_tika-s03_02t:189_8	yadidaṃ napuṃsakaliṅgaṃ. Vadati etenāti vādo, dassanaṃ. Taṃ sandhāyāha “kiṃ ettha…pe…	189	
PA_tika-s03_02t:189_9	dassananti pucchantī”ti. “Dhammapaṭisambhidā”tiādīsu viya dhamma-saddo hetuatthoti	189	
PA_tika-s03_02t:189_10	āha “yaṃ vuttaṃ kāraṇaṃ, tassa anukāraṇa”nti. Vādassa vacanassa anuppatti vādappavatti.	1891	
PA_tika-s03_02t:190_0	Idaṃ vacananti “ekamidāha”ntiādivacanaṃ. Sāti “eke samaṇabrāhmaṇā kammavādā”ti evaṃ	190	
PA_tika-s03_02t:190_1	pavattakathā. Accharaṃ aṅguliphoṭanaṃ arahatīti acchariyaṃ. Abbhutanti niruttinayena	190	
PA_tika-s03_02t:190_2	padasiddhi daṭṭhabbā. Sabbavādānanti sabbesaṃ catubbidhavādānaṃ. Paṭhamo hettha sassatavādo,	190	
PA_tika-s03_02t:190_3	dutiyo ucchedavādo, tatiyo ekaccasassatavādo, catuttho adhiccasamuppannavādo, tesaṃ	190	
PA_tika-s03_02t:190_4	sabbesaṃ paṭikkhepato paṭikkhepakāraṇaṃ vuttaṃ. Paṭiccasamuppādakittanaṃ vā pacurajanañāṇassa	190	
PA_tika-s03_02t:190_5	alabbhaneyyapatiṭṭhatāya gambhīrañceva, tathā avabhāsanato cetasi upaṭṭhānato gambhīrāvabhāsañca	190	
PA_tika-s03_02t:190_6	karonto. Tadeva padanti phassapadaṃyeva ādibhūtaṃ gahetvā.	190	
PA_tika-s03_02t:191	Aññatitthiyasuttavaṇṇanā niṭṭhitā.	19	
PA_tika-s03_02t:192	5. Bhūmijasuttavaṇṇanā	19	
PA_tika-s03_02t:193_0	25. Purimasutteti anantare purime sutte. Vuttanayeneva veditabbanti padatthe tato	193	
PA_tika-s03_02t:193_1	visiṭṭhaṃ aniddisitvā itaraṃ atthato vibhāvetuṃ “ayaṃ pana viseso”tiādimāha. Na kevalaṃ	193	
PA_tika-s03_02t:193_2	phassapaccayā uppajjati, atha kho phassassa sahakārīkāraṇabhūtaaññapaccayā ca uppajjatīti.	193	
PA_tika-s03_02t:193_3	Kāyenāti copanakāyena, kāyaviññattiyāti attho. Sā hi kāmaṃ paṭṭhāne āgatesu catuvīsatiyā	193	
PA_tika-s03_02t:193_4	paccayesu kenaci paccayena cetanāya paccayo na hoti. Yasmā pana kāye sati eva kāyakammaṃ	193	
PA_tika-s03_02t:193_5	nāma hoti, nāsati, tasmā sā tassā sāmaggiyabhāvena icchitabbāti vuttaṃ “kāyenapi	193	
PA_tika-s03_02t:193_6	kariyamānaṃ karīyatī”ti. Tenāha bhagavā “kāye vā, hānanda, sati kāyasañcetanāhetu	193	
PA_tika-s03_02t:193_7	uppajjati ajjhattaṃ sukhaṃ dukkha”nti. Vācāyapīti etthāpi eseva nayo. Manasāti pātubhūtena	193	
PA_tika-s03_02t:193_8	manasā, na manamattenāti. Attanā parehi anussāhitena. Parenāti parena anussāhena.	193	
PA_tika-s03_02t:193_9	Sampajānenāti ñāṇasampayuttacittavasena pajānantena. Asampajānenāti tathā na sampajānantena.	193	
PA_tika-s03_02t:193_10	Tassāti sukhadukkhassa. Kāyasañcetanāhetūti kāyakammanimittaṃ, kāyikassa kammassa	1931	
PA_tika-s03_02t:193_11	katattā upacitattāti attho. Esa nayo sesasañcetanāsupi. Uddhaccasahagatacetanā pavattiyaṃ	1931	
PA_tika-s03_02t:193_12	vipākaṃ detiyevāti “vīsati cetanā labbhantī”ti vuttaṃ. Tathā vacīdvāreti ettha “kāmāvacarakusalākusalavasena	1931	
PA_tika-s03_02t:193_13	vīsati cetanā labbhantī”ti idaṃ tathā-saddena upasaṃharati. Rūpārūpacetanāhīti rūpāvacarārūpāvacarakusalacetanāhi.	1931	
PA_tika-s03_02t:193_14	Tappaccayaṃ yathārahanti adhippāyo. Tāpi cetanāti yathāvuttā ekūnavīsati cetanā avijjāpaccayā	1931	
PA_tika-s03_02t:193_15	honti kusalānampi pageva itarādhiṭṭhahitāvijjasseva uppajjanato, aññathā anuppajjanato.	1931	
PA_tika-s03_02t:193_16	Yathāvuttacetanābhedanti yathāvuttaṃ kāyacetanādivibhāgaṃ. Parehi anussāhito saraseneva	1931	
PA_tika-s03_02t:193_17	pavattamāno. Parehi kāriyamānoti parehi ussāhito hutvā kayiramāno. Jānantopīti anussavādivasena	1931	
PA_tika-s03_02t:193_18	jānantopi. Kammameva jānantoti tadā attanā kariyamānakammameva jānanto.	1931	
PA_tika-s03_02t:194_0	Catūsūti “sāmaṃ vā pare vā sampajāno vā asampajāno vā”ti evaṃ vuttesu catūsu ṭhānesu.	194	
PA_tika-s03_02t:194_1	Yathāvutte ekūnavīsaticetanādhamme asaṅkhārikasasaṅkhārikabhāvena sampajānakatāsampajānakatabhāvena	194	
PA_tika-s03_02t:194_2	catuguṇe katvā vuttaṃ “chasattati dvesatā cetanādhammā”ti. Yesaṃ sahajātakoṭi labbhati,	194	
PA_tika-s03_02t:194_3	tesampi upanissayakoṭi labbhatevāti “upanissayakoṭiyā anupatitā”tiicceva vuttā. Teti	194	
PA_tika-s03_02t:194_4	yathāvuttā sabbepi dhammā. So kāyo na hotīti ettha pasādakāyopi gahetabbo. Tenāha	194	
PA_tika-s03_02t:194_5	“yasmiṃ kāye satī”tiādi. So kāyo na hotīti so kāyo paccayanirodhena na hoti. Vācāti	194	
PA_tika-s03_02t:194_6	saddavācā. Manoti yaṃ kiñci viññāṇaṃ. Idāni kammavaseneva yojetuṃ “apicā”tiādi vuttaṃ.	194	
PA_tika-s03_02t:194_7	Eseva nayo “vācāpi dvārabhūtā manopi dvārabhūto”ti. Khīṇāsavassa kathaṃ kāyo na hoti,	194	
PA_tika-s03_02t:194_8	na tassa kāyakammādhiṭṭhānanti adhippāyo. Avipākattāti avipākadhammattāti attho.	194	
PA_tika-s03_02t:194_9	Kāyo na hotīti vuttaṃ akammakaraṇabhāvato.	194	
PA_tika-s03_02t:195_0	Tanti kammaṃ. Khettaṃ na hotīti tassa dukkhassa aviruhanaṭṭhānattā. Viruhanaṭṭhānādayo	195	
PA_tika-s03_02t:195_1	byatirekavasena vuttā. Tenāha “na hotī”ti. Kāraṇaṭṭhenāti ādhārabhūtakāraṇabhāvena.	195	
PA_tika-s03_02t:195_2	Sañcetanāmūlakanti sañcetanānimittaṃ. Viruhanādīnaṃ atthānanti “viruhanaṭṭhenā”tiādinā	195	
PA_tika-s03_02t:195_3	vuttānaṃ atthānaṃ. Iminā viruhanādibhāvena vedanā “sukhadukkhavedanā”ti kathitā,	195	
PA_tika-s03_02t:195_4	nayidha jeṭṭhalakkhaṇaṃ sukhadukkhaṃ nippayojakassa sukhassa dukkhassa ca adhippetattā.	195	
PA_tika-s03_02t:195_5	Upekkhāvedanāpettha sukhasaṇhasabhāvavipākabhūtā vedanāva.	195	
PA_tika-s03_02t:196	Bhūmijasuttavaṇṇanā niṭṭhitā.	19	
PA_tika-s03_02t:197	6. Upavāṇasuttavaṇṇanā	19	
PA_tika-s03_02t:198	26. Vaṭṭadukkhameva kathitaṃ itaradukkhassapi vipākassa saṅgaṇhanato.	19	
PA_tika-s03_02t:199	Upavāṇasuttavaṇṇanā niṭṭhitā.	19	
PA_tika-s03_02t:200	7. Paccayasuttavaṇṇanā	20	
PA_tika-s03_02t:201_0	27. Paṭipāṭiyāti paṭipāṭiyā ṭhapanena. Catusaccayojanaṃ dassetuṃ pariyosāna…pe… ādi	201	
PA_tika-s03_02t:201_1	vuttaṃ. Dukkhasaccavasenāti pariññeyyabhāvavasena. Jarāmaraṇāpadesena hi pañcupādānakkhandhā	201	
PA_tika-s03_02t:201_2	vuttā, te cassa attano phalassa paccayā na honti. Taṃ sandhāya vuttaṃ “paccayaṃ jānātī”ti.	201	
PA_tika-s03_02t:201_3	Vineyyajjhāsayavasena hettha desanā pavattā. Sampannoti samannāgato. Āgatoti upagato,	201	
PA_tika-s03_02t:201_4	adhigatoti attho. Passatīti paccavekkhaṇañāṇena paccakkhato passati, maggapaññāya	201	
PA_tika-s03_02t:201_5	evaṃ asammohapaṭivedhavasena passati. Maggañāṇeneva, na phalañāṇena. Dhammasotaṃ	201	
PA_tika-s03_02t:201_6	samāpannoti ariyadhammasotaṃ sammadeva āpanno patto. Anaye nairiyanato, aye ca iriyanato,	201	
PA_tika-s03_02t:201_7	sadevakena ca lokena “saraṇa”nti akaraṇīyato ariyapakkhaṃ bhajanto puthujjanabhūmiṃ	201	
PA_tika-s03_02t:201_8	atikkanto. Nibbedhikapaññāyāti catunnaṃ ariyasaccānaṃ nibbijjhanakapaññāya. Āhacca	201	
PA_tika-s03_02t:201_9	tiṭṭhati maggakkhaṇe, phalakkhaṇe pana āhacca ṭhito nāma.	201	
PA_tika-s03_02t:202	Paccayasuttavaṇṇanā niṭṭhitā.	20	
PA_tika-s03_02t:203	8. Bhikkhusuttavaṇṇanā	20	
PA_tika-s03_02t:204_0	28. Uttānameva sabbasova sattame āgatanayattā, vineyyajjhāsayavasena hi idaṃ suttaṃ	204	
PA_tika-s03_02t:204_1	satthārā aññasmiṃ āsane desitaṃ, parisāya vivaṭṭena sātthikāti satthu desanā āgatāti	204	
PA_tika-s03_02t:204_2	ayaṃ paṭiggāhakādhīnā hotīti dhammagāravena saṅgahaṃ āropentiyeva.	204	
PA_tika-s03_02t:205	Bhikkhusuttavaṇṇanā niṭṭhitā.	20	
PA_tika-s03_02t:206	9. Samaṇabrāhmaṇasuttavaṇṇanā	20	
PA_tika-s03_02t:207	29. Akkharabhāṇakānanti akkhararucīnaṃ. Upasaggena padavaḍḍhanampi ruccanti. Tenāha “te hī”tiādi.	20	
PA_tika-s03_02t:208	Samaṇabrāhmaṇasuttavaṇṇanā niṭṭhitā.	20	
PA_tika-s03_02t:209	10. Dutiyasamaṇabrāhmaṇasuttavaṇṇanā	20	
PA_tika-s03_02t:210	30. Dvīsu suttesūti navamadasamasuttesu.	21	
PA_tika-s03_02t:211	Dutiyasamaṇabrāhmaṇasuttavaṇṇanā niṭṭhitā.	21	
PA_tika-s03_02t:212	Dasabalavaggavaṇṇanā niṭṭhitā.	21	
PA_tika-s03_02t:213	4. Kaḷārakhattiyavaggo	21	
PA_tika-s03_02t:214	1. Bhūtasuttavaṇṇanā	21	
PA_tika-s03_02t:215_0	31. Ajitamāṇavenāti soḷasasu bāvariyabrāhmaṇaparicārakesu “ajito”ti laddhanāmena	215	
PA_tika-s03_02t:215_1	māṇavena. Saṅkhā vuccati paññā, saṅkhātā pariññātā dhammā yesaṃ te saṅkhātadhammā,	215	
PA_tika-s03_02t:215_2	paṭividdhasaccā khīṇāsavā. Sekkhā pana vipākassa apariññātattā “saṅkhātadhammā”ti	215	
PA_tika-s03_02t:215_3	na vuccanti. Sekkhadhammasamannāgamena te sekkhā. Te pana kāmaṃ puggalapaṭilābhavasena	215	
PA_tika-s03_02t:215_4	anekasahassāva honti, catumaggaheṭṭhimaphalattayassa pana vasena taṃsamaṅgitāsāmaññena	215	
PA_tika-s03_02t:215_5	na sattajanato uddhanti āha “satta jane”ti niyametvā viseseti. Saṃkilesavajjaṃ, tato	215	
PA_tika-s03_02t:215_6	vā attānaṃ viya vineyyalokaṃ nipāti rakkhatīti nipako, tassa bhāvo nepakkaṃ, ñāṇanti	215	
PA_tika-s03_02t:215_7	āha “nepakkaṃ vuccati paññā, tāya samannāgatattā nipako”ti.	215	
PA_tika-s03_02t:216_0	“Ko nu kho imassa pañhassa attho”ti cintento pañhāya kaṅkhati nāma. “Kathaṃ byākaramāno	216	
PA_tika-s03_02t:216_1	nu kho satthu ajjhāsayaṃ na virodhemī”ti cintento ajjhāsayaṃ kaṅkhati nāma. Sujānanīyatthaparicchedaṃ	216	
PA_tika-s03_02t:216_2	katvā cintanā hettha “kaṅkhā”ti adhippetā, na vicikicchāti. Pahīnavicikiccho hi mahāthero	216	
PA_tika-s03_02t:216_3	āyasmato assajimahātherassa santikeyeva, vicinanabhūtaṃ kukkuccasadisaṃ panetaṃ vīmaṃsanamattanti	216	
PA_tika-s03_02t:216_4	daṭṭhabbaṃ. Pattaṃ ādāya carantoti pabbajitabhāvalakkhaṇaṃ. Dhammasenāpatibhāvena	216	
PA_tika-s03_02t:216_5	vā mama pattadhammadesanāvāraṃ ādāya carantoti evaṃ vā ettha attho daṭṭhabbo.	216	
PA_tika-s03_02t:217_0	Jātanti yathārahaṃ paccayato uppannaṃ, saṅkhatanti attho. Pañhabyākaraṇaṃ upaṭṭhāsīti	217	
PA_tika-s03_02t:217_1	pañhassa byākaraṇatā paṭibhāsi. “Sammappaññāya passatī”ti pāṭho, aṭṭhakathāyaṃ pana	217	
PA_tika-s03_02t:217_2	“sammappaññāya passato”ti padaṃ uddharitvā “passantassā”ti attho vutto. Taṃ “bhūtanti…pe…	217	
PA_tika-s03_02t:217_3	paṭipanno hotī”ti imāya pāḷiyā na sameti, tasmā yathādassitapāṭho eva yutto. Yāva	217	
PA_tika-s03_02t:217_4	arahattamaggā nibbidādīnaṃ atthāyāti samitāpekkhadhammavasā padaṃ vadanti. Āhārasambhavanti	217	
PA_tika-s03_02t:217_5	paccayahetukaṃ. Sekkhapaṭipadā kathitā “nibbidāya virāgāya nirodhāya paṭipanno hotī”ti	217	
PA_tika-s03_02t:217_6	vacanato. Esa nayo nirodhavārepi. Nibbidāti karaṇe paccattavacanaṃ, virāgā nirodhāti	217	
PA_tika-s03_02t:217_7	karaṇe nissakkavacananti āha “sabbāni kāraṇavacanānī”ti. Anupādāti anupādāya. Bhūtamidantiādimāha	217	
PA_tika-s03_02t:217_8	sabbasuttaṃ āhaccabhāsitaṃ jinavacanameva karonto.	217	
PA_tika-s03_02t:218	Bhūtasuttavaṇṇanā niṭṭhitā.	21	
PA_tika-s03_02t:219	2. Kaḷārasuttavaṇṇanā	21	
PA_tika-s03_02t:220_0	32. Tassa therassa nāmaṃ jātisamudāgataṃ. Nivattoti pubbe vaṭṭasotassa paṭisotaṃ	220	
PA_tika-s03_02t:220_1	gantuṃ āraddho, taṃ avisahanto anusotameva gacchanto, tato nivatto pariklesavidhame	220	
PA_tika-s03_02t:220_2	asaṃsaṭṭho viyutto hoti. Ettha cetanāti vā assāso. Hīnāyāvattanaṃ nāma kāmesu sāpekkhatāya,	220	
PA_tika-s03_02t:220_3	tattha ca nirapekkhatā tatiyamaggādhigamenāti dassento “tayo magge”tiādimāha. Sāvakapāramīñāṇaṃ	220	
PA_tika-s03_02t:220_4	therassa arahattādhigamena nipphannaṃ, tasmā tassa taṃ uparimakoṭiyā assāso vutto.	220	
PA_tika-s03_02t:220_5	Ugghāṭitāti vivaṭā, vūpasamitāti attho. Tatthāti arahattappattiyaṃ. Vicikicchābhāvanti nibbematikataṃ.	220	
PA_tika-s03_02t:221	Na evaṃ byākatāti “khīṇā jātī”tiādikā evaṃ uttānakaṃ na byākatā, pariyāyena pana byākatā. Kenacīti kenacipi kāraṇena. Evaṃ uttānakaṃ byākarissati.	22	
PA_tika-s03_02t:222_0	Tassa paccayassa khayāti tassa kammabhavasaṅkhātassa paccayassa avijjāya sahakāritāyaṃ	222	
PA_tika-s03_02t:222_1	saṅgahitassa khayā anuppādā nirodhā. Khīṇasminti khīṇe. Anuppādanirodhena niruddhe	222	
PA_tika-s03_02t:222_2	jātiyā yathāvutte paccaye. Jātisaṅkhātaṃ phalaṃ khīṇaṃ anuppattidhammataṃ āpāditanti.	222	
PA_tika-s03_02t:222_3	Viditaṃ ñātaṃ. Ājānāti catusaccaṃ heṭṭhimamaggehi ñātaṃ anatikkamitvāva paṭivijjhatīti	222	
PA_tika-s03_02t:222_4	aññā aggamaggo. Tadupacārena aggaphalaṃ idha “aññā” nāma. Paccayoti bhavūpapattiyā	222	
PA_tika-s03_02t:222_5	paccayo paṭiccasamuppādo.	222	
PA_tika-s03_02t:223	Meti mayā. Aññāsi ākāraggahaṇena cittācāraṃ jānāti. Tenāti bhagavatā. Byākaraṇaṃ anumoditaṃ pañhabyākaraṇassa visayakatabhāvato.	22	
PA_tika-s03_02t:224_0	Ayamassa visayoti ayaṃ vedanā assa sāriputtattherassa savisayo tattha visayabhāvena	224	
PA_tika-s03_02t:224_1	pavattattā. Kiñcāpīti kiñcāpi sukhā vedanā ṭhitisukhā dukkhā vedanā vipariṇāmasukhā,	224	
PA_tika-s03_02t:224_2	adukkhamasukhā vedanā ñāṇasukhā. Vipariṇāmakoṭiyāti aniccabhāvena sabbāva vedanā	224	
PA_tika-s03_02t:224_3	dukkhā nāma. Sukhapaṭikkhepatopi hi sukhapītiyā pharaṇatāya sukhāti tikkhamattena	224	
PA_tika-s03_02t:224_4	vipariṇāmadukkhāti vipariṇāmato abhāvādhigamena sukhanirodhakkhaṇamattena. Tathā	224	
PA_tika-s03_02t:224_5	hi vuttaṃ papañcasūdaniyaṃ “sukhāya vedanāya atthibhāvo sukha”nti. Sukhakāmo dukkhaṃ	224	
PA_tika-s03_02t:224_6	titikkhati. Apariññātavatthukānañhi sukhavedanuparamo dukkhato upaṭṭhāti, tasmāyamattho	224	
PA_tika-s03_02t:224_7	viyogena dīpetabbo. “Dukkhā vipariṇāmasukhā”ti etthāpi eseva nayo. Tathācāha papañcasūdaniyaṃ	224	
PA_tika-s03_02t:224_8	“dukkhāya vedanāya natthibhāvo sukha”nti. Dukkhavedanuparamo hi vuttānaṃ sukhato	224	
PA_tika-s03_02t:224_9	upaṭṭhāti evāti vadanti. Tassa yogassa vūpasamena “aho sukhaṃ jāta”nti majjhattavedanāya	224	
PA_tika-s03_02t:224_10	jānanabhāvo yāthāvato avabujjhanaṃ sukhaṃ. Adukkhamasukhāpi vedanā vijānantassa sukhaṃ	2241	
PA_tika-s03_02t:224_11	hoti tassa sukhumatāya viññeyyabhāvato. Yathā rūpārūpadhammānaṃ salakkhaṇato sāmaññalakkhaṇato	2241	
PA_tika-s03_02t:224_12	ca sammadeva avabodho paramaṃ sukhaṃ. Tenāha –	2241	
PA_tika-s03_02t:225	“Yato yato sammasati, khandhānaṃ udayabbayaṃ;	22	
PA_tika-s03_02t:226	Labhatī pītipāmojjaṃ, amataṃ taṃ vijānata”nti. ;	22	
PA_tika-s03_02t:227_0	Aññāṇadukkhāti ajānanabhāvo adukkhamasukhāvedanāya dukkhaṃ. Sammā vibhāgajānanasabhāvo	227	
PA_tika-s03_02t:227_1	ñāṇassa sambhavo. Ñāṇasampayuttā hi ñāṇūpanissayā adukkhamasukhā vedanā pasatthākārā,	227	
PA_tika-s03_02t:227_2	yato sā iṭṭhā ceva iṭṭhaphalā cāti. Ajānanabhāvoti ettha vuttavipariyāyena attho	227	
PA_tika-s03_02t:227_3	veditabbo. “Dukkhanti vidito”ti pāḷi, aṭṭhakathāyaṃ pana viditanti paduddhāro kato,	227	
PA_tika-s03_02t:227_4	taṃ atthadassanamattanti daṭṭhabbaṃ.	227	
PA_tika-s03_02t:228_0	Vedanāparicchedajānaneti “tisso imā vedanā”ti evaṃ paricchedato jānane. Aññāsīti	228	
PA_tika-s03_02t:228_1	kadā aññāsi? Imasmiṃ desanākāleti vadanti, paṭivedhakāleti pana yuttaṃ. Yathāpaṭividdhā	228	
PA_tika-s03_02t:228_2	hi vedanā idha therena desitāti. Iminā kāraṇenāti “yadaniccaṃ taṃ dukkha”nti vedanānaṃ	228	
PA_tika-s03_02t:228_3	aniccatāya dukkhabhāvajānanasaṅkhātena kāraṇena. Taṃnimittaṃ hissa vedanāsu taṇhā	228	
PA_tika-s03_02t:228_4	na uppajjati. Atippapañcoti ativitthāro. Dukkhasmiṃ antogadhaṃ dukkhapariyāpannattā.	228	
PA_tika-s03_02t:228_5	Dukkhanti sabbaṃ vedayitaṃ dukkhaṃ saṅkhāradukkhabhāvato. Ñātamatteti yāthāvato avabujjhanamatte.	228	
PA_tika-s03_02t:228_6	Taṇhā na tiṭṭhatīti na santiṭṭhati nappavattati.	228	
PA_tika-s03_02t:229_0	Kathaṃ vimokkhāti ajjhattabahiddhābhedesu vimuttā. Hetumhi cetaṃ nissakkavacananti	229	
PA_tika-s03_02t:229_1	hetuatthena karaṇavacanena atthamāha “katarena vimokkhenā”ti. Karaṇatthepi vā etaṃ	229	
PA_tika-s03_02t:229_2	nissakkavacananti tathā vuttaṃ. Abhinivesoti vipassanārambho. Bahiddhādhammāpi daṭṭhabbāyeva	229	
PA_tika-s03_02t:229_3	sabbassapi pariññeyyassa parijānitabbato. Ñāṇaṃ pavattetvā. Teti ajjhattasaṅkhāre.	229	
PA_tika-s03_02t:229_4	Vavatthapetvāti salakkhaṇato paricchinditvā. Bahiddhā otāretīti bahiddhāsaṅkhāresu	229	
PA_tika-s03_02t:229_5	ñāṇaṃ otāreti. Ajjhattaṃ otāretīti ajjhattasaṅkhāre sammasati. Tatra tasmiṃ catukke.	229	
PA_tika-s03_02t:229_6	Tesaṃ vavatthānakāleti tesaṃ ajjhattasaṅkhārānaṃ vipassanākāle.	229	
PA_tika-s03_02t:230_0	Sabbupādānakkhayāti sabbaso upādānānaṃ khayā. Kāmaṃ diṭṭhisīlabbataattavādupādānāni	230	
PA_tika-s03_02t:230_1	paṭhamamaggeneva khīyanti, kāmupādānaṃ pana aggamaggenāti tassa vasena “sabbupādānakkhayā”ti	230	
PA_tika-s03_02t:230_2	vadanto thero attano arahattapattiṃ byākaroti. Tenāha “āsavā nānussavantī”ti. Satoti	230	
PA_tika-s03_02t:230_3	iminā sativepullappattiṃ dasseti. Cakkhuto rūpe savantīti cakkhuviññāṇavīthiyaṃ tadanugatamanoviññāṇavīthiyañca	230	
PA_tika-s03_02t:230_4	rūpārammaṇā āsavā pavattantīti. Kiñcāpi tattha kusalādīnampi pavatti atthi, kāmāsavādayo	230	
PA_tika-s03_02t:230_5	eva vaṇato yūsaṃ viya paggharaṇakaasucibhāvena sandanti, tathā sesavāresu. Tenāha	230	
PA_tika-s03_02t:230_6	“eva”ntiādi, tasmā te eva “āsavā”ti vuccanti. Tattha hi paggharaṇakaasucimhi niruḷho	230	
PA_tika-s03_02t:230_7	āsavasaddo. “Attānaṃ nāvajānāmī”ti vuttattā “omānapahānaṃ kathita”nti āha. Tena āsavesu	230	
PA_tika-s03_02t:230_8	samudāyupalakkhaṇaṃ kathitanti daṭṭhabbaṃ. Na hi seyyamānādippahānena vinā hīnamānaṃyeva	230	
PA_tika-s03_02t:230_9	pajahati. Pajānanāti “nāparaṃ itthattāyā”ti vuttapajānanasampanno hotīti.	230	
PA_tika-s03_02t:231	Sarūpabhedatopīti “cattāro”ti evaṃ parimāṇaparicchedatopi. Idaṃ bhagavā dassento āhāti sambandho. Idanti ca “ayampi kho”tiādivacanaṃ sandhāyāha.	23	
PA_tika-s03_02t:232_0	Asambhinnāya evāti yathānisinnāya eva, avuṭṭhitāya evāti attho. Puggalathomanatthanti	232	
PA_tika-s03_02t:232_1	desanākusalānaṃ ānandattherādīnaṃ puggalānaṃ pasaṃsanatthaṃ ukkaṃsanatthaṃ. Dhammathomanatthanti	232	
PA_tika-s03_02t:232_2	paṭipattidhammassa pasaṃsanatthaṃ. Tepīti ānandattherādayo bhikkhūpi. Dhammapaṭiggāhakā	232	
PA_tika-s03_02t:232_3	bhikkhū. Attheti sīlādiatthe. Dhammeti pāḷidhamme.	232	
PA_tika-s03_02t:233_0	Assāti bhagavato. Ānubhāvaṃ karissati “divasañcepi bhagavā”tiādinā. Nanti sāriputtattheraṃ.	233	
PA_tika-s03_02t:233_1	Ahampi tatheva thomessāmi “sā hi bhikkhū”tiādinā. Evaṃ cintesīti evaṃ vakkhamānena	233	
PA_tika-s03_02t:233_2	dhammadāyādadesanāya cintitākārena cintesi. Tenāha “yathā”tiādi. Ekajjhāsayāyāti	233	
PA_tika-s03_02t:233_3	samānādhippāyāya. Matiyāti paññāya. Ayaṃ desanā aggāti bhagavā dhammasenāpatiṃ guṇato	233	
PA_tika-s03_02t:233_4	evaṃ paggaṇhātīti katvā vuttaṃ.	233	
PA_tika-s03_02t:234_0	Pakāsetvāti guṇato pākaṭaṃ paññātaṃ katvā sabbasāvakehi seṭṭhabhāve ṭhapetukāmo.	234	
PA_tika-s03_02t:234_1	Cittagatiyā cittavasena kāyassa pariṇāmanena “ayaṃ kāyo idaṃ cittaṃ viya hotū”ti	234	
PA_tika-s03_02t:234_2	kāyasamānagatikattādhiṭṭhānena. Kathaṃ pana kāyo dandhappavattiko lahuparivattena	234	
PA_tika-s03_02t:234_3	cittena samānagatiko hotīti? Na sabbathā samānagatiko. Yatheva hi kāyavasena cittavipariṇāmane	234	
PA_tika-s03_02t:234_4	cittaṃ sabbathā kāyena samānagatikaṃ hoti. Na hi tadā cittaṃ sabhāvasiddhena attano	234	
PA_tika-s03_02t:234_5	khaṇena avattitvā dandhavuttikassa rūpadhammassa khaṇena vattituṃ sakkoti, “idaṃ	234	
PA_tika-s03_02t:234_6	cittaṃ ayaṃ kāyo viya hotū”ti panādhiṭṭhānena dandhagatikassa kāyassa anuvattanato	234	
PA_tika-s03_02t:234_7	yāva icchitaṭṭhānappatti hoti, tāva kāyagatianulomeneva hutvā santānavasena pavattamānaṃ	234	
PA_tika-s03_02t:234_8	cittaṃ kāyagatiyā pariṇāmitaṃ nāma hoti, evaṃ “ayaṃ kāyo idaṃ cittaṃ viya hotū”ti	234	
PA_tika-s03_02t:234_9	adhiṭṭhānena pageva sukhalahusaññāya sampāditattā abhāvitiddhipādānaṃ viya dandhaṃ	234	
PA_tika-s03_02t:234_10	avattitvā yathā lahukatipayacittavāreheva icchitaṭṭhānappati hoti, evaṃ pavattarūpatā viññāyatīti.	2341	
PA_tika-s03_02t:235_0	Adhippāyānurūpameva tassa bhagavato thomanāya katattā. Idaṃ nāma atthajātaṃ bhagavā	235	
PA_tika-s03_02t:235_1	pucchissatīti pubbe mayā aviditaṃ apassaṃ. Āsayajānanatthanti “evaṃ byākarontena	235	
PA_tika-s03_02t:235_2	satthu ajjhāsayo gahito hotī”ti evaṃ satthu ajjhāsayajānanatthaṃ. Dutiyaṃ pañhaṃ	235	
PA_tika-s03_02t:235_3	pucchanto bhagavā paṭhamaṃ pañhaṃ anumodi dutiyaṃ pañhaṃ pucchanteneva paṭhamapañhavissajjanassa	235	
PA_tika-s03_02t:235_4	sampaṭicchitabhāvato.	235	
PA_tika-s03_02t:236_0	Etaṃ ahosīti etaṃ parivitakkanaṃ ahosi. Assāti kaḷārakhattiyassa bhikkhuno. Dhamme	236	
PA_tika-s03_02t:236_1	dahatīti dhammadhātu, sāvakapāramīñāṇaṃ, sāvakavisaye dhamme dahati yāthāvato ajite	236	
PA_tika-s03_02t:236_2	katvā ṭhapetīti attho. Tenāha “dhammadhātū”tiādi. Sabbaññutaññāṇagatikameva visaye.	236	
PA_tika-s03_02t:236_3	Gocaradhammeti gocarabhūte ñeyyadhamme.	236	
PA_tika-s03_02t:237	Kaḷārasuttavaṇṇanā niṭṭhitā.	23	
PA_tika-s03_02t:238	3. Ñāṇavatthusuttavaṇṇanā	23	
PA_tika-s03_02t:239_0	33. Ñāṇameva ñāṇavatthu sampattīnaṃ kāraṇabhāvato. Catūsūti catusaccassa bodhanavasena	239	
PA_tika-s03_02t:239_1	vuttesu catūsu ñāṇesu. Paṭhamanti “jarāmaraṇe ñāṇa”nti evaṃ vuttaṃ ñāṇaṃ, yena dhāraṇaparicayamanasikāravasena	239	
PA_tika-s03_02t:239_2	pavattaṃ sabbaṃ gaṇhi. Sannicayañāṇamayaṃ savanamayaṃ nāmatveva veditabbaṃ. Sabhāvato	239	
PA_tika-s03_02t:239_3	paccayato cassa pariggaṇhanañāṇaṃ sammasanañāṇaṃtveva veditabbaṃ. Jarāmaraṇasīsena	239	
PA_tika-s03_02t:239_4	cettha jarāmaraṇavantova dhammā gahitā. Paṭivedhañāṇanti asammohato paṭivijjhanañāṇaṃ.	239	
PA_tika-s03_02t:239_5	Iminā dhammenāti hetumhi karaṇavacanaṃ. Imassa hi dhammassa adhigamahetu ayaṃ ariyo	239	
PA_tika-s03_02t:239_6	atītānāgate nayenapi catusaccadhamme abhisambujjhati. Maggañāṇameva pana atītānāgate	239	
PA_tika-s03_02t:239_7	nayanasadisaṃ katvā dassetuṃ “maggañāṇadhammena vā”ti dutiyavikappo vutto. Evañhi	239	
PA_tika-s03_02t:239_8	“akālika”nti samatthitaṃ hoti.	239	
PA_tika-s03_02t:240_0	Ñāṇacakkhunā diṭṭhenāti dhammacakkhubhūtena ñāṇacakkhunā asammohapaṭivedhavasena	240	
PA_tika-s03_02t:240_1	paccakkhato diṭṭhena. Paññāya viditenāti maggapaññāya tatheva viditena. Yasmā tathā	240	
PA_tika-s03_02t:240_2	diṭṭhaṃ viditaṃ sabbaso pattaṃ mahāupāyo hoti, tasmā vuttaṃ “pariyogāḷhenā”ti. Diṭṭhenāti	240	
PA_tika-s03_02t:240_3	vā dassanena, dhammaṃ passitvā ṭhitenāti attho. Viditenāti cattāri saccāni viditvā	240	
PA_tika-s03_02t:240_4	pākaṭāni katvā ṭhitena. Akālikenāti na kālantaravipākadāyinā. Pattenāti cattāri saccāni	240	
PA_tika-s03_02t:240_5	patvā ṭhitattā dhammaṃ pattena. Pariyogāḷhenāti catusaccadhamme pariyogāhitvā ṭhitena.	240	
PA_tika-s03_02t:240_6	Atītānāgate nayaṃ netīti atīte ca anāgate ca nayaṃ neti harati peseti. Idaṃ pana	240	
PA_tika-s03_02t:240_7	paccavekkhaṇañāṇassa kiccaṃ, satthārā pana maggañāṇaṃ atītānāgate nayanasadisaṃ kataṃ	240	
PA_tika-s03_02t:240_8	taṃmūlakattā. Atītamaggassa hi paccavekkhaṇaṃ nāma hoti, tasmā maggañāṇaṃ nayanasadisaṃ	240	
PA_tika-s03_02t:240_9	kataṃ nāma hoti, paccavekkhaṇañāṇena pana nayaṃ neti. Tenāha “ettha cā”tiādi. Yathā	240	
PA_tika-s03_02t:240_10	pana tena nayaṃ neti. Taṃ ākāraṃ dassetuṃ “ye kho kecī”tiādi vuttaṃ. Ettha ca nayanuppādanaṃ	2401	
PA_tika-s03_02t:240_11	nayañāṇasseva pavattiviseso. Tena vuttaṃ “paccavekkhaṇañāṇassa kicca”nti. Kiñcāpi	2401	
PA_tika-s03_02t:240_12	“imināti maggañāṇadhammena vā”ti vuttaṃ, duvidhaṃ pana maggaphalañāṇaṃ sammasanañāṇapaccavekkhaṇāya	2401	
PA_tika-s03_02t:240_13	mūlakāraṇaṃ, na nayanassāti duvidhena ñāṇadhammenāti na na yujjati. Tathā catusaccadhammassa	2401	
PA_tika-s03_02t:240_14	ñātattā maggaphalasaṅkhātassa vā dhammassa saccapaṭivedhasampayogaṃ gatattā “nayanaṃ	2401	
PA_tika-s03_02t:240_15	hotū”ti tena “iminā dhammenā”ti ñāṇassa visayabhāvena ñāṇasampayogena tadañātenāti	2401	
PA_tika-s03_02t:240_16	ca attho na na yujjati. Anuayeti dhammañāṇassa anurūpavasena aye bujjhanañāṇe diṭṭhānaṃ	2401	
PA_tika-s03_02t:240_17	adiṭṭhānayanato adiṭṭhassa diṭṭhatāya ñāpanato ca. Tenāha “dhammañāṇassa anugamane	2401	
PA_tika-s03_02t:240_18	ñāṇa”nti. Khīṇāsavassa sekkhabhūmi nāma aggamaggakkhaṇo. Kasmā panetaṃ evaṃ vuttanti	2401	
PA_tika-s03_02t:240_19	ce? “Evaṃ jarāmaraṇaṃ pajānātī”tiādinā vattamānavasena desanāya pavattattā.	2401	
PA_tika-s03_02t:241	Ñāṇavatthusuttavaṇṇanā niṭṭhitā.	24	
PA_tika-s03_02t:242	4. Dutiyañāṇavatthusuttavaṇṇanā	24	
PA_tika-s03_02t:243_0	34. Sattarīti ta-kārassa ra-kārādesaṃ vuttaṃ. Sattatisaddena vā samānattho sattarisaddo.	243	
PA_tika-s03_02t:243_1	Byañjanarucivasena byañjanaṃ bhaṇantīti byañjanabhāṇakā. Tenāha “bahubyañjanaṃ katvā”tiādi.	243	
PA_tika-s03_02t:243_2	Tiṭṭhati tattha phalaṃ tadāyattavuttitāyāti ṭhiti, paccuppannalakkhaṇassa dhammassa	243	
PA_tika-s03_02t:243_3	ṭhiti dhammaṭṭhiti. Atha vā dhammoti kāraṇaṃ, paccayoti attho. Dhammassa yo ṭhitisabhāvo,	243	
PA_tika-s03_02t:243_4	sova dhammato añño natthīti dhammaṭṭhiti, paccayo. Tattha ñāṇaṃ dhammaṭṭhitiñāṇaṃ.	243	
PA_tika-s03_02t:243_5	Tenāha āyasmā dhammasenāpati – “paccayapariggahe paññā dhammaṭṭhitiñāṇa”nti. Tathā	243	
PA_tika-s03_02t:243_6	cāha “paccayākāre ñāṇa”ntiādi. Tattha dhammānanti paccayuppannadhammānaṃ. Pavattiṭṭhitikāraṇattāti	243	
PA_tika-s03_02t:243_7	pavattisaṅkhātāya ṭhitiyā kāraṇattā. “Jātipaccayā jarāmaraṇa”ntiādinā addhattaye	243	
PA_tika-s03_02t:243_8	anvayabyatirekavasena pavattiyā chabbidhassa ñāṇassa. Khayo nāma vināso, sova bhedoti.	243	
PA_tika-s03_02t:243_9	Virajjanaṃ palujjanaṃ. Nirujjhanaṃ antaradhānaṃ. Ekekasminti jarāmaraṇādīsu ekekasmiṃ.	243	
PA_tika-s03_02t:243_10	Pubbe “yathābhūtañāṇa”nti taruṇavipassanaṃ āha. Tasmā idhāpi dhammaṭṭhitiñāṇaṃ vipassanāti	2431	
PA_tika-s03_02t:243_11	gahetvā “vipassanāpaṭivipassanā kathitā”ti vuttaṃ.	2431	
PA_tika-s03_02t:244	Dutiyañāṇavatthusuttavaṇṇanā niṭṭhitā.	24	
PA_tika-s03_02t:245	5. Avijjāpaccayasuttavaṇṇanā	24	
PA_tika-s03_02t:246_0	35. Desanaṃ osāpesīti yathāraddhakathaṃ ṭhapesi. Tattha nisinnassa diṭṭhigatikassa	246	
PA_tika-s03_02t:246_1	laddhiyā bhindanavasena upari kathetukāmo. Buddhānañhi desanāvāraṃ pacchindāpetvā	246	
PA_tika-s03_02t:246_2	pucchituṃ samattho nāma koci natthi. Tenāha “diṭṭhigatikassa okāsadānattha”nti. Duppañho	246	
PA_tika-s03_02t:246_3	eso sattūpaladdhiyā pucchitattā. Sattūpaladdhivādapadenāti “satto jīvo upalabbhatī”ti	246	
PA_tika-s03_02t:246_4	evaṃ pavattadiṭṭhidīpakapadavasena. Vadanti etenāti vādo. Diṭṭhi-saddo pana dvayasaṅgahito,	246	
PA_tika-s03_02t:246_5	brahmacariyavāso pana paramatthato ariyamaggabhāvanāti āha “ariyamaggavāso”ti. Ayaṃ	246	
PA_tika-s03_02t:246_6	diṭṭhīti anaññe sarīrajīvāti diṭṭhi. “Jīvo”ti ca jīvitameva vadanti. Vaṭṭanti duvidhaṃ	246	
PA_tika-s03_02t:246_7	vaṭṭaṃ. Nirodhentoti anuppattidhammataṃ āpādento. Samucchindantoti appavattiyaṃ pāpanena	246	
PA_tika-s03_02t:246_8	upacchindanto. Tadetaṃ maggena nirodhetabbaṃ vaṭṭaṃ nirujjhatīti yojanā. “Ayaṃ satto	246	
PA_tika-s03_02t:246_9	vināsaṃ abhāvaṃ patvā sabbaso ucchijjatī”ti evaṃ ucchedadiṭṭhiyā gahitākārassa sambhave	246	
PA_tika-s03_02t:246_10	saccabhāve sati. Na hotīti sātthako na hoti.	2461	
PA_tika-s03_02t:247_0	Gacchatīti sarīrato nikkhamitvā gacchati. Vivaṭṭentoti appavattiṃ karontoti attho.	247	
PA_tika-s03_02t:247_1	Vivaṭṭetuṃ na sakkoti niccassa appavattiṃ pāpetuṃ asakkuṇeyyattā. Micchādiṭṭhi sammādiṭṭhiṃ	247	
PA_tika-s03_02t:247_2	vijjhati asamāhitapuggalasevanavasena tathā pavattituṃ appadānavasena ca pajahitabbāpajahanavasena	247	
PA_tika-s03_02t:247_3	sammādiṭṭhiṃ vijjhati. Visūkamivāti kaṇḍako viya. Na kevalaṃ ananuvattakova, atha	247	
PA_tika-s03_02t:247_4	kho virodhopi “nicca”ntiādinā pavattanadhammatāya viññāpanato. Virūpaṃ bībhacchaṃ	247	
PA_tika-s03_02t:247_5	phanditaṃ vipphanditaṃ. Paṇṇapupphaphalapallavānaṃ avatthubhūto tālo eva tālāvatthu	247	
PA_tika-s03_02t:247_6	“asive sivā”ti vohāro viya. Keci pana “tālavatthukatānī”ti paṭhanti, avatthubhūtatāya	247	
PA_tika-s03_02t:247_7	tālo viya katānīti attho. Tenāha “matthakacchinnatālo viyā”ti. Anuabhāvanti vināsaṃ.	247	
PA_tika-s03_02t:248	Avijjāpaccayasuttavaṇṇanā niṭṭhitā.	24	
PA_tika-s03_02t:249	6. Dutiyaavijjāpaccayasuttavaṇṇanā	24	
PA_tika-s03_02t:250	36. Iti vāti evaṃ vā. Jarāmaraṇassa ceva jarāmaraṇasāmikassa ca khaṇavasena yo vadeyya. Avisāradadhātuko pucchituṃ acchekatāya maṅkubhāvena jāto. Tenāha “pucchituṃ na sakkotī”ti.	25	
PA_tika-s03_02t:251	Dutiyaavijjāpaccayasuttavaṇṇanā niṭṭhitā.	25	
PA_tika-s03_02t:252	7. Natumhasuttavaṇṇanā	25	
PA_tika-s03_02t:253_0	37. Na tumhākanti kāyassa anattaniyabhāvadassanameva panetanti yā tassa anattaniyatā,	253	
PA_tika-s03_02t:253_1	taṃ dassetuṃ “attani hī”tiādi vuttaṃ. Yadi na attaniyaṃ, parakiyaṃ nāma siyāti, tampi	253	
PA_tika-s03_02t:253_2	natthīti dassento “nāpi aññesa”nti āha. Nayidaṃ purāṇakammamevāti “idaṃ kāyo”ti vuttasarīraṃ	253	
PA_tika-s03_02t:253_3	purāṇakammameva na hoti. Na hi kāyo vedanāsabhāvo. Paccayavohārenāti kāraṇopacārena.	253	
PA_tika-s03_02t:253_4	Abhisaṅkhatantiādi napuṃsakaliṅgavacanaṃ. Purimaliṅgasabhāgatāyāti “purāṇamidaṃ kamma”nti	253	
PA_tika-s03_02t:253_5	evaṃ vuttapurimanapuṃsakaliṅgasabhāgatāya. Aññamaññābhimukhehi samecca paccayehi	253	
PA_tika-s03_02t:253_6	kato abhisaṅkhatoti āha “paccayehi katoti daṭṭhabbo”ti. Abhisañcetayitanti tathā	253	
PA_tika-s03_02t:253_7	abhisaṅkhatattasaṅkhātena abhimukhabhāvena cetayitaṃ pakappitaṃ, pavattitanti attho.	253	
PA_tika-s03_02t:253_8	Cetanāvatthukoti cetanāhetuko. Vedaniyanti vedanāya hitaṃ vatthārammaṇabhāvena vedanāya	253	
PA_tika-s03_02t:253_9	paccayabhāvato. Tenāha “vedaniyavatthū”ti.	253	
PA_tika-s03_02t:254	Natumhasuttavaṇṇanā niṭṭhitā.	25	
PA_tika-s03_02t:255	8. Cetanāsuttavaṇṇanā	25	
PA_tika-s03_02t:256_0	38. Yañcāti ettha ca-saddo aṭṭhāne. Tena cetanāya viya pakappānānusayānampi viññāṇassa	256	
PA_tika-s03_02t:256_1	ṭhitiyā vakkhamānaṃyeva avisiṭṭhaṃ ārammaṇabhāvaṃ joteti. Kāmaṃ tīsupi padesu “pavatteti”icceva	256	
PA_tika-s03_02t:256_2	attho vutto, vattanattho pana cetanādīnaṃ yathākkamaṃ cetayanapakappanānusayanarūpo	256	
PA_tika-s03_02t:256_3	visiṭṭhaṭṭho daṭṭhabbo. Tebhūmakakusalākusalacetanā gahitā kammaviññāṇassa paccayaniddhāraṇametanti.	256	
PA_tika-s03_02t:256_4	Taṇhādiṭṭhikappā gahitā yathārahanti adhippāyo. Aṭṭhasupi hi lobhasahagatacittesu	256	
PA_tika-s03_02t:256_5	taṇhākappo, tattha catūsveva diṭṭhikappoti. Kāmaṃ anusayā lokiyakusalacetanāsupi	256	
PA_tika-s03_02t:256_6	anusentiyeva, akusalesu pana pavatti pākaṭāti “dvādasannaṃ cetanāna”nti vuttaṃ. Sahajātakoṭiyāti	256	
PA_tika-s03_02t:256_7	idaṃ paccuppannāpi kāmarāgādayo anusayāva vuccanti taṃsadisatāyāti vuttaṃ. Na hi	256	
PA_tika-s03_02t:256_8	kālabhedena lakkhaṇappabhedo atthīti. Anāgatā eva hi kāmarāgādayo nippariyāyato “anusayā”ti	256	
PA_tika-s03_02t:256_9	vattabbataṃ arahanti. Paccayuppanno vaṭṭatīti āha “ārammaṇaṃ paccayo”ti. Kammaviññāṇassa	256	
PA_tika-s03_02t:256_10	ṭhitatthanti kammaviññāṇasseva pavattiyā. Tasmiṃ paccaye satīti tasmiṃ cetanāpakappanānusayasaññite	2561	
PA_tika-s03_02t:256_11	paccaye sati patiṭṭhā viññāṇassa hoti. Santāne phaladānasamatthatāyeva hotīti “patiṭṭhā	2561	
PA_tika-s03_02t:256_12	hoti, tasmiṃ patiṭṭhite”ti vuttaṃ. Sanniṭṭhāpakacetanāvasena viruḷheti. Patiṭṭhiteti	2561	
PA_tika-s03_02t:256_13	hi iminā kammassa katabhāvo vutto, “viruḷhe”ti iminā upacitabhāvo. Tenāha “kammaṃ	2561	
PA_tika-s03_02t:256_14	javāpetvā”tiādi. Tattha puretaraṃ uppannāhi kammacetanāhi laddhapaccayattā balappattāya	2561	
PA_tika-s03_02t:256_15	sanniṭṭhāpakacetanāya kammaviññāṇaṃ laddhapatiṭṭhaṃ viruḷhamūlañca hotīti vuttaṃ	2561	
PA_tika-s03_02t:256_16	“nibbattamūle jāte”ti. Tathā hi sanniṭṭhāpakacetanā vipākaṃ dentaṃ anantare jātivasena	2561	
PA_tika-s03_02t:256_17	deti upapajjavedanīyakammanti.	2561	
PA_tika-s03_02t:257_0	Tebhūmakacetanāyāti tebhūmakakusalākusalacetanāya. Appavattanakkhaṇoti idha pavattanakkhaṇo	257	
PA_tika-s03_02t:257_1	jāyamānakkhaṇo. Na jāyamānakkhaṇo appavattanakkhaṇo na kevalaṃ bhaṅgakkhaṇo appahīnānusayassa	257	
PA_tika-s03_02t:257_2	adhippetattā. Appahīnakoṭiyāti asamucchinnabhāvena. Tadidaṃ tebhūmakakusalākusalacetanāsu	257	
PA_tika-s03_02t:257_3	appavattamānāsu anusayānaṃ sahajātakoṭiādinā pavatti nāma natthi, vipākādīsu appahīnakoṭiyā	257	
PA_tika-s03_02t:257_4	pavattati karontassa abhāvatoti imamatthaṃ sandhāya vuttaṃ. Avāritattāti paṭipakkheti	257	
PA_tika-s03_02t:257_5	avāritabbattā. Paccayova hoti viññāṇassa ṭhitiyā.	257	
PA_tika-s03_02t:258_0	Paṭhamadutiyavārehi vaṭṭaṃ dassetvā tatiyavāre “no ce”tiādinā vivaṭṭaṃ dassitanti	258	
PA_tika-s03_02t:258_1	“paṭhamapade tebhūmakakusalākusalacetanā nivattā”tiādi vuttaṃ. Tattha nivattāti akaraṇato	258	
PA_tika-s03_02t:258_2	appavattiyā apagatā. Taṇhādiṭṭhiyo nivattāti yojanā. Vuttappakāresūti “tebhūmakavipākesū”tiādinā vuttappakāresu.	258	
PA_tika-s03_02t:259_0	Etthāti imasmiṃ sutte. Ettha cetanāpakappanānaṃ pavattanavasena dhammaparicchedo	259	
PA_tika-s03_02t:259_1	dassitoti “cetetīti tebhūmakakusalākusalacetanā gahitā”tiādinayo idheva hotīti dassito.	259	
PA_tika-s03_02t:259_2	Catassoti paṭighadvayamohamūlasamāgatā catasso akusalacetanā. Catūsu akusalacetanāsūti	259	
PA_tika-s03_02t:259_3	yathāvuttāsu eva catūsu akusalacetanāsu, itarā pana “na pakappetī”ti iminā paṭikkhepena	259	
PA_tika-s03_02t:259_4	nivattāti. Sutte āgataṃ vāretvāti “no ca pakappetī”ti evaṃ paṭikkhepavasena sutte	259	
PA_tika-s03_02t:259_5	āgataṃ vajjetvā. “Na pakappetī”ti hi iminā aṭṭhasu lobhasahagatacittesu sahajātakoṭiyā	259	
PA_tika-s03_02t:259_6	pavattaanusayo nivattito tesaṃ cittānaṃ appavattanato, tasmā taṃ ṭhānaṃ ṭhapetvāti	259	
PA_tika-s03_02t:259_7	attho. Purimasadisova purimanayesu vuttanayena gahetabbo dhammaparicchedattā.	259	
PA_tika-s03_02t:260_0	Tadappatiṭṭhiteti samāsabhāvato vibhattilopo, sandhivasena da-kārāgamo, tassa appatiṭṭhitaṃ	260	
PA_tika-s03_02t:260_1	tadappatiṭṭhitaṃ, tasmiṃ tadappatiṭṭhiteti evamettha samāsapadasiddhi daṭṭhabbā.	260	
PA_tika-s03_02t:260_2	Etthāti etasmiṃ tatiyavāre arahattamaggassa kiccaṃ kathitaṃ sabbaso anusayanibbattibhedanato.	260	
PA_tika-s03_02t:260_3	Khīṇāsavassa kiccakaraṇantipi vattuṃ vaṭṭati sabbaso vedanādīnaṃ paṭikkhepabhāvato.	260	
PA_tika-s03_02t:260_4	Nava lokuttaradhammātipi vattuṃ vaṭṭati maggapaṭipāṭiyā anusayasamugghāṭanato maggānantarāni	260	
PA_tika-s03_02t:260_5	phalāni, tadubhayārammaṇañca nibbānanti. Viññāṇassāti kammaviññāṇassa. Punabbhavasīsena	260	
PA_tika-s03_02t:260_6	anantarabhavasaṅgahitaṃ nāmarūpaṃ paṭisandhiviññāṇameva vā gahitanti āha “punabbhavassa	260	
PA_tika-s03_02t:260_7	ca antare eko sandhī”ti. Bhavajātīnanti ettha “dutiyabhavassa tatiyabhave jātiyā”ti	260	
PA_tika-s03_02t:260_8	evaṃ paramparavasena gahetabbaṃ. Āyatiṃ punabbhavābhinibbattigahaṇena pana nānantariyato	260	
PA_tika-s03_02t:260_9	kammabhavo gahito, jātihetuphalasiddhipettha vuttā evāti veditabbaṃ. Ettha ca “no	260	
PA_tika-s03_02t:260_10	ce, bhikkhave, ceteti no ca pakappeti, atha kho anusetī”ti evaṃ bhagavatā dutiyanaye	2601	
PA_tika-s03_02t:260_11	pubbabhāge bhavanibbattakakusalākusalāyūhanaṃ, pakappanañca vināpi bhavesu diṭṭhādīnavassa	2601	
PA_tika-s03_02t:260_12	yogino anusayapaccayā vipassanācetanāpi paṭisandhijanakā hotīti dassanatthaṃ kusalākusalassa	2601	
PA_tika-s03_02t:260_13	appavatti cepi, tadā vijjamānatebhūmakavipākādidhammesu appahīnakoṭiyā anusayitakilesappaccayā	2601	
PA_tika-s03_02t:260_14	bhavavajjassa kammaviññāṇassa patiṭṭhitatā hotīti dassanatthañca vutto. “Na ceteti	2601	
PA_tika-s03_02t:260_15	pakappeti anusetī”ti ayaṃ nayo na gahito cetanaṃ vinā pakappanassa abhāvato.	2601	
PA_tika-s03_02t:261	Cetanāsuttavaṇṇanā niṭṭhitā.	26	
PA_tika-s03_02t:262	9. Dutiyacetanāsuttavaṇṇanā	26	
PA_tika-s03_02t:263	39. Viññāṇanāmarūpānaṃ antare eko sandhīti hetuphalasandhi viññāṇaggahaṇena kammaviññāṇassa gahitattā. Nāmarūpaṃ pana vipākanāmarūpamevāti pākaṭameva. Sesaṃ suviññeyyameva.	26	
PA_tika-s03_02t:264	Dutiyacetanāsuttavaṇṇanā niṭṭhitā.	26	
PA_tika-s03_02t:265	10. Tatiyacetanāsuttavaṇṇanā	26	
PA_tika-s03_02t:266_0	40. Rūpādīsu chasu ārammaṇesu. Tena cettha bhavattayaṃ saṅgaṇhāti chaḷārammaṇapariyāpannattā.	266	
PA_tika-s03_02t:266_1	Tasseva bhavattayassa patthanā paṇidhānādivasena nati nāma. Āgatimhi gatīti paccupaṭṭhānavasena	266	
PA_tika-s03_02t:266_2	abhimukhaṃ gati pavatti etasmāti āgati, kammādinimittaṃ. Tasmiṃ paṭisandhiviññāṇassa	266	
PA_tika-s03_02t:266_3	gati pavatti nibbatti hoti. Tenāha “āgate”tiādi. Cutūpapātoti cavanaṃ cuti, maraṇaṃ.	266	
PA_tika-s03_02t:266_4	Upapajjanaṃ nibbatti, upapāto. Cutito upapāto punaruppādo. Tenāha “evaṃ viññāṇassā”tiādi.	266	
PA_tika-s03_02t:266_5	Itoti nibbattabhavato. Tatthāti punabbhavasaṅkhāte āyatibhave. Ekova sandhīti eko	266	
PA_tika-s03_02t:266_6	hetuphalasandhi eva kathito.	266	
PA_tika-s03_02t:267	Tatiyacetanāsuttavaṇṇanā niṭṭhitā.	26	
PA_tika-s03_02t:268	Kaḷārakhattiyavaggavaṇṇanā niṭṭhitā.	26	
PA_tika-s03_02t:269	5. Gahapativaggo	26	
PA_tika-s03_02t:270	1. Pañcaverabhayasuttavaṇṇanā	27	
PA_tika-s03_02t:271_0	41. Yatoti yasmiṃ kāle. Ayañhi to-saddo dā-saddo viya idha kālavisayo. Tenāha “yadā”ti.	271	
PA_tika-s03_02t:271_1	Bhayaveracetanāyoti bhāyitabbaṭṭhena bhayaṃ, verapasavanaṭṭhena veranti ca laddhanāmā	271	
PA_tika-s03_02t:271_2	cetanāyo. Pāṇātipātādayo hi yassa pavattanti, yañca uddissa pavattiyanti, ubhaye	271	
PA_tika-s03_02t:271_3	sabhayabheravāti te eva bhāyitabbabhayaverajanakāvāti. Sotassa ariyamaggassa ādito	271	
PA_tika-s03_02t:271_4	paṭṭhāya paṭipattiadhigamo sotāpatti, tadatthāya tattha patiṭṭhitassa ca aṅgāni sotāpattiyaṅgāni,	271	
PA_tika-s03_02t:271_5	tadubhayaṃ sandhāyāha “duvidhaṃ sotāpattiyā aṅga”nti, sotāpattiatthaṃ aṅganti attho.	271	
PA_tika-s03_02t:271_6	Yaṃ pubbabhāgeti yaṃ sayaṃ sotāpattimaggaphalapaṭilābhato pubbabhāge tadatthāya saṃvattati.	271	
PA_tika-s03_02t:271_7	Kiṃ pana tanti āha “sappurisasaṃsevo”tiādi. Sappurisānaṃ buddhādīnaṃ ariyañāṇasaññāṇajātā	271	
PA_tika-s03_02t:271_8	payirupāsanā, saddhammassavanaṃ catusaccadhammassavanaṃ, yoniso upāyena aniccādito	271	
PA_tika-s03_02t:271_9	manasi karaṇaṃ yoniso manasikāro, ussukkāpentena dhammassa nibbānassa anudhammapaṭipajjanaṃ	271	
PA_tika-s03_02t:271_10	dhammānudhammapaṭipattīti etāni sotāpattiyā aṅgāni. Aṭṭhakathāyaṃ pana sotāpattiaṅganti	2711	
PA_tika-s03_02t:271_11	padaṃ apekkhitvā “evaṃ āgata”nti vuttaṃ. Ṭhitassa puggalassa aṅgaṃ. Sotāpanno aṅgīyati	2711	
PA_tika-s03_02t:271_12	ñāyati etenāti sotāpannassa aṅgantipi vuccati. Idaṃ pacchā vuttaṃ aṅgaṃ. Dosehi ārakāti	2711	
PA_tika-s03_02t:271_13	ariyoti āha “niddoso”ti. Kathaṃ avijjā saṅkhārānaṃ paccayotiādinā kenacipi anupārambhiyattā	2711	
PA_tika-s03_02t:271_14	nirupārambho. Ñāṇaṃ sandhāya “niddoso”ti vuttaṃ, paṭiccasamuppādaṃ sandhāya “nirupārambho”ti	2711	
PA_tika-s03_02t:271_15	vadanti. Ubhayampi pana sandhāya ubhayaṃ vuttanti apare. Paṭiccasamuppādo ettha adhippeto.	2711	
PA_tika-s03_02t:271_16	Tathā hi vuttaṃ “aparāparaṃ uppannāya vipassanāpaññāyā”ti. Na hi maggañāṇaṃ vipassanāpaññāti.	2711	
PA_tika-s03_02t:271_17	Sammā upāyattā tassa paṭiccasamuppanne yāthāvato ñāyatīti ñāyo, paṭiccasamuppādo.	2711	
PA_tika-s03_02t:271_18	Ñāṇaṃ pana ñāyati so etenāti ñāyo.	2711	
PA_tika-s03_02t:272_0	Tatthāti niraye. Maggasotanti maggassa sotaṃ. Āpannoti adhigato. Apāyesu uppajjanasaṅkhāto	272	
PA_tika-s03_02t:272_1	vinipātadhammo etassāti vinipātadhammo, na vinipātadhammo avinipātadhammo. Paraṃ	272	
PA_tika-s03_02t:272_2	ayananti ativiya savisaye ayitabbaṃ bujjhitabbaṃ. Yesañhi dhātūnaṃ gatiattho, buddhipi	272	
PA_tika-s03_02t:272_3	tesaṃ attho. Tenāha “avassaṃ abhisambujjhanako”ti.	272	
PA_tika-s03_02t:273_0	Pāṇātipātakammakāraṇāti pāṇātipātasaṅkhātassa pāpakammassa karaṇahetu. Veraṃ vuccati	273	
PA_tika-s03_02t:273_1	virodho, tadeva bhāyitabbato bhayanti āha “bhayaṃ veranti atthato eka”nti. Idaṃ bāhiraṃ	273	
PA_tika-s03_02t:273_2	veraṃ nāma tassa verassa mūlabhūtato verakārapuggalato bahibhāvattā. Teneva hi tassa	273	
PA_tika-s03_02t:273_3	verakārapuggalassa uppannaṃ veraṃ sandhāya “idaṃ ajjhattikaveraṃ nāmā”ti vuttaṃ,	273	
PA_tika-s03_02t:273_4	tannissitassa verassa mūlabhūtā verakārapuggalacetanā uppajjati paharituṃ asamatthassapīti	273	
PA_tika-s03_02t:273_5	adhippāyo. Na hi nerayikā nirayapālesu paṭipaharituṃ sakkonti. Nirayapālassa cetanā	273	
PA_tika-s03_02t:273_6	uppajjatīti etena “atthi niraye nirayapālā”ti dasseti. Yaṃ panetaṃ bāhiraveranti	273	
PA_tika-s03_02t:273_7	yamidaṃ diṭṭhadhammikaṃ samparāyikañca bāhiraṃ veraṃ. Puggalaveranti vuttaṃ attakiccaṃ	273	
PA_tika-s03_02t:273_8	sādhetuṃ asakkonto kevalaṃ parapuggale uppannamattaṃ veranti katvā. Atthato ekameva	273	
PA_tika-s03_02t:273_9	“cetasika”nti visesetvā vuttattā. Sesapadesūti “adinnādānapaccayā”tiādinā āgatesu	273	
PA_tika-s03_02t:273_10	sesakoṭṭhāsesu. Attho bhaggoti attho dhaṃsito. Adhigatenāti maggena adhigatena. “Abhigatenā”tipi	2731	
PA_tika-s03_02t:273_11	pāṭho, adhivuttenāti attho. Tenāha “acalappasādenā”ti.	2731	
PA_tika-s03_02t:274	Pañcaverabhayasuttavaṇṇanā niṭṭhitā.	27	
PA_tika-s03_02t:275	2. Dutiyapañcaverabhayasuttavaṇṇanā	27	
PA_tika-s03_02t:276_0	42. Bhikkhūnaṃ kathitabhāvamattameva visesoti etena yā satthārā ekaccānaṃ desitadesanā,	276	
PA_tika-s03_02t:276_1	puna tadaññesaṃ veneyyadamakusalena kālantare teneva desitā, sā dhammasaṃgāhakehi	276	
PA_tika-s03_02t:276_2	“mā no satthudesanā sampaṭiggahaṃ vinā nassatū”ti visuṃ saṅgahaṃ āropitāti dasseti.	276	
PA_tika-s03_02t:277	Dutiyapañcaverabhayasuttavaṇṇanā niṭṭhitā.	27	
PA_tika-s03_02t:278	3. Dukkhasuttavaṇṇanā	27	
PA_tika-s03_02t:279_0	43. Samudayanaṃ samudayo, samudeti etamhāti samudayo, evaṃ ubhinnaṃ samudayānamatthatopi	279	
PA_tika-s03_02t:279_1	bhedo veditabbo. Paccayāva paccayasamudayo. Āraddhavipassako “imañca imañca paccayasāmaggiṃ	279	
PA_tika-s03_02t:279_2	paṭicca ime dhammā khaṇe khaṇe uppajjantī”ti passanto “paccayasamudayaṃ passantopi	279	
PA_tika-s03_02t:279_3	bhikkhu khaṇikasamudayaṃ passatī”ti vutto paccayadassanamukhena nibbattikkhaṇassa	279	
PA_tika-s03_02t:279_4	dassanato. So pana khaṇe khaṇe saṅkhārānaṃ nibbattiṃ passituṃ āraddho “imehi nāma	279	
PA_tika-s03_02t:279_5	paccayehi nibbattatī”ti passati. “So khaṇikasamudayaṃ passanto paccayaṃ passatī”ti	279	
PA_tika-s03_02t:279_6	vadanti. Yasmā pana paccayato saṅkhārānaṃ udayaṃ passanto khaṇato tesaṃ udayadassanaṃ	279	
PA_tika-s03_02t:279_7	hoti, khaṇato etesaṃ udayaṃ passato pageva paccayānaṃ suggahitattā paccayato dassanaṃ	279	
PA_tika-s03_02t:279_8	sukhena ijjhati, tasmā vuttaṃ “paccayasamudayaṃ passantopī”tiādi. Atthaṅgamadassanepi	279	
PA_tika-s03_02t:279_9	eseva nayo. Accantatthaṅgamoti appavatti nirodho nibbānanti. Bhedatthaṅgamoti khaṇikanirodho.	279	
PA_tika-s03_02t:279_10	Tadubhayaṃ pubbabhāge uggahaparipucchādivasena passanto aññatarassa dassane itaradassanampi	2791	
PA_tika-s03_02t:279_11	siddhameva hoti, pubbabhāge ca ārammaṇavasena khayato vayasammasanādikāle bhedatthaṅgamaṃ	2791	
PA_tika-s03_02t:279_12	passanto atirekavasena anussavādito accantaṃ atthaṅgamaṃ passati. Maggakkhaṇe panārammaṇato	2791	
PA_tika-s03_02t:279_13	accantaatthaṅgamaṃ passati, asammohato itarampi passati. Taṃ sandhāyāha “accantatthaṅgamaṃ	2791	
PA_tika-s03_02t:279_14	passantopī”tiādi. Samudayatthaṅgamaṃ nibbattibhedanti samudayasaṅkhātaṃ nibbattiṃ	2791	
PA_tika-s03_02t:279_15	atthaṅgamasaṅkhātaṃ bhedañca. Nissayavasenāti cakkhussa sannissayavasena paccayaṃ	2791	
PA_tika-s03_02t:279_16	katvā. Ārammaṇavasenāti rūpe ārammaṇaṃ katvā. Yaṃ panettha vattabbaṃ, taṃ madhupiṇḍikasuttaṭīkāyaṃ	2791	
PA_tika-s03_02t:279_17	vuttanayena veditabbaṃ. Tiṇṇaṃ saṅgati phassoti “cakkhu rūpāni viññāṇa”nti imesaṃ	2791	
PA_tika-s03_02t:279_18	tiṇṇaṃ saṅgati samāgame nibbatti phassoti vuttoti āha “tiṇṇaṃ saṅgatiyā phasso”ti.	2791	
PA_tika-s03_02t:279_19	Tiṇṇanti ca pākaṭapaccayavasena vuttaṃ, tadaññepi pana manasikārādayo phassapaccayā	2791	
PA_tika-s03_02t:279_20	hontiyeva. Evanti taṇhādīnaṃ asesavirāganirodhakkamena. Bhinnaṃ hotīti anuppādanirodhena	2792	
PA_tika-s03_02t:279_21	niruddhaṃ hoti. Tenāha “appaṭisandhiya”nti.	2792	
PA_tika-s03_02t:280	Dukkhasuttavaṇṇanā niṭṭhitā.	28	
PA_tika-s03_02t:281	4. Lokasuttavaṇṇanā	28	
PA_tika-s03_02t:282	44. Ayamettha visesoti “ayaṃ lokassā”ti samudayatthaṅgamānaṃ visesadassanaṃ. Ettha catutthasutte tatiyasuttato viseso.	28	
PA_tika-s03_02t:283	Lokasuttavaṇṇanā niṭṭhitā.	28	
PA_tika-s03_02t:284	5. Ñātikasuttavaṇṇanā	28	
PA_tika-s03_02t:285_0	45. Aññamaññaṃ dvinnaṃ ñātīnaṃ gāmo ñātikoti vuttoti āha “dvinnaṃ ñātakānaṃ gāme”ti.	285	
PA_tika-s03_02t:285_1	Giñjakā vuccanti iṭṭhakā, giñjakāhi eva kato āvasatho giñjakāvasatho. So kira āvāso	285	
PA_tika-s03_02t:285_2	yathā sudhāparikammena payojanaṃ natthi, evaṃ iṭṭhakāhi eva cinitvā chādetvā kato.	285	
PA_tika-s03_02t:285_3	Tādisañhi chadanaṃ sandhāya bhagavatā iṭṭhakāchadanaṃ anuññātaṃ. Tena vuttaṃ “iṭṭhakāhi	285	
PA_tika-s03_02t:285_4	kate mahāpāsāde”ti. Tattha dvārabandhakavāṭaphalakādīni pana dārumayāniyeva. Pariyāyati	285	
PA_tika-s03_02t:285_5	attano phalaṃ pariggahetvā vattatīti pariyāyo, kāraṇanti āha “dhammapariyāyanti dhammakāraṇa”nti,	285	
PA_tika-s03_02t:285_6	pariyattidhammabhūtaṃ visesādhigamassa hetunti attho. Upecca suyyati etthāti upassutīti	285	
PA_tika-s03_02t:285_7	vuttaṃ “upassutīti upassutiṭṭhāna”nti. Attano kammanti yadatthaṃ tattha gato, taṃ	285	
PA_tika-s03_02t:285_8	pariveṇasamajjanakiriyaṃ. Pahāyāti akatvā. Evaṃ mahatthañhi vimuttāyatanasīse ṭhatvā	285	
PA_tika-s03_02t:285_9	suṇantassa mahato atthāya saṃvattati. Ekaṅgaṇaṃ ahosīti sabbaṃ vivaṭaṃ ahosi. Tīsu	285	
PA_tika-s03_02t:285_10	hi bhavesu saṅkhāragataṃ paccayuppannavasena manasikaroto bhagavato kiñci asesetvā	2851	
PA_tika-s03_02t:285_11	sabbampi taṃ ñāṇamukhe āpāthaṃ upagacchi. Tena vuttaṃ “yāvabhavaggā ekaṅgaṇaṃ ahosī”ti.	2851	
PA_tika-s03_02t:285_12	Tantivasena tamatthaṃ vācāya nicchārento “vacasā sajjhāyaṃ karonto”ti vutto. Paccayapaccayuppannavasena	2851	
PA_tika-s03_02t:285_13	ca atthaṃ āharitvā tesaṃ nirodhena vivaṭṭassa āhatattā “yathānusandhinā”ti vuttaṃ.	2851	
PA_tika-s03_02t:285_14	Addasa ñāṇacakkhunā.	2851	
PA_tika-s03_02t:286_0	Manasā sajjhāyaṃ karonto “tuṇhībhūtova paguṇaṃ karonto”ti vutto. Padānupadanti padañca	286	
PA_tika-s03_02t:286_1	anupadañca. Purimañhi padaṃ nāma, tadanantaraṃ anupadaṃ. Ghaṭetvā sambandhaṃ katvā	286	
PA_tika-s03_02t:286_2	avicchinditvā. Pariyāpuṇātīti ajjhayati. Ādhārappattanti ādhāraṃ cittasantānappattaṃ	286	
PA_tika-s03_02t:286_3	appamuṭṭhaṃ gatattā ādhārappattaṃ nāma. Kāraṇanissitoti lokuttaradhammassa kāraṇasannissito.	286	
PA_tika-s03_02t:286_4	Ādibrahmacariyakoti ādibrahmacariyaṃ, tadeva ādibrahmacariyakaṃ. Dhammapariyāyāpekkhāya	286	
PA_tika-s03_02t:286_5	pulliṅganiddeso. Tīsupi imesūti tatiyacatutthapañcamesu tīsu suttesu.	286	
PA_tika-s03_02t:287	Ñātikasuttavaṇṇanā niṭṭhitā.	28	
PA_tika-s03_02t:288	6. Aññatarabrāhmaṇasuttavaṇṇanā	28	
PA_tika-s03_02t:289	46. Nāmavasenāti gottanāmavasena ca kittivasena ca apākaṭo, tasmā “jātivasena brāhmaṇo”ti vuttaṃ.	28	
PA_tika-s03_02t:290	Aññatarabrāhmaṇasuttavaṇṇanā niṭṭhitā.	29	
PA_tika-s03_02t:291	7. Jāṇussoṇisuttavaṇṇanā	29	
PA_tika-s03_02t:292	47. Evaṃladdhanāmoti “jāṇussoṇī”ti evaṃladdhanāmo rañño santikā adhigatanāmo.	29	
PA_tika-s03_02t:293	Jāṇussoṇisuttavaṇṇanā niṭṭhitā.	29	
PA_tika-s03_02t:294	8. Lokāyatikasuttavaṇṇanā	29	
PA_tika-s03_02t:295_0	48. Āyatiṃ hitaṃ tena loko na yatati na īhatīti lokāyataṃ. Na hi taṃ laddhiṃ nissāya	295	
PA_tika-s03_02t:295_1	sattā puññakiriyāya cittampi uppādenti, kuto payogo, taṃ etassa atthi, tattha vā	295	
PA_tika-s03_02t:295_2	niyuttoti lokāyatiko. Paṭhamasaddo ādiatthavācakattā jeṭṭhavevacanoti āha “paṭhamaṃ	295	
PA_tika-s03_02t:295_3	lokāyata”nti. Sādhāraṇavacanopi lokasaddo visiṭṭhavisayo idhādhippetoti āha “bālaputhujjanalokassā”ti.	295	
PA_tika-s03_02t:295_4	Ittarabhāvena lakuṇḍakabhāvena tassa vipulādibhāvena bālānaṃ upaṭṭhānamattanti dassento	295	
PA_tika-s03_02t:295_5	“āyataṃ mahanta”ntiādimāha. Parittanti khuddakaṃ. Ekasabhāvanti ekaṃ sabhāvaṃ. Avipariṇāmadhammatāyāti	295	
PA_tika-s03_02t:295_6	āha “niccasabhāvamevāti pucchatī”ti. Purimasabhāvena nānāsabhāvanti purimasabhāvato	295	
PA_tika-s03_02t:295_7	bhinnasabhāvaṃ. Pacchā na hotīti pacchā kiñci na hoti sabbaso samucchijjanato. Tenāha	295	
PA_tika-s03_02t:295_8	“ucchedaṃ sandhāya pucchatī”ti. Ekattanti sabbakālaṃ attasambhavaṃ. Tathā ceva gahaṇena	295	
PA_tika-s03_02t:295_9	dvepi vādā sassatadiṭṭhiyo honti. Natthi na hoti. Puthuttaṃ nānāsabhāvaṃ, ekarūpaṃ	295	
PA_tika-s03_02t:295_10	na hotīti vā gahaṇena dvepi vādā ucchedadiṭṭhiyoti.	2951	
PA_tika-s03_02t:296	Lokāyatikasuttavaṇṇanā niṭṭhitā.	29	
PA_tika-s03_02t:297	9. Ariyasāvakasuttavaṇṇanā	29	
PA_tika-s03_02t:298_0	49. Saṃsayuppatti ākāradassananti “kasmiṃ sati kiṃ hotī”ti kāraṇassa phalassa ca	298	
PA_tika-s03_02t:298_1	paccāmasanena vinā kevalaṃ idappaccayatāya saṃsayassa uppajjanākāradassanaṃ. Samudayati	298	
PA_tika-s03_02t:298_2	samudetīti atthoti āha “uppajjatī”ti.	298	
PA_tika-s03_02t:299	Ariyasāvakasuttavaṇṇanā niṭṭhitā.	29	
PA_tika-s03_02t:300	10. Dutiyaariyasāvakasuttavaṇṇanā	30	
PA_tika-s03_02t:301_0	50. Dvepi nayā ekato vuttāti idaṃ “viññāṇe sati nāmarūpaṃ hotī”tiādinā navame vuttassa	301	
PA_tika-s03_02t:301_1	nayassa “avijjāya sati saṅkhārā hontī”tiādinā dasame vuttanaye antogadhattā. Nānattanti	301	
PA_tika-s03_02t:301_2	purimato navamato dasamassa nānattaṃ.	301	
PA_tika-s03_02t:302	Dutiyaariyasāvakasuttavaṇṇanā niṭṭhitā.	30	
PA_tika-s03_02t:303	Gahapativaggavaṇṇanā niṭṭhitā.	30	
PA_tika-s03_02t:304	6. Dukkhavaggo	30	
PA_tika-s03_02t:305	1. Parivīmaṃsanasuttavaṇṇanā	30	
PA_tika-s03_02t:306_0	51. Upaparikkhamānoti pavattipavattihetuṃ, nivattinivattihetuñca paritulento. Kuto	306	
PA_tika-s03_02t:306_1	panetanti? “Sammā dukkhakkhayā”ti vacanato. Na hi sabbadukkhaparivīmaṃsaṃ vinā sammā	306	
PA_tika-s03_02t:306_2	dukkhakkhayo sambhavati. Kasmātiādinā jarāmaraṇasseva gahaṇe kāraṇaṃ pucchati. Jātiādīnampi	306	
PA_tika-s03_02t:306_3	pavatti dukkhabhāvinīti adhippāyo. Yasmā jarāmaraṇe gahite sati jātipi gahitā hoti,	306	
PA_tika-s03_02t:306_4	tassā abhāve jarāmaraṇasseva abhāvato. Esa nayo bhavādīsupi. Evaṃ yāva jātidhammo	306	
PA_tika-s03_02t:306_5	jarāmaraṇe gahite gahitova hoti, jarāmaraṇapadesena tabbikāravanto sabbe tebhūmakā	306	
PA_tika-s03_02t:306_6	saṅkhārā gahitāti evampi jarāmaraṇaggahaṇena sabbampi vaṭṭadukkhaṃ gahitameva hoti.	306	
PA_tika-s03_02t:306_7	Tenāha “tasmiṃ gahite sabbadukkhassa gahitattā”ti. Anekavidhanti bahuvidhaṃ bahukoṭṭhāsaṃ.	306	
PA_tika-s03_02t:306_8	“Aneka”nti vā pāṭho. Anekanti bahulavacanaṃ. Vidhanti khaṇḍiccapāliccādivasena viparītakoṭṭhāsaṃ.	306	
PA_tika-s03_02t:306_9	Nānappakārakanti tato eva nānappakāraṃ. Nhatvā ṭhitaṃ purisaṃ viyāti bālānaṃ attabhāvassa	306	
PA_tika-s03_02t:306_10	subhākārena upaṭṭhānaṃ sandhāyāha.	3061	
PA_tika-s03_02t:307_0	“Sāruppabhāvenā”ti vuttaṃ, kiṃ sabbathā sāruppabhāvenāti āha “nikkilesatāya parisuddhatāyā”ti.	307	
PA_tika-s03_02t:307_1	Na hi tassesā asaṅkhatatādibhāvena sadisā. Paṭipannoti paṭimukho abhisaṅkhāramukho	307	
PA_tika-s03_02t:307_2	hutvā panno adhigato. Anugatanti anucchavikabhāvena gataṃ, yathā ca nibbānassa adhigamo	307	
PA_tika-s03_02t:307_3	hoti, evaṃ tadanurūpabhāvena gataṃ. Ettha ca pāḷiyaṃ “pajānātī”ti pubbabhāgavasena	307	
PA_tika-s03_02t:307_4	pajānanā vuttā, “tathā paṭipanno ca hotī”ti niyatavasena. “Aparabhāgavasenā”ti apare.	307	
PA_tika-s03_02t:307_5	Keci pana “yathā paṭipannassa jarāmaraṇaṃ nirujjhati, tathā paṭipanno”ti vadanti.	307	
PA_tika-s03_02t:307_6	Padavīmaṃsanā pubbabhāgavasena veditabbā, na maggakkhaṇavasena. Saṅkhāranirodhāyāti	307	
PA_tika-s03_02t:307_7	ettha nayidaṃ avijjāpaccayasaṅkhāraggahaṇaṃ, atha kho saṅkhatasaṅkhāraggahaṇanti	307	
PA_tika-s03_02t:307_8	āha “saṅkhāradukkhassa nirodhatthāyā”ti. Tenāha “ettāvatā yāva arahattā desanā kathitā”ti.	307	
PA_tika-s03_02t:308_0	“Paccattaṃyeva parinibbāyatī”tiādinā arahattaphalapaccavekkhaṇaṃ, “so sukhañca vedanaṃ	308	
PA_tika-s03_02t:308_1	vedayatī”tiādinā satatavihārañca dassetvā desanā sabbathāva vaṭṭadesanāto nivattetabbā	308	
PA_tika-s03_02t:308_2	siyā. Avijjāgatoti ettha iti-saddo ādiattho, tena evamādikaṃ idaṃ vaṭṭavivaṭṭakathanaṃ	308	
PA_tika-s03_02t:308_3	puna gaṇhāti. Puggalasaddo itarāsaṃ dvinnaṃ pakatīnaṃ vācakoti tato visesetvā gahaṇe	308	
PA_tika-s03_02t:308_4	paṭhamapakatimeva dassento “purisapuggalo”ti avocāti āha “purisoyeva puggalo”ti.	308	
PA_tika-s03_02t:308_5	Ubhayenāti purisapuggalaggahaṇena. Sammutiyā avijjamānāya kathā desanā sammutikathā.	308	
PA_tika-s03_02t:308_6	Paramatthassa kathā desanā paramatthakathā. Tatthāti sammutiparamatthakathāsu, na	308	
PA_tika-s03_02t:308_7	sammutiparamatthesu. Tenāha “evaṃ pavattā sammutikathā nāmā”tiādi. Tatridaṃ sammutiparamatthānaṃ	308	
PA_tika-s03_02t:308_8	lakkhaṇaṃ – yasmiṃ bhinne buddhiyā vā avayavavinibbhoge kate na taṃsamaññā, sā ghaṭapaṭādippabhedā	308	
PA_tika-s03_02t:308_9	sammuti, tabbipariyāyato paramattho. Na hi kakkhaḷaphusanādisabhāve ayaṃ nayo labbhati.	308	
PA_tika-s03_02t:308_10	Tattha rūpādidhammaṃ samūhasantānavasena pavattamānaṃ upādāya “satto”tiādi vohāroti	3081	
PA_tika-s03_02t:308_11	āha “satto naro…pe… sammutikathā nāmā”ti. Yasmā rūpādayo paramatthadhammā “khandhā	3081	
PA_tika-s03_02t:308_12	dhātuyo”tiādinā vuccanti, na vohāramattaṃ, tasmā “khandhā…pe… paramatthakathā nāmā”ti	3081	
PA_tika-s03_02t:308_13	vuttaṃ. Nanu khandhakathāpi sammutikathāva, sammuti hi saṅketo khandhaṭṭho rāsaṭṭho	3081	
PA_tika-s03_02t:308_14	vā koṭṭhāsaṭṭho vāti? Saccametaṃ, ayaṃ pana khandhasamaññā phassādīsu tajjāpaññatti	3081	
PA_tika-s03_02t:308_15	viya paramatthasannissayā tassa āsannatarā puggalasamaññādayo viya na dūreti paramatthasaṅgahatā	3081	
PA_tika-s03_02t:308_16	vuttā. Khandhasīsena vā tadupādānā sabhāvadhammā eva gahitā. Nanu ca sabbepi sabhāvadhammā	3081	
PA_tika-s03_02t:308_17	sammutimukheneva desanaṃ ārohanti, na sammukhenāti sabbāpi desanā sammutidesanāva	3081	
PA_tika-s03_02t:308_18	siyāti? Nayidamevaṃ desetabbadhammavibhāgena desanāvibhāgassa adhippetattā, na ca	3081	
PA_tika-s03_02t:308_19	saddo kenaci pavattinimittena vinā atthaṃ pakāsetīti. Tenāha “paramatthaṃ kathentāpi	3081	
PA_tika-s03_02t:308_20	sammutiṃ amuñcitvāva kathentī”ti. Saccameva aviparītameva kathenti.	3082	
PA_tika-s03_02t:309_0	Sammutīti samaññā. Paramo uttamo atthoti paramattho, dhammānaṃ yathābhūtasabhāvo.	309	
PA_tika-s03_02t:309_1	Taṃ paramatthaṃ, sammuti pana lokassa saṅketamattasiddhā. Yadi evaṃ kathaṃ sammutikathāya	309	
PA_tika-s03_02t:309_2	saccatāti āha “lokasammutikāraṇa”nti lokasamaññaṃ nissāya pavattanato. Lokasamaññāya	309	
PA_tika-s03_02t:309_3	hi abhinivesanaṃ vinā paññāpanā ekaccassa sutassa sāvanā viya, na musā anatikkamitabbato	309	
PA_tika-s03_02t:309_4	tassā. Tenāha bhagavā “janapadaniruttiṃ nābhiniveseyya, samaññaṃ nātidhāveyyā”ti.	309	
PA_tika-s03_02t:309_5	Dhammānaṃ sabhāvadhammānaṃ. Bhūtalakkhaṇaṃ bhāvassa lakkhaṇaṃ dīpentīti katvā.	309	
PA_tika-s03_02t:310_0	Terasacetanābhedanti aṭṭhakāmāvacarakusalacetanāpañcarūpāvacarakusalacetanābhedaṃ.	310	
PA_tika-s03_02t:310_1	Attano santānassa punanato pujjabhavaphalassa abhisaṅkharaṇato puññābhisaṅkhāraṃ.	310	
PA_tika-s03_02t:310_2	Kammapuññenāti kammabhūtena. Vipākapuññenāti vipākasaṅkhātena. Puññaphalampi hi uttarapadalopena	310	
PA_tika-s03_02t:310_3	“puñña”nti vuccati “evamidaṃ puññaṃ pavaḍḍhatī”tiādīsu viya. “Apuññūpagaṃ hoti viññāṇa”nti	310	
PA_tika-s03_02t:310_4	idaṃ “puññūpagaṃ hoti viññāṇa”nti ettha vuttanayamevāti na uddhataṃ. Apuññaphalaṃ	310	
PA_tika-s03_02t:310_5	uttarapadalopena “apuñña”nti vuccati. Saṅkhāranti saṅkhārassa gahitattā “avijjāgatoya”nti	310	
PA_tika-s03_02t:310_6	iminā saṅkhārassa paccayo gahito, “puññūpagaṃ hoti viññāṇa”ntiādinā paccayuppannaṃ	310	
PA_tika-s03_02t:310_7	viññāṇaṃ. Tasmiñca gahite nāmarūpādi sabbaṃ gahitameva hoti. Tenāha “dvādasapadiko	310	
PA_tika-s03_02t:310_8	paccayākāro gahitova hotī”ti.	310	
PA_tika-s03_02t:311_0	Vijjāti arahattamaggañāṇaṃ ukkaṭṭhaniddesena. Tassā hi uppādā sabbaso avijjā pahīnā	311	
PA_tika-s03_02t:311_1	hoti. Paṭhamamevāti idaṃ avijjāpahānavijjuppādānaṃ samānakālatādassanaṃ. Tenāha “yathā	311	
PA_tika-s03_02t:311_2	panā”tiādi. Padīpujjalenāti padīpujjalanahetunā saheva. Vijjuppādāti vijjuppādahetu,	311	
PA_tika-s03_02t:311_3	evaṃ satīpi samakālatteti adhippāyo. Na gaṇhātīti “etaṃ mamā”tiādinā na gaṇhāti.	311	
PA_tika-s03_02t:311_4	Na taṇhāyati na bhāyati taṇhāvuttino abhāvā, tato eva bhayavatthuno ca abhāvā.	311	
PA_tika-s03_02t:312_0	Gilitvā pariniṭṭhāpetvāti gilitvā viya aññassa avisayaṃ viya karaṇena pariniṭṭhāpetvā.	312	
PA_tika-s03_02t:312_1	Sāmisasukhassa anekadukkhānubandhabhāvato, sukhābhinandassa dukkhahetubhāvato ca	312	
PA_tika-s03_02t:312_2	sukhaṃ abhinandantoyeva dukkhaṃ abhinandati nāma aggisantāpasukhaṃ icchanto dhūmadukkhānuññāto	312	
PA_tika-s03_02t:312_3	viya. Dukkhaṃ patvā sukhaṃ patthanatoti ettha dubbalagahaṇikādayo nidassanabhāvena	312	
PA_tika-s03_02t:312_4	veditabbā. Te hi yāva sāyanhasamayāpi abhutvā sāyamāsādīni karonto jighacchādiṃ uppādetvā	312	
PA_tika-s03_02t:312_5	bhuñjanādīni karonti. Sukhassa vipariṇāmadukkhato sukhaṃ abhinandanto dukkhaṃ abhinandati	312	
PA_tika-s03_02t:312_6	nāmāti yojanā. Keci pana dukkhassa abhāvato vipariṇāmasukhato taṃ sukhaṃ abhinandanto	312	
PA_tika-s03_02t:312_7	dukkhaṃ abhinandatīti vadanti. Taṃ na, na hi tādisaṃ sukhanimittaṃ koci dukkhaṃ abhinandanto	312	
PA_tika-s03_02t:312_8	diṭṭho, dukkhahetuṃ pana sāmisaṃ sukhaṃ abhinandanto diṭṭho. Dukkhahetuṃ sāmisaṃ	312	
PA_tika-s03_02t:312_9	sukhaṃ abhinandanto atthato dukkhaṃ abhinandati nāmāti vuttovāyamattho. Kāyoti pañcadvārakāyo,	312	
PA_tika-s03_02t:312_10	so pariyanto avasānaṃ etassāti kāyapariyantikaṃ. Tenāha “yāva pañcadvārakāyo pavattati,	3121	
PA_tika-s03_02t:312_11	tāva pavatta”nti. Jīvitapariyantikanti etthāpi eseva nayo.	3121	
PA_tika-s03_02t:313_0	Pacchā uppajjitvā paṭhamaṃ nirujjhatīti ekasmiṃ attabhāve manodvārikavedanāto pacchā	313	
PA_tika-s03_02t:313_1	uppajjitvā tato paṭhamaṃ nirujjhati, tato eva siddhamatthaṃ sarūpeneva dassetuṃ “manodvārikavedanā	313	
PA_tika-s03_02t:313_2	paṭhamaṃ uppajjitvā pacchā nirujjhatī”ti vuttaṃ. Idāni tameva saṅkhepena vuttaṃ vivarituṃ	313	
PA_tika-s03_02t:313_3	“sā hī”tiādimāha. Yāva tettiṃsavassāpi paṭhamavayo. Paṇṇāsavassakāleti paṭhamavayato	313	
PA_tika-s03_02t:313_4	yāva paññāsavassakālā, tāva ṭhitā hotīti vuḍḍhihāniyo anupagantvā sarūpeneva ṭhitā	313	
PA_tika-s03_02t:313_5	hoti. Mandāti mudukā atikhiṇā. Tadāti asītinavutivassakāle. Tathā ciraparivitakkepi.	313	
PA_tika-s03_02t:313_6	Bhaggā nittejā bhaggavibhaggā dubbalā. Hadayakoṭiṃyevāti cakkhādivatthūsu avattetvā	313	
PA_tika-s03_02t:313_7	tesaṃ khīṇattā koṭibhūtaṃ hadayavatthuṃyeva. Yāva esā vedanā vattati.	313	
PA_tika-s03_02t:314	Vāpiyāti mahātaḷākena. Pañcaudakamaggasampannanti pañcahi udakassa pavisananikkhamanamaggehi yuttaṃ. Tato tato vissandamānaṃ sabbaso puṇṇattā.	31	
PA_tika-s03_02t:315	Paṭhamaṃ deve vassantetiādi upamāsaṃsandanaṃ. Imaṃ vedanaṃ sandhāyāti imaṃ yathāvuttaṃ pariyosānappattaṃ manodvārikavedanaṃ sandhāya.	31	
PA_tika-s03_02t:316_0	Kāyassa bhedāti attabhāvassa vināsato. “Uddhaṃ jīvitapariyādānā”ti pāḷi, aṭṭhakathāyaṃ	316	
PA_tika-s03_02t:316_1	pana jīvitapariyādānā uddhanti paduddhāro kato. Paralokavasena agantvā. Vedanānaṃ	316	
PA_tika-s03_02t:316_2	sītibhāvo nāma saṅkhāradarathapariḷāhabhāvo, so panāyaṃ appavattivasenāti āha “pavatti…pe…	316	
PA_tika-s03_02t:316_3	bhavissantī”ti. Dhātusarīrānīti aṭṭhikaṅkalasaṅkhātadhātusarīrāni. Sarīrekadese hi sarīrasamaññā.	316	
PA_tika-s03_02t:317_0	Kumbhakārapākāti kumbhakārapākato. Ettha paccatīti pāko, pacanaṭṭhānaṃ. Tadeva pācanavasena	317	
PA_tika-s03_02t:317_1	āvasanti etthāti āvāso, tasmā kumbhakārāvāsato. Avigatavūpasamaṃ saṅkharitaṃ kumbhaṃ	317	
PA_tika-s03_02t:317_2	uddharitvā ṭhapento chārikāya sati pidhānavasena ṭhapeti. Tathā ṭhapanaṃ pana sandhāya	317	
PA_tika-s03_02t:317_3	vuttaṃ “paṭisisseyyā”ti. Kumbhassa padesabhūtatāya ābaddhā avayavā “kumbhakapālānī”ti	317	
PA_tika-s03_02t:317_4	adhippetāni, na chinnabhinnāni. Avayavamukhena hi samudāyo vutto. Tattha kapālasamudāyo	317	
PA_tika-s03_02t:317_5	hi ghaṭo. Tenāha “mukhavaṭṭiyā ekabaddhānī”ti. Avasisseyyunti vaṇṇavisesauṇhabhāvāpagatā	317	
PA_tika-s03_02t:317_6	ghaṭakārāneva tiṭṭheyyunti. Āditta…pe… tayo bhavā daṭṭhabbā ekādasahi aggīhi ādittabhāvato.	317	
PA_tika-s03_02t:317_7	Yathā kumbhakāro kumbhakārāvāsaṃ ādittaṃ paccavekkhati, evaṃ āraddhavipassakopesa	317	
PA_tika-s03_02t:317_8	bhavattayaṃ rāgādīhi ādittanti āha “kumbhakāro viya yogāvacaro”ti. Nīharaṇadaṇḍako	317	
PA_tika-s03_02t:317_9	viya arahattamaggañāṇaṃ bhavattayapākato nīharaṇato. Samo bhūmibhāgo viya nibbānatalaṃ	317	
PA_tika-s03_02t:317_10	sabbavisamā nivattanato.	3171	
PA_tika-s03_02t:318_0	“Ādānanikkhepanato, vayovuddhatthaṅgamato, āhāramayato, utumayato, cittasamuṭṭhānato,	318	
PA_tika-s03_02t:318_1	kammajato, dhammatārūpato”ti imehi sattahi ākārehi sammasanto rūpasattakaṃ vipassati	318	
PA_tika-s03_02t:318_2	nāma. “Kalāpato, yamakato, khaṇikato, paṭipāṭito, diṭṭhiugghāṭanato, mānasamugghāṭato,	318	
PA_tika-s03_02t:318_3	nikantipariyādānato”ti imehi sattahi ākārehi sammasanto arūpasattakaṃ vipassati nāma,	318	
PA_tika-s03_02t:318_4	tasmā yathāvuttaṃ imaṃ rūpasattakaṃ arūpasattakañca nīharitvā vipassantassa. Yadipi	318	
PA_tika-s03_02t:318_5	arahato attabhāvo sabbabhavehipi uddhaṭo, yāva pana anupādisesaparinibbānaṃ na pāpuṇāti,	318	
PA_tika-s03_02t:318_6	tāva tasmimpi sugatibhave ṭhitoyevāti vattabbataṃ labbhatīti “catūhi apāyehi attabhāvaṃ	318	
PA_tika-s03_02t:318_7	uddharitvā”icceva vuttaṃ. Tenāha “khīṇāsavo panā”tiādi. Tathā ca vakkhati “anupādisesāya	318	
PA_tika-s03_02t:318_8	nibbānadhātuyā parinibbutassa vaṭṭavūpasamo veditabbo”ti. Na parinibbāti anupādisesāya	318	
PA_tika-s03_02t:318_9	nibbānadhātuyāti adhippāyo, saupādisesāya pana nibbānadhātuyā parinibbānaṃ arahattappattiyeva.	318	
PA_tika-s03_02t:318_10	Abhisaṅkhārahetuto hettha pariḷāhavūpasamassa upasamabhāvena adhippetattā uṇhakumbhanibbānanidassanampi	3181	
PA_tika-s03_02t:318_11	na virujjhati. Anupādinnakasarīrānīti utusamuṭṭhānikarūpakalāpe vadanti. Bhikkhaveti	3181	
PA_tika-s03_02t:318_12	ettha iti-saddo ādiattho. Idaṃ pana vacanaṃ. Anuyogāropanatthanti kāyapariyantikaṃ	3181	
PA_tika-s03_02t:318_13	vedanaṃ vedayamāno khīṇāsavo api nu puññābhisaṅkhārādikammaṃ kareyyāti pañhaṃ kātuṃ.	3181	
PA_tika-s03_02t:318_14	Atha vā anuyogāropanatthanti “api nu kho khīṇāsavo bhikkhu puññābhisaṅkhāraṃ vā abhisaṅkhareyyā”tiādinā	3181	
PA_tika-s03_02t:318_15	anuyogaṃ āropetuṃ vuttaṃ, na tāva yathāraddhadesanaṃ niṭṭhāpetunti attho.	3181	
PA_tika-s03_02t:319_0	Paṭisandhiviññāṇe siddhe tasmiṃ bhave uppajjanārahānaṃ viññāṇānaṃ siyā sambhavo,	319	
PA_tika-s03_02t:319_1	nāsatīti vuttaṃ “viññāṇaṃ paññāyethāti paṭisandhiviññāṇaṃ paññāyethā”ti. Sabbaso	319	
PA_tika-s03_02t:319_2	saṅkhāresu asantesu paṭisandhiviññāṇaṃ api nu kho paññāyeyya. Tasmiñhi apaññāyamāne	319	
PA_tika-s03_02t:319_3	sabbaṃ viññāṇaṃ na paññāyeyya. Therānanti “bhikkhave”ti ālapitattherānaṃ. Pañhabyākaraṇaṃ	319	
PA_tika-s03_02t:319_4	sampahaṃsati tassa sabbaññutaññāṇena saṃsandanato. Appaññāṇanti appaññāyanaṃ. Ādi-saddena	319	
PA_tika-s03_02t:319_5	viññāṇe asati nāmarūpassa appaññāṇanti evamādiṃ saṅgaṇhāti. Sanniṭṭhānasaṅkhātanti	319	
PA_tika-s03_02t:319_6	saddahanākārena pavattasanniṭṭhānasaṅkhātaṃ. Adhimokkhanti nicchayākāravimokkhaṃ	319	
PA_tika-s03_02t:319_7	saddhāvimokkhañca. Tenāha pāḷiyaṃ “saddahatha metaṃ, bhikkhave”ti. Saddhāsahitañhi	319	
PA_tika-s03_02t:319_8	nicchayākāravimokkhaṃ sandhāyāha “sanniṭṭhānasaṅkhātaṃ adhimokkha”nti. Antoti pariyanto.	319	
PA_tika-s03_02t:319_9	Parito chijjati etthāti paricchedo.	319	
PA_tika-s03_02t:320	Parivīmaṃsanasuttavaṇṇanā niṭṭhitā.	32	
PA_tika-s03_02t:321	2. Upādānasuttavaṇṇanā	32	
PA_tika-s03_02t:322_0	52. Ārammaṇādibhāvena saṃvattanato upādānānaṃ hitāni upādāniyāni, tesu upādāniyesu.	322	
PA_tika-s03_02t:322_1	Tenāha “catunnaṃ upādānānaṃ paccayesū”ti. Assādaṃ anupassantassāti asādetabbaṃ micchāñāṇena	322	
PA_tika-s03_02t:322_2	anupassato. Tadāhāroti soḷasa vā vīsaṃ tiṃsaṃ cattālīsaṃ paññāsaṃ vā āhāro paccayo	322	
PA_tika-s03_02t:322_3	etassāti tadāhāro. Aggikkhandho viya tayo bhavā ekādasahi aggīhi ādittabhāvato etadeva	322	
PA_tika-s03_02t:322_4	bhavattayaṃ. Aggi…pe… puthujjano aggikkhandhasadisassa bhavattayassa paribandhanato.	322	
PA_tika-s03_02t:323_0	Kammaṭṭhānassāti vipassanākammaṭṭhānassa. Tenāha “tebhūmakadhammesū”ti. Dhammapāsādanti	323	
PA_tika-s03_02t:323_1	lokuttaradhammapāsādaṃ. So hi accuggataṭṭhena “pāsādo”ti vuccati. Satipaṭṭhānamahāvīthiyaṃ	323	
PA_tika-s03_02t:323_2	phalakkhaṇe pavattāyāti.	323	
PA_tika-s03_02t:324	Upādānasuttavaṇṇanā niṭṭhitā.	32	
PA_tika-s03_02t:325	3-4. Saṃyojanasuttadvayavaṇṇanā	32	
PA_tika-s03_02t:326_0	53-54. Mahantavaṭṭappabandhaopammabhāvena telapadīpassa āhatattā “mahantañca vaṭṭikapālaṃ	326	
PA_tika-s03_02t:326_1	gahetvā”ti vuttaṃ. Purimanayenevāti purimasmiṃ upādāniyasutte vuttanayeneva. Tathā	326	
PA_tika-s03_02t:326_2	vinetabbānaṃ puggalānaṃ ajjhāsayavasena hi imesaṃ suttānaṃ evaṃ vacanaṃ evaṃ desanā.	326	
PA_tika-s03_02t:326_3	Esa nayo ito paresupi.	326	
PA_tika-s03_02t:327	Saṃyojanasuttadvayavaṇṇanā niṭṭhitā.	32	
PA_tika-s03_02t:328	5-6. Mahārukkhasuttadvayavaṇṇanā	32	
PA_tika-s03_02t:329_0	55-56. Ojaṃ abhiharantīti rasaharaṇiyo viya purisassa sarīre rukkhamūlāni rukkhassa	329	
PA_tika-s03_02t:329_1	pathavīāporase upari āropenti. Tesaṃ tathā āropanaṃ “ojāyā”tiādinā vibhāveti. Hatthasatubbedhamassāti	329	
PA_tika-s03_02t:329_2	hatthasatubbedho, hatthasataṃ ubbiddhassapi. Etthāti etissaṃ vaṭṭakathāyaṃ. Kammārohananti kammapaccayo.	329	
PA_tika-s03_02t:330_0	Puna etthāti etissaṃ vivaṭṭakathāyaṃ. Vaṭṭadukkhaṃ nāsetukāmassa daḷhaṃ uppannasaṃvegañāṇaṃ	330	
PA_tika-s03_02t:330_1	sandhāya “kuddālo viyā”ti āha. Tato nibbattitañāṇaṃ samādhipacchiyā ṭhitaṃ nissāya	330	
PA_tika-s03_02t:330_2	pavattetabbavipassanārambhañāṇaṃ. Rukkhacchedanapharasu viyāti evaṃbhūtassa vipassanā	330	
PA_tika-s03_02t:330_3	ekantato vaṭṭacchedāya hotiyevāti āha “rukkhassa…pe… manasikarontassa paññā”ti. Tattha	330	
PA_tika-s03_02t:330_4	kammaṭṭhānanti vipassanākammaṭṭhānaṃ. Taṃ catubbidhavavatthānavasena vīsati pathavīkoṭṭhāsā,	330	
PA_tika-s03_02t:330_5	dvādasa āpokoṭṭhāsā, cattāro tejokoṭṭhāsā, cha vāyokoṭṭhāsāti dvecattālīsāya koṭṭhāsesu.	330	
PA_tika-s03_02t:330_6	Viññāṇassa cāti iti-saddo ādiattho pakārattho ca. Tena bhūtarūpāni viññāṇasampayuttadhamme	330	
PA_tika-s03_02t:330_7	ca saṅgaṇhāti. Sattasu sappāyesu yassa alabhantassa kammaṭṭhānaṃ vibhūtaṃ hutvā na	330	
PA_tika-s03_02t:330_8	upaṭṭhāti, taṃ sandhāyāha “aññataraṃ sappāya”nti. Sesaṃ suviññeyyameva.	330	
PA_tika-s03_02t:331	Mahārukkhasuttadvayavaṇṇanā niṭṭhitā.	33	
PA_tika-s03_02t:332	7. Taruṇarukkhasuttavaṇṇanā	33	
PA_tika-s03_02t:333_0	57-59. Palimajjeyyāti allakaraṇavasena parito pāḷiṃ bandheyya. Tathā karonto yasmā	333	
PA_tika-s03_02t:333_1	ca tattha tiṇagacchādīnaṃ mūlasantānaggahaṇena taṃ ṭhānaṃ sodheti nāma, tasmā vuttaṃ	333	
PA_tika-s03_02t:333_2	“sodheyyā”ti. Paṃsunti assa pavaḍḍhakārakaṃ, āgantukaṃ paṃsunti attho. Dadeyyāti	333	
PA_tika-s03_02t:333_3	pakkhipeyya. Tenāha “thaddha”ntiādi. Vuttanayenevāti “rukkhaṃ nāsetukāmo puriso viyā”tiādinā	333	
PA_tika-s03_02t:333_4	pañcamasutte vuttanayena. Aṭṭhamanavamāni uttānatthāneva vuttanayattā.	333	
PA_tika-s03_02t:334	Taruṇarukkhasuttavaṇṇanā niṭṭhitā.	33	
PA_tika-s03_02t:335	10. Nidānasuttavaṇṇanā	33	
PA_tika-s03_02t:336_0	60. Bahuvacanavasenāti kurū nāma jānapadino rājakumārā, tesaṃ nivāso ekopi janapado	336	
PA_tika-s03_02t:336_1	ruḷhīvasena “kurū”ti evaṃ bahuvacanavasena. Yattha bhagavato vasanokāsabhūto koci	336	
PA_tika-s03_02t:336_2	vihāro na hoti, tattha kevalaṃ gocaragāmakittanaṃ nidānakathāya pakati yathā “sakkesu	336	
PA_tika-s03_02t:336_3	viharati devadahaṃ nāma sakyānaṃ nigamo”ti. “Āyasmā”ti vā “devānaṃ piyo”ti vā bhavanti	336	
PA_tika-s03_02t:336_4	vā piyasamudāhāro esoti āha “āyasmāti piyavacanameta”nti. Tayidaṃ piyavacanaṃ gāravavasena	336	
PA_tika-s03_02t:336_5	vuccatīti āha “garuvacanameta”nti. Atidūraṃ accāsannaṃ atisammukhā atipacchato uparivāto	336	
PA_tika-s03_02t:336_6	unnatappadesoti ime cha nisajjadosā. Nīlapītalohitodātamañjiṭṭhapabhassaravasena chabbaṇṇānaṃ.	336	
PA_tika-s03_02t:337_0	Kulasaṅgahatthāyāti kulānuddayatāvasena kulānuggaṇhanatthāya. Sahassabhaṇḍikaṃ nikkhipanto	337	
PA_tika-s03_02t:337_1	viya bhikkhāpaṭiggaṇhanena tesaṃ abhivādanādisampaṭicchanena ca puññābhisandassa	337	
PA_tika-s03_02t:337_2	jananena. Paṭisammajjitvāti antevāsikehi sammaṭṭhaṭṭhānaṃ sakkaccakāritāya puna sammajjitvā.	337	
PA_tika-s03_02t:337_3	Ubhayantato paṭṭhāya majjhanti ādito paṭṭhāya vedanaṃ, jarāmaraṇato paṭṭhāya ca vedanaṃ	337	
PA_tika-s03_02t:337_4	pāpetvā sammasanamāha. Tikkhattunti “ādito paṭṭhāya anta”ntiādinā vuttacaturākārupasaṃhite	337	
PA_tika-s03_02t:337_5	tayo vāre. Tena dvādasakkhattuṃ sammasanamāha. Amhākaṃ bhagavatā gambhīrabhāveneva	337	
PA_tika-s03_02t:337_6	kathitattā sesabuddhehipi evameva kathitoti dhammanvaye ṭhatvā vuttaṃ “sabbabuddhehi…pe… kathito”ti.	337	
PA_tika-s03_02t:338_0	Pamāṇātikkameti aparimāṇatthe “yāvañcidaṃ tena bhagavatā”tiādīsu viya. Atirekabhāvajotano	338	
PA_tika-s03_02t:338_1	hi yaṃ yāva-saddo. Tenāha “atigambhīroti attho”ti. Avabhāsati khāyati upaṭṭhāti ñāṇassa.	338	
PA_tika-s03_02t:338_2	Tathā upaṭṭhānañhi sandhāya “dissatī”ti vuttaṃ. Nanu esa paṭiccasamuppādo ekantagambhīrova,	338	
PA_tika-s03_02t:338_3	atha kasmā gambhīrāvabhāsatā jotitāti? Saccametaṃ, ekantagambhīratādassanatthameva	338	
PA_tika-s03_02t:338_4	panassa gambhīrāvabhāsaggahaṇaṃ, tasmā aññattha labbhamānaṃ cātukoṭikaṃ byatirekamukhena	338	
PA_tika-s03_02t:338_5	nidassetvā tamevassa ekantagambhīrataṃ vibhāvetuṃ “ekaṃ hī”tiādi vuttaṃ. Etaṃ natthīti	338	
PA_tika-s03_02t:338_6	agambhīro agambhīrāvabhāso cāti etaṃ dvayaṃ natthi. Tena yathādassite cātukoṭike	338	
PA_tika-s03_02t:338_7	pacchimā ekakoṭi labbhatīti dasseti. Tenāha “ayaṃ hī”tiādi.	338	
PA_tika-s03_02t:339_0	Yehi gambhīrabhāvehi paṭiccasamuppādo “gambhīro”ti vuccati, te catūhi upamāhi ulliṅgento	339	
PA_tika-s03_02t:339_1	“bhavaggaggahaṇāyā”tiādimāha. Yathā bhavaggaggahaṇatthaṃ hatthaṃ pasāretvā gahetuṃ	339	
PA_tika-s03_02t:339_2	na sakkā dūrabhāvato, evaṃ saṅkhārādīnaṃ avijjādipaccayasambhūtasamudāgatattho pakatiñāṇena	339	
PA_tika-s03_02t:339_3	gahetuṃ na sakkā. Yathā sineruṃ bhinditvā miñjaṃ pabbatarasaṃ pākatikapurisena nīharituṃ	339	
PA_tika-s03_02t:339_4	na sakkā, evaṃ paṭiccasamuppādagate dhammatthādike pakatiñāṇena bhinditvā vibhajja	339	
PA_tika-s03_02t:339_5	paṭivijjhanavasena jānituṃ na sakkā. Yathā mahāsamuddaṃ pakatipurisassa bāhudvayavasena	339	
PA_tika-s03_02t:339_6	pāraṃ tarituṃ na sakkā. Evaṃ vepullaṭṭhena mahāsamuddasadisaṃ paṭiccasamuppādaṃ pakatiñāṇena	339	
PA_tika-s03_02t:339_7	desanāvasena pariharituṃ na sakkā. Yathā pathaviṃ parivattetvā pākatikapurisassa	339	
PA_tika-s03_02t:339_8	pathavojaṃ gahetuṃ na sakkā, evaṃ itthaṃ avijjādayo saṅkhārādīnaṃ paccayā hontīti	339	
PA_tika-s03_02t:339_9	tesaṃ paṭiccasamuppādasabhāvo pākatikañāṇena nīharitvā gahetuṃ na sakkoti, evaṃ catubbidhagambhīratāvasena	339	
PA_tika-s03_02t:339_10	catasso upamā yojetabbā. Pākatikañāṇavasena cāyamatthayojanā katā diṭṭhasaccānaṃ	3391	
PA_tika-s03_02t:339_11	tattha paṭivedhasabbhāvato, tathāpi yasmā sāvakānaṃ paccekabuddhānañca tattha sappadesameva	3391	
PA_tika-s03_02t:339_12	ñāṇaṃ, buddhānaṃyeva nippadesaṃ. Tasmā vuttaṃ “buddhavisayaṃ pañha”nti.	3391	
PA_tika-s03_02t:340_0	Māti paṭisedhe nipāto. Svāyaṃ “uttānakuttānako viya khāyatī”ti vacanaṃ sandhāya vuttoti	340	
PA_tika-s03_02t:340_1	āha “mā bhaṇīti attho”ti. Ussādentoti paññāvasena ukkaṃsantoti attho. Apasādentoti	340	
PA_tika-s03_02t:340_2	nibbhacchanto, niggaṇhantoti attho. Tenāti mahāpaññabhāvena.	340	
PA_tika-s03_02t:341_0	Tatthāti therassa satipi uttānabhāve paṭiccasamuppādassa aññesaṃ gambhīrabhāve. Subhojanarasapuṭṭhassāti	341	
PA_tika-s03_02t:341_1	sundarena bhojanarasena positassa. Katayogassāti nibbuddhapayoge kataparicayassa.	341	
PA_tika-s03_02t:341_2	Mallapāsāṇanti mallehi mahābaleheva khipitabbapāsāṇaṃ. Kuhiṃ imassa bhāriyaṭṭhānanti	341	
PA_tika-s03_02t:341_3	kasmiṃ passe imassa pāsāṇassa garutarapadesoti tassa sallahukabhāvaṃ dīpento vadati.	341	
PA_tika-s03_02t:342_0	Timirapiṅgaleneva dīpenti tassa mahāvipphārabhāvato. Tenāha “tassa kirā”tiādi. Pakkuthatīti	342	
PA_tika-s03_02t:342_1	pakkuthantaṃ viya parivattati parito vattati. Lakkhaṇavacanañhetaṃ. Piṭṭhiyaṃ sakalikaaṭṭhikā	342	
PA_tika-s03_02t:342_2	piṭṭhipattaṃ. Kāyūpapannassāti mahatā kāyena upetassa, mahākāyassāti attho. Piñcha	342	
PA_tika-s03_02t:342_3	vaṭṭīti piñcha kalāpo. Supaṇṇavātanti nāgaggahaṇādīsu pakkhapapphoṭanavasena uppajjanakavātaṃ.	342	
PA_tika-s03_02t:343_0	“Pubbūpanissayasampattiyā”tiādinā uddiṭṭhakāraṇāni vitthārato vivarituṃ “ito kirā”tiādi	343	
PA_tika-s03_02t:343_1	vuttaṃ. Tattha itoti ito bhaddakappato. Satasahassimeti satasahassame. Haṃsavatī	343	
PA_tika-s03_02t:343_2	nāma nagaraṃ ahosi jātanagaraṃ. Dhurapattānīti bāhirapattāni, yāni dīghatamāni.	343	
PA_tika-s03_02t:344_0	Kaniṭṭhabhātāti vemātikabhātā kaniṭṭho yathā amhākaṃ bhagavato nandatthero. Buddhānañhi	344	
PA_tika-s03_02t:344_1	sahodarā bhātaro nāma na honti. Tattha jeṭṭhā tāva nuppajjanti, kaniṭṭhānaṃ pana	344	
PA_tika-s03_02t:344_2	asambhavo eva. Bhoganti vibhavaṃ. Upasantoti corajanitasaṅkhobhavūpasamena upasanto janapado.	344	
PA_tika-s03_02t:345	Dve sāṭake nivāsetvāti sāṭakadvayameva attano kāyaparihāriyaṃ katvā, itaraṃ sabbasambhāraṃ attanā mocetvā.	34	
PA_tika-s03_02t:346_0	Pattaggahaṇatthanti antopakkhittauṇhabhojanattā pattassa aparāparaṃ hatthe parivattentassa	346	
PA_tika-s03_02t:346_1	sukhena pattaggahaṇatthaṃ. Uttarisāṭakanti attano uttariyaṃ sāṭakaṃ. Etāni pākaṭaṭṭhānānīti	346	
PA_tika-s03_02t:346_2	etāni yathāvuttāni bhagavato desanāya pākaṭāni buddhe buddhasāvake ca uddissa therassa	346	
PA_tika-s03_02t:346_3	puññakaraṇaṭṭhānāni, paccekabuddhaṃ pana bodhisattañca uddissa therassa puññakaraṇaṭṭhānāni bahūniyeva.	346	
PA_tika-s03_02t:347	Paṭisandhiṃ gahetvāti amhākaṃ bodhisattassa paṭisandhiggahaṇadivaseyeva paṭisandhiṃ gahetvā.	34	
PA_tika-s03_02t:348_0	Uggahanaṃ pāḷiyā uggaṇhanaṃ, savanaṃ atthasavanaṃ, paripucchanaṃ gaṇṭhiṭṭhānesu atthaparipucchanaṃ,	348	
PA_tika-s03_02t:348_1	dhāraṇaṃ pāḷiyā pāḷiatthassa ca citte ṭhapanaṃ. Sabbañcetaṃ idha paṭiccasamuppādavasena	348	
PA_tika-s03_02t:348_2	veditabbaṃ, sabbassapi buddhavacanassa vasenātipi vaṭṭati. Sotāpannānañca…pe… upaṭṭhāti	348	
PA_tika-s03_02t:348_3	tattha sammohavigamena “yaṃ kiñci samudayadhammaṃ, sabbaṃ taṃ nirodhadhamma”nti attapaccakkhavasena	348	
PA_tika-s03_02t:348_4	upaṭṭhānato. Nāmarūpaparicchedoti saha paccayena nāmarūpassa paricchijja avabodho.	348	
PA_tika-s03_02t:348_5	Catūhīti dhammagambhīrādīhi catūhi gambhīratāhi sabbāpi gambhīratā.	348	
PA_tika-s03_02t:349_0	Sāvakehi desitā desanāpi pana satthu eva desanāti āha “mayā dinnanaye ṭhatvā”ti.	349	
PA_tika-s03_02t:349_1	“Sekkhena nāma nibbānaṃ sabbākārena paṭividdhaṃ na hotī”ti na tassa gambhīratāti	349	
PA_tika-s03_02t:349_2	tassa gambhīrassa upādānassa gambhīratā viya suṭṭhu diṭṭhā nāma hoti. Tasmā āha “idaṃ	349	
PA_tika-s03_02t:349_3	nibbānameva gambhīraṃ, paccayākāro pana uttānako jāto”ti. Nibbānañhi sabbepi asekkhā	349	
PA_tika-s03_02t:349_4	sabbaso paṭivijjhanti nippadesattā, paccayākāraṃ pana sammāsambuddhāyeva anavasesato	349	
PA_tika-s03_02t:349_5	paṭivijjhanti, na itare. Tasmā paccayavasena “idaṃ aparaddha”nti vuttaṃ theraṃ apasādentena.	349	
PA_tika-s03_02t:349_6	Tameva hissa anavasesato paṭivedhābhāvaṃ vibhāvetuṃ “atha kasmā”tiādi vuttaṃ. Asatipi	349	
PA_tika-s03_02t:349_7	dhammato bhede saṃyojanatthaanusayatthavasena pana tesaṃ labbhamānabhedaṃ gahetvā	349	
PA_tika-s03_02t:349_8	“ime cattāro kilese”ti vuttaṃ. Añño hi tesaṃ bandhanattho, añño thāmagamanaṭṭhoti.	349	
PA_tika-s03_02t:349_9	Esa nayo sesesupi. Iti imesaṃ kilesānaṃ appahīnattā tathārūpaṃ upanissayasampadaṃ	349	
PA_tika-s03_02t:349_10	abhāvayatova anuttānameva dhammaṃ uttānanti na vattabbamevāti adhippāyo. Cattāri	3491	
PA_tika-s03_02t:349_11	aṭṭha soḷasa vā asaṅkhyeyyānīti idaṃ mahābodhisattānaṃ santāne bodhiparipācakadhammānaṃ	3491	
PA_tika-s03_02t:349_12	tikkhamajjhimamudubhāvasiddhakālavisesadassanaṃ, tañca kho mahābhinīhārato paṭṭhāyāti	3491	
PA_tika-s03_02t:349_13	vadanti. Etehīti yathāvuttabuddhasāvakaaggasāvakapaccekabuddhasammāsambuddhānaṃ visesādhigamehi.	3491	
PA_tika-s03_02t:349_14	Paccanīkanti paṭikkūlaṃ viruddhaṃ. Sabbathā paccayākārapaṭivedho nāma sammāsambodhiyādhigamo	3491	
PA_tika-s03_02t:349_15	evāti vuttaṃ “paccayākāraṃ paṭivijjhituṃ vāyamantassevā”ti. Navahi ākārehīti uppādādīhi	3491	
PA_tika-s03_02t:349_16	navahi paccayākārehi. Vuttañhetaṃ paṭisambhidāyaṃ –	3491	
PA_tika-s03_02t:350_0	“Avijjāsaṅkhārānaṃ uppādaṭṭhiti ca pavattaṭṭhiti ca nimittaṭṭhiti ca āyūhanaṭṭhiti	350	
PA_tika-s03_02t:350_1	ca saṃyogaṭṭhiti ca palibodhaṭṭhiti ca samudayaṭṭhiti ca hetuṭṭhiti ca paccayaṭṭhiti	350	
PA_tika-s03_02t:350_2	ca, imehi navahākārehi avijjā paccayo, saṅkhārā paccayasamuppannā”tiādi.	350	
PA_tika-s03_02t:351_0	Tattha navahākārehīti navahi paccayabhāvūpagamanehi ākārehi. Uppajjati etasmā phalanti	351	
PA_tika-s03_02t:351_1	uppādo, phaluppattiyā kāraṇabhāvo. Sati ca avijjāya saṅkhārā uppajjanti, nāsati,	351	
PA_tika-s03_02t:351_2	tasmā avijjā saṅkhārānaṃ uppādo hoti. Tathā avijjāya sati saṅkhārā pavattanti ca	351	
PA_tika-s03_02t:351_3	nimiyanti ca. Yathā ca bhavādīsu khipanti, evaṃ tesaṃ avijjā paccayo hoti, tathā	351	
PA_tika-s03_02t:351_4	āyūhanti phaluppattiyā ghaṭenti saṃyujjanti attano phalena. Yasmiṃ santāne sayaṃ	351	
PA_tika-s03_02t:351_5	uppannā, taṃ palibundhanti paccayantarasamavāye udayanti uppajjanti, hinoti ca saṅkhārānaṃ	351	
PA_tika-s03_02t:351_6	kāraṇabhāvaṃ upagacchati. Paṭicca avijjaṃ saṅkhārā ayanti pavattantīti evaṃ avijjāya	351	
PA_tika-s03_02t:351_7	saṅkhārānaṃ kāraṇabhāvūpagamanavisesā uppādādayo veditabbāti. Uppādaṭṭhitīti ca tiṭṭhati	351	
PA_tika-s03_02t:351_8	etenāti ṭhiti, kāraṇaṃ. Uppādo eva ṭhiti uppādaṭhiti. Esa nayo sesesupi. Idañca paccayākāradassanaṃ	351	
PA_tika-s03_02t:351_9	yathā purimehi mahābodhimūle pavattitaṃ, tathā amhākaṃ bhagavatāpi pavattitanti acchariyavegābhihatā	351	
PA_tika-s03_02t:351_10	dasasahassilokadhātu saṅkampi sampakampīti dassento “diṭṭhamatte”tiādimāha.	3511	
PA_tika-s03_02t:352_0	Etassa dhammassāti etassa paṭiccasamuppādasaññitassa dhammassa. So pana yasmā atthato	352	
PA_tika-s03_02t:352_1	hetuppabhavānaṃ hetu. Tenāha “etassa paccayadhammassā”ti. Jātiādīnaṃ jarāmaraṇapaccayatāyāti	352	
PA_tika-s03_02t:352_2	attho. Nāmarūpaparicchedo tassa ca paccayapariggaho na paṭhamābhinivesamattena hoti,	352	
PA_tika-s03_02t:352_3	atha kho tattha aparāparaṃ ñāṇuppattisaññitena anu anu bujjhanena. Tadubhayabhāvaṃ	352	
PA_tika-s03_02t:352_4	pana dassento “ñātapariññāvasena ananubujjhanā”ti āha. Niccasaññādīnaṃ pajahanavasena	352	
PA_tika-s03_02t:352_5	pavattamānā vipassanādhamme paṭivijjhati eva nāma hoti paṭipakkhavikkhambhanena tikkhavisadabhāvāpattito,	352	
PA_tika-s03_02t:352_6	tadadhiṭṭhānabhūtā ca tīraṇapariññā ariyamaggo ca pariññāpahānābhisamayavasena pavattiyā	352	
PA_tika-s03_02t:352_7	tīraṇappahānapariññāsaṅgaho cāti tadubhayapaṭivedhābhāvaṃ dassento “tīraṇappahānapariññāvasena	352	
PA_tika-s03_02t:352_8	appaṭivijjhanā”ti āha. Tantaṃ vuccati paṭavīnanatthaṃ tantavāyeti tantaṃ āvañchitvā	352	
PA_tika-s03_02t:352_9	pasāritasuttavaṭṭitaṃ nīyatīti katvā, taṃ pana tantākulatāya nidassanabhāvena ākulameva	352	
PA_tika-s03_02t:352_10	gahitanti āha “tantaṃ viya ākulajātā”ti. Saṅkhepato vuttamatthaṃ vitthārato dassento	3521	
PA_tika-s03_02t:352_11	“yathā nāmā”tiādi vuttaṃ. Samānetunti pubbenāparaṃ samaṃ katvā ānetuṃ, avisamaṃ ujuṃ	3521	
PA_tika-s03_02t:352_12	kātunti attho. Tantameva vā ākulaṃ tantākulaṃ, tantākulaṃ viya jātā bhūtā tantākulakajātā.	3521	
PA_tika-s03_02t:352_13	Majjhimaṃ paṭipadaṃ anupagantvā antadvayapakkhandena paccayākāre khalitvā ākulabyākulā	3521	
PA_tika-s03_02t:352_14	honti, teneva antadvayapakkhandena taṃtaṃdiṭṭhiggāhavasena paribbhamantā ujukaṃ dhammaṭṭhititantaṃ	3521	
PA_tika-s03_02t:352_15	paṭivijjhituṃ na jānanti. Tenāha “na sakkonti paccayākāraṃ ujuṃ kātu”nti. Dve bodhisatteti	3521	
PA_tika-s03_02t:352_16	paccekabodhisattamahābodhisatte. Attano dhammatāyāti attano sabhāvena, paropadesena	3521	
PA_tika-s03_02t:352_17	vināti attho. Tattha tattha guḷakajātanti tasmiṃ tasmiṃ ṭhāne jātaguḷakaṃ piṇḍisuttaṃ.	3521	
PA_tika-s03_02t:352_18	Tato eva gaṇṭhibaddhanti vuttaṃ. Paccayesu pakkhalitvāti aniccadukkhānattādisabhāvesu	3521	
PA_tika-s03_02t:352_19	paccayadhammesu niccādibhāvavasena pakkhalitvā. Paccaye ujuṃ kātuṃ asakkontoti tasseva	3521	
PA_tika-s03_02t:352_20	niccādigāhassa avissajjanato paccayadhammanimittaṃ attano dassanaṃ ujuṃ kātuṃ asakkonto	3522	
PA_tika-s03_02t:352_21	idaṃsaccābhinivesakāyaganthavasena gaṇṭhikajātā hontīti āha “dvāsaṭṭhi…pe… gaṇṭhibaddhā”ti.	3522	
PA_tika-s03_02t:353_0	Ye hi keci samaṇā vā brāhmaṇā vā sassatadiṭṭhiādi diṭṭhiyo nissitā allīnā, vinanato	353	
PA_tika-s03_02t:353_1	kulāti itthiliṅgavasena laddhanāmassa tantavāyassa gaṇṭhikaṃ nāma ākulabhāvena aggato	353	
PA_tika-s03_02t:353_2	vā mūlato vā duviññeyyāvayavaṃ khalitabandhasuttanti āha “kulāgaṇṭhikaṃ vuccati pesakārakañjiyasutta”nti.	353	
PA_tika-s03_02t:353_3	Sakuṇikāti vaṭṭacāṭakasakuṇikā. Sā hi rukkhasākhāsu olambanakulāvakā hoti. Tañhi	353	
PA_tika-s03_02t:353_4	sā kulāvakaṃ tato tato tiṇahīrādike ānetvā tathā tathā vinandhati, yathā tesaṃ pesakārakañjiyasuttaṃ	353	
PA_tika-s03_02t:353_5	viya aggena vā aggaṃ, mūlena vā mūlaṃ samānetuṃ vivecetuṃ vā na sakkā. Tenāha “yathā”tiādi.	353	
PA_tika-s03_02t:353_6	Tadubhayampīti kulāgaṇṭhikanti vuttaṃ kañjiyasuttaṃ kulāvakañca. Purimanayenevāti	353	
PA_tika-s03_02t:353_7	“evameva sattā”tiādinā pubbe vuttanayeneva.	353	
PA_tika-s03_02t:354_0	Kāmaṃ muñjapabbajatiṇāni yathājātānipi dīghabhāvena patitvā araññaṭṭhāne aññamaññaṃ	354	
PA_tika-s03_02t:354_1	vinandhitvā ākulāni hutvā tiṭṭhanti, tāni pana tathā dubbiveciyāni yathā rajjubhūtānīti	354	
PA_tika-s03_02t:354_2	dassetuṃ “yathā hī”tiādi vuttaṃ. Sesamettha heṭṭhā vuttanayameva.	354	
PA_tika-s03_02t:355_0	Apāyoti ayena sukhena, sukhahetunā vā virahito. Dukkhassa gatibhāvatoti apāyikassa	355	
PA_tika-s03_02t:355_1	dukkhassa pavattiṭṭhānabhāvato. Sukhasamussayatoti “abbhudayato vinipatitattā”ti	355	
PA_tika-s03_02t:355_2	virūpaṃ nipatitattā yathā tenattabhāvena sukhasamussayo na hoti, evaṃ nipatitattā.	355	
PA_tika-s03_02t:355_3	Itaroti saṃsāro nanu “apāya”ntiādinā vuttopi saṃsāro evāti? Saccametaṃ, nirayādīnaṃ	355	
PA_tika-s03_02t:355_4	pana adhimattadukkhabhāvadassanatthaṃ apāyādiggahaṇaṃ gobalibaddañāyena ayamattho	355	
PA_tika-s03_02t:355_5	veditabbo. Khandhānañca paṭipāṭīti pañcannaṃ khandhānaṃ hetuphalabhāvena aparāparuppatti.	355	
PA_tika-s03_02t:355_6	Abbhocchinnaṃ vattamānāti avicchedena pavattamānā.	355	
PA_tika-s03_02t:356_0	Taṃ sabbampīti taṃ “apāya”ntiādinā vuttaṃ sabbaṃ apāyadukkhañceva vaṭṭadukkhañca.	356	
PA_tika-s03_02t:356_1	Mahāsamudde vātakkhittā nāvā viyāti idaṃ paribbhamanaṭṭhānassa mahantabhāvadassanatthañceva	356	
PA_tika-s03_02t:356_2	paribbhamanassa anavattitadassanatthañca veditabbaṃ. Sesaṃ vuttanayameva.	356	
PA_tika-s03_02t:357	Nidānasuttavaṇṇanā niṭṭhitā.	35	
PA_tika-s03_02t:358	Dukkhavaggavaṇṇanā niṭṭhitā.	35	
PA_tika-s03_02t:359	7. Mahāvaggo	35	
PA_tika-s03_02t:360	1. Assutavāsuttavaṇṇanā	36	
PA_tika-s03_02t:361_0	61. “Assutavā”ti sotadvārānusārena upadhāritaṃ, upadhāraṇaṃ vā sutaṃ assa atthīti	361	
PA_tika-s03_02t:361_1	sutavā, tappaṭikkhepena na sutavāti assutavā. Vā-saddo cāyaṃ pasaṃsāyaṃ, atisayassa	361	
PA_tika-s03_02t:361_2	vā bodhanako, tasmā yassa pasaṃsitaṃ, atisayena vā sutaṃ atthi, so “sutavā”ti saṃkilesaviddhaṃsanasamattho	361	
PA_tika-s03_02t:361_3	pariyattidhammaparicayo “taṃ sutvā tathattāya paṭipatti ca sutavā”ti iminā padena	361	
PA_tika-s03_02t:361_4	pakāsito. Atha vā sotabbayuttaṃ sutvā kattabbanipphattiṃ suṇīti sutavā. Tappaṭikkhepena	361	
PA_tika-s03_02t:361_5	na sutavāti assutavā. Tenāhu porāṇā “āgamādhigamābhāvā, ñeyyo assutavā itī”ti. Tathā	361	
PA_tika-s03_02t:361_6	cāha “khandhadhātu…pe… vinicchayarahito”ti. Tattha vācuggatakaraṇaṃ uggaho, tattha	361	
PA_tika-s03_02t:361_7	paripucchanaṃ paripucchā, kusalehi saha codanāpariharaṇavasena vinicchayassa kāraṇaṃ	361	
PA_tika-s03_02t:361_8	vinicchayo. Puthūnanti bahūnaṃ. Kilesādīnaṃ kilesābhisaṅkhārānaṃ vitthāretabbaṃ paṭisambhidāmagganiddesesu	361	
PA_tika-s03_02t:361_9	āgatanayena. Andhaputhujjano gahito “nālaṃ nibbinditu”ntiādivacanato. Āsannapaccakkhavācī	361	
PA_tika-s03_02t:361_10	idaṃ-saddoti āha “imasminti paccuppannapaccakkhakāyaṃ dassetī”ti. Catūsu mahābhūtesu	3611	
PA_tika-s03_02t:361_11	niyuttoti cātumahābhūtiko. Yathā pana mahāmattikāya nibbattaṃ mattikāmayaṃ, evamayaṃ	3611	
PA_tika-s03_02t:361_12	catūhi mahābhūtehi nibbatto “catumahābhūtamayo”ti vuttaṃ. Nibbindeyyāti nibbindanampi	3611	
PA_tika-s03_02t:361_13	āpajjeyya. Nibbindanā nāma ukkaṇṭhanā anabhiratibhāvatoti vuttaṃ “ukkaṇṭheyyā”ti.	3611	
PA_tika-s03_02t:361_14	Virajjeyyāti vītarāgo bhaveyya. Tenāha “na rajjeyyā”ti. Vimucceyyāti idha pana accantāya	3611	
PA_tika-s03_02t:361_15	vimuccanaṃ adhippetanti āha “muccitukāmo bhaveyyā”ti. Catūhi ca rūpajanakapaccayehi	3611	
PA_tika-s03_02t:361_16	āgato cayoti, ācayo, vuddhi. Cayato apakkamoti apacayo, parihāni. Ādānanti gahaṇaṃ,	3611	
PA_tika-s03_02t:361_17	paṭisandhiyā nibbatti. Bhedoti khandhānaṃ bhedo. So hi kaḷevarassa nikkhepoti vuttoti	3611	
PA_tika-s03_02t:361_18	āha “nikkhepananti bhedo”ti.	3611	
PA_tika-s03_02t:362_0	Paññāyantīti pakārato ñāyanti. Rūpaṃ pariggahetuṃ pariggaṇhanavasenapi rūpaṃ ālambituṃ.	362	
PA_tika-s03_02t:362_1	Ayuttarūpaṃ katvā taṇhādīhi pariggahetuṃ arūpaṃ pariggaṇhituṃ yuttarūpaṃ karoti tesaṃ	362	
PA_tika-s03_02t:362_2	bhikkhūnaṃ sappāyabhāvato. Tenāha “kasmā”tiādi. Nikkaḍḍhantoti tato gāhato nīharanto.	362	
PA_tika-s03_02t:363_0	Manāyatanasseva nāmaṃ, na samādhipaññattīnaṃ “cittaṃ paññañca bhāvayaṃ, citto gahapatī”tiādīsu	363	
PA_tika-s03_02t:363_1	viya. Cittīkātabbabhūtaṃ vatthu etassāti cittavatthu, tassa bhāvo cittavatthutā,	363	
PA_tika-s03_02t:363_2	tena kāraṇena cittabhāvamāha. Cittagocaratāyāti cittavicittavisayatāya. Sampayuttadhammacittatāyāti	363	
PA_tika-s03_02t:363_3	rāgādisaddhādisampayuttadhammavasena cittasabhāvattā. Tena cittatāya cittattamāha.	363	
PA_tika-s03_02t:363_4	Vijānanaṭṭhenāti bujjhanaṭṭhena. Ajjhositanti ajjhosābhūtāya taṇhāya gahitaṃ. Tenāha	363	
PA_tika-s03_02t:363_5	“taṇhāyā”tiādi. Parāmasitvāti dhammasabhāvaṃ aniccatādiṃ atikkamitvā parato niccādito	363	
PA_tika-s03_02t:363_6	āmasitvā. Aṭṭhasatanti aṭṭhādhikaṃ sataṃ. Nava mānāti seyyassa “seyyohamasmī”tiādinā	363	
PA_tika-s03_02t:363_7	āgatā navavidhamānā. Brahmajāle āgatā sassatavādādayo dvāsaṭṭhidiṭṭhiyo. Evanti vuttākārena.	363	
PA_tika-s03_02t:363_8	Yasmā taṇhāmānadiṭṭhiggāhavasena puthujjanena daḷhaggāhaṃ gahitaṃ, tasmā so tattha	363	
PA_tika-s03_02t:363_9	nibbindituṃ nibbidāñāṇaṃ uppādetuṃ na samattho.	363	
PA_tika-s03_02t:364_0	Bhikkhaveti ettha iti-saddo ādiattho, tena “vara”nti evamādikaṃ saṅgaṇhāti. Idaṃ	364	
PA_tika-s03_02t:364_1	anusandhivacanaṃ “kasmā āhā”ti kathetukāmatāya kāraṇaṃ pucchati. Tenāha “paṭhamaṃ	364	
PA_tika-s03_02t:364_2	hī”tiādi. Assutavatā puthujjanena. Tenāti bhagavatā. Ayuttarūpaṃ kataṃ “nibbindeyyā”tiādinā	364	
PA_tika-s03_02t:364_3	ādīnavassa vibhāvitattā. Arūpe pana tathā ādīnavassa avibhāvitattā vuttaṃ “arūpaṃ	364	
PA_tika-s03_02t:364_4	pariggahetuṃ yuttarūpa”nti, yuttarūpaṃ viya katanti adhippāyo. Gāhoti taṇhāmānadiṭṭhiggāho.	364	
PA_tika-s03_02t:364_5	“Nikkhamitvā arūpaṃ gato”ti idaṃ bhagavatā ādīnavaṃ dassetvā rūpe gāho paṭikkhitto,	364	
PA_tika-s03_02t:364_6	na arūpe, tasmā “kātabbo nu kho so tatthā”ti micchāgaṇhantānaṃ so tato rūpato nikkhamitvā	364	
PA_tika-s03_02t:364_7	arūpaṃ gato viya hotīti katvā vuttaṃ. Tiṭṭhamānanti tiṭṭhantaṃ. “Āpajjitvā viya hotī”ti	364	
PA_tika-s03_02t:364_8	sabhāvena pavattamānaṃ “paṭhamavaye”tiādinā rūpassa bhedaṃ vayādīhi vibhajitvā dasseti.	364	
PA_tika-s03_02t:365_0	Pādassa uddharaṇeti yathā ṭhapitassa pādassa ukkhipane. Atiharaṇanti yathāuddhataṃ	365	
PA_tika-s03_02t:365_1	yathāṭṭhitaṭṭhānaṃ atikkamitvā haraṇaṃ. Vītiharaṇanti uddhato pādo yathāṭṭhitaṃ pādaṃ	365	
PA_tika-s03_02t:365_2	yathā na ghaṭṭeti, evaṃ thokaṃ passato pariṇāmetvā haraṇaṃ. Vossajjananti tathā parapādaṃ	365	
PA_tika-s03_02t:365_3	vītisāretvā bhūmiyaṃ nikkhipanatthaṃ avossajjanaṃ. Sannikkhepananti vossajjetvā bhūmiyaṃ	365	
PA_tika-s03_02t:365_4	samaṃ nikkhipanaṃ ṭhapanaṃ. Sannirujjhananti nikkhittassa sabbaso nirujjhanaṃ uppīḷanaṃ.	365	
PA_tika-s03_02t:365_5	Tattha tatthevāti tasmiṃ tasmiṃ paṭhamavayādike eva. Avadhāraṇena tesaṃ koṭṭhāsantarasaṅkamanābhāvamāha.	365	
PA_tika-s03_02t:365_6	Odhīti bhāvo, pabbanti sandhi. Paṭhamavayādayo eva hettha odhi pabbanti ca adhippetā.	365	
PA_tika-s03_02t:365_7	Paṭapaṭāyantāti “paṭapaṭā”iti karontā viya, tena nesaṃ pavattikkhaṇassa ittarataṃ	365	
PA_tika-s03_02t:365_8	dasseti. Etanti etaṃ rūpadhammānaṃ yathāvuttaṃ tattha tattheva bhijjanaṃ evaṃ vuttappakārameva.	365	
PA_tika-s03_02t:365_9	Vaṭṭippadesanti vaṭṭiyā pulakaṃ barahaṃ. Tañhi vaṭṭiyā pulakaṃ anatikkamitvāva sā	365	
PA_tika-s03_02t:365_10	dīpajālā bhijjati. Paveṇisambandhavasenāti santativasena.	3651	
PA_tika-s03_02t:366_0	Rattinti rattiyaṃ. Bhummatthe hetaṃ upayogavacanaṃ. Evaṃ pana attho na gahetabbo	366	
PA_tika-s03_02t:366_1	anuppannassa nirodhābhāvato. Purimapaveṇitoti rūpe vuttapaveṇito. Anekāni cittakoṭisatasahassāni	366	
PA_tika-s03_02t:366_2	uppajjantīti vuttamatthaṃ theravādena dīpetuṃ “vuttampi ceta”ntiādi vuttaṃ. Aḍḍhacūḷanti	366	
PA_tika-s03_02t:366_3	thokena ūnaṃ upaḍḍhaṃ, tassa pana upaḍḍhaṃ adhikārato vāhasatassāti viññāyati. “Aḍḍhacuddasa”nti	366	
PA_tika-s03_02t:366_4	keci, “aḍḍhacatuttha”nti apare. “Sādhikaṃ diyaḍḍhasataṃ vāhā”ti daḷhaṃ katvā vadantīti	366	
PA_tika-s03_02t:366_5	vīmaṃsitabbaṃ. Catunāḷiko tumbo. Mahāraññatāya pavaddhaṃ vanaṃ pavananti āha “pavaneti	366	
PA_tika-s03_02t:366_6	mahāvane”ti. Tanti paṭhamaṃ gahitasākhaṃ. Ayamatthoti ayaṃ bhūmiṃ anotaritvā ṭhitasākhāya	366	
PA_tika-s03_02t:366_7	eva gahaṇasaṅkhāto attho. Etadatthameva hi bhagavā “araññe”ti vatvāpi “pavane”ti āha.	366	
PA_tika-s03_02t:367_0	Araññamahāvanaṃ viyāti araññaṭṭhāne brahāraññe viya. Ārammaṇolambananti ārammaṇassa	367	
PA_tika-s03_02t:367_1	avalambanaṃ. Na vattabbaṃ ārammaṇapaccayena vinā anuppajjanato. Ekajātiyanti rūpādinīlādiekasabhāvaṃ.	367	
PA_tika-s03_02t:367_2	“Dissati, bhikkhave, imassa cātumahābhūtikassa kāyassa ācayopi apacayopī”ti vadantena	367	
PA_tika-s03_02t:367_3	rūpato nīharitvā arūpe gāho patiṭṭhāpito nāma, “varaṃ, bhikkhave, assutavā puthujjano”tiādiṃ	367	
PA_tika-s03_02t:367_4	vadantena arūpato nīharitvā rūpe gāho patiṭṭhāpito nāma.	367	
PA_tika-s03_02t:368_0	Nanti gāhaṃ. Ubhayatoti rūpato ca arūpato ca. Harissāmīti nīharissāmi. Parivattetvāti	368	
PA_tika-s03_02t:368_1	mantaṃ jappitvā. Kaṇṇe dhumetvāti kaṇṇe dhametvā. Assāti visassa. Nimmathetvāti nimmadditvā,	368	
PA_tika-s03_02t:368_2	nīharitvāti adhippāyo.	368	
PA_tika-s03_02t:369	Maggoti lokuttaramaggo. “Nibbinda”nti iminā balavavipassanā kathitā.	36	
PA_tika-s03_02t:370	Assutavāsuttavaṇṇanā niṭṭhitā.	37	
PA_tika-s03_02t:371	2. Dutiyaassutavāsuttavaṇṇanā	37	
PA_tika-s03_02t:372_0	62. Paccayabhāvena sukhavedanāya hitanti sukhavedaniyaṃ. Tenāha “sukhavedanāya paccaya”nti.	372	
PA_tika-s03_02t:372_1	Paccayabhāvo ca upanissayakoṭiyā, na sahajātakoṭiyā. Tenāha “nanu cā”tiādi. Javanavedanāyāti	372	
PA_tika-s03_02t:372_2	javanacittasahagatāya vedanāya. Taṃ sandhāyāti taṃ upanissayapaccayataṃ sandhāya.	372	
PA_tika-s03_02t:372_3	Etanti etaṃ “sukhavedanāya paccaya”nti vacanaṃ vuttaṃ. Eseva nayoti iminā “nanu ca	372	
PA_tika-s03_02t:372_4	sotasamphasso sukhavedanāya paccayo na hotī”ti evamādiṃ atidisati. So samphasso jāti	372	
PA_tika-s03_02t:372_5	uppattiṭṭhānaṃ etassāti tajjātikaṃ, vedayitaṃ. Taṃ pana yasmā tassa phassassa anucchavikameva	372	
PA_tika-s03_02t:372_6	hoti, tasmā tassāruppaṃ tassa phassassa anurūpanti ca attho vutto. Vuttanayenāti	372	
PA_tika-s03_02t:372_7	“sukhavedanāya paccayo”tiādinā vuttavidhianusārena. Adharāraṇiyaṃ uttarāraṇiyā mantanavasena	372	
PA_tika-s03_02t:372_8	ghaṭṭanaṃ iva saṅghaṭṭanaṃ phassena yugaggāho, tassa pana ghaṭṭanassa nirantarappavattiyā	372	
PA_tika-s03_02t:372_9	piṇḍitabhāvo idha samodhānaṃ, na kesañci dvinnaṃ tiṇṇaṃ vā sahāvaṭṭhānanti vuttaṃ	372	
PA_tika-s03_02t:372_10	“saṅghaṭṭanasampiṇḍanenāti attho”ti. Aggicuṇṇoti vipphuliṅgaṃ. Vatthūti cakkhādivatthu	3721	
PA_tika-s03_02t:372_11	visayasaṅghaṭṭanato. Labbhamānova dhammo saṅghaṭṭanaṃ viya gayhatīti vuttaṃ “saṅghaṭṭanaṃ	3721	
PA_tika-s03_02t:372_12	viya phasso”ti. Usmādhātu viya vedanā dukkhasabhāvattā.	3721	
PA_tika-s03_02t:373	Dutiyaassutavāsuttavaṇṇanā niṭṭhitā.	37	
PA_tika-s03_02t:374	3. Puttamaṃsūpamasuttavaṇṇanā	37	
PA_tika-s03_02t:375_0	63. Vuttanayamevāti heṭṭhā āhāravaggassa paṭhamasutte vuttanayameva. Lābhasakkārenāti	375	
PA_tika-s03_02t:375_1	lābhasakkārasaṅkhātāya aṭṭhuppattiyāti keci. Lābhasakkāre vā aṭṭhuppattiyāti apare.	375	
PA_tika-s03_02t:375_2	Yo hi lābhasakkāranimittaṃ paccayesu gedhena bhikkhūnaṃ apaccavekkhitaparibhogo jāto,	375	
PA_tika-s03_02t:375_3	taṃ aṭṭhuppattiṃ katvā bhagavā imaṃ desanaṃ nikkhipi. Yamakamahāmeghoti heṭṭhā olambanaupariuggamanavasena	375	
PA_tika-s03_02t:375_4	satapaṭalasahassapaṭalo yugaḷamahāmegho.	375	
PA_tika-s03_02t:376_0	Tiṭṭhanti ceva bhagavati katthaci nibaddhavāsaṃ vasante, cārikampi gacchante anubandhanti	376	
PA_tika-s03_02t:376_1	ca. Bhikkhūnampi yebhuyyena kappasatasahassaṃ tato bhiyyopi pūritadānapāramisañcayattā	376	
PA_tika-s03_02t:376_2	tadā mahālābhasakkāro uppajjatīti vuttaṃ “evaṃ bhikkhusaṅghassapī”ti. Sakkatoti sakkārappatto.	376	
PA_tika-s03_02t:376_3	Garukatoti garukārappatto. Mānitoti bahumato manasā piyāyito ca. Pūjitoti mālādipūjāya	376	
PA_tika-s03_02t:376_4	ceva catupaccayābhipūjāya ca pūjito. Apacitoti apacāyanappatto. Yassa hi cattāro	376	
PA_tika-s03_02t:376_5	paccaye sakkatvā suabhisaṅkhate paṇītapaṇīte upanenti, so sakkato. Yasmiṃ garubhāvaṃ	376	
PA_tika-s03_02t:376_6	paccupaṭṭhapetvā denti, so garukato. Yaṃ manasā piyāyanti bahumaññanti, so bahumato.	376	
PA_tika-s03_02t:376_7	Yassa sabbametaṃ pūjāvasena karonti, so pūjito. Yassa abhivādanapaccuṭṭhānañjalikammādivasena	376	
PA_tika-s03_02t:376_8	paramanipaccakāraṃ karonti, so apacito. Bhagavati bhikkhusaṅghe ca loko evaṃ paṭipanno.	376	
PA_tika-s03_02t:376_9	Tena vuttaṃ “tena kho pana samayena…pe… parikkhārāna”nti. Lābhaggayasaggappattanti	376	
PA_tika-s03_02t:376_10	lābhassa ca yasassa ca aggaṃ ukkaṃsaṃ pattaṃ.	3761	
PA_tika-s03_02t:377	Paṭhamāhāravaṇṇanā	37	
PA_tika-s03_02t:378_0	Assāti bhagavato. Dhammasabhāvacintāvasena pavattaṃ sahottappañāṇaṃ dhammasaṃvego.	378	
PA_tika-s03_02t:378_1	Dhuvapaṭisevanaṭṭhānañhetaṃ sattānaṃ, yadidaṃ āhāraparibhogo, tasmā na tattha apaccavekkhaṇamattena	378	
PA_tika-s03_02t:378_2	pārājikaṃ paññapetuṃ sakkāti adhippāyo. Āhārāti “paccayā”tiādinā pubbe āhāresu vuttavidhiṃ	378	
PA_tika-s03_02t:378_3	sandhāya āha “āhārā”tiādi. Idāni tattha kattabbaṃ atthavaṇṇanaṃ sandhāya “heṭṭhā	378	
PA_tika-s03_02t:378_4	vuttatthamevā”ti vuttaṃ.	378	
PA_tika-s03_02t:379_0	Ādīnavanti dosaṃ. Jāyāti bhariyā. Patīti bhattā. Apekkhāsaddā cete pitāputtasaddā	379	
PA_tika-s03_02t:379_1	viya, pāḷiyaṃ pana ā-kārassa rassattaṃ sānunāsikañca katvā vuttaṃ “jāyampatikā”ti.	379	
PA_tika-s03_02t:379_2	Sammā phalaṃ vahatīti sambalaṃ, sukhāvahanti attho. Tathā hi taṃ “pathe hitanti pātheyya”nti	379	
PA_tika-s03_02t:379_3	vuccati. Maggassa kantārapariyāpannattā vuttaṃ “kantārabhūtaṃ magga”nti. Dullabhatāya	379	
PA_tika-s03_02t:379_4	taṃ udakaṃ tattha tāretīti kantāraṃ, nirudakaṃ mahāvanaṃ. Ruḷhīvasena itarampi mahāvanaṃ	379	
PA_tika-s03_02t:379_5	tathā vuccatīti āha “corakantāra”ntiādi. Pararājūnaṃ veriādīnañca vasena sappaṭibhayampi	379	
PA_tika-s03_02t:379_6	araññaṃ ettheva saṅgahaṃ gacchatīti vuttaṃ “pañcavidha”nti.	379	
PA_tika-s03_02t:380_0	Ghanaghanaṭṭhānatoti maṃsassa bahalabahalaṃ thūlathūlaṃ hutvā ṭhitaṭṭhānato. “Tādisañhi	380	
PA_tika-s03_02t:380_1	maṃsaṃ gahetvā sukkhāpitaṃ vallūraṃ. Sūle āvunitvā pakkamaṃsaṃ sūlamaṃsaṃ. Viraḷacchāyāyaṃ	380	
PA_tika-s03_02t:380_2	nisīdiṃsu gantuṃ asamattho hutvā. Govatakukkuravatadevatāyācanādīhīti govatakukkuravatādivatacaraṇehi	380	
PA_tika-s03_02t:380_3	ceva devatāyācanādīhi paṇidhikammehi ca mahantaṃ dukkhaṃ anubhūtaṃ.	380	
PA_tika-s03_02t:381_0	Yasmā pana sāsane sammāpaṭipajjantassa bhikkhuno āhāraparibhogassa opammabhāvena	381	
PA_tika-s03_02t:381_1	tesaṃ jāyampatikānaṃ puttamaṃsaparibhogo idha bhagavatā ānīto, tasmāssa nānākārehi	381	
PA_tika-s03_02t:381_2	opammattaṃ vibhāvetuṃ “tesaṃ so puttamaṃsāhāro”tiādi āraddhaṃ. Tattha sajātimaṃsatāyāti	381	
PA_tika-s03_02t:381_3	samānajātikamaṃsabhāvena, manussamaṃsabhāvenāti attho. Masussamaṃsañhi kulappasutamanussānaṃ	381	
PA_tika-s03_02t:381_4	amanuññaṃ hoti aparicitabhāvato gārayhabhāvato ca, tato eva ñātiādimaṃsatāyātiādi	381	
PA_tika-s03_02t:381_5	vuttaṃ. Taruṇamaṃsatāyātiādi pana sabhāvato anabhisaṅkhārato ca amanuññāti katvā	381	
PA_tika-s03_02t:381_6	vuttaṃ. Adhūpitatāyāti adhūpitabhāvato. Majjhattabhāveyeva ṭhitā. Tato eva nicchandarāgaparibhoge	381	
PA_tika-s03_02t:381_7	ṭhitāti vuttaṃ kantārato nittharaṇajjhāsayatāya. Idāni ye ca te anapanītāhāro, na	381	
PA_tika-s03_02t:381_8	yāvadatthaparibhogo vigatamaccheramalatā sammohābhāvo āyatiṃ tattha patthanābhāvo	381	
PA_tika-s03_02t:381_9	sannidhikārābhāvo apariccajanamadatthābhāvo ahīḷanā avivādaparibhogo cāti upamāyaṃ	381	
PA_tika-s03_02t:381_10	labbhamānā pakāravisesā, te tathā nīharitvā upameyye yojetvā dassetuṃ “na aṭṭhinhārucammanissitaṭṭhānānī”tiādi	3811	
PA_tika-s03_02t:381_11	vuttaṃ. Taṃ kāraṇanti taṃ tesaṃ jāyampatīnaṃ yāvadeva kantāranittharaṇatthāya puttamaṃsaparibhogasaṅkhātaṃ kāraṇaṃ.	3811	
PA_tika-s03_02t:382_0	Nissandapāṭikulyataṃ paccavekkhantopi kabaḷīkārāhāraṃ parivīmaṃsati. Yathā te jāyampatikātiādipi	382	
PA_tika-s03_02t:382_1	opammasaṃsandanaṃ. “Paribhuñjitabbo āhāro”ti padaṃ ānetvā sambandhitabbaṃ. Esa nayo	382	
PA_tika-s03_02t:382_2	ito paresupi. Apaṭikkhipitvāti anapanetvā. Vaṭṭakena viya kukkuṭena viya cāti visadisūdāharaṇaṃ.	382	
PA_tika-s03_02t:382_3	Odhiṃ adassetvāti mahantaggahaṇavasena odhiṃ akatvā. Sīhena viyāti sadisūdāharaṇaṃ.	382	
PA_tika-s03_02t:382_4	So kira sapadānameva khādati.	382	
PA_tika-s03_02t:383_0	Agadhitaamucchitādibhāvena paribhuñjitabbato “amaccharāyitvā”tiādi vuttaṃ. Abbhantare	383	
PA_tika-s03_02t:383_1	attā nāma atthīti diṭṭhi attūpaladdhi, taṃsahagatena sammohena attā āhāraṃ paribhuñjatīti.	383	
PA_tika-s03_02t:383_2	Satisampajaññavasenapīti “asite pīte khāyite sāyite sampajānakārī hotī”ti ettha vuttasatisampajaññavasenapi.	383	
PA_tika-s03_02t:384	“Aho vata mayaṃ…pe… labheyya”nti patthanaṃ vā, “hiyyo viya…pe… na laddha”nti anusocanaṃ vā akatvāti yojanā.	38	
PA_tika-s03_02t:385	“Sannidhiṃ na akaṃsu, bhūmiyaṃ vā nikhaṇiṃsu, agginā vā jhāpayiṃsū”ti na-kāraṃ ānetvā yojanā. Evaṃ sabbattha.	38	
PA_tika-s03_02t:386_0	Piṇḍapātaṃ vā ahīḷentena dāyakaṃ vā ahīḷentena paribhuñjitabboti yojanā. Sa pattapāṇīti	386	
PA_tika-s03_02t:386_1	so pattahattho. Nāvajāniyāti na avajāniyā. Atimaññatīti atikkamitvā maññati, avajānātīti attho.	386	
PA_tika-s03_02t:387_0	“Tīhi pariññāhi pariññāte”ti vatvā tāhi kabaḷīkārāhārassa parijānanavidhiṃ dassento	387	
PA_tika-s03_02t:387_1	“katha”ntiādimāha. Tattha savatthukavasenāti sasambhāravasena, sabhāvato pana rūpāharaṇaṃ	387	
PA_tika-s03_02t:387_2	ojamattaṃ hoti. Idañhi kabaḷīkārāhārassa lakkhaṇaṃ. Kāmaṃ rasārammaṇaṃ jivhāpasāde	387	
PA_tika-s03_02t:387_3	paṭihaññati, tena pana avinābhāvato sampattavisayagāhitāya ca jivhāpasādassa “ojaṭṭhamakarūpaṃ	387	
PA_tika-s03_02t:387_4	kattha paṭihaññatī”ti vuttaṃ. Tassāti jivhāpasādassa. Ime dhammāti ime yathāvuttabhūtupādāyadhammā.	387	
PA_tika-s03_02t:387_5	Tanti rūpakhandhaṃ. Pariggaṇhatoti pariggaṇhantassa. Uppannā phassapañcamakā dhammāti	387	
PA_tika-s03_02t:387_6	sabbepi ye yathāniddhāritā, tehi sahappavattāva sabbepi ime. Sarasalakkhaṇatoti attano	387	
PA_tika-s03_02t:387_7	kiccato lakkhaṇato ca. Tesaṃ nāmarūpabhāvena vavatthapitānaṃ pañcannaṃ khandhānaṃ	387	
PA_tika-s03_02t:387_8	paccayo viññāṇaṃ. “Tassa saṅkhārā tesaṃ avijjā”ti evaṃ uddhaṃ ārohanavasena paccayaṃ.	387	
PA_tika-s03_02t:387_9	Adhoorohanavasena pana saḷāyatanādike pariyesanto anulomapaṭilomaṃ paṭiccasamuppādaṃ	387	
PA_tika-s03_02t:387_10	passati. Saḷāyatanādayopi hi rūpārūpadhammānaṃ yathārahaṃ paccayabhāvena vavatthapetabbāti.	3871	
PA_tika-s03_02t:387_11	Yāthāvato diṭṭhattāti “idaṃ rūpaṃ, ettakaṃ rūpaṃ, na ito bhiyyo, idaṃ nāmaṃ, ettakaṃ	3871	
PA_tika-s03_02t:387_12	nāmaṃ, na ito bhiyyo”ti ca yathābhūtaṃ diṭṭhattā. Aniccānupassanā, dukkhānupassanā,	3871	
PA_tika-s03_02t:387_13	anattānupassanā, nibbidānupassanā, virāgānupassanā, nirodhānupassanā, paṭinissaggānupassanāti	3871	
PA_tika-s03_02t:387_14	imāsaṃ sattannaṃ anupassanānaṃ vasena. Soti kabaḷīkārāhāro. Tilakkhaṇa…pe… saṅkhātāyāti	3871	
PA_tika-s03_02t:387_15	aniccatādīnaṃ tiṇṇaṃ lakkhaṇānaṃ paṭivijjhanavasena lakkhaṇavantasammasanavasena	3871	
PA_tika-s03_02t:387_16	ca pavattañāṇasaṅkhātāya. Pariññāto hoti anavasesato nāmarūpassa ñātattā tappariyāpannattā	3871	
PA_tika-s03_02t:387_17	ca āhārassa. Tenāha “tasmiṃ yevā”tiādi. Chandarāgāvakaḍḍhanenāti chandarāgassa pajahanena.	3871	
PA_tika-s03_02t:388_0	Pañca kāmaguṇā kāraṇabhūtā etassa atthīti pañcakāmaguṇiko. Tenāha “pañcakāmaguṇasambhavo”ti.	388	
PA_tika-s03_02t:388_1	Ekissā taṇhāya pariññā ekapariññā. Sabbassa pañcakāmaguṇikassa rāgassa pariññā, sabbapariññā.	388	
PA_tika-s03_02t:388_2	Tadubhayassapi mūlabhūtassa āhārassa pariññā mūlapariññā. Idāni imā tissopi pariññāyo	388	
PA_tika-s03_02t:388_3	vibhāgena dassetuṃ “yo bhikkhū”tiādi āraddhaṃ. Jivhādvāre ekarasataṇhaṃ parijānātīti	388	
PA_tika-s03_02t:388_4	jivhāya rasaṃ sāyitvā iti paṭisañcikkhati “yo yamettha raso, so vatthukāmavasena	388	
PA_tika-s03_02t:388_5	ojaṭṭhamakarūpaṃ hoti jivhāyatanaṃ pasādo. So kiṃ nissito? Catumahābhūtanissito.	388	
PA_tika-s03_02t:388_6	Taṃsahajāto vaṇṇo gandho raso ojā jīvitindriyanti ime dhammā rūpakkhandho nāma. Yo	388	
PA_tika-s03_02t:388_7	tasmiṃ rase assādo, ayaṃ rasataṇhā. Taṃsahagatā phassādayo dhammā cattāro arūpakkhandhā”tiādivasena.	388	
PA_tika-s03_02t:388_8	Sabbaṃ aṭṭhakathāyaṃ āgatavasena veditabbaṃ. Tenāha “tena pañcakāmaguṇiko rāgo pariññātova	388	
PA_tika-s03_02t:388_9	hotī”ti. Tattha tenāti yo bhikkhu jivhādvāre rasataṇhaṃ parijānāti, tena. Kathaṃ	388	
PA_tika-s03_02t:388_10	pana ekasmiṃ dvāre taṇhaṃ parijānato pañcasu dvāresu rāgo pariññāto hotīti āha “kasmā”tiādi.	3881	
PA_tika-s03_02t:388_11	Tassāyevāti taṇhāya eva taṇhāsāmaññato ekattanayavasena vuttaṃ. Tatthāti pañcasu	3881	
PA_tika-s03_02t:388_12	dvāresu. Uppajjanatoti rūparāgādibhāvena uppajjanato. Lobho eva hi taṇhāyanaṭṭhena	3881	
PA_tika-s03_02t:388_13	“taṇhā”tipi, rajjanaṭṭhena “rāgo”tipi vuccati. Tenāha “sāyeva hī”tiādi. Idāni vuttamevatthaṃ	3881	
PA_tika-s03_02t:388_14	“yathā”tiādinā upamāya sampiṇḍeti. Pañcamagge hanatoti pañcasu maggesu sañcarittaṃ	3881	
PA_tika-s03_02t:388_15	karontena maggagāmino hananto “magge hanato”ti vutto.	3881	
PA_tika-s03_02t:389_0	Sabyañjane piṇḍapātasaññite bhattasamūhe manuññe rūpe rūpasaddādayo labbhanti, tattha	389	
PA_tika-s03_02t:389_1	pañcakāmaguṇarāgassa sambhavaṃ dassetuṃ “katha”ntiādi vuttaṃ. Satisampajaññena pariggahetvāti	389	
PA_tika-s03_02t:389_2	sabbabhāgiyena kammaṭṭhānaparipālakena pariggahetvā. Nicchandarāgaparibhogenāti maggādhigamasiddhena	389	
PA_tika-s03_02t:389_3	nicchandarāgaparibhogena paribhutte. Soti kāmaguṇiko rāgo.	389	
PA_tika-s03_02t:390_0	Tasmiṃ satīti kabaḷīkārāhāre sati. Tassāti pañcakāmaguṇikarāgassa. Uppattitoti uppajjanato.	390	
PA_tika-s03_02t:390_1	Na hi āhārālābhena jighacchādubbalyaparetassa kāmaparibhogicchā sambhavati. Upanijjhānacittanti	390	
PA_tika-s03_02t:390_2	rāgavasena aññamaññaṃ olokanacittaṃ.	390	
PA_tika-s03_02t:391_0	Natthi taṃ saṃyojananti pañcavidhampi uddhambhāgiyasaṃyojanaṃ sandhāya vuttaṃ. Tenāha	391	
PA_tika-s03_02t:391_1	“tena rāgena…pe… natthī”ti. Tenāti kāmarāgena. Ettakenāti yathāvuttāya desanāya.	391	
PA_tika-s03_02t:391_2	Kathetuṃ vaṭṭatīti imaṃ paṭhamāhārakathaṃ kathentena dhammakathikena.	391	
PA_tika-s03_02t:392	Paṭhamāhāravaṇṇanā niṭṭhitā.	39	
PA_tika-s03_02t:393	Dutiyāhāravaṇṇanā	39	
PA_tika-s03_02t:394_0	Dutiyeti dutiye āhāre. Uddālitacammāti uppāṭitacammā, sabbaso apanītacammāti attho.	394	
PA_tika-s03_02t:394_1	Na sakkoti dubbalabhāvato, tathā hi itthī “abalā”ti vuccati. Silākuṭṭādīnanti ādi-saddena	394	
PA_tika-s03_02t:394_2	iṭṭhakakuṭṭamattikākuṭṭādīnaṃ saṅgaho. Uṇṇanābhīti makkaṭakaṃ. Sarabūti gharagoḷikā.	394	
PA_tika-s03_02t:394_3	Uccāliṅgapāṇakā nāma lomasā pāṇakā. Ākāsanissitāti ākāsacārino. Luñcitvāti uppāṭetvā.	394	
PA_tika-s03_02t:395	Tisso pariññāti heṭṭhā vuttā ñātapariññādayo tisso pariññā. Tammūlakattāti phassamūlakattā. Desanā yāva arahattā kathitā sabbaso vedanāsu pariññātāsu kilesānaṃ lesassapi abhāvato.	39	
PA_tika-s03_02t:396	Dutiyāhāravaṇṇanā niṭṭhitā.	39	
PA_tika-s03_02t:397	Tatiyāhāravaṇṇanā	39	
PA_tika-s03_02t:398_0	Aṅgārakāsunti aṅgārarāsiṃ. Phuṇantīti attano upari sayameva ākirantīti attho. Tenāha	398	
PA_tika-s03_02t:398_1	“narā rudantā paridaḍḍhagattā”ti. Narāti purisāti attho, na manussā. Bhayañhi maṃ	398	
PA_tika-s03_02t:398_2	vindatīti bhayassa vasena karonto bhayaṃ labhati nāma. Santaramānovāti suṭṭhu taramāno	398	
PA_tika-s03_02t:398_3	eva hutvā. Porisaṃ vuccati purisappamāṇaṃ, tasmā atirekaporisā purisappamāṇato adhikā.	398	
PA_tika-s03_02t:398_4	Tenāha “pañcaratanappamāṇā”ti. Assāti kāsuyā. Tadabhāveti tesaṃ jālādhūmānaṃ abhāve.	398	
PA_tika-s03_02t:398_5	Ārakāvassāti ārakā eva assa.	398	
PA_tika-s03_02t:399_0	Aṅgārakāsu viya tebhūmakavaṭṭaṃ ekādasannaṃ aggīnaṃ vasena mahāpariḷāhato. Jivi…pe…	399	
PA_tika-s03_02t:399_1	puthujjano tehi aggīhi dahitabbato. Dve bala…pe… kammaṃ anicchantasseva tassa vaṭṭadukkhe	399	
PA_tika-s03_02t:399_2	pātanato. Āyūhanūpakaḍḍhanānaṃ kālabhedo na cintetabbo ekantabhāvino phalassa nipphāditattāti	399	
PA_tika-s03_02t:399_3	āha “kammaṃ hī”tiādi.	399	
PA_tika-s03_02t:400_0	Phasse vuttanayenevāti tattha “phasso saṅkhārakkhandho”ti vuttaṃ, idha “manosañcetanā	400	
PA_tika-s03_02t:400_1	saṅkhārakkhandho”ti vattabbaṃ. Sesaṃ vuttanayamevāti. “Taṇhāpaccayā upādānaṃ, upādānapaccayā	400	
PA_tika-s03_02t:400_2	bhavo”ti vacanato manosañcetanāya taṇhā mūlakāraṇanti āha “taṇhāmūlakattā manosañcetanāyā”ti.	400	
PA_tika-s03_02t:400_3	Tenāha “na hī”tiādi. Keci pana yasmā manosañcetanāya phalabhūtaṃ vedanaṃ paṭicca	400	
PA_tika-s03_02t:400_4	taṇhā uppajjati, tasmā evaṃ vuttanti vadanti.	400	
PA_tika-s03_02t:401	Tatiyāhāravaṇṇanā niṭṭhitā.	40	
PA_tika-s03_02t:402	Catutthāhāravaṇṇanā	40	
PA_tika-s03_02t:403	Aniṭṭhapāpanavasena taṃsamaṅgīpuggalaṃ āgacchatīti āgu, pāpaṃ, taṃ carati sīlenāti āgucārī. Tenāha “pāpacāri”nti.	40	
PA_tika-s03_02t:404_0	Rājā viya kammaṃ paramissarabhāvato. Āgucārī puriso viya…pe… puthujjano dukkhavatthubhāvato.	404	
PA_tika-s03_02t:404_1	Ādinnappahāravaṇāni tīṇi sattisatāni viya puthujjanassa āturamānamahādukkhapatiṭṭhaṃ	404	
PA_tika-s03_02t:404_2	paṭisandhiviññāṇaṃ. Tenāha satti…pe… dukkhanti.	404	
PA_tika-s03_02t:405	Tammūlakattāti paṭisandhiviññāṇamūlakattā ito paraṃ pavattanāmarūpassa.	40	
PA_tika-s03_02t:406	Catutthāhāravaṇṇanā niṭṭhitā.	40	
PA_tika-s03_02t:407	Puttamaṃsūpamasuttavaṇṇanā niṭṭhitā.	40	
PA_tika-s03_02t:408	4. Atthirāgasuttavaṇṇanā	40	
PA_tika-s03_02t:409_0	64. Catutthe soti lobho. Rañjanavasenāti raṅgajātaṃ viya tassa cittassa anurañjanavasena.	409	
PA_tika-s03_02t:409_1	Nandanavasenāti sappītikatāya ārammaṇassa abhinandanavasena. Taṇhāyanavasenāti visayakattukāmatāya	409	
PA_tika-s03_02t:409_2	vasena. Eko eva hi lobho pavattiākāravasena tathā vutto. Patiṭṭhitanti laddhasabhāvaṃ.	409	
PA_tika-s03_02t:409_3	Tatthāti vaṭṭe. Āhāreti keci. Viññāṇanti abhisaṅkhāraviññāṇaṃ. Viruḷhanti phalanibbattiyā	409	
PA_tika-s03_02t:409_4	viruḷhippattaṃ. Tenāha “kammaṃ javāpetvā”tiādi. Tattha javāpetvāti phalaṃ gāhāpetvā.	409	
PA_tika-s03_02t:409_5	Abhisaṅkhāraviññāṇañhi attanā sahajātānaṃ sahajātādipaccayehi ceva āhārapaccayena	409	
PA_tika-s03_02t:409_6	ca paccayo hutvā tassa attano phaluppādane sāmatthiyattā viruḷhippattaṃ. Tenāha “kammaṃ	409	
PA_tika-s03_02t:409_7	santāne laddhabhāvaṃ viruḷhippattañcassa hotī”ti. Vaṭṭakathā esāti katvā “yatthāti	409	
PA_tika-s03_02t:409_8	tebhūmakavaṭṭe bhumma”nti vuttaṃ. Sabbatthāti sabbesu. Purimapade etaṃ bhummanti	409	
PA_tika-s03_02t:409_9	“yattha tatthā”ti āgataṃ etaṃ bhummavacanaṃ purimasmiṃ purimasmiṃ pade visayabhūte.	409	
PA_tika-s03_02t:409_10	Tañhi ārabbha etaṃ “yattha tatthā”ti bhummavacanaṃ vuttaṃ. Imasmiṃ vipākavaṭṭeti	4091	
PA_tika-s03_02t:409_11	paccuppanne vipākavaṭṭe. Āyatiṃ vaṭṭahetuke saṅkhāre sandhāya vuttaṃ “yattha atthi	4091	
PA_tika-s03_02t:409_12	āyatiṃ punabbhavābhinibbattī”ti vacanato. Punabbhavābhinibbattīti ca paṭisandhi adhippetāti	4091	
PA_tika-s03_02t:409_13	vuttaṃ “yattha atthi āyatiṃ punabbhavābhinibbatti, atthi tattha āyatiṃ jātijarāmaraṇa”nti.	4091	
PA_tika-s03_02t:409_14	Jātīti cettha mātukucchito nikkhamanaṃ adhippetaṃ. Yasmiṃ ṭhāneti yasmiṃ kāraṇe sati.	4091	
PA_tika-s03_02t:410_0	Kāraṇañcettha saṅkhārā veditabbā. Te hi āyatiṃ punabbhavābhinibbattiyā hetū, taṇhāavijjāyo,	410	
PA_tika-s03_02t:410_1	kālagatiādayo ca kammassa sambhārā. Keci pana kilesavaṭṭakammagatikālā cāti adhippāyena	410	
PA_tika-s03_02t:410_2	“kālagatiādayo ca kammassa sambhārā”ti vadanti. Taṃtaṃbhavapatthanāya tathā tathā	410	
PA_tika-s03_02t:410_3	gato tividho bhavova tebhūmakavaṭṭaṃ. Tenāha “yatthāti tebhūmakavaṭṭe”ti. Tathā cāha	410	
PA_tika-s03_02t:410_4	“sasambhārakakammaṃ bhavesu rūpaṃ samuṭṭhāpetī”ti. Rūpanti attabhāvaṃ.	410	
PA_tika-s03_02t:411_0	Saṅkhipitvāti tīsu akatvā viññāṇena ekasaṅkhepaṃ katvāti attho. Eko sandhīti eko	411	
PA_tika-s03_02t:411_1	hetuphalasandhi. Vipākavidhinti saḷāyatanādikaṃ vedanāvasānaṃ vipākavidhiṃ. “Nāmarūpena	411	
PA_tika-s03_02t:411_2	saddhi”nti padaṃ ānetvā sambandho. Nāmarūpenāti vā sahayoge karaṇavacanaṃ. Idha eko	411	
PA_tika-s03_02t:411_3	sandhīti eko hetuphalasandhi. Āyatibhavassāti āyatiṃ upapattibhavassa. Tena cettha	411	
PA_tika-s03_02t:411_4	eko sandhi hetuphalasandhi veditabbo.	411	
PA_tika-s03_02t:412_0	Khīṇāsavassa aggamaggādhigamanatova pavattakammassa maggena sahāyavekallassa katattā	412	
PA_tika-s03_02t:412_1	avijjamānaṃ. Sūriyarasmisamanti tato eva vuttanayeneva appatiṭṭhitasūriyarasmisamaṃ.	412	
PA_tika-s03_02t:412_2	Sāti rasmi. Kāyādayoti kāyadvārādayo. Katakammanti paccayehi katabhāvaṃ upādāya vuttaṃ,	412	
PA_tika-s03_02t:412_3	na kammalakkhaṇapattato. Tenāha “kusalākusalaṃ nāma na hotī”ti. Kiriyamatteti avipākadhammattā	412	
PA_tika-s03_02t:412_4	kāyikādipayogamatte ṭhatvā. Avipākaṃ hoti tesaṃ avipākadhammattā.	412	
PA_tika-s03_02t:413	Atthirāgasuttavaṇṇanā niṭṭhitā.	41	
PA_tika-s03_02t:414	5. Nagarasuttavaṇṇanā	41	
PA_tika-s03_02t:415_0	65. Pañcamasutte “pubbeva me, bhikkhave, sambodhā”tiādi heṭṭhā saṃvaṇṇitamevāti avuttameva	415	
PA_tika-s03_02t:415_1	saṃvaṇṇetuṃ “nāmarūpe kho satī”ti āraddho. Tattha dvādasapadike paṭiccasamuppāde	415	
PA_tika-s03_02t:415_2	imasmiṃ sutte yāni dve padāni aggahitāni, nesaṃ aggahaṇe kāraṇaṃ pucchitvā vissajjetukāmo	415	
PA_tika-s03_02t:415_3	tesaṃ gahetabbakāraṇaṃ tāva dassento “etthā”tiādimāha. Paccakkhabhūtaṃ paccuppannaṃ	415	
PA_tika-s03_02t:415_4	bhavaṃ paṭhamaṃ gahetvā tadanantaraṃ anāgatassa “dutiya”nti gahaṇe atīto tatiyo hotīti	415	
PA_tika-s03_02t:415_5	āha “avijjāsaṅkhārā hi tatiyo bhavo”ti. Nanu cettha anāgatassa bhavassa gahaṇaṃ na	415	
PA_tika-s03_02t:415_6	sambhavati paccuppannabhavavasena abhinivesassa jotitattāti? Saccametaṃ, kāraṇe pana	415	
PA_tika-s03_02t:415_7	gahite phalaṃ gahitameva hotīti tathā vuttanti daṭṭhabbaṃ. Apicettha anāgato addhā	415	
PA_tika-s03_02t:415_8	atthato saṅgahito eva yato “nāmarūpapaccayā saḷāyatana”ntiādinā anāgataddhasaṃgāhitā	415	
PA_tika-s03_02t:415_9	desanā pavattā, catuvokāravasena viññāṇapaccayā nāmanti viseso atthi. Tasmā “pañcavokāravasenā”ti	415	
PA_tika-s03_02t:415_10	vuttaṃ. Tehīti avijjāsaṅkhārehi ārammaṇabhūtehi. Ayaṃ vipassanāti addhāpaccuppannavasena	4151	
PA_tika-s03_02t:415_11	udayabbayaṃ passantassa pavattavipassanā. Na ghaṭīyatīti na samijjhati. Mahā…pe…	4151	
PA_tika-s03_02t:415_12	abhiniviṭṭhoti na ghaṭane kāraṇamāha, heṭṭhā gahitattā pāṭiyekkaṃ sammasanīyaṃ na hotīti adhippāyo.	4151	
PA_tika-s03_02t:416_0	Adiṭṭhesūti anavabuddhesu. Catusaccassa anubodhena na bhavitabbanti āha “na sakkā	416	
PA_tika-s03_02t:416_1	buddhena bhavitu”nti. Imināti mahāsattena. Teti avijjāsaṅkhārā. Bhavaupādānataṇhāvasenāti	416	
PA_tika-s03_02t:416_2	bhavaupādānataṇhādassanavasena. Diṭṭhāva “taṃsahagatā”ti samānayogakkhamattā. Na	416	
PA_tika-s03_02t:416_3	parabhāgaṃ khaneyya attanā icchitassa gahitattā parabhāge aññassa abhāvato ca. Tenāha	416	
PA_tika-s03_02t:416_4	“kassaci natthitāyā”ti. Paṭinivattesīti paṭisaṃhari. Paṭinivattane pana kāraṇaṃ dassetuṃ	416	
PA_tika-s03_02t:416_5	“tadeta”ntiādi vuttaṃ. Abhinnaṭṭhānanti akhaṇitaṭṭhānaṃ.	416	
PA_tika-s03_02t:417_0	Paccayatoti hetuto, saṅkhāratoti attho. “Kimhi nu kho sati jarāmaraṇaṃ hotī”tiādinā	417	
PA_tika-s03_02t:417_1	hetuparamparavasena phalaparamparāya kittamānāya, kimhi nu kho sati viññāṇaṃ hotīti	417	
PA_tika-s03_02t:417_2	ca vicāraṇāya saṅkhāre kho sati viññāṇassa visesato kāraṇabhūto saṅkhāro aggahito,	417	
PA_tika-s03_02t:417_3	tato viññāṇaṃ paṭinivattati nāma, na sabbapaccayato. Tenevāha “nāmarūpe kho sati	417	
PA_tika-s03_02t:417_4	viññāṇaṃ hotī”ti. Kiṃ nāma hettha sahajātādivaseneva paccayabhūtaṃ adhippetaṃ, na	417	
PA_tika-s03_02t:417_5	kammūpanissayavasena paccuppannavasena abhinivesassa jotitattā. Ārammaṇatoti avijjāsaṅkhārasaṅkhātaārammaṇato,	417	
PA_tika-s03_02t:417_6	atītabhavasaṅkhātaārammaṇato. Atītaddhapariyāpannā hi avijjāsaṅkhārā. Tato paṭinivattamānaṃ	417	
PA_tika-s03_02t:417_7	viññāṇaṃ atītabhavopi paṭinivattati nāma. Ubhayampīti paṭisandhiviññāṇaṃ vipassanāviññāṇampi.	417	
PA_tika-s03_02t:417_8	Nāmarūpaṃ na atikkamatīti paccayabhūtaṃ ārammaṇabhūtañca nāmarūpaṃ na atikkamati	417	
PA_tika-s03_02t:417_9	tena vinā avattanato. Tenāha “nāmarūpato paraṃ na gacchatī”ti. Viññāṇe nāmarūpassa	417	
PA_tika-s03_02t:417_10	paccaye honteti paṭisandhiviññāṇe nāmarūpassa paccaye honte. Nāmarūpe viññāṇassa	4171	
PA_tika-s03_02t:417_11	paccaye honteti nāmarūpe paṭisandhiviññāṇassa paccaye honte. Catuvokārapañcavokārabhavavasena	4171	
PA_tika-s03_02t:417_12	yathārahaṃ yojanā veditabbā. Dvīsupi aññamaññaṃ paccayesu hontesūti pana pañcavokārabhavavasena.	4171	
PA_tika-s03_02t:417_13	Ettakenāti evaṃ viññāṇanāmarūpānaṃ aññamaññaṃ upatthambhavasena pavattiyā. Jāyetha	4171	
PA_tika-s03_02t:417_14	vā upapajjetha vāti “satto jāyati upapajjatī”ti samaññā hoti viññāṇanāmarūpavinimuttassa	4171	
PA_tika-s03_02t:417_15	sattapaññattiyā upādānabhūtassa dhammassa abhāvato. Tenāha “ito hī”tiādi. Etadevāti	4171	
PA_tika-s03_02t:417_16	“viññāṇaṃ nāmarūpa”nti etaṃ dvayameva.	4171	
PA_tika-s03_02t:418_0	Aparāparacutipaṭisandhīhīti aparāparacutipaṭisandhidīpakehi “cavati, upapajjatī”ti	418	
PA_tika-s03_02t:418_1	dvīhi padehi. Pañca padānīti “jāyetha vā”tiādīni pañca padāni. Nanu tattha paṭhamatatiyehi	418	
PA_tika-s03_02t:418_2	catutthapañcamāni atthato abhinnānīti? Saccaṃ, viññāṇanāmarūpānaṃ aparāparuppattidassanatthaṃ	418	
PA_tika-s03_02t:418_3	evaṃ vuttaṃ. Tenāha “aparāparacutipaṭisandhīhī”ti. Ettāvatāti vuttamevatthanti yo	418	
PA_tika-s03_02t:418_4	“ettāvatā”ti padena pubbe vutto, tameva yathāvuttamatthaṃ “yadida”ntiādinā niyyātento	418	
PA_tika-s03_02t:418_5	puna vatvā. Anulomapaccayākāravasenāti paccayadhammadassanapubbakapaccayuppannadhammadassanavasena.	418	
PA_tika-s03_02t:418_6	Paccayadhammānañhi attano paccayuppannassa paccayabhāvo idappaccayatā paccayākāro,	418	
PA_tika-s03_02t:418_7	so ca “avijjāpaccayā saṅkhārā”tiādinā vutto saṅkhāruppattiyā anulomanato anulomapaccayākāro, tassa vasena.	418	
PA_tika-s03_02t:419_0	Āpatoti parikhāgataudakato. Dvārasampattiyā tattha vasantānaṃ pavesananiggamanaphāsutāya	419	
PA_tika-s03_02t:419_1	upabhogaparibhogavatthusampattiyā sarīracittasukhatāya nagarassa manuññatāti vuttaṃ	419	
PA_tika-s03_02t:419_2	“samantā …pe… ramaṇīya”nti. Pubbe suññabhāvena araññasadisaṃ hutvā ṭhitaṃ janavāsaṃ	419	
PA_tika-s03_02t:419_3	karonte nagarassa lakkhaṇappattaṃ hotīti vuttaṃ “taṃ aparena samayena iddhañceva assa phītañcā”ti.	419	
PA_tika-s03_02t:420_0	“Pubbeva kho panassa kāyakammaṃ vacīkammaṃ ājīvo ca suparisuddho”ti vacanato tīhi	420	
PA_tika-s03_02t:420_1	viratīhi saddhiṃ pubbabhāgamaggopi aṭṭhaṅgikavohāraṃ laddhuṃ arahatīti vuttaṃ “aṭṭhaṅgikassa	420	
PA_tika-s03_02t:420_2	vipassanāmaggassā”ti. Vipassanāya ciṇṇanteti vipassanāya sañcaritatāya tattha tattha	420	
PA_tika-s03_02t:420_3	tāya vipassanāya tīrite pariyesite. Lokuttaramaggadassananti anumānādivasena lokuttaramaggassa	420	
PA_tika-s03_02t:420_4	dassanaṃ. Tathā hi nibbānanagarassa dassanaṃ daṭṭhabbaṃ. Diṭṭhakāloti adhigamavasena	420	
PA_tika-s03_02t:420_5	diṭṭhakālo. Maggaphalavasena uppannā paropaṇṇāsa anavajjadhammā, paccavekkhaṇañāṇaṃ	420	
PA_tika-s03_02t:420_6	pana tesaṃ vavatthāpakaṃ. Yāpetvāti carāpetvā.	420	
PA_tika-s03_02t:421_0	Avattamānakaṭṭhenāti buddhasuññe loke kassaci santāne appavattanatova uppādādivasena	421	
PA_tika-s03_02t:421_1	vattamānavasena. Tathā hi bhagavā “anuppannassa maggassa uppādetā, asañjātassa sañjanetā”tiādikehi	421	
PA_tika-s03_02t:421_2	thomito. Pubbakehi mahesīhi paṭipanno hi ariyamaggo itarehi antarā kehici avaḷañjitoti	421	
PA_tika-s03_02t:421_3	vuttaṃ “avaḷañjanaṭṭhena purāṇamaggo”ti. Jhānassādenāti jhānasukhena jhānapītiyā.	421	
PA_tika-s03_02t:421_4	Subhikkhaṃ paṇītadhammāmatatāya tittiāvahaṃ. Pupphitaṃ upasobhitaṃ. Yāva dasasahassacakkavāḷeti	421	
PA_tika-s03_02t:421_5	vuttaṃ “ekissā lokadhātuyā”ti paricchinnabuddhakhettattā. Tassa atthitāya hi paricchedo	421	
PA_tika-s03_02t:421_6	atthi. Etasmiṃ antareti etasmiṃ okāse.	421	
PA_tika-s03_02t:422	Nagarasuttavaṇṇanā niṭṭhitā.	42	
PA_tika-s03_02t:423	6. Sammasasuttavaṇṇanā	42	
PA_tika-s03_02t:424_0	66. Chaṭṭhe assāti bhagavato. Saṇhasukhumadhammaparidīpanato sukhumā. Tīhi lakkhaṇehi	424	
PA_tika-s03_02t:424_1	aṅkiyattā tilakkhaṇāhatā, aniccādilakkhaṇaparidīpinīti attho. Ariyadhammādhigamassa	424	
PA_tika-s03_02t:424_2	upanissayabhūtena hetunā sahetukā. Tihetukapaṭisandhipaññāya pāṭihāriyapaññāya ca	424	
PA_tika-s03_02t:424_3	atthitāya paññavanto na kevalaṃ ajjhattikaaṅgasampattiyeva, bāhiraṅgasampattipi nesamatthīti	424	
PA_tika-s03_02t:424_4	dassetuṃ “siniddhānī”tiādi vuttaṃ. Abbhantaranti ajjhattaṃ. Paccayasammasananti paccayuppannānaṃ paccayavīmaṃsaṃ.	424	
PA_tika-s03_02t:425_0	Ārambhānurūpā anusandhi yathānusandhi. Na gatāti na sampattā. Asambhinnapadanti avomissakapadaṃ,	425	
PA_tika-s03_02t:425_1	aññattha evaṃ anāgataṃ vākyanti attho. Tenāha “aññattha hi evaṃ vuttaṃ nāma natthī”ti.	425	
PA_tika-s03_02t:425_2	Evanti “tenahānandā”ti ekavacanaṃ, “suṇātha manasi karothā”ti bahuvacanaṃ katvā vuttaṃ	425	
PA_tika-s03_02t:425_3	nāma natthīti attho. Keci pana “tenahānandā”ti idhāpi bahuvacanameva katvā paṭhanti	425	
PA_tika-s03_02t:425_4	“sādhu anuruddhā”tiādīsu viya. Upadhīti adhippetaṃ upadhīyati ettha dukkhanti. Uppajjati	425	
PA_tika-s03_02t:425_5	uppādakkhaṇaṃ udayaṃ paṭilabhati “pākaṭabhāvo ṭhitiko, attalābho udayo”ti. Nivisati	425	
PA_tika-s03_02t:425_6	nivesaṃ okāsaṃ paṭilabhati. Ekavārameva hi uppannamattassa dhammassa dubbalattena	425	
PA_tika-s03_02t:425_7	okāse viya patiṭṭhahanaṃ natthi, punappunaṃ ārammaṇe pavattamānaṃ niviṭṭhaṃ patiṭṭhitaṃ	425	
PA_tika-s03_02t:425_8	nāma hoti. Tenāha “nivisatīti punappunaṃ pavattivasena patiṭṭhahatī”ti.	425	
PA_tika-s03_02t:426_0	Piyasabhāvanti piyāyitabbajātikaṃ. Madhurasabhāvanti iṭṭhajātikaṃ. Abhiniviṭṭhāti	426	
PA_tika-s03_02t:426_1	taṇhābhinivesena otiṇṇā. Sampattiyanti bhavasampattiyaṃ. Nimittaggahaṇānusārenāti	426	
PA_tika-s03_02t:426_2	paṭibimbaggahaṇānusārena. Kaṇṇassa chiddapadesaṃ rajatanāḷikaṃ viya, kaṇṇabaddhaṃ	426	
PA_tika-s03_02t:426_3	pana pāmaṅgasuttaṃ viya. Tuṅgā uccā dīghā nāsikā tuṅganāsā. Evaṃ laddhavohāraṃ attano	426	
PA_tika-s03_02t:426_4	ghānaṃ. “Laddhavohārā”ti vā pāṭho. Tasmiṃ sati tuṅgā nāsā yesaṃ te tuṅganāsā. Evaṃ	426	
PA_tika-s03_02t:426_5	laddhavohārā sattā attano ghānanti yojanā vaṇṇasaṇṭhānato rattakambalapaṭalaṃ viya.	426	
PA_tika-s03_02t:426_6	Samphassato mudusiniddhaṃ kiccato siniddhamadhurarasadaṃ. Sālalaṭṭhinti sālakkhandhaṃ.	426	
PA_tika-s03_02t:427	Addasaṃsūti passiṃsu. Evaṃ vuttanti “kaṃse”ti evaṃ vuttaṃ adhiṭṭhānavohārena.	42	
PA_tika-s03_02t:428	Sampattinti vaṇṇādiguṇaṃ. Ādīnavanti maraṇaggatato.	42	
PA_tika-s03_02t:429	Sattupānīyenāti sattuṃ pakkhipitvā ālolitapānīyena. Cattāri pānāni viya cattāro maggā taṇhāpipāsāvūpasamanato.	42	
PA_tika-s03_02t:430	Sammasasuttavaṇṇanā niṭṭhitā.	43	
PA_tika-s03_02t:431	7. Naḷakalāpīsuttavaṇṇanā	43	
PA_tika-s03_02t:432_0	67. Sattame kasmā pucchatīti mahākoṭṭhikatthero sayaṃ tattha nikkaṅkho samāno kasmā	432	
PA_tika-s03_02t:432_1	pucchatīti adhippāyo. Ajjhāsayajānanatthanti idampi tassa mahāsāvakassa paracittajānanena	432	
PA_tika-s03_02t:432_2	appāṭihīraṃ siyā, tena taṃ aparitussanto “apicā”tiādimāha. Tattha dve aggasāvakāti	432	
PA_tika-s03_02t:432_3	sīlādiguṇehi uttamasāvakāti attho, na hi mahākoṭṭhikatthero aggasāvakalakkhaṇappatto,	432	
PA_tika-s03_02t:432_4	atha kho mahāsāvakalakkhaṇappatto. Idāneva kho mayantiādi heṭṭhā paccayuppannaṃ anāloḷentena	432	
PA_tika-s03_02t:432_5	dassetvā desanā āhaṭā, na aññamaññapaccayatāvasena, idha pana yenādhippāyena taṃ	432	
PA_tika-s03_02t:432_6	āloḷetvā nivattetvā kathitaṃ mahātherena, tamevassa adhippāyaṃ teneva pakāsetukāmo	432	
PA_tika-s03_02t:432_7	mahākoṭṭhikatthero āha “idāneva kho maya”ntiādi. Tenāha “idaṃ thero”tiādi.	432	
PA_tika-s03_02t:433_0	Ettake ṭhāneti “kiṃ nu kho āvuso”tiādinā paṭhamārambhato paṭṭhāya yāva “nirodho hotī”ti	433	
PA_tika-s03_02t:433_1	padaṃ, ettake ṭhāne. Avijjāsaṅkhāre aggahetvā “nāmarūpapaccayā viññāṇa”nti desanāya	433	
PA_tika-s03_02t:433_2	pavattattā “paccayuppannapañcavokārabhavavasena desanā kathitā”ti vuttaṃ. “Phale	433	
PA_tika-s03_02t:433_3	gahite kāraṇaṃ gahitamevā”ti viññāṇe gahite saṅkhārā, tesañca kāraṇabhūtā avijjā	433	
PA_tika-s03_02t:433_4	gahitā eva hotīti vuttaṃ “heṭṭhā vissajjitesu dvādasasu padesū”ti. Ekekasminti ekekasmiṃ	433	
PA_tika-s03_02t:433_5	pade. Tiṇṇaṃ tiṇṇaṃ vasenāti “nirodhāya dhammaṃ desesi, nirodhāya paṭipanno hoti,	433	
PA_tika-s03_02t:433_6	nirodhā anupādāvinimutto hotī”ti evamāgatānaṃ tiṇṇaṃ tiṇṇaṃ vārānaṃ vasena. “Aṭṭhārasahi	433	
PA_tika-s03_02t:433_7	vatthūhī”tiādīsu viya idha vatthusaddo kāraṇapariyāyoti āha “chattiṃsāya kāraṇehī”ti.	433	
PA_tika-s03_02t:433_8	Paṭhamo anumodanāvidhi. Dhammakathikaguṇoti vipassanāvisayo abhedopacārena vutto.	433	
PA_tika-s03_02t:433_9	Sesadvayesupi eseva nayo. Dutiyo anumodanā, tatiyaṃ anumodananti abhidheyyānurūpaṃ	433	
PA_tika-s03_02t:433_10	vattabbaṃ. Desanāsampatti kathitā “nibbidāya…pe… dhammaṃ desetī”ti vuttattā. Sekkhabhūmi	4331	
PA_tika-s03_02t:433_11	kathitā “nibbidāya…pe… paṭipanno hotī”ti vuttattā. Asekkhabhūmi kathitā “nibbidā	4331	
PA_tika-s03_02t:433_12	…pe… anupādāvimutto hotī”ti vuttattā.	4331	
PA_tika-s03_02t:434	Naḷakalāpīsuttavaṇṇanā niṭṭhitā.	43	
PA_tika-s03_02t:435	8. Kosambisuttavaṇṇanā	43	
PA_tika-s03_02t:436_0	68. Aṭṭhame parassa saddahitvāti parassa vacanaṃ saddahitvā. Tenāha “yaṃ esa bhaṇati,	436	
PA_tika-s03_02t:436_1	taṃ bhūtanti gaṇhātī”ti. Parapattiyo hi eso paraneyyabuddhiko. Yaṃ kāraṇanti yaṃ	436	
PA_tika-s03_02t:436_2	attanā cintitavatthu. Ruccatīti “evametaṃ bhavissati, na aññathā”ti attano matiyā	436	
PA_tika-s03_02t:436_3	cintentassa ruccati. Ruciyā gaṇhātīti parapattiyo ahutvā sayameva tathā rocento gaṇhāti.	436	
PA_tika-s03_02t:436_4	Anussavoti “anu anu suta”nti evaṃ cirakālagatāya anussutiyā labbhamānaṃ “kathamidaṃ	436	
PA_tika-s03_02t:436_5	siyā, kasmā bhūtameta”nti anussavena gaṇhāti. Vitakkayatoti “evametaṃ siyā”ti parikappentassa.	436	
PA_tika-s03_02t:436_6	Ekaṃ kāraṇaṃ upaṭṭhātīti yathāparikappitavatthu cittassa upaṭṭhāti. Ākāraparivitakkenāti	436	
PA_tika-s03_02t:436_7	attanā kappitākārenā taṃ gaṇhāti. Ekā diṭṭhi uppajjatīti “yathāparikappitaṃ kiñci	436	
PA_tika-s03_02t:436_8	atthaṃ evametaṃ, nāññathā”ti abhinivisantassa eko abhiniveso uppajjati. Yāyassāti	436	
PA_tika-s03_02t:436_9	yāya diṭṭhiyā assa puggalassa. Nijjhāyantassāti paccakkhaṃ viya nirūpetvā cintentassa.	436	
PA_tika-s03_02t:436_10	Khamatīti tathā gahaṇakkhamo hoti. Tenāha “so…pe… gaṇhātī”ti. Etānīti saddhādīni.	4361	
PA_tika-s03_02t:436_11	Tāni hi saddheyyānaṃ vatthūnaṃ gahaṇahetubhāvato “kāraṇānī”ti vuttāni. Bhavanirodho	4361	
PA_tika-s03_02t:436_12	nibbānanti navavidhopi bhavo nirujjhati ettha etasmiṃ adhigateti bhavanirodho, nibbānaṃ.	4361	
PA_tika-s03_02t:436_13	Svāyaṃ bhavo pañcakkhandhasaṅgaho tabbinimutto natthīti āha “pañcakkhandhanirodho	4361	
PA_tika-s03_02t:436_14	nibbāna”nti. Bhavanirodho nibbānaṃ nāmāti “nibbānaṃ nāma bhavanirodho”ti esa pañho	4361	
PA_tika-s03_02t:436_15	sekkhehipi jānitabbo, na asekkheheva. Imaṃ ṭhānanti imaṃ yāthāvakāraṇaṃ.	4361	
PA_tika-s03_02t:437_0	Suṭṭhu diṭṭhanti “bhavanirodho nibbāna”nti mayā suṭṭhu yāthāvato diṭṭhaṃ, bhavassa	437	
PA_tika-s03_02t:437_1	pīḷanasaṅkhatasantāpavipariṇāmaṭṭhānaṃ, bhavanirodhassa ca nissaraṇavivekāsaṅkhatāmataṭṭhānaṃ	437	
PA_tika-s03_02t:437_2	yathābhūtaṃ sammappaññāya diṭṭhattā. Anāgāmiphale ṭhito hi anāgāmimagge ṭhito eva	437	
PA_tika-s03_02t:437_3	nāma uparimaggassa anadhigatattāti vuttaṃ “anāgāmimagge ṭhitattā”ti. Nibbānaṃ ārabbha	437	
PA_tika-s03_02t:437_4	pavattampi therassetaṃ ñāṇaṃ “nibbānaṃ paccavekkhatī”ti vuttañāṇaṃ viya na hotīti	437	
PA_tika-s03_02t:437_5	vuttaṃ “ekūnavīsatiyā…pe… paccavekkhaṇañāṇa”nti. Etena etaṃ nibbānapaccavekkhaṇā	437	
PA_tika-s03_02t:437_6	viya na hoti sappadesabhāvatoti dasseti. Evañca katvā idha udapānanidassanampi samatthitanti	437	
PA_tika-s03_02t:437_7	daṭṭhabbaṃ. Paccavekkhaṇañāṇenāti avasesakilesānaṃ, nibbānasseva vā paccavekkhaṇañāṇena.	437	
PA_tika-s03_02t:437_8	Upari arahattaphalasamayoti upari sijjhanato arahattapaṭilābho tathā atthi. “Yenāhaṃ	437	
PA_tika-s03_02t:437_9	taṃ pariyesato nibbānaṃ sacchikarissāmī”ti jānāti.	437	
PA_tika-s03_02t:438	Kosambisuttavaṇṇanā niṭṭhitā.	43	
PA_tika-s03_02t:439	9. Upayantisuttavaṇṇanā	43	
PA_tika-s03_02t:440_0	69. Navame udakavaḍḍhanasamayeti sabbadivasesu mahāsamuddassa anto mahantacandakantamaṇipabbatānaṃ	440	
PA_tika-s03_02t:440_1	juṇhasamphassena pahatattā jalābhisandanavasena udakassa vaḍḍhanasamaye. Upari gacchantoti	440	
PA_tika-s03_02t:440_2	pakatiyā udakassa tiṭṭhaṭṭhānassa tato upari gacchantoti attho. Upari yāpetīti udakaṃ	440	
PA_tika-s03_02t:440_3	tattha uparūpari vaḍḍheti. Tathābhūto ca taṃ brūhento pūrentoti vuccatīti āha “vaḍḍheti	440	
PA_tika-s03_02t:440_4	pūretīti attho”ti. Yasmā paccayadhammā attano phalasamavāyapaccaye honte tassa upari	440	
PA_tika-s03_02t:440_5	ṭhito viya hoti tassa attano vase vattāpanato, tasmā vuttaṃ “avijjā upari gacchantī”ti.	440	
PA_tika-s03_02t:440_6	Paccayabhāvena hi sā tathā vuccati. Tenāha “saṅkhārānaṃ paccayo bhavituṃ sakkuṇantī”ti.	440	
PA_tika-s03_02t:440_7	Apagacchanto yāyanto. Tenāha “osaranto”ti, avaḍḍhanto parihīyamānoti attho.	440	
PA_tika-s03_02t:441	Upayantisuttavaṇṇanā niṭṭhitā.	44	
PA_tika-s03_02t:442	10. Susimasuttavaṇṇanā	44	
PA_tika-s03_02t:443_0	70. Dasame garukatoti garubhāvahetūnaṃ uttamaguṇānaṃ matthakappattiyā anaññasādhāraṇena	443	
PA_tika-s03_02t:443_1	garukārena garukato. Mānitoti sammāpaṭipattiyā mānito. Tāya hi viññūnaṃ manāpatāti	443	
PA_tika-s03_02t:443_2	āha “manena piyāyito”ti. Catupaccayapūjāya ca pūjitoti idaṃ atthavacanaṃ. Yadatthaṃ	443	
PA_tika-s03_02t:443_3	saṃgītikārehi “tena kho pana samayena bhagavā sakkato hotī”tiādinā imassa suttassa	443	
PA_tika-s03_02t:443_4	nidānaṃ nikkhittaṃ, tassa atthassa ulliṅgavasena vuttanti daṭṭhabbaṃ. Esa nayo sesapadesupi.	443	
PA_tika-s03_02t:443_5	Aṃsakūṭatoti uttarāsaṅgena ubho aṃsakūṭe paṭicchādetvā ṭhitā dakkhiṇaaṃsakūṭato,	443	
PA_tika-s03_02t:443_6	ubhayato vā apanenti. Paricitaganthavasena paṇḍitaparibbājako, yato pacchā visesabhāgī	443	
PA_tika-s03_02t:443_7	jāto. Vicittanayāya dhammakathāya kathanato “kaviseṭṭho”ti āhaṃsu.	443	
PA_tika-s03_02t:444_0	Tejussadoti mahātejo. Purebhattakiccādīnaṃ niyatabhāvena niyamamanuyutto. Vipassanālakkhaṇamhīti	444	
PA_tika-s03_02t:444_1	ñāṇaṃ tattha kathitaṃ. Dhammanti tassaṃ tassaṃ parisāyaṃ therassa asammukhā desitaṃ	444	
PA_tika-s03_02t:444_2	dhammaṃ. Āharitvā katheti tathā varassa dinnattā.	444	
PA_tika-s03_02t:445_0	Kiñcāpi susimo pūraṇādayo viya satthupaṭiñño na hoti, titthiyehi pana “ayaṃ brāhmaṇapabbajito	445	
PA_tika-s03_02t:445_1	paññavā vedaṅgakusalo”ti gaṇācariyaṭṭhāne ṭhapito, tathā cassa sambhāvito. Tena vuttaṃ	445	
PA_tika-s03_02t:445_2	“ahaṃ satthāti paṭijānanto”ti, na sassatadiṭṭhikattā. Tathā hesa bhagavato sammukhā upagantuṃ asakkhi.	445	
PA_tika-s03_02t:446_0	Aññāti arahattassa nāmaṃ aññindriyassa ciṇṇante pavattattā. Taṃ pavattinti yaṃ aññabyākaraṇaṃ	446	
PA_tika-s03_02t:446_1	vuttaṃ, taṃ sutvā. Assa susimassa, paramappamāṇanti uttamakoṭi. Ācariyamuṭṭhīti ācariyassa muṭṭhikatadhammo.	446	
PA_tika-s03_02t:447_0	Aṅgasantatāyāti nīvaraṇādīnaṃ paccanīkadhammānaṃ vidūrabhāvena jhānaṅgānaṃ vūpasantatāya.	447	
PA_tika-s03_02t:447_1	Nibbutasabbadarathapariḷāhatāya hi tesaṃ jhānānaṃ paṇītatarabhāvo. Ārammaṇasantatāyāti	447	
PA_tika-s03_02t:447_2	rūpapatibhāgavigamena saṇhasukhumādibhāvappattassa ārammaṇassa santabhāvena. Yadaggena	447	
PA_tika-s03_02t:447_3	hi tesaṃ bhāvanātisayasambhāvitasaṇhasukhumappakārāni ārammaṇāni santāni, tadaggena	447	
PA_tika-s03_02t:447_4	jhānaṅgānaṃ santatā veditabbā. Ārammaṇasantatāya vā tadārammaṇadhammānaṃ santatā	447	
PA_tika-s03_02t:447_5	lokuttaradhammārammaṇāhi paccavekkhaṇāhi dīpetabbā. Āruppavimokkhāti arūpajjhānasaññāvimokkhā.	447	
PA_tika-s03_02t:447_6	Paññāmatteneva vimuttā, na ubhatobhāgavimuttā. Dhammānaṃ ṭhitatā taṃsabhāvatā dhammaṭṭhiti,	447	
PA_tika-s03_02t:447_7	aniccadukkhānattatā, tattha ñāṇaṃ dhammaṭṭhitiñāṇanti āha “vipassanāñāṇa”nti. Evamāhāti	447	
PA_tika-s03_02t:447_8	“pubbe kho, susima, dhammaṭṭhitiñāṇaṃ, pacchā nibbāne ñāṇa”nti evamādi.	447	
PA_tika-s03_02t:448_0	Vināpi samādhinti samathalakkhaṇappattaṃ purimasiddhaṃ vināpi samādhinti vipassanāyānikaṃ	448	
PA_tika-s03_02t:448_1	sandhāya vuttaṃ. Evanti vuttākārena. Na samādhinissando anupubbavihārā viya. Na samādhiānisaṃso	448	
PA_tika-s03_02t:448_2	lokiyābhiññā viya. Na samādhissa nipphatti sabbabhavaggaṃ viya. Vipassanāya nipphatti	448	
PA_tika-s03_02t:448_3	maggo vā phalaṃ vāti yojanā.	448	
PA_tika-s03_02t:449_0	Rūpādīsu cetesu tiṇṇaṃ lakkhaṇānaṃ parivattanavasena desanā teparivaṭṭadesanā. Anuyogaṃ	449	
PA_tika-s03_02t:449_1	āropentoti nanu vuttaṃ, susima, idāni arahattādhigamena sabbaso paccayākāraṃ paṭivijjhitvā	449	
PA_tika-s03_02t:449_2	tattha vigatasammohoti anuyogaṃ karonto. Pākaṭakaraṇatthanti yathā tvaṃ, susima,	449	
PA_tika-s03_02t:449_3	nijjhānako sukkhavipassako ca hutvā āsavānaṃ khayasammasane suppatiṭṭhito, evametepi	449	
PA_tika-s03_02t:449_4	bhikkhū, tasmā “api pana tumhe āyasmanto”tiādinā na te tayā anuyuñjitabbāti.	449	
PA_tika-s03_02t:450	Susimasuttavaṇṇanā niṭṭhitā.	45	
PA_tika-s03_02t:451	Mahāvaggavaṇṇanā niṭṭhitā.	45	
PA_tika-s03_02t:452	8. Samaṇabrāhmaṇavaggo	45	
PA_tika-s03_02t:453	1. Jarāmaraṇasuttādivaṇṇanā	45	
PA_tika-s03_02t:454_0	71-72. Ekekaṃ suttaṃ katvā ekādasa suttāni vuttāni avijjāya vasena desanāya anāgatattā,	454	
PA_tika-s03_02t:454_1	tathānāgamanañcassā catusaccavasena ekekassa padassa uddhaṭattā. Kāmañca “āsavasamudayā	454	
PA_tika-s03_02t:454_2	avijjāsamudayo”ti attheva aññattha suttapadaṃ, idha pana veneyyajjhāsayavasena tathā	454	
PA_tika-s03_02t:454_3	na vuttanti daṭṭhabbaṃ.	454	
PA_tika-s03_02t:455	Jarāmaraṇasuttādivaṇṇanā niṭṭhitā.	45	
PA_tika-s03_02t:456	Samaṇabrāhmaṇavaggavaṇṇanā niṭṭhitā.	45	
PA_tika-s03_02t:457	9. Antarapeyyālavaggo	45	
PA_tika-s03_02t:458	1. Satthusuttādivaṇṇanā	45	
PA_tika-s03_02t:459_0	73. Ayaṃ satthā nāmāti ayaṃ ariyamaggassa atthāya sāsati vimuttidhammaṃ anusāsatīti	459	
PA_tika-s03_02t:459_1	satthā nāma. Adhisīlādivasena tividhāpi sikkhā. Yogoti bhāvanānuyogo. Chandoti niyyānetā	459	
PA_tika-s03_02t:459_2	kattukamyatākusalacchando. Sabbaṃ bhāvanāya parissayaṃ sahati, sabbaṃ vāssa upakārāvahaṃ	459	
PA_tika-s03_02t:459_3	sahati vāhetīti sabbasahaṃ. Appaṭivānīti na paṭinivattatīti appaṭivānī. Antarāya	459	
PA_tika-s03_02t:459_4	sahanaṃ mohanāsanavīriyaṃ ātappati kileseti ātappaṃ. Vidhinā īretabbattā pavattetabbattā	459	
PA_tika-s03_02t:459_5	vīriyaṃ. Satataṃ pavattiyamānabhāvanānuyogakammaṃ sātaccanti āha “satatakiriya”nti.	459	
PA_tika-s03_02t:459_6	Tādisamevāti yādisī sati vuttā, tādisameva ñāṇaṃ, jarāmaraṇādivasena catusaccapariggāhakaṃ ñāṇanti attho.	459	
PA_tika-s03_02t:460	Antarapeyyālavaggavaṇṇanā niṭṭhitā.	46	
PA_tika-s03_02t:461	Sāratthappakāsiniyā saṃyuttanikāya-aṭṭhakathāya	46	
PA_tika-s03_02t:462	Nidānasaṃyuttavaṇṇanāya līnatthappakāsanā samattā.	46	
PA_tika-s03_02t:463	2. Abhisamayasaṃyuttaṃ	46	
PA_tika-s03_02t:464	1. Nakhasikhāsuttavaṇṇanā	46	
PA_tika-s03_02t:465_0	74. Sukhumāti taruṇā parittā kesaggamattabhāvato. Yathā kesā dīghaso dvaṅgulamattāya	465	
PA_tika-s03_02t:465_1	sabbasmiṃ kāle etappamāṇāva, na tacchindanaṃ, evaṃ nakhaggāpi kesaggamattāva, na	465	
PA_tika-s03_02t:465_2	tesaṃ chindanaṃ avaḍḍhanato. Paratoti “sahassimaṃ satasahassima”nti vuttaṭṭhāne.	465	
PA_tika-s03_02t:465_3	Abhisametvāti paṭivijjhitvā, tasmā abhisametāvino paṭividdhasaccassāti attho. Kāmaṃ	465	
PA_tika-s03_02t:465_4	purimapadaṃ dukkhakkhandhassa atītabhāvaṃ upādāyapi vattuṃ yuttaṃ. Puretaraṃyeva	465	
PA_tika-s03_02t:465_5	pana vuttabhāvaṃ upādāya vuttanti dassetuṃ “purimaṃ dukkhakkhandha”ntiādi vuttaṃ.	465	
PA_tika-s03_02t:465_6	Purimaṃ nāma pacchimaṃ apekkhitvā. Purimapacchimatā hi taṃ taṃ upādāya vuccatīti	465	
PA_tika-s03_02t:465_7	idhādhippetaṃ purimaṃ nīharitvā dassetuṃ “katamaṃ panā”tiādi vuttaṃ. “Atītampi parikkhīṇa”nti	465	
PA_tika-s03_02t:465_8	idhādhippetaṃ parikkhīṇameva vibhāvetuṃ “katamaṃ pana parikkhīṇa”ntiādi vuttaṃ. Sotāpannassa	465	
PA_tika-s03_02t:465_9	dukkhakkhayo idha coditoti taṃ dassetuṃ “paṭhamamaggassa abhāvitattā uppajjeyyā”ti	465	
PA_tika-s03_02t:465_10	vatvā idāni taṃ sarūpato dassetuṃ puna “katama”ntiādi vuttaṃ. Sattasu attabhāvesu	4651	
PA_tika-s03_02t:465_11	yaṃ apāye uppajjeyya aṭṭhamaṃ paṭisandhiṃ ādiṃ katvā yattha katthaci apāyesu cāti	4651	
PA_tika-s03_02t:465_12	yaṃ dukkhaṃ uppajjeyya, taṃ sabbaṃ parikkhīṇanti daṭṭhabbaṃ. Assāti sotāpannassa,	4651	
PA_tika-s03_02t:465_13	yaṃ parimāṇaṃ, tato uddhañca upapātaṃ atthīti adhippāyo. Mahā attho guṇo mahattho,	4651	
PA_tika-s03_02t:465_14	so etassa atthīti mahatthiyo ka-kārassa ya-kāraṃ katvā. Tenāha “mahato atthassa nipphādako”ti.	4651	
PA_tika-s03_02t:466	Nakhasikhāsuttavaṇṇanā niṭṭhitā.	46	
PA_tika-s03_02t:467	2. Pokkharaṇīsuttavaṇṇanā	46	
PA_tika-s03_02t:468	75. Ubbedhenāti avavedhena adhodisatāya. Tenāha “gambhīratāyā”ti.	46	
PA_tika-s03_02t:469	Pokkharaṇīsuttavaṇṇanā niṭṭhitā.	46	
PA_tika-s03_02t:470	3. Saṃbhejjaudakasuttādivaṇṇanā	47	
PA_tika-s03_02t:471_0	76-77. Sambhijjaṭṭhāneti sambhijjasamodhānagataṭṭhāne. Samenti sametā honti. Tenāha	471	
PA_tika-s03_02t:471_1	“samāgacchantī”ti. Pāḷiyaṃ vibhattilopena niddesoti tamatthaṃ dassento “tīṇi vā”ti	471	
PA_tika-s03_02t:471_2	āha. Sambhijjati missībhāvaṃ gacchati etthāti sambhejjaṃ, missitaṭṭhānaṃ. Tattha	471	
PA_tika-s03_02t:471_3	udakaṃ sambhejjaudakaṃ. Tenāha “sambhinnaṭṭhāne udaka”nti.	471	
PA_tika-s03_02t:472	Saṃbhejjaudakasuttādivaṇṇanā niṭṭhitā.	47	
PA_tika-s03_02t:473	4. Pathavīsuttādivaṇṇanā	47	
PA_tika-s03_02t:474	78-84. Cakkavāḷabbhantarāyāti cakkavāḷapabbatassa antogadhāya.	47	
PA_tika-s03_02t:475	Chaṭṭhādīsu vuttanayenevāti idha chaṭṭhasuttādīsu paṭhamasuttādīsu vuttanayenevāti attho veditabbo visesābhāvato.	47	
PA_tika-s03_02t:476_0	Pariyosāneti imassa abhisamayasaṃyuttassa osānaṭṭhāne. Aññatitthiyasamaṇabrāhmaṇaparibbājakānanti	476	
PA_tika-s03_02t:476_1	aññatitthiyānaṃ. Guṇādhigamoti jhānābhiññāsahito guṇādhigamo. Satabhāgampi…pe… na	476	
PA_tika-s03_02t:476_2	upagacchati saccapaṭivedhassa mahānubhāvattā. Tenāha bhagavā paccakkhasabbadhammo	476	
PA_tika-s03_02t:476_3	“evaṃ mahādhigamo, bhikkhave, diṭṭhisampanno puggalo evaṃ mahābhiñño”ti.	476	
PA_tika-s03_02t:477	Pathavīsuttādivaṇṇanā niṭṭhitā.	47	
PA_tika-s03_02t:478	Sāratthappakāsiniyā saṃyuttanikāya-aṭṭhakathāya	47	
PA_tika-s03_02t:479	Abhisamayasaṃyuttavaṇṇanāya līnatthappakāsanā samattā.	47	
PA_tika-s03_02t:480	3. Dhātusaṃyuttaṃ	48	
PA_tika-s03_02t:481	1. Nānattavaggo	48	
PA_tika-s03_02t:482	1. Dhātunānattasuttavaṇṇanā	48	
PA_tika-s03_02t:483_0	85. Paṭhamanti imasmiṃ nidānavagge saṃyuttānaṃ paṭhamaṃ saṃgītattā. Nissattaṭṭhasuññataṭṭhasaṅkhātenāti	483	
PA_tika-s03_02t:483_1	dhammamattatāya nissattatāsaṅkhātena niccasubhasukhaattasuññatatthasaṅkhātena. Sabhāvaṭṭhenāti	483	
PA_tika-s03_02t:483_2	yathābhūtasabhāvaṭṭhena. Tato eva sabhāvassa dhāraṇaṭṭhena dhātūti laddhanāmānaṃ.	483	
PA_tika-s03_02t:483_3	Nānāsabhāvo aññamaññavisadisatā dhātunānattaṃ. Cakkhusaṅkhāto pasādo cakkhupasādo.	483	
PA_tika-s03_02t:483_4	So eva cakkhanaṭṭhena cakkhu, nissattasuññataṭṭhena dhātu cāti cakkhudhātu. Cakkhupasādavatthuṃ	483	
PA_tika-s03_02t:483_5	adhiṭṭhānaṃ katvā pavattaṃ cakkhupasādavatthukaṃ. Sesapadesupi eseva nayo. Dve sampaṭicchanamanodhātuyo,	483	
PA_tika-s03_02t:483_6	ekā kiriyā manodhātūti tisso manodhātuyo manodhātu “mananamattā dhātū”ti katvā. Vedanādayo…pe…	483	
PA_tika-s03_02t:483_7	nibbānañca dhammadhātu visesasaññāparihārena sāmaññasaññāya pavattanato. Tathā hete	483	
PA_tika-s03_02t:483_8	dhammā āyatanadesanāya “dhammāyatana”nteva desitā. Na hi nesaṃ rūpāyatanādīnaṃ viya	483	
PA_tika-s03_02t:483_9	viññāṇehi aññaviññāṇena gahetabbatākāro atthi. Sabbampīti chasattatividhaṃ manoviññāṇaṃ.	483	
PA_tika-s03_02t:483_10	Kāmāvacarā kāmadhātupariyāpannattā. Avasāne dveti dhammadhātumanoviññāṇadhātuyo.	4831	
PA_tika-s03_02t:483_11	Ayamettha saṅkhepo, vitthāro pana visuddhimagge taṃsaṃvaṇṇanāsu daṭṭhabbo.	4831	
PA_tika-s03_02t:484	Dhātunānattasuttavaṇṇanā niṭṭhitā.	48	
PA_tika-s03_02t:485	2. Phassanānattasuttavaṇṇanā	48	
PA_tika-s03_02t:486_0	86. Jātipasutiārammaṇādibhedena nānābhāvo phasso. Jātipaccayabhedena hi paccayuppannassa	486	
PA_tika-s03_02t:486_1	bhedo hotiyeva. Dhammaparicchedavasena dhātudesanāyaṃ tisso mananamattā dhātuyova	486	
PA_tika-s03_02t:486_2	manodhātuyo. Kiriyāmayassa cittuppattivibhāgena paccayuppannassa vasena dhātudesanāyaṃ	486	
PA_tika-s03_02t:486_3	mananaṭṭhena dhātutāya sāmaññato manodvārāvajjanaṃ “manodhātū”ti adhippetanti vuttaṃ	486	
PA_tika-s03_02t:486_4	“manosamphasso manodvāre paṭhamajavanasampayutto”tiādi. Tasmāti yasmā kāmaṃ sampaṭicchanamanodhātuanantaraṃ	486	
PA_tika-s03_02t:486_5	uppajjamāno santīraṇaviññāṇadhātuyā sampayutto phassopi manosamphasso eva nāma, dubbalattā	486	
PA_tika-s03_02t:486_6	pana so sabbabhavesu asambhavato ca gahito anavasesato gahaṇaṃ na hotīti manodvāre	486	
PA_tika-s03_02t:486_7	javanasamphasso hoti, tasmā. Ayamettha atthoti ayaṃ idha adhippāyānugato attho.	486	
PA_tika-s03_02t:487	Phassanānattasuttavaṇṇanā niṭṭhitā.	48	
PA_tika-s03_02t:488	3. Nophassanānattasuttavaṇṇanā	48	
PA_tika-s03_02t:489_0	87. Manosamphassaṃ paṭiccāti manodvāre paṭhamajavanasampayutto phasso manosamphasso,	489	
PA_tika-s03_02t:489_1	taṃ manosamphassaṃ paṭicca. Manodhātūti āvajjanakiriyamanodhātu. Manoviññāṇadhātu	489	
PA_tika-s03_02t:489_2	manodhātūti veneyyajjhāsayavasena vuttaṃ. Tenāha “manodvāre…pe… evamattho daṭṭhabbo”ti.	489	
PA_tika-s03_02t:489_3	Tathā hi vakkhati “sabbāni cetānī”tiādi.	489	
PA_tika-s03_02t:490	Nophassanānattasuttavaṇṇanā niṭṭhitā.	49	
PA_tika-s03_02t:491	4. Vedanānānattasuttavaṇṇanā	49	
PA_tika-s03_02t:492_0	88. Sabbāpi tasmiṃ dvāre vedanā vatteyyuṃ cakkhusamphassavedanā upanissayapaccayabhāvitā.	492	
PA_tika-s03_02t:492_1	Nibbattiphāsukatthanti nibbattiyā upanissayabhāvena pavattiyā dassanasukhatthaṃ.	492	
PA_tika-s03_02t:492_2	Sampaṭicchanavedanameva gahetuṃ vaṭṭati, tāya gahitāya itarāsaṃ gahaṇaṃ ñāyāgatamevāti.	492	
PA_tika-s03_02t:492_3	Vuttaṃ porāṇaṭṭhakathāyaṃ. Āvajjanasamphassanti āvajjanamanosamphassaṃ. Anantarūpanissayabhūtaṃ	492	
PA_tika-s03_02t:492_4	paṭicca paṭhamajavanavasena uppajjatīti yojanā. Ayamadhippāyo upanissayassa adhippetattā.	492	
PA_tika-s03_02t:493	Vedanānānattasuttavaṇṇanā niṭṭhitā.	49	
PA_tika-s03_02t:494	5. Dutiyavedanānānattasuttavaṇṇanā	49	
PA_tika-s03_02t:495_0	89. Tatiyacatutthesu vuttanayāvāti “no cakkhusamphassaṃ paṭicca uppajjati cakkhudhātū”ti	495	
PA_tika-s03_02t:495_1	evaṃ vuttanayo, catutthe “cakkhudhātuṃ, bhikkhave, paṭicca uppajjati cakkhusamphasso”tiādinā	495	
PA_tika-s03_02t:495_2	vuttanayo ca. Ekato katvāti ekajjhaṃ katvā desitā. Kasmā pana tesu suttesu evaṃ desanā	495	
PA_tika-s03_02t:495_3	pavattāti āha “sabbāni cetānī”tiādi. Paṭisedho pana tesaṃ vedanānānattādīnaṃ phassanānattādikassa	495	
PA_tika-s03_02t:495_4	paccayabhāvato tathāuppattiyā asambhavato. Ito paresūti “no pariyesanānānattaṃ paṭicca	495	
PA_tika-s03_02t:495_5	uppajjati pariḷāhanānatta”ntiādīsu.	495	
PA_tika-s03_02t:496	Dutiyavedanānānattasuttavaṇṇanā niṭṭhitā.	49	
PA_tika-s03_02t:497	6. Bāhiradhātunānattasuttavaṇṇanā	49	
PA_tika-s03_02t:498	90. Pañca dhātuyo kāmāvacarā rūpasabhāvattā.	49	
PA_tika-s03_02t:499	Bāhiradhātunānattasuttavaṇṇanā niṭṭhitā.	49	
PA_tika-s03_02t:500	7. Saññānānattasuttavaṇṇanā	50	
PA_tika-s03_02t:501_0	91. Āpāthe patitanti cakkhussa āpāthagataṃ sāṭakaveṭhanādisaññitaṃ bhūtasaṅghātaṃ	501	
PA_tika-s03_02t:501_1	sammā nissitaṃ. Cakkhudvāre sampaṭicchanādisampayuttasaññānaṃ saṅkappagatikattā,	501	
PA_tika-s03_02t:501_2	cakkhuviññāṇasampayuttasaññāgahaṇeneva vā gahetabbato “rūpasaññāti cakkhuviññāṇasampayuttā	501	
PA_tika-s03_02t:501_3	saññā”ti vuttaṃ tattha saññāya eva labbhanato. Eteneva hi taṃsampayutto saṅkappoti	501	
PA_tika-s03_02t:501_4	idampi saṃvaṇṇitanti daṭṭhabbaṃ. Tenāha “saññāsaṅkappachandā ekajavanavārepi nānājavanavārepi	501	
PA_tika-s03_02t:501_5	labbhantī”ti. Javanasampayuttassa vitakkassa chandagatikattā vuttaṃ “tīhi cittehi	501	
PA_tika-s03_02t:501_6	sampayutto saṅkappo”ti. Chandikataṭṭhenāti chandakaraṇaṭṭhena, icchitaṭṭhenāti attho.	501	
PA_tika-s03_02t:501_7	Anuḍahanaṭṭhenāti pariḍahanaṭṭhena. Sannissayaḍāharasā hi rāgaggiādayo “rūpe”ti pana	501	
PA_tika-s03_02t:501_8	tassa ārammaṇadassanametaṃ. Pariḷāhoti pariḷāhasīsena apekkhaṃ vadati. Tenāha “pariḷāhe	501	
PA_tika-s03_02t:501_9	uppanne”tiādi. “Pariḷāho”ti daḷhajjhosānā balavākārappattā vuttāti āha “pariḷāhapariyesanā	501	
PA_tika-s03_02t:501_10	pana nānājavanavāreyeva labbhantī”ti. Tāsaṃ laddhūpanissayabhāvatoti dasseti. Iminā	5011	
PA_tika-s03_02t:501_11	nayenāti “uppajjati saññānānatta”nti ettha vuttanayena attho veditabbo. “Rūpasaññādinānāsabhāvaṃ	5011	
PA_tika-s03_02t:501_12	saññaṃ paṭicca kāmasaṅkappādinānāsabhāvo saṅkappo uppajjatī”tiādinā nayena veditabbo.	5011	
PA_tika-s03_02t:502	Saññānānattasuttavaṇṇanā niṭṭhitā.	50	
PA_tika-s03_02t:503	8. Nopariyesanānānattasuttavaṇṇanā	50	
PA_tika-s03_02t:504	92. Paṭisedhamattameva nānaṃ, sesaṃ heṭṭhā vuttanayamevāti adhippāyo.	50	
PA_tika-s03_02t:505	Nopariyesanānānattasuttavaṇṇanā niṭṭhitā.	50	
PA_tika-s03_02t:506	9. Bāhiraphassanānattasuttādivaṇṇanā	50	
PA_tika-s03_02t:507_0	93. Vuttappakāre ārammaṇeti “āpāthe patita”ntiādinā heṭṭhā vuttappakāre rūpārammaṇe.	507	
PA_tika-s03_02t:507_1	Saññāti rūpasaññāva. Arūpadhammopi samāno yasmiṃ ārammaṇe pavattati, taṃ phusanto	507	
PA_tika-s03_02t:507_2	viya hotīti vuttaṃ “ārammaṇaṃ phusamāno”ti. Taṇhāya vatthubhūtaṃyeva rūpārammaṇaṃ	507	
PA_tika-s03_02t:507_3	labbhatīti katvā “rūpalābho”ti adhippetanti āha “saha taṇhāya ārammaṇaṃ rūpalābho”ti.	507	
PA_tika-s03_02t:507_4	Sabbasaṅgāhikanayoti ekasmiṃyeva ārammaṇe sabbesaṃ saññādīnaṃ dhammānaṃ uppattiyā	507	
PA_tika-s03_02t:507_5	sabbasaṅgaṇhanavasena dassitanayo. Tenāha “ekasmiṃyevā”tiādi. Sabbasaṅgāhikanayoti	507	
PA_tika-s03_02t:507_6	vā dhuvaparibhogavasena nibaddhārammaṇanti vā āgantukārammaṇanti vā vibhāgaṃ akatvā	507	
PA_tika-s03_02t:507_7	sabbasaṅgāhikanayo. Aparo nayo. Missakoti āgantukārammaṇe nibaddhārammaṇe ca visayato	507	
PA_tika-s03_02t:507_8	nibaddhārammaṇena missako. Nibaddhārammaṇe sattānaṃ kileso mando hoti. Tathā hi saññāsaṅkappaphassavedanāva	507	
PA_tika-s03_02t:507_9	dassitā. Yaṃ kiñci viyāti yaṃ kiñci aññamaññaṃ viya. Khobhetvāti kutūhaluppādanavasena cittaṃ khobhetvā.	507	
PA_tika-s03_02t:508	Upāsikāti tassa amaccaputtassa bhariyaṃ sandhāyāha. Tasminti āgantukārammaṇe. Lābho nāma “labbhatī”ti katvā.	50	
PA_tika-s03_02t:509_0	Uruvalliyavāsīti uruvalliyaleṇavāsī, uruvalliyavihāravāsīti vadanti. Pāḷiyāti “dhātunānattaṃ,	509	
PA_tika-s03_02t:509_1	bhikkhave, paṭicca uppajjatī”tiādinayapavattāya imissā suttapāḷiyā. Parivaṭṭetvāti	509	
PA_tika-s03_02t:509_2	majjhe gahitaphassavedanāpariyosāne ṭhapanavasena pāḷiṃ parivaṭṭetvā. Vuttappakāretiādi	509	
PA_tika-s03_02t:509_3	parivattetabbākāradassanaṃ. Tattha vuttappakāreti āpāthagatarūpārammaṇe. Avibhūtavāranti	509	
PA_tika-s03_02t:509_4	avibhūtārammaṇavāraṃ. Ayameva vā pāṭho. Gaṇhanti kathenti. Ekajavanavārepi labbhanti	509	
PA_tika-s03_02t:509_5	cirataranivesābhāvā. Nānājavanavāreyeva daḷhataranivesatāya.	509	
PA_tika-s03_02t:510	94. Dasamaṃ uttānameva navame vuttanayattā. Paṭisedhamattameva hettha nānattanti.	51	
PA_tika-s03_02t:511	Bāhiraphassanānattasuttādivaṇṇanā niṭṭhitā.	51	
PA_tika-s03_02t:512	Nānattavaggavaṇṇanā niṭṭhitā.	51	
PA_tika-s03_02t:513	2. Dutiyavaggo	51	
PA_tika-s03_02t:514	1. Sattadhātusuttavaṇṇanā	51	
PA_tika-s03_02t:515_0	95. Ābhātīti ābhā, ālokabhāvena nipphajjati, upaṭṭhātīti vā attho. So eva nijjīvaṭṭhena	515	
PA_tika-s03_02t:515_1	dhātūti ābhādhātu. Ālokassāti ālokakasiṇassa. Suṭṭhu, sobhanaṃ vā bhātīti subhaṃ.	515	
PA_tika-s03_02t:515_2	Kasiṇasahacaraṇato jhānaṃ subhaṃ. Sesaṃ vuttanayameva. Suparisuddhavaṇṇaṃ kasiṇaṃ.	515	
PA_tika-s03_02t:515_3	Ākāsānañcādayopi subhārammaṇaṃ evāti keci. Desanaṃ niṭṭhāpesīti desanaṃ uddesamatte	515	
PA_tika-s03_02t:515_4	eva ṭhapesi. Pāḷiyaṃ “andhakāraṃ paṭicca paññāyatī”ti etthāpi ārammaṇameva gahitaṃ,	515	
PA_tika-s03_02t:515_5	tathā “ayaṃ dhātu asubhaṃ paṭicca paññāyatī”ti etthāpi. Yathā hi idha suvaṇṇaṃ kasiṇaṃ	515	
PA_tika-s03_02t:515_6	subhanti adhippetaṃ, evaṃ dubbaṇṇaṃ asubhanti.	515	
PA_tika-s03_02t:516_0	Andhakāraṃ paṭiccāti andhakāraṃ paṭicchādakapaccayaṃ paṭicca. Paññāyatīti pākaṭo	516	
PA_tika-s03_02t:516_1	hoti. Tenāha “andhakāro hī”tiādi. Ālokopi, andhakārena paricchinno hotīti yojanā.	516	
PA_tika-s03_02t:516_2	Andhakāro tāva ālokena paricchinno hotu “yattha āloko natthi, tattha andhakāro”ti	516	
PA_tika-s03_02t:516_3	āloko kathaṃ andhakārena paricchinno hotīti āha “andhakārena hi so pākaṭo hotī”ti.	516	
PA_tika-s03_02t:516_4	Paricchedalekhāya viya cittarūpaṃ andhakārena hi parito paricchinno hutvā paññāyati,	516	
PA_tika-s03_02t:516_5	yathā taṃ chāyāya ātapo. Eseva nayoti asubhasubhānaṃ aññamaññaparicchinnataṃ atidisitvā	516	
PA_tika-s03_02t:516_6	tattha adhippetameva dassento “asubhe sati subhaṃ paññāyatī”ti āha. Evamāhāti “asubhaṃ	516	
PA_tika-s03_02t:516_7	paṭicca subhaṃ paññāyatī”ti avoca. “Rūpī rūpāni passatī”tiādīsu viya uttarapadalopenāyaṃ	516	
PA_tika-s03_02t:516_8	niddesoti āha “rūpaṃ paṭiccāti rūpāvacarasamāpattiṃ paṭiccā”ti. Tāya hi sati adhigatāya.	516	
PA_tika-s03_02t:516_9	Rūpasamatikkamā vā hotīti sabhāvārammaṇānaṃ rūpajjhānānaṃ samatikkamā ākāsānañcāyatanasamāpatti	516	
PA_tika-s03_02t:516_10	nāma hotīti attho. Eseva nayoti iminā “ākāsānañcāyatanasamatikkamā viññāṇañcāyatanasamāpatti	5161	
PA_tika-s03_02t:516_11	nāma hotī”tiādinā dvepi pakāre atidisati. Paṭisaṅkhāti paṭisaṅkhāñāṇena. Appavattinti	5161	
PA_tika-s03_02t:516_12	yathāparicchinnakālaṃ appavattanaṃ. Etena khaṇanirodhādiṃ paṭikkhipati.	5161	
PA_tika-s03_02t:517_0	Kathaṃ samāpatti pattabbāti imāsu sattasu dhātūsu kā pakārā saññāsamāpatti nānā hutvā	517	
PA_tika-s03_02t:517_1	samāpajjitabbā. Tenāha “kīdisā samāpattiyo”tiādi. Saññāya atthibhāvenāti paṭukiccāya	517	
PA_tika-s03_02t:517_2	saññāya atthibhāvena. Sukhumasaṅkhārānaṃ tattha samāpattiyaṃ avasissatāya. Nirodhovāti	517	
PA_tika-s03_02t:517_3	saṅkhārānaṃ nirodho eva.	517	
PA_tika-s03_02t:518	Sattadhātusuttavaṇṇanā niṭṭhitā.	51	
PA_tika-s03_02t:519	2. Sanidānasuttavaṇṇanā	51	
PA_tika-s03_02t:520_0	96. Bhāvanapuṃsakametaṃ “visamaṃ candimasūriyā parivattantī”tiādīsu viya. Sanidānanti	520	
PA_tika-s03_02t:520_1	attano phalaṃ nidadātīti nidānaṃ, kāraṇanti āha “sanidāno sappaccayo”ti. Kāmapaṭisaṃyuttoti	520	
PA_tika-s03_02t:520_2	kāmarāgasaṅkhātena kāmena paṭisaṃyutto vā kāmapaṭibaddho vā. Takketīti takko. Abhūtakāraṃ	520	
PA_tika-s03_02t:520_3	samāropetvā kappetīti saṅkappo. Ārammaṇe cittaṃ appetīti appanā. Visesena appetīti	520	
PA_tika-s03_02t:520_4	byappanā. Ārammaṇe cittaṃ abhiniropentaṃ viya pavattatīti cetaso abhiniropanā. Micchā	520	
PA_tika-s03_02t:520_5	viparīto pāpako saṅkappoti micchāsaṅkappo. Aññesu ca kāmapaṭisaṃyuttesu vijjamānesu	520	
PA_tika-s03_02t:520_6	vitakko eva kāmadhātusaddena niruḷho daṭṭhabbo vitakkassa kāmapasaṅgappattisātisayattā.	520	
PA_tika-s03_02t:520_7	Esa nayo byāpādadhātuādīsupi. Sabbepi akusalā dhammā kāmadhātu hīnajjhāsayehi kāmetabbadhātubhāvato.	520	
PA_tika-s03_02t:521_0	Kilesakāmassa ārammaṇabhāvattā sabbākusalasaṃgāhikāya kāmadhātuyā itarā dve saṅgahetvā	521	
PA_tika-s03_02t:521_1	kathanaṃ sabbasaṅgāhikā. Tissannaṃ dhātūnaṃ aññamaññaṃ asaṅkarato kathā asambhinnā.	521	
PA_tika-s03_02t:521_2	Imaṃ kāmāvacarasaññitaṃ kāmavitakkasaññitañca kāmadhātuṃ. Paṭiccāti paccayabhūtaṃ	521	
PA_tika-s03_02t:521_3	labhitvā. Tīhi kāraṇehīti tīhi sārabhūtehi kāraṇehi.	521	
PA_tika-s03_02t:522_0	Byāpādavitakko byāpādo uttarapadalopena, so eva nijjīvaṭṭhena sabhāvadhāraṇaṭṭhena	522	
PA_tika-s03_02t:522_1	dhātūti byāpādadhātu. Byāpajjati cittaṃ etenāti byāpādo, doso. Byāpādopi dhātūti	522	
PA_tika-s03_02t:522_2	yojanā. Sahajātapaccayādivasenāti sahajātaaññamaññanissayasampayuttaatthiavigatapaccayavasena.	522	
PA_tika-s03_02t:522_3	Visesena hi parassa attano ca dukkhāpanaṃ vihiṃsā, sā eva dhātu, atthato rosanā parūpaghāto,	522	
PA_tika-s03_02t:522_4	tathā pavatto vā dosasahagatacittuppādo.	522	
PA_tika-s03_02t:523_0	Tiṇagahane araññeti tiṇehi gahanabhūte araññe. Anayabyasananti apāyabyasanaṃ, pariharaṇūpāyarahitaṃ	523	
PA_tika-s03_02t:523_1	vipattinti vā attho. Avaḍḍhiṃ vināsanti avaḍḍhiñceva vināsañcāti vadanti sabbaso	523	
PA_tika-s03_02t:523_2	vaḍḍhirahitaṃ. Sukkhatiṇadāyo viya ārammaṇaṃ kilesaggisaṃvaddhanaṭṭhena. Tiṇukkā	523	
PA_tika-s03_02t:523_3	viya akusalasaññā anudahanaṭṭhena. Tiṇakaṭṭha…pe… sattā anayabyasanāpattito. “Ime	523	
PA_tika-s03_02t:523_4	sattā”ti hi ayoniso paṭipajjamānā adhippetā. Tenāha “yathā sukkhatiṇadāye”tiādi.	523	
PA_tika-s03_02t:524	Samatābhāvato samatāvirodhato visamatāhetuto ca visamā rāgādayoti āha “rāgavisamādīni anugata”nti. Icchitabbā avassaṃbhāvinibhāvena.	52	
PA_tika-s03_02t:525_0	Saṃkilesato nikkhamanaṭṭhena nekkhammo, so eva nijjīvaṭṭhena dhātūti nekkhammadhātu.	525	
PA_tika-s03_02t:525_1	Svāyaṃ nekkhammasaddo pabbajjādīsu kusalavitakke ca niruḷhoti āha “nekkhammavitakkopi	525	
PA_tika-s03_02t:525_2	nekkhammadhātū”ti. Itarāpi dve dhātuyoti abyāpādaavihiṃsādhātuyo vadati. Visuṃ dīpetabbā	525	
PA_tika-s03_02t:525_3	sarūpena āgatattā. Vitakkādayoti nekkhammasaṅkappacchandapariḷāhapariyesanā. Yathānurūpaṃ	525	
PA_tika-s03_02t:525_4	attano attano paccayānurūpaṃ. Kathaṃ panettha kusaladhammesu pariḷāho vuttoti? Saṅkhārapariḷāhamattaṃ	525	
PA_tika-s03_02t:525_5	sandhāyetaṃ vuttaṃ, soḷasasu ākāresu dukkhasacce santāpaṭṭho viya vutto, yassa vigamena	525	
PA_tika-s03_02t:525_6	arahato sītibhāvappatti vuccati.	525	
PA_tika-s03_02t:526_0	Sayaṃ na byāpajjati, tena vā taṃsamaṅgīpuggalo na kiñci byāpādetīti abyāpādo, vihiṃsāya	526	
PA_tika-s03_02t:526_1	vuttavipariyāyehi sā veditabbā. Hitesibhāvena mijjati siniyhatīti mitto, mittassa	526	
PA_tika-s03_02t:526_2	esāti metti, abyāpādo. Mettāyanāti mettākāraṇaṃ, mettāya vā ayanā pavattanā. Mettāyitattanti	526	
PA_tika-s03_02t:526_3	mettāyitassa mettāya pavattassa bhāvo. Mettācetovimuttīti mettāyanavasena pavatto	526	
PA_tika-s03_02t:526_4	cittasamādhi. Sesaṃ vuttanayameva.	526	
PA_tika-s03_02t:527	Sanidānasuttavaṇṇanā niṭṭhitā.	52	
PA_tika-s03_02t:528	3. Giñjakāvasathasuttavaṇṇanā	52	
PA_tika-s03_02t:529_0	97. Ito paṭṭhāyāti “dhātuṃ, bhikkhave”ti imasmā tatiyasuttato paṭṭhāya. Yāva kammavaggo,	529	
PA_tika-s03_02t:529_1	tāva netvā upagantvā seti etthāti āsayo, hīnādibhāvena adhīno āsayo ajjhāsayo, taṃ	529	
PA_tika-s03_02t:529_2	ajjhāsayaṃ, adhimuttanti attho. Saññā uppajjatītiādīsu hīnādibhedaṃ ajjhāsayaṃ paṭicca	529	
PA_tika-s03_02t:529_3	hīnādibhedā saññā, tannissayadiṭṭhivikappanā, vitakko ca uppajjati sahajātakoṭiyā	529	
PA_tika-s03_02t:529_4	upanissayakoṭiyā ca. Satthāresūti tesaṃ satthupaṭiññatāya vuttaṃ, na satthulakkhaṇasabbhāvato.	529	
PA_tika-s03_02t:529_5	Asammāsambuddhesūti ādhāre visaye ca bhummaṃ ekato katvā vuttanti paṭhamaṃ tāva dassento	529	
PA_tika-s03_02t:529_6	“mayaṃ sammāsambuddhā”tiādiṃ vatvā itaraṃ dassento “tesu sammāsambuddhā ete”tiādimāha.	529	
PA_tika-s03_02t:529_7	Tesaṃ “mayaṃ sammāsambuddhā”ti uppannadiṭṭhi idha mūlabhāvena pucchitā, itarā anusaṅkitāti	529	
PA_tika-s03_02t:529_8	pucchatiyevāti sāsaṅkaṃ vadati.	529	
PA_tika-s03_02t:530_0	“Mahatī”ti ettha mahāsaddo “mahājano”tiādīsu viya bahuatthavācakoti daṭṭhabbo. Avijjāpi	530	
PA_tika-s03_02t:530_1	hīnahīnatarahīnatamādibhedena bahupakārā. Tassāti diṭṭhiyā. Kasmā panettha “yadidaṃ	530	
PA_tika-s03_02t:530_2	avijjā dhātū”ti avijjaṃ uddharitvā “hīnaṃ dhātuṃ paṭiccā”ti ajjhāsayadhātu niddiṭṭhāti?	530	
PA_tika-s03_02t:530_3	Na kho panetaṃ evaṃ daṭṭhabbaṃ, “aññaṃ uddharitvā aññaṃ niddiṭṭhā”ti, yato avijjāsīsena	530	
PA_tika-s03_02t:530_4	ajjhāsayadhātu eva gahitā. Avijjāgahito hi purisapuggalo diṭṭhajjhāsayo hīnādibhedaṃ	530	
PA_tika-s03_02t:530_5	avijjādhātuṃ nissāya tato saññādiṭṭhiādike saṅkappeti. Paṇidhi patthanā, sā pana	530	
PA_tika-s03_02t:530_6	tathā tathā cittassa ṭhapanavasena hotīti āha “cittaṭṭhapana”nti. Tenāha “sā panesā”tiādi.	530	
PA_tika-s03_02t:530_7	Eteti hīnapaccayā saññādiṭṭhivitakkacetanā patthanā paṇidhisaṅkhātā hīnā dhammā.	530	
PA_tika-s03_02t:530_8	Hīno nāma hīnadhammasamāyogato. Sabbapadānīti “paññapetī”tiādīni padāni yojetabbāni	530	
PA_tika-s03_02t:530_9	hīnasaddena majjhimuttamaṭṭhānantarassa asambhavato. Upapajjanaṃ “upapattī”ti āha	530	
PA_tika-s03_02t:530_10	“dve upapattiyo paṭilābho ca nibbatti cā”ti. Tattha hīnakulādīti ādi-saddena hīnarūpabhogaparisādīnaṃ	5301	
PA_tika-s03_02t:530_11	saṅgaho. Hīnattikavasenāti hīnattike vuttattikapadavasenāti adhippāyo. Cittuppādakkhaṇeti	5301	
PA_tika-s03_02t:530_12	idaṃ hīnattikapariyāpannānaṃ cittuppādānaṃ vasena tattha tattha laddhattā vuttaṃ.	5301	
PA_tika-s03_02t:530_13	Pañcasu nīcakulesūti caṇḍālavenanesādarathakārapukkusakulesu. Dvādasaakusalacittuppādānaṃ	5301	
PA_tika-s03_02t:530_14	pana yo koci paṭilābho hīnoti yojanā. Sesadvayepi eseva nayo. Imasmiṃ ṭhāneti “yāyaṃ,	5301	
PA_tika-s03_02t:530_15	bhante, diṭṭhī”tiādinā āgate imasmiṃ ṭhāne. “Dhātuṃ, bhikkhave, paṭicca uppajjatī”tiādinā	5301	
PA_tika-s03_02t:530_16	āgatattā nibbattiyeva adhippetā, na paṭilābho.	5301	
PA_tika-s03_02t:531	Giñjakāvasathasuttavaṇṇanā niṭṭhitā.	53	
PA_tika-s03_02t:532	4. Hīnādhimuttikasuttavaṇṇanā	53	
PA_tika-s03_02t:533_0	98. Ekato hontīti samānacchandatāya ajjhāsayato ekato honti. Nirantarā hontīti tāya	533	
PA_tika-s03_02t:533_1	eva samānacchandatāya cittena nibbisesā honti. Idha adhimutti nāma ajjhāsayadhātūti	533	
PA_tika-s03_02t:533_2	āha “hīnādhimuttikāti hīnajjhāsayā”ti.	533	
PA_tika-s03_02t:534	Hīnādhimuttikasuttavaṇṇanā niṭṭhitā.	53	
PA_tika-s03_02t:535	5. Caṅkamasuttavaṇṇanā	53	
PA_tika-s03_02t:536_0	99. Mahāpaññesūti vipulapaññesu. Nanti sāriputtattheraṃ. Khandhantaranti khandhavibhāgaṃ,	536	
PA_tika-s03_02t:536_1	khandhānaṃ vā antaraṃ viseso atthīti khandhantaro. Esa nayo sesesupi. Parikammanti	536	
PA_tika-s03_02t:536_2	iddhividhādhigamassa pubbabhāgaparikammañceva uttaraparikammañca. Ānisaṃsanti iddhānisaṃsañceva	536	
PA_tika-s03_02t:536_3	ānisaṃsañca. Adhiṭṭhānaṃ vikubbananti adhiṭṭhānavidhānañceva vikubbanavidhānañca.	536	
PA_tika-s03_02t:536_4	Vuttanayenevāti “pathaviṃ pattharanto viyā”tiādinā.	536	
PA_tika-s03_02t:537_0	Dhutaṅgaparihāranti dhutaṅgānaṃ pariharaṇavidhiṃ. Pariharaṇaggahaṇeneva samādānaṃ	537	
PA_tika-s03_02t:537_1	siddhaṃ hotīti taṃ na gahitaṃ. Ānisaṃsanti taṃtaṃdhutaṅgapariharaṇe daṭṭhabbaṃ ānisaṃsameva.	537	
PA_tika-s03_02t:537_2	Samodhānanti “ettakā piṇḍapātapaṭisaṃyuttā, ettakā senāsanapaṭisaṃyuttā”ti paccayavasena	537	
PA_tika-s03_02t:537_3	aññamaññañca antogadhattā. Adhiṭṭhānanti adhiṭṭhānavidhiṃ. Bhedanti ukkaṭṭhādibhedañceva bhinnākārañca.	537	
PA_tika-s03_02t:538_0	Parikammanti “dibbacakkhu evaṃ uppādetabbaṃ, evaṃ visodhetabba”ntiādinā parikammavidhānaṃ.	538	
PA_tika-s03_02t:538_1	Ānisaṃsanti paresaṃ ajjhāsayānurūpāyatanādiānisaṃsapabhedaṃ. Upakkilesanti sādhāraṇaṃ	538	
PA_tika-s03_02t:538_2	asādhāraṇaṃ duvidhaṃ upakkilesaṃ. Vipassanābhāvanupakkilesā hi dibbacakkhussa upakkilesāti veditabbā.	538	
PA_tika-s03_02t:539_0	Saṅkhepavitthāragambhīruttānavicitrakathādīsūti saṅkhepo vitthāro gambhīratā uttānatā	539	
PA_tika-s03_02t:539_1	vicitrabhāvo neyyatthatā nītatthatāti evamādīsu dhammassa kathetabbappakāresu taṃ	539	
PA_tika-s03_02t:539_2	taṃ kathetabbākāraṃ.	539	
PA_tika-s03_02t:540	Iti-saddo ādiattho, pakārattho vā. Tena –	54	
PA_tika-s03_02t:541	“Ādimhi sīlaṃ deseyya,	54	
PA_tika-s03_02t:542	Majjhe cittaṃ viniddise;	54	
PA_tika-s03_02t:543	Ante paññā kathetabbā,	54	
PA_tika-s03_02t:544	Eso dhammakathāvidho”ti. –	54	
PA_tika-s03_02t:545	Evaṃ kathetabbākāraṃ saṅgaṇhāti.	54	
PA_tika-s03_02t:546	“Sithilaṃ dhanitañca dīgharassaṃ, garukaṃ lahukañca niggahītaṃ;	54	
PA_tika-s03_02t:547	Sambandhaṃ vavatthitaṃ vimuttaṃ, dasadhā byañjanabuddhiyā pabhedo”ti. –	54	
PA_tika-s03_02t:548_0	Evaṃ vuttaṃ dasavidhaṃ byañjanabuddhiṃ. Aṭṭhuppattinti tassa tassa suttassa jātakassa	548	
PA_tika-s03_02t:548_1	ca aṭṭhuppattiṃ. Anusandhinti pacchānusandhiādianusandhiṃ. Pubbāparanti sambandhaṃ.	548	
PA_tika-s03_02t:548_2	Idaṃ padaṃ evaṃ vattabbaṃ, idaṃ pubbāparaṃ evaṃ gahetabbanti.	548	
PA_tika-s03_02t:549	Kulasaṅgaṇhanaparihāranti lābhuppādanatthaṃ kulānaṃ saṅgaṇhanavidhino pariharaṇaṃ tanniyamitaṃ ekantikaṃ kulasaṅgahaṇavidhiṃ.	54	
PA_tika-s03_02t:550	Caṅkamasuttavaṇṇanā niṭṭhitā.	55	
PA_tika-s03_02t:551	6. Sagāthāsuttavaṇṇanā	55	
PA_tika-s03_02t:552_0	100. “Dhātuso saṃsandantī”ti idaṃ ajjhāsayato sarikkhatādassanaṃ, na kāyena missībhāvadassananti	552	
PA_tika-s03_02t:552_1	āha “samuddantare”tiādi. Nirantaroti nibbiseso. Saṃsaggāti pañcavidhasaṃsaggahetu.	552	
PA_tika-s03_02t:552_2	Saṃsaggagahaṇena cettha saṃsaggavatthukā taṇhā gahitā. Tenāha “dassana…pe… snehenā”ti.	552	
PA_tika-s03_02t:553_0	Vanati bhajati sajjati tenāti vanaṃ, vanathoti ca kileso vuccatīti āha “vanatho jātoti	553	
PA_tika-s03_02t:553_1	kilesavanaṃ jāta”nti. Itare saṃsaggamūlakāti tameva paṭikkhipanto āha “adassanenā”ti.	553	
PA_tika-s03_02t:553_2	Sādhujīvīti sādhu suṭṭhu jīvī, taṃjīvanasīlo. Tenāha “parisuddhajīvitaṃ jīvamāno”ti.	553	
PA_tika-s03_02t:554	Sagāthāsuttavaṇṇanā niṭṭhitā.	55	
PA_tika-s03_02t:555	7. Assaddhasaṃsandanasuttavaṇṇanā	55	
PA_tika-s03_02t:556_0	101. Nirojāti saddhāsnehābhāvena nisnehā. Tato eva arasabhāvena nirasā. Ekasadisāti	556	
PA_tika-s03_02t:556_1	samasamā nibbisesā. Tenāha “nirantarā”ti. Alajjitāya ekasīmakatā bhinnamariyādā.	556	
PA_tika-s03_02t:556_2	Saddhā tesaṃ atthīti saddhā. Tantipālakāti saddhammatantiyā pālakā. Vaṃsānurakkhakāti	556	
PA_tika-s03_02t:556_3	ariyavaṃsassa anurakkhakā. Āraddhavīriyāti paggahitavīriyā. Yasmā tādisānaṃ vīriyaṃ	556	
PA_tika-s03_02t:556_4	paripuṇṇaṃ nāma hoti kiccasiddhiyā, tasmā vuttaṃ “paripuṇṇaparakkamā”ti. Sabbakiccapariggāhikāyāti	556	
PA_tika-s03_02t:556_5	catunnaṃ satipaṭṭhānānaṃ bhāvanākiccapariggāhikāya.	556	
PA_tika-s03_02t:557	Assaddhasaṃsandanasuttavaṇṇanā niṭṭhitā.	55	
PA_tika-s03_02t:558	8-12. Assaddhamūlakasuttādivaṇṇanā	55	
PA_tika-s03_02t:559_0	102-106. Aṭṭhamādīnīti aṭṭhamaṃ navamaṃ dasamaṃ ekādasamaṃ dvādasamanti imāni pañca	559	
PA_tika-s03_02t:559_1	suttānīti eke. Apare pana nava suttānīti icchanti. Svāyamattho aṭṭhakathāyaṃ vuttoyeva.	559	
PA_tika-s03_02t:559_2	Pāḷiyañca kesuci potthakesu likhīyati.	559	
PA_tika-s03_02t:560	Assaddhamūlakasuttādivaṇṇanā niṭṭhitā.	56	
PA_tika-s03_02t:561	Dutiyavaggavaṇṇanā niṭṭhitā.	56	
PA_tika-s03_02t:562	3. Kammapathavaggo	56	
PA_tika-s03_02t:563	1-2. Asamāhitasuttādivaṇṇanā	56	
PA_tika-s03_02t:564	107-108. Ito paresūti ito dutiyavaggato paresu suttesu. Paṭhamanti paṭhamavagge paṭhamaṃ. Kasmā panettha evaṃ desanā pavattāti āha “evaṃ vuccamāne”tiādi.	56	
PA_tika-s03_02t:565	Asamāhitasuttādivaṇṇanā niṭṭhitā.	56	
PA_tika-s03_02t:566	3-5. Pañcasikkhāpadasuttādivaṇṇanā	56	
PA_tika-s03_02t:567_0	109-111. Surāmerayasaṅkhātanti piṭṭhasurādisurāsaṅkhātaṃ pupphāsavādimerayasaṅkhātañca.	567	
PA_tika-s03_02t:567_1	Majjanaṭṭhena majjaṃ. Surāmerayamajjappamādoti vuccati “majjati tenā”ti katvā. Tasmiṃ	567	
PA_tika-s03_02t:567_2	tiṭṭhantīti tasmiṃ pamāde pamajjanavasena tiṭṭhantīti attho. Sesaṃ tatiyacatutthesu suviññeyyamevāti.	567	
PA_tika-s03_02t:568_0	Pañcame tāni padāni saṃvaṇṇetuṃ “pañcame”tiādi āraddhaṃ. Tattha pāṇo nāma vohārato	568	
PA_tika-s03_02t:568_1	satto, paramatthato jīvitindriyaṃ, taṃ pāṇaṃ atipātenti aticca antareyeva, atikkamma	568	
PA_tika-s03_02t:568_2	vā satthādīhi abhibhavitvā pātenti saṇikaṃ patituṃ adatvā sīghaṃ pātentīti attho.	568	
PA_tika-s03_02t:568_3	Kāyena vācāya vā adinnaṃ parasantakaṃ. Ādiyantīti gaṇhanti. Micchāti na sammā, gārayhavasena.	568	
PA_tika-s03_02t:568_4	Musāti atathaṃ vatthu. Vadantīti visaṃvādanavasena vadanti. Piyasuññakaraṇato pisuṇā,	568	
PA_tika-s03_02t:568_5	pisati vā pare satte, hiṃsatīti attho. Mammacchedikāti etena parassa mammacchedavasena	568	
PA_tika-s03_02t:568_6	ekantapharusasañcetanā pharusavācā nāmāti dasseti. Abhijjhāsaddo lubbhane niruḷhoti	568	
PA_tika-s03_02t:568_7	āha “parabhaṇḍe lubbhanasīlāti attho”ti. Byāpannanti dosavasena vipannaṃ. Pakativijahanena	568	
PA_tika-s03_02t:568_8	pūtibhūtaṃ. Sādhūhi garahitabbataṃ pattā “natthi dinna”ntiādinayappavattā natthikāhetukaakiriyadiṭṭhi	568	
PA_tika-s03_02t:568_9	kammapathapariyāpannā nāma. Micchattapariyāpannā sabbāpi lokuttaramaggapaṭipakkhā viparītadiṭṭhi.	568	
PA_tika-s03_02t:569_0	Tesanti kammapathānaṃ. Vohāratoti indriyabaddhaṃ upādāya paññattimattato. Tiracchānagatādīsūti	569	
PA_tika-s03_02t:569_1	ādi-saddena petānaṃ saṅgaho. Payogavatthumahantatādīhi mahāsāvajjatā tehi paccayehi	569	
PA_tika-s03_02t:569_2	uppajjamānāya cetanāya balavabhāvato. Yathāvuttapaccayavipariyāyepi taṃtaṃpaccayehi	569	
PA_tika-s03_02t:569_3	cetanāya balavabhāvavasena appasāvajjamahāsāvajjatā vā veditabbā. Iddhimayoti kammavipākiddhimayo	569	
PA_tika-s03_02t:569_4	dāṭhākoṭanādīnaṃ viya.	569	
PA_tika-s03_02t:570_0	Methunasamācāresūti sadāraparadāragamanavasena duvidhesu methunasamācāresu. Tepi	570	
PA_tika-s03_02t:570_1	hīnādhimuttikehi kattabbato kāmā nāma. Micchācāroti gārayhācāro. Gārayhatā cassa	570	
PA_tika-s03_02t:570_2	ekantanihīnatāyāti āha “ekantanindito lāmakācāro”ti asaddhammādhippāyenāti asaddhammasevanādhippāyena.	570	
PA_tika-s03_02t:570_3	Gottarakkhitāti sagottehi rakkhitā. Dhammarakkhitāti sahadhammehi rakkhitā. Sassāmikā	570	
PA_tika-s03_02t:570_4	nāma sārakkhā. Yassā gamane daṇḍo ṭhapito, sā saparidaṇḍā. Bhariyabhāvāya dhanena	570	
PA_tika-s03_02t:570_5	kītā dhanakkītā. Chandena vasatīti chandavāsinī. Bhogatthaṃ vasatīti bhogavāsinī.	570	
PA_tika-s03_02t:570_6	Paṭatthaṃ vasatīti paṭavāsinī. Udakapattaṃ āmasitvā gahitā odapattakinī. Cumbaṭaṃ	570	
PA_tika-s03_02t:570_7	apanetvā gahitā obhaṭacumbaṭā. Karamarānītā dhajāhaṭā. Taṅkhaṇikaṃ gahitā muhuttikā.	570	
PA_tika-s03_02t:570_8	Abhibhavitvā vītikkamo micchācāro mahāsāvajjo, na tathā dvinnaṃ samānacchandatāya.	570	
PA_tika-s03_02t:570_9	Abhibhavitvā vītikkamane satipi maggenamaggapaṭipattiadhivāsane purimuppannasevanābhisandhipayogābhāvato	570	
PA_tika-s03_02t:570_10	micchācāro na hoti abhibhuyyamānassāti vadanti. Sevanācitte sati payogābhāvo appamāṇaṃ	5701	
PA_tika-s03_02t:570_11	yebhuyyena itthiyā sevanāpayogassa abhāvato. Tathā sati puretaraṃ sevanācittassa	5701	
PA_tika-s03_02t:570_12	upaṭṭhānepi tassā micchācāro na siyā, tathā purisassapi sevanāpayogābhāve. Tasmā	5701	
PA_tika-s03_02t:570_13	attano ruciyā pavattitassa vasena tayo, balakkārena pavattitassa vasena tayoti sabbepi	5701	
PA_tika-s03_02t:570_14	aggahitaggahaṇena “cattāro sambhārā”ti vuttaṃ.	5701	
PA_tika-s03_02t:571	Āsevanamandatāyāti yāya akusalacetanāya samphaṃ palapati, tassā ittarakālatāya pavattiyā anāsevanāti paridubbalā hoti cetanā.	57	
PA_tika-s03_02t:572_0	Upasaggavasena atthavisesavācino dhātusaddāti abhijjhāyatīti padassa parabhaṇḍābhimukhītiādiattho	572	
PA_tika-s03_02t:572_1	vutto. Tanninnatāyāti tasmiṃ parabhaṇḍe lubbhanavasena ninnatāya. Abhipubbo jhe-saddo	572	
PA_tika-s03_02t:572_2	lubbhane niruḷhoti daṭṭhabbo. Yassa bhaṇḍaṃ abhijjhāyati, tassa appaguṇatāya appasāvajjā,	572	
PA_tika-s03_02t:572_3	mahāguṇatāya mahāsāvajjātiādinā nayena tattha appasāvajjamahāsāvajjavibhāgo veditabbo.	572	
PA_tika-s03_02t:572_4	Tenāha “adinnādānaṃ viyā”tiādi. Attano pariṇāmanaṃ cittenevāti daṭṭhabbaṃ.	572	
PA_tika-s03_02t:573_0	Hitasukhaṃ byāpādayatīti yo naṃ uppādeti, yassa uppādeti, tassa sati samavāye hitasukhaṃ	573	
PA_tika-s03_02t:573_1	vināseti. Aho vatāti iminā yathā abhijjhāne vatthuno ekantato attano pariṇāmanaṃ	573	
PA_tika-s03_02t:573_2	dassitaṃ, evamidhāpi vatthuno “aho vatā”ti iminā parassa vināsacintāya ekantato niyamitabhāvaṃ	573	
PA_tika-s03_02t:573_3	dasseti. Evañhi nesaṃ dāruṇappavattiyā kammapathappavatti.	573	
PA_tika-s03_02t:574_0	Yathābhuccagahaṇābhāvenāti yathātacchagahaṇassa abhāvena aniccādisabhāvassa niccādito	574	
PA_tika-s03_02t:574_1	gahaṇena. Micchā passatīti vitathaṃ passati. Samphappalāpo viyāti iminā āsevanassa	574	
PA_tika-s03_02t:574_2	appamahantatāhi micchādiṭṭhiyā appasāvajjamahāsāvajjatā. Vatthunoti gahitavatthuno.	574	
PA_tika-s03_02t:574_3	Gahitākāraviparītatāti micchādiṭṭhiyā gahitākārassa viparītatā. Tathābhāvenāti attano	574	
PA_tika-s03_02t:574_4	gahitākāreneva tassā diṭṭhiyā, gahitassa vā vatthuno upaṭṭhānaṃ “evametaṃ, na ito aññathā”ti.	574	
PA_tika-s03_02t:575_0	Dhammatoti sabhāvato. Koṭṭhāsatoti cittaṅgakoṭṭhāsato, yaṃkoṭṭhāsā honti, tatoti	575	
PA_tika-s03_02t:575_1	attho. Cetanādhammāvāti cetanāsabhāvā eva. Paṭipāṭiyā sattāti ettha nanu cetanā abhidhamme	575	
PA_tika-s03_02t:575_2	kammapathesu na vuttāti paṭipāṭiyā sattannaṃ kammapathabhāvo na yuttoti? Na, avacanassa	575	
PA_tika-s03_02t:575_3	aññahetukattā. Na hi tattha cetanāya akammapathattā kammapatharāsimhi avacanaṃ, kadāci	575	
PA_tika-s03_02t:575_4	pana kammapatho hoti, na sabbadāti kammapathabhāvassa aniyatattā avacanaṃ. Yadā,	575	
PA_tika-s03_02t:575_5	panassa kammapathabhāvo hoti, tadā kammapatharāsisaṅgaho na nivārito. Etthāha – yadi	575	
PA_tika-s03_02t:575_6	cetanāya sabbadā kammapathabhāvābhāvato aniyato kammapathabhāvoti kammapatharāsimhi	575	
PA_tika-s03_02t:575_7	avacanaṃ, nanu abhijjhādīnampi kammapathabhāvaṃ appattānaṃ atthitāya aniyato kammapathabhāvoti	575	
PA_tika-s03_02t:575_8	tesampi kammapatharāsimhi avacanaṃ āpajjatīti? Nāpajjati, kammapathatātaṃsabhāgatāhi	575	
PA_tika-s03_02t:575_9	tesaṃ tattha vuttattā. Yadi evaṃ cetanāpi tattha vattabbā siyā? Saccametaṃ. Sā pana	575	
PA_tika-s03_02t:575_10	pāṇātipātādikāti pākaṭo tassā kammapathabhāvoti na vuttā siyā. Cetanāya hi “cetanāhaṃ,	5751	
PA_tika-s03_02t:575_11	bhikkhave, kammaṃ vadāmi tividhā, bhikkhave, kāyasañcetanā akusalaṃ kāyakamma”ntiādivacanato	5751	
PA_tika-s03_02t:575_12	kammabhāvo pākaṭo. Kammaṃyeva ca sugatiduggatīnaṃ tatthuppajjanakasukhadukkhānañca	5751	
PA_tika-s03_02t:575_13	pathabhāvena pavattaṃ kammapathoti vuccatīti pākaṭo, tassā kammapathabhāvo. Abhijjhādīnaṃ	5751	
PA_tika-s03_02t:575_14	pana cetanāsamīhanabhāvena sucaritaduccaritabhāvo, cetanājanitapiṭṭhivaṭṭakabhāvena	5751	
PA_tika-s03_02t:575_15	sugatiduggatitaduppajjanakasukhadukkhānaṃ pathabhāvo cāti, na tathā pākaṭo kammapathabhāvoti,	5751	
PA_tika-s03_02t:575_16	te eva tena sabhāvena dassetuṃ abhidhamme kammapatharāsibhāvena vuttā. Atathājātiyakattā	5751	
PA_tika-s03_02t:575_17	vā cetanā tehi saddhiṃ na vuttāti daṭṭhabbaṃ. Mūlaṃ patvāti mūladesanaṃ patvā, mūlasabhāvesu	5751	
PA_tika-s03_02t:575_18	dhammesu desiyamānesūti attho.	5751	
PA_tika-s03_02t:576_0	Adinnādānaṃ sattārammaṇanti idaṃ “pañca sikkhāpadā parittārammaṇā evā”ti imāya pāḷiyā	576	
PA_tika-s03_02t:576_1	virujjhati. Yañhi pāṇātipātādidussīlyassa ārammaṇaṃ, tadeva taṃ veramaṇiyā ārammaṇaṃ.	576	
PA_tika-s03_02t:576_2	Vītikkamitabbavatthuto eva hi viratīti. “Sattārammaṇa”nti vā sattasaṅkhātaṃ saṅkhārārammaṇameva	576	
PA_tika-s03_02t:576_3	upādāya vuttattā na koci virodho. Tathā hi vuttaṃ sammohavinodaniyaṃ “yāni sikkhāpadāni	576	
PA_tika-s03_02t:576_4	ettha ‘sattārammaṇānī’ti vuttāni, tāni yasmā ‘sattoti’ti saṅkhaṃ gate saṅkhāreyeva	576	
PA_tika-s03_02t:576_5	ārammaṇaṃ karontī”ti. Ito paresupi eseva nayo. Visabhāgavatthuno “itthipurisā”ti	576	
PA_tika-s03_02t:576_6	gahetabbato sattārammaṇotipi eke. “Eko diṭṭho, dve sutā”tiādinā samphappalapane diṭṭhasutamutaviññātavasena.	576	
PA_tika-s03_02t:576_7	Tathā abhijjhāti ettha tathā-saddo “diṭṭhasutamutaviññātavasenā”ti idampi upasaṃharati,	576	
PA_tika-s03_02t:576_8	na sattasaṅkhārārammaṇataṃ eva dassanādivasena abhijjhāyanato. “Natthi sattā opapātikā”ti	576	
PA_tika-s03_02t:576_9	pavattamānāpi micchādiṭṭhi tebhūmakadhammārammaṇā evāti adhippāyena tassā saṅkhārārammaṇatā	576	
PA_tika-s03_02t:576_10	vuttā. Kathaṃ pana micchādiṭṭhiyā mahaggatappattā dhammā ārammaṇaṃ hontīti? Sādhāraṇato.	5761	
PA_tika-s03_02t:576_11	Natthi sukaṭadukkaṭānaṃ kammānaṃ phalaṃ vipākoti hi pavattamānāya atthato rūpārūpāvacaradhammāpi gahitāva hontīti.	5761	
PA_tika-s03_02t:577_0	Sukhabahulatāya rājāno hasamānāpi “coraṃ ghātethā”ti vadanti, hāso pana tesaṃ aññavisayoti	577	
PA_tika-s03_02t:577_1	āha “sanniṭṭhāpakacetanā pana nesaṃ dukkhasampayuttāva hotī”ti. Majjhattavedano na	577	
PA_tika-s03_02t:577_2	hoti, sukhavedanova. Tattha “kāmānaṃ samudayā”tiādinā vedanābhedo veditabbo. Lobhasamuṭṭhāno	577	
PA_tika-s03_02t:577_3	musāvādo sukhavedano vā siyā majjhattavedano vā, dosasamuṭṭhāno dukkhavedano vāti	577	
PA_tika-s03_02t:577_4	musāvādo tivedano siyā. Iminā nayena sesesupi yathārahaṃ vedanānaṃ “lobho nidānaṃ	577	
PA_tika-s03_02t:577_5	kammānaṃ samudayāyā”tiādinā bhedo veditabbo.	577	
PA_tika-s03_02t:578_0	Pāṇātipāto dosamohavasena dvimūlakoti sampayuttamūlameva sandhāya vuttaṃ. Tassa hi	578	
PA_tika-s03_02t:578_1	mūlaṭṭhena upakārabhāvo dosaviseso, nidānamūle pana gayhamāne lobhamohavasenapi vaṭṭati.	578	
PA_tika-s03_02t:578_2	Sammūḷho āmisakiñjakkhakāmopi hi pāṇaṃ hanati. Tenevāha “lobho nidānaṃ kammānaṃ samudayāyā”tiādi.	578	
PA_tika-s03_02t:578_3	Sesesupi eseva nayo.	578	
PA_tika-s03_02t:579_0	Asamādinnasīlassa sampattato yathāupaṭṭhitavītikkamitabbavatthuto virati sampattavirati.	579	
PA_tika-s03_02t:579_1	Samādānena uppannā virati samādānavirati. Kilesānaṃ samucchindanavasena pavattā maggasampayuttā	579	
PA_tika-s03_02t:579_2	virati samucchedavirati. Kāmañcettha pāḷiyaṃ viratiyova āgatā, sikkhāpadavibhaṅge	579	
PA_tika-s03_02t:579_3	pana cetanāpi āharitvā dassitāti tadubhayampi gaṇhanto “cetanāpi vaṭṭanti viratiyopī”ti āha.	579	
PA_tika-s03_02t:580_0	Adussīlyārammaṇā jīvitindriyādiārammaṇā kathaṃ dussīlyāni pajahantīti dassetuṃ “yathā	580	
PA_tika-s03_02t:580_1	panā”tiādi vuttaṃ. Pāṇātipātādīhi viramaṇavasena pavattanato tadārammaṇabhāveneva	580	
PA_tika-s03_02t:580_2	tāni pajahanti. Na hi tadeva ārabbha taṃ pajahituṃ sakkā tato anissaṭabhāvato.	580	
PA_tika-s03_02t:581	Anabhijjhā…pe… viramantassāti abhijjhaṃ pajahantassāti attho. Na hi manoduccaritato virati atthi anabhijjhādīheva tappahānasiddhito.	58	
PA_tika-s03_02t:582	Pañcasikkhāpadasuttādivaṇṇanā niṭṭhitā.	58	
PA_tika-s03_02t:583	7. Dasaṅgasuttavaṇṇanā	58	
PA_tika-s03_02t:584_0	113. Micchattasammattavasenāti ettha micchābhāvo micchattaṃ, tathā sammābhāvo sammattaṃ.	584	
PA_tika-s03_02t:584_1	Tathā tathā pavattā akusalakkhandhāva micchāsati, evaṃ micchāñāṇampi daṭṭhabbaṃ.	584	
PA_tika-s03_02t:584_2	Na hi ñāṇassa micchābhāvo nāma atthi. Tasmā micchāñāṇinoti micchāsaññāṇāti attho,	584	
PA_tika-s03_02t:584_3	ayoniso pavattacittuppādāti adhippāyo. Micchāpaccavekkhaṇenāti micchādiṭṭhiādīnaṃ	584	
PA_tika-s03_02t:584_4	micchā ayoniso paccavekkhaṇena. Kusalavimuttīti pakatipurisasantarajānanaṃ, guṇaviyuttassa	584	
PA_tika-s03_02t:584_5	attano sakattani avaṭṭhānanti evamādiṃ akusalapavattiṃ “kusalavimuttī”ti gahetvā	584	
PA_tika-s03_02t:584_6	ṭhitā micchāvimuttikā. Sammāpaccavekkhaṇāti jhānavimokkhādīsu sammā aviparītaṃ pavattā paccavekkhaṇā.	584	
PA_tika-s03_02t:585	Dasaṅgasuttavaṇṇanā niṭṭhitā.	58	
PA_tika-s03_02t:586	Tatiyavaggavaṇṇanā niṭṭhitā.	58	
PA_tika-s03_02t:587	4. Catutthavaggo	58	
PA_tika-s03_02t:588	1. Catudhātusuttavaṇṇanā	58	
PA_tika-s03_02t:589_0	114. Patiṭṭhādhātūti sahajātānaṃ dhammānaṃ patiṭṭhābhūtā dhātu. Ābandhanadhātūti	589	
PA_tika-s03_02t:589_1	nahāniyacuṇṇassa udakaṃ viya sahajātadhammānaṃ ābandhanabhūtā dhātu. Paripācanadhātūti	589	
PA_tika-s03_02t:589_2	sūriyo phalādīnaṃ viya sahajātadhammānaṃ paripācanabhūtā dhātu. Vitthambhanadhātūti	589	
PA_tika-s03_02t:589_3	dutiyo viya sahajātadhammānaṃ vitthambhanabhūtā dhātu. Kesādayo vīsati koṭṭhāsā.	589	
PA_tika-s03_02t:589_4	Ādi-saddena pittādayo santappanādayo uddhaṅgamā vātādayo gahitā. Etāti dhātuyo.	589	
PA_tika-s03_02t:590	Catudhātusuttavaṇṇanā niṭṭhitā.	59	
PA_tika-s03_02t:591	2. Pubbesambodhasuttavaṇṇanā	59	
PA_tika-s03_02t:592_0	115. Ayaṃ pathavīdhātuṃ nissāya taṃ ārabbha pavatto assādo. Evaṃ pavattānanti evaṃ	592	
PA_tika-s03_02t:592_1	kāye pabhāvassa pavedanavaseneva pavattānaṃ. Hutvā abhāvākārenāti pubbe avijjamānā	592	
PA_tika-s03_02t:592_2	paccayasāmaggiyā hutvā uppajjitvā puna bhaṅgupagamanato uddhaṃ abhāvākārena. Na niccāti	592	
PA_tika-s03_02t:592_3	aniccā addhuvattā, dhuvaṃ niccaṃ. Paṭipīḷanākārenāti udayabbayavasena abhiṇhaṃ pīḷanākārena	592	
PA_tika-s03_02t:592_4	dukkhaṭṭhena. Sabhāvavigamākārenāti attano sabhāvassa vigacchanākārena. Sabhāvadhammā	592	
PA_tika-s03_02t:592_5	hi appamattaṃ khaṇaṃ patvā nirujjhanti. Tasmā te “jarāya maraṇena cā”ti dvedhā vipariṇamanti.	592	
PA_tika-s03_02t:592_6	Tenāha “vipariṇāmadhammā”ti. Ādīnaṃ vāti pavattetīti ādīnavo, paramakāpaññatā. Vinīyatīti	592	
PA_tika-s03_02t:592_7	vūpasamīyati. Accantappahānavasena nissarati etenāti nissaraṇaṃ.	592	
PA_tika-s03_02t:593	Sāyaṃ nipannā sabbarattiṃ khepetvā pāto uṭṭhahāma, māsapuṇṇaghaṭo viya no sarīraṃ nissandābhāvato.	59	
PA_tika-s03_02t:594	Phusitamattesupīti udakassa phusitamattesupi.	59	
PA_tika-s03_02t:595	Atināmenti kālaṃ. Evaṃ vuttanayena pavattā puggalā etā pathavīdhātuādayo assādenti nāma abhirativasena tattha ākaṅkhuppādanato.	59	
PA_tika-s03_02t:596_0	Abhivisiṭṭhena ñāṇenāti aggamaggañāṇena. Rukkho bodhi “bujjhati etthā”ti katvā. Maggo	596	
PA_tika-s03_02t:596_1	bodhi “bujjhati etenā”ti katvā. Sabbaññutaññāṇaṃ bodhi sammā sāmañca sabbadhammānaṃ	596	
PA_tika-s03_02t:596_2	bujjhanato. Nibbānaṃ bodhi bujjhitabbato. Tesanti niddhāraṇe sāmivacanaṃ. Sāvakapāramīñāṇanti	596	
PA_tika-s03_02t:596_3	sāvakapāramīñāṇaṃ yāthāvato dassanavatthu.	596	
PA_tika-s03_02t:597	Akuppāti paṭipakkhehi akopetabbo. Kāraṇatoti ariyamaggato. Tato hissa akuppatā. Tenāha “sā hī”tiādī. Ārammaṇatoti nibbānārammaṇato nibbānārammaṇānaṃ lokiyasamāpattīnaṃ abhāvato.	59	
PA_tika-s03_02t:598_0	Vitthāravasenāti ekekadhātuvasenāti vadanti, ekekissā pana dhātuyā lakkhaṇavibhattidassanavasena.	598	
PA_tika-s03_02t:598_1	Yanti hetuatthe nipāto, yaṃ nimittanti attho. Assādeti etenāti assādo, taṇhā. Ayaṃ	598	
PA_tika-s03_02t:598_2	pathavīdhātuyā assādoti ettha ayaṃ-saddo “pahānapaṭivedho”ti etthāpi ānetvā sambandhitabbo	598	
PA_tika-s03_02t:598_3	“ayaṃ pahānapaṭivedho paṭivijjhitabbaṭṭhena samudayasacca”nti. Esa nayo sesasaccesupi.	598	
PA_tika-s03_02t:598_4	Yāti yathāvuttesu assādo ādīnavo nissaraṇanti imesu tīsu ṭhānesu pavattā yā diṭṭhi…pe…	598	
PA_tika-s03_02t:598_5	yo samādhi, ayaṃ bhāvanāpaṭivedho maggasaccanti vuttanayeneva yojetabbaṃ.	598	
PA_tika-s03_02t:599	Pubbesambodhasuttavaṇṇanā niṭṭhitā.	59	
PA_tika-s03_02t:600	3. Acariṃsuttavaṇṇanā	60	
PA_tika-s03_02t:601_0	116. Yathā yāvatā nissaraṇapariyesanaṭṭhāne ādīnavapariyesanā, evaṃ yāvatā ādīnavapariyesanaṭṭhāne	601	
PA_tika-s03_02t:601_1	assādapariyesanā sammāpaṭipannassāti vuttaṃ “acarinti ñāṇacārena acariṃ, anubhavanacārenā”ti.	601	
PA_tika-s03_02t:602	Acariṃsuttavaṇṇanā niṭṭhitā.	60	
PA_tika-s03_02t:603	4. Nocedaṃsuttavaṇṇanā	60	
PA_tika-s03_02t:604_0	117. Nissaṭātiādīni padāni, ādito vuttapaṭisedhenāti “nevā”ti ettha vuttena nakārena.	604	
PA_tika-s03_02t:604_1	Tenāha “na nissaṭā”tiādi. Vimariyādikatenātiādi ca ettha viharaṇapekkhaṇe karaṇavacanaṃ.	604	
PA_tika-s03_02t:604_2	Dutiyanayeti “yato ca kho, bhikkhave”tiādinā vuttanaye. Kilesavaṭṭamariyādāya sabbaso	604	
PA_tika-s03_02t:604_3	abhāvato nimmariyādikatena cittena. Tenāha “tatthā”tiādi. Tīsūti dutiyādīsu tīsu.	604	
PA_tika-s03_02t:605	Nocedaṃsuttavaṇṇanā niṭṭhitā.	60	
PA_tika-s03_02t:606	5. Ekantadukkhasuttavaṇṇanā	60	
PA_tika-s03_02t:607_0	118. Ekanteneva dukkhāti avīcimahānirayo viya ekantato dukkhā eva sukhena avomissā.	607	
PA_tika-s03_02t:607_1	Dukkhena anupatitāti dukkheneva sabbaso upagatā. Dukkhena okkantāti bahiddhā viya	607	
PA_tika-s03_02t:607_2	antopi dukkhena avakkantā anupaviṭṭhā. Sukhavedanāpaccayatāya imāsaṃ dhātūnaṃ sukhatā	607	
PA_tika-s03_02t:607_3	viya dukkhavedanāpaccayatāpi veditabbā, saṅkhāradukkhatā pana sabbattha caritā eva.	607	
PA_tika-s03_02t:607_4	Sabbatthāti sabbāsu dhātūsu, sabbaṭṭhānesu vā. Paṭhamaṃ sukhaṃ dassetvāpi pacchā	607	
PA_tika-s03_02t:607_5	dukkhassa kathitattā “dukkhalakkhaṇaṃ kathita”nti vuttaṃ.	607	
PA_tika-s03_02t:608	Ekantadukkhasuttavaṇṇanā niṭṭhitā.	60	
PA_tika-s03_02t:609	6-10. Abhinandasuttādivaṇṇanā	60	
PA_tika-s03_02t:610_0	119-123. Chaṭṭhasattamesu vaṭṭavivaṭṭaṃ kathitaṃ. Aṭṭhakathāyaṃ pana “vivaṭṭaṃ kathita”nti	610	
PA_tika-s03_02t:610_1	vuttaṃ. Tīsu suttesu. Catusaccamevāti cattāri saccāni samāhaṭāni catusaccanti tesaṃ	610	
PA_tika-s03_02t:610_2	ekajjhaṃ gahaṇaṃ, niyamo pana tabbinimuttassa paramatthassa abhāvato.	610	
PA_tika-s03_02t:611	Abhinandasuttādivaṇṇanā niṭṭhitā.	61	
PA_tika-s03_02t:612	Catutthavaggavaṇṇanā niṭṭhitā.	61	
PA_tika-s03_02t:613	Sāratthappakāsiniyā saṃyuttanikāya-aṭṭhakathāya	61	
PA_tika-s03_02t:614	Dhātusaṃyuttavaṇṇanāya līnatthappakāsanā samattā.	61	
PA_tika-s03_02t:615	4. Anamataggasaṃyuttaṃ	61	
PA_tika-s03_02t:616	1. Paṭhamavaggo	61	
PA_tika-s03_02t:617	1. Tiṇakaṭṭhasuttavaṇṇanā	61	
PA_tika-s03_02t:618_0	124. Upasaggo samāsavisaye sasādhanaṃ kiriyaṃ dassetīti vuttaṃ “ñāṇena anugantvāpī”ti.	618	
PA_tika-s03_02t:618_1	Vassasataṃ vassasahassanti nidassanamattametaṃ, tato bhiyyopi anugantvā anamataggo	618	
PA_tika-s03_02t:618_2	eva saṃsāro. Agga-saddo idha mariyādavacano, anuddesikañcetaṃ vacananti āha “aparicchinnapubbāparakoṭiko”ti.	618	
PA_tika-s03_02t:618_3	Aññathā antimabhavikaparicchinnakatavimuttiparipācanīyadhammādīnaṃ vasena aparicchinnapubbāparakoṭi	618	
PA_tika-s03_02t:618_4	na sakkā vattuṃ. Saṃsaraṇaṃ saṃsāro. Pacchimāpi na paññāyati andhabālānaṃ vasenāti	618	
PA_tika-s03_02t:618_5	adhippāyo. Tenāha bhagavā “dīgho bālāna saṃsāro”ti. Vemajjheyeva pana sattā saṃsaranti	618	
PA_tika-s03_02t:618_6	pubbāparakoṭīnaṃ alabbhanīyattā. Attho paritto hoti yathābhūtāvabodhābhāvato. Buddhasamayeti	618	
PA_tika-s03_02t:618_7	sāsaneti attho. Attho mahā yathābhūtāvabodhisambhavato, atthassa vipulatāya taṃsadisā	618	
PA_tika-s03_02t:618_8	upamā natthīti parittaṃyeva upamaṃ āharantīti adhippāyo. Idāni vuttamevatthaṃ “pāḷiyaṃ	618	
PA_tika-s03_02t:618_9	hī”tiādinā samattheti. Mātu mātaroti mātu mātāmahiyo. Tassevāti dukkhasseva. Tibbanti dukkhapariyāyoti.	618	
PA_tika-s03_02t:619	Tiṇakaṭṭhasuttavaṇṇanā niṭṭhitā.	61	
PA_tika-s03_02t:620	2. Pathavīsuttavaṇṇanā	62	
PA_tika-s03_02t:621	125. Mahāpathavinti avisesena anavasesapariyādāyinīti āha “cakkavāḷapariyanta”nti. Parikappavacanañcetaṃ.	62	
PA_tika-s03_02t:622	Pathavīsuttavaṇṇanā niṭṭhitā.	62	
PA_tika-s03_02t:623	3. Assusuttavaṇṇanā	62	
PA_tika-s03_02t:624_0	126. Kandanaṃ sasaddaṃ, rodanaṃ pana kevalamevāti āha “kandantānanti sasaddaṃ rudamānāna”nti.	624	
PA_tika-s03_02t:624_1	Pavattanti sandanavasena pavattaṃ. “Sinerurasmīhi paricchinnesū”ti saṅkhepena vuttamatthaṃ	624	
PA_tika-s03_02t:624_2	vivaranto “sinerussā”tiādimāha. Maṇimayanti indanīlamaṇimayaṃ. Sinerussa pubbadakkhiṇakoṇasamapadesā	624	
PA_tika-s03_02t:624_3	“pubbadakkhiṇapassā”ti adhippetā. Tehi nikkhantarajatarasmiyo indanīlarasmiyo ca	624	
PA_tika-s03_02t:624_4	ekato hutvā. Tāsaṃ rasmīnaṃ antaresūti tāsaṃ catūhi koṇehi nikkhantarasmīnaṃ catūsu	624	
PA_tika-s03_02t:624_5	antaresu. Cattāroti dakkhiṇādibhedā cattāro mahāsamuddā honti. Viasananti visesena	624	
PA_tika-s03_02t:624_6	khepanaṃ. Kiṃ pana tanti āha “vināsoti attho”ti.	624	
PA_tika-s03_02t:625	Assusuttavaṇṇanā niṭṭhitā.	62	
PA_tika-s03_02t:626	4. Khīrasuttavaṇṇanā	62	
PA_tika-s03_02t:627	127. Mātuthaññanti pītaṃ mātuyā thanato nibbattakhīraṃ bahutaranti veditabbaṃ.	62	
PA_tika-s03_02t:628	Khīrasuttavaṇṇanā niṭṭhitā.	62	
PA_tika-s03_02t:629	5. Pabbatasuttavaṇṇanā	62	
PA_tika-s03_02t:630_0	128. “Anamataggassa saṃsārassa dīghatamattā na sukaraṃ nasukara”nti aṭṭhakathāpāṭho.	630	
PA_tika-s03_02t:630_1	Kathaṃ nacchindatīti kathaṃ na pariyosāpeti, kāyacipi gahaṇatāyāti adhippāyo. Tayo	630	
PA_tika-s03_02t:630_2	kappāsaṃsūti tayo ekakappāsaṃsū. Yehi naṃ phuṭṭhaṃ, tatopi sukhumataraṃ sāsapamattaṃ	630	
PA_tika-s03_02t:630_3	khīyeyya pabbataṃ sabbabhāgehi aticiravelaṃ parimajjante.	630	
PA_tika-s03_02t:631	Pabbatasuttavaṇṇanā niṭṭhitā.	63	
PA_tika-s03_02t:632	6. Sāsapasuttavaṇṇanā	63	
PA_tika-s03_02t:633	129. Nagaranti nagarasaṅkhepena pākārena parikkhittataṃ sandhāya vuttaṃ. Anto pana sabbaso vicittasāsapehi eva puṇṇaṃ, evaṃ cuṇṇikābaddhaṃ. Tenāha “na pana…pe… daṭṭhabba”nti.	63	
PA_tika-s03_02t:634	Sāsapasuttavaṇṇanā niṭṭhitā.	63	
PA_tika-s03_02t:635	7. Sāvakasuttavaṇṇanā	63	
PA_tika-s03_02t:636_0	130. Tassa ṭhitaṭṭhānatoti bhikkhuno anussaritvā ṭhitaṭṭhānato, tena anussaritassa	636	
PA_tika-s03_02t:636_1	satasahassakappassa anantarakappato paṭṭhāyāti attho. Evanti vuttappakārena. Cattāropi	636	
PA_tika-s03_02t:636_2	bhikkhū abhiññālābhino. Cattāri kappasatasahassāni divase divase anussareyyunti parikappanavasena vadanti.	636	
PA_tika-s03_02t:637	Sāvakasuttavaṇṇanā niṭṭhitā.	63	
PA_tika-s03_02t:638	8. Gaṅgāsuttavaṇṇanā	63	
PA_tika-s03_02t:639	131. Etasmiṃ antareti etasmiṃ pabhavasamuddapadesaparicchinne āyāmato pañcayojanasatike atirekayojanasatike vā ṭhāne.	63	
PA_tika-s03_02t:640	Gaṅgāsuttavaṇṇanā niṭṭhitā.	64	
PA_tika-s03_02t:641	9. Daṇḍasuttavaṇṇanā	64	
PA_tika-s03_02t:642_0	132. Navame khittoti punappunaṃ khitto. Ekavārañhi khitto mūlādīsu ekeneva nipateyya.	642	
PA_tika-s03_02t:642_1	Tathā sati adhippeto pātassa aniyamo na nidassito siyā. Tattha ca dhammaṃ suṇantā	642	
PA_tika-s03_02t:642_2	bhikkhū manussaloke, te sandhāya “asmā lokā”ti āha, tadaññaṃ sandhāya “paraloka”nti.	642	
PA_tika-s03_02t:642_3	Tassa tassa vā puggalassa yathādhippeto ayaṃ loko, tadañño paraloko.	642	
PA_tika-s03_02t:643	Daṇḍasuttavaṇṇanā niṭṭhitā.	64	
PA_tika-s03_02t:644	10. Puggalasuttavaṇṇanā	64	
PA_tika-s03_02t:645	133. Samaṭṭhikāloti samena ākārena laddhabbaaṭṭhikālo. Giriparikkhepeti pañcahi girīhi parikkhittattā “giriparikkhepo”ti laddhanāme rājagahe.	64	
PA_tika-s03_02t:646	Puggalasuttavaṇṇanā niṭṭhitā.	64	
PA_tika-s03_02t:647	Paṭhamavaggavaṇṇanā niṭṭhitā.	64	
PA_tika-s03_02t:648	2. Dutiyavaggo	64	
PA_tika-s03_02t:649	1. Duggatasuttavaṇṇanā	64	
PA_tika-s03_02t:650_0	134. Duggatanti kicchajīvikattā sabbathā dukkhaṃ gataṃ upagataṃ. Tathābhūto pana	650	
PA_tika-s03_02t:650_1	daliddo varāko nāma hotīti vuttaṃ “daliddaṃ kapaṇa”nti. Hatthapādehīti nidassanamattaṃ,	650	
PA_tika-s03_02t:650_2	aññehipi sarīrāvayavehi dussaṇṭhānehi upeto durupeto evāti.	650	
PA_tika-s03_02t:651	Duggatasuttavaṇṇanā niṭṭhitā.	65	
PA_tika-s03_02t:652	2. Sukhitasuttavaṇṇanā	65	
PA_tika-s03_02t:653	135. Sukhitanti sañjātasukhaṃ. Tenāha “sukhasamappita”ntiādi. Susajjitanti sukhumupakaraṇehi sabbathā sajjitaṃ.	65	
PA_tika-s03_02t:654	Sukhitasuttavaṇṇanā niṭṭhitā.	65	
PA_tika-s03_02t:655	3. Tiṃsamattasuttavaṇṇanā	65	
PA_tika-s03_02t:656_0	136. Dhutaṅgasamādānavasena, na araññavāsādimattena. Sasaṃyojanā sabbaso saṃyojanānaṃ	656	
PA_tika-s03_02t:656_1	appahīnattā, na puthujjanabhāvato. Ekekavaṇṇakālova gahetabboti etena mahiṃsādīnaṃ	656	
PA_tika-s03_02t:656_2	rassadīghapiṅgalādīsu ekekāneva gahetvā dasseti.	656	
PA_tika-s03_02t:657	Tiṃsamattasuttavaṇṇanā niṭṭhitā.	65	
PA_tika-s03_02t:658	4-9. Mātusuttādivaṇṇanā	65	
PA_tika-s03_02t:659_0	137-142. Liṅganiyamena ceva cakkavāḷaniyamena cāti “purisānañhi mātugāmakālo, mātugāmānañca	659	
PA_tika-s03_02t:659_1	purisakālo”ti yathā sattasantāne liṅganiyamo natthi, evaṃ kadāci imasmiṃ cakkavāḷe	659	
PA_tika-s03_02t:659_2	nibbattanti, kadāci aññatarasminti cakkavāḷaniyamopi natthi. Evameva ṭhite	659	
PA_tika-s03_02t:660	Cakkavāḷe mātugāmakāle namātābhūtapubbo natthītiādinā liṅganiyamena cakkavāḷaniyamo ca veditabbo. Tenāha “tesū”tiādi.	66	
PA_tika-s03_02t:661	Mātusuttādivaṇṇanā niṭṭhitā.	66	
PA_tika-s03_02t:662	10. Vepullapabbatasuttavaṇṇanā	66	
PA_tika-s03_02t:663_0	143. Ekaṃ apadānaṃ āharitvā dasseti “evaṃ saṃvegaṃ janetvā bhikkhū visesaṃ pāpessāmī”ti.	663	
PA_tika-s03_02t:663_1	Catūhena ārohanti catuyojanubbedhattā. Dvinnaṃ buddhānanti kakusandhassa koṇāgamanassa	663	
PA_tika-s03_02t:663_2	cāti imesaṃ dvinnaṃ buddhānaṃ. “Tivarā rohitassā suppiyā”ti manussānaṃ tasmiṃ tasmiṃ	663	
PA_tika-s03_02t:663_3	kāle samaññā tattha desanāmavasena jātāti veditabbā, yathā etarahi māgadhāti.	663	
PA_tika-s03_02t:664_0	Puna vassasatanti paṭhamavassasatato uparivassasataṃ jīvanako nāma manusso natthi.	664	
PA_tika-s03_02t:664_1	Parihīnasadisaṃ kataṃ desanāya. Vaḍḍhitvāti dasavassāyukabhāvato paṭṭhāya yāva asaṅkhyeyyāyukabhāvā	664	
PA_tika-s03_02t:664_2	vaḍḍhitvā. “Parihīna”nti vatvā taṃ parihīnabhāvaṃ dassento “katha”ntiādimāha. Yaṃ	664	
PA_tika-s03_02t:664_3	āyuppamāṇesūti yattakaṃ āyuppamāṇesūti.	664	
PA_tika-s03_02t:665	Vepullapabbatasuttavaṇṇanā niṭṭhitā.	66	
PA_tika-s03_02t:666	Dutiyavaggavaṇṇanā niṭṭhitā.	66	
PA_tika-s03_02t:667	Sāratthappakāsiniyā saṃyuttanikāya-aṭṭhakathāya	66	
PA_tika-s03_02t:668	Anamataggasaṃyuttavaṇṇanāya līnatthappakāsanā samattā.	66	
PA_tika-s03_02t:669	5. Kassapasaṃyuttaṃ	66	
PA_tika-s03_02t:670	1. Santuṭṭhasuttavaṇṇanā	67	
PA_tika-s03_02t:671_0	144. Santuṭṭhoti sakena uccāvacena paccayena samameva ca tussanako. Tenāha “itarītarenā”tiādi.	671	
PA_tika-s03_02t:671_1	Tattha duvidhaṃ itarītaraṃ – pākatikaṃ, ñāṇasañjanitañcāti. Tattha pākatikaṃ paṭikkhipitvā	671	
PA_tika-s03_02t:671_2	ñāṇasañjanitameva dassento “thūlasukhumā”tiādimāha. Itaraṃ vuccati hīnaṃ paṇītato	671	
PA_tika-s03_02t:671_3	aññattā. Tathā paṇītampi itaraṃ hīnato aññattā. Apekkhāsaddā hi itarītarāti. Iti	671	
PA_tika-s03_02t:671_4	yena kenaci hīnena vā paṇītena vā cīvarādipaccayena santussito tathāpavatto alobho	671	
PA_tika-s03_02t:671_5	itarītarapaccayasantoso, taṃsamaṅgitāya santuṭṭho. Yathālābhaṃ attano lābhānurūpaṃ	671	
PA_tika-s03_02t:671_6	santoso yathālābhasantoso. Sesapadadvayepi eseva nayo. Labbhatīti vā lābho, yo yo	671	
PA_tika-s03_02t:671_7	lābho yathālābho, tena santoso yathālābhasantoso. Balanti kāyabalaṃ. Sāruppanti bhikkhuno anucchavikatā.	671	
PA_tika-s03_02t:672_0	Yathāladdhato aññassa apatthanā nāma siyā appicchatāya pavattiākāroti tato vinivattitameva	672	
PA_tika-s03_02t:672_1	santosassa sarūpaṃ dassento “labhantopi na gaṇhātī”ti āha. Taṃ parivattetvāti pakatidubbalādīnaṃ	672	
PA_tika-s03_02t:672_2	garucīvaraṃ na phāsubhāvāvahaṃ sarīrabādhāvahañca hotīti payojanavasena, nātricchatādivasena	672	
PA_tika-s03_02t:672_3	parivattetvā. Lahukacīvaraparibhoge santosavirodhi na hotīti āha “lahukena yāpentopi	672	
PA_tika-s03_02t:672_4	santuṭṭhova hotī”ti. Mahagghacīvaraṃ bahūni vā cīvarāni labhitvā tāni vissajjetvā	672	
PA_tika-s03_02t:672_5	aññassa gahaṇaṃ yathāsāruppanaye ṭhitattā na santosavirodhīti āha “tesaṃ…pe… dhārentopi	672	
PA_tika-s03_02t:672_6	santuṭṭhova hotī”ti. Evaṃ sesapaccayesu yathābalayathāsāruppaniddesesu api-saddaggahaṇe	672	
PA_tika-s03_02t:672_7	adhippāyo veditabbo.	672	
PA_tika-s03_02t:673	Pakatīti vācāpakatiādikā. Avasesaniddāya abhibhūtattā paṭibujjhato sahasā pāpakā vitakkā pātubhavantīti.	67	
PA_tika-s03_02t:674	Muttaharītakanti gomuttaparibhāvitaṃ, pūtibhāvena vā chaḍḍitattā muttaharītakaṃ. Buddhādīhi vaṇṇitanti “pūtimuttabhesajjaṃ nissāya yā pabbajjā”tiādinā sammāsambuddhādīhi pasatthaṃ.	67	
PA_tika-s03_02t:675_0	Eko ekacco santuṭṭho hoti, santosassa vaṇṇaṃ na katheti seyyathāpi āyasmā bākulatthero.	675	
PA_tika-s03_02t:675_1	Na santuṭṭo hoti, santosassa vaṇṇaṃ katheti seyyathāpi thero upanando sakyaputto.	675	
PA_tika-s03_02t:675_2	Neva santuṭṭho hoti, na santosassa vaṇṇaṃ katheti seyyathāpi thero lāḷudāyī. Ayanti	675	
PA_tika-s03_02t:675_3	āyasmā mahākassapo. Anesananti ayoniso micchājīvavasena paccayapariyesanaṃ. Uttasatīti	675	
PA_tika-s03_02t:675_4	“kathaṃ nu kho labheyya”nti jātuttāsena uttasati. Tathā paritassati. Ayanti mahākassapatthero.	675	
PA_tika-s03_02t:675_5	Evaṃ yathāvuttaekaccabhikkhu viya na paritassati, alābhaparittāsena vighātappattiyā	675	
PA_tika-s03_02t:675_6	na parittāsaṃ āpajjati. Lobhoyeva ārammaṇena saddhiṃ ganthanaṭṭhena bajjhanaṭṭhena	675	
PA_tika-s03_02t:675_7	gedho lobhagedho. Mucchanti gedhaṃ momūhattabhāvaṃ. Ādīnavanti dosaṃ. Nissaraṇamevāti	675	
PA_tika-s03_02t:675_8	cīvare idamatthitādassanapubbakaṃ alaggabhāvasaṅkhātaniyyānameva pajānanto. Yathāladdhādīnanti	675	
PA_tika-s03_02t:675_9	yathāladdhapiṇḍapātādīnaṃ. Niddhāraṇe cetaṃ sāmivacanaṃ.	675	
PA_tika-s03_02t:676_0	Yathā mahākassapattheroti attanā vattabbaniyāmena vadati, bhagavatā pana vattabbaniyāmena	676	
PA_tika-s03_02t:676_1	“yathā kassapo bhikkhū”ti bhavitabbaṃ. Kassapena nidassanabhūtena. Kathanaṃ nāma	676	
PA_tika-s03_02t:676_2	bhāro “mutto moceyya”nti paṭiññānurūpattā. Paṭipattiṃ paripūraṃ katvā pūraṇaṃ bhāro	676	
PA_tika-s03_02t:676_3	satthu āṇāya sirasā sampaṭicchitabbato.	676	
PA_tika-s03_02t:677	Santuṭṭhasuttavaṇṇanā niṭṭhitā.	67	
PA_tika-s03_02t:678	2. Anottappīsuttavaṇṇanā	67	
PA_tika-s03_02t:679_0	145. Tena rahitoti tena sammāvāyāmena rahito. Nibbhayoti bhayarahito. Kusalānuppādanampi	679	
PA_tika-s03_02t:679_1	hi sāvajjameva aññāṇālasiyahetukattā. Sambujjhanatthāyāti ariyamaggehi sambujjhanāya.	679	
PA_tika-s03_02t:679_2	Yogehi khemaṃ tehi anupaddutattā.	679	
PA_tika-s03_02t:680_0	Manuññavatthunti manoramaṃ lobhuppattikāraṇaṃ. Yathā vā tathā vāti subhasukhādivasena.	680	
PA_tika-s03_02t:680_1	Teti lobhādayo. Anuppannāti veditabbā tathārūpe vatthārammaṇe tathā anuppannapubbattā.	680	
PA_tika-s03_02t:680_2	Aññathāti vuttanayeneva vatthārammaṇehi ayojetvā gayhamāne. Vatthumhīti upaṭṭhākādicīvarādivatthumhi.	680	
PA_tika-s03_02t:680_3	Ārammaṇeti manāpiyādibhede ārammaṇe. Tādisena paccayenāti ayonisomanasikārasativossaggādipaccayena.	680	
PA_tika-s03_02t:680_4	Imeti vuttanayena paccayalābhena pacchā uppajjamānā pāḷiyaṃ tathā vuttāti daṭṭhabbaṃ.	680	
PA_tika-s03_02t:680_5	Evaṃ uppajjamānatāya nappahīyanti nāma. Anuppādo hi paramatthato pahānaṃ kathitaṃ,	680	
PA_tika-s03_02t:680_6	tasmā tattha kathitanayeneva gahetabbanti adhippāyo.	680	
PA_tika-s03_02t:681_0	Appaṭiladdhāti anuppattiyā. Teti yathāvuttasīlādianavajjadhammā. Paṭiladdhāti adhigatā.	681	
PA_tika-s03_02t:681_1	“Sīlādidhammā”ti ettha yadi maggaphalānipi gahitāni, atha kasmā “parihānivasenā”ti	681	
PA_tika-s03_02t:681_2	vuttanti āha “ettha cā”tiādi. Imassa pana sammappadhānassāti catutthassa sammappadhānassa	681	
PA_tika-s03_02t:681_3	vasena. Ayaṃ desanāti “uppannā me kusalā dhammā nirujjhamānā anatthāya saṃvatteyyu”nti	681	
PA_tika-s03_02t:681_4	ayaṃ desanā katā. Dutiyamaggo vā…pe… saṃvatteyyāti idaṃ āyatiṃ sattasu attabhāvesu	681	
PA_tika-s03_02t:681_5	uppajjamānadukkhasaṅkhātaanatthuppattiṃ sandhāya vuttaṃ. “Ātāpī ottappī bhabbo sambodhāyā”tiādivacanato	681	
PA_tika-s03_02t:681_6	“ime cattāro sammappadhānā pubbabhāgavipassanāvasena kathitā”ti vuttaṃ.	681	
PA_tika-s03_02t:682	Anottappīsuttavaṇṇanā niṭṭhitā.	68	
PA_tika-s03_02t:683	3. Candūpamasuttavaṇṇanā	68	
PA_tika-s03_02t:684_0	146. Piyamanāpaniccanavakādiguṇehi cando upamā etesanti candūpamā. Santhavādīni padāni	684	
PA_tika-s03_02t:684_1	aññamaññavevacanāni. Pariyuṭṭhānaṃ puna citte kilesādhigamo. Sabbehipi padehi katthaci	684	
PA_tika-s03_02t:684_2	satte anurodharodhābhāvamāha. Attano pana sommabhāvena mahājanassa piyo manāpo. Yadatthamettha	684	
PA_tika-s03_02t:684_3	candūpamā āhaṭā, taṃ dassento “eva”ntiādimāha. Na kevalaṃ candūpamatāya ettako eva	684	
PA_tika-s03_02t:684_4	guṇo, atha kho aññepi santīti te dassetuṃ “apicā”tiādi vuttaṃ. Evamādīhīti ādi-saddena	684	
PA_tika-s03_02t:684_5	yathā. Cando lokānuggahena ajavīthiādikā nānāvīthiyo paṭipajjati, evaṃ bhikkhu taṃ	684	
PA_tika-s03_02t:684_6	taṃ disaṃ upagacchati kulānuddayāya. Yathā cando kaṇhapakkhato sukkapakkhaṃ upagacchanto	684	
PA_tika-s03_02t:684_7	kalāhi vaḍḍhamāno hutvā niccanavo hoti, evaṃ bhikkhu kaṇhapakkhaṃ pahāya sukkapakkhaṃ	684	
PA_tika-s03_02t:684_8	upagantvā guṇehi vaḍḍhamāno lokassa vā pāmojjapāsaṃsattho niccanavatāya candasamacitto	684	
PA_tika-s03_02t:684_9	adhunupasampanno viya ca niccanavo hutvā carati.	684	
PA_tika-s03_02t:685_0	Apakassitvāti kilesakāmavatthukāmehi vivecetvā. Taṃ nekkhammābhimukhaṃ kāyacittānaṃ	685	
PA_tika-s03_02t:685_1	ākaḍḍhanaṃ kāyato apanayanañca hotīti āha “ākaḍḍhitvā apanetvāti attho”ti. Catukkañcettha	685	
PA_tika-s03_02t:685_2	sambhavatīti taṃ dassetuṃ “yo hi bhikkhū”tiādi vuttaṃ.	685	
PA_tika-s03_02t:686_0	Niccanavayāti “niccanavakā”icceva vuttaṃ hoti. Ka-saddena hi padaṃ vaḍḍhitaṃ, ka-kārassa	686	
PA_tika-s03_02t:686_1	ca ya-kārādeso. Evaṃ vicariṃsūti kiñjakkhavasena pariggahābhāvena yathā ime, evaṃ	686	
PA_tika-s03_02t:686_2	vicariṃsu aññeti anukampamānā.	686	
PA_tika-s03_02t:687_0	Dvebhātikavatthūti dvebhātikattherapaṭibaddhaṃ vatthuṃ. Appatirūpakaraṇanti bhikkhūnaṃ	687	
PA_tika-s03_02t:687_1	asāruppakaraṇaṃ. Ādhāyitvāti āropanaṃ ṭhapetvā. Tathāti yathā saṅghamajjhe gaṇamajjhe	687	
PA_tika-s03_02t:687_2	ca, tathā vuḍḍhatare puggale appatirūpakaraṇaṃ. Evamādīti ādi-saddena antaragharappavesane	687	
PA_tika-s03_02t:687_3	aññattha ca yathāvuttato aññaṃ asāruppakiriyaṃ saṅgaṇhāti. Tatthevāti saṅghamajjhe	687	
PA_tika-s03_02t:687_4	gaṇamajjhe puggalassa ca vuḍḍhassa santike.	687	
PA_tika-s03_02t:688	Yathāvuttesu aññesu ca tesu ṭhānesu. Pāpicchatāpi manopāgabbhiyanti eteneva kodhūpanāhādīnaṃ samudācāro manopāgabbhiyanti dassitaṃ hoti.	68	
PA_tika-s03_02t:689_0	Ekato bhāriyanti piṭṭhipassato onataṃ. Vāyupatthambhanti cittasamuṭṭhānavāyunā upatthambhanaṃ.	689	
PA_tika-s03_02t:689_1	Anubbejetvā cittanti ānetvā sambandho. Cittassa hi tato anubbejanaṃ tadanunayanaṃ.	689	
PA_tika-s03_02t:689_2	Tenāha “sampiyāyamāno oloketī”ti. Vāyupatthambhakaṃ gāhāpetvāti kāyaṃ tathā upatthambhakaṃ katvā.	689	
PA_tika-s03_02t:690	Opammasaṃsandanaṃ suviññeyyameva. Kāmagiddhatāya hīnādhimuttiko, avisuddhasīlācāratāya micchāpaṭipanno.	69	
PA_tika-s03_02t:691_0	Aṅgulīhi nikkhantapabhā ākāsasañcalanena diguṇā hutvā ākāse vicariṃsūti āha “yamakavijjutaṃ	691	
PA_tika-s03_02t:691_1	cārayamāno viyā”ti. “Ākāse pāṇiṃ cālesī”ti padassa aññattha anāgatattā “asambhinnapada”nti	691	
PA_tika-s03_02t:691_2	vuttaṃ. Attamanoti pītisomanassehi gahitamano. Yañhi cittaṃ anavajjaṃ pītisomanassasahitaṃ,	691	
PA_tika-s03_02t:691_3	taṃ sasantakaṃ hitasukhāvahattā. Tenāha “sakamano”tiādi. Na domanassena…pe… gahitamano	691	
PA_tika-s03_02t:691_4	sakacittassa tabbiruddhattā. Purimanayenevāti “idāni yo hīnādhimuttiko”tiādinā pubbe vuttanayeneva.	691	
PA_tika-s03_02t:692_0	Pasannākāranti pasannehi kātabbakiriyaṃ. Taṃ sarūpato dasseti “cīvarādayo paccaye	692	
PA_tika-s03_02t:692_1	dadeyyu”nti. Tathabhāvāyāti yadatthaṃ bhagavatā dhammo desito, yadatthañca sāsane	692	
PA_tika-s03_02t:692_2	pabbajjā, tadatthāya. Rakkhaṇabhāvanti apāyabhayato ca rakkhaṇajjhāsayaṃ. Candopamādivasenāti	692	
PA_tika-s03_02t:692_3	ādi-saddena ākāse calitapāṇi viya katthaci alaggatāya parisuddhajjhāsayatā sattesu	692	
PA_tika-s03_02t:692_4	kāruññanti evamādīnaṃ saṅgaho.	692	
PA_tika-s03_02t:693	Candūpamasuttavaṇṇanā niṭṭhitā.	69	
PA_tika-s03_02t:694	4. Kulūpakasuttavaṇṇanā	69	
PA_tika-s03_02t:695_0	147. Kulāni upagacchatīti kulūpako. Sandīyatīti sabbaso dīyati, avakhaṇḍīyatīti attho.	695	
PA_tika-s03_02t:695_1	Sā pana avakhaṇḍiyanā dukkhāpanā aṭṭiyanā hotīti vuttaṃ “aṭṭīyatī”ti. Tenāha bhagavā	695	
PA_tika-s03_02t:695_2	“so tatonidānaṃ dukkhaṃ domanassaṃ paṭisaṃvedayatī”ti. Vuttanayānusārena heṭṭhā vuttanayassa anusaraṇena.	695	
PA_tika-s03_02t:696	Kulūpakasuttavaṇṇanā niṭṭhitā.	69	
PA_tika-s03_02t:697	5. Jiṇṇasuttavaṇṇanā	69	
PA_tika-s03_02t:698_0	148. Chinnabhinnaṭṭhāne chiddassa aputhulattā aggaḷaṃ adatvāva suttena saṃsibbanamattena	698	
PA_tika-s03_02t:698_1	aggaḷadānena ca chidde puthule. Nibbasanānīti ciranisevitavasanakiccāni, paribhogajiṇṇānīti	698	
PA_tika-s03_02t:698_2	attho. Tenāha “pubbe…pe… laddhanāmānī”ti, saññāpubbako vidhi aniccoti “gahapatānī”ti	698	
PA_tika-s03_02t:698_3	vuttaṃ yathā “vīriya”nti.	698	
PA_tika-s03_02t:699_0	Senāpatinti senāpatibhāvinaṃ, senāpaccārahanti attho. Attano kammenāti attanā kātabbakammena.	699	
PA_tika-s03_02t:699_1	Soti satthā. Tasminti mahākassapatthere karotīti sambandho. Na karotīti vuttamatthaṃ	699	
PA_tika-s03_02t:699_2	vivaranto “kasmā”tiādimāha. Yadi satthā dhutaṅgāni na vissajjāpetukāmo, atha kasmā	699	
PA_tika-s03_02t:699_3	“jiṇṇosi dāni tva”ntiādimavocāti āha “yathā panā”tiādi.	699	
PA_tika-s03_02t:700_0	Diṭṭhadhammasukhavihāranti imasmiṃyeva attabhāve phāsuvihāraṃ. Amānusikā savanaratīti	700	
PA_tika-s03_02t:700_1	atikkantamānusikāya araññasadduppattiyā araññehaṃ vasāmīti vivekavāsūpanissayādhīnasaddasavanapaccayā	700	
PA_tika-s03_02t:700_2	dhammarati uppajjati. Aparoti añño, dutiyoti attho. Tatthevāti tasmiṃyeva ekassa	700	
PA_tika-s03_02t:700_3	viharaṇaṭṭhāne viharaṇasamaye ca phāsu bhavati cittavivekasambhavato. Tenāha “ekassa ramato vane”ti.	700	
PA_tika-s03_02t:701_0	Tathāti yathā āraññikassa rati, tathā piṇḍapātikassa labbhati diṭṭhadhammasukhavihāro.	701	
PA_tika-s03_02t:701_1	Esa nayo sesesu. Apiṇḍapātikādhīno itarassa visesajotakoti tamevassa visesaṃ dassetuṃ	701	
PA_tika-s03_02t:701_2	“akālacārī”tiādi vuttaṃ.	701	
PA_tika-s03_02t:702_0	Amhākaṃ salākaṃ gahetvā bhattatthāya gehaṃ anāgacchantassa sattāhaṃ na pātetabbanti	702	
PA_tika-s03_02t:702_1	sāmikehi dinnattā sattāhaṃ salākaṃ na labhati, na katikavasena. Piṇḍacārikavatte	702	
PA_tika-s03_02t:702_2	avattanato “yassa cesā”tiādi vuttaṃ.	702	
PA_tika-s03_02t:703_0	Paṭhamataraṃ kātabbaṃ yaṃ, taṃ vattaṃ, itaraṃ paṭivattaṃ. Mahantaṃ vā vattaṃ, khuddakaṃ	703	
PA_tika-s03_02t:703_1	paṭivattaṃ. Keci “vattapaṭipatti”nti paṭhanti, vattassa karaṇanti attho. Uddharaṇa-atiharaṇa-vītiharaṇavossajjana-sannikkhepana-sannirumbhanānaṃ	703	
PA_tika-s03_02t:703_2	vasena cha koṭṭhāse. Garubhāvenāti thirabhāvena.	703	
PA_tika-s03_02t:704_0	“Amukasmiṃ senāsane vasantā bahuṃ vassavāsikaṃ labhantī”ti tathā na vassavāsikaṃ	704	
PA_tika-s03_02t:704_1	pariyesanto carati vassavāsikasseva aggahaṇato. Tasmā senāsanaphāsukaṃyeva cinteti.	704	
PA_tika-s03_02t:704_2	Tena bahuparikkhārabhāvena phāsuvihāro natthi parikkhārānaṃ rakkhaṇapaṭijagganādidukkhabahulatāya.	704	
PA_tika-s03_02t:704_3	Appicchādīnanti appicchasantuṭṭhādīnaṃyeva labbhati diṭṭhadhammasukhavihāro.	704	
PA_tika-s03_02t:705	Jiṇṇasuttavaṇṇanā niṭṭhitā.	70	
PA_tika-s03_02t:706	6. Ovādasuttavaṇṇanā	70	
PA_tika-s03_02t:707_0	149. Attano ṭhāneti sabrahmacārīnaṃ ovādakaviññāpakabhāvena attano mahāsāvakaṭṭhāne	707	
PA_tika-s03_02t:707_1	ṭhapanatthaṃ. Atha vā yasmā “ahaṃ dāni na ciraṃ ṭhassāmi, tathā sāriputtamoggallānā,	707	
PA_tika-s03_02t:707_2	ayaṃ pana vīsaṃvassatāyuko, ovadanto anusāsanto mamaccayena bhikkhūnaṃ mayā kātabbakiccaṃ	707	
PA_tika-s03_02t:707_3	karissatī”ti adhippāyena bhagavā imaṃ desanaṃ ārabhi. Tasmā attano ṭhāneti satthārā	707	
PA_tika-s03_02t:707_4	kātabbaovādadāyakaṭṭhāne. Tenāha “evaṃ panassā”tiādi. Yathāha bhagavā “ovada, kassapa…pe…	707	
PA_tika-s03_02t:707_5	tvaṃ vā”ti. Dukkhena vattabbā appadakkhiṇaggāhibhāvato. Dubbacabhāvakaraṇehīti kodhūpanāhādīhi.	707	
PA_tika-s03_02t:707_6	Anusāsaniyā padakkhiṇaggahaṇaṃ nāma anudhammacaraṇaṃ, chinnapaṭipatti katā vāmaggāho	707	
PA_tika-s03_02t:707_7	nāmāti āha “anusāsani”ntiādi. Atikkamma vadanteti aññamaññaṃ atikkamitvā atimaññitvā	707	
PA_tika-s03_02t:707_8	vadante. Bahuṃ bhāsissatīti dhammaṃ kathento ko vipulaṃ katvā kathessati. Asahitanti	707	
PA_tika-s03_02t:707_9	pubbenāparaṃ nasahitaṃ hetupamāvirahitaṃ. Amadhuranti na madhuraṃ na kaṇṇasukhaṃ	707	
PA_tika-s03_02t:707_10	na pemanīyaṃ. Lahuññeva uṭṭhāti appavattanena kūlaṭṭhānaṃ viya tassa kathanaṃ.	7071	
PA_tika-s03_02t:708	Ovādasuttavaṇṇanā niṭṭhitā.	70	
PA_tika-s03_02t:709	7. Dutiyaovādasuttavaṇṇanā	70	
PA_tika-s03_02t:710_0	150. Okappanasaddhāti saddheyyavatthuṃ ogāhitvā “evameta”nti kappanasaddhā. Kusaladhammajānanapaññāti	710	
PA_tika-s03_02t:710_1	anavajjadhammānaṃ sabbaso jānanapaññā. Parihānanti sabbāhi sampattīhi parihānaṃ.	710	
PA_tika-s03_02t:710_2	Na hi kalyāṇamittarahitassa kāci sampatti nāma atthīti.	710	
PA_tika-s03_02t:711	Dutiyaovādasuttavaṇṇanā niṭṭhitā.	71	
PA_tika-s03_02t:712	8. Tatiyaovādasuttavaṇṇanā	71	
PA_tika-s03_02t:713_0	151. Pubbeti paṭhamabodhiyaṃ. Etarahīti tato pacchime kāle. Kāraṇapaṭṭhapaneti kāraṇārambhe.	713	
PA_tika-s03_02t:713_1	Tesu vuttaguṇayuttesu theresu. Tasminti tasmiṃ yathāvuttaguṇayutte puggale. Evaṃ	713	
PA_tika-s03_02t:713_2	sakkāre kayiramāneti “bhaddako vatāyaṃ bhikkhū”ti ādarajātehi bhikkhūhi sakkāre kayiramāne.	713	
PA_tika-s03_02t:713_3	Ime sabrahmacārī. “Ehi bhikkhū”ti taṃ bhikkhuṃ attano mukhābhimukhaṃ karontā vadanti.	713	
PA_tika-s03_02t:713_4	Yañhi tanti ettha tanti nipātamattaṃ upaddavoti vuccati anatthajananato. Patthayati	713	
PA_tika-s03_02t:713_5	bhajati bajjhatīti patthanā, abhisaṅgoti āha “abhipatthanāti adhimattapatthanā”ti.	713	
PA_tika-s03_02t:714	Tatiyaovādasuttavaṇṇanā niṭṭhitā.	71	
PA_tika-s03_02t:715	9. Jhānābhiññasuttavaṇṇanā	71	
PA_tika-s03_02t:716_0	152. Yāvadevāti iminā samānatthaṃ “yāvade”ti idaṃ padanti āha “yāvade ākaṅkhāmīti	716	
PA_tika-s03_02t:716_1	yāvadeva icchāmī”ti. Yadicchakaṃ jhānasamāpattīsu vasībhāvadassanatthaṃ tadetaṃ āraddhaṃ.	716	
PA_tika-s03_02t:716_2	Vitthāritameva, tasmā tattha vitthāritameva gahetabbanti adhippāyo. Āsavānaṃ khayāti	716	
PA_tika-s03_02t:716_3	āsavānaṃ khayahetu ariyamaggena sabbaso āsavānaṃ khepitattā. Apaccayabhūtanti ārammaṇapaccayabhāvena apaccayabhūtaṃ.	716	
PA_tika-s03_02t:717	Jhānābhiññasuttavaṇṇanā niṭṭhitā.	71	
PA_tika-s03_02t:718	10. Upassayasuttavaṇṇanā	71	
PA_tika-s03_02t:719_0	153. Lābhasakkārahetupi ekacce bhikkhū bhikkhunupassayaṃ gantvā bhikkhuniyo ovadanti,	719	
PA_tika-s03_02t:719_1	evamevaṃ ayaṃ pana thero na lābhasakkārahetu bhikkhunupassayagamanaṃ yācati, atha	719	
PA_tika-s03_02t:719_2	kasmāti āha “kammaṭṭhānatthikā”tiādi. Eso hi ānandatthero ussukkāpetvā paṭipattiguṇaṃ	719	
PA_tika-s03_02t:719_3	dassento yasmā tā bhikkhuniyo catusaccakammaṭṭhānikā, tasmā pañcannaṃ upādānakkhandhānaṃ	719	
PA_tika-s03_02t:719_4	udayabbayādipakāsaniyā dhammakathāya vipassanāpaṭipattisampadaṃ dassesi. Aniccādilakkhaṇāni	719	
PA_tika-s03_02t:719_5	ceva udayabbayādike ca sammā dassesi. Hatthena gahetvā viya paccakkhato dassesi.	719	
PA_tika-s03_02t:719_6	Samādapesīti tattha lakkhaṇārammaṇikavipassanaṃ samādapesi. Yathā vīthipaṭipanno	719	
PA_tika-s03_02t:719_7	hutvā pavattati, evaṃ gaṇhāpesi. Samuttejesīti vipassanāya āraddhāya saṅkhārānaṃ	719	
PA_tika-s03_02t:719_8	udayabbayādīsu upaṭṭhahantesu yathākālaṃ paggahasamupekkhaṇehi bojjhaṅgānaṃ anupavattanena	719	
PA_tika-s03_02t:719_9	bhāvanāmajjhimavīthiṃ pāpetvā yathā vipassanāñāṇaṃ suppasannaṃ hutvā vahati, evaṃ	719	
PA_tika-s03_02t:719_10	indriyānaṃ visadabhāvakaraṇena vipassanācittaṃ sammā uttejesi, nibbānavasena vā samādapesi.	7191	
PA_tika-s03_02t:719_11	Sampahaṃsesīti tathā pavattiyamānāya vipassanāya samappavattabhāvanāvasena upari	7191	
PA_tika-s03_02t:719_12	laddhabbabhāvanāvasena cittaṃ sampahaṃsesi, laddhassādavasena suṭṭhu tosesi. Evamettha attho veditabbo.	7191	
PA_tika-s03_02t:720_0	Manute pariññādivasena saccāni bujjhatīti muni. Teti taṃ. Upayogatthe hi idaṃ sāmivacanaṃ.	720	
PA_tika-s03_02t:720_1	Uttarīti upari, tava yathābhūtasabhāvato paratoti attho. Pakkhapatito agatigamanaṃ	720	
PA_tika-s03_02t:720_2	atirekaokāso. Upaparikkhīti anuvicca nivārako na bahumato. Buddhapaṭibhāgo thero.	720	
PA_tika-s03_02t:720_3	“Bālā bhikkhunī dubbhāsitaṃ āhā”ti avatvā “khamatha, bhante”ti vadantena pakkhapātena	720	
PA_tika-s03_02t:720_4	viya vuttaṃ hotīti āha “ekā bhikkhunī na vāritā”tiādi.	720	
PA_tika-s03_02t:721	Cutā saliṅgato naṭṭhā, desantarapakkamena adassanaṃ na gatā. Kaṇṭakasākhā viyāti kuraṇṭakaapāmaggakaṇṭakalasikāhi sākhā viya.	72	
PA_tika-s03_02t:722	Upassayasuttavaṇṇanā niṭṭhitā.	72	
PA_tika-s03_02t:723	11. Cīvarasuttavaṇṇanā	72	
PA_tika-s03_02t:724_0	154. Rājagahassa dakkhiṇabhāge giri dakkhiṇāgiri ṇa-kāre a-kārassa dīghaṃ katvā,	724	
PA_tika-s03_02t:724_1	tassa dakkhiṇabhāge janapadopi “dakkhiṇāgirī”ti vuccati, “girito dakkhiṇabhāgo”ti	724	
PA_tika-s03_02t:724_2	katvā. Ekadivasenāti ekena divasena uppabbājesuṃ tesaṃ saddhāpabbajitābhāvato.	724	
PA_tika-s03_02t:725_0	Yattha cattāro vā uttari vā bhikkhū akappiyanimantanaṃ sādiyitvā pañcannaṃ bhojanānaṃ	725	
PA_tika-s03_02t:725_1	aññataraṃ bhojanaṃ ekato paṭiggaṇhitvā bhuñjanti, etaṃ gaṇabhojanaṃ nāma, taṃ tiṇṇaṃ	725	
PA_tika-s03_02t:725_2	bhikkhūnaṃ bhuñjituṃ vaṭṭatīti “tikabhojanaṃ paññatta”nti vacanena gaṇabhojanaṃ paṭikkhittanti	725	
PA_tika-s03_02t:725_3	vuttaṃ hoti. Tayo atthavase paṭicca anuññātattāpi “tikabhojana”nti vadanti.	725	
PA_tika-s03_02t:726_0	“Dummaṅkūnaṃ niggaho eva pesalānaṃ phāsuvihāro”ti idaṃ ekaṃ aṅgaṃ. Tenevāha “dummaṅkūnaṃ	726	
PA_tika-s03_02t:726_1	niggahenevā”tiādi. “Yathā devadatto…pe… saṅghaṃ bhindeyyu”nti iminā kāraṇena tikabhojanaṃ paññattaṃ.	726	
PA_tika-s03_02t:727_0	Atha kiñcarahīti atha kasmā tvaṃ asampannagaṇaṃ bandhitvā carasīti adhippāyo. Asampannāya	727	
PA_tika-s03_02t:727_1	parisāya cārikācaraṇaṃ kulānuddayāya na hoti, kulānaṃ ghātitattāti adhippāyena thero	727	
PA_tika-s03_02t:727_2	“sassaghātaṃ maññe carasī”tiādimavoca.	727	
PA_tika-s03_02t:728_0	Sodhento tassā ativiya parisuddhabhāvadassanena. Uddisituṃ na jānāmi tathā cittasseva	728	
PA_tika-s03_02t:728_1	anuppannapubbattā. Kiñcanaṃ kilesavatthu. Saṅgahetabbakhettavatthu palibodho, ālayo	728	
PA_tika-s03_02t:728_2	apekkhā. Okāsābhāvatoti bahukiccakaraṇīyatāya kusalakiriyāya okāsābhāvato. Sannipātaṭṭhānatoti	728	
PA_tika-s03_02t:728_3	saṅketaṃ katvā viya kilesarajānaṃ tattha sannijjhapavattanato.	728	
PA_tika-s03_02t:729_0	Sikkhattayabrahmacariyanti adhisīlasikkhādisikkhattayasaṅgahaṃ brahmaṃ seṭṭhaṃ cariyaṃ.	729	
PA_tika-s03_02t:729_1	Khaṇḍādibhāvāpādanena akhaṇḍaṃ katvā. Lakkhaṇavacanañhetaṃ. Kiñci sikkhekadesaṃ asesetvā	729	
PA_tika-s03_02t:729_2	ekanteneva paripūretabbatāya ekantaparipuṇṇaṃ. Cittuppādamattampi saṃkilesamalaṃ	729	
PA_tika-s03_02t:729_3	anuppādetvā accantameva visuddhaṃ katvā pariharitabbatāya ekantaparisuddhaṃ. Tato	729	
PA_tika-s03_02t:729_4	eva saṅkhaṃ viya likhitanti saṅkhalikhitaṃ. Tenāha “likhitasaṅkhasadisa”nti. Dāṭhikāpi	729	
PA_tika-s03_02t:729_5	taggahaṇeneva gahetvā “massu”tveva vuttaṃ, na ettha kevalaṃ massuyevāti attho. Kasāyena rattāni kāsāyāni.	729	
PA_tika-s03_02t:730_0	Vaṅgasāṭakoti vaṅgadese uppannasāṭako. Esāti mahākassapatthero. Abhinīhārato paṭṭhāya	730	
PA_tika-s03_02t:730_1	paṇidhānato pabhuti, ayaṃ idāni vuccamānā. Aggasāvakadvayaṃ upādāya tatiyattā “tatiyasāvaka”nti	730	
PA_tika-s03_02t:730_2	vuttaṃ. Aṭṭhasaṭṭhibhikkhusatasahassanti bhikkhūnaṃ satasahassañceva saṭṭhisahassāni	730	
PA_tika-s03_02t:730_3	ca aṭṭha ca sahassāni.	730	
PA_tika-s03_02t:731	Ayañca ayañca guṇoti sīlato paṭṭhāya yāva aggaphalā guṇoti kittento mahāsamuddaṃ pūrayamāno viya kathesi.	73	
PA_tika-s03_02t:732	Kolāhalanti devatāhi nibbattito kolāhalo.	73	
PA_tika-s03_02t:733_0	Khuddakādivasena pañcavaṇṇā. Taraṇaṃ vā hotu maraṇaṃ vāti mahoghaṃ ogāhanto puriso	733	
PA_tika-s03_02t:733_1	viya maccherasamuddaṃ uttaranto pacchāpi…pe… pādamūle ṭhapesi bhagavato dhammadesanāya	733	
PA_tika-s03_02t:733_2	maccherapahānassa kathitattā.	733	
PA_tika-s03_02t:734	Satthu guṇā kathitā nāma hontīti vuttaṃ “satthu guṇe kathentassā”ti. Tato paṭṭhāyāti tadā satthu sammukhā dhammassavanato paṭṭhāya.	73	
PA_tika-s03_02t:735	Tathāgatamañcassāti tathāgatassa paribhogamañcassa. Dānaṃ datvā brāhmaṇassa purohitaṭṭhāne ṭhapesi. Tādisasseva seṭṭhino dhītā hutvā.	73	
PA_tika-s03_02t:736_0	Adinnavipākassāti pubbe katūpacitassa sabbaso na dinnavipākassa. Tassa kammassāti	736	
PA_tika-s03_02t:736_1	tassa paccekabuddhassa patte piṇḍapātaṃ chinditvā kalalapūraṇakammassa. Tasmiṃyeva	736	
PA_tika-s03_02t:736_2	attabhāve sattasu ṭhānesu duggandhasarīratāya paṭinivattitā. Iṭṭhakapantīti suvaṇṇiṭṭhakapanti.	736	
PA_tika-s03_02t:736_3	Ghaṭaniṭṭhakāyāti tassa pantiyaṃ paṭhamaṃ ṭhapitaiṭṭhakāya saddhiṃ ghaṭetabbaiṭṭhakāya	736	
PA_tika-s03_02t:736_4	ūnā hoti. Bhaddake kāleti īdisiyā iṭṭhakāya icchitakāleyeva āgatāsi. Tena bandhanenāti	736	
PA_tika-s03_02t:736_5	tena silesasambandhena.	736	
PA_tika-s03_02t:737_0	Olambakāti muttāmaṇimayā olambakā. Puññanti natthi no puññaṃ taṃ, yaṃ nimittaṃ yaṃ	737	
PA_tika-s03_02t:737_1	kāraṇā ito sukhumatarassa paṭilābho siyāti attho. Puññaniyāmenāti puññānubhāvasiddhena	737	
PA_tika-s03_02t:737_2	niyāmena. So ca assa bārāṇasirajjaṃ dātuṃ katokāso.	737	
PA_tika-s03_02t:738_0	Phussarathanti maṅgalarathaṃ. Uṇhīsaṃ vālabījanī khaggo maṇipādukā setacchattanti	738	
PA_tika-s03_02t:738_1	pañcavidhaṃ rājakakudhabhaṇḍaṃ. Setacchattaṃ visuṃ gahitaṃ. Dibbavatthaṃ sādiyituṃ	738	
PA_tika-s03_02t:738_2	puññānubhāvacodito “nanu tātā thūla”ntiādimāha.	738	
PA_tika-s03_02t:739	Pañca caṅkamanasatānīti ettha iti-saddena ādiatthena aggisālādīni pabbajitasāruppaṭṭhānāni saṅgaṇhāti.	73	
PA_tika-s03_02t:740	Sādhukīḷitanti ariyānaṃ parinibbutaṭṭhāne kātabbasakkāraṃ vadati.	74	
PA_tika-s03_02t:741_0	Nappamajji nirogā ayyāti pucchitākāradassanaṃ. Parinibbutā devāti devī paṭivacanaṃ	741	
PA_tika-s03_02t:741_1	adāsi. Paṭiyādetvāti niyyātetvā. Samaṇakapabbajjanti samitapāpehi ariyehi anuṭṭhātabbapabbajjaṃ.	741	
PA_tika-s03_02t:741_2	So hi rājā paccekabuddhānaṃ vesassa diṭṭhattā “idameva bhaddaka”nti tādisaṃyeva liṅgaṃ gaṇhi.	741	
PA_tika-s03_02t:742_0	Tatthevāti brahmalokeyeva. Vīsatime vasse sampatteti āharitvā sambandho. Brahmalokato	742	
PA_tika-s03_02t:742_1	āgantvā nibbattattā brahmacariyādhikārassa cirakālaṃ saṅgahitattā “evarūpaṃ kathaṃ	742	
PA_tika-s03_02t:742_2	mā kathethā”tiādimāha.	742	
PA_tika-s03_02t:743	Vīsati dharaṇāni “nikkha”nti vadanti. Alabhanto na vasāmīti saññāpessāmīti sambandho.	74	
PA_tika-s03_02t:744_0	Itthākaroti itthiratanassa uppattiṭṭhānaṃ. Ayyadhītāti amhākaṃ ayyassa dhītā, bhaddakāpilānīti	744	
PA_tika-s03_02t:744_1	attho. Pasādarūpena nibbisiṭṭhatāya “mahāgīva”nti paṭimāya sadisabhāvamāha. Tenāha “ayyadhītāyā”tiādi.	744	
PA_tika-s03_02t:745_0	Samānapaṇṇanti sadisapaṇṇaṃ, kumārassa kumāriyā ca vuttantapaṇṇaṃ. Ito ca etto cāti	745	
PA_tika-s03_02t:745_1	te purisā samāgamaṭṭhānato magadharaṭṭhe mahātitthagāmaṃ maddaraṭṭhe sāgalanagarañca	745	
PA_tika-s03_02t:745_2	uddissa pakkamantā aññamaññaṃ vissajjentā nāma hontīti “ito ca etto ca pesesu”nti vuttā.	745	
PA_tika-s03_02t:746_0	Pupphadāmanti hatthihatthappamāṇaṃ pupphadāmaṃ. Tāni pupphadāmāni. Teti ubho bhaddā	746	
PA_tika-s03_02t:746_1	ceva pippalikumāro ca. Lokāmisenāti gehassitapemena, kāmassādenāti attho. Asaṃsaṭṭhāti	746	
PA_tika-s03_02t:746_2	na saṃsaṭṭhā. Vicārayiṃsu ghaṭe jalantena viya padīpena ajjhāsayena samujjalantena	746	
PA_tika-s03_02t:746_3	vimokkhabījena samussāhitacittā. Yantabaddhānīti sassasampādanatthaṃ tattha tattha	746	
PA_tika-s03_02t:746_4	iṭṭhakadvārakavāṭayojanavasena yantabaddhaudakanikkhamanatumbāni. Kammantoti kasikammakaraṇaṭṭhānaṃ.	746	
PA_tika-s03_02t:746_5	Dāsagāmāti dāsānaṃ vasanagāmā.	746	
PA_tika-s03_02t:747	Osāpetvāti pakkhipitvā. Ākappakuttavasenāti ākāravasena kiriyāvasena ca. Ananucchavikanti pabbajitavesassa ananurūpaṃ. Tassa matthaketi dvedhāpathassa dvidhābhūtaṭṭhāne.	74	
PA_tika-s03_02t:748_0	Etesaṃ saṅgahaṃ kātuṃ vaṭṭatīti nisīdīti sambandho. Sā pana satthu tattha nisajjā	748	
PA_tika-s03_02t:748_1	edisīti dassetuṃ “nisīdanto panā”tiādi vuttaṃ. Tattha yā buddhānaṃ aparimitakālasaṅgahitā	748	
PA_tika-s03_02t:748_2	acinteyyāparimeyyapuññasambhārūpacayanibbattā nirūpitasabhāvabuddhaguṇavijjotitā	748	
PA_tika-s03_02t:748_3	lakkhaṇānubyañjanasamujjalā byāmappabhāketumālālaṅkatā sabhāvasiddhatāya akittimā	748	
PA_tika-s03_02t:748_4	rūpakāyasirī, taṃyeva mahākassapassa adiṭṭhapubbaṃ pasādasaṃvaḍḍhanatthaṃ aniggahetvā	748	
PA_tika-s03_02t:748_5	nisinno bhagavā “buddhavesaṃ gahetvā…pe… nisīdī”ti vutto. Asītihatthaṃ padesaṃ byāpetvā	748	
PA_tika-s03_02t:748_6	pavattiyā “asītihatthā”ti vuttā. Satasākhoti bahusākho anekasākho. Suvaṇṇavaṇṇo ahosi	748	
PA_tika-s03_02t:748_7	nirantaraṃ buddharasmīhi samantato samokiṇṇattā. Evaṃ vuttappakārena veditabbā.	748	
PA_tika-s03_02t:749_0	Rājagahaṃ nāḷandanti ca sāmiatthe upayogavacanaṃ antarāsaddayogatoti āha “rājagahassa	749	
PA_tika-s03_02t:749_1	nāḷandāya cā”ti. Na hi me ito aññena satthārā bhavituṃ sakkā diṭṭhadhammikasamparāyikaparamatthehi	749	
PA_tika-s03_02t:749_2	sattānaṃ yathārahaṃ anusāsanasamatthassa aññassa sadevake abhāvato. Na hi me ito	749	
PA_tika-s03_02t:749_3	aññena sugatena bhavituṃ sakkā sobhanagamanaguṇagaṇayuttassa aññassa abhāvato. Na	749	
PA_tika-s03_02t:749_4	hi me ito aññena sammāsambuddhena bhavituṃ sakkā sammā sabbadhammānaṃ sayambhuñāṇena	749	
PA_tika-s03_02t:749_5	abhisambuddhassa abhāvato. Imināti “satthā me, bhante”ti iminā vacanena.	749	
PA_tika-s03_02t:750_0	Ajānamānova sabbaññeyyanti adhippāyo. Sabbacetasāti sabbaajjhattikaṅgaparipuṇṇacetasā.	750	
PA_tika-s03_02t:750_1	Samannāgatanti sampannaṃ sammadeva anu anu āgataṃ upagataṃ. Phaleyyāti vidāleyya. Vilayanti vināsaṃ.	750	
PA_tika-s03_02t:751_0	Evaṃ sikkhitabbanti idāni vuccamānākārena. Hirottappassa bahalatā nāma vipulatāti	751	
PA_tika-s03_02t:751_1	āha “mahanta”nti. Paṭhamataramevāti pageva upasaṅkamanato. Tathā atimānapahīno assa,	751	
PA_tika-s03_02t:751_2	hiriottappaṃ yathā saṇṭhāti. Kusalasannissitanti anavajjadhammanissitaṃ. Aṭṭhikanti	751	
PA_tika-s03_02t:751_3	tena dhammena aṭṭhikaṃ. Ādito paṭṭhāya yāva pariyosānā savanacittaṃ “sabbaceto”ti	751	
PA_tika-s03_02t:751_4	adhippetanti āha “cittassa thokampi bahi gantuṃ adento”ti. Tena samodhānaṃ dasseti.	751	
PA_tika-s03_02t:751_5	Sabbena…pe… samannāharitvā ārambhato pabhuti yāva desanā nipphannā, tāva antarantarā	751	
PA_tika-s03_02t:751_6	pavattena sabbena samannāhāracittena dhammaṃyeva samannāharitvā. Ṭhapitasototi dhamme	751	
PA_tika-s03_02t:751_7	nihitasoto. Odahitvāti apihitaṃ katvā. Paṭhamajjhānavasenāti idaṃ asubhesu tasseva	751	
PA_tika-s03_02t:751_8	ijjhato, itaratthañca sukhasampayuttatā vuttā.	751	
PA_tika-s03_02t:752_0	Saṃsārasāgare paribbhamantassa iṇaṭṭhāne tiṭṭhanti kilesā āsavasabhāvāpādanatoti	752	
PA_tika-s03_02t:752_1	āha “saraṇoti sakileso”ti. Cattāro hi paribhogātiādīsu yaṃ vattabbaṃ, taṃ visuddhimaggattaṃ	752	
PA_tika-s03_02t:752_2	saṃvaṇṇanāsu vuttanayeneva veditabbaṃ. Ettha ca bhagavā paṭhamaṃ ovādaṃ therassa	752	
PA_tika-s03_02t:752_3	brāhmaṇajātikattā jātimānapahānatthamabhāsi, dutiyaṃ bāhusaccaṃ nissāya uppajjanakaahaṃkārapahānatthaṃ,	752	
PA_tika-s03_02t:752_4	tatiyaṃ upadhisampattiṃ nissāya uppajjanakaattasinehapahānatthaṃ. Aṭṭhame divaseti	752	
PA_tika-s03_02t:752_5	bhagavatā samāgatadivasato aṭṭhame divase.	752	
PA_tika-s03_02t:753_0	Maggato okkamanaṃ paṭhamataraṃ bhagavatā samāgatadivaseyeva ahosi. Yadi arahattādhigamo	753	
PA_tika-s03_02t:753_1	pacchā, atha kasmā pāḷiyaṃ pageva siddhaṃ viya vuttanti āha “desanāvārassā”tiādi.	753	
PA_tika-s03_02t:753_2	“Sattāhameva khvāhaṃ, āvuso saraṇo, raṭṭhapiṇḍaṃ bhuñji”nti vatvā avasarappattaṃ	753	
PA_tika-s03_02t:753_3	arahattaṃ pavedento “aṭṭhamiyā aññā udapādī”ti āha. Ayamettha desanāvārassa āgamo.	753	
PA_tika-s03_02t:753_4	Tato paraṃ bhagavatā attano kataṃ anuggahaṃ cīvaraparivattanaṃ dassento “atha kho, āvuso”tiādimāha.	753	
PA_tika-s03_02t:754_0	Antantenāti catugguṇaṃ katvā paññattāya saṅghāṭiyā antantena. Jātipaṃsukūlikena…pe…	754	
PA_tika-s03_02t:754_1	bhavituṃ vaṭṭatīti etena pubbe jātiāraññakaggahaṇena ca terasa dhutaṅgā gahitā evāti	754	
PA_tika-s03_02t:754_2	daṭṭhabbaṃ. Anucchavikaṃ kātunti anurūpaṃ paṭipattiṃ paṭipajjituṃ. Thero pārupīti sambandho.	754	
PA_tika-s03_02t:755_0	Bhagavato ovādaṃ bhagavato vā dhammakāyaṃ nissāya urassa vasena jātoti oraso. Bhagavato	755	
PA_tika-s03_02t:755_1	vā dhammasarīrassa mukhato sattatiṃsabodhipakkhiyato jāto. Teneva dhammajātadhammanimmitabhāvopi	755	
PA_tika-s03_02t:755_2	saṃvaṇṇitoti daṭṭhabbo. Ovādadhammo eva satthārā dātabbato therena ādātabbato ovādadhammadāyādo,	755	
PA_tika-s03_02t:755_3	ovādadhammadāyajjoti attho, taṃ arahatīti. Esa nayo sesapadesupi.	755	
PA_tika-s03_02t:756_0	“Pabbajjā ca parisodhitā”ti vatvā tassā sammadeva sodhitabhāvaṃ byatirekamukhena	756	
PA_tika-s03_02t:756_1	dassetuṃ, “āvuso, yassā”tiādi vuttaṃ. Tattha evanti yathā ahaṃ labhiṃ, evaṃ so satthu	756	
PA_tika-s03_02t:756_2	santikā labhatīti yojanā. Sīhanādaṃ naditunti etthāpi sīhanādanadanā nāma desanāva,	756	
PA_tika-s03_02t:756_3	thero satthārā attano katānuggahameva anantarasutte vuttanayena ulliṅgeti, na aññathā.	756	
PA_tika-s03_02t:756_4	Na hi mahāthero kevalaṃ attano guṇānubhāvaṃ vibhāveti. Sesanti yaṃ idha asaṃvaṇṇitaṃ.	756	
PA_tika-s03_02t:756_5	Purimanayenevāti anantarasutte vuttanayeneva.	756	
PA_tika-s03_02t:757	Cīvarasuttavaṇṇanā niṭṭhitā.	75	
PA_tika-s03_02t:758	12. Paraṃmaraṇasuttavaṇṇanā	75	
PA_tika-s03_02t:759_0	155. Yathā atītakappe atītāsu jātīsu kammakilesavasena āgato, tathā etarahipi āgatoti	759	
PA_tika-s03_02t:759_1	tathāgato, yathā yathā vā pana kammaṃ katūpacitaṃ, tathā taṃ taṃ attabhāvaṃ āgato	759	
PA_tika-s03_02t:759_2	upagato upapannoti tathāgato, sattoti āha “tathāgatoti satto”ti. Etanti “evaṃ hoti	759	
PA_tika-s03_02t:759_3	bhavati tiṭṭhati sassatisama”nti evaṃ pavattaṃ diṭṭhigataṃ. Atthasannissitaṃ na hotīti	759	
PA_tika-s03_02t:759_4	diṭṭhadhammikasamparāyikaparamatthato sukhanti pasatthasannissitaṃ na hoti. Ādibrahmacariyakanti	759	
PA_tika-s03_02t:759_5	ettha maggabrahmacariyaṃ adhippetaṃ tassa padhānabhāvato. Tassa pana etaṃ diṭṭhigataṃ	759	
PA_tika-s03_02t:759_6	ādipaṭipadāmattaṃ na hoti anupakārakattā vilomanato ca. Tato eva itarabrahmacariyassapi	759	
PA_tika-s03_02t:759_7	anissayova. Sesaṃ vuttanayena veditabbaṃ.	759	
PA_tika-s03_02t:760	Paraṃmaraṇasuttavaṇṇanā niṭṭhitā.	76	
PA_tika-s03_02t:761	13. Saddhammappatirūpakasuttavaṇṇanā	76	
PA_tika-s03_02t:762	156. Ājānāti heṭṭhimamaggehi ñātamariyādaṃ anatikkamitvāva jānāti paṭivijjhatīti aññā, aggamaggapaññā. Aññassa ayanti aññā, arahattaphalaṃ. Tenāha “arahatte”ti.	76	
PA_tika-s03_02t:763_0	Obhāseti obhāsanimittaṃ. “Cittaṃ vikampatī”ti padadvayaṃ ānetvā sambandho. Obhāseti	763	
PA_tika-s03_02t:763_1	visayabhūte. Upakkilesehi cittaṃ vikampatīti yojanā. Tenāha “yehi cittaṃ pavedhatī”ti.	763	
PA_tika-s03_02t:763_2	Sesesupi eseva nayo.	763	
PA_tika-s03_02t:764_0	Upaṭṭhāneti satiyaṃ. Upekkhāya cāti vipassanupekkhāya ca. Ettha ca vipassanācittasamuṭṭhānasantānavinimuttaṃ	764	
PA_tika-s03_02t:764_1	pabhāsanaṃ rūpāyatanaṃ obhāso. Ñāṇādayo vipassanācittasampayuttāva. Sakasakakicce	764	
PA_tika-s03_02t:764_2	saviseso hutvā pavatto adhimokkho saddhādhimokkho. Upaṭṭhānaṃ sati. Upekkhāti āvajjanupekkhā.	764	
PA_tika-s03_02t:764_3	Sā hi āvajjanacittasampayuttā cetanā. Āvajjanaajjhupekkhanavasena pavattiyā idha	764	
PA_tika-s03_02t:764_4	“āvajjanupekkhā”ti vuccati. Puna upekkhāyāti vipassanupekkhāva anena samajjhattatāya	764	
PA_tika-s03_02t:764_5	evaṃ vuttā. Nikanti nāma vipassanāya nikāmanā apekkhā. Sukhumatarakileso vā siyā duviññeyyo.	764	
PA_tika-s03_02t:765_0	Imāni dasa ṭhānānīti imāni obhāsādīni upakkilesuppattiyā ṭhānāni upakkilesavatthūni.	765	
PA_tika-s03_02t:765_1	Paññā yassa paricitāti yassa paññā paricitavatī yāthāvato jānāti. “Imāni nissāya	765	
PA_tika-s03_02t:765_2	addhā maggappatto phalappatto aha”nti pavattaadhimāno dhammuddhaccaṃ dhammūpanissayo	765	
PA_tika-s03_02t:765_3	vikkhepo. Tattha kusalo hi taṃ yāthāvato jānanto na ca tattha sammohaṃ gacchati.	765	
PA_tika-s03_02t:766_0	Adhigamasaddhammappatirūpakaṃ nāma anadhigate adhigatamānibhāvāvahattā. Yadaggena	766	
PA_tika-s03_02t:766_1	vipassanāñāṇassa upakkileso, tadaggena paṭipattisaddhammappatirūpakotipi sakkā viññātuṃ.	766	
PA_tika-s03_02t:766_2	Dhātukathāti mahādhātukathaṃ vadati. Vedallapiṭakanti vetullapiṭakaṃ. Taṃ nāgabhavanato	766	
PA_tika-s03_02t:766_3	ānītanti vadanti. Vādabhāsitanti apare. Abuddhavacanaṃ buddhavacanena virujjhanato.	766	
PA_tika-s03_02t:766_4	Na hi sambuddho pubbāparaviruddhaṃ vadati. Tattha sallaṃ upaṭṭhapenti kilesavinayaṃ	766	
PA_tika-s03_02t:766_5	na sandissati, aññadatthu kilesuppattiyā paccayo hotīti.	766	
PA_tika-s03_02t:767	Avikkayamānanti vikkayaṃ agacchantaṃ. Tanti suvaṇṇabhaṇḍaṃ.	76	
PA_tika-s03_02t:768	Na sakkhiṃsu ñāṇassa avisadabhāvato. Esa nayo ito paresupi.	76	
PA_tika-s03_02t:769_0	Idāni “bhikkhū paṭisambhidāppattā ahesu”ntiādinā vuttameva atthaṃ kāraṇato vibhāvetuṃ	769	
PA_tika-s03_02t:769_1	puna “paṭhamabodhiyaṃ hī”tiādi vuttaṃ. Tattha paṭipattiṃ pūrayiṃsūti atīte kadā te	769	
PA_tika-s03_02t:769_2	paṭisambhidāvahaṃ paṭipattiṃ pūrayiṃsu? Paṭhamabodhikālikā bhikkhū. Na hi attasammāpaṇidhiyā	769	
PA_tika-s03_02t:769_3	pubbekatapuññatāya ca vinā tādisaṃ bhavati. Esa nayo ito paresupi. Tadā paṭipattisaddhammo	769	
PA_tika-s03_02t:769_4	antarahito nāma bhavissatīti etena ariyamaggena āsannā eva pubbabhāgapaṭipadā paṭipattisaddhammoti dasseti.	769	
PA_tika-s03_02t:770_0	Dvīsūti suttābhidhammapiṭakesu antarahitesupi. Anantarahitameva adhisīlasikkhāyaṃ	770	
PA_tika-s03_02t:770_1	ṭhitassa itarasikkhādvayasamuṭṭhāpitato. Kiṃ kāraṇāti kena kāraṇena, aññasmiṃ dhamme	770	
PA_tika-s03_02t:770_2	antarahite aññatarassa dhammassa anantaradhānaṃ vuccatīti adhippāyo. Paṭipattiyā	770	
PA_tika-s03_02t:770_3	paccayo hoti anavasesato paṭipattikkamassa paridīpanato. Paṭipatti adhigamassa paccayo	770	
PA_tika-s03_02t:770_4	visesalakkhaṇapaṭivedhabhāvato. Pariyattiyeva pamāṇaṃ sāsanassa ṭhitiyāti adhippāyo.	770	
PA_tika-s03_02t:771_0	Nanu ca sāsanaṃ osakkitaṃ pariyattiyā vattamānāyāti adhippāyo. Anārādhakabhikkhūti	771	
PA_tika-s03_02t:771_1	sīlamattassapi na ārādhako dussīlo. Imasminti imasmiṃ pātimokkhe. Vattantāti “sīlaṃ	771	
PA_tika-s03_02t:771_2	akopetvā ṭhitā atthī”ti pucchi.	771	
PA_tika-s03_02t:772_0	Etesūti evaṃ mahantesu sakalaṃ lokaṃ ajjhottharituṃ samatthesu catūsu mahābhūtesu.	772	
PA_tika-s03_02t:772_1	Tasmāti yasmā aññena kenaci atimahantenapi saddhammo na antaradhāyati, samayantarena	772	
PA_tika-s03_02t:772_2	pana vattabbameva natthi, tasmā. Evamāhāti idāni vuccamānākāraṃ vadati.	772	
PA_tika-s03_02t:773_0	Ādānaṃ ādi, ādi eva ādikanti āha “ādikenāti ādānenā”ti. Heṭṭhāgamanīyāti adhobhāgagamanīyā,	773	
PA_tika-s03_02t:773_1	apāyadukkhassa saṃsāradukkhassa ca nibbattakāti attho. Gāravarahitāti garukārarahitā.	773	
PA_tika-s03_02t:773_2	Patissayanaṃ nīcabhāvena patibaddhavuttitā, patisso patissayoti atthato ekaṃ, so	773	
PA_tika-s03_02t:773_3	etesaṃ natthīti āha “appatissāti appatissayā anīcavuttikā”ti. Sesaṃ suviññeyyameva.	773	
PA_tika-s03_02t:774	Saddhammappatirūpakasuttavaṇṇanā niṭṭhitā.	77	
PA_tika-s03_02t:775	Sāratthappakāsiniyā saṃyuttanikāya-aṭṭhakathāya	77	
PA_tika-s03_02t:776	Kassapasaṃyuttavaṇṇanāya līnatthappakāsanā samattā.	77	
PA_tika-s03_02t:777	6. Lābhasakkārasaṃyuttaṃ	77	
PA_tika-s03_02t:778	1. Paṭhamavaggo	77	
PA_tika-s03_02t:779	1. Dāruṇasuttavaṇṇanā	77	
PA_tika-s03_02t:780_0	157. Thaddhoti kakkhaḷo aniṭṭhassa padānato. Catupaccayalābhoti catunnaṃ paccayānaṃ	780	
PA_tika-s03_02t:780_1	paṭilābho. Sakkāroti tehiyeva paccayehi susaṅkhatehi pūjanā, so pana atthato sampattiyevāti	780	
PA_tika-s03_02t:780_2	āha “tesaṃyeva…pe… lābho”ti. Vaṇṇaghosoti guṇakittanā. Antarāyassa anativattanato	780	
PA_tika-s03_02t:780_3	antarāyiko anatthāvahattā.	780	
PA_tika-s03_02t:781	Dāruṇasuttavaṇṇanā niṭṭhitā.	78	
PA_tika-s03_02t:782	2. Baḷisasuttavaṇṇanā	78	
PA_tika-s03_02t:783_0	158. Baḷisena carati, tena vā jīvatīti bāḷisiko. Tenāha “baḷisaṃ gahetvā caramāno”ti.	783	
PA_tika-s03_02t:783_1	Āmisagatanti āmisūpagataṃ āmisapatitaṃ. Tenāha “āmisamakkhita”nti. Bhinnādhikaraṇānampi	783	
PA_tika-s03_02t:783_2	bāhiratthasamāso hotevāti āha “āmise cakkhudassana”nti. Ayo vuccati sukhaṃ, tabbidhuratāya	783	
PA_tika-s03_02t:783_3	anayo, dukkhanti āha “dukkhaṃ patto”ti. Assāti etena. Kattuatthe hi etaṃ sāmivacanaṃ.	783	
PA_tika-s03_02t:783_4	Yathā kilesā vattanti, evaṃ pavattamāno puggalo kilesavippayogo na hotīti vuttaṃ	783	
PA_tika-s03_02t:783_5	“yathā kilesamārassa kāmo, evaṃ kattabbo”ti.	783	
PA_tika-s03_02t:784	Baḷisasuttavaṇṇanā niṭṭhitā.	78	
PA_tika-s03_02t:785	3-4. Kummasuttādivaṇṇanā	78	
PA_tika-s03_02t:786_0	159-160. Aṭṭhikacchapā vuccanti yesaṃ kapālamatthake tikhiṇā aṭṭhikoṭi hoti, tesaṃ	786	
PA_tika-s03_02t:786_1	samūho aṭṭhikacchapakulaṃ. Macchakacchapādīnaṃ sarīre lambantī papatatīti papatā,	786	
PA_tika-s03_02t:786_2	vuccamānākāro ayakaṇṭako. Ayakosaketi ayomayakosake. Kaṇṇikasallasaṇṭhānoti attanikāpanasallasaṇṭhāno.	786	
PA_tika-s03_02t:786_3	Ayakaṇṭakoti ayomayavaṅkakaṇṭako. Nikkhamati ettha athāvarato. Pavesitamatto hi so.	786	
PA_tika-s03_02t:786_4	Idāni tvaṃ “amhāka”nti na vattabbo. Ito anantarasutteti catutthasuttamāha.	786	
PA_tika-s03_02t:787	Kummasuttādivaṇṇanā niṭṭhitā.	78	
PA_tika-s03_02t:788	5. Mīḷhakasuttavaṇṇanā	78	
PA_tika-s03_02t:789	161. Mīḷhakāti evaṃ itthiliṅgavasena vuccamānā. Gūthapāṇakāti gūthabhakkhapāṇakā. Antoti kucchiyaṃ.	78	
PA_tika-s03_02t:790	Mīḷhakasuttavaṇṇanā niṭṭhitā.	79	
PA_tika-s03_02t:791	6. Asanisuttavaṇṇanā	79	
PA_tika-s03_02t:792_0	162. “Ime lābhasakkāraṃ anāharantā jighacchādidukkhaṃ pāpuṇantū”ti evaṃ na sattānaṃ	792	
PA_tika-s03_02t:792_1	dukkhakāmatāya evamāhāti ānetvā sambandho. Anantadukkhaṃ anubhoti aparāparaṃ uppajjanakaakusalacittānaṃ bahubhāvato.	792	
PA_tika-s03_02t:793	Asanisuttavaṇṇanā niṭṭhitā.	79	
PA_tika-s03_02t:794	7. Diddhasuttavaṇṇanā	79	
PA_tika-s03_02t:795	163. Acchavisayuttāti vā diddhe gatena gatadiddhena. Tenāha “visamakkhitenā”ti.	79	
PA_tika-s03_02t:796	Diddhasuttavaṇṇanā niṭṭhitā.	79	
PA_tika-s03_02t:797	8. Siṅgālasuttavaṇṇanā	79	
PA_tika-s03_02t:798	164. Jarasiṅgālotveva vuccati sarīrasobhāya abhāvato. Sarīrassa uggatakaṇṭakattā ukkaṇṭakena nāma. Phuṭatīti phalati bhijjati.	79	
PA_tika-s03_02t:799	Siṅgālasuttavaṇṇanā niṭṭhitā.	79	
PA_tika-s03_02t:800	9. Verambhasuttavaṇṇanā	80	
PA_tika-s03_02t:801	165. Kāyaṃ na rakkhati nāma chabbīsatiyā sāruppānaṃ pariccajanato. Vācaṃ na rakkhati nāma rāgasāmantā ca kodhasāmantā ca yāva nicchāraṇato.	80	
PA_tika-s03_02t:802	Verambhasuttavaṇṇanā niṭṭhitā.	80	
PA_tika-s03_02t:803	10. Sagāthakasuttavaṇṇanā	80	
PA_tika-s03_02t:804_0	166. “Yassa sakkariyamānassā”ti ettha asakkārena cūbhayanti asakkārena ca ubhayañca,	804	
PA_tika-s03_02t:804_1	kadāci sakkārena, kadāci asakkārena kadāci ubhayenāti attho. Tenāha “asakkārenā”tiādi.	804	
PA_tika-s03_02t:804_2	Satatavihārānaṃ sampattiyā sātatikoti āha “arahatta…pe… sukhumadiṭṭhī”tiādi. Tathā	804	
PA_tika-s03_02t:804_3	hi sā “vajirūpamañāṇa”nti vuccati. Āgatattāti phalasamāpattiṃ samāpajjituṃ tassā	804	
PA_tika-s03_02t:804_4	pubbaparikammaṃ upagatattā.	804	
PA_tika-s03_02t:805	Sagāthakasuttavaṇṇanā niṭṭhitā.	80	
PA_tika-s03_02t:806	Paṭhamavaggavaṇṇanā niṭṭhitā.	80	
PA_tika-s03_02t:807	2. Dutiyavaggo	80	
PA_tika-s03_02t:808	1-2. Suvaṇṇapātisuttādivaṇṇanā	80	
PA_tika-s03_02t:809	167-168. Cāletuṃ na sakkoti sīlapabbatasannissitattā. Aññaṃ vā kiccaṃ karoti pageva sīlassa chaḍḍitattā. Tatiyādīsu apubbaṃ natthi.	80	
PA_tika-s03_02t:810	Suvaṇṇapātisuttādivaṇṇanā niṭṭhitā.	81	
PA_tika-s03_02t:811	Dutiyavaggavaṇṇanā niṭṭhitā.	81	
PA_tika-s03_02t:812	3. Tatiyavaggo	81	
PA_tika-s03_02t:813	1. Mātugāmasuttavaṇṇanā	81	
PA_tika-s03_02t:814_0	170. Yaṃ visabhāgavatthu purisassa cittaṃ pariyādāya ṭhātuṃ sakkotīti vuccati, tato	814	
PA_tika-s03_02t:814_1	visesato lābhasakkārova sattānaṃ cittaṃ pariyādāya ṭhātuṃ sakkotīti dassento bhagavā	814	
PA_tika-s03_02t:814_2	“na tassa, bhikkhave”tiādimavocāti dassento “na tassā”tiādimāha.	814	
PA_tika-s03_02t:815	Mātugāmasuttavaṇṇanā niṭṭhitā.	81	
PA_tika-s03_02t:816	2. Kalyāṇīsuttavaṇṇanā	81	
PA_tika-s03_02t:817	171. Dutiyaṃ uttānameva, tasseva atthassa kevalaṃ janapadakalyāṇīvasena vuttaṃ.	81	
PA_tika-s03_02t:818	Kalyāṇīsuttavaṇṇanā niṭṭhitā.	81	
PA_tika-s03_02t:819	3-6. Ekaputtakasuttādivaṇṇanā	81	
PA_tika-s03_02t:820	172-175. Saddhāti ariyamaggena āgatasaddhā adhippetāti āha “sotāpannā”ti.	82	
PA_tika-s03_02t:821	Ekaputtakasuttādivaṇṇanā niṭṭhitā.	82	
PA_tika-s03_02t:822	7. Tatiyasamaṇabrāhmaṇasuttavaṇṇanā	82	
PA_tika-s03_02t:823	176. Evamādīti ādi-saddena bāhusaccasaṃvarasīlādīnaṃ saṅgaho daṭṭhabbo. Lābhasakkārassa samudayaṃ uppattikāraṇaṃ samudayasaccavasena dukkhasaccassa uppattihetutāvasena.	82	
PA_tika-s03_02t:824	Tatiyasamaṇabrāhmaṇasuttavaṇṇanā niṭṭhitā.	82	
PA_tika-s03_02t:825	8. Chavisuttavaṇṇanā	82	
PA_tika-s03_02t:826_0	177. Lābhasakkārasiloko narakādīsu nibbattentoti idaṃ tannissayaṃ kilesagaṇaṃ sandhāyāha.	826	
PA_tika-s03_02t:826_1	Nibbattentoti nibbattāpento. Imaṃ manussaattabhāvaṃ nāseti manussattaṃ puna nibbattituṃ	826	
PA_tika-s03_02t:826_2	appadānavasena. Tasmāti duggatinibbattāpanato idha maraṇadukkhāvahanato ca.	826	
PA_tika-s03_02t:827	Chavisuttavaṇṇanā niṭṭhitā.	82	
PA_tika-s03_02t:828	9. Rajjusuttavaṇṇanā	82	
PA_tika-s03_02t:829	178. Kharā pharusā chaviādīni chindane samatthā.	82	
PA_tika-s03_02t:830	Rajjusuttavaṇṇanā niṭṭhitā.	83	
PA_tika-s03_02t:831	10. Bhikkhusuttavaṇṇanā	83	
PA_tika-s03_02t:832	179. Taṃ sandhāyāti diṭṭhadhammasukhavihārassa okāsābhāvaṃ sandhāya.	83	
PA_tika-s03_02t:833	Bhikkhusuttavaṇṇanā niṭṭhitā.	83	
PA_tika-s03_02t:834	Tatiyavaggavaṇṇanā niṭṭhitā.	83	
PA_tika-s03_02t:835	4. Catutthavaggo	83	
PA_tika-s03_02t:836	1-4. Bhindisuttādivaṇṇanā	83	
PA_tika-s03_02t:837_0	180-183. Devadatto sagge vā nibbatteyyātiādi parikappavacanaṃ. Na hi paccekabodhiyaṃ	837	
PA_tika-s03_02t:837_1	niyatagatiko antarā maggaphalāni adhigantuṃ bhabboti. Soti anavajjadhammo. Assāti	837	
PA_tika-s03_02t:837_2	devadattassa. Samucchedamagamā katūpacitassa mahato pāpadhammassa balena tasmiṃ attabhāve	837	
PA_tika-s03_02t:837_3	samucchedabhāvato, na accantāya. Akusalaṃ nāmetaṃ abalaṃ, kusalaṃ viya na mahābalaṃ,	837	
PA_tika-s03_02t:837_4	tasmā tasmiṃyeva attabhāve tādisānaṃ puggalānaṃ atekicchatā, aññathā sammattaniyāmo	837	
PA_tika-s03_02t:837_5	viya micchattaniyāmo accantiko siyā. Yadi evaṃ vaṭṭakhāṇukajotanā kathanti? Āsevanāvasena,	837	
PA_tika-s03_02t:837_6	tasmā yathā “sakiṃ nimuggo nimuggo eva bālo”ti vuttaṃ, evaṃ vaṭṭakhāṇukajotanā. Yādise	837	
PA_tika-s03_02t:837_7	hi paccaye paṭicca puggalo taṃ dassanaṃ gaṇhi, tathā ca paṭipanno, puna acintappativatte	837	
PA_tika-s03_02t:837_8	paccaye patitato sīsukkhipanamassa na hotīti na vattabbaṃ.	837	
PA_tika-s03_02t:838	Bhindisuttādivaṇṇanā niṭṭhitā.	83	
PA_tika-s03_02t:839	5. Acirapakkantasuttavaṇṇanā	83	
PA_tika-s03_02t:840	184. Kāle sampatteti gabbhassa paripākagatattā vijāyanakāle sampatte. Potanti assatariyā puttaṃ. Etanti “gabbho assatariṃ yathā”ti etaṃ vacanaṃ.	84	
PA_tika-s03_02t:841	Acirapakkantasuttavaṇṇanā niṭṭhitā.	84	
PA_tika-s03_02t:842	6. Pañcarathasatasuttavaṇṇanā	84	
PA_tika-s03_02t:843	185. Abhiharīyatīti abhihāro, bhattaṃyeva abhihāro bhattābhihāroti āha “abhiharitabbaṃ bhatta”nti. Macchapittanti vāḷamacchapittaṃ. Pakkhipeyyunti uragādinā osiñceyyuṃ.	84	
PA_tika-s03_02t:844	Pañcarathasatasuttavaṇṇanā niṭṭhitā.	84	
PA_tika-s03_02t:845	7-13. Mātusuttādivaṇṇanā	84	
PA_tika-s03_02t:846	186-187. Mātupi hetūti attano mātuyā uppannaanatthāvahassa pahānahetupi. Ito paresūti “pitupi hetū”ti evamādīsu.	84	
PA_tika-s03_02t:847	Mātusuttādivaṇṇanā niṭṭhitā.	84	
PA_tika-s03_02t:848	Sāratthappakāsiniyā saṃyuttanikāya-aṭṭhakathāya	84	
PA_tika-s03_02t:849	Lābhasakkārasaṃyuttavaṇṇanāya līnatthappakāsanā samattā.	84	
PA_tika-s03_02t:850	7. Rāhulasaṃyuttaṃ	85	
PA_tika-s03_02t:851	1. Paṭhamavaggo	85	
PA_tika-s03_02t:852	1-8. Cakkhusuttādivaṇṇanā	85	
PA_tika-s03_02t:853_0	188-195. Ekavihārīti catūsupi iriyāpathesu ekākī hutvā viharanto. Vivekaṭṭhoti vivittaṭṭho,	853	
PA_tika-s03_02t:853_1	tenāha “nissaddo”ti. Satiyā avippavasantoti satiyā avippavāsena ṭhito, sabbadā avijahanavasena	853	
PA_tika-s03_02t:853_2	pavatto. Ātāpīti vīriyasampannoti sabbaso kilesānaṃ ātāpanaparitāpanavasena pavattavīriyasamaṅgībhūto.	853	
PA_tika-s03_02t:853_3	Pahitattoti tasmiṃ visesādhigame pesitacitto, tattha ninno tappabbhāroti attho. Hutvā	853	
PA_tika-s03_02t:853_4	abhāvākārenāti uppattito pubbe avijjamāno paccayasamavāyena hutvā uppajjitvā bhaṅguparamasaṅkhātena	853	
PA_tika-s03_02t:853_5	abhāvākārena. Aniccanti niccadhuvatābhāvato. Uppādavayavantatāyāti khaṇe khaṇe uppajjitvā	853	
PA_tika-s03_02t:853_6	nirujjhanato. Tāvakālikatāyāti taṅkhaṇikatāya. Vipariṇāmakoṭiyāti vipariṇāmavantatāya.	853	
PA_tika-s03_02t:853_7	Cakkhuñhi upādāya vikārāpajjanena vipariṇamantaṃ vināsaṃ paṭipīḷaṃ pāpuṇāti. Niccapaṭikkhepatoti	853	
PA_tika-s03_02t:853_8	niccatāya paṭikkhipitabbato lesamattassapi anupalabbhanato. Dukkhamanaṭṭhenāti nirantaradukkhatāya	853	
PA_tika-s03_02t:853_9	dukkhena khamitabbato. Dukkhavatthukaṭṭhenāti nānappakāradukkhādhiṭṭhānato. Satatasampīḷanaṭṭhenāti	853	
PA_tika-s03_02t:853_10	abhiṇhatāpasabhāvato. Sukhapaṭikkhepenāti sukhabhāvassa paṭikkhipitabbato. Taṇhāgāho	8531	
PA_tika-s03_02t:853_11	mamaṃkārabhāvato. Mānagāho ahaṃkārabhāvato. Diṭṭhigāho “attā me”ti vipallāsabhāvato.	8531	
PA_tika-s03_02t:853_12	Virāgavasenāti virāgaggahaṇena. Tathā vimuttivasenāti vimuttiggahaṇena.	8531	
PA_tika-s03_02t:854	Pasādāva gahitā dvārabhāvappattassa adhippetattā. Sammasanacāracittaṃ dvārabhūtamanoti adhippāyo.	85	
PA_tika-s03_02t:855_0	Chaṭṭhe ārammaṇe tebhūmakadhammā sammasanacārassa adhippetattā. Yathā paṭhamasutte	855	
PA_tika-s03_02t:855_1	pañca pasādā gahitā, na sasambhāracakkhuādayo, evaṃ tatiyasutte na pasādavatthukacittameva	855	
PA_tika-s03_02t:855_2	gahitaṃ. Na taṃsampayuttā dhammā. Evañhi avadhāraṇaṃ sātthakaṃ hoti aññathā tena	855	
PA_tika-s03_02t:855_3	apanetabbassa abhāvato. Sabbatthāti sabbesu catutthasuttādīsu. Javanappattāti javanacittasaṃyuttā.	855	
PA_tika-s03_02t:856	Cakkhusuttādivaṇṇanā niṭṭhitā.	85	
PA_tika-s03_02t:857	9. Dhātusuttavaṇṇanā	85	
PA_tika-s03_02t:858	196. Ākāsadhātu rūpaparicchedatāya rūpapariyāpannanti adhippāyena “sesāhi rūpa”nti vuttaṃ. Nāmarūpanti tebhūmakaṃ nāmaṃ rūpañca kathitaṃ.	85	
PA_tika-s03_02t:859	Dhātusuttavaṇṇanā niṭṭhitā.	85	
PA_tika-s03_02t:860	10. Khandhasuttavaṇṇanā	86	
PA_tika-s03_02t:861	197. Sabbasaṅgāhikaparicchedenāti dhammasaṅgaṇhanapariyāyena. Idhāti imasmiṃ sutte. Tebhūmakāti gahetabbā sammasanacārassa adhippetattā.	86	
PA_tika-s03_02t:862	Khandhasuttavaṇṇanā niṭṭhitā.	86	
PA_tika-s03_02t:863	Paṭhamavaggavaṇṇanā niṭṭhitā.	86	
PA_tika-s03_02t:864	2. Dutiyavaggo	86	
PA_tika-s03_02t:865	11. Anusayasuttavaṇṇanā	86	
PA_tika-s03_02t:866_0	200. Dutiyavagge attanoti āyasmā rāhulo attano saviññāṇakaṃ kāyaṃ dasseti. Parassāti	866	
PA_tika-s03_02t:866_1	parassa aviññāṇakakāyaṃ dasseti. Parasantāne vā arūpe dhamme aggahetvā rūpakāyameva	866	
PA_tika-s03_02t:866_2	gaṇhanto vadati. Apare “asaññasattānaṃ attabhāvaṃ sandhāya tathā vutta”nti vadanti.	866	
PA_tika-s03_02t:866_3	Purimenāti “imasmiṃ saviññāṇake kāye”ti iminā padena. Pacchimenāti “bahiddhā”ti iminā	866	
PA_tika-s03_02t:866_4	padena. Ete kilesāti ete diṭṭhitaṇhāmānasaññitā kilesā. Etesu vatthūsūti ajjhattabahiddhāvatthūsu.	866	
PA_tika-s03_02t:866_5	Samma…pe… passatīti pubbabhāge vipassanāñāṇena sammasanavasena, maggakkhaṇe abhisamayavasena	866	
PA_tika-s03_02t:866_6	suṭṭhu attapaccakkhena ñāṇena passati.	866	
PA_tika-s03_02t:867	Anusayasuttavaṇṇanā niṭṭhitā.	86	
PA_tika-s03_02t:868	12. Apagatasuttavaṇṇanā	86	
PA_tika-s03_02t:869	201. “Ahameta”nti ahaṃkārādīnaṃ anavasesappahānena accantameva apagataṃ.	86	
PA_tika-s03_02t:870	Apagatasuttavaṇṇanā niṭṭhitā.	87	
PA_tika-s03_02t:871	Dutiyavaggavaṇṇanā niṭṭhitā.	87	
PA_tika-s03_02t:872_0	Dvīsūti paṭhamavaggādīsu. Desanāya asekkhabhūmiyā desitattā asekkhabhūmi kathitā.	872	
PA_tika-s03_02t:872_1	Paṭhamoti paṭhamavaggo “sādhu me, bhante, bhagavā”tiādinā āyācantassa, dutiyo anāyācantassa	872	
PA_tika-s03_02t:872_2	therassa ajjhāsayavasena kathito. Vimuttiparipācanīyadhammā nāma vivaṭṭasannissitā	872	
PA_tika-s03_02t:872_3	saddhindriyādayo. Tena pana vipassanāya kathitattā kathitā evāti. Taṃtaṃdesanānusārena	872	
PA_tika-s03_02t:872_4	hi thero te dhamme paripākaṃ pāpesi. Tathā hi bhagavā dutiyavaggaṃ anāyācitopi desesi.	872	
PA_tika-s03_02t:873	Sāratthappakāsiniyā saṃyuttanikāya-aṭṭhakathāya	87	
PA_tika-s03_02t:874	Rāhulasaṃyuttavaṇṇanāya līnatthappakāsanā samattā.	87	
PA_tika-s03_02t:875	8. Lakkhaṇasaṃyuttaṃ	87	
PA_tika-s03_02t:876	1. Paṭhamavaggo	87	
PA_tika-s03_02t:877	1. Aṭṭhisuttavaṇṇanā	87	
PA_tika-s03_02t:878_0	202. Āyasmā ca lakkhaṇotiādīsu “ko nāmāyasmā lakkhaṇo, kasmā ca ‘lakkhaṇo’ti nāmaṃ	878	
PA_tika-s03_02t:878_1	ahosi, ko cāyasmā moggallāno, kasmā ca sitaṃ pātvākāsī”ti taṃ sabbaṃ pakāsetuṃ “yvāya”ntiādi	878	
PA_tika-s03_02t:878_2	āraddhaṃ. Lakkhaṇasampannenāti purisalakkhaṇasampannena.	878	
PA_tika-s03_02t:879_0	Īsaṃ hasitaṃ “sita”nti vuccatīti āha “mandahasita”nti. Aṭṭhisaṅkhalikanti nayidaṃ	879	
PA_tika-s03_02t:879_1	aviññāṇakaṃ aṭṭhisaṅkhalikamattaṃ, atha kho eko petoti āha “petaloke nibbatta”nti.	879	
PA_tika-s03_02t:879_2	Ete attabhāvāti petattabhāvā. Na āpāthaṃ āgacchantīti devattabhāvā viya na āpāthaṃ	879	
PA_tika-s03_02t:879_3	āgacchanti pakatiyā. Tesaṃ pana ruciyā āpāthaṃ āgaccheyyuṃ manussānaṃ. Dukkhābhibhūtānaṃ	879	
PA_tika-s03_02t:879_4	anāthabhāvadassanapadaṭṭhānā karuṇāti āha “kāruññe kattabbe”ti. Attano ca sampattiṃ	879	
PA_tika-s03_02t:879_5	buddhañāṇassa ca sampattinti paccekaṃ sampattisaddo yojetabbo. Tadubhayaṃ vibhāvetuṃ	879	
PA_tika-s03_02t:879_6	“taṃ hī”tiādi vuttaṃ. Tattha attano sampattiṃ anussaritvā sitaṃ pātvākāsīti padaṃ	879	
PA_tika-s03_02t:879_7	ānetvā sambandhitabbaṃ. Dhammadhātūti sabbaññutaññāṇaṃ sandhāya vadati. Dhammadhātūti	879	
PA_tika-s03_02t:879_8	vā dhammānaṃ sabhāvo.	879	
PA_tika-s03_02t:880_0	Itaroti lakkhaṇatthero. Upapattīti jāti. Upapattisīsena hi tathārūpaṃ attabhāvaṃ	880	
PA_tika-s03_02t:880_1	vadati. Lohatuṇḍakehīti lohamayeheva tuṇḍakehi. Carantīti ākāsena gacchanti. Acchariyaṃ	880	
PA_tika-s03_02t:880_2	vatāti garahacchariyaṃ nāmetaṃ. Cakkhubhūtāti sampattadibbacakkhukā, lokassa cakkhubhūtāti	880	
PA_tika-s03_02t:880_3	evaṃ vā ettha attho daṭṭhabbo.	880	
PA_tika-s03_02t:881_0	Yatrāti hetuatthe nipātoti āha “yatrāti kāraṇavacana”nti. Aññatra hi “yatra hi nāmā”ti	881	
PA_tika-s03_02t:881_1	attho vuccati. Appamāṇe sattanikāye te ca kho vibhāgena kāmabhavādibhede bhave, nirayādibhedā	881	
PA_tika-s03_02t:881_2	gatiyo, nānattakāyanānattasaññiādiviññāṇaṭṭhitiyo, tathārūpe sattāvāse ca sabbaññutaññāṇañca	881	
PA_tika-s03_02t:881_3	me upanetuṃ paccakkhaṃ karontena.	881	
PA_tika-s03_02t:882_0	Goghātakoti gunnaṃ abhiṇhaṃ hananako. Tenāha “vadhitvā vadhitvā”ti. Tassāti gunnaṃ	882	
PA_tika-s03_02t:882_1	vadhakakammassa. Aparāpariyakammassāti aparāpariyavedanīyakammassa. Balavatā goghātakakammena	882	
PA_tika-s03_02t:882_2	vipāke dīyamāne aladdhokāsaṃ aparāpariyavedanīyaṃ tasmiṃ vipakkavipāke idāni laddhokāsaṃ	882	
PA_tika-s03_02t:882_3	“avasesakamma”nti vuttaṃ. Paṭisandhīti pāpakammajanitā paṭisandhi. Kammasabhāgatāyāti	882	
PA_tika-s03_02t:882_4	kammasadisabhāvena. Ārammaṇasabhāgatāyāti ārammaṇassa sabhāgabhāvena sadisabhāvena.	882	
PA_tika-s03_02t:882_5	Yādise hi ārammaṇe pubbe taṃ kammaṃ tassa ca vipāko pavatto, tādiseyeva ārammaṇe	882	
PA_tika-s03_02t:882_6	idaṃ kammaṃ imassa vipāko ca pavattoti katvā vuttaṃ “tasseva kammassa vipākāvasesenā”ti.	882	
PA_tika-s03_02t:882_7	Bhavati hi taṃsadisepi tabbohāro yathā “so eva tittiro, tāniyeva osadhānī”ti. Nimittaṃ	882	
PA_tika-s03_02t:882_8	ahosīti pubbe katūpacitassa petūpapattinibbattanavasena katokāsassa tassa kammassa	882	
PA_tika-s03_02t:882_9	nimittabhūtaṃ idāni tathā upaṭṭhahantaṃ tassa vipākassa nimittaṃ ārammaṇaṃ ahosi.	882	
PA_tika-s03_02t:882_10	Soti goghātako. Aṭṭhisaṅkhalikapeto jāto kammasarikkhakavipākatāvasena.	8821	
PA_tika-s03_02t:883	Aṭṭhisuttavaṇṇanā niṭṭhitā.	88	
PA_tika-s03_02t:884	2. Pesisuttavaṇṇanā	88	
PA_tika-s03_02t:885_0	203. Gomaṃsapesiyo katvāti gāviṃ vadhitvā vadhitvā gomaṃsaṃ phāletvā pesiyo katvā.	885	
PA_tika-s03_02t:885_1	Sukkhāpetvāti kālantaraṃ ṭhapanatthaṃ sukkhāpetvā. Sukkhāpiyamānānaṃ maṃsapesīnañhi vallūrasamaññā.	885	
PA_tika-s03_02t:886	Pesisuttavaṇṇanā niṭṭhitā.	88	
PA_tika-s03_02t:887	3. Piṇḍasuttavaṇṇanā	88	
PA_tika-s03_02t:888	204. Nippakkhacammeti vigatapakkhacamme.	88	
PA_tika-s03_02t:889	4. Nicchavisuttavaṇṇanā	88	
PA_tika-s03_02t:890	205. Urabbhe hanatīti orabbhiko. Eḷaketi aje.	89	
PA_tika-s03_02t:891	5. Asilomasuttavaṇṇanā	89	
PA_tika-s03_02t:892	206. Nivāpapuṭṭheti attanā dinnanivāpena posite. Asinā vadhitvā vadhitvā vikkiṇanto.	89	
PA_tika-s03_02t:893	6. Sattisuttavaṇṇanā	89	
PA_tika-s03_02t:894	207. Ekaṃ miganti ekaṃ dīpakamigaṃ.	89	
PA_tika-s03_02t:895	7. Usulomasuttavaṇṇanā	89	
PA_tika-s03_02t:896	208. Kāraṇāhīti yātanāhi. Ñatvāti kammaṭṭhānaṃ ñatvā.	89	
PA_tika-s03_02t:897	8. Sūcilomasuttavaṇṇanā	89	
PA_tika-s03_02t:898	209. Suṇoti pūretīti sūto, assadamakādiko.	89	
PA_tika-s03_02t:899	9. Dutiyasūcilomasuttavaṇṇanā	89	
PA_tika-s03_02t:900	210. Pesuññūpasaṃhāravasena ito sutaṃ amutra, amutra vā sutaṃ idha sūcetīti sūcako. Anayabyasanaṃ pāpesi manusseti sambandho.	90	
PA_tika-s03_02t:901	10. Kumbhaṇḍasuttavaṇṇanā	90	
PA_tika-s03_02t:902_0	211. Vinicchayāmaccoti raññā aḍḍakaraṇe ṭhapito vinicchayamahāmatto. So hi gāmajanakāyaṃ	902	
PA_tika-s03_02t:902_1	kūṭeti vañcetīti gāmakūṭakoti vuccati. Keci “tādiso eva gāmajeṭṭhako gāmakūṭako”ti	902	
PA_tika-s03_02t:902_2	vadanti. Samena bhavitabbaṃ, “dhammaṭṭho”ti vattabbato. Rahassaṅge nisīdanavasena	902	
PA_tika-s03_02t:902_3	visamā nisajjāva ahosi.	902	
PA_tika-s03_02t:903	Kumbhaṇḍasuttavaṇṇanā niṭṭhitā.	90	
PA_tika-s03_02t:904	Paṭhamavaggavaṇṇanā niṭṭhitā.	90	
PA_tika-s03_02t:905	2. Dutiyavaggo	90	
PA_tika-s03_02t:906	1. Sasīsakasuttavaṇṇanā	90	
PA_tika-s03_02t:907	212. Phusantoti theyyāya phusanto.	90	
PA_tika-s03_02t:908	3. Nicchavitthisuttavaṇṇanā	90	
PA_tika-s03_02t:909	214. Mātugāmo sassāmiko attano phasse anissaro. Vaṭṭitvāti bhassitvā aparaṃ gantvā.	90	
PA_tika-s03_02t:910	4. Maṅgulitthisuttavaṇṇanā	91	
PA_tika-s03_02t:911	215. Maṅganavasena ulatīti maṅguli, virūpabībhacchabhāvena pavattatīti attho. Tenāha “virūpaṃ duddasikaṃ bībhaccha”nti.	91	
PA_tika-s03_02t:912	5. Okilinīsuttavaṇṇanā	91	
PA_tika-s03_02t:913_0	216. Uddhaṃ uddhaṃ agginā pakkasarīratāya uppakkaṃ. Heṭṭhato paggharaṇavasena kilinnasarīratāya	913	
PA_tika-s03_02t:913_1	okilinī. Ito cito ca aṅgārasamparikiṇṇatāya okirinī. Tenāha “sā kirā”tiādi. Aṅgāracitaketi	913	
PA_tika-s03_02t:913_2	aṅgārasañcaye. Sarīrato paggharanti asuciduggandhajegucchāni sedagatāni. Tassa kira	913	
PA_tika-s03_02t:913_3	raññoti tassa kāliṅgassa rañño. Nāṭakinīti nacce adhikatā itthī. Sedanti sedanaṃ, tāpananti attho.	913	
PA_tika-s03_02t:914	Okilinīsuttavaṇṇanā niṭṭhitā.	91	
PA_tika-s03_02t:915	6. Asīsakasuttavaṇṇanā	91	
PA_tika-s03_02t:916	217. Asīsakaṃ kabandhaṃ hutvā nibbatti kammāyūhanakāle tathā nimittaggahaṇaparicayato.	91	
PA_tika-s03_02t:917	7-11. Pāpabhikkhusuttādivaṇṇanā	91	
PA_tika-s03_02t:918_0	218-222. Lāmakabhikkhūti hīnācāratāya lāmako, bhikkhuvesatāya, bhikkhāhārena jīvanato	918	
PA_tika-s03_02t:918_1	ca bhikkhu. Cittakeḷinti cittaruciyaṃ taṃ taṃ kīḷanto. Ayamevāti bhikkhuvatthusmiṃ vuttanayo eva.	918	
PA_tika-s03_02t:919	Pāpabhikkhusuttādivaṇṇanā niṭṭhitā.	91	
PA_tika-s03_02t:920	Sāratthappakāsiniyā saṃyuttanikāya-aṭṭhakathāya	92	
PA_tika-s03_02t:921	Lakkhaṇasaṃyuttavaṇṇanāya līnatthappakāsanā samattā.	92	
PA_tika-s03_02t:922	9. Opammasaṃyuttaṃ	92	
PA_tika-s03_02t:923	1. Kūṭasuttavaṇṇanā	92	
PA_tika-s03_02t:924_0	223. Kūṭaṃ gacchantīti kūṭacchiddassa anupavisanavasena kūṭaṃ gacchanti. Yā ca gopānasiyo	924	
PA_tika-s03_02t:924_1	gopānasantaragatā, tāpi kūṭaṃ āhacca ṭhānena kūṭaṅgamā. Duvidhāpi kūṭe samosaraṇā.	924	
PA_tika-s03_02t:924_2	Kūṭassa samugghātena vināsena bhijjanena. Avijjāya samugghātenāti avijjāya accantameva	924	
PA_tika-s03_02t:924_3	appavattiyā. Tena ca mokkhadhammādhigamena tadanurūpadhammādhigamo dassito. Appamattāti	924	
PA_tika-s03_02t:924_4	pana iminā tassa upāyo dassito.	924	
PA_tika-s03_02t:925	Kūṭasuttavaṇṇanā niṭṭhitā.	92	
PA_tika-s03_02t:926	2. Nakhasikhasuttavaṇṇanā	92	
PA_tika-s03_02t:927_0	224. Evaṃ appakā yathā nakhasikhāya āropitapaṃsu, sugatisaṃvattaniyassa kammassa	927	
PA_tika-s03_02t:927_1	appakattā evaṃ devesupīti hīnūdāharaṇavasena vuttaṃ. Appatarā hi sattā ye devesu	927	
PA_tika-s03_02t:927_2	jāyanti, tañca kho kāmadevesu. Itaresu pana vattabbameva natthi.	927	
PA_tika-s03_02t:928	Nakhasikhasuttavaṇṇanā niṭṭhitā.	92	
PA_tika-s03_02t:929	3. Kulasuttavaṇṇanā	92	
PA_tika-s03_02t:930_0	225. Vidhaṃsayanti viheṭhayanti. Vaḍḍhitāti bhāvanāpāripūrivasena paribrūhitā. Punappunaṃ	930	
PA_tika-s03_02t:930_1	katāti bhāvanāya bahulīkaraṇena aparāparaṃ pavattitā yuttayānaṃ viya katāti yathā	930	
PA_tika-s03_02t:930_2	yuttaṃ ājaññarathaṃ chekena sārathinā adhiṭṭhitaṃ yathāruci pavattati, evaṃ yathāruci	930	
PA_tika-s03_02t:930_3	pavattiyā gamitā. Patiṭṭhānaṭṭhenāti adhiṭṭhānaṭṭhena. Vatthu viya katā sabbaso upakkilesavisodhanena	930	
PA_tika-s03_02t:930_4	suvisodhitamariyādaṃ viya katā. Adhiṭṭhitāti paṭipakkhadūrībhāvato subhāvitabhāvena	930	
PA_tika-s03_02t:930_5	avikampaneyyatāya ṭhapitā. Samantato citāti sabbabhāgena bhāvanūpacayaṃ gamitā. Tenāha	930	
PA_tika-s03_02t:930_6	“suvaḍḍhitā”ti. Suṭṭhu samāraddhāti mettābhāvanāya matthakappattiyā sammadeva sampāditā.	930	
PA_tika-s03_02t:931	Kulasuttavaṇṇanā niṭṭhitā.	93	
PA_tika-s03_02t:932	4. Okkhāsuttavaṇṇanā	93	
PA_tika-s03_02t:933_0	226. Mahāmukhaukkhalīnanti mahāmukhānaṃ mahantakoḷumbānaṃ sataṃ. Paṇītabhojanabharitānanti	933	
PA_tika-s03_02t:933_1	sappimadhusakkarādīhi upanītapaṇītabhojanehi paripuṇṇānaṃ. Tassāti pāṭhassa. Goduhanamattanti	933	
PA_tika-s03_02t:933_2	godohanavelāmattaṃ. Taṃ pana kittakaṃ adhippetanti āha “gāviyā”tiādi. Sabbasattesu	933	
PA_tika-s03_02t:933_3	hitapharaṇanti anodhisomettābhāvanamāha – mettacittaṃ appanāppattaṃ bhāvetuṃ sakkotīti	933	
PA_tika-s03_02t:933_4	adhippāyo. Tampi tato yathāvuttadānato mahapphalataranti.	933	
PA_tika-s03_02t:934	Okkhāsuttavaṇṇanā niṭṭhitā.	93	
PA_tika-s03_02t:935	5. Sattisuttavaṇṇanā	93	
PA_tika-s03_02t:936_0	227. Agge paharitvāti tiṇhaphalasattiyā agge hatthena vā muṭṭhinā vā pahāraṃ datvā.	936	
PA_tika-s03_02t:936_1	Kappāsavaṭṭiṃ viyāti pahatakappāsapiṇḍaṃ viya. Niyyāsavaṭṭiṃ viyāti phalasaṇṭhānaṃ	936	
PA_tika-s03_02t:936_2	niyyāsapiṇḍaṃ viya. Ekato katvāti kalikādibhāvena vīsatiṃsapiṇḍāni ekajjhaṃ katvā.	936	
PA_tika-s03_02t:936_3	Alliyāpento piṇḍaṃ karonto. Paṭileṇetīti paṭilīnayati nāmeti. Alliyāpento te dvepi	936	
PA_tika-s03_02t:936_4	dhārā ekato samphusāpento. Paṭikoṭṭetīti paṭipaharati. Tattha khaṇḍaṃ viya niyyāso.	936	
PA_tika-s03_02t:936_5	Kappāsavaṭṭanakaraṇīyanti vihatassa kappāsassa paṭisaṃharaṇavasena bandhanadaṇḍaṃ.	936	
PA_tika-s03_02t:936_6	Pavattentoti kappāsassa saṃvellanavasena pavattento.	936	
PA_tika-s03_02t:937	Sattisuttavaṇṇanā niṭṭhitā.	93	
PA_tika-s03_02t:938	6. Dhanuggahasuttavaṇṇanā	93	
PA_tika-s03_02t:939_0	228. Daḷhadhanunoti thirataradhanuno. Idāni tassa thiratarabhāvaṃ paricchedato dassetuṃ	939	
PA_tika-s03_02t:939_1	“daḷhadhanū”tiādi vuttaṃ. Tattha dvisahassathāmanti palānaṃ dvisahassathāmaṃ. Vuttamevatthaṃ	939	
PA_tika-s03_02t:939_2	pākaṭataraṃ katvā dassetuṃ “yassā”tiādimāha. Tattha yassāti dhanuno. Āropitassāti	939	
PA_tika-s03_02t:939_3	jiyaṃ āropitassa. Jiyābaddhoti jiyāya baddho. Pathavito muccati, etaṃ “dvisahassathāma”nti	939	
PA_tika-s03_02t:939_4	veditabbaṃ. Lohasīsādīnanti kāḷalohatambalohasīsādīnaṃ. Bhāroti purisabhāro, so pana	939	
PA_tika-s03_02t:939_5	majjhimapurisassa vasena edisaṃ tassa balaṃ daṭṭhabbaṃ. Uggahitasippā dhanuvedasikkhāvasena.	939	
PA_tika-s03_02t:939_6	Ciṇṇavasībhāvā lakkhesu avirajjhanasarakkhepavasena. Kataṃ rājakulādīsu upagantvā	939	
PA_tika-s03_02t:939_7	asanaṃ sarakkhepo etehīti katūpasanāti āha “rājakulādīsu dassitasippā”ti.	939	
PA_tika-s03_02t:940_0	“Bodhisatto cattāri kaṇḍāni āharī”ti vatvā tameva atthaṃ vitthārato dassento “tadā	940	
PA_tika-s03_02t:940_1	kirā”tiādimāha. Tattha javissāmāti dhāvissāma. Aggi uṭṭhahīti sīghapatanasantāpena	940	
PA_tika-s03_02t:940_2	ca sūriyarasmisantāpassa āsannabhāvena ca usumā uṭṭhahi. Pakkhapañjarenāti pakkhajālantarena.	940	
PA_tika-s03_02t:941_0	Nivattitvāti “nippayojanamidaṃ javana”nti nivattitvā. Pattakaṭāhena otthaṭapatto	941	
PA_tika-s03_02t:941_1	viyāti pihitapatto viya ahosi, vegasā patanena nagarassa upari ākāsassa nirikkhaṇaṃ	941	
PA_tika-s03_02t:941_2	ahosi. Sañcāritattā anekahaṃsasahassasadiso paññāyi seyyathāpi bodhisattassa dhanuggahakāle sarakūṭādidassane.	941	
PA_tika-s03_02t:942_0	Dukkaranti tassa adassanaṃ sandhāyāha, na attano patanaṃ. Sūriyamaṇḍalañhi atisīghena	942	
PA_tika-s03_02t:942_1	javena gacchantampi paññāsayojanāyāmavitthataṃ attano vipulatāya pabhassaratāya ca	942	
PA_tika-s03_02t:942_2	sattānaṃ cakkhussa gocarabhāvaṃ gacchati, javanahaṃso pana tādisena sūriyena saddhiṃ	942	
PA_tika-s03_02t:942_3	javena gacchanto na paññāyeyya. Tasmā vuttaṃ “na sakkā tayā passitu”nti. Cattāro	942	
PA_tika-s03_02t:942_4	akkhaṇavedhino. Gantvā gahite sotuṃ ghaṇḍaṃ piḷandhāpetvā sayaṃ puratthābhimukho	942	
PA_tika-s03_02t:942_5	nisinno. Puratthimadisābhimukhaṃ gatakaṇḍaṃ sandhāyāha “paṭhamakaṇḍeneva saddhiṃ	942	
PA_tika-s03_02t:942_6	uppatitvā”ti. Te cattāri kaṇḍāni ekakkhaṇeyeva khipiṃsu.	942	
PA_tika-s03_02t:943_0	Āyuṃ saṅkharoti etenāti āyusaṅkhāro. Yathā hi kammajarūpānaṃ pavatti jīvitindriyapaṭibaddhā,	943	
PA_tika-s03_02t:943_1	evaṃ attabhāvassa pavatti tappaṭibaddhāti. Bahuvacananiddeso pana pāḷiyaṃ ekasmiṃ	943	
PA_tika-s03_02t:943_2	khaṇe anekasatasaṅkhassa jīvitindriyassa upalabbhanato. Taṃ jīvitindriyaṃ. Tato yathāvuttadevatānaṃ	943	
PA_tika-s03_02t:943_3	javato sīghataraṃ khīyati ittarakhaṇattā. Vuttañhetaṃ –	943	
PA_tika-s03_02t:944	“Jīvitaṃ attabhāvo ca, sukhadukkhā ca kevalā;	94	
PA_tika-s03_02t:945	Ekacittasamāyuttā, lahuso vattate khaṇo”ti. ;	94	
PA_tika-s03_02t:946	Bhedoti bhaṅgo. Na sakkā paññāpetuṃ tatopi ativiya ittarakhaṇattā.	94	
PA_tika-s03_02t:947	Dhanuggahasuttavaṇṇanā niṭṭhitā.	94	
PA_tika-s03_02t:948	7. Āṇisuttavaṇṇanā	94	
PA_tika-s03_02t:949_0	229. Aññe rājāno ca bhāgaṃ gaṇhantā ime viya dasabhāgaṃ gaṇhantīti tesamayaṃ anugati	949	
PA_tika-s03_02t:949_1	paññāyati. Mahājanassa ānayanato ānakoti āha “evaṃladdhanāmo”ti. Idāni taṃ ādito	949	
PA_tika-s03_02t:949_2	paṭṭhāya āgamanānukkamaṃ dassetuṃ “himavante kirā”tiādimāha. Kareṇunti kareṇukaṃ,	949	
PA_tika-s03_02t:949_3	hatthininti attho. Sakkariṃsūti anatthapariharaṇavasena pasatthūpahāravasena ca pūjesuṃ.	949	
PA_tika-s03_02t:949_4	Otarīti kuḷīradahaṃ pāvisi. Paṭikkamitvā ṭhapanavasena apakkamitvā pati.	949	
PA_tika-s03_02t:950_0	Suvaṇṇarajatādimayanti kismiñci chidde suvaṇṇamayaṃ, kismiñci rajatamayaṃ, kismiñci	950	
PA_tika-s03_02t:950_1	phalikamayaṃ āṇiṃ ghaṭayiṃsu bandhiṃsu. Pubbe pharitvā tiṭṭhantassa dvādasa yojanāni	950	
PA_tika-s03_02t:950_2	pamāṇo etassāti dvādasayojanappamāṇo, saddo. Athassa anekasatakāle gacchante antosālāyampi	950	
PA_tika-s03_02t:950_3	dukkhena suyyittha āṇisaṅghāṭamattattā.	950	
PA_tika-s03_02t:951_0	Gambhīrāti agādhā dukkhogāḷhā. Sallasuttañhi “animittamanaññāta”ntiādinā pāḷivasena	951	
PA_tika-s03_02t:951_1	gambhīraṃ, na atthagambhīraṃ. Tathā hi tattha tā tā gāthā duviññeyyarūpā tiṭṭhanti,	951	
PA_tika-s03_02t:951_2	duviññeyyaṃ ñāṇena dukkhogāhanti katvā “gambhīra”nti vuccati. Pubbāparampettha kāsañci	951	
PA_tika-s03_02t:951_3	gāthānaṃ duviññeyyatāya dukkhogāhameva, tasmā taṃ pāḷivasena “gambhīra”nti vuttaṃ	951	
PA_tika-s03_02t:951_4	“pāḷivasena gambhīrā sallasuttasadisā”ti. Iminā nayena “atthavasena gambhīrā”ti ettha	951	
PA_tika-s03_02t:951_5	attho veditabbo. Mahāvedallasuttassa atthavasena gambhīratā pākaṭāyeva. Lokaṃ uttaratīti	951	
PA_tika-s03_02t:951_6	lokuttaro, navavidhaappamāṇadhammo, so atthabhūto etesaṃ atthīti lokuttarā. Tenāha	951	
PA_tika-s03_02t:951_7	“lokuttaraatthadīpakā”ti. Sattasuññatadhammamattamevāti sattena attanā suññataṃ kevalaṃ	951	
PA_tika-s03_02t:951_8	dhammamattameva. Uggahetabbaṃ pariyāpuṇitabbanti ca liṅgavacanavipallāsena vuttanti	951	
PA_tika-s03_02t:951_9	āha “uggahetabbe ca pariyāpuṇitabbe cā”ti. Kavitāti kavino kammaṃ kavikatā. Yassa	951	
PA_tika-s03_02t:951_10	pana yaṃ kammaṃ, taṃ tena katanti vuccatīti āha “kavitāti kavīhi katā”ti. Itaraṃ	9511	
PA_tika-s03_02t:951_11	“kāveyyā”ti padaṃ, kabbanti vuttaṃ hoti. “Kabba”nti ca kavinā vuttanti attho. Tenāha	9511	
PA_tika-s03_02t:951_12	“tasseva vevacana”nti. Cittakkharāti vicitrākāraakkharā. Sāsanato bahibhūtāti na	9511	
PA_tika-s03_02t:951_13	sāsanāvacarā. Tesaṃ sāvakehīti “buddhānaṃ sāvakā”ti apaññātānaṃ yesaṃ kesañci sāvakehi.	9511	
PA_tika-s03_02t:951_14	Anuggayhamānāti na uggayhamānā savanadhāraṇaparicayaatthūpaparikkhādivasena anuggayhamānā.	9511	
PA_tika-s03_02t:951_15	Antaradhāyanti adassanaṃ gacchanti.	9511	
PA_tika-s03_02t:952	Āṇisuttavaṇṇanā niṭṭhitā.	95	
PA_tika-s03_02t:953	8. Kaliṅgarasuttavaṇṇanā	95	
PA_tika-s03_02t:954_0	230. Kaliṅgaraṃ vuccati khuddakadārukhaṇḍaṃ, taṃ upadhānaṃ etesanti kaliṅgarūpadhānā.	954	
PA_tika-s03_02t:954_1	Licchavī pana khadiradaṇḍaṃ upadhānaṃ katvā tadā vihariṃsu. Tasmā vuttaṃ “khadiraghaṭikāsū”tiādi.	954	
PA_tika-s03_02t:954_2	Pakativijjusaññito natthi etesaṃ khaṇo vijjhaneti akkhaṇavedhino tato sīghataraṃ	954	
PA_tika-s03_02t:954_3	vijjhanato. “Akkhaṇa”nti vijju vuccati ittarakhaṇattā. Akkhaṇobhāsena lakkhaṇavedhakā	954	
PA_tika-s03_02t:954_4	akkhaṇavedhino. Anekadhā bhinnassa vālassa vijjhanena vālavedhino. Vālekadeso hi	954	
PA_tika-s03_02t:954_5	idha “vālo”ti gahito.	954	
PA_tika-s03_02t:955_0	Bahudeva divasabhāgaṃ padhānānuyogato uppannadarathaparissamavinodanatthaṃ nhāyitvā.	955	
PA_tika-s03_02t:955_1	Te sandhāyāti te tathārūpe padhānakammikabhikkhū sandhāya. Idaṃ idāni vuccamānaṃ	955	
PA_tika-s03_02t:955_2	atthajātaṃ vuttaṃ porāṇaṭṭhakathāyaṃ. Ayampi dīpoti tambapaṇṇidīpamāha. Padhānānuyuñjanavelāya	955	
PA_tika-s03_02t:955_3	nivedanavasena tattha tattha ekajjhaṃ pahataghaṇḍinigghoseneva ekaghaṇḍinigghoso,	955	
PA_tika-s03_02t:955_4	tattha tattha paṇṇasālādīsu vasantānaṃ bhikkhūnaṃ vasena ekapadhānabhūto. Nānāmukhoti	955	
PA_tika-s03_02t:955_5	anurādhapurassa pacchimadisāyaṃ eko vihāro, pilicchikoḷinagarassa puratthimadisāyaṃ.	955	
PA_tika-s03_02t:955_6	Ubhayattha pavattaghaṇḍisaddā antarāpavattaghaṇḍisaddehi missetvā osaranti. Kalyāṇiyaṃ	955	
PA_tika-s03_02t:955_7	pavattaghaṇḍisaddo tathā nāgadīpe.	955	
PA_tika-s03_02t:956	Kaliṅgarasuttavaṇṇanā niṭṭhitā.	95	
PA_tika-s03_02t:957	9. Nāgasuttavaṇṇanā	95	
PA_tika-s03_02t:958_0	231. Atikkantavelanti bhattānumodanaupanisinnakathāvelato atikkantavelaṃ. Asambhinnenāti	958	
PA_tika-s03_02t:958_1	sarasampattito asambhinnena, sarassa uccāraṇasampattiṃ aparihāpetvāti attho. Aparisuddhāsayatāya	958	
PA_tika-s03_02t:958_2	neva guṇavaṇṇāya na ñāṇabalāya hoti. Tanti taṃ tathā paccayānaṃ paribhuñjanaṃ, taṃ	958	
PA_tika-s03_02t:958_3	tathā micchāpaṭipajjanaṃ.	958	
PA_tika-s03_02t:959	Nāgasuttavaṇṇanā niṭṭhitā.	95	
PA_tika-s03_02t:960	10. Biḷārasuttavaṇṇanā	96	
PA_tika-s03_02t:961_0	232. Gharānaṃ sandhīti gharena gharassa sambandhaṭṭhānaṃ. Saha malena vattatīti samalaṃ.	961	
PA_tika-s03_02t:961_1	Gehato gāmato ca nikkhamanacandanikaṭṭhānaṃ. Saṅkāraṭṭhānanti saṅkārakūṭaṃ. Keci	961	
PA_tika-s03_02t:961_2	“sandhisaṅkārakūṭaṭṭhāna”nti vadanti. Vuṭṭhānanti āpannaāpattito, na kilesato vuṭṭhānaṃ,	961	
PA_tika-s03_02t:961_3	suddhante adhiṭṭhānaṃ. Taṃ pana yathāāpannāya āpattiyā “desanā”tveva vuccatīti āha	961	
PA_tika-s03_02t:961_4	“desanā paññāyatī”ti.	961	
PA_tika-s03_02t:962	Biḷārasuttavaṇṇanā niṭṭhitā.	96	
PA_tika-s03_02t:963	11. Siṅgālasuttavaṇṇanā	96	
PA_tika-s03_02t:964	233. Ettakampīti iminā jarasiṅgālena laddhabbaṃ cittassādamattampi na labhissati sakalameva kappaṃ sabbaso avīcijālāhi nirantaraṃ jhāyamānatāya niccadukkhāturabhāvato.	96	
PA_tika-s03_02t:965	Siṅgālasuttavaṇṇanā niṭṭhitā.	96	
PA_tika-s03_02t:966	12. Dutiyasiṅgālasuttavaṇṇanā	96	
PA_tika-s03_02t:967	234. Katajānananti katūpakārajānanaṃ. Kataveditāti tasseva paresaṃ pākaṭakaraṇavasena jānanameva. Ācāramevāti katāparādhameva.	96	
PA_tika-s03_02t:968	Dutiyasiṅgālasuttavaṇṇanā niṭṭhitā.	96	
PA_tika-s03_02t:969	Sāratthappakāsiniyā saṃyuttanikāya-aṭṭhakathāya	96	
PA_tika-s03_02t:970	Opammasaṃyuttavaṇṇanāya līnatthappakāsanā samattā.	97	
PA_tika-s03_02t:971	10. Bhikkhusaṃyuttaṃ	97	
PA_tika-s03_02t:972	1. Kolitasuttavaṇṇanā	97	
PA_tika-s03_02t:973_0	235. Sāvakānaṃ ālāpoti sāvakānaṃ sabrahmacāriṃ uddissa ālāpo. Buddhehi sadisā mā	973	
PA_tika-s03_02t:973_1	homāti buddhāciṇṇaṃ samudācāraṃ akathentehi sāvakehi, “āvuso bhikkhave”ti ālapitā	973	
PA_tika-s03_02t:973_2	bhikkhū, “āvuso”ti paṭivacanaṃ denti, na, “bhante”ti. Dutiyajjhāne vitakkavicārā	973	
PA_tika-s03_02t:973_3	nirujjhanti tesaṃ nirodheneva tassa jhānassa uppādetabbato. Yesaṃ nirodhāti yesaṃ	973	
PA_tika-s03_02t:973_4	vacīsaṅgārānaṃ vitakkavicārānaṃ nirujjhanena suvikkhambhitabhāvena saddāyatanaṃ appavattiṃ	973	
PA_tika-s03_02t:973_5	gacchati kāraṇassa dūrato passambhitattā. Ariyoti niddoso. Parisuddho tuṇhībhāvo,	973	
PA_tika-s03_02t:973_6	na titthiyānaṃ mūgabbataggahaṇaṃ viya aparisuddhoti adhippāyo. Paṭhamajjhānādīnīti	973	
PA_tika-s03_02t:973_7	ādi-saddena tatiyajjhānādīni saṅgaṇhāti.	973	
PA_tika-s03_02t:974_0	Ārammaṇabhūtena vitakkena saha gatā pavattāti vitakkasahagatāti āha “vitakkārammaṇā”ti.	974	
PA_tika-s03_02t:974_1	Vitakkārammaṇatā ca saññāmanasikārānaṃ sukhumaārammaṇaggahaṇavasena daṭṭhabbā. Tenāha	974	
PA_tika-s03_02t:974_2	“na santato upaṭṭhahiṃsū”ti. Na paguṇaṃ sammadeva vasībhāvassa anāpāditattā. Saññāmanasikārāpīti	974	
PA_tika-s03_02t:974_3	tatiyajjhānādhigamāya pavattiyamānā saññāmanasikārāpi hānabhāgiyāva ahesuṃ, na visesabhāgiyā.	974	
PA_tika-s03_02t:974_4	Sammā ṭhapehīti bahiddhā vikkhepaṃ pahāya sammā ajjhattameva cittaṃ ṭhapehi. Ekaggaṃ	974	
PA_tika-s03_02t:974_5	karohīti teneva vikkhepapaṭibāhanena avihatamānasatāya cittasamādhānavasena ekaggaṃ	974	
PA_tika-s03_02t:974_6	karohi. Āropehīti īsakampi bahumpi apatitaṃ katvā kammaṭṭhānārammaṇe āropehi. Dutiyaaggasāvakabhūmiyā	974	
PA_tika-s03_02t:974_7	pāripūriyā āyasmā mahābhiñño, na yathā tathāti āha “mahābhiññatanti chaḷabhiññata”nti.	974	
PA_tika-s03_02t:974_8	Iminā upāyenāti iminā “atha kho maṃ, āvuso”tiādinā vuttena upāyena. Vaḍḍhetvāti uttari	974	
PA_tika-s03_02t:974_9	uttari visesabhāgiyabhāvāpādanena samādhiṃ paññañca brūhetvā brūhetvā.	974	
PA_tika-s03_02t:975	Kolitasuttavaṇṇanā niṭṭhitā.	97	
PA_tika-s03_02t:976	2. Upatissasuttavaṇṇanā	97	
PA_tika-s03_02t:977	236. Atiuḷārampi sattaṃ vā saṅkhāraṃ vā sandhāya vuttaṃ sabbatthameva sabbaso chandarāgassa suppahīnattā. Jānanatthaṃ pucchati satthuguṇānaṃ ativiya uḷāratamabhāvato.	97	
PA_tika-s03_02t:978	Upatissasuttavaṇṇanā niṭṭhitā.	97	
PA_tika-s03_02t:979	3. Ghaṭasuttavaṇṇanā	97	
PA_tika-s03_02t:980_0	237. Pariveṇaggenāti pariveṇabhāgena. Keci “ekavihāreti ekacchanne ekasmiṃ āvāse”ti	980	
PA_tika-s03_02t:980_1	vadanti. Teti te dvepi therā. Pāṭiyekkesu ṭhānesūti visuṃ visuṃ ṭhānesu. Nisīdantīti	980	
PA_tika-s03_02t:980_2	divāvihāraṃ nisīdanti. Oḷāriko nāma jāto parittadhammārammaṇattā tassa. Teti thero bhagavā ca.	980	
PA_tika-s03_02t:981	Paripuṇṇavīriyoti catukiccasādhanavasena sampuṇṇavīriyo. Paggahitavīriyoti īsakampi saṅkocaṃ anāpajjitvā pavattitavīriyo. Upanikkhepanamattassevāti samīpe ṭhapanamattasseva.	98	
PA_tika-s03_02t:982_0	Catubhūmakadhammesu labbhamānattā paññāya “catubhūmakadhamme anupavisitvā ṭhitaṭṭhenā”ti	982	
PA_tika-s03_02t:982_1	vuttaṃ. Lakkhitabbaṭṭhena samādhi eva samādhilakkhaṇaṃ. Evaṃ vipassanālakkhaṇaṃ veditabbaṃ.	982	
PA_tika-s03_02t:982_2	Aññamaññassāti aññassa aññassa nānālakkhaṇāti veditabbaṃ. Aññassāti itarassa. Dhuranti	982	
PA_tika-s03_02t:982_3	vahitabbabhāraṃ. Dvīsupi etesūti samādhilakkhaṇavipassanālakkhaṇesu sammāsambuddho nipphattiṃ gato.	982	
PA_tika-s03_02t:983	Ghaṭasuttavaṇṇanā niṭṭhitā.	98	
PA_tika-s03_02t:984	4. Navasuttavaṇṇanā	98	
PA_tika-s03_02t:985_0	238. Abhicetasi nissitā ābhicetasikā. Paṭipakkhavidhamanena abhivisiṭṭhaṃ cittaṃ	985	
PA_tika-s03_02t:985_1	abhicittaṃ. Yasmā jhānānaṃ taṃsampayuttaṃ cittaṃ nissāya paccayo hotiyeva, tasmā	985	
PA_tika-s03_02t:985_2	“nissitāna”nti vuttaṃ. Nikāmalābhīti yathicchitalābhī. Yathāparicchedenāti yathākatena	985	
PA_tika-s03_02t:985_3	kālaparicchedena. Vipulalābhīti appamāṇalābhī. “Kasira”nti hi parittaṃ vuccati, tappaṭipakkhena	985	
PA_tika-s03_02t:985_4	akasiraṃ appamāṇaṃ. Tenāha “paguṇajjhānoti attho”ti. Sithilamārabbhāti sithilaṃ vīriyārambhaṃ	985	
PA_tika-s03_02t:985_5	katvāti atthoti āha “sithilaṃ vīriyaṃ pavattetvā”ti.	985	
PA_tika-s03_02t:986	Navasuttavaṇṇanā niṭṭhitā.	98	
PA_tika-s03_02t:987	5. Sujātasuttavaṇṇanā	98	
PA_tika-s03_02t:988_0	239. Aññāni rūpānīti paresaṃ rūpāni. Atikkantarūpoti attano rūpasampattiyā rūpasobhāya	988	
PA_tika-s03_02t:988_1	atikkamitvā ṭhitarūpo, sucirampi velaṃ olokentassa tuṭṭhiāvaho. Dassanassa cakkhussa	988	
PA_tika-s03_02t:988_2	hitoti dassanīyo. Pasādaṃ āvahatīti pāsādiko. Chavivaṇṇasundaratāyāti chavivaṇṇassa	988	
PA_tika-s03_02t:988_3	ceva sarīrasaṇṭhānassa ca sobhanabhāvena.	988	
PA_tika-s03_02t:989	Sujātasuttavaṇṇanā niṭṭhitā.	98	
PA_tika-s03_02t:990	6. Lakuṇḍakabhaddiyasuttavaṇṇanā	99	
PA_tika-s03_02t:991_0	240. Virūpasarīravaṇṇanti asundarachavivaṇṇañceva asundarasaṇṭhānañca. Pamāṇavasenāti	991	
PA_tika-s03_02t:991_1	sarīrappamāṇavasena. Icchiticchitanti attanā icchiticchitaṃ. Mahāsārajjanti mahanto maṅkubhāvo.	991	
PA_tika-s03_02t:992	Guṇe āvajjetvāti attanā jānanakaniyāmena satthuno kāyaguṇe ca cārittaguṇe ca āvajjetvā manasi katvā.	99	
PA_tika-s03_02t:993	Yojanāvaṭṭanti yojanaparikkhepaṃ.	99	
PA_tika-s03_02t:994	“Kāyasmī”ti gāthāsukhatthaṃ niranunāsikaṃ katvā niddesoti vuttaṃ “kāyasmi”nti. Akāraṇaṃ kāyappamāṇanti sarīrappamāṇaṃ nāma appamāṇaṃ, sīlādiguṇāva pamāṇanti adhippāyo.	99	
PA_tika-s03_02t:995	Lakuṇḍakabhaddiyasuttavaṇṇanā niṭṭhitā.	99	
PA_tika-s03_02t:996	7. Visākhasuttavaṇṇanā	99	
PA_tika-s03_02t:997_0	241. Purassa esāti porī, cāturiyayuttatā. Tenāha “puravāsīna”ntiādi. Sā pana dutavilambitakhalitavasena	997	
PA_tika-s03_02t:997_1	appasannalūkhatādidosarahitā hotīti āha “pura…pe… vācāyā”ti. Asandiddhāyāti muttavācāya.	997	
PA_tika-s03_02t:997_2	Tenāha “apalibuddhāyā”tiādi. Na elaṃ dosaṃ galetīti anelagalā, avirujjhanavācā. Tenāha	997	
PA_tika-s03_02t:997_3	“niddosāyā”ti. Catusaccassa pakāsakā, na kadāci saccavimuttāti āha “catusaccapariyāpannāyā”ti.	997	
PA_tika-s03_02t:997_4	Tā hi cattāri saccāni paricchijja āpādenti paṭipādenti pavattenti. Tenāha “cattāri	997	
PA_tika-s03_02t:997_5	saccāni amuñcitvā pavattāyā”ti. Dhajo nāma sabbadhammehi samussitaṭṭhena.	997	
PA_tika-s03_02t:998	Visākhasuttavaṇṇanā niṭṭhitā.	99	
PA_tika-s03_02t:999	8. Nandasuttavaṇṇṇanā	99	
PA_tika-s03_02t:1000_0	242. Āraññikotiādīsu araññakathāsīsena senāsanapaṭisaṃyuttānaṃ dhutaṅgānaṃ, piṇḍapātakathāsīsena	1000	
PA_tika-s03_02t:1000_1	piṇḍapātapaṭisaṃyuttānaṃ, paṃsukūlikasīsena cīvarapaṭisaṃyuttānaṃ, taggahaṇeneva	1000	
PA_tika-s03_02t:1000_2	vīriyanissitadhutaṅgassa ca samādāya vattanaṃ dīpitanti veditabbaṃ. Āgatena bhagavatā	1000	
PA_tika-s03_02t:1000_3	aparabhāge kathitaṃ.	1000	
PA_tika-s03_02t:1001	Nandasuttavaṇṇanā niṭṭhitā.	100	
PA_tika-s03_02t:1002	9. Tissasuttavaṇṇanā	100	
PA_tika-s03_02t:1003	243. Bhaṇḍakanti pattacīvaraṃ. Nisīdiyeva vattassa asikkhitattā. Tujjanatthena vācā eva sattiyoti āha “vācāsattīhī”ti.	100	
PA_tika-s03_02t:1004	Vācāya sannitodakenāti vacanasaṅkhātena samantato niccaṃ katvā upatudanato sannitudakena. Vibhattialopena so niddeso. Tenāha “vacanapatodenā”ti.	100	
PA_tika-s03_02t:1005_0	Uccakule jāti etassāti jātimā, brahmajātiko isi. Mātaṅgoti caṇḍālo. Tatthāti kumbhakārasālāyaṃ.	1005	
PA_tika-s03_02t:1005_1	Okāsaṃ yāci kumbhakāraṃ. Mahantaṃ disvā āha – “paṭhamataraṃ paviṭṭho pabbajito”ti.	1005	
PA_tika-s03_02t:1005_2	Tatthevāti tassāyeva sālāya dvāraṃ nissāya dvārasamīpe. Meti mayā. Khama mayhanti	1005	
PA_tika-s03_02t:1005_3	mayhaṃ aparādhaṃ khamassu. Teti tayā. Puna teti tava. Gaṇhi uggantuṃ appadānavasena.	1005	
PA_tika-s03_02t:1005_4	Tenāha “nāssa uggantuṃ adāsī”ti. Pabujjhiṃsūti niddāya pabujjhiṃsu pakatiyā pabujjhanavelāya upagatattā.	1005	
PA_tika-s03_02t:1006	Chavoti nihīno. Anantamāyoti vividhamāyo māyāvī.	100	
PA_tika-s03_02t:1007_0	Soti mattikāpiṇḍo. “Sattadhā bhijjī”ti etthāyamadhippāyo – yaṃ tena tāpasena pāramitāparibhāvanasamiddhāhi	1007	
PA_tika-s03_02t:1007_1	nānāvihārasamāpattiparipūritāhi sīladiṭṭhisampadādīhi susaṅkhatasantāne mahākaruṇādhivāse	1007	
PA_tika-s03_02t:1007_2	mahāsatte bodhisatte ariyūpavādakammaṃ abhisapasaṅkhātaṃ pharusavacanaṃ pavattitaṃ,	1007	
PA_tika-s03_02t:1007_3	taṃ mahāsattassa khettavisesabhāvato tassa ca ajjhāsayapharusatāya diṭṭhadhammavedanīyaṃ	1007	
PA_tika-s03_02t:1007_4	hutvā sace so mahāsattaṃ na khamāpeti, taṃ kakkhaḷaṃ hutvā vipaccanasabhāvaṃ jātaṃ,	1007	
PA_tika-s03_02t:1007_5	khamāpite pana mahāsatte payogasampattipaṭibāhitattā avipākadhammataṃ āpajjati ahosikammabhāvato.	1007	
PA_tika-s03_02t:1007_6	Ayañhi ariyūpavādapāpassa diṭṭhadhammavedanīyassa ca dhammatā. Yaṃ taṃ bodhisattena	1007	
PA_tika-s03_02t:1007_7	sūriyuggamananivāraṇaṃ kataṃ, ayaṃ bodhisattena diṭṭho upāyo. Tena hi ubbāḷhā manussā	1007	
PA_tika-s03_02t:1007_8	bodhisattassa santike tāpasaṃ ānetvā khamāpesuṃ. Sopi ca mahāsattassa guṇe jānitvā	1007	
PA_tika-s03_02t:1007_9	tasmiṃ cittaṃ pasādesi. Yaṃ panassa matthake mattikāpiṇḍassa ṭhapanaṃ tassa sattadhā	1007	
PA_tika-s03_02t:1007_10	phālanaṃ kataṃ, taṃ manussānaṃ cittānurakkhaṇatthaṃ. Aññathā hi ime pabbajitā samānā	10071	
PA_tika-s03_02t:1007_11	cittassa vasaṃ vattanti, na pana cittamattano vase vattāpentīti mahāsattampi tena	10071	
PA_tika-s03_02t:1007_12	sadisaṃ katvā gaṇheyyuṃ, tadassa nesaṃ dīgharattaṃ ahitāya dukkhāyāti. Patirūpanti yuttaṃ.	10071	
PA_tika-s03_02t:1008	Tissasuttavaṇṇanā niṭṭhitā.	100	
PA_tika-s03_02t:1009	10. Theranāmakasuttavaṇṇanā	100	
PA_tika-s03_02t:1010_0	244. Atīte khandhapañcaketi atīte attabhāve. Chandarāgappahānenāti chandarāgassa	1010	
PA_tika-s03_02t:1010_1	accantameva jahanena. Pahīnaṃ nāma hoti anapekkhapariccāgato. Paṭinissaṭṭhaṃ nāma	1010	
PA_tika-s03_02t:1010_2	hoti sabbaso chaḍḍitattā. Tayo bhaveti iminā upādiṇṇakadhammānaṃyeva gahaṇaṃ. Sabbā	1010	
PA_tika-s03_02t:1010_3	khandhāyatanadhātuyo cāti iminā upādiṇṇānampi anupādiṇṇānampi dvidhā pavattalokiyadhammānaṃ	1010	
PA_tika-s03_02t:1010_4	gahaṇaṃ avisesetvā vuttattā. Viditaṃ pākaṭaṃ katvā ṭhitaṃ pariññābhisamayavasena.	1010	
PA_tika-s03_02t:1010_5	Tesvevāti tebhūmakadhammesu eva. Anupalittaṃ amathitaṃ asaṃkiliṭṭhaṃ taṇhādiṭṭhisaṃkilesābhāvato.	1010	
PA_tika-s03_02t:1010_6	Tadeva sabbanti heṭṭhā tīsupi padesu idha sabbaggahaṇena gahitaṃ tebhūmakavaṭṭaṃ.	1010	
PA_tika-s03_02t:1010_7	Jahitvāti pahānābhisamayavasena. Taṇhā khīyati etthāti taṇhakkhayasaṅkhāte nibbāne	1010	
PA_tika-s03_02t:1010_8	vimuttaṃ. Tamahanti taṃ uttamapuggalaṃ ekavihāriṃ brūmi taṇhādutiyassa abhāvato.	1010	
PA_tika-s03_02t:1010_9	Ettha ca pariññāpahānābhisamayakathanena itarampi abhisamayaṃ atthato kathitamevāti daṭṭhabbaṃ.	1010	
PA_tika-s03_02t:1011	Theranāmakasuttavaṇṇanā niṭṭhitā.	101	
PA_tika-s03_02t:1012	11. Mahākappinasuttavaṇṇanā	101	
PA_tika-s03_02t:1013_0	245. Mahākappinoti pūjāvacanametaṃ yathā “mahāmoggallāno”ti. Tathārūpanti “buddho	1013	
PA_tika-s03_02t:1013_1	dhammo”tiādikaṃ guṇavisesavantapaṭibaddhaṃ. Sāsananti desantarato āgatavacanaṃ. Jaṅghavāṇijāti	1013	
PA_tika-s03_02t:1013_2	jaṅghacārino vāṇijā. Kiñci sāsananti apubbapavattidīpakaṃ kiñci vacananti pucchi.	1013	
PA_tika-s03_02t:1013_3	Pīti uppajji yathā taṃ suciraṃ katābhinīhāratāya paripakkañāṇassa. Aparimāṇaṃ guṇassa	1013	
PA_tika-s03_02t:1013_4	aparimāṇato sabbaññuguṇaparidīpanato, sesaratanadvaye niyyānikabhāvadīpanato diṭṭhisīlasāmaññena	1013	
PA_tika-s03_02t:1013_5	saṃhatabhāvadīpanatoti vattabbaṃ. Yathānusiṭṭhaṃ paṭipajjamāne apāyadukkhato saṃsāradukkhato	1013	
PA_tika-s03_02t:1013_6	ca apatante dhāretīti dhammo. Suparisuddhadiṭṭhisīlasāmaññena saṃhatoti saṅghoti.	1013	
PA_tika-s03_02t:1013_7	Ratanattho pana tiṇṇampi sadiso evāti.	1013	
PA_tika-s03_02t:1014	Navasatasahassāni adāsi devī. Tumheti rājiniṃ gāravena bahuvacanena vadati. Rāgoti anugacchantarāgo.	101	
PA_tika-s03_02t:1015_0	Janiteti kammakilesehi nibbattite. Kammakilesehi pajātattā pajāti pajāsaddo janitasaddena	1015	
PA_tika-s03_02t:1015_1	samānatthoti āha – “janite, pajāyāti attho”ti. Aṭṭhahi vijjāhīti ambaṭṭhasutte āgatanayena.	1015	
PA_tika-s03_02t:1015_2	Tattha hi vipassanāñāṇamanomayiddhīhi saha cha abhiññā “aṭṭha vijjā”ti āgatā. Tapati	1015	
PA_tika-s03_02t:1015_3	paṭipakkhavidhamanena vijjotati, taṃ sūriyassa virocananti āha – “tapatīti virocatī”ti.	1015	
PA_tika-s03_02t:1015_4	Jhānaṃ samāpajjitvā samāhitena cittena vipassanaṃ vaḍḍhetvā phalasamāpattiṃ samāpajjitvā	1015	
PA_tika-s03_02t:1015_5	nisinnoti āha – “duvidhena jhānena jhāyamāno”ti. Sabbamaṅgalagāthāti sabbamaṅgalāvirodhī	1015	
PA_tika-s03_02t:1015_6	gāthāti vadanti. Tathā hi vadanti –	1015	
PA_tika-s03_02t:1016	“Maṅgalaṃ bhagavā buddho, dhammo saṅgho ca maṅgalaṃ;	101	
PA_tika-s03_02t:1017	Sabbesampi ca sattānaṃ, sa puññavitamaṅgala”nti.	101	
PA_tika-s03_02t:1018_0	Pūjaṃ kāretvā ekaṃ agārikadhammakathikaṃ upāsakaṃ āha. Ettha ca “jhāyī tapatī”ti	1018	
PA_tika-s03_02t:1018_1	iminā ārammaṇūpanijjhānānaṃ gahitattā dhammaratanaṃ gahitameva. “Brāhmaṇo”ti iminā	1018	
PA_tika-s03_02t:1018_2	saṅgharatanaṃ gahitameva. Buddharatanaṃ pana sarūpeneva gahitanti.	1018	
PA_tika-s03_02t:1019	Mahākappinasuttavaṇṇanā niṭṭhitā.	101	
PA_tika-s03_02t:1020	12. Sahāyakasuttavaṇṇanā	102	
PA_tika-s03_02t:1021_0	246. Sammā saṃsandanavasena eti pavattatīti sameti, sammādiṭṭhiādi. Sammā cirarattaṃ	1021	
PA_tika-s03_02t:1021_1	cirakālaṃ sameti etesaṃ atthīti cirarattaṃsametikā. Tenāha “dīgharatta”ntiādi. Idāni	1021	
PA_tika-s03_02t:1021_2	imesanti etarahi etesaṃ. Ayaṃ sāsanadhammo ajjhāsayato payogato ca sammā saṃsandati	1021	
PA_tika-s03_02t:1021_3	sameti, tasmā majjhe bhinnaṃ viya samameva na visadisaṃ. Kiñca tato eva buddhena	1021	
PA_tika-s03_02t:1021_4	bhagavatā paveditadhammavinaye etesaṃ paṭipattisāsanadhammo sobhati virocatīti attho.	1021	
PA_tika-s03_02t:1021_5	Ariyappavediteti ariyena sammāsambuddhena sammadeva pakāsite ariyadhamme. Sammadeva	1021	
PA_tika-s03_02t:1021_6	samucchedapaṭippassaddhivinayānaṃ vasena suṭṭhu vinītā sabbakilesadarathapariḷāhānaṃ vūpasamena.	1021	
PA_tika-s03_02t:1022	Sahāyakasuttavaṇṇanā niṭṭhitā.	102	
PA_tika-s03_02t:1023	Sāratthappakāsiniyā saṃyuttanikāya-aṭṭhakathāya	102	
PA_tika-s03_02t:1024	Bhikkhusaṃyuttavaṇṇanāya līnatthappakāsanā samattā.	102	
PA_tika-s03_02t:1025	Niṭṭhitā ca sāratthappakāsiniyā	102	
PA_tika-s03_02t:1026	Saṃyuttanikāya-aṭṭhakathāya nidānavaggavaṇṇanā.	102	
