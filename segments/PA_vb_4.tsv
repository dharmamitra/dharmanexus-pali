segmentnr	original	folio	analyzed
PA_vb_4:0.1	Vibhaṅga	0	
PA_vb_4:0.2	Saccavibhaṅga	0	
PA_vb_4:1.0	1. Suttantabhājanīya	1	
PA_vb_4:1.1	Cattāri ariyasaccāni—	1	
PA_vb_4:1.2	dukkhaṁ ariyasaccaṁ, dukkhasamudayaṁ ariyasaccaṁ, dukkhanirodhaṁ ariyasaccaṁ, dukkhanirodhagāminī paṭipadā ariyasaccaṁ.	1	
PA_vb_4:2.0	1.1. Dukkhasacca	2	
PA_vb_4:2.1	Tattha katamaṁ dukkhaṁ ariyasaccaṁ?	2	
PA_vb_4:2.2_0	Jātipi dukkhā, jarāpi dukkhā, maraṇampi dukkhaṁ, sokaparidevadukkhadomanassupāyāsāpi	2	
PA_vb_4:2.2_1	dukkhā, appiyehi sampayogo dukkho, piyehi vippayogo dukkho, yampicchaṁ na labhati	2	
PA_vb_4:2.2_2	tampi dukkhaṁ, saṅkhittena pañcupādānakkhandhā dukkhā.	2	
PA_vb_4:3.1	Tattha katamā jāti?	3	
PA_vb_4:3.2	Yā tesaṁ tesaṁ sattānaṁ tamhi tamhi sattanikāye jāti sañjāti okkanti abhinibbatti khandhānaṁ pātubhāvo āyatanānaṁ paṭilābho—	3	
PA_vb_4:3.3	ayaṁ vuccati “jāti”.	3	
PA_vb_4:4.1	Tattha katamā jarā?	4	
PA_vb_4:4.2	Yā tesaṁ tesaṁ sattānaṁ tamhi tamhi sattanikāye jarā jīraṇatā khaṇḍiccaṁ pāliccaṁ valittacatā āyuno saṁhāni indriyānaṁ paripāko—	4	
PA_vb_4:4.3	ayaṁ vuccati “jarā”.	4	
PA_vb_4:5.1	Tattha katamaṁ maraṇaṁ?	5	
PA_vb_4:5.2	Yā tesaṁ tesaṁ sattānaṁ tamhā tamhā sattanikāyā cuti cavanatā bhedo antaradhānaṁ maccu maraṇaṁ kālakiriyā khandhānaṁ bhedo kaḷevarassa nikkhepo jīvitindriyassupacchedo—	5	
PA_vb_4:5.3	idaṁ vuccati “maraṇaṁ”.	5	
PA_vb_4:6.1	Tattha katamo soko?	6	
PA_vb_4:6.2_0	Ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa	6	
PA_vb_4:6.2_1	sīlabyasanena vā phuṭṭhassa diṭṭhibyasanena vā phuṭṭhassa aññataraññatarena byasanena	6	
PA_vb_4:6.2_2	samannāgatassa aññataraññatarena dukkhadhammena phuṭṭhassa soko socanā socitattaṁ	6	
PA_vb_4:6.2_3	antosoko antoparisoko cetaso parijjhāyanā domanassaṁ sokasallaṁ—	6	
PA_vb_4:6.3	ayaṁ vuccati “soko”.	6	
PA_vb_4:7.1	Tattha katamo paridevo?	7	
PA_vb_4:7.2_0	Ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa	7	
PA_vb_4:7.2_1	sīlabyasanena vā phuṭṭhassa diṭṭhibyasanena vā phuṭṭhassa aññataraññatarena byasanena	7	
PA_vb_4:7.2_2	samannāgatassa aññataraññatarena dukkhadhammena phuṭṭhassa ādevo paridevo ādevanā	7	
PA_vb_4:7.2_3	paridevanā ādevitattaṁ paridevitattaṁ vācā palāpo vippalāpo lālappo lālappanā lālappitattaṁ—	7	
PA_vb_4:7.3	ayaṁ vuccati “paridevo”.	7	
PA_vb_4:8.1	Tattha katamaṁ dukkhaṁ?	8	
PA_vb_4:8.2	Yaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ kāyasamphassajā asātā dukkhā vedanā—	8	
PA_vb_4:8.3	idaṁ vuccati “dukkhaṁ”.	8	
PA_vb_4:9.1	Tattha katamaṁ domanassaṁ?	9	
PA_vb_4:9.2	Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—	9	
PA_vb_4:9.3	idaṁ vuccati “domanassaṁ”.	9	
PA_vb_4:10.1	Tattha katamo upāyāso?	10	
PA_vb_4:10.2_0	Ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa	10	
PA_vb_4:10.2_1	sīlabyasanena vā phuṭṭhassa diṭṭhibyasanena vā phuṭṭhassa aññataraññatarena byasanena	10	
PA_vb_4:10.2_2	samannāgatassa aññataraññatarena dukkhadhammena phuṭṭhassa āyāso upāyāso āyāsitattaṁ upāyāsitattaṁ—	10	
PA_vb_4:10.3	ayaṁ vuccati “upāyāso”.	10	
PA_vb_4:11.1	Tattha katamo appiyehi sampayogo dukkho?	11	
PA_vb_4:11.2	Idha yassa te honti aniṭṭhā akantā amanāpā rūpā saddā gandhā rasā phoṭṭhabbā, ye vā panassa te honti anatthakāmā ahitakāmā aphāsukakāmā ayogakkhemakāmā;	11	
PA_vb_4:11.3	yā tehi saṅgati samāgamo samodhānaṁ missībhāvo—	11	
PA_vb_4:11.4	ayaṁ vuccati “appiyehi sampayogo dukkho”.	11	
PA_vb_4:12.1	Tattha katamo piyehi vippayogo dukkho?	12	
PA_vb_4:12.2_0	Idha yassa te honti iṭṭhā kantā manāpā rūpā saddā gandhā rasā phoṭṭhabbā, ye vā panassa	12	
PA_vb_4:12.2_1	te honti atthakāmā hitakāmā phāsukakāmā yogakkhemakāmā mātā vā pitā vā bhātā vā bhaginī	12	
PA_vb_4:12.2_2	vā mittā vā amaccā vā ñātī vā sālohitā vā;	12	
PA_vb_4:12.3	yā tehi asaṅgati asamāgamo asamodhānaṁ amissībhāvo—	12	
PA_vb_4:12.4	ayaṁ vuccati “piyehi vippayogo dukkho”.	12	
PA_vb_4:13.1	Tattha katamaṁ yampicchaṁ na labhati tampi dukkhaṁ?	13	
PA_vb_4:13.2	Jātidhammānaṁ sattānaṁ evaṁ icchā uppajjati—	13	
PA_vb_4:13.3	“aho vata, mayaṁ na jātidhammā assāma;	13	
PA_vb_4:13.4	na ca, vata, no jāti āgaccheyyā”ti.	13	
PA_vb_4:13.5	Na kho panetaṁ icchāya pattabbaṁ.	13	
PA_vb_4:13.6	Idampi “yampicchaṁ na labhati tampi dukkhaṁ”.	13	
PA_vb_4:14.1	Jarādhammānaṁ sattānaṁ …pe…	14	
PA_vb_4:14.2	byādhidhammānaṁ sattānaṁ …pe…	14	
PA_vb_4:14.3	maraṇadhammānaṁ sattānaṁ …pe…	14	
PA_vb_4:14.4	sokaparidevadukkhadomanassupāyāsadhammānaṁ sattānaṁ evaṁ icchā uppajjati—	14	
PA_vb_4:14.5	“aho vata, mayaṁ na sokaparidevadukkhadomanassupāyāsadhammā assāma;	14	
PA_vb_4:14.6	na ca, vata, no sokaparidevadukkhadomanassupāyāsā āgaccheyyun”ti.	14	
PA_vb_4:14.7	Na kho panetaṁ icchāya pattabbaṁ.	14	
PA_vb_4:14.8	Idampi “yampicchaṁ na labhati tampi dukkhaṁ”.	14	
PA_vb_4:15.1	Tattha katame saṅkhittena pañcupādānakkhandhā dukkhā?	15	
PA_vb_4:15.2	Seyyathidaṁ—	15	
PA_vb_4:15.3	rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho.	15	
PA_vb_4:15.4	Ime vuccanti “saṅkhittena pañcupādānakkhandhā dukkhā”.	15	
PA_vb_4:16.1	Idaṁ vuccati “dukkhaṁ ariyasaccaṁ”.	16	
PA_vb_4:17.0	1.2. Samudayasacca	17	
PA_vb_4:17.1	Tattha katamaṁ dukkhasamudayaṁ ariyasaccaṁ?	17	
PA_vb_4:17.2	Yāyaṁ taṇhā ponobhavikā nandirāgasahagatā tatratatrābhinandinī, seyyathidaṁ—	17	
PA_vb_4:17.3	kāmataṇhā, bhavataṇhā, vibhavataṇhā.	17	
PA_vb_4:18.1	Sā kho panesā taṇhā kattha uppajjamānā uppajjati, kattha nivisamānā nivisati?	18	
PA_vb_4:18.2	Yaṁ loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	18	
PA_vb_4:19.1	Kiñca loke piyarūpaṁ sātarūpaṁ?	19	
PA_vb_4:19.2	Cakkhuṁ loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	19	
PA_vb_4:19.3	Sotaṁ loke …pe…	19	
PA_vb_4:19.4	ghānaṁ loke …	19	
PA_vb_4:19.5	jivhā loke …	19	
PA_vb_4:19.6	kāyo loke …	19	
PA_vb_4:19.7	mano loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	19	
PA_vb_4:20.1	Rūpā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	20	
PA_vb_4:20.2	Saddā loke …pe…	20	
PA_vb_4:20.3	gandhā loke …	20	
PA_vb_4:20.4	rasā loke …	20	
PA_vb_4:20.5	phoṭṭhabbā loke …	20	
PA_vb_4:20.6	dhammā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	20	
PA_vb_4:21.1	Cakkhuviññāṇaṁ loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	21	
PA_vb_4:21.2	Sotaviññāṇaṁ loke …pe…	21	
PA_vb_4:21.3	ghānaviññāṇaṁ loke …	21	
PA_vb_4:21.4	jivhāviññāṇaṁ loke …	21	
PA_vb_4:21.5	kāyaviññāṇaṁ loke …	21	
PA_vb_4:21.6	manoviññāṇaṁ loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	21	
PA_vb_4:22.1	Cakkhusamphasso loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	22	
PA_vb_4:22.2	Sotasamphasso loke …pe…	22	
PA_vb_4:22.3	ghānasamphasso loke …	22	
PA_vb_4:22.4	jivhāsamphasso loke …	22	
PA_vb_4:22.5	kāyasamphasso loke …	22	
PA_vb_4:22.6	manosamphasso loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	22	
PA_vb_4:23.1	Cakkhusamphassajā vedanā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	23	
PA_vb_4:23.2	Sotasamphassajā vedanā loke …pe…	23	
PA_vb_4:23.3	ghānasamphassajā vedanā loke …	23	
PA_vb_4:23.4	jivhāsamphassajā vedanā loke …	23	
PA_vb_4:23.5	kāyasamphassajā vedanā loke …	23	
PA_vb_4:23.6	manosamphassajā vedanā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	23	
PA_vb_4:24.1	Rūpasaññā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	24	
PA_vb_4:24.2	Saddasaññā loke …pe…	24	
PA_vb_4:24.3	gandhasaññā loke …	24	
PA_vb_4:24.4	rasasaññā loke …	24	
PA_vb_4:24.5	phoṭṭhabbasaññā loke …	24	
PA_vb_4:24.6	dhammasaññā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	24	
PA_vb_4:25.1	Rūpasañcetanā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	25	
PA_vb_4:25.2	Saddasañcetanā loke …pe…	25	
PA_vb_4:25.3	gandhasañcetanā loke …	25	
PA_vb_4:25.4	rasasañcetanā loke …	25	
PA_vb_4:25.5	phoṭṭhabbasañcetanā loke …	25	
PA_vb_4:25.6	dhammasañcetanā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	25	
PA_vb_4:26.1	Rūpataṇhā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	26	
PA_vb_4:26.2	Saddataṇhā loke …pe…	26	
PA_vb_4:26.3	gandhataṇhā loke …	26	
PA_vb_4:26.4	rasataṇhā loke …	26	
PA_vb_4:26.5	phoṭṭhabbataṇhā loke …	26	
PA_vb_4:26.6	dhammataṇhā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	26	
PA_vb_4:27.1	Rūpavitakko loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	27	
PA_vb_4:27.2	Saddavitakko loke …pe…	27	
PA_vb_4:27.3	gandhavitakko loke …	27	
PA_vb_4:27.4	rasavitakko loke …	27	
PA_vb_4:27.5	phoṭṭhabbavitakko loke …	27	
PA_vb_4:27.6	dhammavitakko loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	27	
PA_vb_4:28.1	Rūpavicāro loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	28	
PA_vb_4:28.2	Saddavicāro loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	28	
PA_vb_4:28.3	Gandhavicāro loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	28	
PA_vb_4:28.4	Rasavicāro loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	28	
PA_vb_4:28.5	Phoṭṭhabbavicāro loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	28	
PA_vb_4:28.6	Dhammavicāro loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	28	
PA_vb_4:29.1	Idaṁ vuccati “dukkhasamudayaṁ ariyasaccaṁ”.	29	
PA_vb_4:30.0	1.3. Nirodhasacca	30	
PA_vb_4:30.1	Tattha katamaṁ dukkhanirodhaṁ ariyasaccaṁ?	30	
PA_vb_4:30.2	Yo tassāyeva taṇhāya asesavirāganirodho cāgo paṭinissaggo mutti anālayo.	30	
PA_vb_4:31.1	Sā kho panesā taṇhā kattha pahīyamānā pahīyati, kattha nirujjhamānā nirujjhati?	31	
PA_vb_4:31.2	Yaṁ loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	31	
PA_vb_4:32.1	Kiñca loke piyarūpaṁ sātarūpaṁ?	32	
PA_vb_4:32.2	Cakkhuṁ loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	32	
PA_vb_4:32.3	Sotaṁ loke …pe…	32	
PA_vb_4:32.4	ghānaṁ loke …	32	
PA_vb_4:32.5	jivhā loke …	32	
PA_vb_4:32.6	kāyo loke …	32	
PA_vb_4:32.7	mano loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	32	
PA_vb_4:33.1	Rūpā loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	33	
PA_vb_4:33.2	Saddā loke …pe…	33	
PA_vb_4:33.3	gandhā loke …	33	
PA_vb_4:33.4	rasā loke …	33	
PA_vb_4:33.5	phoṭṭhabbā loke …	33	
PA_vb_4:33.6	dhammā loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	33	
PA_vb_4:34.1	Cakkhuviññāṇaṁ loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	34	
PA_vb_4:34.2	Sotaviññāṇaṁ loke …pe…	34	
PA_vb_4:34.3	ghānaviññāṇaṁ loke …	34	
PA_vb_4:34.4	jivhāviññāṇaṁ loke …	34	
PA_vb_4:34.5	kāyaviññāṇaṁ loke …	34	
PA_vb_4:34.6	manoviññāṇaṁ loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	34	
PA_vb_4:35.1	Cakkhusamphasso loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	35	
PA_vb_4:35.2	Sotasamphasso loke …pe…	35	
PA_vb_4:35.3	ghānasamphasso loke …	35	
PA_vb_4:35.4	jivhāsamphasso loke …	35	
PA_vb_4:35.5	kāyasamphasso loke …	35	
PA_vb_4:35.6	manosamphasso loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	35	
PA_vb_4:36.1	Cakkhusamphassajā vedanā loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	36	
PA_vb_4:36.2	Sotasamphassajā vedanā loke …pe…	36	
PA_vb_4:36.3	ghānasamphassajā vedanā loke …	36	
PA_vb_4:36.4	jivhāsamphassajā vedanā loke …	36	
PA_vb_4:36.5	kāyasamphassajā vedanā loke …	36	
PA_vb_4:36.6	manosamphassajā vedanā loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	36	
PA_vb_4:37.1	Rūpasaññā loke …	37	
PA_vb_4:37.2	saddasaññā loke …	37	
PA_vb_4:37.3	gandhasaññā loke …	37	
PA_vb_4:37.4	rasasaññā loke …	37	
PA_vb_4:37.5	phoṭṭhabbasaññā loke …	37	
PA_vb_4:37.6	dhammasaññā loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	37	
PA_vb_4:38.1	Rūpasañcetanā loke …	38	
PA_vb_4:38.2	saddasañcetanā loke …	38	
PA_vb_4:38.3	gandhasañcetanā loke …	38	
PA_vb_4:38.4	rasasañcetanā loke …	38	
PA_vb_4:38.5	phoṭṭhabbasañcetanā loke …	38	
PA_vb_4:38.6	dhammasañcetanā loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	38	
PA_vb_4:39.1	Rūpataṇhā loke …	39	
PA_vb_4:39.2	saddataṇhā loke …	39	
PA_vb_4:39.3	gandhataṇhā loke …	39	
PA_vb_4:39.4	rasataṇhā loke …	39	
PA_vb_4:39.5	phoṭṭhabbataṇhā loke …	39	
PA_vb_4:39.6	dhammataṇhā loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	39	
PA_vb_4:40.1	Rūpavitakko loke …	40	
PA_vb_4:40.2	saddavitakko loke …	40	
PA_vb_4:40.3	gandhavitakko loke …	40	
PA_vb_4:40.4	rasavitakko loke …	40	
PA_vb_4:40.5	phoṭṭhabbavitakko loke …	40	
PA_vb_4:40.6	dhammavitakko loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	40	
PA_vb_4:41.1	Rūpavicāro loke …	41	
PA_vb_4:41.2	saddavicāro loke …	41	
PA_vb_4:41.3	gandhavicāro loke …	41	
PA_vb_4:41.4	rasavicāro loke …	41	
PA_vb_4:41.5	phoṭṭhabbavicāro loke …	41	
PA_vb_4:41.6	dhammavicāro loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	41	
PA_vb_4:42.1	Idaṁ vuccati “dukkhanirodhaṁ ariyasaccaṁ”.	42	
PA_vb_4:43.0	1.4. Maggasacca	43	
PA_vb_4:43.1	Tattha katamaṁ dukkhanirodhagāminī paṭipadā ariyasaccaṁ?	43	
PA_vb_4:43.2	Ayameva ariyo aṭṭhaṅgiko maggo, seyyathidaṁ—	43	
PA_vb_4:43.3	sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi.	43	
PA_vb_4:44.1	Tattha katamā sammādiṭṭhi?	44	
PA_vb_4:44.2	Dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ, dukkhanirodhagāminiyā paṭipadāya ñāṇaṁ—	44	
PA_vb_4:44.3	ayaṁ vuccati “sammādiṭṭhi”.	44	
PA_vb_4:45.1	Tattha katamo sammāsaṅkappo?	45	
PA_vb_4:45.2	Nekkhammasaṅkappo, abyāpādasaṅkappo, avihiṁsāsaṅkappo—	45	
PA_vb_4:45.3	ayaṁ vuccati “sammāsaṅkappo”.	45	
PA_vb_4:46.1	Tattha katamā sammāvācā?	46	
PA_vb_4:46.2	Musāvādā veramaṇī, pisuṇāya vācāya veramaṇī, pharusāya vācāya veramaṇī, samphappalāpā veramaṇī—	46	
PA_vb_4:46.3	ayaṁ vuccati “sammāvācā”.	46	
PA_vb_4:47.1	Tattha katamo sammākammanto?	47	
PA_vb_4:47.2	Pāṇātipātā veramaṇī, adinnādānā veramaṇī, kāmesumicchācārā veramaṇī—	47	
PA_vb_4:47.3	ayaṁ vuccati “sammākammanto”.	47	
PA_vb_4:48.1	Tattha katamo sammāājīvo?	48	
PA_vb_4:48.2	Idha ariyasāvako micchāājīvaṁ pahāya sammāājīvena jīvikaṁ kappeti—	48	
PA_vb_4:48.3	ayaṁ vuccati “sammāājīvo”.	48	
PA_vb_4:49.1	Tattha katamo sammāvāyāmo?	49	
PA_vb_4:49.2	Idha bhikkhu anuppannānaṁ pāpakānaṁ akusalānaṁ dhammānaṁ anuppādāya chandaṁ janeti, vāyamati, vīriyaṁ ārabhati, cittaṁ paggaṇhāti, padahati.	49	
PA_vb_4:49.3	Uppannānaṁ pāpakānaṁ akusalānaṁ dhammānaṁ pahānāya chandaṁ janeti, vāyamati, vīriyaṁ ārabhati, cittaṁ paggaṇhāti, padahati.	49	
PA_vb_4:49.4	Anuppannānaṁ kusalānaṁ dhammānaṁ uppādāya chandaṁ janeti, vāyamati, vīriyaṁ ārabhati, cittaṁ paggaṇhāti, padahati.	49	
PA_vb_4:49.5	Uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti, vāyamati, vīriyaṁ ārabhati, cittaṁ paggaṇhāti, padahati.	49	
PA_vb_4:49.6	Ayaṁ vuccati “sammāvāyāmo”.	49	
PA_vb_4:50.1	Tattha katamā sammāsati?	50	
PA_vb_4:50.2	Idha bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ.	50	
PA_vb_4:50.3	Vedanāsu …pe…	50	
PA_vb_4:50.4	citte …pe…	50	
PA_vb_4:50.5	dhammesu dhammānupassī viharati ātāpī sampajāno satimā, vineyya loke abhijjhādomanassaṁ.	50	
PA_vb_4:50.6	Ayaṁ vuccati “sammāsati”.	50	
PA_vb_4:51.1	Tattha katamo sammāsamādhi?	51	
PA_vb_4:51.2	Idha bhikkhu vivicceva kāmehi, vivicca akusalehi dhammehi, savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.	51	
PA_vb_4:51.3	Vitakkavicārānaṁ vūpasamā, ajjhattaṁ sampasādanaṁ, cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati.	51	
PA_vb_4:51.4_0	Pītiyā ca virāgā, upekkhako ca viharati, sato ca sampajāno, sukhañca kāyena paṭisaṁvedeti,	51	
PA_vb_4:51.4_1	yaṁ taṁ ariyā ācikkhanti—“upekkhako satimā sukhavihārī”ti, tatiyaṁ jhānaṁ upasampajja viharati.	51	
PA_vb_4:51.5	Sukhassa ca pahānā, dukkhassa ca pahānā, pubbeva somanassadomanassānaṁ atthaṅgamā, adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati.	51	
PA_vb_4:51.6	Ayaṁ vuccati “sammāsamādhi”.	51	
PA_vb_4:52.1	Idaṁ vuccati “dukkhanirodhagāminī paṭipadā ariyasaccaṁ”.	52	
PA_vb_4:53.1	Suttantabhājanīyaṁ.	53	
PA_vb_4:54.0	2. Abhidhammabhājanīya	54	
PA_vb_4:54.1	Cattāri saccāni—	54	
PA_vb_4:54.2	dukkhaṁ, dukkhasamudayo, dukkhanirodho, dukkhanirodhagāminī paṭipadā.	54	
PA_vb_4:55.1	Tattha katamo dukkhasamudayo?	55	
PA_vb_4:55.2	Taṇhā—	55	
PA_vb_4:55.3	ayaṁ vuccati “dukkhasamudayo”.	55	
PA_vb_4:56.1	Tattha katamaṁ dukkhaṁ?	56	
PA_vb_4:56.2_0	Avasesā ca kilesā, avasesā ca akusalā dhammā, tīṇi ca kusalamūlāni sāsavāni, avasesā	56	
PA_vb_4:56.2_1	ca sāsavā kusalā dhammā, sāsavā ca kusalākusalānaṁ dhammānaṁ vipākā, ye ca dhammā	56	
PA_vb_4:56.2_2	kiriyā neva kusalā nākusalā na ca kammavipākā, sabbañca rūpaṁ—	56	
PA_vb_4:56.3	idaṁ vuccati “dukkhaṁ”.	56	
PA_vb_4:57.1	Tattha katamo dukkhanirodho?	57	
PA_vb_4:57.2	Taṇhāya pahānaṁ—	57	
PA_vb_4:57.3	ayaṁ vuccati “dukkhanirodho”.	57	
PA_vb_4:58.1	Tattha katamā dukkhanirodhagāminī paṭipadā?	58	
PA_vb_4:58.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	58	
PA_vb_4:58.2_1	pahānāya paṭhamāya bhūmiyā pattiyā, vivicceva kāmehi …pe… paṭhamaṁ jhānaṁ upasampajja	58	
PA_vb_4:58.2_2	viharati dukkhapaṭipadaṁ dandhābhiññaṁ, tasmiṁ samaye aṭṭhaṅgiko maggo hoti sammādiṭṭhi …pe… sammāsamādhi.	58	
PA_vb_4:59.1	Tattha katamā sammādiṭṭhi?	59	
PA_vb_4:59.2	Yā paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—	59	
PA_vb_4:59.3	ayaṁ vuccati “sammādiṭṭhi”.	59	
PA_vb_4:60.1	Tattha katamo sammāsaṅkappo?	60	
PA_vb_4:60.2	Yo takko vitakko …pe… sammāsaṅkappo maggaṅgaṁ maggapariyāpannaṁ—	60	
PA_vb_4:60.3	ayaṁ vuccati “sammāsaṅkappo”.	60	
PA_vb_4:61.1	Tattha katamā sammāvācā?	61	
PA_vb_4:61.2	Yā catūhi vacīduccaritehi ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto sammāvācā maggaṅgaṁ maggapariyāpannaṁ—	61	
PA_vb_4:61.3	ayaṁ vuccati “sammāvācā”.	61	
PA_vb_4:62.1	Tattha katamo sammākammanto?	62	
PA_vb_4:62.2	Yā tīhi kāyaduccaritehi ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto sammākammanto maggaṅgaṁ maggapariyāpannaṁ—	62	
PA_vb_4:62.3	ayaṁ vuccati “sammākammanto”.	62	
PA_vb_4:63.1	Tattha katamo sammāājīvo?	63	
PA_vb_4:63.2	Yā micchā ājīvā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto sammāājīvo maggaṅgaṁ maggapariyāpannaṁ—	63	
PA_vb_4:63.3	ayaṁ vuccati “sammāājīvo”.	63	
PA_vb_4:64.1	Tattha katamo sammāvāyāmo?	64	
PA_vb_4:64.2	Yo cetasiko vīriyārambho …pe… sammāvāyāmo vīriyasambojjhaṅgo maggaṅgaṁ maggapariyāpannaṁ—	64	
PA_vb_4:64.3	ayaṁ vuccati “sammāvāyāmo”.	64	
PA_vb_4:65.1	Tattha katamā sammāsati?	65	
PA_vb_4:65.2	Yā sati anussati …pe… sammāsati satisambojjhaṅgo maggaṅgaṁ maggapariyāpannaṁ—	65	
PA_vb_4:65.3	ayaṁ vuccati “sammāsati”.	65	
PA_vb_4:66.1	Tattha katamo sammāsamādhi?	66	
PA_vb_4:66.2	Yā cittassa ṭhiti saṇṭhiti …pe… sammāsamādhi samādhisambojjhaṅgo maggaṅgaṁ maggapariyāpannaṁ—	66	
PA_vb_4:66.3	ayaṁ vuccati “sammāsamādhi”.	66	
PA_vb_4:66.4	Ayaṁ vuccati “dukkhanirodhagāminī paṭipadā”.	66	
PA_vb_4:66.5	Avasesā dhammā dukkhanirodhagāminiyā paṭipadāya sampayuttā.	66	
PA_vb_4:67.1	Tattha katamo dukkhasamudayo?	67	
PA_vb_4:67.2	Taṇhā ca avasesā ca kilesā—	67	
PA_vb_4:67.3	ayaṁ vuccati “dukkhasamudayo”.	67	
PA_vb_4:68.1	Tattha katamaṁ dukkhaṁ?	68	
PA_vb_4:68.2_0	Avasesā ca akusalā dhammā, tīṇi ca kusalamūlāni sāsavāni, avasesā ca sāsavā kusalā	68	
PA_vb_4:68.2_1	dhammā, sāsavā ca kusalākusalānaṁ dhammānaṁ vipākā, ye ca dhammā kiriyā neva kusalā	68	
PA_vb_4:68.2_2	nākusalā na ca kammavipākā, sabbañca rūpaṁ—	68	
PA_vb_4:68.3	idaṁ vuccati “dukkhaṁ”.	68	
PA_vb_4:69.1	Tattha katamo dukkhanirodho?	69	
PA_vb_4:69.2	Taṇhāya ca, avasesānañca kilesānaṁ pahānaṁ—	69	
PA_vb_4:69.3	ayaṁ vuccati “dukkhanirodho”.	69	
PA_vb_4:70.1	Tattha katamā dukkhanirodhagāminī paṭipadā?	70	
PA_vb_4:70.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	70	
PA_vb_4:70.2_1	pahānāya paṭhamāya bhūmiyā pattiyā, vivicceva kāmehi …pe… paṭhamaṁ jhānaṁ upasampajja	70	
PA_vb_4:70.2_2	viharati dukkhapaṭipadaṁ dandhābhiññaṁ, tasmiṁ samaye aṭṭhaṅgiko maggo hoti—	70	
PA_vb_4:70.3	sammādiṭṭhi …pe… sammāsamādhi.	70	
PA_vb_4:70.4	Ayaṁ vuccati—	70	
PA_vb_4:70.5	“dukkhanirodhagāminī paṭipadā”.	70	
PA_vb_4:70.6	Avasesā dhammā dukkhanirodhagāminiyā paṭipadāya sampayuttā.	70	
PA_vb_4:71.1	Tattha katamo dukkhasamudayo?	71	
PA_vb_4:71.2	Taṇhā ca avasesā ca kilesā, avasesā ca akusalā dhammā—	71	
PA_vb_4:71.3	ayaṁ vuccati “dukkhasamudayo”.	71	
PA_vb_4:72.1	Tattha katamaṁ dukkhaṁ?	72	
PA_vb_4:72.2_0	Tīṇi ca kusalamūlāni sāsavāni, avasesā ca sāsavā kusalā dhammā, sāsavā ca kusalākusalānaṁ	72	
PA_vb_4:72.2_1	dhammānaṁ vipākā, ye ca dhammā kiriyā neva kusalā nākusalā na ca kammavipākā, sabbañca rūpaṁ—	72	
PA_vb_4:72.3	idaṁ vuccati “dukkhaṁ”.	72	
PA_vb_4:73.1	Tattha katamo dukkhanirodho?	73	
PA_vb_4:73.2	Taṇhāya ca, avasesānañca kilesānaṁ, avasesānañca akusalānaṁ dhammānaṁ pahānaṁ—	73	
PA_vb_4:73.3	ayaṁ vuccati “dukkhanirodho”.	73	
PA_vb_4:74.1	Tattha katamā dukkhanirodhagāminī paṭipadā?	74	
PA_vb_4:74.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	74	
PA_vb_4:74.2_1	pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja	74	
PA_vb_4:74.2_2	viharati dukkhapaṭipadaṁ dandhābhiññaṁ, tasmiṁ samaye aṭṭhaṅgiko maggo hoti—	74	
PA_vb_4:74.3	sammādiṭṭhi …pe… sammāsamādhi.	74	
PA_vb_4:74.4	Ayaṁ vuccati “dukkhanirodhagāminī paṭipadā”.	74	
PA_vb_4:74.5	Avasesā dhammā dukkhanirodhagāminiyā paṭipadāya sampayuttā.	74	
PA_vb_4:75.1	Tattha katamo dukkhasamudayo?	75	
PA_vb_4:75.2	Taṇhā ca avasesā ca kilesā, avasesā ca akusalā dhammā, tīṇi ca kusalamūlāni sāsavāni—	75	
PA_vb_4:75.3	ayaṁ vuccati “dukkhasamudayo”.	75	
PA_vb_4:76.1	Tattha katamaṁ dukkhaṁ?	76	
PA_vb_4:76.2	Avasesā ca sāsavā kusalā dhammā, sāsavā ca kusalākusalānaṁ dhammānaṁ vipākā, ye ca dhammā kiriyā neva kusalā nākusalā na ca kammavipākā, sabbañca rūpaṁ—	76	
PA_vb_4:76.3	idaṁ vuccati “dukkhaṁ”.	76	
PA_vb_4:77.1	Tattha katamo dukkhanirodho?	77	
PA_vb_4:77.2	Taṇhāya ca, avasesānañca kilesānaṁ, avasesānañca akusalānaṁ dhammānaṁ, tiṇṇañca kusalamūlānaṁ sāsavānaṁ pahānaṁ—	77	
PA_vb_4:77.3	ayaṁ vuccati “dukkhanirodho”.	77	
PA_vb_4:78.1	Tattha katamā dukkhanirodhagāminī paṭipadā?	78	
PA_vb_4:78.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	78	
PA_vb_4:78.2_1	pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja	78	
PA_vb_4:78.2_2	viharati dukkhapaṭipadaṁ dandhābhiññaṁ, tasmiṁ samaye aṭṭhaṅgiko maggo hoti—	78	
PA_vb_4:78.3	sammādiṭṭhi …pe… sammāsamādhi.	78	
PA_vb_4:78.4	Ayaṁ vuccati “dukkhanirodhagāminī paṭipadā”.	78	
PA_vb_4:78.5	Avasesā dhammā dukkhanirodhagāminiyā paṭipadāya sampayuttā.	78	
PA_vb_4:79.1	Tattha katamo dukkhasamudayo?	79	
PA_vb_4:79.2	Taṇhā ca, avasesā ca kilesā, avasesā ca akusalā dhammā, tīṇi ca kusalamūlāni sāsavāni, avasesā ca sāsavā kusalā dhammā—	79	
PA_vb_4:79.3	ayaṁ vuccati “dukkhasamudayo”.	79	
PA_vb_4:80.1	Tattha katamaṁ dukkhaṁ?	80	
PA_vb_4:80.2	Sāsavā kusalākusalānaṁ dhammānaṁ vipākā, ye ca dhammā kiriyā neva kusalā nākusalā na ca kammavipākā, sabbañca rūpaṁ—	80	
PA_vb_4:80.3	idaṁ vuccati “dukkhaṁ”.	80	
PA_vb_4:81.1	Tattha katamo dukkhanirodho?	81	
PA_vb_4:81.2	Taṇhāya ca, avasesānañca kilesānaṁ, avasesānañca akusalānaṁ dhammānaṁ, tiṇṇañca kusalamūlānaṁ sāsavānaṁ, avasesānañca sāsavānaṁ kusalānaṁ dhammānaṁ pahānaṁ—	81	
PA_vb_4:81.3	ayaṁ vuccati “dukkhanirodho”.	81	
PA_vb_4:82.1	Tattha katamā dukkhanirodhagāminī paṭipadā?	82	
PA_vb_4:82.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	82	
PA_vb_4:82.2_1	pahānāya paṭhamāya bhūmiyā pattiyā, vivicceva kāmehi …pe… paṭhamaṁ jhānaṁ upasampajja	82	
PA_vb_4:82.2_2	viharati dukkhapaṭipadaṁ dandhābhiññaṁ, tasmiṁ samaye aṭṭhaṅgiko maggo hoti—	82	
PA_vb_4:82.3	sammādiṭṭhi …pe… sammāsamādhi.	82	
PA_vb_4:82.4	Ayaṁ vuccati “dukkhanirodhagāminī paṭipadā”.	82	
PA_vb_4:82.5	Avasesā dhammā dukkhanirodhagāminiyā paṭipadāya sampayuttā.	82	
PA_vb_4:83.1	Cattāri saccāni—	83	
PA_vb_4:83.2	dukkhaṁ, dukkhasamudayo, dukkhanirodho, dukkhanirodhagāminī paṭipadā.	83	
PA_vb_4:84.1	Tattha katamo dukkhasamudayo?	84	
PA_vb_4:84.2	Taṇhā—	84	
PA_vb_4:84.3	ayaṁ vuccati “dukkhasamudayo”.	84	
PA_vb_4:85.1	Tattha katamaṁ dukkhaṁ?	85	
PA_vb_4:85.2_0	Avasesā ca kilesā, avasesā ca akusalā dhammā, tīṇi ca kusalamūlāni sāsavāni, avasesā	85	
PA_vb_4:85.2_1	ca sāsavā kusalā dhammā, sāsavā ca kusalākusalānaṁ dhammānaṁ vipākā, ye ca dhammā	85	
PA_vb_4:85.2_2	kiriyā neva kusalā nākusalā na ca kammavipākā, sabbañca rūpaṁ—	85	
PA_vb_4:85.3	idaṁ vuccati “dukkhaṁ”.	85	
PA_vb_4:86.1	Tattha katamo dukkhanirodho?	86	
PA_vb_4:86.2	Taṇhāya pahānaṁ—	86	
PA_vb_4:86.3	ayaṁ vuccati “dukkhanirodho”.	86	
PA_vb_4:87.1	Tattha katamā dukkhanirodhagāminī paṭipadā?	87	
PA_vb_4:87.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	87	
PA_vb_4:87.2_1	pahānāya paṭhamāya bhūmiyā pattiyā, vivicceva kāmehi …pe… paṭhamaṁ jhānaṁ upasampajja	87	
PA_vb_4:87.2_2	viharati dukkhapaṭipadaṁ dandhābhiññaṁ, tasmiṁ samaye pañcaṅgiko maggo hoti—	87	
PA_vb_4:87.3	sammādiṭṭhi, sammāsaṅkappo, sammāvāyāmo, sammāsati, sammāsamādhi.	87	
PA_vb_4:88.1	Tattha katamā sammādiṭṭhi?	88	
PA_vb_4:88.2	Yā paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—	88	
PA_vb_4:88.3	ayaṁ vuccati “sammādiṭṭhi”.	88	
PA_vb_4:89.1	Tattha katamo sammāsaṅkappo?	89	
PA_vb_4:89.2	Yo takko vitakko …pe… sammāsaṅkappo maggaṅgaṁ maggapariyāpannaṁ—	89	
PA_vb_4:89.3	ayaṁ vuccati “sammāsaṅkappo”.	89	
PA_vb_4:90.1	Tattha katamo sammāvāyāmo?	90	
PA_vb_4:90.2	Yo cetasiko vīriyārambho …pe… sammāvāyāmo vīriyasambojjhaṅgo maggaṅgaṁ maggapariyāpannaṁ—	90	
PA_vb_4:90.3	ayaṁ vuccati “sammāvāyāmo”.	90	
PA_vb_4:91.1	Tattha katamā sammāsati?	91	
PA_vb_4:91.2	Yā sati anussati …pe… sammāsati satisambojjhaṅgo maggaṅgaṁ maggapariyāpannaṁ—	91	
PA_vb_4:91.3	ayaṁ vuccati “sammāsati”.	91	
PA_vb_4:92.1	Tattha katamo sammāsamādhi?	92	
PA_vb_4:92.2	Yā cittassa ṭhiti …pe… sammāsamādhi samādhisambojjhaṅgo maggaṅgaṁ maggapariyāpannaṁ—	92	
PA_vb_4:92.3	ayaṁ vuccati “sammāsamādhi”.	92	
PA_vb_4:92.4	Ayaṁ vuccati “dukkhanirodhagāminī paṭipadā”.	92	
PA_vb_4:92.5	Avasesā dhammā dukkhanirodhagāminiyā paṭipadāya sampayuttā.	92	
PA_vb_4:93.1	Tattha katamo dukkhasamudayo?	93	
PA_vb_4:93.2	Taṇhā ca, avasesā ca kilesā, avasesā ca akusalā dhammā, tīṇi ca kusalamūlāni sāsavāni, avasesā ca sāsavā kusalā dhammā—	93	
PA_vb_4:93.3	ayaṁ vuccati “dukkhasamudayo”.	93	
PA_vb_4:94.1	Tattha katamaṁ dukkhaṁ?	94	
PA_vb_4:94.2	Sāsavā kusalākusalānaṁ dhammānaṁ vipākā, ye ca dhammā kiriyā neva kusalā nākusalā na ca kammavipākā, sabbañca rūpaṁ—	94	
PA_vb_4:94.3	idaṁ vuccati “dukkhaṁ”.	94	
PA_vb_4:95.1	Tattha katamo dukkhanirodho?	95	
PA_vb_4:95.2	Taṇhāya ca, avasesānañca kilesānaṁ, avasesānañca akusalānaṁ dhammānaṁ, tiṇṇañca kusalamūlānaṁ sāsavānaṁ, avasesānañca sāsavānaṁ kusalānaṁ dhammānaṁ pahānaṁ—	95	
PA_vb_4:95.3	ayaṁ vuccati “dukkhanirodho”.	95	
PA_vb_4:96.1	Tattha katamā dukkhanirodhagāminī paṭipadā?	96	
PA_vb_4:96.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	96	
PA_vb_4:96.2_1	pahānāya paṭhamāya bhūmiyā pattiyā, vivicceva kāmehi …pe… paṭhamaṁ jhānaṁ upasampajja	96	
PA_vb_4:96.2_2	viharati dukkhapaṭipadaṁ dandhābhiññaṁ, tasmiṁ samaye pañcaṅgiko maggo hoti—	96	
PA_vb_4:96.3	sammādiṭṭhi, sammāsaṅkappo, sammāvāyāmo, sammāsati, sammāsamādhi.	96	
PA_vb_4:96.4	Ayaṁ vuccati “dukkhanirodhagāminī paṭipadā”.	96	
PA_vb_4:96.5	Avasesā dhammā dukkhanirodhagāminiyā paṭipadāya sampayuttā.	96	
PA_vb_4:97.1	Cattāri saccāni—	97	
PA_vb_4:97.2	dukkhaṁ, dukkhasamudayo, dukkhanirodho, dukkhanirodhagāminī paṭipadā.	97	
PA_vb_4:98.1	Tattha katamo dukkhasamudayo?	98	
PA_vb_4:98.2	Taṇhā—	98	
PA_vb_4:98.3	ayaṁ vuccati “dukkhasamudayo”.	98	
PA_vb_4:99.1	Tattha katamaṁ dukkhaṁ?	99	
PA_vb_4:99.2_0	Avasesā ca kilesā, avasesā ca akusalā dhammā, tīṇi ca kusalamūlāni sāsavāni, avasesā	99	
PA_vb_4:99.2_1	ca sāsavā kusalā dhammā, sāsavā ca kusalākusalānaṁ dhammānaṁ vipākā, ye ca dhammā	99	
PA_vb_4:99.2_2	kiriyā neva kusalā nākusalā na ca kammavipākā, sabbañca rūpaṁ—	99	
PA_vb_4:99.3	idaṁ vuccati “dukkhaṁ”.	99	
PA_vb_4:100.1	Tattha katamo dukkhanirodho?	100	
PA_vb_4:100.2	Taṇhāya pahānaṁ—	100	
PA_vb_4:100.3	ayaṁ vuccati “dukkhanirodho”.	100	
PA_vb_4:101.1	Tattha katamā dukkhanirodhagāminī paṭipadā?	101	
PA_vb_4:101.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	101	
PA_vb_4:101.2_1	pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja	101	
PA_vb_4:101.2_2	viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti.	101	
PA_vb_4:101.3	Ayaṁ vuccati “dukkhanirodhagāminī paṭipadā”.	101	
PA_vb_4:102.1	Tattha katamo dukkhasamudayo?	102	
PA_vb_4:102.2	Taṇhā ca, avasesā ca kilesā, avasesā ca akusalā dhammā, tīṇi ca kusalamūlāni sāsavāni, avasesā ca sāsavā kusalā dhammā—	102	
PA_vb_4:102.3	ayaṁ vuccati “dukkhasamudayo”.	102	
PA_vb_4:103.1	Tattha katamaṁ dukkhaṁ?	103	
PA_vb_4:103.2	Sāsavā kusalākusalānaṁ dhammānaṁ vipākā, ye ca dhammā kiriyā neva kusalā nākusalā na ca kammavipākā, sabbañca rūpaṁ—	103	
PA_vb_4:103.3	idaṁ vuccati “dukkhaṁ”.	103	
PA_vb_4:104.1	Tattha katamo dukkhanirodho?	104	
PA_vb_4:104.2	Taṇhāya ca, avasesānañca kilesānaṁ, avasesānañca akusalānaṁ dhammānaṁ, tiṇṇañca kusalamūlānaṁ sāsavānaṁ, avasesānañca sāsavānaṁ kusalānaṁ dhammānaṁ pahānaṁ—	104	
PA_vb_4:104.3	ayaṁ vuccati “dukkhanirodho”.	104	
PA_vb_4:105.1	Tattha katamā dukkhanirodhagāminī paṭipadā?	105	
PA_vb_4:105.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	105	
PA_vb_4:105.2_1	pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja	105	
PA_vb_4:105.2_2	viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti.	105	
PA_vb_4:105.3	Ayaṁ vuccati “dukkhanirodhagāminī paṭipadā”.	105	
PA_vb_4:106.1	Abhidhammabhājanīyaṁ.	106	
PA_vb_4:107.0	3. Pañhāpucchaka	107	
PA_vb_4:107.1	Cattāri ariyasaccāni—	107	
PA_vb_4:107.2	dukkhaṁ ariyasaccaṁ, dukkhasamudayaṁ ariyasaccaṁ, dukkhanirodhaṁ ariyasaccaṁ, dukkhanirodhagāminī paṭipadā ariyasaccaṁ.	107	
PA_vb_4:108.1	Catunnaṁ ariyasaccānaṁ kati kusalā, kati akusalā, kati abyākatā …pe… kati saraṇā, kati araṇā?	108	
PA_vb_4:109.0	3.1. Tika	109	
PA_vb_4:109.1	Samudayasaccaṁ akusalaṁ.	109	
PA_vb_4:109.2	Maggasaccaṁ kusalaṁ.	109	
PA_vb_4:109.3	Nirodhasaccaṁ abyākataṁ.	109	
PA_vb_4:109.4	Dukkhasaccaṁ siyā kusalaṁ, siyā akusalaṁ, siyā abyākataṁ.	109	
PA_vb_4:110.1	Dve saccā siyā sukhāya vedanāya sampayuttā, siyā adukkhamasukhāya vedanāya sampayuttā.	110	
PA_vb_4:110.2	Nirodhasaccaṁ na vattabbaṁ—	110	
PA_vb_4:110.3	“sukhāya vedanāya sampayuttan”tipi, “dukkhāya vedanāya sampayuttan”tipi, “adukkhamasukhāya vedanāya sampayuttan”tipi.	110	
PA_vb_4:110.4_0	Dukkhasaccaṁ siyā sukhāya vedanāya sampayuttaṁ, siyā dukkhāya vedanāya sampayuttaṁ,	110	
PA_vb_4:110.4_1	siyā adukkhamasukhāya vedanāya sampayuttaṁ, siyā na vattabbaṁ—“sukhāya vedanāya sampayuttan”tipi,	110	
PA_vb_4:110.4_2	“dukkhāya vedanāya sampayuttan”tipi, “adukkhamasukhāya vedanāya sampayuttan”tipi.	110	
PA_vb_4:111.1	Dve saccā vipākadhammadhammā.	111	
PA_vb_4:111.2	Nirodhasaccaṁ nevavipākanavipākadhammadhammaṁ.	111	
PA_vb_4:111.3	Dukkhasaccaṁ siyā vipākaṁ, siyā vipākadhammadhammaṁ, siyā nevavipākanavipākadhammadhammaṁ.	111	
PA_vb_4:112.1	Samudayasaccaṁ anupādinnupādāniyaṁ.	112	
PA_vb_4:112.2	Dve saccā anupādinnaanupādāniyā.	112	
PA_vb_4:112.3	Dukkhasaccaṁ siyā upādinnupādāniyaṁ, siyā anupādinnupādāniyaṁ.	112	
PA_vb_4:113.1	Samudayasaccaṁ saṅkiliṭṭhasaṅkilesikaṁ.	113	
PA_vb_4:113.2	Dve saccā asaṅkiliṭṭhaasaṅkilesikā.	113	
PA_vb_4:113.3	Dukkhasaccaṁ siyā saṅkiliṭṭhasaṅkilesikaṁ, siyā asaṅkiliṭṭhasaṅkilesikaṁ.	113	
PA_vb_4:114.1	Samudayasaccaṁ savitakkasavicāraṁ.	114	
PA_vb_4:114.2	Nirodhasaccaṁ avitakkaavicāraṁ.	114	
PA_vb_4:114.3	Maggasaccaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ.	114	
PA_vb_4:114.4_0	Dukkhasaccaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ,	114	
PA_vb_4:114.4_1	siyā na vattabbaṁ—“savitakkasavicāran”tipi, “avitakkavicāramattan”tipi, “avitakkaavicāran”tipi.	114	
PA_vb_4:115.1	Dve saccā siyā pītisahagatā, siyā sukhasahagatā, siyā upekkhāsahagatā.	115	
PA_vb_4:115.2	Nirodhasaccaṁ na vattabbaṁ—	115	
PA_vb_4:115.3	“pītisahagatan”tipi, “sukhasahagatan”tipi, “upekkhāsahagatan”tipi.	115	
PA_vb_4:115.4	Dukkhasaccaṁ siyā pītisahagataṁ, siyā sukhasahagataṁ, siyā upekkhāsahagataṁ, siyā na vattabbaṁ—“pītisahagatan”tipi, “sukhasahagatan”tipi, “upekkhāsahagatan”tipi.	115	
PA_vb_4:116.1	Dve saccā neva dassanena na bhāvanāya pahātabbā.	116	
PA_vb_4:116.2	Samudayasaccaṁ siyā dassanena pahātabbaṁ, siyā bhāvanāya pahātabbaṁ.	116	
PA_vb_4:116.3	Dukkhasaccaṁ siyā dassanena pahātabbaṁ, siyā bhāvanāya pahātabbaṁ, siyā neva dassanena na bhāvanāya pahātabbaṁ.	116	
PA_vb_4:117.1	Dve saccā neva dassanena na bhāvanāya pahātabbahetukā.	117	
PA_vb_4:117.2	Samudayasaccaṁ siyā dassanena pahātabbahetukaṁ, siyā bhāvanāya pahātabbahetukaṁ.	117	
PA_vb_4:117.3	Dukkhasaccaṁ siyā dassanena pahātabbahetukaṁ, siyā bhāvanāya pahātabbahetukaṁ, siyā neva dassanena na bhāvanāya pahātabbahetukaṁ.	117	
PA_vb_4:118.1	Samudayasaccaṁ ācayagāmi.	118	
PA_vb_4:118.2	Maggasaccaṁ apacayagāmi.	118	
PA_vb_4:118.3	Nirodhasaccaṁ nevācayagāmināpacayagāmi.	118	
PA_vb_4:118.4	Dukkhasaccaṁ siyā ācayagāmi, siyā nevācayagāmināpacayagāmi.	118	
PA_vb_4:119.1	Maggasaccaṁ sekkhaṁ.	119	
PA_vb_4:119.2	Tīṇi saccāni nevasekkhanāsekkhā.	119	
PA_vb_4:120.1	Samudayasaccaṁ parittaṁ.	120	
PA_vb_4:120.2	Dve saccā appamāṇā.	120	
PA_vb_4:120.3	Dukkhasaccaṁ siyā parittaṁ, siyā mahaggataṁ.	120	
PA_vb_4:121.1	Nirodhasaccaṁ anārammaṇaṁ.	121	
PA_vb_4:121.2	Maggasaccaṁ appamāṇārammaṇaṁ.	121	
PA_vb_4:121.3	Samudayasaccaṁ siyā parittārammaṇaṁ, siyā mahaggatārammaṇaṁ na appamāṇārammaṇaṁ, siyā na vattabbaṁ—“parittārammaṇan”tipi, “mahaggatārammaṇan”tipi.	121	
PA_vb_4:121.4	Dukkhasaccaṁ siyā parittārammaṇaṁ, siyā mahaggatārammaṇaṁ, siyā appamāṇārammaṇaṁ, siyā na vattabbaṁ—“parittārammaṇan”tipi, “mahaggatārammaṇan”tipi, “appamāṇārammaṇan”tipi.	121	
PA_vb_4:122.1	Samudayasaccaṁ hīnaṁ.	122	
PA_vb_4:122.2	Dve saccā paṇītā.	122	
PA_vb_4:122.3	Dukkhasaccaṁ siyā hīnaṁ, siyā majjhimaṁ.	122	
PA_vb_4:123.1	Nirodhasaccaṁ aniyataṁ.	123	
PA_vb_4:123.2	Maggasaccaṁ sammattaniyataṁ.	123	
PA_vb_4:123.3	Dve saccā siyā micchattaniyatā, siyā aniyatā.	123	
PA_vb_4:124.1	Nirodhasaccaṁ anārammaṇaṁ.	124	
PA_vb_4:124.2	Samudayasaccaṁ na vattabbaṁ—	124	
PA_vb_4:124.3	“maggārammaṇan”tipi, “maggahetukan”tipi, “maggādhipatī”tipi.	124	
PA_vb_4:124.4	Maggasaccaṁ na maggārammaṇaṁ maggahetukaṁ, siyā maggādhipati, siyā na vattabbaṁ—“maggādhipatī”ti.	124	
PA_vb_4:124.5	Dukkhasaccaṁ siyā maggārammaṇaṁ na maggahetukaṁ, siyā maggādhipati, siyā na vattabbaṁ—“maggārammaṇan”tipi, “maggādhipatī”tipi.	124	
PA_vb_4:125.1	Dve saccā siyā uppannā, siyā anuppannā, na vattabbā—	125	
PA_vb_4:125.2	“uppādino”ti.	125	
PA_vb_4:125.3	Nirodhasaccaṁ na vattabbaṁ—	125	
PA_vb_4:125.4	“uppannan”tipi, “anuppannan”tipi, “uppādī”tipi.	125	
PA_vb_4:125.5	Dukkhasaccaṁ siyā uppannaṁ, siyā anuppannaṁ, siyā uppādi.	125	
PA_vb_4:126.1	Tīṇi saccāni siyā atītā, siyā anāgatā, siyā paccuppannā.	126	
PA_vb_4:126.2	Nirodhasaccaṁ na vattabbaṁ—	126	
PA_vb_4:126.3	“atītan”tipi, “anāgatan”tipi, “paccuppannan”tipi.	126	
PA_vb_4:127.1	Nirodhasaccaṁ anārammaṇaṁ.	127	
PA_vb_4:127.2	Maggasaccaṁ na vattabbaṁ—	127	
PA_vb_4:127.3	“atītārammaṇan”tipi, “anāgatārammaṇan”tipi, “paccuppannārammaṇan”tipi.	127	
PA_vb_4:127.4	Dve saccā siyā atītārammaṇā, siyā anāgatārammaṇā, siyā paccuppannārammaṇā, siyā na vattabbā—“atītārammaṇā”tipi, “anāgatārammaṇā”tipi, “paccuppannārammaṇā”tipi.	127	
PA_vb_4:128.1	Nirodhasaccaṁ bahiddhā.	128	
PA_vb_4:128.2	Tīṇi saccāni siyā ajjhattā, siyā bahiddhā, siyā ajjhattabahiddhā.	128	
PA_vb_4:129.1	Nirodhasaccaṁ anārammaṇaṁ.	129	
PA_vb_4:129.2	Maggasaccaṁ bahiddhārammaṇaṁ.	129	
PA_vb_4:129.3	Samudayasaccaṁ siyā ajjhattārammaṇaṁ, siyā bahiddhārammaṇaṁ, siyā ajjhattabahiddhārammaṇaṁ.	129	
PA_vb_4:129.4_0	Dukkhasaccaṁ siyā ajjhattārammaṇaṁ, siyā bahiddhārammaṇaṁ, siyā ajjhattabahiddhārammaṇaṁ,	129	
PA_vb_4:129.4_1	siyā na vattabbaṁ—“ajjhattārammaṇan”tipi, “bahiddhārammaṇan”tipi, “ajjhattabahiddhārammaṇan”tipi.	129	
PA_vb_4:130.1	Tīṇi saccāni anidassanaappaṭighā.	130	
PA_vb_4:130.2	Dukkhasaccaṁ siyā sanidassanasappaṭighaṁ, siyā anidassanasappaṭighaṁ, siyā anidassanaappaṭighaṁ.	130	
PA_vb_4:131.0.1	3.2. 3.2 Duka	131	
PA_vb_4:131.0.2	3.2.1. Hetugocchaka	131	
PA_vb_4:131.1	Samudayasaccaṁ hetu.	131	
PA_vb_4:131.2	Nirodhasaccaṁ na hetu.	131	
PA_vb_4:131.3	Dve saccā siyā hetū, siyā na hetū.	131	
PA_vb_4:131.4	Dve saccā sahetukā.	131	
PA_vb_4:131.5	Nirodhasaccaṁ ahetukaṁ.	131	
PA_vb_4:131.6	Dukkhasaccaṁ siyā sahetukaṁ, siyā ahetukaṁ.	131	
PA_vb_4:131.7	Dve saccā hetusampayuttā.	131	
PA_vb_4:131.8	Nirodhasaccaṁ hetuvippayuttaṁ.	131	
PA_vb_4:131.9	Dukkhasaccaṁ siyā hetusampayuttaṁ, siyā hetuvippayuttaṁ.	131	
PA_vb_4:131.10	Samudayasaccaṁ hetu ceva sahetukañca.	131	
PA_vb_4:131.11	Nirodhasaccaṁ na vattabbaṁ—	131	
PA_vb_4:131.12	“hetu ceva sahetukañcā”tipi, “sahetukañceva na ca hetū”tipi.	131	
PA_vb_4:131.13	Maggasaccaṁ siyā hetu ceva sahetukañca, siyā sahetukañceva na ca hetu.	131	
PA_vb_4:131.14	Dukkhasaccaṁ siyā hetu ceva sahetukañca, siyā sahetukañceva na ca hetu, siyā na vattabbaṁ—“hetu ceva sahetukañcā”tipi, “sahetukañceva na ca hetū”tipi.	131	
PA_vb_4:131.15	Samudayasaccaṁ hetu ceva hetusampayuttañca.	131	
PA_vb_4:131.16	Nirodhasaccaṁ na vattabbaṁ—	131	
PA_vb_4:131.17	“hetu ceva hetusampayuttañcā”tipi, “hetusampayuttañceva na ca hetū”tipi.	131	
PA_vb_4:131.18	Maggasaccaṁ siyā hetu ceva hetusampayuttañca, siyā hetusampayuttañceva na ca hetu.	131	
PA_vb_4:131.19	Dukkhasaccaṁ siyā hetu ceva hetusampayuttañca, siyā hetusampayuttañceva na ca hetu, siyā na vattabbaṁ—“hetu ceva hetusampayuttañcā”tipi, “hetusampayuttañceva na ca hetū”tipi.	131	
PA_vb_4:131.20	Nirodhasaccaṁ na hetuahetukaṁ.	131	
PA_vb_4:131.21	Samudayasaccaṁ na vattabbaṁ—	131	
PA_vb_4:131.22	“na hetusahetukan”tipi, “na hetuahetukan”tipi.	131	
PA_vb_4:131.23	Maggasaccaṁ siyā na hetusahetukaṁ, siyā na vattabbaṁ—“na hetusahetukan”tipi, “na hetuahetukan”tipi.	131	
PA_vb_4:131.24	Dukkhasaccaṁ siyā na hetusahetukaṁ, siyā na hetuahetukaṁ, siyā na vattabbaṁ—“na hetusahetukan”tipi, “na hetuahetukan”tipi.	131	
PA_vb_4:132.0	3.2.2. Cūḷantaraduka	132	
PA_vb_4:132.1	Tīṇi saccāni sappaccayā.	132	
PA_vb_4:132.2	Nirodhasaccaṁ appaccayaṁ.	132	
PA_vb_4:132.3	Tīṇi saccāni saṅkhatā.	132	
PA_vb_4:132.4	Nirodhasaccaṁ asaṅkhataṁ.	132	
PA_vb_4:132.5	Tīṇi saccāni anidassanā.	132	
PA_vb_4:132.6	Dukkhasaccaṁ siyā sanidassanaṁ, siyā anidassanaṁ.	132	
PA_vb_4:132.7	Tīṇi saccāni appaṭighā.	132	
PA_vb_4:132.8	Dukkhasaccaṁ siyā sappaṭighaṁ, siyā appaṭighaṁ.	132	
PA_vb_4:132.9	Tīṇi saccāni arūpāni.	132	
PA_vb_4:132.10	Dukkhasaccaṁ siyā rūpaṁ, siyā arūpaṁ.	132	
PA_vb_4:132.11	Dve saccā lokiyā.	132	
PA_vb_4:132.12	Dve saccā lokuttarā;	132	
PA_vb_4:132.13	kenaci viññeyyā, kenaci na viññeyyā.	132	
PA_vb_4:133.0	3.2.3. Āsavagocchaka	133	
PA_vb_4:133.1	Samudayasaccaṁ āsavo.	133	
PA_vb_4:133.2	Dve saccā no āsavā.	133	
PA_vb_4:133.3	Dukkhasaccaṁ siyā āsavo, siyā no āsavo.	133	
PA_vb_4:133.4	Dve saccā sāsavā.	133	
PA_vb_4:133.5	Dve saccā anāsavā.	133	
PA_vb_4:133.6	Samudayasaccaṁ āsavasampayuttaṁ.	133	
PA_vb_4:133.7	Dve saccā āsavavippayuttā.	133	
PA_vb_4:133.8	Dukkhasaccaṁ siyā āsavasampayuttaṁ, siyā āsavavippayuttaṁ.	133	
PA_vb_4:133.9	Samudayasaccaṁ āsavo ceva sāsavañca.	133	
PA_vb_4:133.10	Dve saccā na vattabbā—	133	
PA_vb_4:133.11	“āsavā ceva sāsavā cā”tipi, “sāsavā ceva no ca āsavā”tipi.	133	
PA_vb_4:133.12	Dukkhasaccaṁ siyā āsavo ceva sāsavañca, siyā sāsavañceva no ca āsavo.	133	
PA_vb_4:133.13	Samudayasaccaṁ āsavo ceva āsavasampayuttañca.	133	
PA_vb_4:133.14	Dve saccā na vattabbā—	133	
PA_vb_4:133.15	“āsavā ceva āsavasampayuttā cā”tipi, “āsavasampayuttā ceva no ca āsavā”tipi.	133	
PA_vb_4:133.16_0	Dukkhasaccaṁ siyā āsavo ceva āsavasampayuttañca, siyā āsavasampayuttañceva no ca	133	
PA_vb_4:133.16_1	āsavo, siyā na vattabbaṁ—“āsavo ceva āsavasampayuttañcā”tipi, “āsavasampayuttañceva no ca āsavo”tipi.	133	
PA_vb_4:133.17	Dve saccā āsavavippayuttaanāsavā.	133	
PA_vb_4:133.18	Samudayasaccaṁ na vattabbaṁ—	133	
PA_vb_4:133.19	“āsavavippayuttasāsavan”tipi, “āsavavippayuttaanāsavan”tipi.	133	
PA_vb_4:133.20	Dukkhasaccaṁ siyā āsavavippayuttasāsavaṁ, siyā na vattabbaṁ—“āsavavippayuttasāsavan”tipi, “āsavavippayuttaanāsavan”tipi.	133	
PA_vb_4:134.0	3.2.4. Saṁyojanagocchaka	134	
PA_vb_4:134.1	Samudayasaccaṁ saṁyojanaṁ.	134	
PA_vb_4:134.2	Dve saccā no saṁyojanā.	134	
PA_vb_4:134.3	Dukkhasaccaṁ siyā saṁyojanaṁ, siyā no saṁyojanaṁ.	134	
PA_vb_4:134.4	Dve saccā saṁyojaniyā.	134	
PA_vb_4:134.5	Dve saccā asaṁyojaniyā.	134	
PA_vb_4:134.6	Samudayasaccaṁ saṁyojanasampayuttaṁ.	134	
PA_vb_4:134.7	Dve saccā saṁyojanavippayuttā.	134	
PA_vb_4:134.8	Dukkhasaccaṁ siyā saṁyojanasampayuttaṁ, siyā saṁyojanavippayuttaṁ.	134	
PA_vb_4:134.9	Samudayasaccaṁ saṁyojanañceva saṁyojaniyañca.	134	
PA_vb_4:134.10	Dve saccā na vattabbā—	134	
PA_vb_4:134.11	“saṁyojanā ceva saṁyojaniyā cā”tipi, “saṁyojaniyā ceva no ca saṁyojanā”tipi.	134	
PA_vb_4:134.12	Dukkhasaccaṁ siyā saṁyojanañceva saṁyojaniyañca, siyā saṁyojaniyañceva no ca saṁyojanaṁ.	134	
PA_vb_4:134.13	Samudayasaccaṁ saṁyojanañceva saṁyojanasampayuttañca.	134	
PA_vb_4:134.14	Dve saccā na vattabbā—	134	
PA_vb_4:134.15	“saṁyojanā ceva saṁyojanasampayuttā cā”tipi, “saṁyojanasampayuttā ceva no ca saṁyojanā”tipi.	134	
PA_vb_4:134.16_0	Dukkhasaccaṁ siyā saṁyojanañceva saṁyojanasampayuttañca, siyā saṁyojanasampayuttañceva	134	
PA_vb_4:134.16_1	no ca saṁyojanaṁ, siyā na vattabbaṁ—“saṁyojanañceva saṁyojanasampayuttañcā”tipi,	134	
PA_vb_4:134.16_2	“saṁyojanasampayuttañceva no ca saṁyojanan”tipi.	134	
PA_vb_4:134.17	Dve saccā saṁyojanavippayuttaasaṁyojaniyā.	134	
PA_vb_4:134.18	Samudayasaccaṁ na vattabbaṁ—	134	
PA_vb_4:134.19	“saṁyojanavippayuttasaṁyojaniyan”tipi, “saṁyojanavippayuttaasaṁyojaniyan”tipi.	134	
PA_vb_4:134.20	Dukkhasaccaṁ siyā saṁyojanavippayuttasaṁyojaniyaṁ, siyā na vattabbaṁ—“saṁyojanavippayuttasaṁyojaniyan”tipi, “saṁyojanavippayuttaasaṁyojaniyan”tipi.	134	
PA_vb_4:135.0	3.2.5. Ganthagocchaka	135	
PA_vb_4:135.1	Samudayasaccaṁ gantho.	135	
PA_vb_4:135.2	Dve saccā no ganthā.	135	
PA_vb_4:135.3	Dukkhasaccaṁ siyā gantho, siyā no gantho.	135	
PA_vb_4:135.4	Dve saccā ganthaniyā.	135	
PA_vb_4:135.5	Dve saccā aganthaniyā.	135	
PA_vb_4:135.6	Dve saccā ganthavippayuttā.	135	
PA_vb_4:135.7	Dve saccā siyā ganthasampayuttā, siyā ganthavippayuttā.	135	
PA_vb_4:135.8	Samudayasaccaṁ gantho ceva ganthaniyañca.	135	
PA_vb_4:135.9	Dve saccā na vattabbā—	135	
PA_vb_4:135.10	“ganthā ceva ganthaniyā cā”tipi, “ganthaniyā ceva no ca ganthā”tipi.	135	
PA_vb_4:135.11	Dukkhasaccaṁ siyā gantho ceva ganthaniyañca, siyā ganthaniyañceva no ca gantho.	135	
PA_vb_4:135.12	Samudayasaccaṁ gantho ceva ganthasampayuttañca, siyā na vattabbaṁ—“gantho ceva ganthasampayuttañcā”tipi, “ganthasampayuttañceva no ca gantho”tipi.	135	
PA_vb_4:135.13	Dve saccā na vattabbā—	135	
PA_vb_4:135.14	“ganthā ceva ganthasampayuttā cā”tipi, “ganthasampayuttā ceva no ca gantho”tipi.	135	
PA_vb_4:135.15_0	Dukkhasaccaṁ siyā gantho ceva ganthasampayuttañca, siyā ganthasampayuttañceva no	135	
PA_vb_4:135.15_1	ca gantho, siyā na vattabbaṁ—“gantho ceva ganthasampayuttañcā”tipi, “ganthasampayuttañceva no ca gantho”tipi.	135	
PA_vb_4:135.16	Dve saccā ganthavippayuttaaganthaniyā.	135	
PA_vb_4:135.17	Dve saccā siyā ganthavippayuttaganthaniyā, siyā na vattabbā—“ganthavippayuttaganthaniyā”tipi, “ganthavippayuttaaganthaniyā”tipi.	135	
PA_vb_4:136.0	4.3.2.6. Oghayoganīvaraṇagocchaka	136	
PA_vb_4:136.1	Samudayasaccaṁ ogho …pe…	136	
PA_vb_4:136.2	yogo …pe…	136	
PA_vb_4:136.3	nīvaraṇaṁ.	136	
PA_vb_4:136.4	Dve saccā no nīvaraṇā.	136	
PA_vb_4:136.5	Dukkhasaccaṁ siyā nīvaraṇaṁ, siyā no nīvaraṇaṁ.	136	
PA_vb_4:136.6	Dve saccā nīvaraṇiyā dve saccā anīvaraṇiyā.	136	
PA_vb_4:136.7	Samudayasaccaṁ nīvaraṇasampayuttaṁ.	136	
PA_vb_4:136.8	Dve saccā nīvaraṇavippayuttā.	136	
PA_vb_4:136.9	Dukkhasaccaṁ siyā nīvaraṇasampayuttaṁ, siyā nīvaraṇavippayuttaṁ.	136	
PA_vb_4:136.10	Samudayasaccaṁ nīvaraṇañceva nīvaraṇiyañca.	136	
PA_vb_4:136.11	Dve saccā na vattabbā—	136	
PA_vb_4:136.12	“nīvaraṇā ceva nīvaraṇiyā cā”tipi, “nīvaraṇiyā ceva no ca nīvaraṇā”tipi.	136	
PA_vb_4:136.13	Dukkhasaccaṁ siyā nīvaraṇañceva nīvaraṇiyañca, siyā nīvaraṇiyañceva no ca nīvaraṇaṁ.	136	
PA_vb_4:136.14	Samudayasaccaṁ nīvaraṇañceva nīvaraṇasampayuttañca.	136	
PA_vb_4:136.15	Dve saccā na vattabbā—	136	
PA_vb_4:136.16	“nīvaraṇā ceva nīvaraṇasampayuttā cā”tipi, “nīvaraṇasampayuttā ceva no ca nīvaraṇā”tipi.	136	
PA_vb_4:136.17_0	Dukkhasaccaṁ siyā nīvaraṇañceva nīvaraṇasampayuttañca, siyā nīvaraṇasampayuttañceva	136	
PA_vb_4:136.17_1	no ca nīvaraṇaṁ, siyā na vattabbaṁ—“nīvaraṇañceva nīvaraṇasampayuttañcā”tipi, “nīvaraṇasampayuttañceva	136	
PA_vb_4:136.17_2	no ca nīvaraṇan”tipi.	136	
PA_vb_4:136.18	Dve saccā nīvaraṇavippayuttaanīvaraṇiyā.	136	
PA_vb_4:136.19	Samudayasaccaṁ na vattabbaṁ—	136	
PA_vb_4:136.20	“nīvaraṇavippayuttanīvaraṇiyan”tipi, “nīvaraṇavippayuttaanīvaraṇiyan”tipi.	136	
PA_vb_4:136.21	Dukkhasaccaṁ siyā nīvaraṇavippayuttanīvaraṇiyaṁ, siyā na vattabbaṁ—“nīvaraṇavippayuttanīvaraṇiyan”tipi, “nīvaraṇavippayuttaanīvaraṇiyan”tipi.	136	
PA_vb_4:137.0	3.2.9. Parāmāsagocchaka	137	
PA_vb_4:137.1	Tīṇi saccāni no parāmāsā.	137	
PA_vb_4:137.2	Dukkhasaccaṁ siyā parāmāso, siyā no parāmāso.	137	
PA_vb_4:137.3	Dve saccā parāmaṭṭhā.	137	
PA_vb_4:137.4	Dve saccā aparāmaṭṭhā.	137	
PA_vb_4:137.5	Dve saccā parāmāsavippayuttā.	137	
PA_vb_4:137.6	Samudayasaccaṁ siyā parāmāsasampayuttaṁ, siyā parāmāsavippayuttaṁ.	137	
PA_vb_4:137.7	Dukkhasaccaṁ siyā parāmāsasampayuttaṁ, siyā parāmāsavippayuttaṁ, siyā na vattabbaṁ—“parāmāsasampayuttan”tipi, “parāmāsavippayuttan”tipi.	137	
PA_vb_4:137.8	Samudayasaccaṁ na vattabbaṁ—	137	
PA_vb_4:137.9	“parāmāso ceva parāmaṭṭhañcā”ti, parāmaṭṭhañceva no ca parāmāso.	137	
PA_vb_4:137.10	Dve saccā na vattabbā—	137	
PA_vb_4:137.11	“parāmāsā ceva parāmaṭṭhā cā”tipi, “parāmaṭṭhā ceva no ca parāmāsā”tipi.	137	
PA_vb_4:137.12	Dukkhasaccaṁ siyā parāmāso ceva parāmaṭṭhañca, siyā parāmaṭṭhañceva no ca parāmāso.	137	
PA_vb_4:137.13	Dve saccā parāmāsavippayuttaaparāmaṭṭhā.	137	
PA_vb_4:137.14	Dve saccā siyā parāmāsavippayuttaparāmaṭṭhā, siyā na vattabbā—“parāmāsavippayuttaparāmaṭṭhā”tipi, “parāmāsavippayuttaaparāmaṭṭhā”tipi.	137	
PA_vb_4:138.0	3.2.10. Mahantaraduka	138	
PA_vb_4:138.1	Dve saccā sārammaṇā.	138	
PA_vb_4:138.2	Nirodhasaccaṁ anārammaṇaṁ.	138	
PA_vb_4:138.3	Dukkhasaccaṁ siyā sārammaṇaṁ, siyā anārammaṇaṁ.	138	
PA_vb_4:138.4	Tīṇi saccāni no cittā.	138	
PA_vb_4:138.5	Dukkhasaccaṁ siyā cittaṁ, siyā no cittaṁ.	138	
PA_vb_4:138.6	Dve saccā cetasikā.	138	
PA_vb_4:138.7	Nirodhasaccaṁ acetasikaṁ.	138	
PA_vb_4:138.8	Dukkhasaccaṁ siyā cetasikaṁ, siyā acetasikaṁ.	138	
PA_vb_4:138.9	Dve saccā cittasampayuttā.	138	
PA_vb_4:138.10	Nirodhasaccaṁ cittavippayuttaṁ.	138	
PA_vb_4:138.11	Dukkhasaccaṁ siyā cittasampayuttaṁ, siyā cittavippayuttaṁ, siyā na vattabbaṁ—“cittena sampayuttan”tipi, “cittena vippayuttan”tipi.	138	
PA_vb_4:138.12	Dve saccā cittasaṁsaṭṭhā.	138	
PA_vb_4:138.13	Nirodhasaccaṁ cittavisaṁsaṭṭhaṁ.	138	
PA_vb_4:138.14	Dukkhasaccaṁ siyā cittasaṁsaṭṭhaṁ, siyā cittavisaṁsaṭṭhaṁ, siyā na vattabbaṁ—“cittena saṁsaṭṭhan”tipi, “cittena visaṁsaṭṭhan”tipi.	138	
PA_vb_4:138.15	Dve saccā cittasamuṭṭhānā.	138	
PA_vb_4:138.16	Nirodhasaccaṁ no cittasamuṭṭhānaṁ.	138	
PA_vb_4:138.17	Dukkhasaccaṁ siyā cittasamuṭṭhānaṁ, siyā no cittasamuṭṭhānaṁ.	138	
PA_vb_4:138.18	Dve saccā cittasahabhuno.	138	
PA_vb_4:138.19	Nirodhasaccaṁ no cittasahabhū.	138	
PA_vb_4:138.20	Dukkhasaccaṁ siyā cittasahabhū, siyā no cittasahabhū.	138	
PA_vb_4:138.21	Dve saccā cittānuparivattino.	138	
PA_vb_4:138.22	Nirodhasaccaṁ no cittānuparivatti.	138	
PA_vb_4:138.23	Dukkhasaccaṁ siyā cittānuparivatti, siyā no cittānuparivatti.	138	
PA_vb_4:138.24	Dve saccā cittasaṁsaṭṭhasamuṭṭhānā.	138	
PA_vb_4:138.25	Nirodhasaccaṁ no cittasaṁsaṭṭhasamuṭṭhānaṁ.	138	
PA_vb_4:138.26	Dukkhasaccaṁ siyā cittasaṁsaṭṭhasamuṭṭhānaṁ, siyā no cittasaṁsaṭṭhasamuṭṭhānaṁ.	138	
PA_vb_4:138.27	Dve saccā cittasaṁsaṭṭhasamuṭṭhānasahabhuno.	138	
PA_vb_4:138.28	Nirodhasaccaṁ no cittasaṁsaṭṭhasamuṭṭhānasahabhū.	138	
PA_vb_4:138.29	Dukkhasaccaṁ siyā cittasaṁsaṭṭhasamuṭṭhānasahabhū, siyā no cittasaṁsaṭṭhasamuṭṭhānasahabhū.	138	
PA_vb_4:138.30	Dve saccā cittasaṁsaṭṭhasamuṭṭhānānuparivattino.	138	
PA_vb_4:138.31	Nirodhasaccaṁ no cittasaṁsaṭṭhasamuṭṭhānānuparivatti.	138	
PA_vb_4:138.32	Dukkhasaccaṁ siyā cittasaṁsaṭṭhasamuṭṭhānānuparivatti, siyā no cittasaṁsaṭṭhasamuṭṭhānānuparivatti.	138	
PA_vb_4:139.1	Tīṇi saccāni bāhirā.	139	
PA_vb_4:139.2	Dukkhasaccaṁ siyā ajjhattaṁ, siyā bāhiraṁ.	139	
PA_vb_4:139.3	Tīṇi saccāni no upādā.	139	
PA_vb_4:139.4	Dukkhasaccaṁ siyā upādā, siyā no upādā.	139	
PA_vb_4:139.5	Tīṇi saccāni anupādinnā.	139	
PA_vb_4:139.6	Dukkhasaccaṁ siyā upādinnaṁ, siyā anupādinnaṁ.	139	
PA_vb_4:140.0	3.2.11. Upādānagocchaka	140	
PA_vb_4:140.1	Samudayasaccaṁ upādānaṁ.	140	
PA_vb_4:140.2	Dve saccā no upādānā.	140	
PA_vb_4:140.3	Dukkhasaccaṁ siyā upādānaṁ, siyā no upādānaṁ.	140	
PA_vb_4:140.4	Dve saccā upādāniyā.	140	
PA_vb_4:140.5	Dve saccā anupādāniyā.	140	
PA_vb_4:140.6	Dve saccā upādānavippayuttā.	140	
PA_vb_4:140.7	Dve saccā siyā upādānasampayuttā, siyā upādānavippayuttā.	140	
PA_vb_4:140.8	Samudayasaccaṁ upādānañceva upādāniyañca.	140	
PA_vb_4:140.9	Dve saccā na vattabbā—	140	
PA_vb_4:140.10	“upādānā ceva upādāniyā cā”tipi, “upādāniyā ceva no ca upādānā”tipi.	140	
PA_vb_4:140.11	Dukkhasaccaṁ siyā upādānañceva upādāniyañca, siyā upādāniyañceva no ca upādānaṁ.	140	
PA_vb_4:140.12	Samudayasaccaṁ siyā upādānañceva upādānasampayuttañca, siyā na vattabbaṁ—“upādānañceva upādānasampayuttañcā”tipi, “upādānasampayuttañceva no ca upādānan”tipi.	140	
PA_vb_4:140.13	Dve saccā na vattabbā—	140	
PA_vb_4:140.14	“upādānā ceva upādānasampayuttā cā”tipi, “upādānasampayuttā ceva no ca upādānā”tipi.	140	
PA_vb_4:140.15_0	Dukkhasaccaṁ siyā upādānañceva upādānasampayuttañca, siyā upādānasampayuttañceva	140	
PA_vb_4:140.15_1	no ca upādānaṁ, siyā na vattabbaṁ—“upādānañceva upādānasampayuttañcā”tipi, “upādānasampayuttañceva	140	
PA_vb_4:140.15_2	no ca upādānan”tipi.	140	
PA_vb_4:140.16	Dve saccā upādānavippayuttaanupādāniyā.	140	
PA_vb_4:140.17	Dve saccā siyā upādānavippayuttaupādāniyā, siyā na vattabbā—“upādānavippayuttaupādāniyā”tipi, “upādānavippayuttaanupādāniyā”tipi.	140	
PA_vb_4:141.0	3.2.12. Kilesagocchaka	141	
PA_vb_4:141.1	Samudayasaccaṁ kileso.	141	
PA_vb_4:141.2	Dve saccā no kilesā.	141	
PA_vb_4:141.3	Dukkhasaccaṁ siyā kileso, siyā no kileso.	141	
PA_vb_4:141.4	Dve saccā saṅkilesikā.	141	
PA_vb_4:141.5	Dve saccā asaṅkilesikā.	141	
PA_vb_4:141.6	Samudayasaccaṁ saṅkiliṭṭhaṁ.	141	
PA_vb_4:141.7	Dve saccā asaṅkiliṭṭhā.	141	
PA_vb_4:141.8	Dukkhasaccaṁ siyā saṅkiliṭṭhaṁ, siyā asaṅkiliṭṭhaṁ.	141	
PA_vb_4:141.9	Samudayasaccaṁ kilesasampayuttaṁ.	141	
PA_vb_4:141.10	Dve saccā kilesavippayuttā.	141	
PA_vb_4:141.11	Dukkhasaccaṁ siyā kilesasampayuttaṁ, siyā kilesavippayuttaṁ.	141	
PA_vb_4:141.12	Samudayasaccaṁ kileso ceva saṅkilesikañca.	141	
PA_vb_4:141.13	Dve saccā na vattabbā—	141	
PA_vb_4:141.14	“kilesā ceva saṅkilesikā cā”tipi, “saṅkilesikā ceva no ca kilesā”tipi.	141	
PA_vb_4:141.15	Dukkhasaccaṁ siyā kileso ceva saṅkilesikañca, siyā saṅkilesikañceva no ca kileso.	141	
PA_vb_4:141.16	Samudayasaccaṁ kileso ceva saṅkiliṭṭhañca.	141	
PA_vb_4:141.17	Dve saccā na vattabbā—	141	
PA_vb_4:141.18	“kilesā ceva saṅkiliṭṭhā cā”tipi, “saṅkiliṭṭhā ceva no ca kilesā”tipi.	141	
PA_vb_4:141.19	Dukkhasaccaṁ siyā kileso ceva saṅkiliṭṭhañca, siyā saṅkiliṭṭhañceva no ca kileso, siyā na vattabbaṁ—“kileso ceva saṅkiliṭṭhañcā”tipi, “saṅkiliṭṭhañceva no ca kileso”tipi.	141	
PA_vb_4:141.20	Samudayasaccaṁ kileso ceva kilesasampayuttañca.	141	
PA_vb_4:141.21	Dve saccā na vattabbā—	141	
PA_vb_4:141.22	“kilesā ceva kilesasampayuttā cā”tipi, “kilesasampayuttā ceva no ca kilesā”tipi.	141	
PA_vb_4:141.23_0	Dukkhasaccaṁ siyā kileso ceva kilesasampayuttañca, siyā kilesasampayuttañceva no	141	
PA_vb_4:141.23_1	ca kileso, siyā na vattabbaṁ—“kileso ceva kilesasampayuttañcā”tipi, “kilesasampayuttañceva no ca kileso”tipi.	141	
PA_vb_4:141.24	Dve saccā kilesavippayuttaasaṅkilesikā.	141	
PA_vb_4:141.25	Samudayasaccaṁ na vattabbaṁ—	141	
PA_vb_4:141.26	“kilesavippayuttasaṅkilesikan”tipi, “kilesavippayuttaasaṅkilesikan”tipi.	141	
PA_vb_4:141.27	Dukkhasaccaṁ siyā kilesavippayuttasaṅkilesikaṁ, siyā na vattabbaṁ—“kilesavippayuttasaṅkilesikan”tipi, “kilesavippayuttaasaṅkilesikan”tipi.	141	
PA_vb_4:142.0	3.2.13. Piṭṭhiduka	142	
PA_vb_4:142.1	Dve saccā na dassanena pahātabbā.	142	
PA_vb_4:142.2	Dve saccā siyā dassanena pahātabbā, siyā na dassanena pahātabbā.	142	
PA_vb_4:142.3	Dve saccā na bhāvanāya pahātabbā.	142	
PA_vb_4:142.4	Dve saccā siyā bhāvanāya pahātabbā, siyā na bhāvanāya pahātabbā.	142	
PA_vb_4:142.5	Dve saccā na dassanena pahātabbahetukā.	142	
PA_vb_4:142.6	Dve saccā siyā dassanena pahātabbahetukā, siyā na dassanena pahātabbahetukā.	142	
PA_vb_4:142.7	Dve saccā na bhāvanāya pahātabbahetukā.	142	
PA_vb_4:142.8	Dve saccā siyā bhāvanāya pahātabbahetukā, siyā na bhāvanāya pahātabbahetukā.	142	
PA_vb_4:142.9	Samudayasaccaṁ savitakkaṁ.	142	
PA_vb_4:142.10	Nirodhasaccaṁ avitakkaṁ.	142	
PA_vb_4:142.11	Dve saccā siyā savitakkā, siyā avitakkā.	142	
PA_vb_4:142.12	Samudayasaccaṁ savicāraṁ.	142	
PA_vb_4:142.13	Nirodhasaccaṁ avicāraṁ.	142	
PA_vb_4:142.14	Dve saccā siyā savicārā, siyā avicārā.	142	
PA_vb_4:142.15	Nirodhasaccaṁ appītikaṁ.	142	
PA_vb_4:142.16	Tīṇi saccāni siyā sappītikā, siyā appītikā.	142	
PA_vb_4:142.17	Nirodhasaccaṁ na pītisahagataṁ.	142	
PA_vb_4:142.18	Tīṇi saccāni siyā pītisahagatā, siyā na pītisahagatā.	142	
PA_vb_4:142.19	Nirodhasaccaṁ na sukhasahagataṁ.	142	
PA_vb_4:142.20	Tīṇi saccāni siyā sukhasahagatā, siyā na sukhasahagatā.	142	
PA_vb_4:142.21	Nirodhasaccaṁ na upekkhāsahagataṁ.	142	
PA_vb_4:142.22	Tīṇi saccāni siyā upekkhāsahagatā, siyā na upekkhāsahagatā.	142	
PA_vb_4:143.1	Samudayasaccaṁ kāmāvacaraṁ.	143	
PA_vb_4:143.2	Dve saccā na kāmāvacarā.	143	
PA_vb_4:143.3	Dukkhasaccaṁ siyā kāmāvacaraṁ, siyā na kāmāvacaraṁ.	143	
PA_vb_4:143.4	Tīṇi saccāni na rūpāvacarā.	143	
PA_vb_4:143.5	Dukkhasaccaṁ siyā rūpāvacaraṁ, siyā na rūpāvacaraṁ.	143	
PA_vb_4:143.6	Tīṇi saccāni na arūpāvacarā.	143	
PA_vb_4:143.7	Dukkhasaccaṁ siyā arūpāvacaraṁ, siyā na arūpāvacaraṁ.	143	
PA_vb_4:143.8	Dve saccā pariyāpannā.	143	
PA_vb_4:143.9	Dve saccā apariyāpannā.	143	
PA_vb_4:143.10	Maggasaccaṁ niyyānikaṁ.	143	
PA_vb_4:143.11	Tīṇi saccāni aniyyānikā.	143	
PA_vb_4:143.12	Maggasaccaṁ niyataṁ.	143	
PA_vb_4:143.13	Nirodhasaccaṁ aniyataṁ.	143	
PA_vb_4:143.14	Dve saccā siyā niyatā, siyā aniyatā.	143	
PA_vb_4:143.15	Dve saccā sauttarā.	143	
PA_vb_4:143.16	Dve saccā anuttarā.	143	
PA_vb_4:143.17	Samudayasaccaṁ saraṇaṁ.	143	
PA_vb_4:143.18	Dve saccā araṇā.	143	
PA_vb_4:143.19	Dukkhasaccaṁ siyā saraṇaṁ, siyā araṇanti.	143	
PA_vb_4:144.1	Pañhāpucchakaṁ.	144	
PA_vb_4:145.1	Saccavibhaṅgo niṭṭhito.	145	
