segmentnr	original	folio	analyzed
PA_tika-vin01_t1:0	Namo tassa bhagavato arahato sammāsambuddhassa	0	
PA_tika-vin01_t1:1	Vinayapiṭake	0	
PA_tika-vin01_t1:2	Sāratthadīpanī-ṭīkā (paṭhamo bhāgo)	0	
PA_tika-vin01_t1:3	Ganthārambhakathā	0	
PA_tika-vin01_t1:4	Mahākāruṇikaṃ buddhaṃ, dhammañca vimalaṃ varaṃ;	0	
PA_tika-vin01_t1:5	Vande ariyasaṅghañca, dakkhiṇeyyaṃ niraṅgaṇaṃ.	0	
PA_tika-vin01_t1:6	Uḷārapuññatejena, katvā sattuvimaddanaṃ;	0	
PA_tika-vin01_t1:7	Pattarajjābhisekena, sāsanujjotanatthinā.	0	
PA_tika-vin01_t1:8	Nissāya sīhaḷindena, yaṃ parakkamabāhunā;	0	
PA_tika-vin01_t1:9	Katvā nikāyasāmaggiṃ, sāsanaṃ suvisodhitaṃ.	0	
PA_tika-vin01_t1:10	Kassapaṃ taṃ mahātheraṃ, saṅghassa pariṇāyakaṃ;	1	
PA_tika-vin01_t1:11	Dīpasmiṃ tambapaṇṇimhi, sāsanodayakārakaṃ.	1	
PA_tika-vin01_t1:12	Paṭipattiparādhīnaṃ, sadāraññanivāsinaṃ;	1	
PA_tika-vin01_t1:13	Pākaṭaṃ gagane canda-maṇḍalaṃ viya sāsane.	1	
PA_tika-vin01_t1:14	Saṅghassa pitaraṃ vande, vinaye suvisāradaṃ;	1	
PA_tika-vin01_t1:15	Yaṃ nissāya vasantohaṃ, vuddhippattosmi sāsane.	1	
PA_tika-vin01_t1:16	Anutheraṃ mahāpuññaṃ, sumedhaṃ sutivissutaṃ;	1	
PA_tika-vin01_t1:17	Avikhaṇḍitasīlādi-parisuddhaguṇodayaṃ.	1	
PA_tika-vin01_t1:18	Bahussutaṃ satimantaṃ, dantaṃ santaṃ samāhitaṃ;	1	
PA_tika-vin01_t1:19	Namāmi sirasā dhīraṃ, garuṃ me gaṇavācakaṃ.	1	
PA_tika-vin01_t1:20	Āgatāgamatakkesu, saddasatthanayaññusu;	2	
PA_tika-vin01_t1:21	Yassantevāsibhikkhūsu, sāsanaṃ suppatiṭṭhitaṃ.	2	
PA_tika-vin01_t1:22	Vinayaṭṭhakathāyāhaṃ, līnasāratthadīpaniṃ;	2	
PA_tika-vin01_t1:23	Karissāmi suviññeyyaṃ, paripuṇṇamanākulaṃ.	2	
PA_tika-vin01_t1:24	Porāṇehi kataṃ yaṃ tu, līnatthassa pakāsanaṃ;	2	
PA_tika-vin01_t1:25	Na taṃ sabbattha bhikkhūnaṃ, atthaṃ sādheti sabbaso.	2	
PA_tika-vin01_t1:26	Duviññeyyasabhāvāya, sīhaḷāya niruttiyā;	2	
PA_tika-vin01_t1:27	Gaṇṭhipadesvanekesu, likhitaṃ kiñci katthaci.	2	
PA_tika-vin01_t1:28	Māgadhikāya bhāsāya, ārabhitvāpi kenaci;	2	
PA_tika-vin01_t1:29	Bhāsantarehi sammissaṃ, likhitaṃ kiñcideva ca.	2	
PA_tika-vin01_t1:30	Asāraganthabhāropi, tattheva bahu dissati;	3	
PA_tika-vin01_t1:31	Ākulañca kataṃ yattha, suviññeyyampi atthato.	3	
PA_tika-vin01_t1:32	Tato aparipuṇṇena, tādisenettha sabbaso;	3	
PA_tika-vin01_t1:33	Kathamatthaṃ vijānanti, nānādesanivāsino.	3	
PA_tika-vin01_t1:34	Bhāsantaraṃ tato hitvā, sāramādāya sabbaso;	3	
PA_tika-vin01_t1:35	Anākulaṃ karissāmi, paripuṇṇavinicchayanti.	3	
PA_tika-vin01_t1:36	Ganthārambhakathāvaṇṇanā	3	
PA_tika-vin01_t1:37_0	Vinayasaṃvaṇṇanārambhe ratanattayaṃ namassitukāmo tassa visiṭṭhaguṇayogasandassanatthaṃ	37	
PA_tika-vin01_t1:37_1	“yo kappakoṭīhipī”tiādimāha. Visiṭṭhaguṇayogena hi vandanārahabhāvo, vandanārahe	37	
PA_tika-vin01_t1:37_2	ca katā vandanā yathādhippetamatthaṃ sādheti. Ettha ca saṃvaṇṇanārambhe ratanattayapaṇāmakaraṇappayojanaṃ	37	
PA_tika-vin01_t1:37_3	tattha tattha bahudhā papañcenti ācariyā. Tathā hi vaṇṇayanti –	37	
PA_tika-vin01_t1:38_0	“Saṃvaṇṇanārambhe ratanattayavandanā saṃvaṇṇetabbassa dhammassa pabhavanissayavisuddhipaṭivedanatthaṃ,	38	
PA_tika-vin01_t1:38_1	taṃ pana dhammasaṃvaṇṇanāsu viññūnaṃ bahumānuppādanatthaṃ, taṃ sammadeva tesaṃ uggahaṇadhāraṇādikkamaladdhabbāya	38	
PA_tika-vin01_t1:38_2	sammāpaṭipattiyā sabbahitasukhanipphādanatthaṃ. Atha vā maṅgalabhāvato, sabbakiriyāsu	38	
PA_tika-vin01_t1:38_3	pubbakiccabhāvato, paṇḍitehi samācaritabhāvato, āyatiṃ paresaṃ diṭṭhānugatiāpajjanato	38	
PA_tika-vin01_t1:38_4	ca saṃvaṇṇanāyaṃ ratanattayapaṇāmakiriyā”ti.	38	
PA_tika-vin01_t1:39_0	Mayaṃ pana idhādhippetameva payojanaṃ dassayissāma. Tasmā saṃvaṇṇanārambhe ratanattayapaṇāmakaraṇaṃ	39	
PA_tika-vin01_t1:39_1	yathāpaṭiññātasaṃvaṇṇanāya anantarāyena parisamāpanatthanti veditabbaṃ. Idameva hi	39	
PA_tika-vin01_t1:39_2	payojanaṃ ācariyena idhādhippetaṃ. Tathā hi vakkhati –	39	
PA_tika-vin01_t1:40	“Iccevamaccantanamassaneyyaṃ,	4	
PA_tika-vin01_t1:41	Namassamāno ratanattayaṃ yaṃ;	4	
PA_tika-vin01_t1:42	Puññābhisandaṃ vipulaṃ alatthaṃ,	4	
PA_tika-vin01_t1:43	Tassānubhāvena hatantarāyo”ti.	4	
PA_tika-vin01_t1:44_0	Ratanattayapaṇāmakaraṇena cettha yathāpaṭiññātasaṃvaṇṇanāya anantarāyena parisamāpanaṃ	44	
PA_tika-vin01_t1:44_1	ratanattayapūjāya paññāpāṭavabhāvato, tāya paññāpāṭavañca rāgādimalavidhamanato. Vuttañhetaṃ –	44	
PA_tika-vin01_t1:45_0	“Yasmiṃ, mahānāma, samaye ariyasāvako tathāgataṃ anussarati, nevassa tasmiṃ samaye	45	
PA_tika-vin01_t1:45_1	rāgapariyuṭṭhitaṃ cittaṃ hoti, na dosapariyuṭṭhitaṃ cittaṃ hoti, na mohapariyuṭṭhitaṃ	45	
PA_tika-vin01_t1:45_2	cittaṃ hoti, ujugatamevassa tasmiṃ samaye cittaṃ hotī”tiādi.	45	
PA_tika-vin01_t1:46	Tasmā ratanattayapūjanena vikkhālitamalāya paññāya pāṭavasiddhi.	4	
PA_tika-vin01_t1:47	Atha vā ratanattayapūjanassa paññāpadaṭṭhānasamādhihetuttā paññāpāṭavaṃ. Vuttañhi tassa samādhihetuttaṃ –	4	
PA_tika-vin01_t1:48_0	“Evaṃ ujugatacitto kho, mahānāma, ariyasāvako labhati atthavedaṃ, labhati dhammavedaṃ,	48	
PA_tika-vin01_t1:48_1	labhati dhammūpasaṃhitaṃ pāmojjaṃ, pamuditassa pīti jāyati, pītimanassa kāyo passambhati,	48	
PA_tika-vin01_t1:48_2	passaddhakāyo sukhaṃ vediyati, sukhino cittaṃ samādhiyatī”ti.	48	
PA_tika-vin01_t1:49_0	Samādhissa ca paññāya padaṭṭhānabhāvo vuttoyeva “samāhito yathābhūtaṃ pajānātī”ti.	49	
PA_tika-vin01_t1:49_1	Tato evaṃ paṭubhūtāya paññāya paṭiññāmahattakataṃ khedamabhibhuyya anantarāyena saṃvaṇṇanaṃ	49	
PA_tika-vin01_t1:49_2	samāpayissati. Tena vuttaṃ “anantarāyena parisamāpanattha”nti.	49	
PA_tika-vin01_t1:50	Atha vā ratanattayapūjāya āyuvaṇṇasukhabalavaḍḍhanato anantarāyena parisamāpanaṃ veditabbaṃ. Ratanattayapaṇāmena hi āyuvaṇṇasukhabalāni vaḍḍhanti. Vuttañhetaṃ –	5	
PA_tika-vin01_t1:51	“Abhivādanasīlissa, niccaṃ vuḍḍhāpacāyino;	5	
PA_tika-vin01_t1:52	Cattāro dhammā vaḍḍhanti, āyu vaṇṇo sukhaṃ bala”nti. ;	5	
PA_tika-vin01_t1:53	Tato āyuvaṇṇasukhabalavuḍḍhiyā hoteva kāriyaniṭṭhānamiti vuttaṃ “anantarāyena parisamāpanattha”nti.	5	
PA_tika-vin01_t1:54	Atha vā ratanattayagāravassa paṭibhānāparihānāvahattā. Aparihānāvahañhi tīsupi ratanesu gāravaṃ. Vuttañhetaṃ –	5	
PA_tika-vin01_t1:55	“Sattime, bhikkhave, aparihāniyā dhammā. Katame satta? Satthugāravatā dhammagāravatā saṅghagāravatā sikkhāgāravatā samādhigāravatā kalyāṇamittatā sovacassatā”ti.	5	
PA_tika-vin01_t1:56	Hoteva ca tato paṭibhānāparihānena yathāpaṭiññātaparisamāpanaṃ.	5	
PA_tika-vin01_t1:57	Atha vā pasādavatthūsu pūjāya puññātisayabhāvato. Vuttañhi tassa puññātisayattaṃ –	5	
PA_tika-vin01_t1:58	“Pūjārahe pūjayato, buddhe yadiva sāvake;	5	
PA_tika-vin01_t1:59	Papañcasamatikkante, tiṇṇasokapariddave.	5	
PA_tika-vin01_t1:60	“Te tādise pūjayato, nibbute akutobhaye;	6	
PA_tika-vin01_t1:61	Na sakkā puññaṃ saṅkhātuṃ, imettamapi kenacī”ti. ;	6	
PA_tika-vin01_t1:62	Puññātisayo ca yathādhippetaparisamāpanupāyo. Yathāha –	6	
PA_tika-vin01_t1:63	“Esa devamanussānaṃ, sabbakāmadado nidhi;	6	
PA_tika-vin01_t1:64	Yaṃ yadevābhipatthenti, sabbametena labbhatī”ti. ;	6	
PA_tika-vin01_t1:65_0	Upāyesu ca paṭipannassa hoteva kāriyaniṭṭhānaṃ. Ratanattayapūjā hi niratisayapuññakkhettasaṃbuddhiyā	65	
PA_tika-vin01_t1:65_1	aparimeyyappabhavo puññātisayoti bahuvidhantarāyepi lokasannivāse antarāyanibandhanasakalasaṃkilesaviddhaṃsanāya	65	
PA_tika-vin01_t1:65_2	pahoti, bhayādiupaddavañca nivāreti. Tasmā suvuttaṃ “saṃvaṇṇanārambhe ratanattayapaṇāmakaraṇaṃ	65	
PA_tika-vin01_t1:65_3	yathāpaṭiññātasaṃvaṇṇanāya anantarāyena parisamāpanatthanti veditabba”nti.	65	
PA_tika-vin01_t1:66_0	Evaṃ pana sappayojanaṃ ratanattayavandanaṃ kattukāmo paṭhamaṃ tāva bhagavato vandanaṃ	66	
PA_tika-vin01_t1:66_1	kātuṃ tammūlakattā sesaratanānaṃ “yo kappa…pe… mahākāruṇikassa tassā”ti āha. Ettha	66	
PA_tika-vin01_t1:66_2	pana yassā desanāya saṃvaṇṇanaṃ kattukāmo, sā yasmā karuṇāppadhānā, na suttantadesanā	66	
PA_tika-vin01_t1:66_3	viya karuṇāpaññāppadhānā, nāpi abhidhammadesanā viya paññāppadhānā, tasmā karuṇāppadhānameva	66	
PA_tika-vin01_t1:66_4	bhagavato thomanaṃ āraddhaṃ. Esā hi ācariyassa pakati, yadidaṃ ārambhānurūpathomanā.	66	
PA_tika-vin01_t1:66_5	Teneva suttantadesanāya saṃvaṇṇanārambhe “karuṇāsītalahadayaṃ, paññāpajjotavihatamohatama”nti	66	
PA_tika-vin01_t1:66_6	karuṇāpaññāppadhānaṃ, abhidhammadesanāya saṃvaṇṇanārambhe “karuṇā viya sattesu, paññā	66	
PA_tika-vin01_t1:66_7	yassa mahesino”ti paññāppadhānañca thomanaṃ āraddhaṃ. Karuṇāpaññāppadhānā hi suttantadesanā	66	
PA_tika-vin01_t1:66_8	tesaṃ tesaṃ sattānaṃ āsayānusayādhimutticariyādibhedaparicchindanasamatthāya paññāya	66	
PA_tika-vin01_t1:66_9	sattesu ca mahākaruṇāya tattha sātisayappavattito. Suttantadesanāya hi mahākaruṇāsamāpattibahulo	66	
PA_tika-vin01_t1:66_10	veneyyasantānesu tadajjhāsayānulomena gambhīramatthapadaṃ patiṭṭhāpesi. Abhidhammadesanā	661	
PA_tika-vin01_t1:66_11	ca kevalaṃ paññāppadhānā paramatthadhammānaṃ yathāsabhāvapaṭivedhasamatthāya paññāya	661	
PA_tika-vin01_t1:66_12	tattha sātisayappavattito.	661	
PA_tika-vin01_t1:67_0	Vinayadesanā pana āsayādinirapekkhaṃ kevalaṃ karuṇāya pākatikasattenapi asotabbārahaṃ	67	
PA_tika-vin01_t1:67_1	suṇanto apucchitabbārahaṃ pucchanto avattabbārahañca vadanto bhagavā sikkhāpadaṃ	67	
PA_tika-vin01_t1:67_2	paññapesīti karuṇāppadhānā. Tathā hi ukkaṃsapariyantagatahirottappopi bhagavā lokiyasādhujanehipi	67	
PA_tika-vin01_t1:67_3	pariharitabbāni “sikharaṇīsī”tiādīni vacanāni yathāparādhañca garahavacanāni vinayapiṭakadesanāya	67	
PA_tika-vin01_t1:67_4	mahākaruṇāsañcoditamānaso mahāparisamajjhe abhāsi, taṃtaṃsikkhāpadapaññattikāraṇāpekkhāya	67	
PA_tika-vin01_t1:67_5	verañjādīsu sārīrikañca khedamanubhosi. Tasmā kiñcāpi bhūmantarapaccayākārasamayantarakathānaṃ	67	
PA_tika-vin01_t1:67_6	viya vinayapaññattiyāpi samuṭṭhāpikā paññā anaññasādhāraṇatāya atisayakiccavatī,	67	
PA_tika-vin01_t1:67_7	karuṇāya kiccaṃ pana tatopi adhikanti karuṇāppadhānā vinayadesanā. Karuṇābyāpārādhikatāya	67	
PA_tika-vin01_t1:67_8	hi desanāya karuṇāppadhānatā. Tasmā ārambhānurūpaṃ karuṇāppadhānameva ettha thomanaṃ katanti veditabbaṃ.	67	
PA_tika-vin01_t1:68_0	Karuṇāggahaṇena ca aparimeyyappabhāvā sabbepi buddhaguṇā saṅgahitāti daṭṭhabbā taṃmūlakattā	68	
PA_tika-vin01_t1:68_1	sesabuddhaguṇānaṃ. Mahākaruṇāya vā chasu asādhāraṇañāṇesu aññatarattā taṃsahacaritasesāsādhāraṇañāṇānampi	68	
PA_tika-vin01_t1:68_2	gahaṇasabbhāvato sabbepi buddhaguṇā nayato dassitāva honti. Esoyeva hi niravasesato	68	
PA_tika-vin01_t1:68_3	buddhaguṇānaṃ dassanupāyo yadidaṃ nayaggāho. Aññathā ko nāma samattho bhagavato guṇe	68	
PA_tika-vin01_t1:68_4	anupadaṃ niravasesato dassetuṃ. Tenevāha –	68	
PA_tika-vin01_t1:69	“Buddhopi buddhassa bhaṇeyya vaṇṇaṃ,	6	
PA_tika-vin01_t1:70	Kappampi ce aññamabhāsamāno;	7	
PA_tika-vin01_t1:71	Khīyetha kappo ciradīghamantare,	7	
PA_tika-vin01_t1:72	Vaṇṇo na khīyetha tathāgatassā”ti. ;	7	
PA_tika-vin01_t1:73_0	Teneva ca āyasmatā sāriputtattherenapi buddhaguṇaparicchedanaṃ patianuyuttena “no	73	
PA_tika-vin01_t1:73_1	hetaṃ, bhante”ti paṭikkhipitvā “apica me, bhante, dhammanvayo vidito”ti vuttaṃ. Tasmā	73	
PA_tika-vin01_t1:73_2	“yo kappakoṭīhipī”tiādinā karuṇāmukhena saṅkhepato sakalasabbaññuguṇehi bhagavantaṃ	73	
PA_tika-vin01_t1:73_3	abhitthavīti daṭṭhabbaṃ. Ayamettha samudāyattho.	73	
PA_tika-vin01_t1:74_0	Ayaṃ pana avayavattho – yoti aniyamavacanaṃ. Tassa “nātho”ti iminā sambandho. “Kappakoṭīhipī”tiādinā	74	
PA_tika-vin01_t1:74_1	pana yāya karuṇāya so “mahākāruṇiko”ti vuccati, tassā vasena kappakoṭigaṇanāyapi	74	
PA_tika-vin01_t1:74_2	appameyyaṃ kālaṃ lokahitatthāya atidukkaraṃ karontassa bhagavato dukkhānubhavanaṃ	74	
PA_tika-vin01_t1:74_3	dasseti. Karuṇāya baleneva hi so bhagavā hatthagatampi nibbānaṃ pahāya saṃsārapaṅke	74	
PA_tika-vin01_t1:74_4	nimuggaṃ sattanikāyaṃ tato samuddharaṇatthaṃ cintetumpi asakkuṇeyyaṃ nayanajīvitaputtabhariyadānādikaṃ	74	
PA_tika-vin01_t1:74_5	atidukkaramakāsi. Kappakoṭīhipi appameyyaṃ kālanti kappakoṭigaṇanāyapi “ettakā kappakoṭiyo”ti	74	
PA_tika-vin01_t1:74_6	pametuṃ asakkuṇeyyaṃ kālaṃ, kappakoṭigaṇanavasenapi paricchinditumasakkuṇeyyattā	74	
PA_tika-vin01_t1:74_7	aparicchinnāni kappasatasahassādhikāni cattāri asaṅkhyeyyānīti vuttaṃ hoti. Kappakoṭivaseneva	74	
PA_tika-vin01_t1:74_8	hi so kālo appameyyo, asaṅkhyeyyavasena pana paricchinnoyeva. “Kappakoṭīhipī”ti apisaddo	74	
PA_tika-vin01_t1:74_9	kappakoṭivasenapi tāva pametuṃ na sakkā, pageva vassagaṇanāyāti dasseti. “Appameyyaṃ	74	
PA_tika-vin01_t1:74_10	kāla”nti accantasaṃyoge upayogavacanaṃ “māsamadhīte, divasaṃ caratī”tiādīsu viya.	741	
PA_tika-vin01_t1:74_11	Karonto atidukkarānīti pañcamahāpariccāgādīni atidukkarāni karonto. Evamatidukkarāni	741	
PA_tika-vin01_t1:74_12	karonto kiṃ vindīti ce? Khedaṃ gato, kāyikaṃ khedamupagato, parissamaṃ pattoti attho,	741	
PA_tika-vin01_t1:74_13	dukkhamanubhavīti vuttaṃ hoti. Dukkhañhi khijjati sahitumasakkuṇeyyanti “khedo”ti	741	
PA_tika-vin01_t1:74_14	vuccati. Lokahitāyāti “anamatagge saṃsāre vaṭṭadukkhena accantapīḷitaṃ sattalokaṃ	741	
PA_tika-vin01_t1:74_15	tamhā dukkhato mocetvā nibbānasukhabhāgiyaṃ karissāmī”ti evaṃ sattalokassa hitakaraṇatthāyāti	741	
PA_tika-vin01_t1:74_16	attho. Assa ca “atidukkarāni karonto”ti iminā sambandho. Lokahitāya khedaṃ gatoti	741	
PA_tika-vin01_t1:74_17	yojanāyapi natthi doso. Mahāgaṇṭhipadepi hi “atidukkarāni karonto khedaṃ gato, kimatthanti	741	
PA_tika-vin01_t1:74_18	ce? Lokahitāyā”ti vuttaṃ.	741	
PA_tika-vin01_t1:75_0	Yaṃ pana evaṃ yojanaṃ asambhāventena kenaci vuttaṃ “na hi bhagavā lokahitāya saṃsāradukkhamanubhavati.	75	
PA_tika-vin01_t1:75_1	Na hi kassaci dukkhānubhavanaṃ lokassa upakāraṃ āvahatī”ti, taṃ tassa matimattaṃ.	75	
PA_tika-vin01_t1:75_2	Evaṃ yojanāyapi atidukkarāni karontassa bhagavato dukkhānubhavanaṃ lokahitakaraṇatthāyāti	75	
PA_tika-vin01_t1:75_3	ayamattho viññāyati, na tu dukkhānubhavaneneva lokahitasiddhīti. Paṭhamaṃ vuttayojanāyapi	75	
PA_tika-vin01_t1:75_4	hi na dukkarakaraṇamattena lokahitasiddhi. Na hi dukkaraṃ karonto kañci sattaṃ maggaphalādīsu	75	
PA_tika-vin01_t1:75_5	patiṭṭhāpeti, atha kho tādisaṃ atidukkaraṃ katvā sabbaññubhāvaṃ sacchikatvā niyyānikadhammadesanāya	75	
PA_tika-vin01_t1:75_6	maggaphalādīsu satte patiṭṭhāpento lokassa hitaṃ sādheti.	75	
PA_tika-vin01_t1:76_0	Kāmañcettha sattasaṅkhārabhājanavasena tividho loko, hitakaraṇassa pana adhippetattā	76	
PA_tika-vin01_t1:76_1	taṃvisayasseva sattalokassa vasena attho gahetabbo. So hi lokīyanti ettha puññapāpāni	76	
PA_tika-vin01_t1:76_2	taṃvipāko cāti “loko”ti vuccati. Katthaci pana “sanarāmaralokagaru”ntiādīsu samūhatthopi	76	
PA_tika-vin01_t1:76_3	lokasaddo samudāyavasena lokīyati paññāpīyatīti. Yaṃ panettha kenaci vuttaṃ “iminā	76	
PA_tika-vin01_t1:76_4	sattalokañca jātilokañca saṅgaṇhāti, tasmā tassa sattalokassa idhalokaparalokahitaṃ,	76	
PA_tika-vin01_t1:76_5	atikkantaparalokānaṃ vā ucchinnalokasamudayānaṃ idha jātiloke okāsaloke vā diṭṭhadhammasukhavihārasaṅkhātañca	76	
PA_tika-vin01_t1:76_6	hitaṃ sampiṇḍetvā lokassa, lokānaṃ, loke vā hitanti sarūpekasesaṃ katvā lokahitamiccevāhā”ti,	76	
PA_tika-vin01_t1:76_7	na taṃ sārato paccetabbaṃ diṭṭhadhammasukhavihārasaṅkhaātahitassapi sattalokavisayattā,	76	
PA_tika-vin01_t1:76_8	sattalokaggahaṇeneva ucchinnamūlānaṃ khīṇāsavānampi saṅgahitattā.	76	
PA_tika-vin01_t1:77_0	Sabbattha “kenacī”ti vutte “vajirabuddhiṭīkākārenā”ti gahetabbaṃ. “Mahāgaṇṭhipade”ti	77	
PA_tika-vin01_t1:77_1	vā “majjhimagaṇṭhipade”ti vā “cūḷagaṇṭhipade”ti vā vutte “sīhaḷagaṇṭhipadesū”ti gahetabbaṃ.	77	
PA_tika-vin01_t1:77_2	Kevalaṃ “gaṇṭhipade”ti vutte “māgadhabhāsāya likhite gaṇṭhipade”ti gahetabbaṃ.	77	
PA_tika-vin01_t1:78_0	Nāthoti lokapaṭisaraṇo, lokasāmī lokanāyakoti vuttaṃ hoti. Tathā hi sabbānatthapaahārapubbaṅgamāya	78	
PA_tika-vin01_t1:78_1	niravasesahitasukhavidhānatapparāya niratisayāya payogasampattiyā sadevamanussāya	78	
PA_tika-vin01_t1:78_2	pajāya accantupakāritāya aparimitanirupamappabhāvaguṇavisesasamaṅgitāya ca sabbasattuttamo	78	
PA_tika-vin01_t1:78_3	bhagavā aparimāṇāsu lokadhātūsu aparimāṇānaṃ sattānaṃ ekapaṭisaraṇo patiṭṭhā. Atha	78	
PA_tika-vin01_t1:78_4	vā nāthatīti nātho, veneyyānaṃ hitasukhaṃ mettāyanavasena āsīsati patthetīti attho.	78	
PA_tika-vin01_t1:78_5	Atha vā nāthati veneyyagate kilese upatāpetīti attho, nāthatīti vā yācatīti attho.	78	
PA_tika-vin01_t1:78_6	Bhagavā hi “sādhu, bhikkhave, bhikkhu kālena kālaṃ attasampattiṃ paccavekkheyyā”tiādinā	78	
PA_tika-vin01_t1:78_7	sattānaṃ taṃ taṃ hitapaṭipattiṃ yācitvāpi karuṇāya samussāhito te tattha niyojeti.	78	
PA_tika-vin01_t1:78_8	Paramena vā cittissariyena samannāgato sabbasatte īsati abhibhavatīti paramissaro	78	
PA_tika-vin01_t1:78_9	bhagavā “nātho”ti vuccati. Sabbopi cāyamattho saddasatthānusārato veditabbo.	78	
PA_tika-vin01_t1:79_0	Mahākāruṇikassāti yo karuṇāya kampitahadayattā lokahitatthaṃ atidukkarakiriyāya anekappakāraṃ	79	
PA_tika-vin01_t1:79_1	tādisaṃ saṃsāradukkhamanubhavitvā āgato, tassa mahākāruṇikassāti attho. Tattha kiratīti	79	
PA_tika-vin01_t1:79_2	karuṇā, paradukkhaṃ vikkhipati apanetīti attho. Dukkhitesu vā kirīyati pasārīyatīti	79	
PA_tika-vin01_t1:79_3	karuṇā. Atha vā kiṇātīti karuṇā, paradukkhe sati kāruṇikaṃ hiṃsati vibādheti, vināseti	79	
PA_tika-vin01_t1:79_4	vā parassa dukkhanti attho. Paradukkhe sati sādhūnaṃ kampanaṃ hadayakhedaṃ karotīti	79	
PA_tika-vin01_t1:79_5	vā karuṇā. Atha vā kamiti sukhaṃ, taṃ rundhatīti karuṇā. Esā hi paradukkhāpanayanakāmatālakkhaṇā	79	
PA_tika-vin01_t1:79_6	attasukhanirapekkhatāya kāruṇikānaṃ sukhaṃ rundhati vibādhetīti. Karuṇāya niyuttoti	79	
PA_tika-vin01_t1:79_7	kāruṇiko yathā “dovāriko”ti. Yathā hi dvāraṭṭhānato aññattha vattamānopi dvārapaṭibaddhajīviko	79	
PA_tika-vin01_t1:79_8	puriso dvārānativattavuttitāya dvāre niyuttoti “dovāriko”ti vuccati, evaṃ bhagavā	79	
PA_tika-vin01_t1:79_9	mettādivasena karuṇāvihārato aññattha vattamānopi karuṇānativattavuttitāya karuṇāya	79	
PA_tika-vin01_t1:79_10	niyuttoti “kāruṇiko”ti vuccati. Mahābhinīhārato paṭṭhāya hi yāva mahāparinibbānā	791	
PA_tika-vin01_t1:79_11	lokahitatthameva lokanāthā tiṭṭhanti. Mahanto kāruṇikoti mahākāruṇiko. Satipi bhagavato	791	
PA_tika-vin01_t1:79_12	tadaññaguṇānampi vasena mahantabhāve kāruṇikasaddasannidhānena vuttattā karuṇāvasenettha	791	
PA_tika-vin01_t1:79_13	mahantabhāvo veditabbo yathā “mahāveyyākaraṇo”ti. Evañca katvā “mahākāruṇikassā”ti	791	
PA_tika-vin01_t1:79_14	iminā padena puggalādhiṭṭhānena satthu mahākaruṇā vuttā hoti.	791	
PA_tika-vin01_t1:80_0	Atha vā karuṇā karuṇāyanaṃ sīlaṃ pakati etassāti kāruṇiko, pathavīphassādayo viya	80	
PA_tika-vin01_t1:80_1	kakkhaḷaphusanādisabhāvā karuṇāyanasabhāvo sabhāvabhūtakaruṇoti attho. Sesaṃ purimasadisameva.	80	
PA_tika-vin01_t1:80_2	Atha vā mahāvisayatāya mahānubhāvatāya mahābalatāya ca mahatī karuṇāti mahākaruṇā.	80	
PA_tika-vin01_t1:80_3	Bhagavato hi karuṇā niravasesesu sattesu pavattati, pavattamānā ca anaññasādhāraṇā	80	
PA_tika-vin01_t1:80_4	pavattati, diṭṭhadhammikādibhedañca mahantameva sattānaṃ hitasukhaṃ ekantato nipphādeti,	80	
PA_tika-vin01_t1:80_5	mahākaruṇāya niyuttoti mahākāruṇikoti sabbaṃ vuttanayeneva veditabbaṃ. Atha vā mahatī	80	
PA_tika-vin01_t1:80_6	pasatthā karuṇā assa atthīti mahākāruṇiko. Pūjāvacano hettha mahantasaddo “mahāpuriso”tiādīsu	80	
PA_tika-vin01_t1:80_7	viya. Pasatthā ca bhagavato karuṇā mahākaruṇāsamāpattivasenapi pavattito anaññasādhāraṇattāti.	80	
PA_tika-vin01_t1:81_0	Evaṃ karuṇāmukhena saṅkhepato sakalasabbaññuguṇehi bhagavantaṃ thometvā idāni saddhammaṃ	81	
PA_tika-vin01_t1:81_1	thometuṃ “asambudha”ntiādimāha. Tattha asambudhanti pubbakālakiriyāniddeso, tassa	81	
PA_tika-vin01_t1:81_2	asambujjhanto appaṭivijjhantoti attho, yathāsabhāvaṃ appaṭivijjhanatoti vuttaṃ hoti.	81	
PA_tika-vin01_t1:81_3	Hetuattho hettha antasaddo “paṭhanto nisīdatī”tiādīsu viya. Yanti pubbakālakiriyāya	81	
PA_tika-vin01_t1:81_4	aniyamato kammaniddeso. Buddhanisevitanti tassa visesanaṃ. Tattha buddhasaddassa	81	
PA_tika-vin01_t1:81_5	tāva “bujjhitā saccānīti buddho, bodhetā pajāyāti buddho”tiādinā niddesanayena attho	81	
PA_tika-vin01_t1:81_6	veditabbo. Atha vā savāsanāya aññāṇaniddāya accantavigamato, buddhiyā vā vikasitabhāvato	81	
PA_tika-vin01_t1:81_7	buddhavāti buddho jāgaraṇavikasanatthavasena. Atha vā kassacipi ñeyyadhammassa anavabuddhassa	81	
PA_tika-vin01_t1:81_8	abhāvena ñeyyavisesassa kammabhāvena aggahaṇato kammavacanicchāya abhāvena avagamanatthavaseneva	81	
PA_tika-vin01_t1:81_9	kattuniddeso labbhatīti buddhavāti buddho. Atthato pana pāramitāparibhāvito sayambhūñāṇena	81	
PA_tika-vin01_t1:81_10	saha vāsanāya vihataviddhaṃsitaniravasesakileso mahākaruṇāsabbaññutaññāṇādiaparimeyyaguṇagaṇādhāro	811	
PA_tika-vin01_t1:81_11	khandhasantāno buddho. Yathāha “buddhoti yo so bhagavā sayambhū anācariyako pubbe	811	
PA_tika-vin01_t1:81_12	ananussutesu dhammesu sāmaṃ saccāni abhisambujjhi, tattha ca sabbaññutaṃ patto balesu	811	
PA_tika-vin01_t1:81_13	ca vasībhāva”nti. Tena evaṃ nirupamappabhāvena buddhena nisevitaṃ gocarāsevanābhāvanāsevanāhi	811	
PA_tika-vin01_t1:81_14	yathārahaṃ nisevitaṃ anubhūtanti attho.	811	
PA_tika-vin01_t1:82_0	Tattha nibbānaṃ gocarāsevanāvaseneva nisevitaṃ, maggo pana attanā bhāvito ca bhāvanāsevanāvasena	82	
PA_tika-vin01_t1:82_1	sevito, parehi uppāditāni pana maggaphalāni cetopariyañāṇādinā yadā parijānāti, attanā	82	
PA_tika-vin01_t1:82_2	uppāditāni vā paccavekkhaṇañāṇena paricchindati, tadā gocarāsevanāvasenapi sevitāni	82	
PA_tika-vin01_t1:82_3	hontiyeva. Ettha ca pariyattidhammassapi pariyāyato dhammaggahaṇena gahaṇe sati sopi	82	
PA_tika-vin01_t1:82_4	desanāsammasanañāṇagocaratāya gocarāsevanāya sevitoti sakkā gahetuṃ. “Abhidhammanayasamuddaṃ	82	
PA_tika-vin01_t1:82_5	adhigacchati, tīṇi piṭakāni sammasī”ti ca aṭṭhakathāyaṃ vuttattā pariyattidhammassapi	82	
PA_tika-vin01_t1:82_6	sacchikiriyāya sammasanapariyāyo labbhatīti yaṃ asambudhaṃ asambujjhanto asacchikarontoti	82	
PA_tika-vin01_t1:82_7	atthasambhavato sopi idha vutto evāti daṭṭhabbaṃ. Tampi ca appaṭivijjhanto bhavābhavaṃ	82	
PA_tika-vin01_t1:82_8	gacchati, pariññātadhammavinayo pana tadatthapaṭipattiyā sammāpaṭipanno na cirasseva	82	
PA_tika-vin01_t1:82_9	dukkhassantaṃ karissati. Vuttañhetaṃ –	82	
PA_tika-vin01_t1:83	“Yo imasmiṃ dhammavinaye, appamatto vihassati;	8	
PA_tika-vin01_t1:84	Pahāya jātisaṃsāraṃ, dukkhassantaṃ karissatī”ti. ;	8	
PA_tika-vin01_t1:85_0	Ettha ca kiñcāpi maggaphalanibbānāni paccekabuddhabuddhasāvakehipi gocarāsevanādinā	85	
PA_tika-vin01_t1:85_1	sevitāni honti, tathāpi ukkaṭṭhaparicchedavasena “buddhanisevita”nti vuttaṃ. Kenaci	85	
PA_tika-vin01_t1:85_2	pana buddhasaddassa sāmaññato buddhānubuddhapaccekabuddhānampi ettheva saṅgaho vutto.	85	
PA_tika-vin01_t1:86_0	Bhavābhavanti aparakālakiriyāya kammaniddeso, bhavato bhavanti attho. Atha vā bhavābhavanti	86	
PA_tika-vin01_t1:86_1	sugatiduggativasena hīnapaṇītavasena ca khuddakaṃ mahantañca bhavanti attho. Vuddhatthopi	86	
PA_tika-vin01_t1:86_2	hi a-kāro dissati “asekkhā dhammā”tiādīsu viya. Tasmā abhavoti mahābhavo vuccati.	86	
PA_tika-vin01_t1:86_3	Atha vā bhavoti vuddhi, abhavoti hāni. Bhavoti vā sassatadiṭṭhi, abhavoti ucchedadiṭṭhi.	86	
PA_tika-vin01_t1:86_4	Vuttappakāro bhavo ca abhavo ca bhavābhavo. Taṃ bhavābhavaṃ. Gacchatīti aparakālakiriyāniddeso.	86	
PA_tika-vin01_t1:86_5	Jīvalokoti sattaloko. Jīvaggahaṇena hi saṅkhārabhājanalokaṃ nivatteti tassa bhavābhavagamanāsambhavato.	86	
PA_tika-vin01_t1:86_6	Namo atthūti pāṭhaseso daṭṭhabbo.	86	
PA_tika-vin01_t1:87_0	Avijjādikilesajālaviddhaṃsinoti dhammavisesanaṃ. Tattha avindiyaṃ vindatīti avijjā.	87	
PA_tika-vin01_t1:87_1	Pūretuṃ ayuttaṭṭhena kāyaduccaritādi avindiyaṃ nāma, aladdhabbanti attho. Tabbiparītato	87	
PA_tika-vin01_t1:87_2	kāyasucaritādi vindiyaṃ nāma, taṃ vindiyaṃ na vindatīti vā avijjā, khandhānaṃ rāsaṭṭhaṃ,	87	
PA_tika-vin01_t1:87_3	āyatanānaṃ āyatanaṭṭhaṃ, dhātūnaṃ suññataṭṭhaṃ, indriyānaṃ adhipatiyaṭṭhaṃ, saccānaṃ	87	
PA_tika-vin01_t1:87_4	tathaṭṭhaṃ aviditaṃ karotīti vā avijjā, dukkhādīnaṃ pīḷanādivasena vuttaṃ catubbidhaṃ	87	
PA_tika-vin01_t1:87_5	atthaṃ aviditaṃ karotītipi avijjā, antavirahite saṃsāre sabbayonigatibhavaviññāṇaṭṭhitisattāvāsesu	87	
PA_tika-vin01_t1:87_6	satte javāpetīti vā avijjā, paramatthato avijjamānesupi itthipurisādīsu javati, vijjamānesupi	87	
PA_tika-vin01_t1:87_7	khandhādīsu na javatīti vā avijjā. Sā ādi yesaṃ taṇhādīnaṃ te avijjādayo, teyeva	87	
PA_tika-vin01_t1:87_8	kilissanti etehi sattāti kilesā, teyeva ca sattānaṃ bandhanaṭṭhena jālasadisāti jālaṃ,	87	
PA_tika-vin01_t1:87_9	taṃ viddhaṃseti sabbaso vināseti sīlenāti avijjādikilesajālaviddhaṃsī. Nanu cettha	87	
PA_tika-vin01_t1:87_10	sapariyattiko navalokuttaradhammo adhippeto, tattha ca maggoyeva kilese viddhaṃseti,	871	
PA_tika-vin01_t1:87_11	netareti ce? Vuccate. Maggassapi nibbānamāgamma kilesaviddhaṃsanato nibbānampi kilese	871	
PA_tika-vin01_t1:87_12	viddhaṃseti nāma, maggassa kilesaviddhaṃsanakiccaṃ phalena nipphannanti phalampi	871	
PA_tika-vin01_t1:87_13	“kilesaviddhaṃsī”ti vuccati. Pariyattidhammopi kilesaviddhaṃsanassa paccayattā “kilesaviddhaṃsī”ti	871	
PA_tika-vin01_t1:87_14	vattumarahatīti na koci doso.	871	
PA_tika-vin01_t1:88	Dhammavarassa tassāti pubbe aniyamitassa niyamavacanaṃ. Tattha yathānusiṭṭhaṃ paṭipajjamāne catūsu apāyesu apatamāne dhāretīti dhammo.	8	
PA_tika-vin01_t1:89	“Ye keci dhammaṃ saraṇaṃ gatāse, na te gamissanti apāyabhūmiṃ;	8	
PA_tika-vin01_t1:90	Pahāya mānusaṃ dehaṃ, devakāyaṃ paripūressantī”ti. –	9	
PA_tika-vin01_t1:91_0	Hi vuttaṃ. Saṃsāradukkhe vā apatamāne katvā dhāretīti dhammo maggaphaluppattiyā sattakkhattuparamatādivasena	91	
PA_tika-vin01_t1:91_1	saṃsārassa paricchinnattā. Apāyādinibbattakakilesaviddhaṃsanañcettha dhāraṇaṃ. Evañca	91	
PA_tika-vin01_t1:91_2	katvā ariyamaggo tassa tadatthasiddhihetutāya nibbānañcāti ubhayameva nippariyāyato	91	
PA_tika-vin01_t1:91_3	dhāreti, ariyaphalaṃ pana taṃsamucchinnakilesapaṭippassambhanena tadanuguṇatāya,	91	
PA_tika-vin01_t1:91_4	pariyattidhammo tadadhigamahetutāyāti ubhayaṃ pariyāyato dhāretīti veditabbaṃ. Vuttappakāro	91	
PA_tika-vin01_t1:91_5	dhammoyeva attano uttaritarābhāvena varo pavaro anuttaroti dhammavaro, tassa dhammavarassa	91	
PA_tika-vin01_t1:91_6	namo atthūti sambandho. Ettāvatā cettha amhehi sārattho pakāsito. Yaṃ panettha kenaci	91	
PA_tika-vin01_t1:91_7	papañcitaṃ, amhehi ca idha na dassitaṃ, na taṃ sārato paccetabbaṃ. Ito paresupi evameva	91	
PA_tika-vin01_t1:91_8	daṭṭhabbaṃ. Tasmā ito paṭṭhāya ettakampi avatvā sāratthameva dassayissāma. Yattha	91	
PA_tika-vin01_t1:91_9	pana kenaci accantaviruddhaṃ likhitaṃ, tampi katthaci dassayissāma. Ettha ca “avijjādikilesajālaviddhaṃsino”ti	91	
PA_tika-vin01_t1:91_10	etena svākkhātatādīhi dhammaṃ thometi, “dhammavarassā”ti etena aññassa visiṭṭhassa	911	
PA_tika-vin01_t1:91_11	abhāvadīpanato paripuṇṇatāya. Paṭhamena vā pahānasampadaṃ dhammassa dasseti, dutiyena pabhāvasampadaṃ.	911	
PA_tika-vin01_t1:92_0	Evaṃ saṅkhepeneva sabbadhammaguṇehi saddhammaṃ thometvā idāni ariyasaṅghaṃ thometuṃ	92	
PA_tika-vin01_t1:92_1	“guṇehī”tiādimāha. “Guṇehī”ti padassa “yutto”ti iminā sambandho. Idāni yehi guṇehi	92	
PA_tika-vin01_t1:92_2	yutto, te dassento “sīlasamādhī”tiādimāha. Tattha catupārisuddhisīlādi “sīla”nti	92	
PA_tika-vin01_t1:92_3	vuccati. Samādhīti paṭhamajjhānādi. Samādhisīsena hi paṭhamajjhānādayo vuttā. Paññāti	92	
PA_tika-vin01_t1:92_4	maggapaññā. Vimutti ca vimuttiñāṇañca vimuttivimuttiñāṇanti vattabbe ekadesasarūpekasesanayena	92	
PA_tika-vin01_t1:92_5	“vimuttiñāṇa”nti vuttaṃ. Ādisaddapariyāyena pabhutisaddena vā vimuttiggahaṇaṃ veditabbaṃ.	92	
PA_tika-vin01_t1:92_6	Tattha vimuttīti phalaṃ. Vimuttiñāṇanti paccavekkhaṇañāṇaṃ. Pabhuti-saddena chaḷabhiññācatupaṭisambhidādayo	92	
PA_tika-vin01_t1:92_7	guṇā saṅgahitāti daṭṭhabbaṃ. Ettha ca sīlādayo guṇā lokiyā lokuttarā ca yathāsambhavaṃ	92	
PA_tika-vin01_t1:92_8	niddiṭṭhāti veditabbā. Yaṃ panettha kenaci vuttaṃ “sīlādayo kiñcāpi lokiyalokuttarā	92	
PA_tika-vin01_t1:92_9	yathāsambhavaṃ labbhanti, tathāpi ante ‘ariyasaṅgha’nti vacanato sīlādayo cattāro	92	
PA_tika-vin01_t1:92_10	dhammakkhandhā lokuttarāvā”ti, taṃ tassa matimattaṃ. Na hi ariyasaṅghassa lokiyaguṇehipi	921	
PA_tika-vin01_t1:92_11	thomanāya koci doso dissati, sabbaññubuddhassapi tāva lokiyalokuttaraguṇehi thomanā	921	
PA_tika-vin01_t1:92_12	hoti, kimaṅgaṃ pana ariyasaṅghassāti.	921	
PA_tika-vin01_t1:93_0	Kusalatthikānaṃ janānaṃ puññassa vuddhiyā khettasadisattā khettanti āha “khettaṃ	93	
PA_tika-vin01_t1:93_1	janānaṃ kusalatthikāna”nti. Khittaṃ bījaṃ mahapphalabhāvakaraṇena tāyatīti hi khettaṃ,	93	
PA_tika-vin01_t1:93_2	pubbaṇṇāparaṇṇaviruhanabhūmi, taṃsadisattā ariyasaṅghopi “khetta”nti vuccati. Iminā	93	
PA_tika-vin01_t1:93_3	ariyasaṅghassa anuttarapuññakkhettabhāvaṃ dīpeti. “Anuttaraṃ puññakkhettaṃ lokassā”ti	93	
PA_tika-vin01_t1:93_4	hi vuttaṃ. Tanti pubbe “yo”ti aniyamena vuttassa niyamavacanaṃ. Ariyasaṅghanti ettha	93	
PA_tika-vin01_t1:93_5	ārakattā kilesehi, anaye na iriyanato, aye ca iriyanato ariyā niruttinayena. Atha	93	
PA_tika-vin01_t1:93_6	vā sadevakena lokena saraṇanti araṇīyato upagantabbato upagatānañca tadatthasiddhito	93	
PA_tika-vin01_t1:93_7	ariyā. Ariyānaṃ saṅgho samūhoti ariyasaṅgho. Atha vā ariyo ca so yathāvuttanayena	93	
PA_tika-vin01_t1:93_8	saṅgho ca diṭṭhisīlasāmaññena saṃhatabhāvatoti ariyasaṅgho, aṭṭha ariyapuggalā. Taṃ	93	
PA_tika-vin01_t1:93_9	ariyasaṅghaṃ. Bhagavato aparabhāge buddhadhammaratanānampi samadhigamo saṅgharatanādhīnoti	93	
PA_tika-vin01_t1:93_10	ariyasaṅghassa bahūpakārataṃ dassetuṃ idheva “sirasā namāmī”ti vuttanti daṭṭhabbaṃ.	931	
PA_tika-vin01_t1:94_0	Evaṃ gāthāttayena saṅkhepato sakalaguṇasaṃkittanamukhena ratanattayassa paṇāmaṃ katvā	94	
PA_tika-vin01_t1:94_1	idāni taṃ nipaccakāraṃ yathādhippete payojane pariṇāmento āha “icceva”miccādi. Iccevaṃ	94	
PA_tika-vin01_t1:94_2	yathāvuttanayena accantaṃ ekantena namassaneyyaṃ namassitabbaṃ ratanattayaṃ namassamāno	94	
PA_tika-vin01_t1:94_3	kāyavācācittehi vandamāno ahaṃ vipulaṃ yaṃ puññābhisandaṃ alatthanti sambandho. Tattha	94	
PA_tika-vin01_t1:94_4	buddhādayo ratijananaṭṭhena ratanaṃ. Tesañhi “itipi so bhagavā”tiādinā yathābhūtaguṇe	94	
PA_tika-vin01_t1:94_5	āvajjentassa amatādhigamahetubhūtaṃ anappakaṃ pītipāmojjaṃ uppajjati. Yathāha –	94	
PA_tika-vin01_t1:95_0	“Yasmiṃ, mahānāma, samaye ariyasāvako tathāgataṃ anussarati, nevassa tasmiṃ samaye	95	
PA_tika-vin01_t1:95_1	rāgapariyuṭṭhitaṃ cittaṃ hoti, na dosapariyuṭṭhitaṃ cittaṃ hoti, na mohapariyuṭṭhitaṃ	95	
PA_tika-vin01_t1:95_2	cittaṃ hoti, ujugatamevassa tasmiṃ samaye cittaṃ hoti, ujugatacitto kho pana, mahānāma,	95	
PA_tika-vin01_t1:95_3	ariyasāvako labhati atthavedaṃ, labhati dhammavedaṃ, labhati dhammūpasaṃhitaṃ pāmojjaṃ,	95	
PA_tika-vin01_t1:95_4	pamuditassa pīti jāyatī”tiādi.	95	
PA_tika-vin01_t1:96	Cittīkatādibhāvo vā ratanaṭṭho. Vuttañhetaṃ –	9	
PA_tika-vin01_t1:97	“Cittīkataṃ mahagghañca, atulaṃ dullabhadassanaṃ;	9	
PA_tika-vin01_t1:98	Anomasattaparibhogaṃ, ratanaṃ tena vuccatī”ti. ;	9	
PA_tika-vin01_t1:99	Cittīkatabhāvādayo ca anaññasādhāraṇā buddhādīsuyeva labbhantīti.	9	
PA_tika-vin01_t1:100_0	“Puññābhisandanti puññarāsiṃ puññappavattaṃ vā”ti mahāgaṇṭhipade vuttaṃ. Majjhimagaṇṭhipade	100	
PA_tika-vin01_t1:100_1	pana cūḷagaṇṭhipade ca “puññābhisandanti puññābhinisaṃsa”ntipi attho vutto. Puññābhisandanti	100	
PA_tika-vin01_t1:100_2	puññanadiṃ, puññappavāhanti evaṃ panettha attho veditabbo. Avicchedena pavattiyamānañhi	100	
PA_tika-vin01_t1:100_3	puññaṃ abhisandanaṭṭhena “puññābhisando”ti vuccati. Teneva sāratthapakāsiniyā saṃyuttanikāyaṭṭhakathāya –	100	
PA_tika-vin01_t1:101_0	“Cattārome, bhikkhave, puññābhisandā kusalābhisandā sukhassāhārā. Katame cattāro?	101	
PA_tika-vin01_t1:101_1	Idha, bhikkhave, ariyasāvako buddhe aveccappasādena samannāgato hoti ‘itipi so bhagavā…pe…	101	
PA_tika-vin01_t1:101_2	buddho bhagavā’ti, ayaṃ paṭhamo puññābhisando kusalābhisando sukhassāhāro”ti –	101	
PA_tika-vin01_t1:102_0	Evamādikāya pāḷiyā atthaṃ dassento “puññābhisandā kusalābhisandāti puññanadiyo kusalanadiyo”ti	102	
PA_tika-vin01_t1:102_1	vuttaṃ. Yaṃ pana gaṇṭhipade vuttaṃ “puññābhisandanti puññaphala”nti, taṃ na sundaraṃ.	102	
PA_tika-vin01_t1:102_2	Na hi ratanattayaṃ namassamāno tasmiṃ khaṇe puññaphalaṃ alattha, kintu anappakaṃ	102	
PA_tika-vin01_t1:102_3	puññarāsiṃ tadā alabhi, tassa ca phalaṃ paralokabhāgī, diṭṭhadhamme tu antarāyavighāto	102	
PA_tika-vin01_t1:102_4	tassa ca puññassa ānisaṃsamattakaṃ, “tassānubhāvena hatantarāyo”ti ca vuttaṃ, na	102	
PA_tika-vin01_t1:102_5	ca puññaphale anuppanne tassānubhāvena hatantarāyabhāvo na sijjhati, na cetaṃ tasmiṃyeva	102	
PA_tika-vin01_t1:102_6	khaṇe diṭṭhadhammavedanīyaṃ ahosi. Tasmā tassa mahato puññappavāhassa ānubhāvena	102	
PA_tika-vin01_t1:102_7	hatantarāyoti ayameva attho yujjati. Athāpi paṇāmakiriyāya janitattā puññameva puññaphalanti	102	
PA_tika-vin01_t1:102_8	tassādhippāyo siyā, evaṃ sati yujjeyya. So ca puññappavāho na appamattako, atha kho	102	
PA_tika-vin01_t1:102_9	mahantoyevāti dassento āha “vipula”nti, mahantaṃ anappakanti vuttaṃ hoti. Alatthanti	102	
PA_tika-vin01_t1:102_10	alabhiṃ, pāpuṇinti attho.	1021	
PA_tika-vin01_t1:103_0	Tassānubhāvenāti tassa yathāvuttassa puññappavāhassa ānubhāvena balena. Hatantarāyoti	103	
PA_tika-vin01_t1:103_1	taṃtaṃsampattiyā vibandhanavasena sattasantānassa antare vemajjhe eti āgacchatīti	103	
PA_tika-vin01_t1:103_2	antarāyo, diṭṭhadhammikādianattho. Paṇāmapayojane vuttavidhinā hato viddhasto antarāyo	103	
PA_tika-vin01_t1:103_3	upaddavo assāti hatantarāyo. Assa “vaṇṇayissaṃ vinaya”nti iminā sambandho, hatantarāyo	103	
PA_tika-vin01_t1:103_4	hutvā vinayaṃ vaṇṇayissanti vuttaṃ hoti. Etena tassa puññappavāhassa attano pasādasampattiyā	103	
PA_tika-vin01_t1:103_5	ratanattayassa ca khettabhāvasampattiyā atthasaṃvaṇṇanāya upaghātakaupaddavānaṃ hanane samatthataṃ dīpeti.	103	
PA_tika-vin01_t1:104_0	Evaṃ ratanattayassa nipaccakārakaraṇe payojanaṃ dassetvā idāni yassa vinayapiṭakassa	104	
PA_tika-vin01_t1:104_1	atthaṃ saṃvaṇṇetukāmo, tassa tāva bhagavato sāsanassa mūlapatiṭṭhānabhāvaṃ dassetvā	104	
PA_tika-vin01_t1:104_2	tampi thomento āha “yasmiṃ ṭhite”tiādi. Aṭṭhitassa susaṇṭhitassa bhagavato sāsanaṃ	104	
PA_tika-vin01_t1:104_3	yasmiṃ ṭhite patiṭṭhitaṃ hotīti yojetabbaṃ. Tattha yasminti yasmiṃ vinayapiṭake.	104	
PA_tika-vin01_t1:104_4	Ṭhiteti pāḷito ca atthato ca anūnaṃ hutvā lajjīpuggalesu pavattanaṭṭhena ṭhiteti	104	
PA_tika-vin01_t1:104_5	attho. Sāsananti adhisīlaadhicittaadhipaññāsaṅkhātasikkhattayasaṅgahitaṃ sāsanaṃ.	104	
PA_tika-vin01_t1:104_6	Aṭṭhitassāti kāmasukhallikattakilamathānuyogasaṅkhāte antadvaye aṭṭhitassāti attho.	104	
PA_tika-vin01_t1:104_7	“Appatiṭṭhaṃ khvāhaṃ, āvuso, anāyūhaṃ oghamatari”nti hi vuttaṃ. Ayañcattho tīsupi	104	
PA_tika-vin01_t1:104_8	sīhaḷagaṇṭhipadesu vuttoyeva. Gaṇṭhipade pana “aṭṭhitassāti parinibbutassapi bhagavato”ti vuttaṃ.	104	
PA_tika-vin01_t1:105_0	Patiṭṭhitaṃ hotīti tesuyeva lajjīpuggalesu pavattanaṭṭhena patiṭṭhitaṃ hoti. Susaṇṭhitassāti	105	
PA_tika-vin01_t1:105_1	ettha tāva tīsupi gaṇṭhipadesu idaṃ vuttaṃ “dvattiṃsamahāpurisalakkhaṇaasītianubyañjanehi	105	
PA_tika-vin01_t1:105_2	samannāgamanavasena susaṇṭhānassāti attho. Anena assa rūpakāyasampattiṃ nidassetī”ti.	105	
PA_tika-vin01_t1:105_3	Gaṇṭhipade pana “yathāṭhāne patiṭṭhitehi lakkhaṇehi samannāgatattā rūpakāyena susaṇṭhito,	105	
PA_tika-vin01_t1:105_4	kāyavaṅkādirahitattā tādilakkhaṇasamannāgatattā ca nāmakāyenapī”ti vuttaṃ. Kenaci	105	
PA_tika-vin01_t1:105_5	pana “catubrahmavihāravasena sattesu suṭṭhu sammā ca ṭhitassāti atthavasena vā susaṇṭhitassa.	105	
PA_tika-vin01_t1:105_6	Susaṇṭhitattā hesa kevalaṃ sattānaṃ dukkhaṃ apanetukāmo hitaṃ upasaṃharitukāmo sampattiyā	105	
PA_tika-vin01_t1:105_7	ca pamudito apakkhapatito ca hutvā vinayaṃ deseti. Tasmā imasmiṃ vinayasaṃvaṇṇanādhikāre	105	
PA_tika-vin01_t1:105_8	sāruppāya thutiyā thomento āha ‘susaṇṭhitassā”’ti vatvā “gaṇṭhipadesu vuttattho adhippetādhikārānurūpo	105	
PA_tika-vin01_t1:105_9	na hotī”ti vuttaṃ. Ayaṃ panettha amhākaṃ khanti – yathāvuttakāmasukhallikādiantadvaye	105	
PA_tika-vin01_t1:105_10	aṭṭhitattāyeva majjhimāya paṭipadāya sammā ṭhitattā susaṇṭhitassāti evamattho gahetabboti.	1051	
PA_tika-vin01_t1:105_11	Evañhi sati ārambhānurūpathomanā katā hoti yathāvuttaantadvayaṃ vivajjetvā majjhimāya	1051	
PA_tika-vin01_t1:105_12	paṭipadāya vinayapaññattiyāyeva yebhuyyena pakāsanato.	1051	
PA_tika-vin01_t1:106_0	Tanti pubbe “yasmi”nti aniyametvā vuttassa niyamavacanaṃ, tassa “vinaya”nti iminā	106	
PA_tika-vin01_t1:106_1	sambandho. Asammissanti bhāvanapuṃsakaniddeso, nikāyantaraladdhīhi asammissaṃ katvā	106	
PA_tika-vin01_t1:106_2	anākulaṃ katvā vaṇṇayissanti vuttaṃ hoti. Sikkhāpadapaññattiyā anurūpassa kālamattassapi	106	
PA_tika-vin01_t1:106_3	dhammasenāpatisāriputtattherasadisenapi duviññeyyabhāvato kevalaṃ buddhavisayaṃ vinayapiṭakaṃ	106	
PA_tika-vin01_t1:106_4	attano balena vaṇṇayissāmīti vacanamattampi aññehi vattumasakkuṇeyyattā “nissāya	106	
PA_tika-vin01_t1:106_5	pubbācariyānubhāva”nti āha. Pubbācariyānubhāvo nāma atthato pubbācariyehi saṃvaṇṇitā	106	
PA_tika-vin01_t1:106_6	aṭṭhakathā, tatoyeva ca “pubbācariyānubhāvo aṭṭhakathā”ti sabbattha gaṇṭhipadesu	106	
PA_tika-vin01_t1:106_7	vuttaṃ. Tasmā pubbācariyehi saṃvaṇṇitaṃ aṭṭhakathaṃ nissāya vaṇṇayissaṃ, na attanoyeva	106	
PA_tika-vin01_t1:106_8	balaṃ nissāyāti vuttaṃ hoti.	106	
PA_tika-vin01_t1:107_0	Atha “porāṇaṭṭhakathāsu vijjamānāsu puna vinayasaṃvaṇṇanāya kiṃ payojana”nti yo vadeyya,	107	
PA_tika-vin01_t1:107_1	tassa porāṇaṭṭhakathāya anūnabhāvaṃ attano ca saṃvaṇṇanāya payojanaṃ dassento “kāmañcā”tiādimāha.	107	
PA_tika-vin01_t1:107_2	Kāmanti ekantena, yathicchakaṃ vā, sabbasoti vuttaṃ hoti, tassa “saṃvaṇṇito”ti iminā	107	
PA_tika-vin01_t1:107_3	sambandho. Kāmaṃ saṃvaṇṇitoyeva, no na saṃvaṇṇitoti attho. Kehi pana so vinayo saṃvaṇṇitoti	107	
PA_tika-vin01_t1:107_4	āha “pubbācariyāsabhehī”ti. Mahākassapattherādayo pubbācariyā eva akampiyaṭṭhena	107	
PA_tika-vin01_t1:107_5	uttamaṭṭhena ca āsabhā, tehi pubbācariyāsabhehīti vuttaṃ hoti. Kīdisā panete pubbācariyāti	107	
PA_tika-vin01_t1:107_6	āha “ñāṇambū”tiādi. Aggamaggañāṇasaṅkhātena ambunā salilena niddhotāni nissesato	107	
PA_tika-vin01_t1:107_7	āyatiṃ anuppattidhammatāpādanena dhotāni vikkhālitāni visodhitāni rāgādīni tīṇi malāni	107	
PA_tika-vin01_t1:107_8	kāmāsavādayo ca cattāro āsavā yehi te ñāṇambuniddhātamalāsavā, tehīti attho. Iminā	107	
PA_tika-vin01_t1:107_9	ca na kevalaṃ etesu ācariyabhāvoyeva, atha kho rāgādimalarahitā khīṇāsavā visuddhasattā eteti dasseti.	107	
PA_tika-vin01_t1:108_0	Khīṇāsavabhāvepi na ete sukkhavipassakā, atha kho evarūpehipi ānubhāvehi samannāgatāti	108	
PA_tika-vin01_t1:108_1	dassento āha “visuddhavijjāpaṭisambhidehī”ti. Visuddhā accantaparisuddhā vijjā catasso	108	
PA_tika-vin01_t1:108_2	ca paṭisambhidā yesaṃ te visuddhavijjāpaṭisambhidā, tehi. Ekadesena paṭisambhidaṃ	108	
PA_tika-vin01_t1:108_3	appattānaṃ ariyānameva abhāvato etehi adhigatapaṭisambhidā paṭutaraladdhappabhedāti	108	
PA_tika-vin01_t1:108_4	dassetuṃ visuddhaggahaṇaṃ kataṃ. Vijjāti tisso vijjā, aṭṭha vijjā vā. Tattha dibbacakkhuñāṇaṃ	108	
PA_tika-vin01_t1:108_5	pubbenivāsañāṇaṃ āsavakkhayañāṇañcāti imā tisso vijjā. Aṭṭha vijjā pana –	108	
PA_tika-vin01_t1:109	“Vipassanāñāṇamanomayiddhi,	10	
PA_tika-vin01_t1:110	Iddhippabhedopi ca dibbasotaṃ;	11	
PA_tika-vin01_t1:111	Parassa cetopariyāyañāṇaṃ,	11	
PA_tika-vin01_t1:112	Pubbenivāsānugatañca ñāṇaṃ;	11	
PA_tika-vin01_t1:113	Dibbañca cakkhāsavasaṅkhayo ca,	11	
PA_tika-vin01_t1:114	Etāni ñāṇāni idhaṭṭha vijjā”ti. –	11	
PA_tika-vin01_t1:115_0	Evaṃ vipassanāñāṇamanomayiddhīhi saddhiṃ pariggahitā cha abhiññāyeva. Atthapaṭisambhidā	115	
PA_tika-vin01_t1:115_1	dhammapaṭisambhidā niruttipaṭisambhidā paṭibhānapaṭisambhidāti catasso paṭisambhidā.	115	
PA_tika-vin01_t1:115_2	Tattha saṅkhepato hetuphale ñāṇaṃ atthapaṭisambhidā, hetumhi ñāṇaṃ dhammapaṭisambhidā,	115	
PA_tika-vin01_t1:115_3	hetuhetuphalānurūpaṃ vohāresu ñāṇaṃ niruttipaṭisambhidā, idaṃ ñāṇaṃ imamatthaṃ jotayatīti	115	
PA_tika-vin01_t1:115_4	iminā ākārena heṭṭhā vuttesu tīsu ñāṇesu pavattañāṇaṃ paṭibhānapaṭisambhidā. Etāsaṃ	115	
PA_tika-vin01_t1:115_5	pana vitthārakathā atipapañcabhāvato idha na vuccati. Paṭisambhidāppattānaṃ saddhammesu	115	
PA_tika-vin01_t1:115_6	chekabhāvato āha “saddhammasaṃvaṇṇanakovidehī”ti. “Paṭisambhidāppattānampi dhammesu	115	
PA_tika-vin01_t1:115_7	abhiyogavasena viseso hotīti laddhapaṭisambhidāsu sātisayataṃ dassetuṃ āhā”tipi vadanti.	115	
PA_tika-vin01_t1:115_8	Saddhammasaṃvaṇṇanakovidehīti piṭakattayasaṅkhātassa saddhammassa saṃvaṇṇane sabbaso	115	
PA_tika-vin01_t1:115_9	atthappakāsane kovidehi chekehi, kusalehīti attho.	115	
PA_tika-vin01_t1:116_0	Kilesajālaṃ parikkhārabāhullaṃ vā saṃlikhati tanuṃ karotīti sallekho. Idha pana khīṇāsavādhikārattā	116	
PA_tika-vin01_t1:116_1	parikkhārabāhullassa sallikhanavaseneva attho gahetabbo, tatoyeva ca gaṇṭhipade “sallekhiye	116	
PA_tika-vin01_t1:116_2	parimitaparikkhāravuttiyā”ti attho vutto. Sallekhassa bhāvo sallekhiyaṃ, tasmiṃ sallekhiye,	116	
PA_tika-vin01_t1:116_3	sallekhapaṭipattiyanti vuttaṃ hoti. Nosulabhūpamehīti asulabhūpamehi sallekhapaṭipattiyā	116	
PA_tika-vin01_t1:116_4	asukasadisāti tesaṃ upamāya anucchavikapuggalānaṃ dullabhattā natthi sulabhā upamā	116	
PA_tika-vin01_t1:116_5	etesanti nosulabhūpamā. Mahāvihārassāti cittalapabbataabhayagirisesanikāyadvayaṃ	116	
PA_tika-vin01_t1:116_6	paṭikkhipati. Dhajūpamehīti rathassa sañjānanahetukaṃ rathe baddhadhajaṃ viya ajānantānaṃ	116	
PA_tika-vin01_t1:116_7	“asukehi ca asukehi ca therehi nivāsito mahāvihāro nāmā”ti evaṃ mahāvihārassa sañjānanahetuttā	116	
PA_tika-vin01_t1:116_8	mahāvihārassa dhajūpamehi. Saṃvaṇṇitoti sammā anūnaṃ katvā vaṇṇito. Saṃvaṇṇito ayaṃ	116	
PA_tika-vin01_t1:116_9	vinayoti padacchedo kātabbo. Cittehi nayehīti anekappabhedanayattā vicittehi nayehi.	116	
PA_tika-vin01_t1:116_10	Sambuddhavaranvayehīti sabbaññubuddhavaraṃ anugatehi, bhagavato adhippāyānugatehi	1161	
PA_tika-vin01_t1:116_11	nayehīti vuttaṃ hoti. Atha vā buddhavaraṃ anugatehi pubbācariyāsabhehīti sambandho kātabbo.	1161	
PA_tika-vin01_t1:117_0	Evaṃ porāṇaṭṭhakathāya anūnabhāvaṃ dassetvā idāni attano saṃvaṇṇanāya payojanavisesaṃ	117	
PA_tika-vin01_t1:117_1	dassetuṃ “saṃvaṇṇanā”tiādimāha. Idaṃ vuttaṃ hoti – kiñcāpi pubbācariyāsabhehi yathāvuttaguṇavisiṭṭhehi	117	
PA_tika-vin01_t1:117_2	ayaṃ vinayo sabbaso vaṇṇito, tathāpi tesaṃ esā saṃvaṇṇanā sīhaḷadīpavāsīnaṃ bhāsāya	117	
PA_tika-vin01_t1:117_3	saṅkhatattā racitattā dīpantare bhikkhujanassa sīhaḷadīpato aññadīpavāsino bhikkhugaṇassa	117	
PA_tika-vin01_t1:117_4	kiñci atthaṃ payojanaṃ yasmā nābhisambhuṇāti na sampādeti na sādheti, tasmā imaṃ	117	
PA_tika-vin01_t1:117_5	saṃvaṇṇanaṃ pāḷinayānurūpaṃ katvā buddhasirittherena ajjhiṭṭho idāni samārabhissanti.	117	
PA_tika-vin01_t1:117_6	Tattha saṃvaṇṇiyati attho etāyāti saṃvaṇṇanā, aṭṭhakathā. Sā pana dhammasaṅgāhakattherehi	117	
PA_tika-vin01_t1:117_7	paṭhamaṃ tīṇi piṭakāni saṅgāyitvā tassa atthavaṇṇanānurūpeneva vācanāmaggaṃ āropitattā	117	
PA_tika-vin01_t1:117_8	tisso saṅgītiyo āruḷhoyeva buddhavacanassa atthasaṃvaṇṇanābhūto kathāmaggo. Soyeva	117	
PA_tika-vin01_t1:117_9	ca mahāmahindattherena tambapaṇṇidīpaṃ ābhato, pacchā tambapaṇṇiyehi mahātherehi	117	
PA_tika-vin01_t1:117_10	nikāyantaraladdhīhi saṅkarapariharaṇatthaṃ sīhaḷabhāsāya ṭhapito. Tenāha “sīhaḷadīpakenā”tiādi.	1171	
PA_tika-vin01_t1:117_11	Sīhassa lānato gahaṇato sīhaḷo, sīhakumāro. Taṃvaṃsajātatāya tambapaṇṇidīpe khattiyānaṃ	1171	
PA_tika-vin01_t1:117_12	tesaṃ nivāsatāya tambapaṇṇidīpassapi sīhaḷabhāvo veditabbo, tasmiṃ sīhaḷadīpe bhūtattā	1171	
PA_tika-vin01_t1:117_13	sīhaḷadīpakena vākyena vacanena, sīhaḷabhāsāyāti vuttaṃ hoti.	1171	
PA_tika-vin01_t1:118_0	Pāḷinayānurūpanti pāḷinayassa anurūpaṃ katvā, māgadhabhāsāya parivattitvāti vuttaṃ	118	
PA_tika-vin01_t1:118_1	hoti. Ajjhesananti garuṭṭhāniyaṃ payirupāsitvā garutaraṃ payojanaṃ uddissa abhipatthanā	118	
PA_tika-vin01_t1:118_2	ajjhesanā, taṃ ajjhesanaṃ, āyācananti attho. Tassa “samanussaranto”ti iminā sambandho.	118	
PA_tika-vin01_t1:118_3	Kassa ajjhesananti āha “buddhasirivhayassa therassā”ti. Buddhasirīti avhayo nāmaṃ	118	
PA_tika-vin01_t1:118_4	yassa soyaṃ buddhasirivhayo, tassa, itthannāmassa therassa ajjhesanaṃ sammā ādarena	118	
PA_tika-vin01_t1:118_5	samanussaranto hadaye ṭhapentoti attho.	118	
PA_tika-vin01_t1:119_0	Idāni attano saṃvaṇṇanāya karaṇappakāraṃ dassento “saṃvaṇṇanaṃ tañcā”tiādimāha. Tattha	119	
PA_tika-vin01_t1:119_1	tañca idāni vuccamānaṃ saṃvaṇṇanaṃ samārabhanto sakalāyapi mahāaṭṭhakathāya idha	119	
PA_tika-vin01_t1:119_2	gahetabbato mahāaṭṭhakathaṃ tassā idāni vuccamānāya saṃvaṇṇanāya sarīraṃ katvā mahāpaccariyaṃ	119	
PA_tika-vin01_t1:119_3	yo vinicchayo vutto, tatheva kurundīnāmādīsu vissutāsu aṭṭhakathāsu yo vinicchayo	119	
PA_tika-vin01_t1:119_4	vutto, tatopi vinicchayato yuttamatthaṃ apariccajanto antogadhattheravādaṃ katvā	119	
PA_tika-vin01_t1:119_5	saṃvaṇṇanaṃ samārabhissanti padatthasambandho veditabbo. Ettha ca attho kathiyati	119	
PA_tika-vin01_t1:119_6	etāyāti atthakathā, sāyeva aṭṭhakathā tthakārassa ṭṭhakāraṃ katvā “dukkhassa pīḷanaṭṭho”tiādīsu	119	
PA_tika-vin01_t1:119_7	viya. Mahāpaccariyanti ettha paccarīti uḷumpaṃ vuccati, tasmiṃ nisīditvā katattā	119	
PA_tika-vin01_t1:119_8	tameva nāmaṃ jātaṃ. Kurundivallivihāro nāma atthi, tattha katattā kurundīti nāmaṃ	119	
PA_tika-vin01_t1:119_9	jātanti vadanti. Ādisaddena andhakaṭṭhakathaṃ saṅkhepaṭṭhakathañca saṅgaṇhāti. Vissutāsūti	119	
PA_tika-vin01_t1:119_10	sabbattha patthaṭāsu, pākaṭāsūti vuttaṃ hoti.	1191	
PA_tika-vin01_t1:120_0	Yuttamatthanti ettha tāva majjhimagaṇṭhipade cūḷagaṇṭhipade ca idaṃ vuttaṃ “yuttamatthanti	120	
PA_tika-vin01_t1:120_1	saṃvaṇṇetabbaṭṭhānassa yuttamatthaṃ, na pana tattha ayuttampi atthīti vuttaṃ hotī”ti.	120	
PA_tika-vin01_t1:120_2	Mahāgaṇṭhipade panettha na kiñci vuttaṃ. Kenaci pana “mahāaṭṭhakathānayena vinayayuttiyā	120	
PA_tika-vin01_t1:120_3	vā yuttamattha”nti vuttaṃ, taṃ yuttaṃ viya dissati mahāpaccariādīsupi katthaci ayuttassāpi	120	
PA_tika-vin01_t1:120_4	atthassa upari vibhāvanato. “Aṭṭhakathaṃyeva gahetvā saṃvaṇṇanaṃ karissāmī”ti vutte	120	
PA_tika-vin01_t1:120_5	aṭṭhakathāsu vuttattheravādānaṃ bāhirabhāvo siyāti tepi antokattukāmo “antogadhatheravāda”nti	120	
PA_tika-vin01_t1:120_6	āha, theravādepi antokatvāti vuttaṃ hoti. Saṃvaṇṇananti aparakālakiriyāya kammaniddeso.	120	
PA_tika-vin01_t1:120_7	Pubbe vuttaṃ tu “saṃvaṇṇana”nti vacanaṃ tattheva “samārabhanto”ti pubbakālakiriyāya	120	
PA_tika-vin01_t1:120_8	kammabhāvena yojetabbaṃ. Sammāti vattabbe gāthābandhavasena rassabhāvo katoti veditabbo.	120	
PA_tika-vin01_t1:121_0	Evaṃ karaṇappakāraṃ dassetvā idāni sotūhi paṭipajjitabbavidhiṃ dassento “taṃ me”tiādimāha.	121	
PA_tika-vin01_t1:121_1	Idaṃ vuttaṃ hoti – idāni vuccamānaṃ taṃ mama saṃvaṇṇanaṃ dhammapadīpassa tathāgatassa	121	
PA_tika-vin01_t1:121_2	dhammaṃ sāsanadhammaṃ pāḷidhammaṃ vā sakkaccaṃ paṭimānayantā pūjentā thirehi sīlakkhandhādīhi	121	
PA_tika-vin01_t1:121_3	samannāgatattā therā, acirapabbajitattā navā, tesaṃ majjhe bhavattā majjhimā ca bhikkhū	121	
PA_tika-vin01_t1:121_4	pasannacittā yathāvuttanayena sappayojanattā upari vakkhamānavidhinā pamāṇattā ca	121	
PA_tika-vin01_t1:121_5	saddahitvā pītisomanassayuttacittā issāpakatā ahutvā nisāmentu suṇantūti. Tattha	121	
PA_tika-vin01_t1:121_6	dhammappadīpassāti dhammoyeva sattasantānesu mohandhakāravidhamanato padīpasadisattā	121	
PA_tika-vin01_t1:121_7	padīpo assāti dhammapadīpo, bhagavā. Tassa dhammapadīpassa.	121	
PA_tika-vin01_t1:122_0	Idāni attano saṃvaṇṇanāya āgamavisuddhiṃ dassetvā pamāṇabhāvaṃ dassento “buddhenā”tiādimāha.	122	
PA_tika-vin01_t1:122_1	Yatheva buddhena yo dhammo ca vinayo ca vutto, so tassa buddhassa yehi puttehi dhammasenāpatiādīhi	122	
PA_tika-vin01_t1:122_2	tatheva ñāto, tesaṃ buddhaputtānaṃ matimaccajantā sīhaḷaṭṭhakathācariyā yasmā pure	122	
PA_tika-vin01_t1:122_3	aṭṭhakathā akaṃsūti ayamettha sambandho. Tattha dhammoti suttābhidhamme saṅgaṇhāti,	122	
PA_tika-vin01_t1:122_4	vinayoti sakalaṃ vinayapiṭakaṃ. Ettāvatā ca sabbampi buddhavacanaṃ niddiṭṭhaṃ hoti.	122	
PA_tika-vin01_t1:122_5	Sakalañhi buddhavacanaṃ dhammavinayavasena duvidhaṃ hoti. Vuttoti pāḷito ca atthato	122	
PA_tika-vin01_t1:122_6	ca buddhena bhagavatā vutto. Na hi bhagavatā abyākataṃ nāma tantipadaṃ atthi, sabbesaṃyeva	122	
PA_tika-vin01_t1:122_7	attho kathito, tasmā sammāsambuddheneva tiṇṇaṃ piṭakānaṃ atthavaṇṇanākkamopi bhāsitoti	122	
PA_tika-vin01_t1:122_8	daṭṭhabbaṃ. Tattha tattha bhagavatā pavattitā pakiṇṇakadesanāyeva hi aṭṭhakathā.	122	
PA_tika-vin01_t1:122_9	Tatheva ñātoti yatheva buddhena vutto, tatheva ekapadampi ekakkharampi avināsetvā	122	
PA_tika-vin01_t1:122_10	adhippāyañca avikopetvā ñāto viditoti attho. Tesaṃ matimaccajantāti tesaṃ buddhaputtānaṃ	1221	
PA_tika-vin01_t1:122_11	adhippāyaṃ apariccajantā. Aṭṭhakathā akaṃsūti aṭṭhakathāyo akaṃsu. Katthaci “aṭṭhakathāmakaṃsū”ti	1221	
PA_tika-vin01_t1:122_12	pāṭho dissati, tatthāpi soyevattho, ma-kāro pana padasandhivasena āgatoti daṭṭhabbo.	1221	
PA_tika-vin01_t1:122_13	“Aṭṭhakathā”ti bahuvacananiddesena mahāpaccariyādikaṃ saṅgaṇhāti.	1221	
PA_tika-vin01_t1:123_0	Tasmāti yasmā tesaṃ buddhaputtānaṃ adhippāyaṃ avikopetvā pure aṭṭhakathā akaṃsu,	123	
PA_tika-vin01_t1:123_1	tasmāti attho. Hīti nipātamattaṃ hetuatthassa “tasmā”ti imināyeva pakāsitattā. Yadi	123	
PA_tika-vin01_t1:123_2	aṭṭhakathāsu vuttaṃ sabbampi pamāṇaṃ, evaṃ sati tattha pamādalekhāpi pamāṇaṃ siyāti	123	
PA_tika-vin01_t1:123_3	āha “vajjayitvāna pamādalekha”nti. Tattha pamādalekhanti aparabhāge potthakāruḷhakāle	123	
PA_tika-vin01_t1:123_4	pamajjitvā likhanavasena pavattaṃ pamādapāṭhaṃ. Idaṃ vuttaṃ hoti – pamādena satiṃ	123	
PA_tika-vin01_t1:123_5	apaccupaṭṭhapetvā adinnādānassa pubbapayoge “saccepi alikepi dukkaṭa”nti vuttavacanasadisaṃ	123	
PA_tika-vin01_t1:123_6	yaṃ likhitaṃ, taṃ vajjayitvā apanetvā sabbaṃ pamāṇanti. Vakkhati hi tattha –	123	
PA_tika-vin01_t1:124	“Mahāaṭṭhakathāyaṃ pana saccepi alikepi dukkaṭameva vuttaṃ, taṃ pamādalikhitanti veditabbaṃ. Na hi adinnādānassa pubbapayoge pācittiyaṭṭhāne dukkaṭaṃ nāma atthī”ti.	12	
PA_tika-vin01_t1:125_0	Kesaṃ pamāṇanti āha “sikkhāsu sagāravānaṃ idha paṇḍitāna”nti. Idhāti imasmiṃ sāsane.	125	
PA_tika-vin01_t1:125_1	Puna “yasmā”ti vacanassa ko sambandhoti ce? Ettha tāva mahāgaṇṭhipade gaṇṭhipade	125	
PA_tika-vin01_t1:125_2	ca na kiñci vuttaṃ, majjhimagaṇṭhipade pana cūḷagaṇṭhipade ca idaṃ vuttaṃ “yasmā	125	
PA_tika-vin01_t1:125_3	pamāṇaṃ, tasmā nisāmentu pasannacittā”ti. Evamassa sambandho daṭṭhabbo. Yasmā aṭṭhakathāsu	125	
PA_tika-vin01_t1:125_4	vuttaṃ pamāṇaṃ, tasmā idha vuttampi pamāṇamevāti pāṭhasesaṃ katvā vajirabuddhitthero	125	
PA_tika-vin01_t1:125_5	vadati. Tattha idhāti imissā samantapāsādikāyāti attho gahetabbo.	125	
PA_tika-vin01_t1:126_0	Tattha “yasmā”ti vacanassa paṭhamaṃ vuttasambandhavasena aṭṭhakathāsu vuttaṃ sabbampi	126	
PA_tika-vin01_t1:126_1	pamāṇanti sādhitattā idāni vuccamānāpi saṃvaṇṇanā kevalaṃ vacanamatteneva bhinnā,	126	
PA_tika-vin01_t1:126_2	atthato pana aṭṭhakathāyevāti dassetuṃ “tato ca bhāsantaramevā”tiādimāha. Pacchā	126	
PA_tika-vin01_t1:126_3	vuttasambandhavasena pana idha vuttampi kasmā pamāṇanti ce? Yasmā vacanamattaṃ ṭhapetvā	126	
PA_tika-vin01_t1:126_4	esāpi aṭṭhakathāyeva, tasmā pamāṇanti dassetuṃ “tato ca bhāsantaramevā”tiādimāha.	126	
PA_tika-vin01_t1:126_5	Evamākulaṃ dubbiññeyyasabhāvañca katvā gaṇṭhipadesu sambandho dassito, anākulavacano	126	
PA_tika-vin01_t1:126_6	ca bhadantabuddhaghosācariyo. Na hi so evamākulaṃ katvā vattumarahati, tasmā yathādhippetamatthamanākulaṃ	126	
PA_tika-vin01_t1:126_7	suviññeyyañca katvā yathāṭhitassa sambandhavaseneva dassayissāma. Kathaṃ? Yasmā aṭṭhakathāsu	126	
PA_tika-vin01_t1:126_8	vuttaṃ pamāṇaṃ, tasmā sakkaccaṃ anusikkhitabbāti evamettha sambandho daṭṭhabbo. Yadi	126	
PA_tika-vin01_t1:126_9	nāma aṭṭhakathāsu vuttaṃ pamāṇaṃ, ayaṃ pana idāni vuccamānā kasmā sakkaccaṃ anusikkhitabbāti	126	
PA_tika-vin01_t1:126_10	āha “tato ca bhāsantarameva hitvā”tiādi. Idaṃ vuttaṃ hoti – yasmā aṭṭhakathāsu vuttaṃ	1261	
PA_tika-vin01_t1:126_11	pamāṇaṃ, yasmā ca ayaṃ saṃvaṇṇanāpi bhāsantarapariccāgādimattavisiṭṭhā, atthato pana	1261	
PA_tika-vin01_t1:126_12	abhinnāva, tatoyeva ca pamāṇabhūtā hessati, tasmā sakkaccaṃ ādaraṃ katvā anusikkhitabbāti.	1261	
PA_tika-vin01_t1:126_13	Tathā hi porāṇaṭṭhakathānaṃ pamāṇabhāvo, imissā ca saṃvaṇṇanāya bhāsantarapariccāgādimattavisiṭṭhāya	1261	
PA_tika-vin01_t1:126_14	atthato tato abhinnabhāvoti ubhayampetaṃ sakkaccaṃ anusikkhitabbabhāvahetūti daṭṭhabbaṃ.	1261	
PA_tika-vin01_t1:126_15	Na hi kevalaṃ porāṇaṭṭhakathānaṃ satipi pamāṇabhāve ayaṃ saṃvaṇṇanā tato bhinnā atthato	1261	
PA_tika-vin01_t1:126_16	aññāyeva ca sakkaccaṃ anusikkhitabbāti vattumarahati, nāpi imissā saṃvaṇṇanāya tatoabhinnabhāvepi	1261	
PA_tika-vin01_t1:126_17	porāṇaṭṭhakathānaṃ asati pamāṇabhāve ayaṃ saṃvaṇṇanā sakkaccaṃ anusikkhitabbāti vattuṃ	1261	
PA_tika-vin01_t1:126_18	yuttarūpā hoti, tasmā yathāvuttanayena ubhayampetaṃ sakkaccaṃ anusikkhitabbabhāvahetūti daṭṭhabbaṃ.	1261	
PA_tika-vin01_t1:127_0	Tatoti aṭṭhakathāto. Bhāsantarameva hitvāti kañcukasadisaṃ sīhaḷabhāsaṃ apanetvā.	127	
PA_tika-vin01_t1:127_1	Vitthāramaggañca samāsayitvāti porāṇaṭṭhakathāsu upari vuccamānampi ānetvā tattha	127	
PA_tika-vin01_t1:127_2	tattha papañcitaṃ “ñatticatutthena kammena akuppena ṭhānārahena upasampannoti bhikkhū”ti	127	
PA_tika-vin01_t1:127_3	ettha apalokanādīnaṃ catunnampi kammānaṃ vitthārakathā viya tādisaṃ vitthāramaggaṃ	127	
PA_tika-vin01_t1:127_4	saṅkhipitvā vaṇṇayissāmāti adhippāyo. Tathā hi vakkhati –	127	
PA_tika-vin01_t1:128_0	“Ettha ca ñatticatutthakammaṃ ekameva āgataṃ, imasmiṃ pana ṭhāne ṭhatvā cattāri saṅghakammāni	128	
PA_tika-vin01_t1:128_1	nīharitvā vitthārato kathetabbānīti sabbaaṭṭhakathāsu vuttaṃ, tāni ca ‘apalokanakammaṃ	128	
PA_tika-vin01_t1:128_2	ñattikammaṃ ñattidutiyakammaṃ ñatticatutthakamma’nti paṭipāṭiyā ṭhapetvā vitthārena	128	
PA_tika-vin01_t1:128_3	khandhakato parivārāvasāne kammavibhaṅgato ca pāḷiṃ āharitvā kathitāni. Tāni mayaṃ	128	
PA_tika-vin01_t1:128_4	parivārāvasāne kammavibhaṅgeyeva vaṇṇayissāma. Evañhi sati paṭhamapārājikavaṇṇanā	128	
PA_tika-vin01_t1:128_5	ca na bhāriyā bhavissati, yathāṭhitāya ca pāḷiyā vaṇṇanā suviññeyyā bhavissati, tāni	128	
PA_tika-vin01_t1:128_6	ca ṭhānāni asuññāni bhavissanti, tasmā anupadavaṇṇanameva karomā”ti.	128	
PA_tika-vin01_t1:129_0	Vinicchayaṃ sabbamasesayitvāti taṃtaṃaṭṭhakathāsu vuttaṃ sabbampi vinicchayaṃ asesayitvā	129	
PA_tika-vin01_t1:129_1	sesaṃ akatvā, kiñcimattampi apariccajitvāti vuttaṃ hoti. Vaṇṇituṃ yuttarūpaṃ hutvā	129	
PA_tika-vin01_t1:129_2	anukkamena āgataṃ pāḷiṃ apariccajitvā saṃvaṇṇanato sīhaḷaṭṭhakathāsu ayuttaṭṭhāne	129	
PA_tika-vin01_t1:129_3	vaṇṇitaṃ yathāṭhāneyeva saṃvaṇṇanato ca vuttaṃ “tantikkamaṃ kiñci avokkamitvā”ti,	129	
PA_tika-vin01_t1:129_4	kiñci pāḷikkamaṃ anatikkamitvā anukkameneva vaṇṇayissāmāti adhippāyo.	129	
PA_tika-vin01_t1:130_0	Suttantikānaṃ vacanānamatthanti suttantapāḷiyaṃ āgatānampi vacanānamatthaṃ. Sīhaḷaṭṭhakathāsu	130	
PA_tika-vin01_t1:130_1	“suttantikānaṃ bhāro”ti vatvā avuttānampi verañjakaṇḍādīsu jhānakathāānāpānassatisamaādhiādīnaṃ	130	
PA_tika-vin01_t1:130_2	suttantavacanānamatthaṃ taṃtaṃsuttānurūpaṃ sabbaso paridīpayissāmīti adhippāyo. Hessatīti	130	
PA_tika-vin01_t1:130_3	bhavissati, kariyissatīti vā attho. Ettha ca paṭhamasmiṃ atthavikappe bhāsantarapariccāgādikaṃ	130	
PA_tika-vin01_t1:130_4	catubbidhaṃ kiccaṃ nipphādetvā suttantikānaṃ vacanānamatthaṃ paridīpayantī ayaṃ vaṇṇanā	130	
PA_tika-vin01_t1:130_5	bhavissatīti vaṇṇanāya vasena samānakattukatā veditabbā. Pacchimasmiṃ atthavikappe	130	
PA_tika-vin01_t1:130_6	pana heṭṭhāvuttabhāsantarapariccāgādiṃ katvā suttantikānaṃ vacanānamatthaṃ paridīpayantī	130	
PA_tika-vin01_t1:130_7	ayaṃ vaṇṇanā amhehi kariyissatīti evaṃ ācariyavasena samānakattukatā veditabbā. Vaṇṇanāpīti	130	
PA_tika-vin01_t1:130_8	ettha apisaddaṃ gahetvā “tasmāpi sakkaccaṃ anusikkhitabbāti yojetabba”nti cūḷagaṇṭhipade	130	
PA_tika-vin01_t1:130_9	vuttaṃ. Tattha pubbe vuttappayojanavisesaṃ pamāṇabhāvañca sampiṇḍetīti adhippāyo.	130	
PA_tika-vin01_t1:130_10	Majjhimagaṇṭhipade pana “tasmā sakkaccaṃ anusikkhitabbāpī”ti sambandho vutto. Ettha	1301	
PA_tika-vin01_t1:130_11	pana na kevalaṃ ayaṃ vaṇṇanā hessati, atha kho anusikkhitabbāpīti imamatthaṃ sampiṇḍetīti	1301	
PA_tika-vin01_t1:130_12	adhippāyo. Etthāpi yathāṭhitavaseneva apisaddassa attho gahetabboti amhākaṃ khanti.	1301	
PA_tika-vin01_t1:130_13	Idaṃ vuttaṃ hoti – yasmā aṭṭhakathāsu vuttaṃ pamāṇaṃ, yasmā ca ayaṃ vaṇṇanāpi tato	1301	
PA_tika-vin01_t1:130_14	abhinnattā pamāṇabhūtāyeva hessati, tasmā sakkaccaṃ anusikkhitabbāti.	1301	
PA_tika-vin01_t1:131	Ganthārambhakathāvaṇṇanā niṭṭhitā.	13	
PA_tika-vin01_t1:132	Bāhiranidānakathā	13	
PA_tika-vin01_t1:133_0	Idāni “taṃ vaṇṇayissaṃ vinaya”nti paṭiññātattā yathāpaṭiññātavinayasaṃvaṇṇanaṃ kattukāmo	133	
PA_tika-vin01_t1:133_1	saṃvaravinayapahānavinayādivasena vinayassa bahuvidhattā idha saṃvaṇṇetabbabhāvena	133	
PA_tika-vin01_t1:133_2	adhippeto tāva vinayo vavatthapetabboti dassento āha “tatthā”tiādi. Tattha tatthāti	133	
PA_tika-vin01_t1:133_3	tāsu gāthāsu. Tāva-saddo paṭhamanti imasmiṃ atthe daṭṭhabbo. Tena paṭhamaṃ vinayaṃ	133	
PA_tika-vin01_t1:133_4	vavatthapetvā pacchā tassa vaṇṇanaṃ karissāmīti dīpeti. Vavatthapetabboti niyametabbo.	133	
PA_tika-vin01_t1:133_5	Tenetaṃ vuccatīti yasmā vavatthapetabbo, tena hetunā etaṃ “vinayo nāmā”tiādikaṃ niyāmakavacanaṃ	133	
PA_tika-vin01_t1:133_6	vuccatīti attho. Assāti vinayassa. Mātikāti uddeso. So hi niddesapadānaṃ jananīṭhāne	133	
PA_tika-vin01_t1:133_7	ṭhitattā mātā viyāti mātikāti vuccati.	133	
PA_tika-vin01_t1:134_0	Idāni vaṇṇetabbamatthaṃ mātikaṃ ṭhapetvā dassento āha “vuttaṃ yenā”tiādi. Idaṃ vuttaṃ	134	
PA_tika-vin01_t1:134_1	hoti – etaṃ “tena samayena buddho bhagavā verañjāyaṃ viharatī”tiādinidānavacanapaṭimaṇḍitaṃ	134	
PA_tika-vin01_t1:134_2	vinayapiṭakaṃ yena puggalena vuttaṃ, yasmiṃ kāle vuttaṃ, yasmā kāraṇā vuttaṃ, yena	134	
PA_tika-vin01_t1:134_3	dhāritaṃ, yena ca ābhataṃ, yesu patiṭṭhitaṃ, etaṃ yathāvuttavidhānaṃ vatvā tato “tena	134	
PA_tika-vin01_t1:134_4	samayenā”tiādipāṭhassa atthaṃ anekappakārato dassayanto vinayassa atthavaṇṇanaṃ karissāmīti.	134	
PA_tika-vin01_t1:134_5	Ettha ca “vuttaṃ yena yadā yasmā”ti idaṃ vacanaṃ “tena samayena buddho bhagavā”tiādinidānavacanamattaṃ	134	
PA_tika-vin01_t1:134_6	apekkhitvā vattukāmopi visuṃ avatvā “nidānena ādikalyāṇaṃ, ‘idamavocā’ti nigamanena	134	
PA_tika-vin01_t1:134_7	pariyosānakalyāṇa”nti ca vacanato nidānanigamanānipi satthudesanāya anuvidhānattā	134	
PA_tika-vin01_t1:134_8	tadantogadhānevāti nidānassapi vinayapāḷiyaṃyeva antogadhattā “vuttaṃ yena yadā yasmā”ti	134	
PA_tika-vin01_t1:134_9	idampi vinayapiṭakasambandhaṃyeva katvā mātikaṃ ṭhapesi. Mātikāya hi “eta”nti vuttaṃ	134	
PA_tika-vin01_t1:134_10	vinayapiṭakaṃyeva sāmaññato sabbattha sambandhamupagacchati.	1341	
PA_tika-vin01_t1:135_0	Idāni pana taṃ visuṃ nīharitvā dassento “tattha vuttaṃ yenā”tiādimāha. Tattha tatthāti	135	
PA_tika-vin01_t1:135_1	tesu mātikāpadesu. Atha kasmā idameva vacanaṃ sandhāya vuttanti āha “idañhī”tiādi.	135	
PA_tika-vin01_t1:135_2	Idanti “tena samayena buddho bhagavā”tiādivacanaṃ. Hi-saddo yasmāti atthe daṭṭhabbo,	135	
PA_tika-vin01_t1:135_3	yasmā buddhassa bhagavato attapaccakkhavacanaṃ na hoti, tasmāti vuttaṃ hoti. Attapaccakkhavacanaṃ	135	
PA_tika-vin01_t1:135_4	na hotīti attano paccakkhaṃ katvā vuttavacanaṃ na hoti, bhagavatā vuttavacanaṃ na	135	
PA_tika-vin01_t1:135_5	hotīti adhippāyo. “Attapaccakkhavacanaṃ na hotīti āhacca bhāsitaṃ na hotīti adhippāyo”ti	135	
PA_tika-vin01_t1:135_6	kenaci vuttaṃ. Gaṇṭhipade pana “attapaccakkhavacanaṃ na hotīti attano dharamānakāle	135	
PA_tika-vin01_t1:135_7	vuttavacanaṃ na hotī”ti likhitaṃ. Tadubhayampi atthato samānameva. Idāni pañhakaraṇaṃ	135	
PA_tika-vin01_t1:135_8	vatvā anukkamena yathāvuttapañhavissajjanaṃ karonto “āyasmatā”tiādimāha. Iminā puggalaṃ	135	
PA_tika-vin01_t1:135_9	niyameti, “tañcā”tiādinā kālaṃ niyameti. Tañca upālittherena vuttavacanaṃ kālato	135	
PA_tika-vin01_t1:135_10	paṭhamamahāsaṅgītikāle vuttanti attho.	1351	
PA_tika-vin01_t1:136	Paṭhamamahāsaṅgītikathāvaṇṇanā	13	
PA_tika-vin01_t1:137_0	Idāni taṃ paṭhamamahāsaṅgītiṃ dassetukāmo tassā tantiāruḷhāya idha vacane kāraṇaṃ	137	
PA_tika-vin01_t1:137_1	dassento “paṭhamamahāsaṅgīti nāma cesā…pe… veditabbā”ti āha. Paṭhamamahāsaṅgīti nāma	137	
PA_tika-vin01_t1:137_2	cesāti ca-saddo īdisesu ṭhānesu vattabbasampiṇḍanattho, tañca paṭhamamahāsaṅgītikāle	137	
PA_tika-vin01_t1:137_3	vuttaṃ, esā ca paṭhamamahāsaṅgīti evaṃ veditabbāti vuttaṃ hoti. Upaññāsattho vā ca-saddo.	137	
PA_tika-vin01_t1:137_4	Upaññāsoti ca vākyārambho vuccati. Esā hi ganthakārānaṃ pakati, yadidaṃ kiñci vatvā	137	
PA_tika-vin01_t1:137_5	puna paraṃ vattumārabhantānaṃ casaddappayogo. Yaṃ pana kenaci vuttaṃ “paṭhamamahāsaṅgīti	137	
PA_tika-vin01_t1:137_6	nāma cāti ettha ca-saddo atirekattho, tena aññāpi atthīti dīpetī”ti. Tadeva tassa	137	
PA_tika-vin01_t1:137_7	ganthakkame akovidataṃ dasseti. Na hettha casaddena atirekattho viññāyati. Yadi cettha	137	
PA_tika-vin01_t1:137_8	etadatthoyeva ca-kāro adhippeto siyā, evaṃ sati na kattabboyeva paṭhamasaddeneva	137	
PA_tika-vin01_t1:137_9	aññāsaṃ dutiyādisaṅgītīnampi atthibhāvassa dīpitattā. Dutiyādiṃ upādāya hi paṭhamasaddappayogo	137	
PA_tika-vin01_t1:137_10	dīghādiṃ upādāya rassādisaddappayogo viya. Yathāpaccayaṃ tattha tattha desitattā	1371	
PA_tika-vin01_t1:137_11	paññattattā ca vippakiṇṇānaṃ dhammavinayānaṃ saṅgahetvā gāyanaṃ kathanaṃ saṅgīti.	1371	
PA_tika-vin01_t1:137_12	Etena taṃtaṃsikkhāpadānaṃ suttānañca ādipariyosānesu antarantarā ca sambandhavasena	1371	
PA_tika-vin01_t1:137_13	ṭhapitaṃ saṅgītikāravacanaṃ saṅgahitaṃ hoti. Mahāvisayattā pūjanīyattā ca mahatī	1371	
PA_tika-vin01_t1:137_14	saṅgīti mahāsaṅgīti, paṭhamā mahāsaṅgīti paṭhamamahāsaṅgīti. Nidānakosallatthanti	1371	
PA_tika-vin01_t1:137_15	nidadāti desanaṃ desakālādivasena aviditaṃ viditaṃ katvā nidassetīti nidānaṃ, tattha	1371	
PA_tika-vin01_t1:137_16	kosallaṃ nidānakosallaṃ, tadatthanti attho.	1371	
PA_tika-vin01_t1:138_0	Sattānaṃ dassanānuttariyasaraṇādipaṭilābhahetubhūtāsu vijjamānāsupi aññāsu bhagavato	138	
PA_tika-vin01_t1:138_1	kiriyāsu “buddho bodheyya”nti paṭiññāya anulomanato veneyyānaṃ maggaphaluppattihetubhūtā	138	
PA_tika-vin01_t1:138_2	kiriyā nippariyāyena buddhakiccanti āha “dhammacakkappavattanañhi ādiṃ katvā”ti.	138	
PA_tika-vin01_t1:138_3	Tattha saddhindriyādidhammoyeva pavattanaṭṭhena cakkanti dhammacakkaṃ. Atha vā cakkanti	138	
PA_tika-vin01_t1:138_4	āṇā, dhammato anapetattā dhammañca taṃ cakkañcāti dhammacakkaṃ, dhammena ñāyena cakkantipi	138	
PA_tika-vin01_t1:138_5	dhammacakkaṃ. Yathāha –	138	
PA_tika-vin01_t1:139	“Dhammañca pavatteti cakkañcāti dhammacakkaṃ, cakkañca pavatteti dhammañcāti dhammacakkaṃ, dhammena pavattetīti dhammacakkaṃ, dhammacariyāya pavattetīti dhammacakka”ntiādi.	13	
PA_tika-vin01_t1:140_0	Katabuddhakicceti kataṃ pariniṭṭhāpitaṃ buddhakiccaṃ yena, tasmiṃ katabuddhakicce	140	
PA_tika-vin01_t1:140_1	bhagavati lokanātheti sambandho. Etena buddhakattabbassa kassacipi asesitabhāvaṃ	140	
PA_tika-vin01_t1:140_2	dasseti. Tatoyeva hi so bhagavā parinibbutoti. Nanu ca sāvakehi vinītāpi vineyyā	140	
PA_tika-vin01_t1:140_3	bhagavatāyeva vinītā honti, tathā hi sāvakabhāsitaṃ suttaṃ buddhavacananti vuccati,	140	
PA_tika-vin01_t1:140_4	sāvakavineyyā ca na tāva vinītāti? Nāyaṃ doso tesaṃ vinayanūpāyassa sāvakesu ṭhapitattā. Tenevāha –	140	
PA_tika-vin01_t1:141_0	“Na tāvāhaṃ pāpima parinibbāyissāmi, yāva na bhikkhū viyattā vinītā visāradā bahussutā	141	
PA_tika-vin01_t1:141_1	āgatāgamā dhammadharā vinayadharā mātikādharā uppannaṃ parappavādaṃ sahadhammena	141	
PA_tika-vin01_t1:141_2	suniggahitaṃ niggahetvā sappāṭihāriyaṃ dhammaṃ desessantī”tiādi.	141	
PA_tika-vin01_t1:142_0	“Kusinārāya”ntiādinā bhagavato parinibbutadesakālavisesadassanaṃ, “aparinibbuto bhagavā”ti	142	
PA_tika-vin01_t1:142_1	gāhassa micchābhāvadassanatthaṃ loke jātasaṃvaḍḍhabhāvadassanatthañca. Tathā hi manussabhāvassa	142	
PA_tika-vin01_t1:142_2	supākaṭakaraṇatthaṃ mahābodhisattā carimabhave dārapariggahādīnipi karontīti. Kusinārāyanti	142	
PA_tika-vin01_t1:142_3	evaṃnāmake nagare. Samīpatthe cetaṃ bhummavacanaṃ. Upavattane mallānaṃ sālavaneti	142	
PA_tika-vin01_t1:142_4	tassa nagarassa upavattanabhūtaṃ mallarājūnaṃ sālavanuyyānaṃ dasseti. Tattha nagaraṃ	142	
PA_tika-vin01_t1:142_5	pavisitukāmā uyyānato upecca vattanti gacchanti etenāti upavattananti sālavanaṃ vuccati.	142	
PA_tika-vin01_t1:142_6	Yathā hi anurādhapurassa thūpārāmo dakkhiṇapacchimadisāyaṃ, evaṃ taṃ uyyānaṃ kusinārāya	142	
PA_tika-vin01_t1:142_7	dakkhiṇapacchimadisāya hoti. Yathā ca thūpārāmato dakkhiṇadvārena nagaraṃ pavisanamaggo	142	
PA_tika-vin01_t1:142_8	pācīnamukho gantvā uttarena nivattati, evaṃ uyyānato sālapanti pācīnamukhā gantvā	142	
PA_tika-vin01_t1:142_9	uttarena nivattā, tasmā taṃ “upavattana”nti vuccati. Yamakasālānamantareti yamakasālānaṃ	142	
PA_tika-vin01_t1:142_10	vemajjhe. Tattha kira bhagavato paññattassa parinibbānamañcassa ekā sālapanti sīsabhāge	1421	
PA_tika-vin01_t1:142_11	hoti, ekā pādabhāge, tatrāpi eko taruṇasālo sīsabhāgassa āsanno hoti, eko pādabhāgassa,	1421	
PA_tika-vin01_t1:142_12	tasmā “yamakasālānamantare”ti vuttaṃ. Api ca “yamakasālā nāma mūlakkhandhaviṭapapattehi	1421	
PA_tika-vin01_t1:142_13	aññamaññaṃ saṃsibbetvā ṭhitasālā”tipi mahāaṭṭhakathāyaṃ vuttaṃ.	1421	
PA_tika-vin01_t1:143_0	Anupādisesāya nibbānadhātuyāti upādīyate kammakilesehīti upādi, vipākakkhandhā kaṭattā	143	
PA_tika-vin01_t1:143_1	ca rūpaṃ. So pana upādi kilesābhisaṅkhāramāranimmathanena nibbānappattiyaṃ anossaṭṭho,	143	
PA_tika-vin01_t1:143_2	idha khandhamaccumāranimmathanena ossaṭṭho nisesitoti ayaṃ anupādisesā nibbānadhātu	143	
PA_tika-vin01_t1:143_3	natthi etissā upādisesoti katvā. Nibbānadhātūti cettha nibbutimattaṃ adhippetaṃ,	143	
PA_tika-vin01_t1:143_4	itthambhūtalakkhaṇe cāyaṃ karaṇaniddeso. Parinibbāneti parinibbānaṭṭhāne, nimittatthe	143	
PA_tika-vin01_t1:143_5	vā bhummavacanaṃ, parinibbānahetu sannipatitānanti attho. Saṅghassa thero saṅghatthero.	143	
PA_tika-vin01_t1:143_6	So pana saṅgho kiṃparimāṇoti āha “sattannaṃ bhikkhusatasahassāna”nti. Niccasāpekkhattā	143	
PA_tika-vin01_t1:143_7	hi īdisesu samāso hotiyeva yathā “devadattassa garukula”nti. Sattannaṃ bhikkhusatasahassānanti	143	
PA_tika-vin01_t1:143_8	ca saṅghattherānaṃyeva sattannaṃ bhikkhusatasahassānaṃ. Tadā hi “sannipatitā bhikkhū	143	
PA_tika-vin01_t1:143_9	ettakā”ti pamāṇarahitā. Tathā hi veḷuvagāme vedanāvikkhambhanato paṭṭhāya “na cirena	143	
PA_tika-vin01_t1:143_10	bhagavā parinibbāyissatī”ti sutvā tato tato āgatesu bhikkhūsu ekabhikkhupi pakkanto	1431	
PA_tika-vin01_t1:143_11	nāma natthi, tasmā gaṇanaṃ vītivatto saṅgho ahosi. Āyasmā mahākassapo dhammavinayasaṅgāyanatthaṃ	1431	
PA_tika-vin01_t1:143_12	bhikkhūnaṃ ussāhaṃ janesīti sambandho.	1431	
PA_tika-vin01_t1:144_0	Tattha mahākassapoti mahantehi sīlakkhandhādīhi samannāgatattā mahanto kassapoti	144	
PA_tika-vin01_t1:144_1	mahākassapo, apica kumārakassapattheraṃ upādāya ayaṃ mahāthero “mahākassapo”ti vuccati.	144	
PA_tika-vin01_t1:144_2	Atha kimatthaṃ āyasmā mahākassapo dhammavinayasaṅgāyanatthaṃ ussāhaṃ janesīti āha	144	
PA_tika-vin01_t1:144_3	“sattāhaparinibbute”tiādi. Satta ahāni samāhaṭāni sattāhaṃ, sattāhaṃ parinibbutassa	144	
PA_tika-vin01_t1:144_4	assāti sattāhaparinibbuto, bhagavā, tasmiṃ sattāhaparinibbute bhagavati, bhagavato	144	
PA_tika-vin01_t1:144_5	parinibbānadivasato paṭṭhāya sattāhe vītivatteti vuttaṃ hoti. Subhaddena vuḍḍhapabbajitena	144	
PA_tika-vin01_t1:144_6	vuttavacanaṃ samanussarantoti sambandho. Tattha subhaddoti tassa nāmaṃ, vuḍḍhakāle	144	
PA_tika-vin01_t1:144_7	pana pabbajitattā vuḍḍhapabbajitoti vuccati. “Alaṃ āvuso”tiādinā tena vuttavacanaṃ	144	
PA_tika-vin01_t1:144_8	nidasseti. So hi sattāhaparinibbute bhagavati āyasmatā mahākassapattherena saddhiṃ	144	
PA_tika-vin01_t1:144_9	pāvāya kusināraṃ addhānamaggappaṭipannesu pañcamattesu bhikkhusatesu avītarāge bhikkhū	144	
PA_tika-vin01_t1:144_10	antarāmagge diṭṭhaājīvakassa santikā bhagavato parinibbānaṃ sutvā pattacīvarāni chaḍḍetvā	1441	
PA_tika-vin01_t1:144_11	bāhā paggayha nānappakāraṃ paridevante disvā evamāha.	1441	
PA_tika-vin01_t1:145_0	Kasmā pana so evamāha? Bhagavati āghātena. Ayaṃ kira so khandhake āgate ātumāvatthusmiṃ	145	
PA_tika-vin01_t1:145_1	nahāpitapubbako vuḍḍhapabbajito bhagavati kusinārato nikkhamitvā aḍḍhateḷasehi bhikkhusatehi	145	
PA_tika-vin01_t1:145_2	saddhiṃ ātumaṃ gacchante “bhagavā āgacchatī”ti sutvā āgatakāle “yāgudānaṃ karissāmī”ti	145	
PA_tika-vin01_t1:145_3	sāmaṇerabhūmiyaṃ ṭhite dve putte etadavoca “bhagavā kira tātā ātumaṃ āgacchati mahatā	145	
PA_tika-vin01_t1:145_4	bhikkhusaṅghena saddhiṃ aḍḍhateḷasehi bhikkhusatehi, gacchatha tumhe tātā khurabhaṇḍaṃ	145	
PA_tika-vin01_t1:145_5	ādāya nāḷiyāvāpakena anugharakaṃ anugharakaṃ āhiṇḍatha, loṇampi telampi taṇḍulampi	145	
PA_tika-vin01_t1:145_6	khādanīyampi saṃharatha, bhagavato āgatassa yāgudānaṃ karissāmī”ti. Te tathā akaṃsu.	145	
PA_tika-vin01_t1:145_7	Atha bhagavati ātumaṃ āgantvā bhusāgārakaṃ paviṭṭhe subhaddo sāyanhasamayaṃ gāmadvāraṃ	145	
PA_tika-vin01_t1:145_8	gantvā manusse āmantetvā “hatthakammamattaṃ me dethā”ti hatthakammaṃ yācitvā “kiṃ	145	
PA_tika-vin01_t1:145_9	bhante karomā”ti vutte “idañcidañca gaṇhathā”ti sabbūpakaraṇāni gāhāpetvā vihāre	145	
PA_tika-vin01_t1:145_10	uddhanāni kāretvā ekaṃ kāḷakaṃ kāsāvaṃ nivāsetvā tādisameva pārupitvā “idaṃ karotha,	1451	
PA_tika-vin01_t1:145_11	idaṃ karothā”ti sabbarattiṃ vicārento satasahassaṃ vissajjetvā bhojjayāguñca madhugoḷakañca	1451	
PA_tika-vin01_t1:145_12	paṭiyādāpesi. Bhojjayāgu nāma bhuñjitvā pātabbayāgu, tattha sappimadhuphāṇitamacchamaṃsapupphaphalarasādi	1451	
PA_tika-vin01_t1:145_13	yaṃ kiñci khādanīyaṃ nāma atthi, taṃ sabbaṃ pavisati, kīḷitukāmānaṃ sīsamakkhanayoggā	1451	
PA_tika-vin01_t1:145_14	hoti sugandhagandhā.	1451	
PA_tika-vin01_t1:146_0	Atha bhagavā kālasseva sarīrapaṭijagganaṃ katvā bhikkhusaṅghaparivuto piṇḍāya carituṃ	146	
PA_tika-vin01_t1:146_1	ātumābhimukho pāyāsi. Manussā tassa ārocesuṃ “bhagavā piṇḍāya gāmaṃ pavisati, tayā	146	
PA_tika-vin01_t1:146_2	kassa yāgu paṭiyāditā”ti. So yathānivatthapāruteheva tehi kāḷakakāsāvehi ekena hatthena	146	
PA_tika-vin01_t1:146_3	dabbiñca kaṭacchuñca gahetvā brahmā viya dakkhiṇajāṇumaṇḍalaṃ bhūmiyaṃ patiṭṭhāpetvā	146	
PA_tika-vin01_t1:146_4	vanditvā “paṭiggaṇhatu me bhante bhagavā yāgu”nti āha. Tato “jānantāpi tathāgatā	146	
PA_tika-vin01_t1:146_5	pucchantī”ti khandhake āgatanayena bhagavā pucchitvā ca sutvā ca taṃ vuḍḍhapabbajitaṃ	146	
PA_tika-vin01_t1:146_6	vigarahitvā tasmiṃ vatthusmiṃ akappiyasamādāpanasikkhāpadaṃ khurabhaṇḍapariharaṇasikkhāpadañcāti	146	
PA_tika-vin01_t1:146_7	dve sikkhāpadāni paññapetvā “bhikkhave anekakappakoṭiyo bhojanaṃ pariyesanteheva	146	
PA_tika-vin01_t1:146_8	vītināmitā, idaṃ pana tumhākaṃ akappiyaṃ, adhammena uppannabhojanaṃ imaṃ paribhuñjitvā	146	
PA_tika-vin01_t1:146_9	anekāni attabhāvasahassāni apāyesveva nibbattissanti, apetha mā gaṇhathā”ti bhikkhācārābhimukho	146	
PA_tika-vin01_t1:146_10	agamāsi, ekabhikkhunāpi na kiñci gahitaṃ.	1461	
PA_tika-vin01_t1:147_0	Subhaddo anattamano hutvā “ayaṃ ‘sabbaṃ jānāmī’ti āhiṇḍati, sace na gahetukāmo pesetvā	147	
PA_tika-vin01_t1:147_1	ārocetabbaṃ assa, pakkāhāro nāma sabbaciraṃ tiṭṭhanto sattāhamattaṃ tiṭṭheyya, idañca	147	
PA_tika-vin01_t1:147_2	mama yāvajīvaṃ pariyattaṃ assa, sabbaṃ tena nāsitaṃ, ahitakāmo ayaṃ mayha”nti bhagavati	147	
PA_tika-vin01_t1:147_3	āghātaṃ bandhitvā dasabale dharamāne kiñci vattuṃ nāsakkhi. Evaṃ kirassa ahosi “ayaṃ	147	
PA_tika-vin01_t1:147_4	uccakulā pabbajito mahāpuriso, sace kiñci vakkhāmi, mamaṃyeva santajjessatī”ti. Svāyaṃ	147	
PA_tika-vin01_t1:147_5	ajja mahākassapattherena saddhiṃ āgacchanto “parinibbuto bhagavā”ti sutvā laddhassāso	147	
PA_tika-vin01_t1:147_6	viya haṭṭhatuṭṭho evamāha. Thero pana taṃ sutvā hadaye pahāraṃ viya matthake patitasukkāsaniṃ	147	
PA_tika-vin01_t1:147_7	viya maññi, dhammasaṃvego cassa uppajji “sattāhamattaparinibbuto bhagavā, ajjāpissa	147	
PA_tika-vin01_t1:147_8	suvaṇṇavaṇṇaṃ sarīraṃ dharatiyeva, dukkhena bhagavatā ārādhitasāsane nāma evaṃ lahuṃ	147	
PA_tika-vin01_t1:147_9	mahantaṃ pāpakasaṭaṃ kaṇṭako uppanno, alaṃ kho panesa pāpo vaḍḍhamāno aññepi evarūpe	147	
PA_tika-vin01_t1:147_10	sahāye labhitvā sāsanaṃ osakkāpetu”nti.	1471	
PA_tika-vin01_t1:148_0	Tato thero cintesi “sace kho panāhaṃ imaṃ mahallakaṃ idheva pilotikaṃ nivāsetvā chārikāya	148	
PA_tika-vin01_t1:148_1	okirāpetvā nīharāpessāmi, manussā ‘samaṇassa gotamassa sarīre dharamāneyeva sāvakā	148	
PA_tika-vin01_t1:148_2	vivadantī’ti amhākaṃ dosaṃ dassessanti, adhivāsemi tāva. Bhagavatā hi desitadhammo	148	
PA_tika-vin01_t1:148_3	asaṅgahitapuppharāsisadiso, tattha yathā vātena pahaṭapupphāni yato vā tato vā gacchanti,	148	
PA_tika-vin01_t1:148_4	evameva evarūpānaṃ vasena gacchante gacchante kāle vinaye ekaṃ dve sikkhāpadāni nassissanti	148	
PA_tika-vin01_t1:148_5	vinassissanti, sutte eko dve pañhavārā nassissanti, abhidhamme ekaṃ dve bhūmantarāni	148	
PA_tika-vin01_t1:148_6	nassissanti, evaṃ anukkamena mūle naṭṭhe pisācasadisā bhavissāma, tasmā dhammavinayasaṅgahaṃ	148	
PA_tika-vin01_t1:148_7	karissāmi, evaṃ sati daḷhasuttena saṅgahitapupphāni viya ayaṃ dhammavinayo niccalo	148	
PA_tika-vin01_t1:148_8	bhavissati. Etadatthañhi bhagavā mayhaṃ tīṇi gāvutāni paccuggamanaṃ akāsi, tīhi ovādehi	148	
PA_tika-vin01_t1:148_9	upasampadaṃ akāsi, kāyato cīvaraparivattanaṃ akāsi, ākāse pāṇiṃ cāletvā candopamapaṭipadaṃ	148	
PA_tika-vin01_t1:148_10	kathento maññeva sakkhiṃ katvā kathesi, tikkhattuṃ sakalasāsanaratanaṃ paṭicchāpesi,	1481	
PA_tika-vin01_t1:148_11	mādise bhikkhumhi tiṭṭhamāne ayaṃ pāpo sāsane vaḍḍhiṃ mā alatthu, yāva adhammo na	1481	
PA_tika-vin01_t1:148_12	dippati, dhammo na paṭibāhīyati, avinayo na dippati, vinayo na paṭibāhīyati, adhammavādino	1481	
PA_tika-vin01_t1:148_13	na balavanto honti, dhammavādino na dubbalā honti, avinayavādino na balavanto honti,	1481	
PA_tika-vin01_t1:148_14	vinayavādino na dubbalā honti, tāva dhammañca vinayañca saṅgāyissāmi, tato bhikkhū	1481	
PA_tika-vin01_t1:148_15	attano attano pahonakaṃ gahetvā kappiyākappiye kathessanti, athāyaṃ pāpo sayameva	1481	
PA_tika-vin01_t1:148_16	niggahaṃ pāpuṇissati, puna sīsaṃ ukkhipituṃ na sakkhissati, sāsanaṃ iddhañceva phītañca	1481	
PA_tika-vin01_t1:148_17	bhavissatī”ti. Cintetvā so “evaṃ nāma mayhaṃ cittaṃ uppanna”nti kassaci anārocetvā	1481	
PA_tika-vin01_t1:148_18	bhikkhusaṅghaṃ samassāsetvā atha pacchā dhātubhājanadivase dhammavinayasaṅgāyanatthaṃ	1481	
PA_tika-vin01_t1:148_19	bhikkhūnaṃ ussāhaṃ janesi. Tena vuttaṃ “āyasmā mahākassapo sattāhaparinibbute…pe…	1481	
PA_tika-vin01_t1:148_20	dhammavinayasaṅgāyanatthaṃ bhikkhūnaṃ ussāhaṃ janesī”ti.	1482	
PA_tika-vin01_t1:149_0	Tattha alanti paṭikkhepavacanaṃ. Āvusoti paridevante bhikkhū ālapati. Mā socitthāti	149	
PA_tika-vin01_t1:149_1	citte uppannabalavasokena mā socittha. Mā paridevitthāti vācāya mā paridevittha “paridevanaṃ	149	
PA_tika-vin01_t1:149_2	vilāpo”ti vacanato. Idāni asocanādīsu kāraṇaṃ dassento “sumuttā maya”ntiādimāha.	149	
PA_tika-vin01_t1:149_3	Tena mahāsamaṇenāti nissakke karaṇavacanaṃ, tato mahāsamaṇato suṭṭhu muttā mayanti	149	
PA_tika-vin01_t1:149_4	attho, upaddutā ca homa tadāti adhippāyo. Homāti vā atītatthe vattamānavacanaṃ, ahumhāti	149	
PA_tika-vin01_t1:149_5	attho, anussaranto dhammasaṃvegavasenāti adhippāyo. Dhammasabhāvacintāvasena pavattaṃ	149	
PA_tika-vin01_t1:149_6	sahottappañāṇaṃ dhammasaṃvego. Vuttañhetaṃ –	149	
PA_tika-vin01_t1:150	“Sabbasaṅkhatadhammesu, ottappākārasaṇṭhitaṃ;	15	
PA_tika-vin01_t1:151	Ñāṇamohitabhārānaṃ, dhammasaṃvegasaññita”nti.	15	
PA_tika-vin01_t1:152_0	Ṭhānaṃ kho panetaṃ vijjatīti tiṭṭhati ettha phalaṃ tadāyattavuttitāyāti ṭhānaṃ, hetu.	152	
PA_tika-vin01_t1:152_1	Khoti avadhāraṇe, etaṃ kāraṇaṃ vijjateva, no na vijjatīti attho. Kiṃ taṃ kāraṇanti	152	
PA_tika-vin01_t1:152_2	āha “yaṃ pāpabhikkhū”tiādi. Ettha yanti nipātamattaṃ, kāraṇaniddeso vā, yena kāraṇena	152	
PA_tika-vin01_t1:152_3	antaradhāpeyyuṃ, tadetaṃ kāraṇaṃ vijjatīti attho. Pāpabhikkhūti pāpikāya lāmikāya	152	
PA_tika-vin01_t1:152_4	icchāya samannāgatā bhikkhū. Atīto atikkanto satthā ettha, etassāti vā atītasatthukaṃ,	152	
PA_tika-vin01_t1:152_5	pāvacanaṃ. Padhānaṃ vacanaṃ pāvacanaṃ, dhammavinayanti vuttaṃ hoti. Pakkhaṃ labhitvāti	152	
PA_tika-vin01_t1:152_6	alajjīpakkhaṃ labhitvā. Na cirassevāti na cireneva. Yāva ca dhammavinayo tiṭṭhatīti	152	
PA_tika-vin01_t1:152_7	yattakaṃ kālaṃ dhammo ca vinayo ca lajjīpuggalesu tiṭṭhati.	152	
PA_tika-vin01_t1:153_0	Vuttañhetaṃ bhagavatāti parinibbānamañcake nipannena bhagavatā bhikkhū ovadantena	153	
PA_tika-vin01_t1:153_1	etaṃ vuttanti attho. Desito paññattoti dhammopi desito ceva paññatto ca. Suttābhidhammasaṅgahitassa	153	
PA_tika-vin01_t1:153_2	hi dhammassa abhisajjanaṃ pabodhanaṃ desanā, tasseva pakārato ñāpanaṃ vineyyasantāne	153	
PA_tika-vin01_t1:153_3	ṭhapanaṃ paññāpanaṃ, tasmā dhammopi desito ceva paññatto cāti vutto. Paññattoti ca	153	
PA_tika-vin01_t1:153_4	ṭhapitoti attho. Vinayopi desito ceva paññatto ca. Vinayatantisaṅgahitassa hi atthassa	153	
PA_tika-vin01_t1:153_5	kāyavācānaṃ vinayanato vinayoti laddhādhivacanassa atisajjanaṃ pabodhanaṃ desanā,	153	
PA_tika-vin01_t1:153_6	tasseva pakārato ñāpanaṃ asaṅkarato ṭhapanaṃ paññāpanaṃ, tasmā vinayopi desito ceva	153	
PA_tika-vin01_t1:153_7	paññatto cāti vuccati.	153	
PA_tika-vin01_t1:154_0	So vo mamaccayenāti so dhammavinayo tumhākaṃ mamaccayena satthā. Idaṃ vuttaṃ hoti	154	
PA_tika-vin01_t1:154_1	– mayā vo ṭhiteneva “idaṃ lahukaṃ, idaṃ garukaṃ, idaṃ satekicchaṃ, idaṃ atekicchaṃ,	154	
PA_tika-vin01_t1:154_2	idaṃ lokavajjaṃ, idaṃ paṇṇattivajjaṃ. Ayaṃ āpatti puggalassa santike vuṭṭhāti, ayaṃ	154	
PA_tika-vin01_t1:154_3	gaṇassa, ayaṃ saṅghassa santike vuṭṭhātī”ti sattannaṃ āpattikkhandhānaṃ avītikkamanīyatāvasena	154	
PA_tika-vin01_t1:154_4	otiṇṇavatthusmiṃ sakhandhakaparivāro ubhatovibhaṅgo mahāvinayo nāma desito, taṃ sakalampi	154	
PA_tika-vin01_t1:154_5	vinayapiṭakaṃ mayi parinibbute tumhākaṃ satthukiccaṃ sādhessati “idaṃ vo kattabbaṃ,	154	
PA_tika-vin01_t1:154_6	idaṃ vo na kattabba”nti kattabbākattabbassa vibhāgena anusāsanato. Ṭhiteneva ca mayā	154	
PA_tika-vin01_t1:154_7	“ime cattāro satipaṭṭhānā, cattāro sammappadhānā, cattāro iddhipādā, pañcindriyāni,	154	
PA_tika-vin01_t1:154_8	pañca balāni, satta bojjhaṅgāni, ariyo aṭṭhaṅgiko maggo”ti tena tena vineyyānaṃ ajjhāsayānurūpena	154	
PA_tika-vin01_t1:154_9	pakārena ime sattatiṃsa bodhipakkhiyadhamme vibhajitvā suttantapiṭakaṃ desitaṃ, taṃ	154	
PA_tika-vin01_t1:154_10	sakalampi suttantapiṭakaṃ mayi parinibbute tumhākaṃ satthukiccaṃ sādhessati taṃtaṃcariyānurūpaṃ	1541	
PA_tika-vin01_t1:154_11	sammāpaṭipattiyā anusāsanato. Ṭhiteneva ca mayā “pañcakkhandhā, dvādasāyatanāni,	1541	
PA_tika-vin01_t1:154_12	aṭṭhārasa dhātuyo, cattāri saccāni, bāvīsatindriyāni, nava hetū, cattāro āhārā, satta	1541	
PA_tika-vin01_t1:154_13	phassā, satta vedanā, satta saññā, satta cetanā, satta cittāni, tatrāpi ettakā dhammā	1541	
PA_tika-vin01_t1:154_14	kāmāvacarā, ettakā rūpāvacarā, ettakā arūpāvacarā, ettakā pariyāpannā, ettakā apariyāpannā,	1541	
PA_tika-vin01_t1:154_15	ettakā lokiyā, ettakā lokuttarā”ti ime dhamme vibhajitvā abhidhammapiṭakaṃ desitaṃ,	1541	
PA_tika-vin01_t1:154_16	taṃ sakalampi abhidhammapiṭakaṃ mayi parinibbute tumhākaṃ satthukiccaṃ sādhessati,	1541	
PA_tika-vin01_t1:154_17	khandhādivibhāgena ñāyamānaṃ catusaccasambodhāvahattā satthārā sammāsambuddhena kattabbakiccaṃ	1541	
PA_tika-vin01_t1:154_18	nipphādessati. Iti sabbampetaṃ abhisambodhito yāva parinibbānā pañcacattālīsa vassāni	1541	
PA_tika-vin01_t1:154_19	bhāsitaṃ lapitaṃ, tīṇi piṭakāni, pañca nikāyā, navaṅgāni, caturāsīti dhammakkhandhasahassānīti	1541	
PA_tika-vin01_t1:154_20	evaṃ mahappabhedaṃ hoti. Iti imāni caturāsīti dhammakkhandhasahassāni tiṭṭhanti,	1542	
PA_tika-vin01_t1:154_21	ahaṃ ekova parinibbāyāmi, ahañca panidāni ekova ovadāmi anusāsāmi, mayi parinibbute	1542	
PA_tika-vin01_t1:154_22	imāni caturāsīti buddhasahassāni tumhe ovadissanti anusāsissanti ovādānusāsanīkiccassa nipphādanatoti.	1542	
PA_tika-vin01_t1:155_0	Sāsananti pariyattipaṭipattipaṭivedhavasena tividhaṃ sāsanaṃ, nippariyāyato pana	155	
PA_tika-vin01_t1:155_1	sattatiṃsa bodhipakkhiyadhammā. Addhaniyanti addhānamaggagāmīti addhaniyaṃ, addhānakkhamanti	155	
PA_tika-vin01_t1:155_2	attho. Ciraṭṭhitikanti ciraṃ ṭhiti etassāti ciraṭṭhitikaṃ, sāsanaṃ, assa bhaveyyāti	155	
PA_tika-vin01_t1:155_3	sambandho. Idaṃ vuttaṃ hoti – yathā yena pakārena idaṃ sāsanaṃ dīghamaddhānaṃ pavattituṃ	155	
PA_tika-vin01_t1:155_4	samatthaṃ, tatoyeva ciraṭṭhitikaṃ assa, tathā tena pakārena dhammañca vinayañca saṅgāyeyyanti.	155	
PA_tika-vin01_t1:156_0	Idāni sammāsambuddhena attano kataṃ anuggahavisesaṃ vibhāvento āha “yañcāhaṃ bhagavatā”tiādi.	156	
PA_tika-vin01_t1:156_1	Tattha “yañcāha”nti etassa “anuggahito”ti etena sambandho. Tattha yanti yasmā, yena	156	
PA_tika-vin01_t1:156_2	kāraṇenāti vuttaṃ hoti. Kiriyāparāmasanaṃ vā etaṃ, tena “anuggahito”ti ettha anuggaṇhanaṃ	156	
PA_tika-vin01_t1:156_3	parāmasati. Dhāressasītiādikaṃ pana bhagavā aññatarasmiṃ rukkhamūle mahākassapattherena	156	
PA_tika-vin01_t1:156_4	paññattasaṅghāṭiyaṃ nisinno taṃ cīvaraṃ vikasitapadumapupphavaṇṇena pāṇinā antare	156	
PA_tika-vin01_t1:156_5	parāmasanto āha. Vuttañhetaṃ kassapasaṃyutte mahākassapatthereneva ānandattheraṃ	156	
PA_tika-vin01_t1:156_6	āmantetvā kathentena –	156	
PA_tika-vin01_t1:157_0	“Atha kho, āvuso, bhagavā maggā okkamma yena aññataraṃ rukkhamūlaṃ tenupasaṅkami,	157	
PA_tika-vin01_t1:157_1	atha khvāhaṃ, āvuso, paṭapilotikānaṃ saṅghāṭiṃ catugguṇaṃ paññāpetvā bhagavantaṃ	157	
PA_tika-vin01_t1:157_2	etadavocaṃ ‘idha, bhante, bhagavā nisīdatu, yaṃ mamassa dīgharattaṃ hitāya sukhāyā’ti.	157	
PA_tika-vin01_t1:157_3	Nisīdi kho, āvuso, bhagavā paññatte āsane, nisajja kho maṃ, āvuso, bhagavā etadavoca	157	
PA_tika-vin01_t1:157_4	‘mudukā kho tyāyaṃ kassapa paṭapilotikānaṃ saṅghāṭī’ti. ‘Paṭiggaṇhātu me, bhante,	157	
PA_tika-vin01_t1:157_5	bhagavā paṭapilotikānaṃ saṅghāṭiṃ anukampaṃ upādāyā’ti. ‘Dhāressasi pana me tvaṃ	157	
PA_tika-vin01_t1:157_6	kassapa sāṇāni paṃsukūlāni nibbasanānī’ti. ‘Dhāressāmahaṃ, bhante, bhagavato sāṇāni	157	
PA_tika-vin01_t1:157_7	paṃsukūlāni nibbasanānī’ti. So khvāhaṃ, āvuso, paṭapilotikānaṃ saṅghāṭiṃ bhagavato	157	
PA_tika-vin01_t1:157_8	pādāsiṃ, ahaṃ pana bhagavato sāṇāni paṃsukūlāni nibbasanāni paṭipajji”nti.	157	
PA_tika-vin01_t1:158_0	Tattha mudukā kho tyāyanti mudukā kho te ayaṃ. Kasmā bhagavā evamāhāti? Therena saha	158	
PA_tika-vin01_t1:158_1	cīvaraṃ parivattetukāmatāya. Kasmā parivattetukāmo jātoti? Theraṃ attano ṭhāne ṭhapetukāmatāya.	158	
PA_tika-vin01_t1:158_2	Kiṃ sāriputtamoggallānā natthīti? Atthi, evaṃ panassa ahosi “ime na ciraṃ ṭhassanti,	158	
PA_tika-vin01_t1:158_3	kassapo pana vīsavassasatāyuko, ‘so mayi parinibbute sattapaṇṇiguhāyaṃ vasitvā dhammavinayasaṅgahaṃ	158	
PA_tika-vin01_t1:158_4	katvā mama sāsanaṃ pañcavassasahassaparimāṇaṃ kālaṃ pavattanakaṃ karissatī’ti attano	158	
PA_tika-vin01_t1:158_5	naṃ ṭhāne ṭhapemi, evaṃ bhikkhū kassapassa sussūsitabbaṃ maññissantī”ti, tasmā evamāha.	158	
PA_tika-vin01_t1:158_6	Thero pana yasmā cīvarassa vā pattassa vā vaṇṇe kathite “imaṃ tumhākaṃ gaṇhathā”ti	158	
PA_tika-vin01_t1:158_7	cārittameva, tasmā “paṭiggaṇhātu me bhante bhagavā”ti āha. Dhāressasi pana me tvaṃ	158	
PA_tika-vin01_t1:158_8	kassapāti kassapa tvaṃ imāni paribhogajiṇṇāni paṃsukūlāni pārupituṃ sakkhissasīti	158	
PA_tika-vin01_t1:158_9	vadati. Tañca kho na kāyabalaṃ sandhāya, paṭipattipūraṇaṃ pana sandhāya evamāha.	158	
PA_tika-vin01_t1:158_10	Ayañhettha adhippāyo – ahaṃ imaṃ cīvaraṃ puṇṇaṃ nāma dāsiṃ pārupitvā āmakasusāne	1581	
PA_tika-vin01_t1:158_11	chaḍḍitaṃ tumbamattehi pāṇakehi samparikiṇṇaṃ te pāṇake vidhunitvā mahāariyavaṃse	1581	
PA_tika-vin01_t1:158_12	ṭhatvā aggahesiṃ, tassa me imaṃ cīvaraṃ gahitadivase dasasahassacakkavāḷe mahāpathavī	1581	
PA_tika-vin01_t1:158_13	mahāravaṃ viravamānā kampittha, ākāsaṃ taṭataṭāyi, cakkavāḷadevatā sādhukāraṃ adaṃsu	1581	
PA_tika-vin01_t1:158_14	“imaṃ cīvaraṃ gaṇhantena bhikkhunā jātipaṃsukūlikena jātiāraññikena jātiekāsanikena	1581	
PA_tika-vin01_t1:158_15	jātisapadānacārikena bhavituṃ vaṭṭati, tvaṃ imassa cīvarassa anucchavikaṃ kātuṃ sakkhissasī”ti.	1581	
PA_tika-vin01_t1:158_16	Theropi attanā pañcannaṃ hatthīnaṃ balaṃ dhāreti. So taṃ atakkayitvā “ahametaṃ paṭipattiṃ	1581	
PA_tika-vin01_t1:158_17	pūressāmī”ti ussāhena sugatacīvarassa anucchavikaṃ kātukāmo “dhāressāmahaṃ bhante”ti	1581	
PA_tika-vin01_t1:158_18	āha. Paṭipajjinti paṭipannosiṃ. Evaṃ pana cīvaraparivattanaṃ katvā therena pārutacīvaraṃ	1581	
PA_tika-vin01_t1:158_19	bhagavā pārupi, satthu cīvaraṃ thero. Tasmiṃ samaye mahāpathavī udakapariyantaṃ katvā	1581	
PA_tika-vin01_t1:158_20	unnadantī kampittha.	1582	
PA_tika-vin01_t1:159_0	Sāṇāni paṃsukūlānīti matakaḷevaraṃ pariveṭhetvā chaḍḍitāni tumbamatte kimī papphoṭetvā	159	
PA_tika-vin01_t1:159_1	gahitāni sāṇavākamayāni paṃsukūlacīvarāni. Rathikasusānasaṅkārakūṭādīnaṃ yattha katthaci	159	
PA_tika-vin01_t1:159_2	paṃsūnaṃ upari ṭhitattā abbhuggataṭṭhena tesu paṃsukūlamivāti paṃsukūlaṃ. Atha vā	159	
PA_tika-vin01_t1:159_3	paṃsu viya kucchitabhāvaṃ ulati gacchatīti paṃsukūlanti paṃsukūlasaddassa attho daṭṭhabbo.	159	
PA_tika-vin01_t1:159_4	Nibbasanānīti niṭṭhitavasanakiccāni, paribhogajiṇṇānīti attho. Ettha “kiñcāpi ekameva	159	
PA_tika-vin01_t1:159_5	taṃ cīvaraṃ, anekāvayavattā pana bahuvacanaṃ kata”nti majjhimagaṇṭhipade vuttaṃ.	159	
PA_tika-vin01_t1:159_6	Cīvare sādhāraṇaparibhogenāti ettha attanā sādhāraṇaparibhogenāti viññāyamānattā	159	
PA_tika-vin01_t1:159_7	viññāyamānatthassa ca-saddassa payoge kāmācārattā “attanā”ti na vuttaṃ. “Dhāressasi	159	
PA_tika-vin01_t1:159_8	pana me tvaṃ, kassapa, sāṇāni paṃsukūlānī”ti hi vuttattā attanāva sādhāraṇaparibhogo	159	
PA_tika-vin01_t1:159_9	viññāyati, nāññena. Na hi kevalaṃ saddatoyeva sabbattha atthanicchayo bhavissati	159	
PA_tika-vin01_t1:159_10	atthapakaraṇādināpi yebhuyyena atthassa niyametabbattā. Ācariyadhammapālattherena	1591	
PA_tika-vin01_t1:159_11	panettha idaṃ vuttaṃ “cīvare sādhāraṇaparibhogenāti ettha attanā samasamaṭṭhapanenāti	1591	
PA_tika-vin01_t1:159_12	idha attanāsaddaṃ ānetvā cīvare attanā sādhāraṇaparibhogenā”ti yojetabbaṃ.	1591	
PA_tika-vin01_t1:160	“Yassa yena hi sambandho, dūraṭṭhampi ca tassa taṃ;	16	
PA_tika-vin01_t1:161	Atthato hyasamānānaṃ, āsannattamakāraṇa”nti.	16	
PA_tika-vin01_t1:162_0	Atha vā bhagavatā cīvare sādhāraṇaparibhogena bhagavatā anuggahitoti yojanīyaṃ ekassapi	162	
PA_tika-vin01_t1:162_1	karaṇaniddesassa sahayogakattutthajotakattasambhavatoti. Sabbattha “ācariyadhammapālattherenā”ti	162	
PA_tika-vin01_t1:162_2	vutte suttantaṭīkākārenāti gahetabbaṃ. Samānaṃ dhāraṇametassāti sādhāraṇo, paribhogo.	162	
PA_tika-vin01_t1:162_3	Sādhāraṇaparibhogena ceva samasamaṭṭhapanena ca anuggahitoti sambandho.	162	
PA_tika-vin01_t1:163	Idāni –	16	
PA_tika-vin01_t1:164_0	“Ahaṃ, bhikkhave, yāvade ākaṅkhāmi vivicceva kāmehi vivicca akusalehi dhammehi savitakkaṃ	164	
PA_tika-vin01_t1:164_1	savicāraṃ vivekajaṃ pītisukhaṃ paṭhamaṃ jhānaṃ upasampajja viharāmi. Kassapopi, bhikkhave,	164	
PA_tika-vin01_t1:164_2	yāvade ākaṅkhati vivicceva kāmehi vivicca akusalehi dhammehi savitakkaṃ savicāraṃ	164	
PA_tika-vin01_t1:164_3	vivekajaṃ pītisukhaṃ paṭhamaṃ jhānaṃ upasampajja viharati.	164	
PA_tika-vin01_t1:165_0	“Ahaṃ, bhikkhave, yāvade ākaṅkhāmi vitakkavicārānaṃ vūpasamā ajjhattaṃ sampasādanaṃ	165	
PA_tika-vin01_t1:165_1	cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja	165	
PA_tika-vin01_t1:165_2	viharāmi. Kassapopi, bhikkhave, yāvade ākaṅkhati vitakkavicārānaṃ vūpasamā…pe… dutiyaṃ	165	
PA_tika-vin01_t1:165_3	jhānaṃ upasampajja viharati.	165	
PA_tika-vin01_t1:166_0	“Ahaṃ, bhikkhave, yāvade ākaṅkhāmi pītiyā ca virāgā upekkhako ca viharāmi, sato ca	166	
PA_tika-vin01_t1:166_1	sampajāno sukhañca kāyena paṭisaṃvedemi, yaṃ taṃ ariyā ācikkhanti ‘upekkhako satimā	166	
PA_tika-vin01_t1:166_2	sukhavihārī’ti, tatiyaṃ jhānaṃ upasampajja viharāmi. Kassapopi, bhikkhave, yāvade	166	
PA_tika-vin01_t1:166_3	ākaṅkhati pītiyā ca virāgā upekkhako ca viharati…pe… tatiyaṃ jhānaṃ upasampajja viharati.	166	
PA_tika-vin01_t1:167_0	“Ahaṃ, bhikkhave, yāvade ākaṅkhāmi sukhassa ca pahānā dukkhassa ca pahānā pubbeva	167	
PA_tika-vin01_t1:167_1	somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ	167	
PA_tika-vin01_t1:167_2	jhānaṃ upasampajja viharāmi. Kassapopi, bhikkhave, yāvade ākaṅkhati sukhassa ca pahānā	167	
PA_tika-vin01_t1:167_3	dukkhassa ca pahānā pubbeva…pe… catutthaṃ jhānaṃ upasampajja viharati.	167	
PA_tika-vin01_t1:168_0	“Ahaṃ, bhikkhave, yāvade ākaṅkhāmi sabbaso rūpasaññānaṃ samatikkamā paṭighasaññānaṃ	168	
PA_tika-vin01_t1:168_1	atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja	168	
PA_tika-vin01_t1:168_2	viharāmi. Kassapopi, bhikkhave, yāvade ākaṅkhati sabbaso rūpasaññānaṃ samatikkamā…pe…	168	
PA_tika-vin01_t1:168_3	ākāsānañcāyatanaṃ upasampajja viharati.	168	
PA_tika-vin01_t1:169_0	“Ahaṃ, bhikkhave, yāvade ākaṅkhāmi sabbaso ākāsānañcāyatanaṃ samatikkama ‘anantaṃ	169	
PA_tika-vin01_t1:169_1	viññāṇa’nti viññāṇañcāyatanaṃ upasampajja viharāmi. Kassapopi, bhikkhave, yāvade	169	
PA_tika-vin01_t1:169_2	ākaṅkhati sabbaso ākāsānañcāyatanaṃ samatikkamma…pe… viññāṇañcāyatanaṃ upasampajja viharati.	169	
PA_tika-vin01_t1:170_0	“Ahaṃ, bhikkhave, yāvade ākaṅkhāmi sabbaso viññāṇañcāyatanaṃ samatikkamma ‘natthi	170	
PA_tika-vin01_t1:170_1	kiñcī’ti ākiñcaññāyatanaṃ upasampajja viharāmi. Kassapopi, bhikkhave, yāvade ākaṅkhati…pe…	170	
PA_tika-vin01_t1:170_2	ākiñcaññāyatanaṃ upasampajja viharati.	170	
PA_tika-vin01_t1:171_0	“Ahaṃ, bhikkhave, yāvade ākaṅkhāmi sabbaso ākiñcaññāyatanaṃ samatikkamma nevasaññānāsaññāyatanaṃ	171	
PA_tika-vin01_t1:171_1	upasampajja viharāmi. Kassapopi, bhikkhave, yāvade ākaṅkhati…pe… nevasaññānāsaññāyatanaṃ	171	
PA_tika-vin01_t1:171_2	upasampajja viharati.	171	
PA_tika-vin01_t1:172_0	“Ahaṃ, bhikkhave, yāvade ākaṅkhāmi sabbaso nevasaññānāsaññāyatanaṃ samatikkamma saññāvedayitanirodhaṃ	172	
PA_tika-vin01_t1:172_1	upasampajja viharāmi. Kassapopi…pe… saññāvedayitanirodhaṃ upasampajja viharati.	172	
PA_tika-vin01_t1:173_0	“Ahaṃ, bhikkhave, yāvade ākaṅkhāmi anekavihitaṃ iddhividhaṃ paccanubhomi, ekopi hutvā	173	
PA_tika-vin01_t1:173_1	bahudhā homi, bahudhāpi hutvā eko homi, āvibhāvaṃ tirobhāvaṃ tirokuṭṭaṃ tiropākāraṃ	173	
PA_tika-vin01_t1:173_2	tiropabbataṃ asajjamāno gacchāmi seyyathāpi ākāse, pathaviyāpi ummujjanimujjaṃ karomi	173	
PA_tika-vin01_t1:173_3	seyyathāpi udake, udakepi abhijjamāne gacchāmi seyyathāpi pathaviyaṃ, ākāsepi pallaṅkena	173	
PA_tika-vin01_t1:173_4	kamāmi seyyathāpi pakkhī sakuṇo, imepi candimasūriye evaṃmahiddhike evaṃmahānubhāve	173	
PA_tika-vin01_t1:173_5	pāṇinā parimasāmi parimajjāmi, yāva brahmalokāpi kāyena vasaṃ vattemi. Kassapopi	173	
PA_tika-vin01_t1:173_6	bhikkhave yāvade ākaṅkhati anekavihitaṃ iddhividhaṃ paccanubhoti…pe… yāva brahmalokāpi	173	
PA_tika-vin01_t1:173_7	kāyena vasaṃ vatteti.	173	
PA_tika-vin01_t1:174_0	“Ahaṃ, bhikkhave, yāvade ākaṅkhāmi dibbāya sotadhātuyā visuddhāya atikkantamānusikāya	174	
PA_tika-vin01_t1:174_1	ubho sadde suṇāmi dibbe ca mānuse ca ye dūre santike ca. Kassapopi, bhikkhave, yāvade	174	
PA_tika-vin01_t1:174_2	ākaṅkhati dibbāya sotadhātuyā…pe… ye dūre santike ca.	174	
PA_tika-vin01_t1:175_0	“Ahaṃ, bhikkhave, yāvade ākaṅkhāmi parasattānaṃ parapuggalānaṃ cetasā ceto paricca	175	
PA_tika-vin01_t1:175_1	pajānāmi, sarāgaṃ vā cittaṃ ‘sarāgaṃ citta’nti pajānāmi, vītarāgaṃ vā cittaṃ ‘vītarāgaṃ	175	
PA_tika-vin01_t1:175_2	citta’nti pajānāmi, sadosaṃ vā cittaṃ…pe… vītadosaṃ vā cittaṃ…pe… samohaṃ vā cittaṃ…pe…	175	
PA_tika-vin01_t1:175_3	vītamohaṃ vā cittaṃ…pe… saṃkhittaṃ vā cittaṃ…pe… vikkhittaṃ vā cittaṃ…pe… mahaggataṃ	175	
PA_tika-vin01_t1:175_4	vā cittaṃ…pe… amahaggataṃ vā cittaṃ…pe… sauttaraṃ vā cittaṃ…pe… anuttaraṃ vā cittaṃ…pe…	175	
PA_tika-vin01_t1:175_5	samāhitaṃ vā cittaṃ…pe… asamāhitaṃ vā cittaṃ…pe… vimuttaṃ vā cittaṃ…pe… avimuttaṃ	175	
PA_tika-vin01_t1:175_6	vā cittaṃ ‘avimuttaṃ citta’nti pajānāmi. Kassapopi, bhikkhave, yāvade ākaṅkhati parasattānaṃ	175	
PA_tika-vin01_t1:175_7	parapuggalānaṃ cetasā ceto paricca pajānāti, sarāgaṃ vā cittaṃ ‘sarāgaṃ citta’nti	175	
PA_tika-vin01_t1:175_8	pajānāti…pe… avimuttaṃ vā cittaṃ ‘avimuttaṃ citta’nti pajānāti.	175	
PA_tika-vin01_t1:176_0	“Ahaṃ, bhikkhave, yāvade ākaṅkhāmi anekavihitaṃ pubbenivāsaṃ anussarāmi. Seyyathidaṃ	176	
PA_tika-vin01_t1:176_1	– ekampi jātiṃ dvepi jātiyo tissopi jātiyo catassopi jātiyo pañcapi jātiyo dasapi	176	
PA_tika-vin01_t1:176_2	jātiyo vīsampi jātiyo tiṃsampi jātiyo cattālīsampi jātiyo paññāsampi jātiyo jātisatampi	176	
PA_tika-vin01_t1:176_3	jātisahassampi jātisatasahassampi anekepi saṃvaṭṭakappe anekepi vivaṭṭakappe anekepi	176	
PA_tika-vin01_t1:176_4	saṃvaṭṭavivaṭṭakappe ‘amutrāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī	176	
PA_tika-vin01_t1:176_5	evamāyupariyanto, so tato cuto amutra udapādiṃ, tatrāpāsiṃ evaṃnāmo evaṃgotto evaṃvaṇṇo	176	
PA_tika-vin01_t1:176_6	evamāhāro evaṃsukhadukkhappaṭisaṃvedī evamāyupariyanto, so tato cuto idhūpapanno’ti.	176	
PA_tika-vin01_t1:176_7	Iti sākāraṃ sauddesaṃ anekavihitaṃ pubbenivāsaṃ anussarāmi. Kassapopi, bhikkhave,	176	
PA_tika-vin01_t1:176_8	yāvade ākaṅkhati anekavihitaṃ pubbenivāsaṃ anussarati. Seyyathidaṃ – ekampi jātiṃ…pe…	176	
PA_tika-vin01_t1:176_9	iti sākāraṃ sauddesaṃ anekavihitaṃ pubbenivāsaṃ anussarati.	176	
PA_tika-vin01_t1:177_0	“Ahaṃ, bhikkhave, yāvade ākaṅkhāmi dibbena cakkhunā visuddhena atikkantamānusakena	177	
PA_tika-vin01_t1:177_1	satte passāmi cavamāne upapajjamāne hīne paṇīte suvaṇṇe dubbaṇṇe sugate duggate,	177	
PA_tika-vin01_t1:177_2	yathākammūpage satte pajānāmi ‘ime vata bhonto sattā kāyaduccaritena samannāgatā	177	
PA_tika-vin01_t1:177_3	vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā	177	
PA_tika-vin01_t1:177_4	micchādiṭṭhikammasamādānā, te kāyassa bhedā paraṃ maraṇā apāyaṃ duggatiṃ vinipātaṃ	177	
PA_tika-vin01_t1:177_5	nirayaṃ upapannā. Ime vā pana bhonto sattā kāyasucaritena samannāgatā vacīsucaritena	177	
PA_tika-vin01_t1:177_6	samannāgatā manosucaritena samannāgatā ariyānaṃ anupavādakā sammādiṭṭhikā sammādiṭṭhikammasamādānā,	177	
PA_tika-vin01_t1:177_7	te kāyassa bhedā paraṃ maraṇā sugatiṃ saggaṃ lokaṃ upapannā’ti. Iti dibbena cakkhunā	177	
PA_tika-vin01_t1:177_8	visuddhena atikkantamānusakena satte passāmi cavamāne upapajjamāne hīne paṇīte suvaṇṇe	177	
PA_tika-vin01_t1:177_9	dubbaṇṇe sugate duggate, yathākammūpage satte pajānāmi. Kassapopi, bhikkhave, yāvade	177	
PA_tika-vin01_t1:177_10	ākaṅkhati dibbena cakkhunā visuddhena atikkantamānusakena satte passati cavamāne	1771	
PA_tika-vin01_t1:177_11	upapajjamāne hīne paṇīte suvaṇṇe dubbaṇṇe sugate duggate, yathākammūpage satte pajānāti.	1771	
PA_tika-vin01_t1:178_0	“Ahaṃ, bhikkhave, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme	178	
PA_tika-vin01_t1:178_1	sayaṃ abhiññā sacchikatvā upasampajja viharāmi. Kassapopi, bhikkhave, āsavānaṃ khayā	178	
PA_tika-vin01_t1:178_2	anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharatī”ti –	178	
PA_tika-vin01_t1:179_0	Evaṃ navānupubbavihārachaḷabhiññāppabhede uttarimanussadhamme attanā samasamaṭṭhapanatthāya	179	
PA_tika-vin01_t1:179_1	bhagavatā vuttaṃ kassapasaṃyutte āgataṃ pāḷimimaṃ peyyālamukhena ādiggahaṇena ca	179	
PA_tika-vin01_t1:179_2	saṅkhipitvā dassento āha “ahaṃ bhikkhave”tiādi.	179	
PA_tika-vin01_t1:180_0	Tattha yāvade ākaṅkhāmīti yāvadeva icchāmīti attho. Tatoyeva hi majjhimagaṇṭhipade	180	
PA_tika-vin01_t1:180_1	cūḷagaṇṭhipade ca “yāvadeti yāvadevāti vuttaṃ hotī”ti likhitaṃ. Saṃyuttanikāyaṭṭhakathāyampi	180	
PA_tika-vin01_t1:180_2	“yāvade ākaṅkhāmīti yāvadeva icchāmī”ti attho vutto. Tathā hi tattha līnatthapakāsaniyaṃ	180	
PA_tika-vin01_t1:180_3	ācariyadhammapālatthereneva vuttaṃ “yāvadevāti iminā samānatthaṃ yāvadeti idaṃ pada”nti.	180	
PA_tika-vin01_t1:180_4	Potthakesu pana katthaci “yāvadevā”ti ayameva pāṭho dissati. Yāni pana ito paraṃ	180	
PA_tika-vin01_t1:180_5	“vivicceva kāmehī”tiādinā nayena cattāri rūpāvacarakiriyajhānāni, “sabbaso rūpasaññānaṃ	180	
PA_tika-vin01_t1:180_6	samatikkamā”tiādinā nayena catasso arūpasamāpattiyo, “sabbaso nevasaññānāsaññāyatanaṃ	180	
PA_tika-vin01_t1:180_7	samatikkamma saññāvedayitanirodha”ntiādinā nayena nirodhasamāpatti, “anekavihitaṃ	180	
PA_tika-vin01_t1:180_8	iddhividha”ntiādinā nayena abhiññā ca vuttā. Tattha yaṃ vattabbaṃ siyā, taṃ anupadavaṇṇanāya	180	
PA_tika-vin01_t1:180_9	ceva bhāvanāvidhānena ca saddhiṃ visuddhimagge sabbaso vitthāritaṃ. Idhāpi ca verañjakaṇḍe	180	
PA_tika-vin01_t1:180_10	cattāri rūpāvacarajhānāni tisso ca vijjā āvi bhavissanti, tasmā tattha yaṃ vattabbaṃ,	1801	
PA_tika-vin01_t1:180_11	taṃ tattheva vaṇṇayissāma.	1801	
PA_tika-vin01_t1:181_0	Navānupubbavihārachaḷabhiññāppabhedeti ettha navānupubbavihārā nāma anupaṭipāṭiyā	181	
PA_tika-vin01_t1:181_1	samāpajjitabbabhāvato evaṃsaññitā nirodhasamāpattiyā saha aṭṭha samāpattiyo. Chaḷabhiññā	181	
PA_tika-vin01_t1:181_2	nāma āsavakkhayañāṇena saddhiṃ pañcābhiññāyoti evaṃ lokiyalokuttarabhedā sabbā abhiññāyo.	181	
PA_tika-vin01_t1:181_3	Uttarimanussadhammeti uttarimanussānaṃ jhāyīnañceva ariyānañca dhammo uttarimanussadhammo.	181	
PA_tika-vin01_t1:181_4	Atha vā uttari manussadhammāti uttarimanussadhammo, manussadhammo nāma dasakusalakammapathadhammo.	181	
PA_tika-vin01_t1:181_5	So hi vinā bhāvanāmanasikārena pakatiyāva manussehi nibbattetabbato manussattabhāvāvahato	181	
PA_tika-vin01_t1:181_6	vā “manussadhammo”ti vuccati, tato uttari pana jhānādīni “uttarimanussadhammo”ti	181	
PA_tika-vin01_t1:181_7	veditabbāni. Attanā samasamaṭṭhapanenāti ahaṃ yattakaṃ kālaṃ yattake vā samāpattivihāre	181	
PA_tika-vin01_t1:181_8	abhiññāyo ca vaḷañjemi, tathā kassapopīti evaṃ yathāvuttauttarimanussadhamme attanā	181	
PA_tika-vin01_t1:181_9	samasamaṃ katvā ṭhapanena. Idañca navānupubbavihārachaḷabhiññādibhāvasāmaññena pasaṃsāmattaṃ	181	
PA_tika-vin01_t1:181_10	vuttanti daṭṭhabbaṃ. Na hi āyasmā mahākassapo bhagavā viya devasikaṃ catuvīsatikoṭisatasahassasaṅkhā	1811	
PA_tika-vin01_t1:181_11	samāpattiyo samāpajjati, yamakapāṭihāriyādivasena vā abhiññāyo vaḷañjeti. Ettha ca	1811	
PA_tika-vin01_t1:181_12	“uttarimanussadhamme attanā samasamaṭṭhapanenā”ti idaṃ nidassanamattanti veditabbaṃ. Tathā hi –	1811	
PA_tika-vin01_t1:182	“Ovada kassapa bhikkhū, karohi kassapa bhikkhūnaṃ dhammiṃ kathaṃ, ahaṃ vā kassapa bhikkhū ovadeyyaṃ tvaṃ vā, ahaṃ vā kassapa bhikkhūnaṃ dhammiṃ kathaṃ kareyyaṃ tvaṃ vā”ti.	18	
PA_tika-vin01_t1:183_0	Evampi attanā samasamaṭṭhāne ṭhapetiyeva, tassa kimaññaṃ āṇaṇyaṃ bhavissati aññatra	183	
PA_tika-vin01_t1:183_1	dhammavinayasaṅgāyanāti adhippāyo. Tattha “tassāti tassa anuggahassā”ti majjhimagaṇṭhipade	183	
PA_tika-vin01_t1:183_2	vuttaṃ. Tassa meti vā attho gahetabbo. Potthakesu hi katthaci “tassa me”ti pāṭhoyeva	183	
PA_tika-vin01_t1:183_3	dissati, dhammavinayasaṅgāyanaṃ ṭhapetvā aññaṃ kiṃ nāma tassa me āṇaṇyaṃ aṇaṇabhāvo	183	
PA_tika-vin01_t1:183_4	bhavissatīti attho. “Nanu maṃ bhagavā”tiādinā vuttamevatthaṃ upamāvasena vibhāveti.	183	
PA_tika-vin01_t1:183_5	Sakakavacaissariyānuppadānenāti ettha cīvarassa nidassanavasena kavacassa gahaṇaṃ	183	
PA_tika-vin01_t1:183_6	kataṃ, samāpattiyā nidassanavasena issariyaṃ gahitaṃ. Kulavaṃsappatiṭṭhāpakanti kulavaṃsassa	183	
PA_tika-vin01_t1:183_7	kulappaveṇiyā patiṭṭhāpakaṃ. “Me saddhammavaṃsappatiṭṭhāpako”ti niccasāpekkhattā	183	
PA_tika-vin01_t1:183_8	samāso daṭṭhabbo, me saddhammavaṃsassa patiṭṭhāpako pavattakoti vuttaṃ hoti. Vuttavacanamanussaranto	183	
PA_tika-vin01_t1:183_9	anuggahesīti cintayanto dhammavinayasaṅgāyanatthaṃ bhikkhūnaṃ ussāhaṃ janesīti sambandho,	183	
PA_tika-vin01_t1:183_10	dhātubhājanadivase tattha sannipatitānaṃ bhikkhūnaṃ ussāhaṃ janesīti attho.	1831	
PA_tika-vin01_t1:184_0	Idāni yathāvuttamatthaṃ pāḷiyā vibhāvento āha “yathāhā”tiādi. Tattha ekamidāhanti	184	
PA_tika-vin01_t1:184_1	ettha idanti nipātamattaṃ. Ekaṃ samayanti ca bhummatthe upayogavacanaṃ, ekasmiṃ samayeti	184	
PA_tika-vin01_t1:184_2	vuttaṃ hoti. Pāvāyāti pāvānagarato, tattha piṇḍāya caritvā kusināraṃ gamissāmīti	184	
PA_tika-vin01_t1:184_3	addhānamaggappaṭipannoti vuttaṃ hoti. Addhānamaggoti ca dīghamaggo vuccati. Dīghapariyāyo	184	
PA_tika-vin01_t1:184_4	hettha addhānasaddo. Mahatā bhikkhusaṅghena saddhinti guṇamahattenapi saṅkhyāmahattenapi	184	
PA_tika-vin01_t1:184_5	mahatā. Bhikkhūnaṃ saṅghena bhikkhusaṅghena, samaṇagaṇena saddhiṃ ekatoti attho.	184	
PA_tika-vin01_t1:184_6	“Pañcamattehī”tiādinā saṅkhyāmahattaṃ vibhāveti. Matta-saddo cettha pamāṇavacano	184	
PA_tika-vin01_t1:184_7	“bhojane mattaññutā”tiādīsu viya. Sabbaṃ subhaddakaṇḍaṃ vitthārato veditabbanti sabbaṃ	184	
PA_tika-vin01_t1:184_8	subhaddakaṇḍaṃ idha ānetvā vitthārato dassetabbanti adhippāyo.	184	
PA_tika-vin01_t1:185_0	“Tato paranti tato bhikkhūnaṃ ussāhajananato para”nti ācariyadhammapālattherena vuttaṃ.	185	
PA_tika-vin01_t1:185_1	Mahāgaṇṭhipade pana “tato paranti subhaddakaṇḍato para”nti vuttaṃ. Idamevettha sārato	185	
PA_tika-vin01_t1:185_2	paccetabbanti no takko. Ayameva hi ussāhajananappakāro, yadidaṃ “handa mayaṃ, āvuso,	185	
PA_tika-vin01_t1:185_3	dhammañca vinayañca saṅgāyeyyāma, pure adhammo dippatī”tiādi, tasmā ussāhajananato	185	
PA_tika-vin01_t1:185_4	paranti na vattabbaṃ heṭṭhā ussāhajananappakārassa pāḷiyaṃ avuttattā. Ayañhettha pāḷikkamo –	185	
PA_tika-vin01_t1:186_0	“Atha kho āyasmā mahākassapo bhikkhū āmantesi, ekamidāhaṃ, āvuso, samayaṃ pāvāya	186	
PA_tika-vin01_t1:186_1	kusināraṃ addhānamaggappaṭipanno mahatā bhikkhusaṅghena saddhiṃ pañcamattehi bhikkhusatehi.	186	
PA_tika-vin01_t1:186_2	Atha khvāhaṃ, āvuso, maggā okkamma aññatarasmiṃ rukkhamūle nisīdiṃ.	186	
PA_tika-vin01_t1:187_0	“Tena kho pana samayena aññataro ājīvako kusinārāya mandāravapupphaṃ gahetvā pāvaṃ	187	
PA_tika-vin01_t1:187_1	addhānamaggappaṭipanno hoti. Addasaṃ kho ahaṃ, āvuso, taṃ ājīvakaṃ dūratova āgacchantaṃ,	187	
PA_tika-vin01_t1:187_2	disvāna taṃ ājīvakaṃ etadavocaṃ ‘apāvuso, amhākaṃ satthāraṃ jānāsī’ti? ‘Āma, āvuso,	187	
PA_tika-vin01_t1:187_3	jānāmi. Ajja sattāhaparinibbuto samaṇo gotamo, tato me idaṃ mandāravapupphaṃ gahitanti.	187	
PA_tika-vin01_t1:187_4	Tatrāvuso, ye te bhikkhū avītarāgā, appekacce bāhā paggayha kandanti, chinnapātaṃ	187	
PA_tika-vin01_t1:187_5	papatanti āvaṭṭanti vivaṭṭanti, ‘atikhippaṃ bhagavā parinibbuto, atikhippaṃ sugato	187	
PA_tika-vin01_t1:187_6	parinibbuto, atikhippaṃ cakkhuṃ loke antarahita’nti. Ye pana te bhikkhū vītarāgā,	187	
PA_tika-vin01_t1:187_7	te satā sampajānā adhivāsenti ‘aniccā saṅkhārā, taṃ kutettha labbhā”’ti.	187	
PA_tika-vin01_t1:188_0	“Atha khvāhaṃ, āvuso, te bhikkhū etadavocaṃ – ‘alaṃ, āvuso, mā socittha mā paridevittha,	188	
PA_tika-vin01_t1:188_1	nanvetaṃ, āvuso, bhagavatā paṭikacceva akkhātaṃ ‘sabbeheva piyehi manāpehi nānābhāvo	188	
PA_tika-vin01_t1:188_2	vinābhāvo aññathābhāvo. Taṃ kutettha, āvuso, labbhā, yaṃ taṃ jātaṃ bhūtaṃ saṅkhataṃ	188	
PA_tika-vin01_t1:188_3	palokadhammaṃ, taṃ vata mā palujjī’ti netaṃ ṭhānaṃ vijjatī”ti.	188	
PA_tika-vin01_t1:189_0	“Tena kho pana samayena, āvuso, subhaddo nāma vuḍḍhapabbajito tassaṃ parisāyaṃ nisinno	189	
PA_tika-vin01_t1:189_1	hoti. Atha kho āvuso subhaddo vuḍḍhapabbajito te bhikkhū etadavoca ‘alaṃ, āvuso,	189	
PA_tika-vin01_t1:189_2	mā socittha mā paridevittha, sumuttā mayaṃ tena mahāsamaṇena, upaddutā ca mayaṃ homa’	189	
PA_tika-vin01_t1:189_3	‘idaṃ vo kappati, idaṃ vo na kappatī’ti, ‘idāni pana mayaṃ yaṃ icchissāma, taṃ karissāma,	189	
PA_tika-vin01_t1:189_4	yaṃ na icchissāma, na taṃ karissāmā’ti. Handa mayaṃ āvuso dhammañca vinayañca saṅgāyeyyāma,	189	
PA_tika-vin01_t1:189_5	pure adhammo dippati, dhammo paṭibāhīyati, avinayo pure dippati, vinayo paṭibāhīyati,	189	
PA_tika-vin01_t1:189_6	pure adhammavādino balavanto honti, dhammavādino dubbalā honti, pure avinayavādino	189	
PA_tika-vin01_t1:189_7	balavanto honti, vinayavādino dubbalā hontī”ti.	189	
PA_tika-vin01_t1:190_0	“‘Tena hi, bhante, thero bhikkhū uccinatū’ti. Atha kho āyasmā mahākassapo ekenūnapañcaarahantasatāni	190	
PA_tika-vin01_t1:190_1	uccini. Bhikkhū āyasmantaṃ mahākassapaṃ etadavocuṃ ‘ayaṃ, bhante, āyasmā ānando kiñcāpi	190	
PA_tika-vin01_t1:190_2	sekkho, abhabbo chandā dosā mohā bhayā agatiṃ gantuṃ, bahu cānena bhagavato santike	190	
PA_tika-vin01_t1:190_3	dhammo ca vinayo ca pariyatto. Tena hi, bhante, thero āyasmantampi ānandaṃ uccinatū”’tiādi.	190	
PA_tika-vin01_t1:191_0	Tasmā tato paranti ettha subhaddakaṇḍato paranti evamattho daṭṭhabbo. “Sabbaṃ subhaddakaṇḍaṃ	191	
PA_tika-vin01_t1:191_1	vitthārato veditabba”nti hi iminā “yaṃ na icchissāma, na taṃ karissāmā”ti etaṃ pariyantaṃ	191	
PA_tika-vin01_t1:191_2	subhaddakaṇḍapāḷiṃ dassetvā idāni avasesaṃ ussāhajananappakārappavattaṃ pāḷimeva	191	
PA_tika-vin01_t1:191_3	dassento “handa mayaṃ āvuso”tiādimāha.	191	
PA_tika-vin01_t1:192_0	Tattha pure adhammo dippatīti ettha adhammo nāma dasakusalakammapathadhammapaṭipakkhabhūto	192	
PA_tika-vin01_t1:192_1	adhammo. Pure dippatīti api nāma dippati. Atha vā yāva adhammo dhammaṃ paṭibāhituṃ	192	
PA_tika-vin01_t1:192_2	samattho hoti, tato puretaramevāti attho. Āsanne hi anāgate ayaṃ puresaddo. Dippatīti	192	
PA_tika-vin01_t1:192_3	dippissati. Pure-saddayogena hi anāgatatthe ayaṃ vattamānapayogo yathā “purā vassati	192	
PA_tika-vin01_t1:192_4	devo”ti. Keci panettha evaṃ vaṇṇayanti “pureti pacchā anāgate yathā addhānaṃ gacchantassa	192	
PA_tika-vin01_t1:192_5	gantabbamaggo ‘pure’ti vuccati, tathā idha daṭṭhabba”nti. Avinayoti pahānavinayasaṃvaravinayānaṃ	192	
PA_tika-vin01_t1:192_6	paṭipakkhabhūto avinayo. “Vinayavādino dubbalā hontī”ti evaṃ iti-saddopi ettha daṭṭhabbo,	192	
PA_tika-vin01_t1:192_7	“tato paraṃ āhā”ti iminā sambandho. Potthakesu pana katthaci iti-saddo na dissati,	192	
PA_tika-vin01_t1:192_8	pāḷiyaṃ pana dīghanikāyaṭṭhakathāyañca attheva iti-saddo.	192	
PA_tika-vin01_t1:193_0	Tena hīti uyyojanatthe nipāto. Uccinane uyyojentā hi taṃ mahākassapattheraṃ evamāhaṃsu.	193	
PA_tika-vin01_t1:193_1	Bhikkhū uccinatūti saṅgītiyā anurūpe bhikkhū uccinitvā gaṇhātūti attho. “Sakalanavaṅga…pe…	193	
PA_tika-vin01_t1:193_2	pariggahesī”ti etena sukkhavipassakakhīṇāsavapariyantānaṃ yathāvuttapuggalānaṃ satipi	193	
PA_tika-vin01_t1:193_3	āgamādhigamasabbhāve saha paṭisambhidāhi tevijjādiguṇayuttānaṃ āgamādhigamasampattiyā	193	
PA_tika-vin01_t1:193_4	ukkaṃsagatattā saṅgītiyā bahūpakārataṃ dasseti. Tattha sakalanavaṅgasatthusāsanapariyattidhareti	193	
PA_tika-vin01_t1:193_5	sakalaṃ suttageyyādi navaṅgaṃ ettha, etassa vā atthīti sakalanavaṅgaṃ, satthusāsanaṃ.	193	
PA_tika-vin01_t1:193_6	Atthakāmena pariyāpuṇitabbato diṭṭhadhammikādipurisattapariyattabhāvato ca pariyattīti	193	
PA_tika-vin01_t1:193_7	tīṇi piṭakāni vuccanti, taṃ sakalanavaṅgasatthusāsanasaṅkhātaṃ pariyattiṃ dhārentīti	193	
PA_tika-vin01_t1:193_8	sakalanavaṅgasatthusāsanapariyattidharā, tādiseti attho. Bahūnaṃ nānappakārānaṃ kilesānaṃ	193	
PA_tika-vin01_t1:193_9	sakkāyadiṭṭhiyā ca avihatattā tā janenti, tāhi vā janitāti puthujjanā. Duvidhā puthujjanā	193	
PA_tika-vin01_t1:193_10	andhaputhujjanā kalyāṇaputhujjanāti. Tattha yesaṃ khandhadhātuāyatanādīsu uggahaparipucchāsavanadhāraṇapaccavekkhaṇāni	1931	
PA_tika-vin01_t1:193_11	natthi, te andhaputhujjanā. Yesaṃ tāni atthi, te kalyāṇaputhujjanā. Te idha “puthujjanā”ti	1931	
PA_tika-vin01_t1:193_12	adhippetā. Samathabhāvanāsinehābhāvena sukkhā lūkhā asiniddhā vipassanā etesanti sukkhavipassakā.	1931	
PA_tika-vin01_t1:194_0	Tipiṭakasabbapariyattippabhedadhareti tiṇṇaṃ piṭakānaṃ samāhāro tipiṭakaṃ, tipiṭakasaṅkhātaṃ	194	
PA_tika-vin01_t1:194_1	navaṅgādivasena anekadhā bhinnaṃ sabbapariyattippabhedaṃ dhārentīti tipiṭakasabbapariyattippabhedadharā,	194	
PA_tika-vin01_t1:194_2	tādiseti attho. Anu anu taṃsamaṅgīnaṃ bhāveti vaḍḍhetīti anubhāvo, anubhāvo eva ānubhāvo,	194	
PA_tika-vin01_t1:194_3	pabhāvo. Mahanto ānubhāvo yesaṃ te mahānubhāvā. Tevijjādibhedeti tisso vijjāyeva	194	
PA_tika-vin01_t1:194_4	tevijjā, tā ādi yesaṃ chaḷabhiññādīnaṃ te tevijjādayo, te bhedā anekappakārā bhinnā	194	
PA_tika-vin01_t1:194_5	etesanti tevijjādibhedā, khīṇāsavā, tādiseti attho. Atha vā tisso vijjā etassa atthīti	194	
PA_tika-vin01_t1:194_6	tevijjo, so ādi yesaṃ chaḷabhiññādīnaṃ te tevijjādayo, te bhedā yesaṃ khīṇāsavānaṃ	194	
PA_tika-vin01_t1:194_7	te tevijjādibhedā, tādiseti attho. Ye sandhāya idaṃ vuttanti ye bhikkhū sandhāya	194	
PA_tika-vin01_t1:194_8	idaṃ “atha kho āyasmā”tiādivacanaṃ saṅgītikkhandhake vuttanti attho.	194	
PA_tika-vin01_t1:195_0	Kissa panāti kasmā pana. Sikkhatīti sekkho, atha vā sikkhanaṃ sikkhā, sāyeva tassa	195	
PA_tika-vin01_t1:195_1	sīlanti sekkho. So hi apariyositasikkhattā ca tadadhimuttattā ca ekantena sikkhanasīlo	195	
PA_tika-vin01_t1:195_2	na asekkho viya pariniṭṭhitasikkho tattha paṭipassaddhussāho, nāpi vissaṭṭhasikkho	195	
PA_tika-vin01_t1:195_3	pacurajano viya tattha anadhimutto. Atha vā ariyāya jātiyā tīsu sikkhāsu jāto, tattha	195	
PA_tika-vin01_t1:195_4	vā bhavoti sekkho. Atha vā ikkhati etāyāti ikkhā, maggaphalasammādiṭṭhi. Saha ikkhāyāti	195	
PA_tika-vin01_t1:195_5	sekkho. Uparimaggattayakiccassa apariyositattā saha karaṇīyenāti sakaraṇīyo. Assāti	195	
PA_tika-vin01_t1:195_6	anena. Asammukhā paṭiggahitaṃ nāma natthīti nanu ca –	195	
PA_tika-vin01_t1:196	“Dvāsīti buddhato gaṇhiṃ, dve sahassāni bhikkhuto;	19	
PA_tika-vin01_t1:197	Caturāsīti sahassāni, ye me dhammā pavattino”ti. –	19	
PA_tika-vin01_t1:198_0	Vuttattā kathametaṃ yujjatīti? Dve sahassāni bhikkhutoti vuttampi bhagavato santike	198	
PA_tika-vin01_t1:198_1	paṭiggahitamevāti katvā vuttanti nāyaṃ virodho. Bahukārattāti bahuupakārattā. Upakāravacano	198	
PA_tika-vin01_t1:198_2	hettha kārasaddo. Assāti bhaveyya.	198	
PA_tika-vin01_t1:199_0	Ativiya vissatthoti ativiya vissāsiko. Nanti ānandattheraṃ, “ovadatī”ti iminā sambandho.	199	
PA_tika-vin01_t1:199_1	Ānandattherassa yebhuyyena navakāya parisāya vibbhamanena mahākassapatthero evamāha	199	
PA_tika-vin01_t1:199_2	“na vāyaṃ kumārako mattamaññāsī”ti. Tathā hi parinibbute satthari mahākassapatthero	199	
PA_tika-vin01_t1:199_3	satthuparinibbāne sannipatitassa bhikkhusaṅghassa majjhe nisīditvā dhammavinayasaṅgāyanatthaṃ	199	
PA_tika-vin01_t1:199_4	pañcasate bhikkhū uccinitvā “āvuso, rājagahe vassaṃ vasantā dhammavinayaṃ saṅgāyeyyāma,	199	
PA_tika-vin01_t1:199_5	tumhe pure vassūpanāyikāya attano attano palibodhaṃ pacchinditvā rājagahe sannipatathā”ti	199	
PA_tika-vin01_t1:199_6	vatvā attanā rājagahaṃ gato. Ānandattheropi bhagavato pattacīvaramādāya mahājanaṃ	199	
PA_tika-vin01_t1:199_7	saññāpento sāvatthiṃ gantvā tato nikkhamma rājagahaṃ gacchanto dakkhiṇagirismiṃ cārikaṃ	199	
PA_tika-vin01_t1:199_8	cari. Tasmiṃ samaye ānandattherassa tiṃsamattā saddhivihārikā yebhuyyena kumārabhūtā	199	
PA_tika-vin01_t1:199_9	ekavassikaduvassikabhikkhū ceva anupasampannā ca vibbhamiṃsu. Kasmā panete pabbajitā,	199	
PA_tika-vin01_t1:199_10	kasmā vibbhamiṃsūti? Tesaṃ kira mātāpitaro cintesuṃ “ānandatthero satthuvissāsiko	1991	
PA_tika-vin01_t1:199_11	aṭṭha vare yācitvā upaṭṭhahati, icchiticchitaṭṭhānaṃ satthāraṃ gahetvā gantuṃ sakkoti,	1991	
PA_tika-vin01_t1:199_12	amhākaṃ dārake etassa santike pabbājessāma, so satthāraṃ gahetvā āgamissati, tasmiṃ	1991	
PA_tika-vin01_t1:199_13	āgate mayaṃ mahāsakkāraṃ kātuṃ labhissāmā”ti iminā tāva kāraṇena nesaṃ ñātakā te	1991	
PA_tika-vin01_t1:199_14	pabbājesuṃ. Satthari pana parinibbute tesaṃ sā patthanā upacchinnā, atha ne ekadivaseneva uppabbājesuṃ.	1991	
PA_tika-vin01_t1:200	Atha ānandattheraṃ dakkhiṇagirismiṃ cārikaṃ caritvā rājagahamāgataṃ disvā mahākassapatthero evamāha “na vāyaṃ kumārako mattamaññāsī”ti. Vuttañhetaṃ kassapasaṃyutte –	20	
PA_tika-vin01_t1:201_0	“Atha kiñcarahi tvaṃ, āvuso ānanda, imehi navehi bhikkhūhi indriyesu aguttadvārehi	201	
PA_tika-vin01_t1:201_1	bhojane amattaññūhi jāgariyaṃ ananuyuttehi saddhiṃ cārikaṃ carasi, sassaghātaṃ maññe	201	
PA_tika-vin01_t1:201_2	carasi, kulūpaghātaṃ maññe carasi, olujjati kho te, āvuso ānanda, parisā, palujjanti	201	
PA_tika-vin01_t1:201_3	kho te āvuso navappāyā, na vāyaṃ kumārako mattamaññāsīti.	201	
PA_tika-vin01_t1:202_0	“Api me bhante kassapa sirasmiṃ palitāni jātāni, atha ca pana mayaṃ ajjāpi āyasmato	202	
PA_tika-vin01_t1:202_1	mahākassapassa kumārakavādā na muccāmāti. Tathā hi pana tvaṃ, āvuso ānanda, imehi	202	
PA_tika-vin01_t1:202_2	navehi bhikkhūhi indriyesu aguttadvārehi bhojane amattaññūhi jāgariyaṃ ananuyuttehi	202	
PA_tika-vin01_t1:202_3	saddhiṃ cārikaṃ carasi, sassaghātaṃ maññe carasi, kulūpaghātaṃ maññe carasi, olujjati	202	
PA_tika-vin01_t1:202_4	kho te, āvuso ānanda, parisā, palujjanti kho te āvuso navappāyā, na vāyaṃ kumārako mattamaññāsī”ti.	202	
PA_tika-vin01_t1:203_0	Tattha sassaghātaṃ maññecarasīti sassaṃ ghātento viya āhiṇḍasi. Kulūpaghātaṃ maññe	203	
PA_tika-vin01_t1:203_1	carasīti kulāni upaghātento viya hananto viya āhananto viya āhiṇḍasi. Olujjatīti	203	
PA_tika-vin01_t1:203_2	palujjati bhijjati. Palujjanti kho te āvuso navappāyāti, āvuso, evaṃ ete tuyhaṃ pāyena	203	
PA_tika-vin01_t1:203_3	yebhuyyena navakā ekavassikaduvassikadaharā ceva sāmaṇerā ca palujjanti. Na vāyaṃ	203	
PA_tika-vin01_t1:203_4	kumārako mattamaññāsīti ayaṃ kumārako attano pamāṇaṃ na vata jānātīti theraṃ tajjento	203	
PA_tika-vin01_t1:203_5	āha. Kumārakavādā na muccāmāti kumārakavādato na muccāma. Tathā hi pana tvanti idamassa	203	
PA_tika-vin01_t1:203_6	evaṃ vattabbatāya kāraṇadassanatthaṃ vuttaṃ. Ayañhettha adhippāyo – yasmā tvaṃ imehi	203	
PA_tika-vin01_t1:203_7	navakehi bhikkhūhi indriyasaṃvararahitehi saddhiṃ vicarasi, tasmā kumārakehi saddhiṃ	203	
PA_tika-vin01_t1:203_8	caranto “kumārako”ti vattabbataṃ arahasīti.	203	
PA_tika-vin01_t1:204_0	“Na vāyaṃ kumārako mattamaññāsī”ti ettha vā-saddo padapūraṇe. Vā-saddo hi upamānasamuccayasaṃsayavavassaggapadapūraṇavikappādīsu	204	
PA_tika-vin01_t1:204_1	bahūsu atthesu dissati. Tathā hesa “paṇḍito vāpi tena so”tiādīsu upamāne dissati,	204	
PA_tika-vin01_t1:204_2	sadisabhāveti attho. “Taṃ vāpi dhīrā muni vedayantī”tiādīsu samuccaye. “Ke vā ime	204	
PA_tika-vin01_t1:204_3	kassa vā”tiādīsu saṃsaye. “Ayaṃ vā imesaṃ samaṇabrāhmaṇānaṃ sabbabālo sabbamūḷho”tiādīsu	204	
PA_tika-vin01_t1:204_4	vavassagge. “Ye hi keci, bhikkhave, samaṇā vā brāhmaṇā vā”tiādīsu vikappeti. Idha	204	
PA_tika-vin01_t1:204_5	pana padapūraṇe daṭṭhabbo. Teneva ca ācariyadhammapālattherena vuttaṃ “vāsaddassa	204	
PA_tika-vin01_t1:204_6	atthuddhāraṃ karontena ‘na vāyaṃ kumārako mattamaññāsī’tiādīsu padapūraṇe”ti. Aṭṭhakathāyampi	204	
PA_tika-vin01_t1:204_7	ettakameva vuttaṃ “na vāyaṃ kumārako mattamaññāsīti ayaṃ kumārako attano pamāṇaṃ	204	
PA_tika-vin01_t1:204_8	na vata jānātīti theraṃ tajjento āhā”ti. Etthāpi vatāti vacanasiliṭṭhatāya vuttaṃ.	204	
PA_tika-vin01_t1:204_9	Yaṃ panettha kenaci vuttaṃ “na vāyanti ettha vāti vibhāsā, aññāsipi na aññāsipīti	204	
PA_tika-vin01_t1:204_10	attho”ti. Taṃ tassa matimattanti daṭṭhabbaṃ. Na hettha ayamattho sambhavati, tasmā	2041	
PA_tika-vin01_t1:204_11	attano pamāṇaṃ nāññāsīti evamattho veditabbo. Tatrāti evaṃ sati. Chandāgamanaṃ viyāti	2041	
PA_tika-vin01_t1:204_12	ettha chandā āgamanaṃ viyāti padacchedo kātabbo, chandena āgamanaṃ pavattanaṃ viyāti	2041	
PA_tika-vin01_t1:204_13	attho, chandena akattabbakaraṇaṃ viyāti vuttaṃ hoti. Chandaṃ vā āgacchati sampayogavasenāti	2041	
PA_tika-vin01_t1:204_14	chandāgamanaṃ, tathā pavatto apāyagamanīyo akusalacittuppādo. Atha vā ananurūpaṃ	2041	
PA_tika-vin01_t1:204_15	gamanaṃ agamanaṃ, chandena agamanaṃ chandāgamanaṃ, chandena sinehena ananurūpaṃ gamanaṃ	2041	
PA_tika-vin01_t1:204_16	pavattanaṃ akattabbakaraṇaṃ viyāti vuttaṃ hoti. Asekkhapaṭisambhidāppatteti asekkhabhūtā	2041	
PA_tika-vin01_t1:204_17	paṭisambhidā asekkhapaṭisambhidā, taṃ patte, paṭiladdhaasekkhapaṭisambhideti attho.	2041	
PA_tika-vin01_t1:204_18	Anumatiyāti anuññāya, yācanāyāti vuttaṃ hoti.	2041	
PA_tika-vin01_t1:205_0	“Kiñcāpi sekkho”ti idaṃ na sekkhānaṃ agatigamanasabbhāvena vuttaṃ, asekkhānaṃyeva	205	
PA_tika-vin01_t1:205_1	pana uccinitattāti daṭṭhabbaṃ. Paṭhamamaggeneva hi cattāri agatigamanāni pahīyanti,	205	
PA_tika-vin01_t1:205_2	tasmā kiñcāpi sekkho, tathāpi thero āyasmantampi ānandaṃ uccinatūti evamettha sambandho	205	
PA_tika-vin01_t1:205_3	veditabbo. Na pana kiñcāpi sekkho, tathāpi abhabbo agatiṃ gantunti yojetabbaṃ. “Abhabbo”tiādinā	205	
PA_tika-vin01_t1:205_4	pana dhammasaṅgītiyā tassa arahabhāvaṃ dassentā vijjamāne guṇe kathenti. Tattha chandāti	205	
PA_tika-vin01_t1:205_5	chandena, sinehenāti attho. Agatiṃ gantunti agantabbaṃ gantuṃ, akattabbaṃ kātunti	205	
PA_tika-vin01_t1:205_6	vuttaṃ hoti. Imāni pana cattāri agatigamanāni bhaṇḍabhājanīye ca vinicchayaṭṭhāne	205	
PA_tika-vin01_t1:205_7	ca labbhanti. Tattha bhaṇḍabhājanīye tāva attano bhārabhūtānaṃ bhikkhūnaṃ amanāpe	205	
PA_tika-vin01_t1:205_8	bhaṇḍe sampatte taṃ parivattitvā manāpaṃ dento chandāgatiṃ gacchati nāma. Attano	205	
PA_tika-vin01_t1:205_9	pana abhārabhūtānaṃ manāpe bhaṇḍe sampatte taṃ parivattitvā amanāpaṃ dento dosāgatiṃ	205	
PA_tika-vin01_t1:205_10	gacchati nāma. Bhaṇḍesu bhājanīyavatthuñca ṭhitikañca ajānanto mohāgatiṃ gacchati	2051	
PA_tika-vin01_t1:205_11	nāma. Mukharānaṃ vā rājādinissitānaṃ vā “ime me amanāpe bhaṇḍe dinne anatthaṃ kareyyu”nti	2051	
PA_tika-vin01_t1:205_12	bhayena parivattitvā manāpaṃ dento bhayāgatiṃ gacchati nāma. Yo pana evaṃ na gacchati,	2051	
PA_tika-vin01_t1:205_13	sabbesaṃ tulābhūto pamāṇabhūto majjhattova hutvā yaṃ yassa pāpuṇāti, tadeva tassa	2051	
PA_tika-vin01_t1:205_14	deti, ayaṃ catubbidhampi agatiṃ na gacchati nāma. Vinicchayaṭṭhāne pana attano bhārabhūtassa	2051	
PA_tika-vin01_t1:205_15	garukāpattiṃ lahukāpattiṃ katvā kathento chandāgatiṃ gacchati nāma. Itarassa lahukāpattiṃ	2051	
PA_tika-vin01_t1:205_16	garukāpattiṃ katvā kathento dosāgatiṃ gacchati nāma. Āpattivuṭṭhānaṃ pana samuccayakkhandhakañca	2051	
PA_tika-vin01_t1:205_17	ajānanto mohāgatiṃ gacchati nāma. Mukharassa vā rājapūjitassa vā “ayaṃ me garukaṃ	2051	
PA_tika-vin01_t1:205_18	katvā āpattiṃ kathentassa anatthampi kareyyā”ti garukameva lahukāpattiṃ kathento	2051	
PA_tika-vin01_t1:205_19	bhayāgatiṃ gacchati nāma. Yo pana sabbesaṃ yathābhūtameva kathesi, ayaṃ catubbidhampi	2051	
PA_tika-vin01_t1:205_20	agatigamanaṃ na gacchati nāma. Theropi tādiso catunnampi agatigamanānaṃ paṭhamamaggeneva	2052	
PA_tika-vin01_t1:205_21	pahīnattā, tasmā saṅgāyanavasena dhammavinayavinicchaye sampatte chandādivasena aññathā	2052	
PA_tika-vin01_t1:205_22	akathetvā yathābhūtameva kathetīti vuttaṃ “abhabbo…pe… agatiṃ gantu”nti. Pariyattoti	2052	
PA_tika-vin01_t1:205_23	adhīto, uggahitoti attho.	2052	
PA_tika-vin01_t1:206_0	Uccinitenāti uccinitvā gahitena. Etadahosīti etaṃ parivitakkanaṃ ahosi. Rājagahaṃ	206	
PA_tika-vin01_t1:206_1	kho mahāgocaranti ettha “rājagahanti rājagahasāmantaṃ gahetvā vutta”nti cūḷagaṇṭhipade	206	
PA_tika-vin01_t1:206_2	majjhimagaṇṭhipade ca vuttaṃ. Gāvo caranti etthāti gocaro, gocaro viya gocaro, bhikkhācaraṇaṭṭhānaṃ.	206	
PA_tika-vin01_t1:206_3	So mahanto assa, etthāti vā mahāgocaraṃ, rājagahaṃ. Thāvarakammanti ciraṭṭhāyikammaṃ.	206	
PA_tika-vin01_t1:206_4	Visabhāgapuggalo subhaddasadiso. Ukkoṭeyyāti nivāreyyāti attho. Ñattidutiyena kammena sāvesīti –	206	
PA_tika-vin01_t1:207_0	“Suṇātu me, āvuso, saṅgho, yadi saṅghassa pattakallaṃ, saṅgho imāni pañca bhikkhusatāni	207	
PA_tika-vin01_t1:207_1	sammanneyya ‘rājagahe vassaṃ vasantāni dhammañca vinayañca saṅgāyituṃ, na aññehi	207	
PA_tika-vin01_t1:207_2	bhikkhūhi rājagahe vassaṃ vasitabba’nti, esā ñatti.	207	
PA_tika-vin01_t1:208_0	“Suṇātu me, āvuso, saṅgho, saṅgho imāni pañca bhikkhusatāni sammannati ‘rājagahe	208	
PA_tika-vin01_t1:208_1	vassaṃ vasantāni dhammañca vinayañca saṅgāyituṃ, na aññehi bhikkhūhi rājagahe vassaṃ	208	
PA_tika-vin01_t1:208_2	vasitabba’nti, yassāyasmato khamati imesaṃ pañcannaṃ bhikkhusatānaṃ sammuti ‘rājagahe	208	
PA_tika-vin01_t1:208_3	vassaṃ vasantānaṃ dhammañca vinayañca saṅgāyituṃ, na aññehi bhikkhūhi rājagahe vassaṃ	208	
PA_tika-vin01_t1:208_4	vasitabba’nti, so tuṇhassa. Yassa nakkhamati, so bhāseyya.	208	
PA_tika-vin01_t1:209_0	“Sammatāni saṅghena imāni pañca bhikkhusatāni ‘rājagahe vassaṃ vasantāni dhammañca	209	
PA_tika-vin01_t1:209_1	vinayañca saṅgāyituṃ, na aññehi bhikkhūhi rājagahe vassaṃ vasitabba’nti, khamati	209	
PA_tika-vin01_t1:209_2	saṅghassa, tasmā tuṇhī, evametaṃ dhārayāmī”ti –	209	
PA_tika-vin01_t1:210	Evaṃ ñattidutiyena kammena sāvesi. Idaṃ sandhāya vuttaṃ “taṃ saṅgītikkhandhake vuttanayeneva ñātabba”nti.	21	
PA_tika-vin01_t1:211_0	Ayaṃ pana kammavācā tathāgatassa parinibbānato ekavīsatime divase katā. Vuttañhetaṃ	211	
PA_tika-vin01_t1:211_1	dīghanikāyaṭṭhakathāyaṃ “ayaṃ pana kammavācā tathāgatassa parinibbānato ekavīsatime	211	
PA_tika-vin01_t1:211_2	divase katā. Bhagavā hi visākhapuṇṇamāyaṃ paccūsasamaye parinibbuto, athassa sattāhaṃ	211	
PA_tika-vin01_t1:211_3	suvaṇṇavaṇṇaṃ sarīraṃ gandhamālādīhi pūjayiṃsu. Evaṃ sattāhaṃ sādhukīḷanadivasā nāma	211	
PA_tika-vin01_t1:211_4	ahesuṃ. Tato sattāhaṃ citakāya agginā jhāyi, sattāhaṃ sattipañjaraṃ katvā santhāgārasālāyaṃ	211	
PA_tika-vin01_t1:211_5	dhātupūjaṃ kariṃsūti ekavīsati divasā gatā. Jeṭṭhamūlasukkapakkhapañcamiyaṃ pana	211	
PA_tika-vin01_t1:211_6	dhātuyo bhājayiṃsu. Etasmiṃ dhātubhājanadivase sannipatitassa mahābhikkhusaṅghassa	211	
PA_tika-vin01_t1:211_7	subhaddena vuḍḍhapabbajitena kataṃ anācāraṃ ārocetvā vuttanayeneva bhikkhū uccinitvā	211	
PA_tika-vin01_t1:211_8	ayaṃ kammavācā katā. Imañca pana kammavācaṃ katvā thero bhikkhū āmantesi ‘āvuso idāni	211	
PA_tika-vin01_t1:211_9	tumhākaṃ cattālīsadivasā okāso, tato paraṃ ayaṃ nāma no palibodho atthīti vattuṃ	211	
PA_tika-vin01_t1:211_10	na labbhā, tasmā etthantare yassa rogapalibodho vā ācariyupajjhāyapalibodho vā mātāpitupalibodho	2111	
PA_tika-vin01_t1:211_11	vā atthi, pattaṃ vā pana pacitabbaṃ cīvaraṃ vā kātabbaṃ, so taṃ palibodhaṃ chinditvā	2111	
PA_tika-vin01_t1:211_12	karaṇīyaṃ karotū’ti. Evañca pana vatvā thero attano pañcasatāya parisāya parivuto	2111	
PA_tika-vin01_t1:211_13	rājagahaṃ gato, aññepi mahātherā attano attano parivāraṃ gahetvā sokasallasamappitaṃ	2111	
PA_tika-vin01_t1:211_14	mahājanaṃ assāsetukāmā taṃ taṃ disaṃ pakkantā. Puṇṇatthero pana sattasatabhikkhuparivāro	2111	
PA_tika-vin01_t1:211_15	‘tathāgatassa parinibbānaṭṭhānaṃ āgatāgataṃ mahājanaṃ assāsessāmī’ti kusinārāyameva	2111	
PA_tika-vin01_t1:211_16	aṭṭhāsi. Āyasmā ānando yathā pubbe aparinibbutassa, evaṃ parinibbutassapi bhagavato	2111	
PA_tika-vin01_t1:211_17	sayameva pattacīvaramādāya pañcahi bhikkhusatehi saddhiṃ yena sāvatthi tena cārikaṃ	2111	
PA_tika-vin01_t1:211_18	pakkāmi. Gacchato panassa parivārā bhikkhū gaṇanapathaṃ vītivattā”ti. Tasmā tathāgatassa	2111	
PA_tika-vin01_t1:211_19	parinibbānato tīsu sattāhesu atikkantesu ekavīsatime divase imaṃ kammavācaṃ sāvetvā	2111	
PA_tika-vin01_t1:211_20	thero rājagahaṃ pakkantoti veditabbaṃ.	2112	
PA_tika-vin01_t1:212_0	Yadi evaṃ kasmā pana idha maṅgalasuttaṭṭhakathāyañca “sattasu sādhukīḷanadivasesu	212	
PA_tika-vin01_t1:212_1	sattasu ca dhātupūjādivasesu vītivattesū”ti vuttaṃ? Sattasu dhātupūjādivasesu gahitesu	212	
PA_tika-vin01_t1:212_2	tadavinābhāvato majjhe citakāya jhāpanasattāhampi gahitamevāti katvā visuṃ na vuttaṃ	212	
PA_tika-vin01_t1:212_3	viya dissati. Yadi evaṃ atha kasmā “aḍḍhamāso atikkanto, diyaḍḍhamāso seso”ti ca	212	
PA_tika-vin01_t1:212_4	vuttanti? Nāyaṃ doso. Appakañhi ūnamadhikaṃ vā gaṇanūpagaṃ na hoti, tasmā samudāyo	212	
PA_tika-vin01_t1:212_5	appakena adhikopi anadhiko viya hotīti katvā aḍḍhamāsato adhikepi pañca divase “aḍḍhamāso	212	
PA_tika-vin01_t1:212_6	atikkanto”ti vuttaṃ “dvāsītikhandhakavattānaṃ katthaci asītikhandhakavattānī”ti vacanaṃ	212	
PA_tika-vin01_t1:212_7	viya. Tathā appakena ūnopi ca samudāyo anūno viya hotīti katvā “diyaḍḍhamāsato ūnepi	212	
PA_tika-vin01_t1:212_8	pañca divase diyaḍḍhamāso seso”ti ca vuttaṃ. Satipaṭṭhānavibhaṅgaṭṭhakathāyañhi chamāsato	212	
PA_tika-vin01_t1:212_9	ūnepi aḍḍhamāse “cha māse sajjhāyo kātabbo”ti vuttavacanaṃ viya. Tattha hi tacapañcakādīsu	212	
PA_tika-vin01_t1:212_10	catūsu pañcakesu dvīsu ca chakkesu ekekasmiṃ anulomato pañcāhaṃ, paṭilomato pañcāhaṃ,	2121	
PA_tika-vin01_t1:212_11	anulomapaṭilomato pañcāhaṃ, tathā purimapurimehi pañcakachakkehi saddhiṃ anulomato	2121	
PA_tika-vin01_t1:212_12	pañcāhaṃ, paṭilomato pañcāhaṃ, anulomapaṭilomato pañcāhanti evaṃ visuṃ tipañcāhaṃ	2121	
PA_tika-vin01_t1:212_13	ekato tipañcāhañca sajjhāyaṃ katvā chamāsaṃ sajjhāyo kātabboti vacanaṃ viya. Tattha	2121	
PA_tika-vin01_t1:212_14	hi vakkapañcakādīsu tīsu pañcakesu dvīsu ca chakkesu visuṃ heṭṭhimehi ekato ca sajjhāye	2121	
PA_tika-vin01_t1:212_15	pañcannaṃ pañcannaṃ pañcakānaṃ vasena pañcamāsaparipuṇṇā labbhanti, tacapañcake pana	2121	
PA_tika-vin01_t1:212_16	visuṃ tipañcāhamevāti aḍḍhamāsoyeveko labbhatīti aḍḍhamāsādhikapañcamāsā labbhanti.	2121	
PA_tika-vin01_t1:213_0	Evaṃ sati yathā tattha aḍḍhamāse ūnepi māsaparicchedena paricchijjamāne sajjhāye	213	
PA_tika-vin01_t1:213_1	cha māsā paricchedakā hontīti paricchijjamānassa sajjhāyassa sattamāsādimāsantaragamananivāraṇatthaṃ	213	
PA_tika-vin01_t1:213_2	chamāsaggahaṇaṃ kataṃ, na sakalachamāse sajjhāyappavattidassanatthaṃ, evamidhāpi	213	
PA_tika-vin01_t1:213_3	māsavasena kāle paricchijjamāne ūnepi pañcadivase diyaḍḍhamāso paricchedako hotīti	213	
PA_tika-vin01_t1:213_4	paricchijjamānassa kālassa dvimāsādimāsantaragamananivāraṇatthaṃ “diyaḍḍhamāso seso”ti	213	
PA_tika-vin01_t1:213_5	diyaḍḍhamāsaggahaṇaṃ katanti evamettha attho gahetabbo. Aññathā ca aṭṭhakathāvacanānaṃ	213	
PA_tika-vin01_t1:213_6	aññamaññavirodho āpajjati. Ekāhameva vā bhagavato sarīraṃ citakāya jhāyīti khuddakabhāṇakānaṃ	213	
PA_tika-vin01_t1:213_7	adhippāyoti gahetabbaṃ. Evañhi sati parinibbānato sattasu sādhukīḷanadivasesu vītivattesu	213	
PA_tika-vin01_t1:213_8	aṭṭhamiyaṃ citakāya bhagavato sarīraṃ jhāpetvā tato paraṃ sattasu divasesu dhātupūjaṃ	213	
PA_tika-vin01_t1:213_9	akaṃsūti aḍḍhamāso atikkanto, gimhānaṃ diyaḍḍho ca māso seso hoti. Parinibbānasuttantapāḷiyampi	213	
PA_tika-vin01_t1:213_10	hi citakāya jhāpanasattāhaṃ na āgataṃ, dveyeva sattāhāni āgatāni, upaparikkhitvā	2131	
PA_tika-vin01_t1:213_11	pana yaṃ ruccati, taṃ gahetabbaṃ. Ito aññena vā pakārena yathā na virujjhati, tathā	2131	
PA_tika-vin01_t1:213_12	kāraṇaṃ pariyesitabbaṃ. Yaṃ panettha kenaci vuttaṃ “aḍḍhamāso atikkantoti ettha eko	2131	
PA_tika-vin01_t1:213_13	divaso naṭṭho. So pāṭipadadivaso kolāhaladivaso nāma, tasmā idha na gahito”ti. Taṃ	2131	
PA_tika-vin01_t1:213_14	na sundaraṃ parinibbānasuttantapāḷiyaṃ pāṭipadadivasatoyeva paṭṭhāya sattāhassa vuttattā	2131	
PA_tika-vin01_t1:213_15	aṭṭhakathāyañca parinibbānadivasenapi saddhiṃ tiṇṇaṃ sattāhānaṃ gahitattā. Tathā	2131	
PA_tika-vin01_t1:213_16	hi parinibbānadivasena saddhiṃ tiṇṇaṃ sattāhānaṃ gahitattā jeṭṭhamūlasukkapañcamī	2131	
PA_tika-vin01_t1:213_17	ekavīsatimo divaso hoti.	2131	
PA_tika-vin01_t1:214_0	Sattasu sādhukīḷanadivasesūti ettha sādhukīḷanaṃ nāma saṃvegavatthuṃ kittetvā kittetvā	214	
PA_tika-vin01_t1:214_1	aniccatāpaṭisaṃyuttāni gītāni gāyitvā pūjāvasena kīḷanato sundaraṃ kīḷananti sādhukīḷanaṃ.	214	
PA_tika-vin01_t1:214_2	Atha vā saparahitasādhanaṭṭhena sādhu, tesaṃ saṃvegavatthuṃ kittetvā kittetvā kīḷanaṃ	214	
PA_tika-vin01_t1:214_3	sādhukīḷanaṃ, uḷārapuññapasavanato samparāyikatthāvirodhikīḷāvihāroti attho. Ettha	214	
PA_tika-vin01_t1:214_4	ca purimasmiṃ sattāhe sādhukīḷāya ekadesena katattā sādhukīḷanadivasā nāma te jātā.	214	
PA_tika-vin01_t1:214_5	Visesato pana dhātupūjādivasesuyeva sādhukīḷanaṃ akaṃsu. Tatoyeva ca mahāparinibbānasuttantapāḷiyaṃ –	214	
PA_tika-vin01_t1:215_0	“Atha kho kosinārakā mallā bhagavato sarīrāni sattāhaṃ santhāgāre sattipañjaraṃ karitvā	215	
PA_tika-vin01_t1:215_1	dhanupākāraṃ parikkhipāpetvā naccehi gītehi vāditehi mālehi gandhehi sakkariṃsu garuṃ	215	
PA_tika-vin01_t1:215_2	kariṃsu mānesuṃ pūjesu”nti.	215	
PA_tika-vin01_t1:216	Etassa aṭṭhakathāyaṃ vuttaṃ –	21	
PA_tika-vin01_t1:217_0	“Kasmā panete evamakaṃsūti? Ito purimesu dvīsu sattāhesu te bhikkhusaṅghassa ṭhānanisajjokāsaṃ	217	
PA_tika-vin01_t1:217_1	karontā khādanīyabhojanīyādīni saṃvidahantā sādhukīḷikāya okāsaṃ na labhiṃsu. Tato	217	
PA_tika-vin01_t1:217_2	nesaṃ ahosi ‘imaṃ sattāhaṃ sādhukīḷitaṃ kīḷissāma, ṭhānaṃ kho panetaṃ vijjati, yaṃ	217	
PA_tika-vin01_t1:217_3	amhākaṃ pamattabhāvaṃ ñatvā kocideva āgantvā dhātuyo gaṇheyya, tasmā ārakkhaṃ ṭhapetvā	217	
PA_tika-vin01_t1:217_4	kīḷissāmā’ti, tena te evamakaṃsū”ti.	217	
PA_tika-vin01_t1:218_0	Tasmā visesato sādhukīḷikā dhātupūjādivasesuyevāti daṭṭhabbaṃ. Te pana dhātupūjāya	218	
PA_tika-vin01_t1:218_1	katattā “dhātupūjādivasā”ti pākaṭā jātāti āha “sattasu ca dhātupūjādivasesū”ti. Upakaṭṭhāti	218	
PA_tika-vin01_t1:218_2	āsannā. Vassaṃ upanenti upagacchanti etthāti vassūpanāyikā. Ekaṃ maggaṃ gatoti cārikaṃ	218	
PA_tika-vin01_t1:218_3	caritvā mahājanaṃ assāsetuṃ ekena maggena gato. Evaṃ anuruddhattherādayopi tesu tesu	218	
PA_tika-vin01_t1:218_4	janapadesu cārikaṃ caritvā mahājanaṃ assāsentā gatāti daṭṭhabbaṃ. Yena sāvatthi,	218	
PA_tika-vin01_t1:218_5	tena cārikaṃ pakkāmīti yattha sāvatthi, tattha cārikaṃ pakkāmi, yena vā disābhāgena	218	
PA_tika-vin01_t1:218_6	sāvatthi pakkamitabbā hoti, tena disābhāgena cārikaṃ pakkāmīti attho.	218	
PA_tika-vin01_t1:219_0	Tatrāti tassaṃ sāvatthiyaṃ. Sudanti nipātamattaṃ. Aniccatādipaṭisaṃyuttāyāti “sabbe	219	
PA_tika-vin01_t1:219_1	saṅkhārā aniccā”tiādinayappavattāya. Asamucchinnataṇhānusayattā avijjātaṇhābhisaṅkhatena	219	
PA_tika-vin01_t1:219_2	kammunā bhavayonigatiṭhitisattāvāsesu khandhapañcakasaṅkhātaṃ attabhāvaṃ janeti abhinibbattetīti	219	
PA_tika-vin01_t1:219_3	jano, kilese janeti, ajani, janissatīti vā jano, mahanto janoti mahājano, taṃ mahājanaṃ,	219	
PA_tika-vin01_t1:219_4	bahujananti attho. Saññāpetvāti samassāsetvā. Gandhakuṭiyā dvāraṃ vivaritvāti paribhogacetiyabhāvato	219	
PA_tika-vin01_t1:219_5	gandhakuṭiṃ vanditvā gandhakuṭiyā dvāraṃ vivarīti veditabbaṃ. Teneva dīghanikāyaṭṭhakathāyaṃ	219	
PA_tika-vin01_t1:219_6	“gandhakuṭiṃ vanditvā”ti vuttaṃ. Milātaṃ mālākacavaraṃ milātamālākacavaraṃ. Yathāṭhāne	219	
PA_tika-vin01_t1:219_7	ṭhapetvāti paṭhamaṭhitaṭṭhānaṃ anatikkamitvā yathāṭhitaṭṭhāneyeva ṭhapetvāti attho.	219	
PA_tika-vin01_t1:219_8	Bhagavato ṭhitakāle karaṇīyaṃ vattaṃ sabbamakāsīti senāsane kattabbavattaṃ sandhāya	219	
PA_tika-vin01_t1:219_9	vuttaṃ. Karonto ca nhānakoṭṭhake sammajjanaudakūpaṭṭhānādikālesu gandhakuṭiṃ gantvā	219	
PA_tika-vin01_t1:219_10	“nanu bhagavā ayaṃ tumhākaṃ nhānakālo, ayaṃ dhammadesanākālo, ayaṃ bhikkhūnaṃ ovādadānakālo,	2191	
PA_tika-vin01_t1:219_11	ayaṃ sīhaseyyaṃ kappanakālo, ayaṃ mukhadhovanakālo”tiādinā nayena paridevamānova	2191	
PA_tika-vin01_t1:219_12	akāsi. Tamenaṃ aññatarā devatā “bhante ānanda, tumhe evaṃ paridevamānā kathaṃ aññe	2191	
PA_tika-vin01_t1:219_13	assāsayissathā”ti saṃvejesi. So tassā vacanena saṃviggahadayo santhambhitvā tathāgatassa	2191	
PA_tika-vin01_t1:219_14	parinibbānato pabhuti ṭhānanisajjabahulatāya ussannadhātukaṃ kāyaṃ samassāsetuṃ khīravirecanaṃ	2191	
PA_tika-vin01_t1:219_15	pivi. Idāni taṃ dassento “atha thero”tiādimāha.	2191	
PA_tika-vin01_t1:220_0	Ussannadhātukanti upacitasemhādidhātukaṃ kāyaṃ. Samassāsetunti santappetuṃ. Dutiyadivaseti	220	
PA_tika-vin01_t1:220_1	devatāya saṃvejitadivasato. “Jetavanavihāraṃ paviṭṭhadivasato vā dutiyadivase”ti	220	
PA_tika-vin01_t1:220_2	vadanti. Viriccati etenāti virecanaṃ, osadhaparibhāvitaṃ khīrameva virecananti khīravirecanaṃ.	220	
PA_tika-vin01_t1:220_3	Yaṃ sandhāyāti yaṃ bhesajjapānaṃ sandhāya. Aṅgasubhatāya subhoti evaṃ laddhanāmattā	220	
PA_tika-vin01_t1:220_4	subhena māṇavena. Pahitaṃ māṇavakanti “satthā parinibbuto ānandatthero kirassa pattacīvaraṃ	220	
PA_tika-vin01_t1:220_5	gahetvā āgato, mahājano ca taṃ dassanāya upasaṅkamatī”ti sutvā “vihāraṃ kho pana	220	
PA_tika-vin01_t1:220_6	gantvā mahājanamajjhe na sakkā sukhena paṭisanthāraṃ vā kātuṃ dhammakathaṃ vā sotuṃ,	220	
PA_tika-vin01_t1:220_7	gehaṃ āgataṃyeva naṃ disvā sukhena paṭisanthāraṃ karissāmi, ekā ca me kaṅkhā atthi,	220	
PA_tika-vin01_t1:220_8	tampi naṃ pucchissāmī”ti cintetvā subhena māṇavena pesitaṃ māṇavakaṃ. Etadavocāti	220	
PA_tika-vin01_t1:220_9	etaṃ “akālo kho”tiādikaṃ ānandatthero avoca. Akālo khoti ajja gantuṃ yuttakālo na	220	
PA_tika-vin01_t1:220_10	hoti. Kasmāti ce āha “atthi me ajjā”tiādi. Bhesajjamattāti appamattakaṃ bhesajjaṃ.	2201	
PA_tika-vin01_t1:220_11	Appattho hi ayaṃ mattāsaddo “mattā sukhapariccāgā”tiādīsu viya.	2201	
PA_tika-vin01_t1:221_0	Dutiyadivaseti khīravirecanaṃ pītadivasato dutiyadivase. Cetakattherenāti cetiyaraṭṭhe	221	
PA_tika-vin01_t1:221_1	jātattā “cetako”ti evaṃladdhanāmena. Subhena māṇavena puṭṭhoti “yesu dhammesu bhavaṃ	221	
PA_tika-vin01_t1:221_2	gotamo imaṃ lokaṃ patiṭṭhāpesi, te tassa accayena naṭṭhā nu kho, dharanti, sace dharanti,	221	
PA_tika-vin01_t1:221_3	ānando jānissati, handa naṃ pucchāmī”ti evaṃ cintetvā “yesaṃ so bhavaṃ gotamo dhammānaṃ	221	
PA_tika-vin01_t1:221_4	vaṇṇavādī ahosi, yattha ca imaṃ janataṃ samādapesi nivesesi patiṭṭhāpesi, katamesānaṃ	221	
PA_tika-vin01_t1:221_5	kho bho ānanda dhammānaṃ so bhavaṃ gotamo vaṇṇavādī ahosī”tiādinā subhena māṇavena	221	
PA_tika-vin01_t1:221_6	puṭṭho. Athassa thero tīṇi piṭakāni sīlakkhandhādīhi tīhi khandhehi saṅgahetvā dassento	221	
PA_tika-vin01_t1:221_7	“tiṇṇaṃ kho, māṇava, khandhānaṃ so bhagavā vaṇṇavādī”tiādinā subhasuttamabhāsi. Taṃ	221	
PA_tika-vin01_t1:221_8	sandhāya vuttaṃ “dīghanikāye subhasuttaṃ nāma dasamaṃ suttamabhāsī”ti.	221	
PA_tika-vin01_t1:222_0	Khaṇḍaphullapaṭisaṅkharaṇanti ettha khaṇḍanti chinnaṃ. Phullanti bhinnaṃ. Tesaṃ paṭisaṅkharaṇaṃ	222	
PA_tika-vin01_t1:222_1	puna sammā pākatikakaraṇaṃ, abhinavakaraṇanti vuttaṃ hoti. Rājagahanti evaṃnāmakaṃ	222	
PA_tika-vin01_t1:222_2	nagaraṃ. Tañhi mandhatumahāgovindādīhi pariggahitattā “rājagaha”nti vuccati. Chaḍḍitapatitauklāpāti	222	
PA_tika-vin01_t1:222_3	chaḍḍitā ca patitā ca uklāpā ca ahesunti attho. Idaṃ vuttaṃ hoti – bhagavato parinibbānaṭṭhānaṃ	222	
PA_tika-vin01_t1:222_4	gacchantehi bhikkhūhi chaḍḍitā vissaṭṭhā, tatoyeva ca upacikādīhi khāditattā ito	222	
PA_tika-vin01_t1:222_5	cito ca patitā, sammajjanābhāvena ākiṇṇakacavarattā uklāpā ca ahesunti. Imamevatthaṃ	222	
PA_tika-vin01_t1:222_6	dassento āha “bhagavato hī”tiādi. Paricchedavasena veṇiyati dissatīti pariveṇaṃ.	222	
PA_tika-vin01_t1:222_7	Tatthāti tesu vihāresu. Khaṇḍaphullapaṭisaṅkharaṇanti iminā sambandho. Paṭhamaṃ māsanti	222	
PA_tika-vin01_t1:222_8	vassānassa paṭhamaṃ māsaṃ, accantasaṃyoge cetaṃ upayogavacanaṃ. Senāsanavattānaṃ	222	
PA_tika-vin01_t1:222_9	paññattattā senāsanakkhandhake ca senāsanapaṭibaddhānaṃ bahūnaṃ vacanato “bhagavatā…pe… vaṇṇita”nti vuttaṃ.	222	
PA_tika-vin01_t1:223_0	Dutiyadivaseti “khaṇḍaphullapaṭisaṅkharaṇaṃ karomā”ti cintitadivasato dutiyadivase.	223	
PA_tika-vin01_t1:223_1	So ca vassūpanāyikadivasato dutiyadivasoti veditabbo. Te hi therā āsāḷhīpuṇṇamāya	223	
PA_tika-vin01_t1:223_2	uposathaṃ katvā pāṭipade sannipatitvā vassaṃ upagantvā evaṃ cintesuṃ. Ajātasattu	223	
PA_tika-vin01_t1:223_3	rājāti ajāto hutvā pituno paccatthiko jātoti “ajātasattū”ti laddhavohāro rājā. Tasmiṃ	223	
PA_tika-vin01_t1:223_4	kira kucchigate deviyā evarūpo dohaḷo uppajji “aho vatāhaṃ rañño dakkhiṇabāhuto lohitaṃ	223	
PA_tika-vin01_t1:223_5	piveyya”nti. Atha tassā kathetuṃ asakkontiyā kisabhāvaṃ dubbaṇṇabhāvañca disvā rājā	223	
PA_tika-vin01_t1:223_6	sayameva pucchitvā ñatvā ca vejje pakkosāpetvā suvaṇṇasatthakena bāhuṃ phāletvā suvaṇṇasarakena	223	
PA_tika-vin01_t1:223_7	lohitaṃ gahetvā udakena sambhinditvā pāyesi. Nemittakā taṃ sutvā “esa gabbho rañño	223	
PA_tika-vin01_t1:223_8	sattu bhavissati, iminā rājā haññissatī”ti byākariṃsu, tasmā “ajātoyeva rañño sattu	223	
PA_tika-vin01_t1:223_9	bhavissatī”ti nemittakehi niddiṭṭhattā ajātasattu nāma jāto. Kinti kāraṇapucchanatthe	223	
PA_tika-vin01_t1:223_10	nipāto, kasmāti attho. Paṭivedesunti nivedesuṃ, jānāpesunti attho. Vissatthāti nirāsaṅkacittā.	2231	
PA_tika-vin01_t1:223_11	Āṇācakkanti āṇāyeva appaṭihatavuttiyā pavattanaṭṭhena cakkanti āṇācakkaṃ. Sannisajjaṭṭhānanti	2231	
PA_tika-vin01_t1:223_12	sannipatitvā nisīdanaṭṭhānaṃ.	2231	
PA_tika-vin01_t1:224_0	Rājabhavanavibhūtinti rājabhavanasampattiṃ. Avahasantamivāti avahāsaṃ kurumānaṃ viya.	224	
PA_tika-vin01_t1:224_1	Siriyā niketamivāti siriyā vasanaṭṭhānamiva. Ekanipātatitthamiva ca devamanussanayanavihaṅgānanti	224	
PA_tika-vin01_t1:224_2	ekasmiṃ pānīyatitthe sannipatantā pakkhino viya sabbesaṃ janānaṃ cakkhūni maṇḍapeyeva	224	
PA_tika-vin01_t1:224_3	nipatantīti devamanussānaṃ nayanasaṅkhātavihaṅgānaṃ ekanipātatitthamiva ca. Lokarāmaṇeyyakamiva	224	
PA_tika-vin01_t1:224_4	sampiṇḍitanti ekattha sampiṇḍitaṃ rāsikataṃ loke ramaṇīyabhāvaṃ viya. Yadi loke vijjamānaṃ	224	
PA_tika-vin01_t1:224_5	ramaṇīyattaṃ sabbameva ānetvā ekattha sampiṇḍitaṃ siyā, taṃ viyāti vuttaṃ hoti. “Daṭṭhabbasāramaṇḍanti	224	
PA_tika-vin01_t1:224_6	pheggurahitasāraṃ viya kasaṭavinimuttaṃ pasannabhūtaṃ viya ca daṭṭhabbesu daṭṭhuṃ	224	
PA_tika-vin01_t1:224_7	araharūpesu sārabhūtaṃ pasannabhūtañcā”ti tīsupi gaṇṭhipadesu vuttaṃ. Daṭṭhabbo dassanīyo	224	
PA_tika-vin01_t1:224_8	sārabhūto visiṭṭhataro maṇḍo maṇḍanaṃ alaṅkāro etassāti daṭṭhabbasāramaṇḍo, maṇḍapoti	224	
PA_tika-vin01_t1:224_9	evamettha attho gahetabboti amhākaṃ khanti, upaparikkhitvā yuttataraṃ gahetabbaṃ.	224	
PA_tika-vin01_t1:224_10	Maṇḍaṃ sūriyarasmiṃ pāti nivāretīti maṇḍapo. Vividha…pe… cāruvitānanti ettha kusumadāmāni	2241	
PA_tika-vin01_t1:224_11	ca tāni olambakāni cāti kusumadāmaolambakāni. Ettha ca visesanassa paranipāto daṭṭhabbo,	2241	
PA_tika-vin01_t1:224_12	olambakakusumadāmānīti attho. Tāni vividhāni anekappakārāni viniggalantaṃ vamentaṃ	2241	
PA_tika-vin01_t1:224_13	nikkhāmentamiva cāru sobhanaṃ vitānaṃ etthāti vividhakusumadāmaolambakaviniggalantacāruvitāno,	2241	
PA_tika-vin01_t1:224_14	maṇḍapo, taṃ alaṅkaritvāti yojetabbaṃ. Ratanavicitramaṇikaoṭṭimatalamivāti nānāpupphūpahāravicittasupariniṭṭhitabhūmikammattāyeva	2241	
PA_tika-vin01_t1:224_15	nānāratanehi vicittabhūtamaṇikoṭṭimatalamivāti attho. Ettha ca ratanavicittaggahaṇaṃ	2241	
PA_tika-vin01_t1:224_16	nānāpupphūpahāravicittatāya nidassanaṃ, maṇikoṭṭimatalaggahaṇaṃ supariniṭṭhitabhūmiparikammatāyāti	2241	
PA_tika-vin01_t1:224_17	veditabbaṃ. Maṇiyo koṭṭetvā katatalattā maṇikoṭṭanena nibbattatalanti maṇikoṭṭimatalaṃ.	2241	
PA_tika-vin01_t1:224_18	Nanti maṇḍapaṃ. Pupphūpahāro pupphapūjā. Uttarābhimukhanti uttaradisābhimukhaṃ. Āsanārahanti	2241	
PA_tika-vin01_t1:224_19	nisīdanārahaṃ. Dantakhacitanti dantehi racitaṃ, dantehi katanti vuttaṃ hoti. Etthāti	2241	
PA_tika-vin01_t1:224_20	āsane. Niṭṭhitaṃ bhante mama kiccanti mayā kattabbakiccaṃ niṭṭhitanti attho.	2242	
PA_tika-vin01_t1:225_0	Tasmiṃ pana divase ekacce bhikkhū āyasmantaṃ ānandaṃ sandhāya evamāhaṃsu “imasmiṃ	225	
PA_tika-vin01_t1:225_1	bhikkhusaṅghe eko bhikkhu vissagandhaṃ vāyanto vicaratī”ti. Thero taṃ sutvā “imasmiṃ	225	
PA_tika-vin01_t1:225_2	bhikkhusaṅghe añño vissagandhaṃ vāyanto vicaraṇakabhikkhu nāma natthi, addhā ete	225	
PA_tika-vin01_t1:225_3	maṃ sandhāya vadantī”ti saṃvegaṃ āpajji. Ekacce naṃ āhaṃsuyeva “sve, āvuso, sannipāto”tiādi.	225	
PA_tika-vin01_t1:225_4	Idāni taṃ dassento āha “bhikkhū āyasmantaṃ ānandaṃ āhaṃsū”tiādi. Tenāti tasmā. Āvajjesīti	225	
PA_tika-vin01_t1:225_5	upanāmesi. Anupādāyāti taṇhādiṭṭhivasena kañci dhammaṃ agahetvā, yehi vā kilesehi	225	
PA_tika-vin01_t1:225_6	sabbehi vimuccati, tesaṃ lesamattampi agahetvāti attho. Āsavehīti bhavato ābhavaggaṃ	225	
PA_tika-vin01_t1:225_7	dhammato vā āgotrabhuṃ savanato pavattanato āsavasaññitehi kilesehi. Lakkhaṇavacanañcetaṃ	225	
PA_tika-vin01_t1:225_8	āsavehīti, tadekaṭṭhatāya pana sabbehipi kilesehi, sabbehipi pāpadhammehi cittaṃ	225	
PA_tika-vin01_t1:225_9	vimuccatiyeva. Cittaṃ vimuccīti cittaṃ arahattamaggakkhaṇe āsavehi vimuccamānaṃ katvā	225	
PA_tika-vin01_t1:225_10	arahattaphalakkhaṇe vimuccīti attho. Caṅkamenāti caṅkamanakiriyāya. Vivaṭṭūpanissayabhūtaṃ	2251	
PA_tika-vin01_t1:225_11	kataṃ upacitaṃ puññaṃ etenāti katapuñño, arahattādhigamāya katādhikāroti attho. Padhānamanuyuñjāti	2251	
PA_tika-vin01_t1:225_12	vīriyaṃ anuyuñja, arahattādhigamāya anuyogaṃ karohīti attho. Kathādoso nāma natthīti	2251	
PA_tika-vin01_t1:225_13	kathāya aparajjhaṃ nāma natthi. Accāraddhaṃ vīriyanti ativiya āraddhaṃ vīriyaṃ. Uddhaccāyāti	2251	
PA_tika-vin01_t1:225_14	uddhatabhāvāya. Vīriyasamataṃ yojemīti caṅkamanavīriyassa adhimattattā tassa pahānavasena	2251	
PA_tika-vin01_t1:225_15	samādhinā samarasatāpādanena vīriyasamataṃ yojemi.	2251	
PA_tika-vin01_t1:226_0	Dutiyadivaseti therena arahattappattadivasato dutiyadivase. Dhammasabhāyaṃ sannipatitāti	226	
PA_tika-vin01_t1:226_1	pakkhassa pañcamiyaṃ sannipatiṃsu. Attano arahattappattiṃ ñāpetukāmoti “sekkhatāya	226	
PA_tika-vin01_t1:226_2	dhammasaṅgītiyā gahetuṃ ayuttampi bahussutattā gaṇhissāmā”ti cintetvā nisinnānaṃ	226	
PA_tika-vin01_t1:226_3	therānaṃ “idāni arahattappatto”ti somanassuppādanatthaṃ “appamatto hohī”ti dinnaovādassa	226	
PA_tika-vin01_t1:226_4	saphalatādīpanatthaṃ attupanāyikaṃ akatvā aññabyākaraṇassa bhagavatā saṃvaṇṇitattā	226	
PA_tika-vin01_t1:226_5	ca thero attano arahattappattiṃ ñāpetukāmo ahosīti veditabbaṃ. Yathāvuḍḍhanti vuḍḍhapaṭipāṭiṃ	226	
PA_tika-vin01_t1:226_6	anatikkamitvā. Eketi majjhimabhāṇakānaṃyeva eke. Pubbe vuttampi hi sabbaṃ majjhimabhāṇakā	226	
PA_tika-vin01_t1:226_7	vadantiyevāti veditabbaṃ. Dīghabhāṇakā panettha evaṃ vadanti –	226	
PA_tika-vin01_t1:227_0	“Atha kho āyasmā ānando arahā samāno sannipātaṃ agamāsi. Kathaṃ agamāsi? ‘Idānimhi	227	
PA_tika-vin01_t1:227_1	sannipātamajjhaṃ pavisanāraho’ti haṭṭhatuṭṭhacitto ekaṃsaṃ cīvaraṃ katvā bandhanā	227	
PA_tika-vin01_t1:227_2	muttatālapakkaṃ viya paṇḍukambale nikkhittajātimaṇi viya vigatavalāhake nabhe samuggatapuṇṇacando	227	
PA_tika-vin01_t1:227_3	viya bālātapasamphassavikasitareṇupiñjaragabbhaṃ padumaṃ viya ca parisuddhena pariyodātena	227	
PA_tika-vin01_t1:227_4	sappabhena sassirikena mukhavarena attano arahattappattiṃ ārocayamāno viya ca agamāsi.	227	
PA_tika-vin01_t1:227_5	Atha naṃ disvā āyasmato mahākassapassa etadahosi ‘sobhati vata bho arahattappatto	227	
PA_tika-vin01_t1:227_6	ānando, sace satthā dhareyya, addhā ajja ānandassa sādhukāraṃ dadeyya, handa imassāhaṃ	227	
PA_tika-vin01_t1:227_7	idāni satthārā dātabbaṃ sādhukāraṃ dadāmī’ti tikkhattuṃ sādhukāramadāsī”ti.	227	
PA_tika-vin01_t1:228_0	Ākāsena āgantvā nisīdītipi eketi ettha pana tesaṃ tesaṃ tathā tathā gahetvā āgatamattaṃ	228	
PA_tika-vin01_t1:228_1	ṭhapetvā visuṃ visuṃ vacane aññaṃ visesakāraṇaṃ natthīti vadanti. Upatissatthero	228	
PA_tika-vin01_t1:228_2	panāha “sattamāsaṃ katāya dhammasaṅgītiyā kadāci pathaviyaṃ nimujjitvā āgatattā taṃ	228	
PA_tika-vin01_t1:228_3	gahetvā eke vadanti. Kadāci ākāsena āgatattā taṃ gahetvā eke vadantī”ti.	228	
PA_tika-vin01_t1:229_0	Bhikkhū āmantesīti bhikkhū ālapi abhāsi sambodhesīti ayamettha attho. Aññatra pana	229	
PA_tika-vin01_t1:229_1	ñāpanepi hoti. Yathāha – “āmantayāmi vo, bhikkhave, paṭivedayāmi vo, bhikkhave”ti.	229	
PA_tika-vin01_t1:229_2	Pakkosanepi dissati. Yathāha “ehi tvaṃ, bhikkhu, mama vacanena sāriputtaṃ āmantehī”ti.	229	
PA_tika-vin01_t1:229_3	Āvusoti āmantanākāradīpanaṃ. Kaṃ dhuraṃ katvāti kaṃ jeṭṭhakaṃ katvā. Kiṃ ānando nappahotīti	229	
PA_tika-vin01_t1:229_4	aṭṭhakathācariyehi ṭhapitapucchā. Nappahotīti na sakkoti. Etadagganti eso aggo. Liṅgavipallāsena	229	
PA_tika-vin01_t1:229_5	hi ayaṃ niddeso. Yadidanti ca yo ayanti attho, yadidaṃ khandhapañcakanti vā yojetabbaṃ.	229	
PA_tika-vin01_t1:229_6	Sammannīti sammataṃ akāsi. Upāliṃ vinayaṃ puccheyyanti pucchadhātussa dvikammakattā	229	
PA_tika-vin01_t1:229_7	vuttaṃ. Bījaniṃ gahetvāti ettha bījanīgahaṇaṃ dhammakathikānaṃ dhammatāti veditabbaṃ.	229	
PA_tika-vin01_t1:229_8	Bhagavāpi hi dhammakathikānaṃ dhammatādassanatthameva vicittabījaniṃ gaṇhāti. Na	229	
PA_tika-vin01_t1:229_9	hi aññathā sabbassapi lokassa alaṅkārabhūtaṃ paramukkaṃsagatasikkhāsaṃyamānaṃ buddhānaṃ	229	
PA_tika-vin01_t1:229_10	mukhacandamaṇḍalaṃ paṭicchādetabbaṃ hoti. “Paṭhamaṃ, āvuso upāli, pārājikaṃ kattha	2291	
PA_tika-vin01_t1:229_11	paññatta”nti kasmā vuttaṃ, nanu tassa saṅgītiyā purimakāle paṭhamabhāvo na yuttoti?	2291	
PA_tika-vin01_t1:229_12	No na yutto bhagavatā paññattānukkamena pātimokkhuddesānukkamena ca paṭhamabhāvassa	2291	
PA_tika-vin01_t1:229_13	siddhattā. Yebhuyyena hi tīṇi piṭakāni bhagavato dharamānakāle ṭhitānukkameneva saṅgītāni,	2291	
PA_tika-vin01_t1:229_14	visesato vinayābhidhammapiṭakānīti daṭṭhabbaṃ. Kismiṃ vatthusmiṃ methunadhammeti	2291	
PA_tika-vin01_t1:229_15	ca nimittatthe bhummavacanaṃ.	2291	
PA_tika-vin01_t1:230_0	Vatthumpi pucchītiādi “kattha paññatta”ntiādinā dassitena saha tato avasiṭṭhampi	230	
PA_tika-vin01_t1:230_1	saṅgahetvā dassanavasena vuttaṃ. Kiṃ panettha paṭhamapārājikapāḷiyaṃ kiñci apanetabbaṃ	230	
PA_tika-vin01_t1:230_2	vā pakkhipitabbaṃ vā āsi nāsīti? Buddhassa bhagavato bhāsite apanetabbaṃ nāma natthi.	230	
PA_tika-vin01_t1:230_3	Na hi tathāgatā ekabyañjanampi niratthakaṃ vadanti, sāvakānaṃ pana devatānaṃ vā bhāsite	230	
PA_tika-vin01_t1:230_4	apanetabbampi hoti, taṃ dhammasaṅgāhakattherā apanayiṃsu, pakkhipitabbaṃ pana sabbatthāpi	230	
PA_tika-vin01_t1:230_5	atthi, tasmā yaṃ yattha pakkhipituṃ yuttaṃ, taṃ tattha pakkhipiṃsuyeva. Kiṃ pana	230	
PA_tika-vin01_t1:230_6	tanti ce? “Tena samayenā”ti vā “tena kho pana samayenā”ti vā “atha kho”iti vā “evaṃ	230	
PA_tika-vin01_t1:230_7	vutte”ti vā “etadavocā”ti vā evamādikaṃ sambandhavacanamattaṃ. Evaṃ pakkhipitabbayuttaṃ	230	
PA_tika-vin01_t1:230_8	pakkhipitvā pana idaṃ paṭhamapārājikanti ṭhapesuṃ. Paṭhamapārājike saṅgahamāruḷhe	230	
PA_tika-vin01_t1:230_9	pañca arahantasatāni saṅgahaṃ āropitanayeneva gaṇasajjhāyamakaṃsu. “Tena samayena	230	
PA_tika-vin01_t1:230_10	buddho bhagavā verañjāyaṃ viharatī”ti ca nesaṃ sajjhāyārambhakāleyeva sādhukāraṃ	2301	
PA_tika-vin01_t1:230_11	dadamānā viya mahāpathavī udakapariyantaṃ katvā kampittha. Te eteneva nayena sesapārājikānipi	2301	
PA_tika-vin01_t1:230_12	saṅgahaṃ āropetvā “idaṃ pārājikakaṇḍa”nti ṭhapesuṃ. Evaṃ terasa saṅghādisesāni “terasaka”ntiādīni	2301	
PA_tika-vin01_t1:230_13	vatvā vīsādhikāni dve sikkhāpadasatāni “mahāvibhaṅgo”ti kittetvā ṭhapesuṃ. Mahāvibhaṅgāvasānepi	2301	
PA_tika-vin01_t1:230_14	purimanayeneva mahāpathavī akampittha. Tato bhikkhunivibhaṅge aṭṭha sikkhāpadāni	2301	
PA_tika-vin01_t1:230_15	“pārājikakaṇḍaṃ nāmā”tiādīni vatvā tīṇi sikkhāpadasatāni cattāri ca sikkhāpadāni	2301	
PA_tika-vin01_t1:230_16	“bhikkhunivibhaṅgo”ti kittetvā “ayaṃ ubhatovibhaṅgo nāma catusaṭṭhibhāṇavāro”ti ṭhapesuṃ.	2301	
PA_tika-vin01_t1:230_17	Ubhatovibhaṅgāvasānepi vuttanayeneva pathavī akampittha. Etenevupāyena asītibhāṇavāraparimāṇaṃ	2301	
PA_tika-vin01_t1:230_18	khandhakaṃ pañcavīsatibhāṇavāraparimāṇaṃ parivārañca saṅgahaṃ āropetvā “idaṃ vinayapiṭakaṃ	2301	
PA_tika-vin01_t1:230_19	nāmā”ti ṭhapesuṃ. Vinayapiṭakāvasānepi vuttanayeneva pathavīkampo ahosi. Taṃ āyasmantaṃ	2301	
PA_tika-vin01_t1:230_20	upālittheraṃ paṭicchāpesuṃ “āvuso, idaṃ tuyhaṃ nissitake vācehī”ti evamettha avuttopi viseso veditabbo.	2302	
PA_tika-vin01_t1:231_0	Evaṃ vinayapiṭakaṃ saṅgahamāropetvā suttantapiṭakaṃ saṅgāyiṃsu. Idāni taṃ dassento	231	
PA_tika-vin01_t1:231_1	āha “vinayaṃ saṅgāyitvā”tiādi. Mahākassapatthero ānandattheraṃ dhammaṃ pucchīti ettha	231	
PA_tika-vin01_t1:231_2	ayamanukkamo veditabbo – ānandatthere dantakhacitaṃ bījaniṃ gahetvā dhammāsane nisinne	231	
PA_tika-vin01_t1:231_3	āyasmā mahākassapatthero bhikkhū pucchi “kataraṃ, āvuso, piṭakaṃ paṭhamaṃ saṅgāyāmā”ti?	231	
PA_tika-vin01_t1:231_4	“Suttantapiṭakaṃ, bhanteti. Suttantapiṭake catasso saṅgītiyo, tāsu paṭhamaṃ kataraṃ	231	
PA_tika-vin01_t1:231_5	saṅgītinti? Dīghasaṅgītiṃ, bhanteti. Dīghasaṅgītiyaṃ catuttiṃsa suttāni, tayo ca	231	
PA_tika-vin01_t1:231_6	vaggā, tesu paṭhamaṃ kataraṃ vagganti. Sīlakkhandhavaggaṃ, bhanteti. Sīlakkhandhavagge	231	
PA_tika-vin01_t1:231_7	terasa suttantā, tesu paṭhamaṃ kataraṃ suttanti? Brahmajālasuttaṃ nāma bhante tividhasīlālaṅkataṃ	231	
PA_tika-vin01_t1:231_8	nānāvidhamicchājīvakuhanalapanādividdhaṃsanaṃ dvāsaṭṭhidiṭṭhijālaviniveṭhanaṃ dasasahassilokadhātupakampanaṃ,	231	
PA_tika-vin01_t1:231_9	taṃ paṭhamaṃ saṅgāyāmā”ti. Atha kho āyasmā mahākassapo āyasmantaṃ ānandaṃ etadavoca	231	
PA_tika-vin01_t1:231_10	“brahmajālaṃ, āvuso ānanda, kattha bhāsita”nti?	2311	
PA_tika-vin01_t1:232_0	Antarā ca bhante rājagahaṃ antarā ca nāḷandanti ettha antarā-saddo kāraṇakhaṇacittavemajjhavivarādīsu	232	
PA_tika-vin01_t1:232_1	dissati. Tathā hi “tadantaraṃ ko jāneyya aññatra tathāgatā”ti ca, “janā saṅgamma	232	
PA_tika-vin01_t1:232_2	mantenti, mañca tañca kimantara”nti ca ādīsu kāraṇe antarāsaddo vattati. “Addasa	232	
PA_tika-vin01_t1:232_3	maṃ bhante aññatarā itthī vijjantarikāya bhājanaṃ dhovantī”tiādīsu khaṇe. “Yassantarato	232	
PA_tika-vin01_t1:232_4	na santi kopā”tiādīsu citte. “Antarā vosānamāpādī”tiādīsu vemajjhe. “Api cāyaṃ tapodā	232	
PA_tika-vin01_t1:232_5	dvinnaṃ mahānirayānaṃ antarikāya āgacchatī”tiādīsu vivare. Svāyamidha vivare vattati,	232	
PA_tika-vin01_t1:232_6	tasmā rājagahassa ca nāḷandāya ca vivareti evamettha attho daṭṭhabbo, antarāsaddena	232	
PA_tika-vin01_t1:232_7	pana yuttattā upayogavacanaṃ kataṃ. Īdisesu ca ṭhānesu akkharacintakā “antarā gāmañca	232	
PA_tika-vin01_t1:232_8	nadiñca yātī”ti evaṃ ekameva antarāsaddaṃ payujjanti, so dutiyapadenapi yojetabbo	232	
PA_tika-vin01_t1:232_9	hoti. Ayojiyamāne upayogavacanaṃ na pāpuṇāti sāmivacanappasaṅge antarāsaddayogena	232	
PA_tika-vin01_t1:232_10	upayogavacanassa icchitattā. Idha pana yojetvā evaṃ vutto. Rājāgāraketi tattha rañño	2321	
PA_tika-vin01_t1:232_11	kīḷanatthaṃ paṭibhānacittavicitraṃ agāraṃ akaṃsu, taṃ rājāgārakanti pavuccati, tasmiṃ.	2321	
PA_tika-vin01_t1:232_12	Ambalaṭṭhikāti rañño uyyānaṃ. Tassa kira dvārasamīpe taruṇo ambarukkho atthi, taṃ	2321	
PA_tika-vin01_t1:232_13	ambalaṭṭhikāti vadanti. Tassa avidūrabhavattā uyyānampi ambalaṭṭhikātveva saṅkhyaṃ	2321	
PA_tika-vin01_t1:232_14	gataṃ “varuṇānagara”ntiādīsu viya.	2321	
PA_tika-vin01_t1:233_0	Suppiyañca paribbājakanti ettha suppiyoti tassa nāmaṃ, paribbājakoti sañjayassa antevāsī	233	
PA_tika-vin01_t1:233_1	channaparibbājako. Brahmadattañca māṇavakanti ettha brahmadattoti tassa nāmaṃ. Māṇavoti	233	
PA_tika-vin01_t1:233_2	sattopi coropi taruṇopi vuccati. Tathā hi –	233	
PA_tika-vin01_t1:234	“Coditā devadūtehi, ye pamajjanti māṇavā;	23	
PA_tika-vin01_t1:235	Te dīgharattaṃ socanti, hīnakāyūpagā narā”ti. –	23	
PA_tika-vin01_t1:236_0	Ādīsu satto māṇavoti vutto. “Māṇavehipi samāgacchanti katakammehipi akatakammehipī”tiādīsu	236	
PA_tika-vin01_t1:236_1	coro. “Ambaṭṭhamāṇavo aṅgako māṇavo”tiādīsu taruṇo māṇavoti vutto. Idhāpi ayameva	236	
PA_tika-vin01_t1:236_2	adhippeto. Idaṃ vuttaṃ hoti “brahmadattaṃ nāma taruṇapurisaṃ ārabbhā”ti. Jīvakambavaneti	236	
PA_tika-vin01_t1:236_3	jīvakassa komārabhaccassa ambavane. Atha “kaṃ ārabbhā”ti avatvā “kenasaddhi”nti kasmā	236	
PA_tika-vin01_t1:236_4	vuttaṃ? Na etaṃ suttaṃ bhagavatā eva vuttaṃ, raññāpi “yathā nu kho imāni puthusippāyatanānī”tiādinā	236	
PA_tika-vin01_t1:236_5	kiñci kiñci vuttaṃ atthi, tasmā evaṃ vuttanti daṭṭhabbaṃ. Vedehiputtenāti ayaṃ kosalarañño	236	
PA_tika-vin01_t1:236_6	dhītāya putto, na videharañño, “vedehī”ti pana paṇḍitādhivacanametaṃ. Vidanti etenāti	236	
PA_tika-vin01_t1:236_7	vedo, ñāṇassetaṃ adhivacanaṃ. Vedena īhati ghaṭati vāyamatīti vedehī, vedehiyā putto vedehiputto, tena.	236	
PA_tika-vin01_t1:237_0	Etenevupāyena pañca nikāye pucchīti ettha ayamanukkamo veditabbo. Vuttanayena brahmajālassa	237	
PA_tika-vin01_t1:237_1	pucchāvisajjanāvasāne pañca arahantasatāni sajjhāyamakaṃsu. Vuttanayeneva ca pathavīkampo	237	
PA_tika-vin01_t1:237_2	ahosi. Evaṃ brahmajālaṃ saṅgāyitvā tato paraṃ “sāmaññaphalaṃ panāvuso ānanda, kattha	237	
PA_tika-vin01_t1:237_3	bhāsita”ntiādinā pucchāvisajjanānukkamena saddhiṃ brahmajālena terasasuttantaṃ saṅgāyitvā	237	
PA_tika-vin01_t1:237_4	“ayaṃ sīlakkhandhavaggo nāmā”ti kittetvā ṭhapesuṃ. Tadanantaraṃ mahāvaggaṃ, tadanantaraṃ	237	
PA_tika-vin01_t1:237_5	pāthikavagganti evaṃ tivaggasaṅgahaṃ catuttiṃsasuttantapaṭimaṇḍitaṃ catusaṭṭhibhāṇavāraparimāṇaṃ	237	
PA_tika-vin01_t1:237_6	tantiṃ saṅgāyitvā “ayaṃ dīghanikāyo nāmā”ti vatvā āyasmantaṃ ānandattheraṃ paṭicchāpesuṃ	237	
PA_tika-vin01_t1:237_7	“āvuso, imaṃ tuyhaṃ nissitake vācehī”ti. Tato anantaraṃ asītibhāṇavāraparimāṇaṃ majjhimanikāyaṃ	237	
PA_tika-vin01_t1:237_8	saṅgāyitvā dhammasenāpatisāriputtattherassa nissitake paṭicchāpesuṃ “imaṃ tumhe pariharathā”ti.	237	
PA_tika-vin01_t1:237_9	Tadanantaraṃ bhāṇavārasataparimāṇaṃ saṃyuttanikāyaṃ saṅgāyitvā mahākassapattheraṃ	237	
PA_tika-vin01_t1:237_10	paṭicchāpesuṃ “bhante, imaṃ tumhākaṃ nissitake vācethā”ti. Tadanantaraṃ vīsatibhāṇavārasatapaamāṇaṃ	2371	
PA_tika-vin01_t1:237_11	aṅguttaranikāyaṃ saṅgāyitvā anuruddhattheraṃ paṭicchāpesuṃ “imaṃ tumhākaṃ nissitake vācethā”ti.	2371	
PA_tika-vin01_t1:238	Tadanantaraṃ –	23	
PA_tika-vin01_t1:239	“Dhammasaṅgaṇiṃ vibhaṅgañca, kathāvatthuñca puggalaṃ;	23	
PA_tika-vin01_t1:240	Dhātuyamakaṃ paṭṭhānaṃ, abhidhammoti vuccatī”ti. –	24	
PA_tika-vin01_t1:241_0	Evaṃ saṃvaṇṇitaṃ sukhumañāṇagocaraṃ tantiṃ saṅgāyitvā “idaṃ abhidhammapiṭakaṃ nāmā”ti	241	
PA_tika-vin01_t1:241_1	vatvā pañca arahantasatāni sajjhāyamakaṃsu. Vuttanayeneva pathavīkampo ahosi. Tato	241	
PA_tika-vin01_t1:241_2	paraṃ jātakaṃ mahāniddeso paṭisambhidāmaggo apadānaṃ suttanipāto khuddakapāṭho dhammapadaṃ	241	
PA_tika-vin01_t1:241_3	udānaṃ itivuttakaṃ vimānavatthu petavatthu theragāthā therīgāthāti imaṃ tantiṃ saṅgāyitvā	241	
PA_tika-vin01_t1:241_4	“khuddakagantho nāma aya”nti ca vatvā abhidhammapiṭakasmiṃyeva saṅgahaṃ āropayiṃsūti	241	
PA_tika-vin01_t1:241_5	dīghabhāṇakā vadanti. Majjhimabhāṇakā pana “cariyāpiṭakabuddhavaṃsehi saddhiṃ sabbampi	241	
PA_tika-vin01_t1:241_6	taṃ khuddakaganthaṃ suttantapiṭake pariyāpanna”nti vadanti. Ayamettha adhippāyo –	241	
PA_tika-vin01_t1:241_7	jātakādike khuddakanikāyapariyāpanne yebhuyyena ca dhammaniddesabhūte tādise abhidhammapiṭake	241	
PA_tika-vin01_t1:241_8	saṅgaṇhituṃ yuttaṃ, na pana dīghanikāyādippakāre suttantapiṭake, nāpi paññattiniddesabhūte	241	
PA_tika-vin01_t1:241_9	vinayapiṭaketi. Dīghabhāṇakā “jātakādīnaṃ abhidhammapiṭake saṅgaho”ti vadanti. Cariyāpiṭakabuddhavaṃsānañcettha	241	
PA_tika-vin01_t1:241_10	aggahaṇaṃ jātakagatikattā. Majjhimabhāṇakā pana aṭṭhuppattivasena desitānaṃ jātakādīnaṃ	2411	
PA_tika-vin01_t1:241_11	yathānulomadesanābhāvato tādise suttantapiṭake saṅgaho yutto, na pana sabhāvadhammaniddesabhūte	2411	
PA_tika-vin01_t1:241_12	yathādhammasāsane abhidhammapiṭaketi jātakādīnaṃ suttapariyāpannataṃ vadanti. Tattha	2411	
PA_tika-vin01_t1:241_13	yuttaṃ vicāretvā gahetabbaṃ. Khuddakanikāyassa sesanikāyānaṃ viya apākaṭattā sese	2411	
PA_tika-vin01_t1:241_14	ṭhapetvā khuddakanikāyaṃ pākaṭaṃ katvā dassento “tattha khuddakanikāyo nāmā”tiādimāha.	2411	
PA_tika-vin01_t1:241_15	Tatthāti tesu nikāyesu. Tatthāti khuddakanikāye.	2411	
PA_tika-vin01_t1:242_0	Evaṃ nimittapayojanakāladesakārakakaraṇappakārehi paṭhamamahāsaṅgītiṃ dassetvā idāni	242	
PA_tika-vin01_t1:242_1	tattha vavatthāpitesu dhammavinayesu nānappakārakosallatthaṃ ekavidhādibhede dassetuṃ	242	
PA_tika-vin01_t1:242_2	“tadetaṃ sabbampī”tiādimāha. Tattha anuttaraṃ sammāsambodhinti ettha anāvaraṇañāṇapadaṭṭhānaṃ	242	
PA_tika-vin01_t1:242_3	maggañāṇaṃ maggañāṇapadaṭṭhānañca anāvaraṇañāṇaṃ “sammāsambodhī”ti vuccati. Paccavekkhantena	242	
PA_tika-vin01_t1:242_4	vāti udānādivasena pavattadhammaṃ sandhāyāha. Vimuttirasanti arahattaphalassādaṃ	242	
PA_tika-vin01_t1:242_5	vimuttisampattikaṃ vā aggaphalanipphādanato, vimuttikiccaṃ vā kilesānaṃ accantavimuttisampādanato.	242	
PA_tika-vin01_t1:243_0	Kiñcāpi avisesena sabbampi buddhavacanaṃ kilesavinayanena vinayo, yathānusiṭṭhaṃ	243	
PA_tika-vin01_t1:243_1	paṭipajjamāne apāyapatanādito dhāraṇena dhammo ca hoti, idhādhippete pana dhammavinaye	243	
PA_tika-vin01_t1:243_2	niddhāretuṃ “tattha vinayapiṭaka”ntiādimāha. Khandhādivasena sabhāvadhammadesanābāhullato	243	
PA_tika-vin01_t1:243_3	āha “avasesaṃ buddhavacanaṃ dhammo”ti. Atha vā yadipi dhammoyeva vinayo pariyattiādibhāvato,	243	
PA_tika-vin01_t1:243_4	tathāpi vinayasaddasannidhāno abhinnādhikaraṇabhāvena payutto dhammasaddo vinayatantiviparītaṃ	243	
PA_tika-vin01_t1:243_5	tantiṃ dīpeti yathā “puññañāṇasambhāro, gobalībadda”ntiādi.	243	
PA_tika-vin01_t1:244_0	Anekajātisaṃsāranti ayaṃ gāthā bhagavatā attano sabbaññutaññāṇapadaṭṭhānaṃ arahattappattiṃ	244	
PA_tika-vin01_t1:244_1	paccavekkhantena ekūnavīsatimassa paccavekkhaṇañāṇassa anantaraṃ bhāsitā. Tenāha	244	
PA_tika-vin01_t1:244_2	“idaṃ paṭhamabuddhavacana”nti. Idaṃ kira sabbabuddhehi avijahitaudānaṃ. Ayamassa	244	
PA_tika-vin01_t1:244_3	saṅkhepattho – ahaṃ imassa attabhāvagehassa kārakaṃ taṇhāvaḍḍhakiṃ gavesanto yena	244	
PA_tika-vin01_t1:244_4	ñāṇena taṃ daṭṭhuṃ sakkā, tassa bodhiñāṇassatthāya dīpaṅkarapādamūle katābhinīhāro	244	
PA_tika-vin01_t1:244_5	ettakaṃ kālaṃ anekajātisaṃsāraṃ anekajātisatasahassasaṅkhyaṃ saṃsāravaṭṭaṃ anibbisaṃ	244	
PA_tika-vin01_t1:244_6	anibbisanto taṃ ñāṇaṃ avindanto alabhantoyeva sandhāvissaṃ saṃsariṃ. Yasmā jarābyādhimaraṇamissatāya	244	
PA_tika-vin01_t1:244_7	jāti nāmesā punappunaṃ upagantuṃ dukkhā, na ca sā tasmiṃ adiṭṭhe nivattati, tasmā	244	
PA_tika-vin01_t1:244_8	taṃ gavesanto sandhāvissanti attho.	244	
PA_tika-vin01_t1:245_0	Diṭṭhosīti idāni mayā sabbaññutaññāṇaṃ paṭivijjhantena diṭṭho asi. Puna gehanti puna	245	
PA_tika-vin01_t1:245_1	imaṃ attabhāvasaṅkhātaṃ mama gehaṃ na kāhasi na karissasi. Tava sabbā anavasesā kilesaphāsukā	245	
PA_tika-vin01_t1:245_2	mayā bhaggā. Imassa tayā katassa attabhāvagehassa kūṭaṃ avijjāsaṅkhātaṃ kaṇṇikamaṇḍalaṃ	245	
PA_tika-vin01_t1:245_3	visaṅkhataṃ viddhaṃsitaṃ. Visaṅkhāraṃ nibbānaṃ ārammaṇakaraṇavasena gataṃ anupaviṭṭhaṃ	245	
PA_tika-vin01_t1:245_4	idāni mama cittaṃ, ahañca taṇhānaṃ khayasaṅkhātaṃ arahattamaggaṃ arahattaphalaṃ vā	245	
PA_tika-vin01_t1:245_5	ajjhagā adhigato pattosmīti attho. Gaṇṭhipadesu pana “visaṅkhāragatanti cittameva	245	
PA_tika-vin01_t1:245_6	taṇhānaṃ khayasaṅkhātaṃ arahattamaggaṃ arahattaphalaṃ vā ajjhagā adhigato patto”ti	245	
PA_tika-vin01_t1:245_7	evampi attho vutto. Ayaṃ manasā pavattitadhammānaṃ ādi. “Yadā have pātubhavanti dhammāti	245	
PA_tika-vin01_t1:245_8	ayaṃ pana vācāya pavattitadhammānaṃ ādī”ti vadanti. Antojappanavasena kira bhagavā	245	
PA_tika-vin01_t1:245_9	“anekajātisaṃsāra”ntiādimāha.	245	
PA_tika-vin01_t1:246_0	Kecīti khandhakabhāṇakā. Paṭhamaṃ vutto pana dhammapadabhāṇakānaṃ adhippāyoti veditabbo.	246	
PA_tika-vin01_t1:246_1	Ettha ca khandhakabhāṇakā vadanti “dhammapadabhāṇakānaṃ gāthā manasā desitattā tadā	246	
PA_tika-vin01_t1:246_2	mahato janassa upakārāya na hoti, amhākaṃ pana gāthā vacībhedaṃ katvā desitattā tadā	246	
PA_tika-vin01_t1:246_3	suṇantānaṃ devabrahmānaṃ upakārāya ahosi, tasmā idameva paṭhamabuddhavacana”nti.	246	
PA_tika-vin01_t1:246_4	Dhammapadabhāṇakā pana “desanāya janassa upakārānupakārabhāvo lakkhaṇaṃ na hoti,	246	
PA_tika-vin01_t1:246_5	bhagavatā manasā desitattāyeva idaṃ paṭhamabuddhavacana”nti vadanti, tasmā ubhayampi	246	
PA_tika-vin01_t1:246_6	aññamaññaṃ viruddhaṃ na hotīti veditabbaṃ. Nanu ca yadi “anekajātisaṃsāra”nti manasā	246	
PA_tika-vin01_t1:246_7	desitaṃ, atha kasmā dhammapadaaṭṭhakathāyaṃ “anekajātisaṃsāranti imaṃ dhammadesanaṃ	246	
PA_tika-vin01_t1:246_8	satthā bodhirukkhamūle nisinno udānavasena udānetvā aparabhāge ānandattherena puṭṭho	246	
PA_tika-vin01_t1:246_9	kathesī”ti vuttanti? Tatthāpi manasā udānetvāti evamattho gahetabbo. Atha vā manasāva	246	
PA_tika-vin01_t1:246_10	desitanti evaṃ gahaṇe kiṃ kāraṇanti ce? Yadi vacībhedaṃ katvā desitaṃ siyā, udānapāḷiyaṃ	2461	
PA_tika-vin01_t1:246_11	āruḷhaṃ bhaveyya, tasmā udānapāḷiyaṃ anāruḷhabhāvoyeva vacībhedaṃ akatvā manasā desitabhāve kāraṇanti vadanti.	2461	
PA_tika-vin01_t1:247_0	Yadā have pātubhavanti dhammāti ettha itisaddo ādiattho. Tena “ātāpino jhāyato brāhmaṇassa,	247	
PA_tika-vin01_t1:247_1	athassa kaṅkhā vapayanti sabbā. Yato pajānāti sahetudhamma”nti ādigāthāttayaṃ saṅgaṇhāti.	247	
PA_tika-vin01_t1:247_2	Udānagāthanti pana jātiyā ekavacanaṃ, tatthāpi paṭhamagāthaṃyeva vā gahetvā vuttanti	247	
PA_tika-vin01_t1:247_3	veditabbaṃ. Ettha pana yaṃ vattabbaṃ, taṃ khandhake āvi bhavissati. Pāṭipadadivaseti	247	
PA_tika-vin01_t1:247_4	idaṃ “sabbaññubhāvappattassā”ti na etena sambandhitabbaṃ, “paccavekkhantassa uppannā”ti	247	
PA_tika-vin01_t1:247_5	etena pana sambandhitabbaṃ. Visākhapuṇṇamāyameva hi bhagavā paccūsasamaye sabbaññutaṃ	247	
PA_tika-vin01_t1:247_6	pattoti. Somanassamayañāṇenāti somanassasampayuttañāṇena. Āmantayāmīti nivedayāmi,	247	
PA_tika-vin01_t1:247_7	bodhemīti attho. Vayadhammāti aniccalakkhaṇamukhena dukkhānattalakkhaṇampi saṅkhārānaṃ	247	
PA_tika-vin01_t1:247_8	vibhāveti “yadaniccaṃ taṃ dukkhaṃ, yaṃ dukkhaṃ tadanattā”ti vacanato. Lakkhaṇattayavibhāvananayeneva	247	
PA_tika-vin01_t1:247_9	tadārammaṇaṃ vipassanaṃ dassento sabbatitthiyānaṃ avisayabhūtaṃ buddhāveṇikaṃ catusaccakammaṭṭhānādhiṭṭhānaṃ	247	
PA_tika-vin01_t1:247_10	aviparītaṃ nibbānagāminiṃ paṭipadaṃ pakāsetīti daṭṭhabbaṃ. Idāni tattha sammāpaṭipattiyaṃ	2471	
PA_tika-vin01_t1:247_11	niyojeti “appamādena sampādethā”ti. Atha vā “vayadhammā saṅkhārā”ti etena saṅkhepena	2471	
PA_tika-vin01_t1:247_12	saṃvejetvā “appamādena sampādethā”ti saṅkhepeneva niravasesaṃ sammāpaṭipattiṃ dasseti.	2471	
PA_tika-vin01_t1:247_13	Appamādapadañhi sikkhattayasaṅgahitaṃ kevalaparipuṇṇaṃ sāsanaṃ pariyādiyitvā tiṭṭhatīti.	2471	
PA_tika-vin01_t1:247_14	Antareti antarāḷe, vemajjheti attho.	2471	
PA_tika-vin01_t1:248_0	Suttantapiṭakanti ettha yathā kammameva kammantaṃ, evaṃ suttameva suttantanti veditabbaṃ.	248	
PA_tika-vin01_t1:248_1	Asaṅgītanti saṅgītikkhandhakakathāvatthuppakaraṇādi. Keci pana “subhasuttampi paṭhamasaṅgītiyaṃ	248	
PA_tika-vin01_t1:248_2	asaṅgīta”nti vadanti, taṃ na yujjati. “Paṭhamasaṅgītito puretarameva hi āyasmatā	248	
PA_tika-vin01_t1:248_3	ānandattherena jetavane viharantena subhassa māṇavassa desita”nti ācariyadhammapālattherena	248	
PA_tika-vin01_t1:248_4	vuttaṃ. Subhasuttaṃ pana “evaṃ me sutaṃ – ekaṃ samayaṃ āyasmā ānando sāvatthiyaṃ	248	
PA_tika-vin01_t1:248_5	viharati jetavane anāthapiṇḍikassa ārāme aciraparinibbute bhagavatī”tiādinā āgataṃ.	248	
PA_tika-vin01_t1:248_6	Tattha “evaṃ me suta”ntiādivacanaṃ paṭhamasaṅgītiyaṃ āyasmatā ānandatthereneva vattuṃ	248	
PA_tika-vin01_t1:248_7	yuttarūpaṃ na hoti. Na hi ānandatthero sayameva subhasuttaṃ desetvā “evaṃ me suta”ntiādīni	248	
PA_tika-vin01_t1:248_8	vadati. Evaṃ pana vattabbaṃ siyā “ekamidāhaṃ, bhante, samayaṃ sāvatthiyaṃ viharāmi	248	
PA_tika-vin01_t1:248_9	jetavane anāthapiṇḍikassa ārāme”ti, tasmā dutiyatatiyasaṅgītikārakehi “evaṃ me suta”ntiādinā	248	
PA_tika-vin01_t1:248_10	subhasuttaṃ saṅgītimāropitaṃ viya dissati. Atha ācariyadhammapālattherassa evamadhippāyo	2481	
PA_tika-vin01_t1:248_11	siyā “ānandatthereneva vuttampi subhasuttaṃ paṭhamasaṅgītiṃ āropetvā tantiṃ ṭhapetukāmehi	2481	
PA_tika-vin01_t1:248_12	mahākassapattherādīhi aññesu suttesu āgatanayeneva ‘evaṃ me suta’ntiādinā tanti ṭhapitā”ti,	2481	
PA_tika-vin01_t1:248_13	evaṃ sati yujjeyya. Atha vā āyasmā ānandatthero subhasuttaṃ sayaṃ desentopi sāmaññaphalādīsu	2481	
PA_tika-vin01_t1:248_14	bhagavatā desitanayeneva desesīti bhagavato sammukhā laddhanaye ṭhatvā desitattā	2481	
PA_tika-vin01_t1:248_15	bhagavatā desitaṃ dhammaṃ attani adahanto “evaṃ me suta”ntiādimāhāti evamadhippāyo veditabbo.	2481	
PA_tika-vin01_t1:249_0	Ubhayāni pātimokkhānīti bhikkhubhikkhunīpātimokkhavasena. Dve vibhaṅgānīti bhikkhubhikkhunīvibhaṅgavaseneva	249	
PA_tika-vin01_t1:249_1	dve vibhaṅgāni. Dvāvīsati khandhakānīti mahāvaggacūḷavaggesu āgatāni dvāvīsati khandhakāni.	249	
PA_tika-vin01_t1:249_2	Soḷasaparivārāti soḷasahi parivārehi upalakkhitattā soḷasaparivārāti vuttaṃ. Tathā	249	
PA_tika-vin01_t1:249_3	hi parivārapāḷiyaṃ “yaṃ tena bhagavatā jānatā passatā arahatā sammāsambuddhena paṭhamaṃ	249	
PA_tika-vin01_t1:249_4	pārājikaṃ kattha paññatta”ntiādinā paññattivāro, tato paraṃ “methunaṃ dhammaṃ paṭisevanto	249	
PA_tika-vin01_t1:249_5	kati āpattiyo āpajjatī”tiādinā katāpattivāro, “methunaṃ dhammaṃ paṭisevantassa āpattiyo	249	
PA_tika-vin01_t1:249_6	catunnaṃ vipattīnaṃ kati vipattiyo bhajantī”tiādippabhedo vipattivāro, “methunaṃ	249	
PA_tika-vin01_t1:249_7	dhammaṃ paṭisevantassa āpattiyo sattannaṃ āpattikkhandhānaṃ katihi āpattikkhandhehi	249	
PA_tika-vin01_t1:249_8	saṅgahitā”tiādippabhedo saṅgahavāro, “methunaṃ dhammaṃ paṭisevantassa āpattiyo channaṃ	249	
PA_tika-vin01_t1:249_9	āpattisamuṭṭhānānaṃ katihi samuṭṭhānehi samuṭṭhantī”tiādinā samuṭṭhānavāro, “methunaṃ	249	
PA_tika-vin01_t1:249_10	dhammaṃ paṭisevantassa āpattiyo catunnaṃ adhikaraṇānaṃ katamaṃ adhikaraṇa”ntiādinā	2491	
PA_tika-vin01_t1:249_11	adhikaraṇavāro, “methunaṃ dhammaṃ paṭisevantassa āpattiyo sattannaṃ samathānaṃ katihi	2491	
PA_tika-vin01_t1:249_12	samathehi sammantī”tiādippabhedo samathavāro, tadanantaraṃ samuccayavāro cāti aṭṭha	2491	
PA_tika-vin01_t1:249_13	vārā vuttā. Tato paraṃ “methunaṃ dhammaṃ paṭisevanapaccayā pārājikaṃ kattha paññatta”ntiādinā	2491	
PA_tika-vin01_t1:249_14	nayena puna paccayavasena eko paññattivāro, tassa vasena purimasadisā eva katāpattivārādayo	2491	
PA_tika-vin01_t1:249_15	satta vārāti evaṃ aparepi aṭṭha vārā vuttā. Iti imāni aṭṭha, purimānipi aṭṭhāti mahāvibhaṅge	2491	
PA_tika-vin01_t1:249_16	soḷasa vārā dassitā. Tato paraṃ teneva nayena bhikkhunivibhaṅgepi soḷasa vārā āgatāti	2491	
PA_tika-vin01_t1:249_17	imehi soḷasahi vārehi upalakkhitattā soḷasaparivārāti vuccati. Potthakesu pana katthaci	2491	
PA_tika-vin01_t1:249_18	“parivāro”ti ettakameva dissati, bahūsu pana potthakesu dīghanikāyaṭṭhakathāyaṃ abhidhammaṭṭhakathāyañca	2491	
PA_tika-vin01_t1:249_19	“soḷasaparivārā”ti evameva vuttattā ayampi pāṭho na sakkā paṭibāhitunti tassevattho vutto.	2491	
PA_tika-vin01_t1:250_0	Brahmajālādicatuttiṃsasuttasaṅgahoti brahmajālasuttādīni catuttiṃsa suttāni saṅgayhanti	250	
PA_tika-vin01_t1:250_1	ettha, etenāti vā brahmajālādicatuttiṃsasuttasaṅgaho. Vuttappamāṇānaṃ vā suttānaṃ	250	
PA_tika-vin01_t1:250_2	saṅgaho etassāti brahmajālādicatuttiṃsasuttasaṅgahoti. Evaṃ sesesupi veditabbaṃ.	250	
PA_tika-vin01_t1:251_0	Vividhavisesanayattāti imissā gāthāya atthaṃ vibhāvento āha “vividhā hī”tiādi. Daḷhīkammasithilakaraṇappayojanāti	251	
PA_tika-vin01_t1:251_1	yathākkamaṃ lokavajjesu sikkhāpadesu daḷhīkammappayojanā, paṇṇattivajjesu sithilakaraṇappayojanāti	251	
PA_tika-vin01_t1:251_2	veditabbaṃ. Ajjhācāranisedhanatoti saññamavelaṃ atibhavitvā pavatto ācāro ajjhācāro,	251	
PA_tika-vin01_t1:251_3	vītikkamo, tassa nisedhanatoti attho. Tenāti vividhanayattādihetunā. Etanti “vividhavisesanayattā”tiādigāthāvacanaṃ.	251	
PA_tika-vin01_t1:251_4	Etassāti vinayassa. Itaraṃ panāti suttaṃ.	251	
PA_tika-vin01_t1:252_0	Idāni atthānaṃ sūcanatotiādigāthāya atthaṃ pakāsento āha “tañhī”tiādi. Attatthaparatthādibhedeti	252	
PA_tika-vin01_t1:252_1	yo taṃ suttaṃ sajjhāyati suṇāti vāceti cinteti deseti ca, suttena saṅgahito sīlādiattho	252	
PA_tika-vin01_t1:252_2	tassapi hoti, tena parassa sādhetabbato parassapi hotīti tadubhayaṃ taṃ suttaṃ sūceti	252	
PA_tika-vin01_t1:252_3	dīpeti. Tathā diṭṭhadhammikasamparāyikatthe lokiyalokuttaratthe cāti evamādibhede	252	
PA_tika-vin01_t1:252_4	atthe ādisaddena saṅgaṇhāti. Atthasaddo cāyaṃ hitapariyāyavacano, na bhāsitatthavacano.	252	
PA_tika-vin01_t1:252_5	Yadi siyā, suttaṃ attanopi bhāsitatthaṃ sūceti parassapīti ayamattho vutto siyā,	252	
PA_tika-vin01_t1:252_6	suttena ca yo attho pakāsito, so tasseva hoti, na tena parattho sūcito hotīti. Tena	252	
PA_tika-vin01_t1:252_7	sūcetabbassa paratthassa nivattetabbassa abhāvā attaggahaṇañca na kattabbaṃ. Attatthaparatthavinimuttassa	252	
PA_tika-vin01_t1:252_8	bhāsitatthassa abhāvā ādiggahaṇañca na kattabbaṃ, tasmā yathāvuttassa hitapariyāyassa	252	
PA_tika-vin01_t1:252_9	atthassa sutte asambhavato suttādhārassa puggalassa vasena attatthaparatthā vuttā.	252	
PA_tika-vin01_t1:253_0	Atha vā suttaṃ anapekkhitvā ye attatthādayo atthappabhedā “na haññadatthatthi pasaṃsalābhā”ti	253	
PA_tika-vin01_t1:253_1	etassa padassa niddese vuttā attattho, parattho, ubhayattho, diṭṭhadhammiko attho,	253	
PA_tika-vin01_t1:253_2	samparāyiko attho, uttāno attho, gambhīro attho, guḷho attho, paṭicchanno attho,	253	
PA_tika-vin01_t1:253_3	neyyo attho, nīto attho, anavajjo attho, nikkileso attho, vodāno attho, paramatthoti,	253	
PA_tika-vin01_t1:253_4	te atthe suttaṃ sūcetīti attho gahetabbo. Tathā hi kiñcāpi suttanirapekkhaṃ attatthādayo	253	
PA_tika-vin01_t1:253_5	vuttā suttatthabhāvena aniddiṭṭhattā, tesu pana ekopi atthappabhedo suttena dīpetabbataṃ	253	
PA_tika-vin01_t1:253_6	nātikkamati, tasmā te atthe suttaṃ sūcetīti vuccati. Imasmiñca atthavikappe attha-saddoyaṃ	253	
PA_tika-vin01_t1:253_7	bhāsitatthapariyāyopi hoti. Ettha hi purimakā pañca atthappabhedā hitapariyāyā, tato	253	
PA_tika-vin01_t1:253_8	pare cha bhāsitatthabhedā, pacchimakā pana ubhayasabhāvā. Tattha duradhigamatāya	253	
PA_tika-vin01_t1:253_9	vibhāvane agādhabhāvo gambhīro, na vivaṭo guḷho, mūludakādayo viya paṃsunā akkharasannivesādinā	253	
PA_tika-vin01_t1:253_10	tirohito paṭicchanno. Niddhāretvā ñāpetabbo neyyo, yathārutavasena veditabbo nīto.	2531	
PA_tika-vin01_t1:253_11	Anavajjanikkilesavodānā pariyāyavasena vuttā, kusalavipākakiriyadhammavasena vā.	2531	
PA_tika-vin01_t1:253_12	Paramattho nibbānaṃ, dhammānaṃ aviparītasabhāvo eva vā.	2531	
PA_tika-vin01_t1:254_0	Atha vā attanā ca appiccho hotīti attatthaṃ, appicchākathañca paresaṃ kattā hotīti	254	
PA_tika-vin01_t1:254_1	paratthaṃ sūceti. Evaṃ “attanā ca pāṇātipātā paṭivirato hotī”tiādīni suttāni yojetabbāni.	254	
PA_tika-vin01_t1:254_2	Vinayābhidhammehi ca visesetvā suttasaddassa attho vattabbo, tasmā veneyyajjhāsayavasappavattāya	254	
PA_tika-vin01_t1:254_3	desanāya attahitaparahitādīni sātisayaṃ pakāsitāni honti tappadhānabhāvato, na āṇādhammasabhāvavasappavattāyāti	254	
PA_tika-vin01_t1:254_4	idameva atthānaṃ sūcanato suttanti vuttaṃ. Evañca katvā “ettakaṃ tassa bhagavato	254	
PA_tika-vin01_t1:254_5	suttāgataṃ suttapariyāpanna”nti ca “sakavāde pañca suttasatānī”ti ca evamādīsu suttasaddo	254	
PA_tika-vin01_t1:254_6	upacaritoti gahetabbo.	254	
PA_tika-vin01_t1:255_0	Suttesu āṇādhammasabhāvā ca veneyyajjhāsayaṃ anuvattanti, na vinayābhidhammesu viya	255	
PA_tika-vin01_t1:255_1	veneyyajjhāsayo āṇādhammasabhāve, tasmā veneyyānaṃ ekantahitapaṭilābhasaṃvattanikā	255	
PA_tika-vin01_t1:255_2	suttantadesanā hotīti “suvuttā cettha atthā”tiādi vuttaṃ. “Ekantahitapaṭilābhasaṃvattanikā	255	
PA_tika-vin01_t1:255_3	suttantadesanā”ti idampi veneyyānaṃ hitasampāpane suttantadesanāya tapparabhāvaṃyeva	255	
PA_tika-vin01_t1:255_4	sandhāya vuttaṃ. Tapparabhāvo ca veneyyajjhāsayānulomato daṭṭhabbo. Tenevāha “veneyyajjhāsayānulomena	255	
PA_tika-vin01_t1:255_5	vuttattā”ti. Vinayadesanaṃ viya issarabhāvato āṇāpatiṭṭhāpanavasena adesetvā veneyyānaṃ	255	
PA_tika-vin01_t1:255_6	ajjhāsayānulomena cariyānurūpaṃ vuttattā desitattāti attho.	255	
PA_tika-vin01_t1:256_0	Anupubbasikkhādivasena kālantare abhinipphattiṃ dassento āha “sassamiva phala”nti.	256	
PA_tika-vin01_t1:256_1	Pasavatīti phalati, nipphādetīti attho. Upāyasamaṅgīnaṃyeva nipphajjanabhāvaṃ dassento	256	
PA_tika-vin01_t1:256_2	“dhenu viya khīra”nti āha. Dhenutopi hi upāyavantānaṃyeva khīrapaṭilābho hoti. Anupāyena	256	
PA_tika-vin01_t1:256_3	hi akāle ajātavacchaṃ dhenuṃ dohanto kālepi vā visāṇaṃ gahetvā dohanto neva khīraṃ	256	
PA_tika-vin01_t1:256_4	paṭilabhati. “Suttāṇā”ti etassa atthaṃ pakāsetuṃ “suṭṭhu ca ne tāyatī”ti vuttaṃ.	256	
PA_tika-vin01_t1:257_0	Suttasabhāganti suttasadisaṃ. Suttasabhāgataṃyeva dassento āha “yathā hī”tiādi. Tacchakānaṃ	257	
PA_tika-vin01_t1:257_1	suttanti vaḍḍhakīnaṃ kāḷasuttaṃ. Pamāṇaṃ hotīti tadanusārena tacchanato. Evametampi	257	
PA_tika-vin01_t1:257_2	viññūnanti yathā kāḷasuttaṃ pasāretvā saññāṇe kate gahetabbaṃ vissajjetabbañca paññāyati,	257	
PA_tika-vin01_t1:257_3	evaṃ vivādesu uppannesu sutte ānītamatte “idaṃ gahetabbaṃ, idaṃ vissajjetabba”nti	257	
PA_tika-vin01_t1:257_4	viññūnaṃ pākaṭattā vivādo vūpasammatīti etampi suttaṃ viññūnaṃ pamāṇaṃ hotīti attho.	257	
PA_tika-vin01_t1:257_5	Idāni aññathāpi suttasabhāgataṃ dassento āha “yathā cā”tiādi. Suttaṃ viya pamāṇattā	257	
PA_tika-vin01_t1:257_6	saṅgāhakattā ca suttamiva suttanti vuttaṃ hoti. Ettha ca attatthādividhāne suttassa	257	
PA_tika-vin01_t1:257_7	pamāṇabhāvo attatthādīnaṃyeva ca saṅgāhakattaṃ yojetabbaṃ tadatthappakāsanapadhānattā	257	
PA_tika-vin01_t1:257_8	suttassa. Vinayābhidhammehi visesattañca pubbe vuttanayeneva yojetabbaṃ. Etanti “atthānaṃ	257	
PA_tika-vin01_t1:257_9	sūcanato”tiādikaṃ atthavacanaṃ. Etassāti suttassa.	257	
PA_tika-vin01_t1:258_0	Yanti yasmā. Etthāti abhidhamme. Abhikkamantīti ettha abhi-saddo kamanakiriyāya vuḍḍhibhāvaṃ	258	
PA_tika-vin01_t1:258_1	atirekataṃ dīpetīti āha “abhikkamantītiādīsu vuḍḍhiyaṃ āgato”ti. Abhiññātāti aḍḍhacandādinā	258	
PA_tika-vin01_t1:258_2	kenaci saññāṇena ñātā paññātā pākaṭāti attho. Aḍḍhacandādibhāvo hi rattiyā upalakkhaṇavasena	258	
PA_tika-vin01_t1:258_3	saññāṇaṃ hoti, yasmā aḍḍho cando, tasmā aṭṭhamī, yasmā ūno, tasmā cātuddasī, yasmā	258	
PA_tika-vin01_t1:258_4	puṇṇo, tasmā pannarasīti. Abhilakkhitāti etthāpi ayamevattho veditabbo. Abhilakkhitasaddapariyāyo	258	
PA_tika-vin01_t1:258_5	abhiññātasaddoti āha “abhiññātā abhilakkhitātiādīsu lakkhaṇe”ti. Ettha ca vācakasaddantarasannidhānena	258	
PA_tika-vin01_t1:258_6	nipātānaṃ tadatthajotakamattattā lakkhitasaddatthajotako abhisaddo lakkhaṇe vattatīti	258	
PA_tika-vin01_t1:258_7	vutto. Rājābhirājāti rājūhi pūjetuṃ araho rājā. Pūjiteti pūjārahe.	258	
PA_tika-vin01_t1:259_0	Abhidhammeti “supinantena sukkavissaṭṭhiyā anāpattibhāvepi akusalacetanā upalabbhatī”tiādinā	259	
PA_tika-vin01_t1:259_1	vinayapaññattiyā saṅkaravirahite dhamme. “Pubbāparavirodhābhāvato dhammānaṃyeva ca	259	
PA_tika-vin01_t1:259_2	aññamaññasaṅkaravirahite dhamme”tipi vadanti. “Pāṇātipāto akusala”nti evamādīsu ca	259	
PA_tika-vin01_t1:259_3	maraṇādhippāyassa jīvitindriyupacchedakapayogasamuṭṭhāpikā cetanā akusalaṃ, na pāṇasaṅkhātajīvitindriyassa	259	
PA_tika-vin01_t1:259_4	upacchedasaṅkhāto atipāto, tathā adinnassa parasantakassa ādānasaṅkhātā viññatti	259	
PA_tika-vin01_t1:259_5	abyākato dhammo, taṃviññattisamuṭṭhāpikā theyyacetanā akusalo dhammoti evamādināpi	259	
PA_tika-vin01_t1:259_6	aññamaññasaṅkaravirahite dhammeti attho veditabbo. Abhivinayeti ettha “jātarūparajataṃ	259	
PA_tika-vin01_t1:259_7	na paṭiggahetabba”nti vadanto vinaye vineti nāma. Ettha “evaṃ paṭiggaṇhato pācittiyaṃ,	259	
PA_tika-vin01_t1:259_8	evaṃ dukkaṭanti vadanto ca abhivinaye vineti nāmā”ti vadanti. Tasmā jātarūparajataṃ	259	
PA_tika-vin01_t1:259_9	theyyacittena parasantakaṃ gaṇhantassa yathāvatthu pārājikathullaccayadukkaṭesu aññataraṃ,	259	
PA_tika-vin01_t1:259_10	bhaṇḍāgārikasīsena gaṇhantassa pācittiyaṃ, attatthāya gaṇhantassa nissaggiyaṃ pācittiyaṃ.	2591	
PA_tika-vin01_t1:259_11	Kevalaṃ lolatāya gaṇhantassa anāmāsadukkaṭaṃ, rūpiyachaḍḍakassa sammatassa anāpattīti	2591	
PA_tika-vin01_t1:259_12	evaṃ aññamaññasaṅkaravirahite vinaye paṭibalo vinetunti attho veditabbo. Abhikkantenāti	2591	
PA_tika-vin01_t1:259_13	ettha kantiyā adhikattaṃ abhisaddo dīpetīti āha “adhike”ti.	2591	
PA_tika-vin01_t1:260_0	Nanu ca “abhikkamantī”ti ettha abhisaddo kamanakiriyāya vuḍḍhibhāvaṃ atirekataṃ dīpeti,	260	
PA_tika-vin01_t1:260_1	“abhiññātā abhilakkhitā”ti ettha ñāṇalakkhaṇakiriyānaṃ supākaṭattā visesaṃ, “abhikkantenā”ti	260	
PA_tika-vin01_t1:260_2	ettha kantiyā adhikattaṃ visiṭṭhataṃ dīpetīti idaṃ tāva yuttaṃ kiriyāvisesakattā	260	
PA_tika-vin01_t1:260_3	upasaggassa, “abhirājā abhivinayo”ti pana pūjitaparicchinnesu rājavinayesu abhisaddo	260	
PA_tika-vin01_t1:260_4	vattatīti kathametaṃ yujjeyyāti ce? Idhāpi natthi doso pūjanaparicchedanakiriyādīpanato,	260	
PA_tika-vin01_t1:260_5	tāhi ca kiriyāhi rājavinayānaṃ yuttattā, tasmā ettha atimālādīsu atisaddo viya abhisaddo	260	
PA_tika-vin01_t1:260_6	saha sādhanena kiriyaṃ vadatīti abhirājaabhivinayasaddā siddhā, evaṃ abhidhammasadde	260	
PA_tika-vin01_t1:260_7	abhisaddo saha sādhanena vuḍḍhiyādikiriyaṃ dīpetīti ayamattho dassitoti daṭṭhabbaṃ.	260	
PA_tika-vin01_t1:261_0	Ettha cāti abhidhamme. Bhāvetīti cittassa vaḍḍhanaṃ vuttaṃ. Pharitvāti ārammaṇassa	261	
PA_tika-vin01_t1:261_1	vaḍḍhanaṃ vuttaṃ. Vuḍḍhimantoti bhāvanāpharaṇavuḍḍhīhi vuḍḍhimantopi dhammā vuttāti	261	
PA_tika-vin01_t1:261_2	attho. Ārammaṇādīhīti ārammaṇasampayuttakammadvārapaṭipadādīhi. Lakkhaṇīyattāti sañjānitabbattā.	261	
PA_tika-vin01_t1:261_3	Ekantato lokuttaradhammānaṃyeva pūjārahattā “sekkhā dhammā”tiādinā lokuttarāyeva	261	
PA_tika-vin01_t1:261_4	pūjitāti dassitā. Sabhāvaparicchinnattāti phusanādisabhāvena paricchinnattā. Adhikāpi	261	
PA_tika-vin01_t1:261_5	dhammā vuttāti ettha kāmāvacarehi mahantabhāvato mahaggatā dhammāpi adhikā nāma hontīti	261	
PA_tika-vin01_t1:261_6	tehi saddhiṃ adhikā dhammā vuttā.	261	
PA_tika-vin01_t1:262_0	Yaṃ panettha avisiṭṭhanti ettha vinayādīsu tīsu aññamaññavisiṭṭhesu yaṃ avisiṭṭhaṃ	262	
PA_tika-vin01_t1:262_1	samānaṃ, taṃ piṭakasaddanti attho. Vinayādayo hi tayo saddā aññamaññaṃ asādhāraṇattā	262	
PA_tika-vin01_t1:262_2	visiṭṭhā nāma, piṭakasaddo pana tehi tīhipi sādhāraṇattā avisiṭṭhoti vuccati. Mā	262	
PA_tika-vin01_t1:262_3	piṭakasampadānenāti pāḷisampadānavasena mā gaṇhathāti vuttaṃ hoti. Kudālañca piṭakañca	262	
PA_tika-vin01_t1:262_4	kudālapiṭakaṃ. Tattha ku vuccati pathavī, tassā dālanato vidālanato ayomayo upakaraṇaviseso	262	
PA_tika-vin01_t1:262_5	kudālaṃ nāma, tālapaṇṇavettalatādīhi kato bhājanaviseso piṭakaṃ nāma, taṃ ādāya gahetvāti	262	
PA_tika-vin01_t1:262_6	attho. Yathāvuttenāti “evaṃ duvidhatthenā”tiādinā vuttappakārena.	262	
PA_tika-vin01_t1:263_0	Desanāsāsanakathābhedanti ettha kathetabbānaṃ atthānaṃ desakāyattena āṇādividhinā	263	
PA_tika-vin01_t1:263_1	abhisajjanaṃ pabodhanaṃ desanā. Sāsitabbapuggalagatena yathāparādhādinā sāsitabbabhāvena	263	
PA_tika-vin01_t1:263_2	anusāsanaṃ vinayanaṃ sāsanaṃ. Kathetabbassa saṃvarāsaṃvarādino atthassa kathanaṃ	263	
PA_tika-vin01_t1:263_3	vacanapaṭibaddhatākaraṇaṃ kathāti vuccati. Tasmā desitāraṃ bhagavantamapekkhitvā	263	
PA_tika-vin01_t1:263_4	desanā, sāsitabbapuggalavasena sāsanaṃ, kathetabbassa atthassa vasena kathāti evamettha	263	
PA_tika-vin01_t1:263_5	desanādīnaṃ nānākaraṇaṃ veditabbaṃ. Ettha ca kiñcāpi desanādayo desetabbādinirapekkhā	263	
PA_tika-vin01_t1:263_6	na honti, āṇādayo pana visesato desakādiadhīnāti taṃtaṃvisesayogavasena desanādīnaṃ	263	
PA_tika-vin01_t1:263_7	bhedo vutto. Tathā hi āṇāvidhānaṃ visesato āṇārahādhīnaṃ tattha kosallayogato. Evaṃ	263	
PA_tika-vin01_t1:263_8	vohāraparamatthavidhānāni ca vidhāyakādhīnānīti āṇādividhino desakāyattatā vuttā.	263	
PA_tika-vin01_t1:263_9	Aparādhajjhāsayānurūpaṃ viya dhammānurūpampi sāsanaṃ visesato, tathā vinetabbapuggalāpekkhanti	263	
PA_tika-vin01_t1:263_10	sāsitabbapuggalavasena sāsanaṃ vuttaṃ. Saṃvarāsaṃvaranāmarūpānaṃ viya viniveṭhetabbāya	2631	
PA_tika-vin01_t1:263_11	diṭṭhiyāpi kathanaṃ sati vācāvatthusmiṃ nāsatīti visesato tadadhīnanti kathetabbassa	2631	
PA_tika-vin01_t1:263_12	atthassa vasena kathā vuttā. Bhedasaddo visuṃ visuṃ yojetabbo “desanābhedaṃ sāsanabhedaṃ	2631	
PA_tika-vin01_t1:263_13	kathābhedañca yathārahaṃ paridīpaye”ti. Bhedanti ca nānattanti attho. Tesu piṭakesu	2631	
PA_tika-vin01_t1:263_14	sikkhā ca pahānāni ca gambhīrabhāvo ca sikkhāpahānagambhīrabhāvaṃ, tañca yathārahaṃ	2631	
PA_tika-vin01_t1:263_15	paridīpayeti attho. Pariyattibhedañca vibhāvayeti sambandho.	2631	
PA_tika-vin01_t1:264_0	Pariyattibhedanti ca pariyāpuṇanabhedanti attho. Yahinti yasmiṃ vinayādike piṭake.	264	
PA_tika-vin01_t1:264_1	Yaṃ sampattiñca vipattiñca yathā pāpuṇāti, tampi sabbaṃ vibhāvayeti sambandho. Atha	264	
PA_tika-vin01_t1:264_2	vā yaṃ pariyattibhedaṃ sampattiñca vipattiñcāpi yahiṃ yathā pāpuṇāti, tampi sabbaṃ	264	
PA_tika-vin01_t1:264_3	vibhāvayeti yojetabbaṃ. Ettha yathāti yehi upārambhādihetupariyāpuṇanādippakārehi	264	
PA_tika-vin01_t1:264_4	upārambhanissaraṇadhammakosakarakkhaṇahetupariyāpuṇanaṃ suppaṭipatti duppaṭipattīti	264	
PA_tika-vin01_t1:264_5	etehi pakārehīti vuttaṃ hoti.	264	
PA_tika-vin01_t1:265_0	Paridīpanā vibhāvanā cāti heṭṭhā vuttassa anurūpato vuttaṃ, atthato pana ekameva.	265	
PA_tika-vin01_t1:265_1	Āṇārahenāti āṇaṃ ṭhapetuṃ arahatīti āṇāraho, bhagavā. So hi sammāsambuddhatāya mahākāruṇikatāya	265	
PA_tika-vin01_t1:265_2	ca aviparītahitopadesakabhāvena pamāṇavacanattā āṇaṃ paṇetuṃ arahati, vohāraparamatthānampi	265	
PA_tika-vin01_t1:265_3	sambhavato āha “āṇābāhullato”ti. Ito paresupi eseva nayo.	265	
PA_tika-vin01_t1:266_0	Paṭhamanti vinayapiṭakaṃ. Pacurāparādhā seyyasakattherādayo. Te hi dosabāhullato	266	
PA_tika-vin01_t1:266_1	“pacurāparādhā”ti vuttā. Pacuro bahuko bahulo aparādho doso vītikkamo yesaṃ te pacurāparādhā.	266	
PA_tika-vin01_t1:266_2	Anekajjhāsayātiādīsu āsayova ajjhāsayo. So ca atthato diṭṭhi ñāṇañca, pabhedato pana	266	
PA_tika-vin01_t1:266_3	catubbidhaṃ hoti. Tathā hi pubbacariyavasena āyatiṃ sati paccaye uppajjamānārahā	266	
PA_tika-vin01_t1:266_4	sassatucchedasaṅkhātā micchādiṭṭhi saccānulomikañāṇakammassakataññāṇasaṅkhātā sammādiṭṭhi	266	
PA_tika-vin01_t1:266_5	ca “āsayo”ti vuccati. Vuttañhetaṃ –	266	
PA_tika-vin01_t1:267	“Sassatucchedadiṭṭhi ca, khanti cevānulomikā;	26	
PA_tika-vin01_t1:268	Yathābhūtañca yaṃ ñāṇaṃ, etaṃ āsayasaññita”nti.	26	
PA_tika-vin01_t1:269_0	Idañca catubbidhaṃ āsayanti ettha sattā nivasantīti āsayoti vuccati. Anusayā kāmarāgabhavarāgadiṭṭhipaṭighavicikicchāmānāvijjāvasena	269	
PA_tika-vin01_t1:269_1	satta. Mūsikavisaṃ viya kāraṇalābhe uppajjanārahā anāgatā kilesā, atītā paccuppannā	269	
PA_tika-vin01_t1:269_2	ca tatheva vuccanti. Na hi kālabhedena dhammānaṃ sabhāvabhedo atthīti. Cariyāti rāgacariyādikā	269	
PA_tika-vin01_t1:269_3	cha mūlacariyā, antarabhedena anekavidhā, saṃsaggavasena pana tesaṭṭhi honti. Atha	269	
PA_tika-vin01_t1:269_4	vā cariyāti caritaṃ, taṃ sucaritaduccaritavasena duvidhaṃ. “Adhimutti nāma ‘ajjeva	269	
PA_tika-vin01_t1:269_5	pabbajissāmi, ajjeva arahattaṃ gaṇhissāmī’tiādinā tanninnabhāvena pavattamānaṃ sanniṭṭhāna”nti	269	
PA_tika-vin01_t1:269_6	gaṇṭhipadesu vuttaṃ. Ācariyadhammapālattherena pana “sattānaṃ pubbacariyavasena abhirucī”ti	269	
PA_tika-vin01_t1:269_7	vuttaṃ. Sā duvidhā hīnapaṇītabhedena. Yathānulomanti ajjhāsayādīnaṃ anurūpaṃ. Ahaṃ	269	
PA_tika-vin01_t1:269_8	mamāti saññinoti diṭṭhimānataṇhāvasena ahaṃ mamāti evaṃ pavattasaññino. Yathādhammanti	269	
PA_tika-vin01_t1:269_9	natthettha attā attaniyaṃ vā, kevalaṃ dhammamattametanti evaṃ dhammasabhāvānurūpanti attho.	269	
PA_tika-vin01_t1:270_0	Saṃvarāsaṃvaroti ettha saṃvaraṇaṃ saṃvaro, kāyavācāhi avītikkamo. Mahanto saṃvaro	270	
PA_tika-vin01_t1:270_1	asaṃvaro. Vuḍḍhiattho hi ayaṃ a-kāro yathā “asekkhā dhammā”ti, tasmā khuddako mahanto	270	
PA_tika-vin01_t1:270_2	ca saṃvaroti attho. Diṭṭhiviniveṭhanāti diṭṭhiyā vimocanaṃ. Adhisīlasikkhādīnaṃ vibhāgo	270	
PA_tika-vin01_t1:270_3	parato paṭhamapārājikasaṃvaṇṇanāya āvi bhavissati. Suttantapāḷiyaṃ “vivicceva kāmehī”tiādinā	270	
PA_tika-vin01_t1:270_4	samādhidesanābāhullato “suttantapiṭake adhicittasikkhā”ti vuttaṃ. Vītikkamappahānaṃ	270	
PA_tika-vin01_t1:270_5	kilesānanti saṃkilesadhammānaṃ kammakilesānaṃ vā yo kāyavacīdvārehi vītikkamo, tassa	270	
PA_tika-vin01_t1:270_6	pahānaṃ. Anusayavasena santāne anuvattantā kilesā kāraṇalābhe pariyuṭṭhitāpi sīlabhedavasena	270	
PA_tika-vin01_t1:270_7	vītikkamituṃ na labhantīti āha “vītikkamapaṭipakkhattā sīlassā”ti. Pariyuṭṭhānappahānanti	270	
PA_tika-vin01_t1:270_8	okāsadānavasena kilesānaṃ citte kusalappavattiṃ pariyādiyitvā uṭṭhānaṃ pariyuṭṭhānaṃ,	270	
PA_tika-vin01_t1:270_9	tassa pahānaṃ cittasantānesu uppattivasena kilesānaṃ pariyuṭṭhānassa pahānanti vuttaṃ	270	
PA_tika-vin01_t1:270_10	hoti. Anusayappahānanti appahīnabhāvena santāne anu anu sayanakā kāraṇalābhe uppattiarahā	2701	
PA_tika-vin01_t1:270_11	anusayā. Te pana anurūpaṃ kāraṇaṃ laddhā uppajjanārahā thāmagatā kāmarāgādayo satta	2701	
PA_tika-vin01_t1:270_12	kilesā, tesaṃ pahānaṃ anusayappahānaṃ. Te ca sabbaso ariyamaggapaññāya pahīyantīti	2701	
PA_tika-vin01_t1:270_13	āha “anusayapaṭipakkhattā paññāyā”ti.	2701	
PA_tika-vin01_t1:271_0	Tadaṅgappahānanti dīpālokeneva tamassa dānādipuññakiriyavatthugatena tena tena kusalaṅgena	271	
PA_tika-vin01_t1:271_1	tassa tassa akusalaṅgassa pahānaṃ “tadaṅgappahāna”nti vuccati. Idha pana tena tena	271	
PA_tika-vin01_t1:271_2	susīlyaṅgena tassa tassa dussīlyaṅgassa pahānaṃ “tadaṅgappahāna”nti veditabbaṃ. Vikkhambhanasamaucchedappahānānīti	271	
PA_tika-vin01_t1:271_3	ettha upacārappanābhedena samādhinā pavattinivāraṇena ghaṭappahāreneva jalatale sevālassa	271	
PA_tika-vin01_t1:271_4	tesaṃ tesaṃ nīvaraṇānaṃ dhammānaṃ vikkhambhanavasena pahānaṃ vikkhambhanappahānaṃ.	271	
PA_tika-vin01_t1:271_5	Catunnaṃ ariyamaggānaṃ bhāvitattā taṃtaṃmaggavato santāne samudayapakkhikassa kilesagaṇassa	271	
PA_tika-vin01_t1:271_6	accantaṃ appavattisaṅkhātasamucchedavasena pahānaṃ samucchedappahānaṃ. Duccaritasaṃkilesassa	271	
PA_tika-vin01_t1:271_7	pahānanti kāyaduccaritādi duṭṭhu caritaṃ, kilesehi vā dūsitaṃ caritanti duccaritaṃ.	271	
PA_tika-vin01_t1:271_8	Tadeva yattha uppannaṃ, taṃ santānaṃ sammā kileseti bādhayati upatāpeti cāti saṃkileso,	271	
PA_tika-vin01_t1:271_9	tassa pahānaṃ, kāyavacīduccaritavasena pavattasaṃkilesassa tadaṅgavasena pahānanti	271	
PA_tika-vin01_t1:271_10	vuttaṃ hoti. Samādhissa kāmacchandapaṭipakkhattā suttantapiṭake taṇhāsaṃkilesassa	2711	
PA_tika-vin01_t1:271_11	pahānaṃ vuttaṃ. Attādivinimuttasabhāvadhammappakāsanato abhidhammapiṭake diṭṭhisaṃkilesassa pahānaṃ vuttaṃ.	2711	
PA_tika-vin01_t1:272_0	Ekamekasmiñcetthāti etesu tīsu piṭakesu ekamekasmiṃ piṭaketi attho daṭṭhabbo. Dhammoti	272	
PA_tika-vin01_t1:272_1	pāḷīti ettha pakaṭṭhānaṃ ukkaṭṭhānaṃ sīlādiatthānaṃ bodhanato sabhāvaniruttibhāvato	272	
PA_tika-vin01_t1:272_2	buddhādīhi bhāsitattā ca pakaṭṭhānaṃ vacanappabandhānaṃ āḷīti pāḷi, pariyattidhammo.	272	
PA_tika-vin01_t1:272_3	“Dhammoti pāḷīti ettha bhagavatā vuccamānassa atthassa vohārassa ca dīpano saddoyeva	272	
PA_tika-vin01_t1:272_4	pāḷi nāmā”ti gaṇṭhipadesu vuttaṃ. Abhidhammaṭṭhakathāya likhite sīhaḷagaṇṭhipade	272	
PA_tika-vin01_t1:272_5	pana idaṃ vuttaṃ – sabhāvatthassa sabhāvavohārassa ca anurūpavasena bhagavatā manasā	272	
PA_tika-vin01_t1:272_6	vavatthāpitā paṇḍatti pāḷīti vuccati. Yadi saddoyeva pāḷi siyā, pāḷiyā desanāya ca	272	
PA_tika-vin01_t1:272_7	nānattena bhavitabbaṃ. Manasā vavatthāpitāya ca pāḷiyā vacībhedakaraṇamattaṃ ṭhapetvā	272	
PA_tika-vin01_t1:272_8	desanāya nānattaṃ natthi. Tathā hi desanaṃ dassentena manasā vavatthāpitāya pāḷiyā	272	
PA_tika-vin01_t1:272_9	desanāti vacībhedakaraṇamattaṃ vinā pāḷiyā saha desanāya anaññathā vuttā. Tathā ca	272	
PA_tika-vin01_t1:272_10	upari “desanāti paññattī”ti vuttattā desanāya anaññabhāvena pāḷiyā paṇṇattibhāvo	2721	
PA_tika-vin01_t1:272_11	kathito hoti. Apica yadi pāḷiyā aññāyeva desanā siyā, “pāḷiyā ca pāḷiatthassa ca	2721	
PA_tika-vin01_t1:272_12	desanāya ca yathābhūtāvabodho”ti vattabbaṃ siyā, evaṃ pana avatvā “pāḷiyā ca pāḷiatthassa	2721	
PA_tika-vin01_t1:272_13	ca yathābhūtāvabodho”ti vuttattā pāḷiyā desanāya ca anaññabhāvo dassito hoti. Evañca	2721	
PA_tika-vin01_t1:272_14	katvā upari “desanā nāma paññattī”ti dassentena desanāya anaññabhāvato pāḷiyā paṇṇattibhāvo kathitova hotīti.	2721	
PA_tika-vin01_t1:273_0	Ettha ca “saddoyeva pāḷi nāmā”ti imasmiṃ pakkhe dhammassapi saddasabhāvattā dhammadesanānaṃ	273	
PA_tika-vin01_t1:273_1	ko visesoti ce? Tesaṃ tesaṃ atthānaṃ bodhakabhāvena ñāto uggahaṇādivasena ca pubbe	273	
PA_tika-vin01_t1:273_2	vavatthāpito saddappabandho dhammo, pacchā paresaṃ avabodhanatthaṃ pavattito tadatthappakāsako	273	
PA_tika-vin01_t1:273_3	saddo desanāti veditabbaṃ. Atha vā yathāvuttasaddasamuṭṭhāpako cittuppādo desanā	273	
PA_tika-vin01_t1:273_4	“desīyati samuṭṭhāpīyati saddo etenā”ti katvā musāvādādayo viya. Tatthāpi hi musāvādādisamuṭṭhāpikā	273	
PA_tika-vin01_t1:273_5	cetanā musāvādādisaddena voharīyati.	273	
PA_tika-vin01_t1:274_0	Tīsupi cetesu ete dhammatthadesanāpaṭivedhāti ettha pāḷiattho pāḷidesanā pāḷiatthapaṭivedho	274	
PA_tika-vin01_t1:274_1	cāti ime tayo pāḷivisayā hontīti vinayapiṭakādīnaṃ atthassa desanāya paṭivedhassa	274	
PA_tika-vin01_t1:274_2	ca ādhārabhāvo yutto, piṭakāni pana pāḷiyoyevāti tesaṃ dhammassa ādhārabhāvo kathaṃ	274	
PA_tika-vin01_t1:274_3	yujjeyyāti ce? Pāḷisamudāyassa avayavapāḷiyā ādhārabhāvato. Avayavassa hi samudāyo	274	
PA_tika-vin01_t1:274_4	ādhārabhāvena vuccati yathā “rukkhe sākhā”ti. Ettha ca dhammādīnaṃ dukkhogāhabhāvato	274	
PA_tika-vin01_t1:274_5	tehi dhammādīhi vinayādayo gambhīrāti vinayādīnampi catubbidho gambhīrabhāvo vuttoyeva,	274	
PA_tika-vin01_t1:274_6	tasmā dhammādayo eva dukkhogāhattā gambhīrā, na vinayādayoti na codetabbametaṃ sammukhena	274	
PA_tika-vin01_t1:274_7	visayavisayīmukhena ca vinayādīnaṃyeva gambhīrabhāvassa vuttattā. Dhammo hi vinayādayo,	274	
PA_tika-vin01_t1:274_8	tesaṃ visayo attho, dhammatthavisayā ca desanāpaṭivedhāti. Tattha paṭivedhassa dukkarabhāvato	274	
PA_tika-vin01_t1:274_9	dhammatthānaṃ, desanāñāṇassa dukkarabhāvato desanāya ca dukkhogāhabhāvo veditabbo.	274	
PA_tika-vin01_t1:274_10	Paṭivedhassa pana uppādetuṃ asakkuṇeyyattā taṃvisayañāṇuppattiyā ca dukkarabhāvato	2741	
PA_tika-vin01_t1:274_11	dukkhogāhatā veditabbā. Dukkhena ogayhantīti dukkhogāhā. Ekadesena ogāhantehipi mandabuddhīhi	2741	
PA_tika-vin01_t1:274_12	patiṭṭhā laddhuṃ na sakkāti āha “alabbhaneyyapatiṭṭhā cā”ti. Ekamekasminti ekekasmiṃ	2741	
PA_tika-vin01_t1:274_13	piṭake. Etthāti etesu piṭakesu. Niddhāraṇe cetaṃ bhummavacanaṃ.	2741	
PA_tika-vin01_t1:275_0	Idāni hetuhetuphalādīnaṃ vasenapi gambhīrabhāvaṃ dassento āha “aparo nayo”tiādi.	275	
PA_tika-vin01_t1:275_1	Hetūti paccayo. So hi attano phalaṃ dahati vidahatīti dhammoti vuccati. Dhammasaddassa	275	
PA_tika-vin01_t1:275_2	cettha hetupariyāyatā kathaṃ viññāyatīti āha “vuttañheta”ntiādi. Nanu ca “hetumhi	275	
PA_tika-vin01_t1:275_3	ñāṇaṃ dhammapaṭisambhidā”ti etena vacanena dhammassa hetubhāvo kathaṃ viññāyatīti	275	
PA_tika-vin01_t1:275_4	ce? Dhammapaṭisambhidāti etassa samāsapadassa avayavapadatthaṃ dassentena “hetumhi	275	
PA_tika-vin01_t1:275_5	ñāṇa”nti vuttattā. “Dhamme paṭisambhidā dhammapaṭisambhidā”ti ettha hi “dhamme”ti	275	
PA_tika-vin01_t1:275_6	etassa atthaṃ dassentena “hetumhī”ti vuttaṃ, “paṭisambhidā”ti etassa atthaṃ dassentena	275	
PA_tika-vin01_t1:275_7	“ñāṇa”nti, tasmā hetudhammasaddā ekatthā ñāṇapaṭisambhidāsaddā cāti imamatthaṃ vadantena	275	
PA_tika-vin01_t1:275_8	sādhito dhammassa hetubhāvo. Hetuphale ñāṇaṃ atthapaṭisambhidāti etena vacanena sādhito	275	
PA_tika-vin01_t1:275_9	atthassa hetuphalabhāvopi evameva daṭṭhabbo. Hetuno phalaṃ hetuphalaṃ. Tañca yasmā	275	
PA_tika-vin01_t1:275_10	hetuanusārena arīyati adhigamīyati sampāpuṇīyati, tasmā atthoti vuccati.	2751	
PA_tika-vin01_t1:276_0	Yathādhammanti ettha dhammasaddo hetuṃ hetuphalañca sabbaṃ saṅgaṇhāti. Sabhāvavācako	276	
PA_tika-vin01_t1:276_1	hesa dhammasaddo, na pariyattihetubhāvavācako, tasmā yathādhammanti yo yo avijjādisaṅkhārādidhammo,	276	
PA_tika-vin01_t1:276_2	tasmiṃ tasminti attho. Dhammānurūpaṃ vā yathādhammaṃ. Desanāpi hi paṭivedho viya	276	
PA_tika-vin01_t1:276_3	aviparītavisayavibhāvanato dhammānurūpaṃ pavattati, tatoyeva ca aviparītābhilāpoti	276	
PA_tika-vin01_t1:276_4	vuccati. Dhammābhilāpoti atthabyañjanako aviparītābhilāpo. Ettha ca abhilappatīti	276	
PA_tika-vin01_t1:276_5	abhilāpoti saddo vuccati. Etena “tatra dhammaniruttābhilāpe ñāṇaṃ niruttipaṭisambhidā”ti	276	
PA_tika-vin01_t1:276_6	ettha vuttaṃ dhammaniruttiṃ dasseti saddasabhāvattā desanāya. Tathā hi niruttipaṭisambhidāya	276	
PA_tika-vin01_t1:276_7	parittārammaṇādibhāvo paṭisambhidāvibhaṅgapāḷiyaṃ vutto. Aṭṭhakathāyañca “taṃ sabhāvaniruttiṃ	276	
PA_tika-vin01_t1:276_8	saddaṃ ārammaṇaṃ katvā”tiādinā saddārammaṇatā dassitā. Tathā hi imassa atthassa ayaṃ	276	
PA_tika-vin01_t1:276_9	saddo vācakoti vacanavacanatthe vavatthapetvā taṃtaṃvacanatthavibhāvanavasena pavattito	276	
PA_tika-vin01_t1:276_10	saddo desanāti vuccati. Adhippāyoti etena “desanāti paññattī”ti etaṃ vacanaṃ dhammaniruttābhilāpaṃ	2761	
PA_tika-vin01_t1:276_11	sandhāya vuttaṃ, na tato vinimuttaṃ paññattiṃ sandhāyāti adhippāyaṃ dasseti. Desīyati	2761	
PA_tika-vin01_t1:276_12	attho etenāti hi desanā, pakārena ñāpīyati etena, pakārato ñāpetīti vā paññattīti	2761	
PA_tika-vin01_t1:276_13	dhammaniruttābhilāpo vuccati. Evaṃ “desanā nāma saddo”ti imasmiṃ pakkhe ayamattho	2761	
PA_tika-vin01_t1:276_14	veditabbo. “Desanāti paññattī”ti ettha paññattivādino pana evaṃ vadanti – kiñcāpi	2761	
PA_tika-vin01_t1:276_15	“dhammābhilāpo”ti ettha abhilappatīti abhilāpoti saddo vuccati, na paṇṇatti, tathāpi	2761	
PA_tika-vin01_t1:276_16	sadde vuccamāne tadanurūpaṃ vohāraṃ gahetvā tena vohārena dīpitassa atthassa jānanato	2761	
PA_tika-vin01_t1:276_17	sadde kathite tadanurūpā paṇṇattipi kāraṇūpacārena kathitāyeva hoti. Atha vā “dhammābhilāpoti	2761	
PA_tika-vin01_t1:276_18	attho”ti avatvā “dhammābhilāpoti adhippāyo”ti vuttattā desanā nāma saddo na hotīti dīpitamevāti.	2761	
PA_tika-vin01_t1:277_0	Idāni paṭivedhaṃ niddisanto āha “paṭivedhoti abhisamayo”ti. Paṭivijjhatīti ñāṇaṃ	277	
PA_tika-vin01_t1:277_1	paṭivedhoti vuccati. Paṭivijjhanti etenāti vā paṭivedho, abhisametīti abhisamayo,	277	
PA_tika-vin01_t1:277_2	abhisamenti etenāti vā abhisamayo. Idāni abhisamayappabhedato abhisamayappakārato	277	
PA_tika-vin01_t1:277_3	ārammaṇato sabhāvato ca pākaṭaṃ kātuṃ “so ca lokiyalokuttaro”tiādimāha. Visayato	277	
PA_tika-vin01_t1:277_4	asammohato ca avabodhoti sambandho. Tattha visayato atthādianurūpaṃ dhammādīsu avabodho	277	
PA_tika-vin01_t1:277_5	nāma avijjādidhammārammaṇo saṅkhārādiatthārammaṇo tadubhayapaññāpanārammaṇo lokiyo	277	
PA_tika-vin01_t1:277_6	avabodho. Asammohato atthādianurūpaṃ dhammādīsu avabodho pana nibbānārammaṇo maggayutto	277	
PA_tika-vin01_t1:277_7	yathāvuttadhammatthapaññattīsu sammohaviddhaṃsano lokuttaro abhisamayo. Tathā hi	277	
PA_tika-vin01_t1:277_8	“ayaṃ hetu, idamassa phalaṃ, ayaṃ tadubhayānurūpo vohāro”ti evaṃ ārammaṇakaraṇavasena	277	
PA_tika-vin01_t1:277_9	lokiyañāṇaṃ visayato paṭivijjhati, lokuttarañāṇaṃ pana hetuhetuphalādīsu sammohassa	277	
PA_tika-vin01_t1:277_10	maggañāṇena samucchinnattā asammohato paṭivijjhati. Atthānurūpaṃ dhammesūti avijjā	2771	
PA_tika-vin01_t1:277_11	hetu, saṅkhārā hetusamuppannā, saṅkhāre uppādeti avijjāti evaṃ kāriyānurūpaṃ kāraṇesūti	2771	
PA_tika-vin01_t1:277_12	attho. Atha vā puññābhisaṅkhāraapuññābhisaṅkhāraāneñjābhisaṅkhāresu tīsu apuññābhisaṅkhārassa	2771	
PA_tika-vin01_t1:277_13	sampayuttaavijjā paccayo, itaresaṃ yathānurūpantiādinā kāriyānurūpaṃ kāraṇesu paṭivedhoti	2771	
PA_tika-vin01_t1:277_14	attho. Dhammānurūpaṃ atthesūti “avijjāpaccayā saṅkhārā”tiādinā kāraṇānurūpaṃ kāriyesu	2771	
PA_tika-vin01_t1:277_15	avabodhoti attho. Paññattipathānurūpaṃ paññattīsūti paññattiyā vuccamānadhammānurūpaṃ	2771	
PA_tika-vin01_t1:277_16	paṇṇattīsu avabodhoti attho.	2771	
PA_tika-vin01_t1:278_0	Yathāvuttehi dhammādīhi piṭakānaṃ gambhīrabhāvaṃ dassetuṃ “idāni yasmā etesu piṭakesū”tiādimāha.	278	
PA_tika-vin01_t1:278_1	Dhammajātanti kāraṇappabhedo kāraṇameva vā. Atthajātanti kāriyappabhedo kāriyameva	278	
PA_tika-vin01_t1:278_2	vā. Yā cāyaṃ desanāti sambandho. Yo cetthāti etāsu taṃtaṃpiṭakagatāsu dhammatthadesanāsu	278	
PA_tika-vin01_t1:278_3	yo paṭivedhoti attho. Dukkhogāhanti ettha avijjāsaṅkhārādīnaṃ dhammatthānaṃ duppaṭivijjhatāya	278	
PA_tika-vin01_t1:278_4	dukkhogāhatā. Tesaṃ paññāpanassa dukkarabhāvato desanāya paṭivedhanasaṅkhātassa paṭivedhassa	278	
PA_tika-vin01_t1:278_5	ca uppādanavisayīkaraṇānaṃ asakkuṇeyyatāya dukkhogāhatā veditabbā. Evampīti pisaddo	278	
PA_tika-vin01_t1:278_6	pubbe vuttappakārantaraṃ sampiṇḍeti. Etthāti etesu tīsu piṭakesu. Vuttatthāti vutto	278	
PA_tika-vin01_t1:278_7	saṃvaṇṇito attho assāti vuttatthā.	278	
PA_tika-vin01_t1:279_0	Tīsu piṭakesūti ettha “ekekasmi”nti adhikārato pakaraṇato vā veditabbaṃ. Pariyattibhedoti	279	
PA_tika-vin01_t1:279_1	pariyāpuṇanaṃ pariyatti. Pariyāpuṇanavācako hettha pariyattisaddo, na pāḷipariyāyo,	279	
PA_tika-vin01_t1:279_2	tasmā evamettha attho daṭṭhabbo “tīsu piṭakesu ekekasmiṃ pariyāpuṇanappakāro daṭṭhabbo	279	
PA_tika-vin01_t1:279_3	ñātabbo”ti. Tatoyeva ca “pariyattiyo pariyāpuṇanappakārā”ti tīsupi gaṇṭhipadesu vuttaṃ.	279	
PA_tika-vin01_t1:279_4	Atha vā tīhi pakārehi pariyāpuṇitabbā pāḷiyo eva pariyattīti vuccanti, tatoyeva ca	279	
PA_tika-vin01_t1:279_5	“pariyattiyo pāḷikkamā”ti abhidhammaṭṭhakathāya likhite sīhaḷagaṇṭhipade vuttaṃ.	279	
PA_tika-vin01_t1:279_6	Evampi hi alagaddūpamāpariyāpuṇanayogato alagaddūpamā pariyattīti pāḷipi sakkā vattuṃ,	279	
PA_tika-vin01_t1:279_7	evañca katvā “duggahitā upārambhādihetu pariyāpuṭā alagaddūpamā”ti parato niddesavacanampi	279	
PA_tika-vin01_t1:279_8	upapannaṃ hoti. Tattha hi pāḷiyeva duggahitā pariyāpuṭāti vattuṃ vaṭṭati. Alagaddūpamāti	279	
PA_tika-vin01_t1:279_9	alagaddo alagaddaggahaṇaṃ upamā etissāti alagaddūpamā. Alagaddassa gahaṇañhettha	279	
PA_tika-vin01_t1:279_10	alagaddasaddena vuttanti daṭṭhabbaṃ. “Āpūpiko”ti ettha apūpasaddena apūpakhādanaṃ	2791	
PA_tika-vin01_t1:279_11	viya alagaddaggahaṇena gahitapariyatti upamīyati, na pana alagaddena. “Alagaddaggahaṇūpamā”ti	2791	
PA_tika-vin01_t1:279_12	vā vattabbe majjhepadalopaṃ katvā “alagaddūpamā”ti vuttaṃ “oṭṭhamukho”tiādīsu viya.	2791	
PA_tika-vin01_t1:279_13	Alagaddoti cettha āsīviso vuccati. Gadoti hi visassa nāmaṃ. Tañca tassa alaṃ paripuṇṇaṃ	2791	
PA_tika-vin01_t1:279_14	atthi, tasmā alaṃ pariyatto paripuṇṇo gado assāti anunāsikalopaṃ dakārāgamañca katvā	2791	
PA_tika-vin01_t1:279_15	“alagaddo”ti vuccati. Atha vā alaṃ jīvitaharaṇe samattho gado assāti alagaddo. Nissaraṇatthāti	2791	
PA_tika-vin01_t1:279_16	vaṭṭadukkhato nissaraṇaṃ attho payojanaṃ etissāti nissaraṇatthā. Bhaṇḍāgārikapariyattīti	2791	
PA_tika-vin01_t1:279_17	ettha bhaṇḍāgāre niyutto bhaṇḍāgāriko, bhaṇḍāgāriko viya bhaṇḍāgāriko, dhammaratanānupālako.	2791	
PA_tika-vin01_t1:279_18	Aññaṃ atthaṃ anapekkhitvā bhaṇḍāgārikasseva sato pariyatti bhaṇḍāgārikapariyatti.	2791	
PA_tika-vin01_t1:280_0	Duggahitāti duṭṭhu gahitā. Duggahitabhāvameva vibhāvento āha “upārambhādihetu pariyāpuṭā”ti,	280	
PA_tika-vin01_t1:280_1	upārambhā itivādappamokkhādihetu uggahitāti attho. Lābhasakkārādihetu pariyāpuṇanampi	280	
PA_tika-vin01_t1:280_2	ettheva saṅgahitanti daṭṭhabbaṃ. Vuttañhetaṃ alagaddasuttaṭṭhakathāyaṃ –	280	
PA_tika-vin01_t1:281_0	“Yo hi buddhavacanaṃ ‘evaṃ cīvarādīni vā labhissāmi, catuparisamajjhe vā maṃ jānissantī’ti	281	
PA_tika-vin01_t1:281_1	lābhasakkārādihetu pariyāpuṇāti, tassa sā pariyatti alagaddapariyatti nāma. Evaṃ	281	
PA_tika-vin01_t1:281_2	pariyāpuṇanato hi buddhavacanaṃ apariyāpuṇitvā niddokkamanaṃ varatara”nti.	281	
PA_tika-vin01_t1:282_0	Nanu ca alagaddaggahaṇūpamā pariyatti alagaddūpamāti vuccati, evañca sati suggahitāpi	282	
PA_tika-vin01_t1:282_1	pariyatti alagaddūpamāti vattuṃ vaṭṭati tatthāpi alagaddaggahaṇassa upamābhāvena	282	
PA_tika-vin01_t1:282_2	pāḷiyaṃ vuttattā. Vuttañhetaṃ –	282	
PA_tika-vin01_t1:283_0	“Seyyathāpi, bhikkhave, puriso alagaddatthiko alagaddagavesī alagaddapariyesanaṃ	283	
PA_tika-vin01_t1:283_1	caramāno, so passeyya mahantaṃ alagaddaṃ, tamenaṃ ajapadena daṇḍena suniggahitaṃ	283	
PA_tika-vin01_t1:283_2	niggaṇheyya, ajapadena daṇḍena suniggahitaṃ niggahetvā gīvāya suggahitaṃ gaṇheyya.	283	
PA_tika-vin01_t1:283_3	Kiñcāpi so, bhikkhave, alagaddo tassa purisassa hatthaṃ vā bāhaṃ vā aññataraṃ vā	283	
PA_tika-vin01_t1:283_4	aṅgapaccaṅgaṃ bhogehi paliveṭheyya, atha kho so neva tatonidānaṃ maraṇaṃ vā nigaccheyya	283	
PA_tika-vin01_t1:283_5	maraṇattaṃ vā dukkhaṃ. Taṃ kissa hetu, suggahitattā, bhikkhave, alagaddassa, evameva	283	
PA_tika-vin01_t1:283_6	kho, bhikkhave, idhekacce kulaputtā dhammaṃ pariyāpuṇanti suttaṃ geyya”ntiādi.	283	
PA_tika-vin01_t1:284_0	Tasmā idha duggahitā eva pariyatti alagaddūpamāti ayaṃ viseso kuto viññāyati, yena	284	
PA_tika-vin01_t1:284_1	duggahitā upārambhādihetu pariyāpuṭā alagaddūpamāti vuccatīti? Saccametaṃ, idaṃ pana	284	
PA_tika-vin01_t1:284_2	pārisesañāyena vuttanti daṭṭhabbaṃ. Tathā hi nissaraṇatthabhaṇḍāgārikapariyattīnaṃ	284	
PA_tika-vin01_t1:284_3	visuṃ gahitattā pārisesato alagaddassa duggahaṇūpamā pariyatti alagaddūpamāti viññāyati.	284	
PA_tika-vin01_t1:284_4	Suggahaṇūpamā hi pariyatti nissaraṇatthā vā hoti bhaṇḍāgārikapariyatti vā, tasmā	284	
PA_tika-vin01_t1:284_5	suvuttametaṃ “duggahitā upārambhādihetu pariyāpuṭā alagaddūpamā”ti. Yaṃ sandhāyāti	284	
PA_tika-vin01_t1:284_6	yaṃ pariyattiduggahaṇaṃ sandhāya. Vuttanti alagaddasutte vuttaṃ.	284	
PA_tika-vin01_t1:285_0	Alagaddatthikoti āsīvisatthiko. Alagaddaṃ gavesati pariyesati sīlenāti alagaddagavesī.	285	
PA_tika-vin01_t1:285_1	Alagaddapariyesanaṃ caramānoti alagaddapariyesanatthaṃ caramāno. Bhogeti sarīre.	285	
PA_tika-vin01_t1:285_2	Hatthe vā bāhāya vāti ettha maṇibandhako yāva agganakhā “hattho”ti veditabbo, saddhiṃ	285	
PA_tika-vin01_t1:285_3	aggabāhāya avasesā “bāhā”ti. Katthaci pana “kapparato paṭṭhāyapi yāva agganakhā hattho”ti	285	
PA_tika-vin01_t1:285_4	vuccati. Aññatarasmiṃ vā aṅgapaccaṅgeti vuttalakkhaṇaṃ hatthañca bāhañca ṭhapetvā	285	
PA_tika-vin01_t1:285_5	avasesaṃ sarīraṃ “aṅgapaccaṅga”nti veditabbaṃ. Tatonidānanti taṃnidānaṃ, taṃkāraṇāti	285	
PA_tika-vin01_t1:285_6	vuttaṃ hoti. Purimapade hi vibhattialopaṃ katvā niddeso. Taṃ hatthādīsu ḍaṃsanaṃ	285	
PA_tika-vin01_t1:285_7	nidānaṃ kāraṇaṃ etassāti taṃnidānanti hi vattabbe “tatonidāna”nti purimapade paccatte	285	
PA_tika-vin01_t1:285_8	nissakkavacanaṃ katvā tassa ca lopaṃ akatvā niddeso. Taṃ kissa hetūti yaṃ vuttaṃ	285	
PA_tika-vin01_t1:285_9	hatthādīsu ḍaṃsanaṃ taṃnidānañca maraṇādiupagamanaṃ, taṃ kissa hetu kena kāraṇenāti	285	
PA_tika-vin01_t1:285_10	ce. Idhāti imasmiṃ sāsane. Ekacce moghapurisāti ekacce tucchapurisā. Dhammanti pāḷidhammaṃ.	2851	
PA_tika-vin01_t1:285_11	Pariyāpuṇantīti uggaṇhantīti attho, sajjhāyanti ceva vācuggatā karontā dhārenti cāti	2851	
PA_tika-vin01_t1:285_12	vuttaṃ hoti. Atthanti yathābhūtaṃ bhāsitatthaṃ payojanatthañca. Na upaparikkhantīti	2851	
PA_tika-vin01_t1:285_13	na pariggaṇhanti na vicārenti. Idaṃ vuttaṃ hoti – “imasmiṃ ṭhāne sīlaṃ kathitaṃ,	2851	
PA_tika-vin01_t1:285_14	idha samādhi, idha paññā kathitā, mayañca taṃ pūressāmā”ti evaṃ bhāsitatthaṃ payojanatthañca	2851	
PA_tika-vin01_t1:285_15	“sīlaṃ samādhissa kāraṇaṃ, samādhi vipassanāyā”tiādinā na pariggaṇhantīti. Anupaparikkhatanti	2851	
PA_tika-vin01_t1:285_16	anupaparikkhantānaṃ. Na nijjhānaṃ khamantīti nijjhānapaññaṃ nakkhamanti, nijjhāyitvā	2851	
PA_tika-vin01_t1:285_17	paññāya disvā rocetvā gahetabbā na hontīti adhippāyo. Tena imamatthaṃ dīpeti “tesaṃ	2851	
PA_tika-vin01_t1:285_18	paññāya atthaṃ anupaparikkhantānaṃ te dhammā na upaṭṭhahanti, ‘imasmiṃ ṭhāne sīlaṃ,	2851	
PA_tika-vin01_t1:285_19	samādhi, vipassanā, maggo, phalaṃ, vaṭṭaṃ, vivaṭṭaṃ kathita’nti evaṃ jānituṃ na sakkā hontī”ti.	2851	
PA_tika-vin01_t1:286_0	Te upārambhānisaṃsā cevāti te paresaṃ vāde dosāropanānisaṃsā hutvā pariyāpuṇantīti	286	
PA_tika-vin01_t1:286_1	attho. Itivādappamokkhānisaṃsā cāti iti evaṃ etāya pariyattiyā vādappamokkhānisaṃsā,	286	
PA_tika-vin01_t1:286_2	attano upari parehi āropitavādassa niggahassa pamokkhappayojanā hutvā dhammaṃ pariyāpuṇantīti	286	
PA_tika-vin01_t1:286_3	attho. Idaṃ vuttaṃ hoti – parehi sakavāde dose āropite taṃ dosaṃ evañca evañca mocessāmāti	286	
PA_tika-vin01_t1:286_4	iminā ca kāraṇena pariyāpuṇantīti. Atha vā so so vādo itivādo, itivādassa pamokkho	286	
PA_tika-vin01_t1:286_5	itivādappamokkho, itivādappamokkho ānisaṃso etesanti itivādappamokkhānisaṃsā, taṃtaṃvādappamocanānisaṃsā	286	
PA_tika-vin01_t1:286_6	cāti attho. Yassa catthāya dhammaṃ pariyāpuṇantīti yassa ca sīlādipūraṇassa maggaphalanibbānassa	286	
PA_tika-vin01_t1:286_7	vā atthāya imasmiṃ sāsane kulaputtā dhammaṃ pariyāpuṇanti. Tañcassa atthaṃ nānubhontīti	286	
PA_tika-vin01_t1:286_8	tañca assa dhammassa sīlādiparipūraṇasaṅkhātaṃ atthaṃ ete duggahitagāhino nānubhonti na vindanti.	286	
PA_tika-vin01_t1:287_0	Atha vā yassa upārambhassa itivādappamokkhassa vā atthāya ye moghapurisā dhammaṃ	287	
PA_tika-vin01_t1:287_1	pariyāpuṇanti, te parehi “ayamattho na hotī”ti vutte duggahitattāyeva soyevatthoti	287	
PA_tika-vin01_t1:287_2	paṭipādanakkhamā na hontīti parassa vāde upārambhaṃ āropetuṃ attano vādā taṃ mocetuñca	287	
PA_tika-vin01_t1:287_3	asakkontāpi taṃ atthaṃ nānubhontiyevāti evamattho daṭṭhabbo. Dīgharattaṃ ahitāya	287	
PA_tika-vin01_t1:287_4	dukkhāya saṃvattantīti tesaṃ te dhammā duggahitattā upārambhamānadappamakkhapalāsādihetubhāvena	287	
PA_tika-vin01_t1:287_5	dīgharattaṃ ahitāya dukkhāya saṃvattanti. Ettha hi kāraṇe phalavohārena “te dhammā	287	
PA_tika-vin01_t1:287_6	ahitāya dukkhāya saṃvattantī”ti vuttaṃ. Tathā hi kiñcāpi na te dhammā ahitāya dukkhāya	287	
PA_tika-vin01_t1:287_7	saṃvattanti, tathāpi vuttanayena pariyāpuṇantānaṃ sajjhāyakāle vivādasamaye ca taṃmūlakānaṃ	287	
PA_tika-vin01_t1:287_8	upārambhādīnaṃ anekesaṃ akusalānaṃ uppattisabbhāvato “te dhammā ahitāya dukkhāya	287	
PA_tika-vin01_t1:287_9	saṃvattantī”ti kāraṇe phalavohārena vuttaṃ. Taṃ kissa hetūti ettha tanti yathāvuttassatthassa	287	
PA_tika-vin01_t1:287_10	anabhisambhuṇanaṃ tesañca dhammānaṃ ahitāya dukkhāya saṃvattanaṃ parāmasati.	2871	
PA_tika-vin01_t1:288_0	Sīlakkhandhādipāripūriṃyevāti ettha ādisaddena samādhivipassanādīnaṃ saṅgaho veditabbo.	288	
PA_tika-vin01_t1:288_1	Yo hi buddhavacanaṃ uggaṇhitvā sīlassa āgataṭṭhāne sīlaṃ pūretvā samādhino āgataṭṭhāne	288	
PA_tika-vin01_t1:288_2	samādhigabbhaṃ gaṇhāpetvā vipassanāya āgataṭṭhāne vipassanaṃ paṭṭhapetvā maggaphalānaṃ	288	
PA_tika-vin01_t1:288_3	āgataṭṭhāne maggaṃ bhāvessāmi, phalaṃ sacchikarissāmīti uggaṇhāti, tasseva sā pariyatti	288	
PA_tika-vin01_t1:288_4	nissaraṇatthā nāma hoti. Yaṃ sandhāya vuttanti yaṃ pariyattisuggahaṇaṃ sandhāya alagaddasutte	288	
PA_tika-vin01_t1:288_5	vuttaṃ. Dīgharattaṃ hitāya sukhāya saṃvattantīti sīlādīnaṃ āgataṭṭhāne sīlādīni pūrentānampi	288	
PA_tika-vin01_t1:288_6	arahattaṃ patvā parisamajjhe dhammaṃ desetvā dhammadesanāya pasannehi upanīte cattāro	288	
PA_tika-vin01_t1:288_7	paccaye paribhuñjantānampi paresaṃ vāde sahadhammena upārambhaṃ āropentānampi sakavādato	288	
PA_tika-vin01_t1:288_8	dosaṃ harantānampi dīgharattaṃ hitāya sukhāya saṃvattanti. Tathā hi na kevalaṃ suggahitapariyattiṃ	288	
PA_tika-vin01_t1:288_9	nissāya maggabhāvanāphalasacchikiriyādīneva, paravādaniggahasakavādapatiṭṭhāpanānipi	288	
PA_tika-vin01_t1:288_10	ijjhanti. Tathā ca vuttaṃ “uppannaṃ parappavādaṃ sahadhammena suniggahitaṃ niggahetvā”tiādi.	2881	
PA_tika-vin01_t1:289_0	Pariññātakkhandhoti dukkhaparijānanena pariññātakkhandho. Pahīnakilesoti samudayappahānena	289	
PA_tika-vin01_t1:289_1	pahīnakileso. Paṭividdhākuppoti paṭividdhaarahattaphalo. Na kuppatīti akuppanti hi	289	
PA_tika-vin01_t1:289_2	arahattaphalassetaṃ nāmaṃ. Satipi hi catunnaṃ maggānaṃ catunnañca phalānaṃ akuppasabhāve	289	
PA_tika-vin01_t1:289_3	sattannaṃ sekkhānaṃ sakasakanāmapariccāgena uparūpari nāmantarappattito tesaṃ maggaphalāni	289	
PA_tika-vin01_t1:289_4	“akuppānī”ti na vuccanti, arahā pana sabbadāpi arahāyeva nāmāti tasseva phalaṃ “akuppa”nti	289	
PA_tika-vin01_t1:289_5	vuttaṃ. Iminā ca imamatthaṃ dasseti “khīṇāsavasseva pariyatti bhaṇḍāgārikapariyatti	289	
PA_tika-vin01_t1:289_6	nāmā”ti. Tassa hi apariññātaṃ appahīnaṃ abhāvitaṃ asacchikataṃ vā natthi, tasmā buddhavacanaṃ	289	
PA_tika-vin01_t1:289_7	pariyāpuṇanto tantidhārako paveṇīpālako vaṃsānurakkhako ca hutvā uggaṇhāti. Tenevāha	289	
PA_tika-vin01_t1:289_8	“paveṇīpālanatthāyā”tiādi. Tattha paveṇīti dhammasantati, dhammassa avicchedena pavattīti	289	
PA_tika-vin01_t1:289_9	attho. Vaṃsānurakkhaṇatthāyāti buddhassa bhagavato vaṃsānurakkhaṇatthaṃ. Tassa vaṃsopi	289	
PA_tika-vin01_t1:289_10	atthato paveṇīyevāti veditabbaṃ.	2891	
PA_tika-vin01_t1:290_0	Nanu ca yadi paveṇīpālanatthāya buddhavacanassa pariyāpuṇanaṃ bhaṇḍāgārikapariyatti,	290	
PA_tika-vin01_t1:290_1	kasmā “khīṇāsavo”ti visesetvā vuttaṃ. Ekaccassa puthujjanassapi hi ayaṃ nayo labbhati.	290	
PA_tika-vin01_t1:290_2	Tathā hi ekacco bhikkhu chātakabhayādīsu ganthadharesu ekasmiṃ ṭhāne vasituṃ asakkontesu	290	
PA_tika-vin01_t1:290_3	sayaṃ bhikkhācārena akilamamāno atimadhuraṃ buddhavacanaṃ mā nassatu, tantiṃ dhāressāmi,	290	
PA_tika-vin01_t1:290_4	vaṃsaṃ ṭhapessāmi, paveṇiṃ pālessāmīti pariyāpuṇāti, tasmā tassapi pariyatti bhaṇḍāgārikapariyatti	290	
PA_tika-vin01_t1:290_5	nāma kasmā na hotīti? Vuccate – evaṃ santepi puthujjanassa pariyatti bhaṇḍāgārikapariyatti	290	
PA_tika-vin01_t1:290_6	nāma na hoti. Kiñcāpi hi puthujjano “paveṇiṃ pālessāmī”ti ajjhāsayena pariyāpuṇāti,	290	
PA_tika-vin01_t1:290_7	attano pana bhavakantārato anittiṇṇattā tassa pariyatti nissaraṇapariyatti nāma hoti,	290	
PA_tika-vin01_t1:290_8	tasmā puthujjanassa pariyatti alagaddūpamā vā hoti nissaraṇatthā vā, sattannaṃ sekkhānaṃ	290	
PA_tika-vin01_t1:290_9	nissaraṇatthāva, khīṇāsavānaṃ bhaṇḍāgārikapariyattiyevāti veditabbaṃ. Khīṇāsavo ca	290	
PA_tika-vin01_t1:290_10	bhaṇḍāgārikasadisattā bhaṇḍāgārikoti vuccati. Yathā hi bhaṇḍāgāriko alaṅkārabhaṇḍaṃ	2901	
PA_tika-vin01_t1:290_11	paṭisāmetvā pasādhanakāle tadupiyaṃ alaṅkārabhaṇḍaṃ rañño upanāmetvā alaṅkaroti,	2901	
PA_tika-vin01_t1:290_12	evaṃ khīṇāsavopi dhammaratanabhaṇḍaṃ sampaṭicchitvā mokkhādhigamassa bhabbarūpe sahetuke	2901	
PA_tika-vin01_t1:290_13	satte passitvā tadanurūpaṃ dhammadesanaṃ vaḍḍhetvā maggaṅgabojjhaṅgādisaṅkhātena	2901	
PA_tika-vin01_t1:290_14	lokuttarena alaṅkārena alaṅkarotīti bhaṇḍāgārikoti vuccati.	2901	
PA_tika-vin01_t1:291_0	Evaṃ tisso pariyattiyo vibhajitvā idāni tīsupi piṭakesu yathārahaṃ sampattivipattiyo	291	
PA_tika-vin01_t1:291_1	vitthāretvā dassento āha “vinaye panā”tiādi. Sīlasampattiṃ nissāya tisso vijjā pāpuṇātītiādīsu	291	
PA_tika-vin01_t1:291_2	yasmā sīlaṃ visujjhamānaṃ satisampajaññabalena kammassakataññāṇabalena ca saṃkilesamalato	291	
PA_tika-vin01_t1:291_3	visujjhati, pāripūriñca gacchati, tasmā sīlasampadā sijjhamānā upanissayasampattibhāvena	291	
PA_tika-vin01_t1:291_4	satibalaṃ ñāṇabalañca paccupaṭṭhapetīti tassā vijjattayūpanissayatā veditabbā sabhāgahetusampadānato.	291	
PA_tika-vin01_t1:291_5	Satibalena hi pubbenivāsavijjāsiddhi, sampajaññena sabbakiccesu sudiṭṭhakāritāparicayena	291	
PA_tika-vin01_t1:291_6	cutūpapātañāṇānubaddhāya dutiyavijjāya siddhi, vītikkamābhāvena saṃkilesappahānasabbhāvato	291	
PA_tika-vin01_t1:291_7	vivaṭṭūpanissayatāvasena ajjhāsayasuddhiyā tatiyavijjāsiddhi. Puretarasiddhānaṃ samādhipaññānaṃ	291	
PA_tika-vin01_t1:291_8	pāripūriṃ vinā sīlassa āsavakkhayañāṇūpanissayatā sukkhavipassakakhīṇāsavehi dīpetabbā.	291	
PA_tika-vin01_t1:291_9	“Samāhito yathābhūtaṃ pajānātī”ti vacanato samādhisampadā chaḷabhiññatāya upanissayo.	291	
PA_tika-vin01_t1:291_10	“Yogā ve jāyati bhūrī”ti vacanato pubbayogena garuvāsadesabhāsākosallauggahaṇaparipucchādīhi	2911	
PA_tika-vin01_t1:291_11	ca paribhāvitā paññāsampatti paṭisambhidāppabhedassa upanissayo. Ettha ca “sīlasampattiṃ	2911	
PA_tika-vin01_t1:291_12	nissāyā”ti vuttattā yassa samādhivijambhanabhūtā anavasesā cha abhiññā na ijjhanti,	2911	
PA_tika-vin01_t1:291_13	tassa ukkaṭṭhaparicchedavasena na samādhisampadā atthīti satipi vijjānaṃ abhiññekadesabhāve	2911	
PA_tika-vin01_t1:291_14	sīlasampattisamudāgatā eva tisso vijjā gahitā. Yathā hi paññāsampattisamudāgatā catasso	2911	
PA_tika-vin01_t1:291_15	paṭisambhidā upanissayasampannassa maggeneva ijjhanti maggakkhaṇe eva tāsaṃ paṭilabhitabbato.	2911	
PA_tika-vin01_t1:291_16	Evaṃ sīlasampattisamudāgatā tisso vijjā samādhisampattisamudāgatā ca cha abhiññā	2911	
PA_tika-vin01_t1:291_17	upanissayasampannassa maggeneva ijjhantīti maggādhigameneva tāsaṃ adhigamo veditabbo.	2911	
PA_tika-vin01_t1:291_18	Paccekabuddhānaṃ sammāsambuddhānañca paccekabodhisammāsambodhidhammasamadhigamasadisā	2911	
PA_tika-vin01_t1:291_19	hi imesaṃ ariyānaṃ ime visesādhigamāti.	2911	
PA_tika-vin01_t1:292_0	Tāsaṃyeva ca tattha pabhedavacanatoti ettha tāsaṃyevāti avadhāraṇaṃ pāpuṇitabbānaṃ	292	
PA_tika-vin01_t1:292_1	chaḷabhiññācatupaṭisambhidānaṃ vinaye pabhedavacanābhāvaṃ sandhāya vuttaṃ. Verañjakaṇḍe	292	
PA_tika-vin01_t1:292_2	hi tisso vijjāva vibhattāti. Dutiye tāsaṃyevāti avadhāraṇaṃ catasso paṭisambhidā	292	
PA_tika-vin01_t1:292_3	apekkhitvā kataṃ, na tisso vijjā. Tā hi chasu abhiññāsu antogadhattā sutte vibhattāyevāti.	292	
PA_tika-vin01_t1:292_4	Tāsañcāti ettha ca-saddena sesānampi tattha atthibhāvaṃ dīpeti. Abhidhammapiṭake	292	
PA_tika-vin01_t1:292_5	hi tisso vijjā cha abhiññā catasso ca paṭisambhidā vuttāyeva. Paṭisambhidānaṃ pana	292	
PA_tika-vin01_t1:292_6	aññattha pabhedavacanābhāvaṃ tattheva ca sammā vibhattabhāvaṃ dīpetukāmo heṭṭhā vuttanayena	292	
PA_tika-vin01_t1:292_7	avadhāraṇaṃ akatvā “tatthevā”ti parivattetvā avadhāraṇaṃ ṭhapesi.	292	
PA_tika-vin01_t1:293_0	Idāni “vinaye duppaṭipanno ‘mudukānaṃ attharaṇādīnaṃ samphasso viya itthisamphassopi	293	
PA_tika-vin01_t1:293_1	vaṭṭatī’ti methunavītikkame dosaṃ adisvā sīlavipattiṃ pāpuṇātī”ti dassento āha “vinaye	293	
PA_tika-vin01_t1:293_2	pana duppaṭipanno”tiādi. Tattha sukho samphasso etesanti sukhasamphassāni, attharaṇapāvuraṇādīni.	293	
PA_tika-vin01_t1:293_3	Upādinnaphasso itthiphasso, methunadhammoti vuttaṃ hoti. Vuttampi hetanti ariṭṭhena	293	
PA_tika-vin01_t1:293_4	bhikkhunā vuttaṃ. So hi bahussuto dhammakathiko kammakilesavipākaupavādaāṇāvītikkamavasena	293	
PA_tika-vin01_t1:293_5	pañcavidhesu antarāyikesu sesantarāyike jānāti, vinaye pana akovidattā paṇṇattivītikkamantarāyike	293	
PA_tika-vin01_t1:293_6	na jānāti, tasmā rahogato evaṃ cintesi “ime agārikā pañca kāmaguṇe paribhuñjantā	293	
PA_tika-vin01_t1:293_7	sotāpannāpi sakadāgāminopi anāgāminopi honti. Bhikkhūpi manāpikāni cakkhuviññeyyāni	293	
PA_tika-vin01_t1:293_8	rūpāni passanti…pe… kāyaviññeyye phoṭṭhabbe phusanti, mudukāni attharaṇapāvuraṇādīni	293	
PA_tika-vin01_t1:293_9	paribhuñjanti, etaṃ sabbaṃ vaṭṭati, kasmā itthīnaṃyeva rūpasaddagandharasaphoṭṭhabbā	293	
PA_tika-vin01_t1:293_10	na vaṭṭanti, etepi vaṭṭantī”ti anavajjena paccayaparibhuñjanarasena sāvajjakāmaguṇaparibhogarasaṃ	2931	
PA_tika-vin01_t1:293_11	saṃsanditvā sacchandarāgaparibhogañca nicchandarāgaparibhogañca ekaṃ katvā thūlavākehi	2931	
PA_tika-vin01_t1:293_12	saddhiṃ atisukhumasuttaṃ ghaṭento viya sāsapena saddhiṃ sineruno sadisataṃ upasaṃharanto	2931	
PA_tika-vin01_t1:293_13	viya pāpakaṃ diṭṭhigataṃ uppādetvā “kiṃ bhagavatā mahāsamuddaṃ bandhantena viya mahatā	2931	
PA_tika-vin01_t1:293_14	ussāhena paṭhamapārājikaṃ paññattaṃ, natthi ettha doso”ti sabbaññutaññāṇena saddhiṃ	2931	
PA_tika-vin01_t1:293_15	paṭivirujjhanto vesārajjañāṇaṃ paṭibāhanto ariyamagge khāṇukaṇṭakādīni pakkhipanto	2931	
PA_tika-vin01_t1:293_16	“methunadhamme doso natthī”ti jinassa āṇācakke pahāramadāsi. Tenāha “tathāhaṃ bhagavatā	2931	
PA_tika-vin01_t1:293_17	dhammaṃ desitaṃ ājānāmī”tiādi.	2931	
PA_tika-vin01_t1:294_0	Tattha antarāyikāti taṃtaṃsampattiyā vibandhanavasena sattasantānassa antare vemajjhe	294	
PA_tika-vin01_t1:294_1	eti āgacchatīti antarāyo, diṭṭhadhammikādianattho. Anatikkamanaṭṭhena tasmiṃ antarāye	294	
PA_tika-vin01_t1:294_2	niyuttā, antarāyaṃ vā phalaṃ arahanti, antarāyassa vā karaṇasīlāti antarāyikā, saggamokkhānaṃ	294	
PA_tika-vin01_t1:294_3	antarāyakarāti vuttaṃ hoti. Te ca kammakilesavipākaupavādaāṇāvītikkamavasena pañcavidhā.	294	
PA_tika-vin01_t1:294_4	Tesaṃ vitthārakathā parato ariṭṭhasikkhāpade āvi bhavissati. Ayaṃ panettha padatthasambandho	294	
PA_tika-vin01_t1:294_5	– ye ime dhammā antarāyikā antarāyakarāti bhagavatā vuttā desitā ceva paññattā ca,	294	
PA_tika-vin01_t1:294_6	te dhamme paṭisevato paṭisevantassa yathā yena pakārena te dhammā antarāyāya saggamokkhānaṃ	294	
PA_tika-vin01_t1:294_7	antarāyakaraṇatthaṃ nālaṃ samatthā na honti, tathā tena pakārenāhaṃ bhagavatā desitaṃ	294	
PA_tika-vin01_t1:294_8	dhammaṃ ājānāmīti. Tato dussīlabhāvaṃ pāpuṇātīti tato anavajjasaññībhāvahetuto vītikkamitvā	294	
PA_tika-vin01_t1:294_9	dussīlabhāvaṃ pāpuṇāti.	294	
PA_tika-vin01_t1:295	Cattārome, bhikkhavetiādinā –	29	
PA_tika-vin01_t1:296_0	“Cattārome, bhikkhave, puggalā santo saṃvijjamānā lokasmiṃ. Katame cattāro, attahitāya	296	
PA_tika-vin01_t1:296_1	paṭipanno hoti, no parahitāya, parahitāya paṭipanno hoti, no attahitāya, neva attahitāya	296	
PA_tika-vin01_t1:296_2	paṭipanno hoti no parahitāya, attahitāya ceva paṭipanno hoti parahitāya cā”ti –	296	
PA_tika-vin01_t1:297_0	Ādinā puggaladesanāpaṭisaṃyuttasuttantapāḷiṃ nidasseti. Adhippāyaṃ ajānantoti “ayaṃ	297	
PA_tika-vin01_t1:297_1	puggaladesanā vohāravasena, na paramatthato”ti evaṃ bhagavato adhippāyaṃ ajānanto.	297	
PA_tika-vin01_t1:297_2	Buddhassa hi bhagavato duvidhā desanā sammutidesanā paramatthadesanā cāti. Tattha	297	
PA_tika-vin01_t1:297_3	“puggalo satto itthī puriso khattiyo brāhmaṇo devo māro”ti evarūpā sammutidesanā.	297	
PA_tika-vin01_t1:297_4	“Aniccaṃ dukkhaṃ anattā khandhā dhātuyo āyatanāni satipaṭṭhānā”ti evarūpā paramatthadesanā.	297	
PA_tika-vin01_t1:297_5	Tattha bhagavā ye sammutivasena desanaṃ sutvā atthaṃ paṭivijjhitvā mohaṃ pahāya visesamadhigantuṃ	297	
PA_tika-vin01_t1:297_6	samatthā, tesaṃ sammutidesanaṃ deseti. Ye pana paramatthavasena desanaṃ sutvā atthaṃ	297	
PA_tika-vin01_t1:297_7	paṭivijjhitvā mohaṃ pahāya visesamadhigantuṃ samatthā, tesaṃ paramatthadesanaṃ deseti.	297	
PA_tika-vin01_t1:298_0	Tatrāyaṃ upamā – yathā hi desabhāsākusalo tiṇṇaṃ vedānaṃ atthasaṃvaṇṇako ācariyo	298	
PA_tika-vin01_t1:298_1	ye damiḷabhāsāya vutte atthaṃ jānanti, tesaṃ damiḷabhāsāya ācikkhati, ye andhakabhāsādīsu	298	
PA_tika-vin01_t1:298_2	aññatarāya, tesaṃ tāya bhāsāya, evaṃ te māṇavā chekaṃ byattaṃ ācariyamāgamma khippameva	298	
PA_tika-vin01_t1:298_3	sippaṃ uggaṇhanti. Tattha ācariyo viya buddho bhagavā, tayo vedā viya kathetabbabhāve	298	
PA_tika-vin01_t1:298_4	ṭhitāni tīṇi piṭakāni, desabhāsāya kosallamiva sammutiparamatthakosallaṃ, nānādesabhāsāmāṇavakā	298	
PA_tika-vin01_t1:298_5	viya sammutiparamatthavasena paṭivijjhanasamatthā veneyyasattā, ācariyassa damiḷabhāsādiācikkhanaṃ	298	
PA_tika-vin01_t1:298_6	viya bhagavato sammutiparamatthavasenapi desanā veditabbā. Āha cettha –	298	
PA_tika-vin01_t1:299	“Duve saccāni akkhāsi, sambuddho vadataṃ varo;	29	
PA_tika-vin01_t1:300	Sammutiṃ paramatthañca, tatiyaṃ nūpalabbhati.	30	
PA_tika-vin01_t1:301	“Saṅketavacanaṃ saccaṃ, lokasammutikāraṇā;	30	
PA_tika-vin01_t1:302	Paramatthavacanaṃ saccaṃ, dhammānaṃ bhūtakāraṇā.	30	
PA_tika-vin01_t1:303	“Tasmā vohārakusalassa, lokanāthassa satthuno;	30	
PA_tika-vin01_t1:304	Sammutiṃ voharantassa, musāvādo na jāyatī”ti. ;	30	
PA_tika-vin01_t1:305_0	Apica aṭṭhahi kāraṇehi bhagavā puggalakathaṃ katheti – hirottappadīpanatthaṃ kammassakatādīpanatthaṃ	305	
PA_tika-vin01_t1:305_1	paccattapurisakāradīpanatthaṃ ānantariyadīpanatthaṃ brahmavihāradīpanatthaṃ pubbenivāsadīpanatthaṃ	305	
PA_tika-vin01_t1:305_2	dakkhiṇāvisuddhidīpanatthaṃ lokasammutiyā appahānatthañcāti. “Khandhā dhātuyo āyatanāni	305	
PA_tika-vin01_t1:305_3	hiriyanti ottappantī”ti vutte mahājano na jānāti, sammohamāpajjati, paṭisattu hoti	305	
PA_tika-vin01_t1:305_4	“kimidaṃ khandhā dhātuyo āyatanāni hiriyanti ottappanti nāmā”ti. “Itthī hiriyati	305	
PA_tika-vin01_t1:305_5	ottappati, puriso khattiyo brāhmaṇo devo māro”ti vutte mahājano jānāti, na sammohamāpajjati,	305	
PA_tika-vin01_t1:305_6	na paṭisattu hoti, tasmā bhagavā hirottappadīpanatthaṃ puggalakathaṃ katheti. “Khandhā	305	
PA_tika-vin01_t1:305_7	kammassakā dhātuyo āyatanānī”ti vuttepi eseva nayo. Tasmā bhagavā kammassakatādīpanatthaṃ	305	
PA_tika-vin01_t1:305_8	puggalakathaṃ katheti. “Veḷuvanādayo mahāvihārā khandhehi kārāpitā, dhātūhi āyatanehī”ti	305	
PA_tika-vin01_t1:305_9	vuttepi eseva nayo. Tasmā bhagavā paccattapurisakāradīpanatthaṃ puggalakathaṃ katheti.	305	
PA_tika-vin01_t1:305_10	“Khandhā mātaraṃ jīvitā voropenti, pitaraṃ arahantaṃ, ruhiruppādakammaṃ saṅghabhedaṃ	3051	
PA_tika-vin01_t1:305_11	karonti, dhātuyo āyatanānī”ti vuttepi eseva nayo. Tasmā bhagavā ānantariyadīpanatthaṃ	3051	
PA_tika-vin01_t1:305_12	puggalakathaṃ katheti.	3051	
PA_tika-vin01_t1:306_0	“Khandhā mettāyanti, dhātuyo āyatanānī”ti vuttepi eseva nayo. Tasmā bhagavā brahmavihāradīpanatthaṃ	306	
PA_tika-vin01_t1:306_1	puggalakathaṃ katheti. “Khandhā pubbenivāsaṃ anussaranti, dhātuyo āyatanānī”ti vuttepi	306	
PA_tika-vin01_t1:306_2	eseva nayo. Tasmā bhagavā pubbenivāsadīpanatthaṃ puggalakathaṃ katheti. “Khandhā	306	
PA_tika-vin01_t1:306_3	dānaṃ paṭiggaṇhanti, dhātuyo āyatanānī”ti vuttepi mahājano na jānāti, sammohamāpajjati,	306	
PA_tika-vin01_t1:306_4	paṭisattu hoti “kimidaṃ khandhā dhātuyo āyatanāni paṭiggaṇhanti nāmā”ti. “Puggalā	306	
PA_tika-vin01_t1:306_5	paṭiggaṇhanti sīlavanto kalyāṇadhammā”ti vutte pana jānāti, na sammohamāpajjati,	306	
PA_tika-vin01_t1:306_6	na paṭisattu hoti. Tasmā bhagavā dakkhiṇāvisuddhidīpanatthaṃ puggalakathaṃ katheti.	306	
PA_tika-vin01_t1:306_7	Lokasammutiñca buddhā bhagavanto na vijahanti, lokasamaññāya lokaniruttiyā lokābhilāpe	306	
PA_tika-vin01_t1:306_8	ṭhitāyeva dhammaṃ desenti. Tasmā bhagavā lokasammutiyā appahānatthampi puggalakathaṃ	306	
PA_tika-vin01_t1:306_9	katheti, tasmā iminā ca adhippāyena bhagavato puggaladesanā, na paramatthadesanāti	306	
PA_tika-vin01_t1:306_10	evaṃ adhippāyaṃ ajānantoti vuttaṃ hoti.	3061	
PA_tika-vin01_t1:307_0	Duggahitaṃ gaṇhātīti “tathāhaṃ bhagavatā dhammaṃ desitaṃ ājānāmi, yathā tadevidaṃ	307	
PA_tika-vin01_t1:307_1	viññāṇaṃ sandhāvati saṃsarati, anañña”ntiādinā duggahitaṃ katvā gaṇhāti, viparītaṃ	307	
PA_tika-vin01_t1:307_2	gaṇhātīti vuttaṃ hoti. Duggahitanti hi bhāvanapuṃsakaniddeso. Yaṃ sandhāyāti yaṃ	307	
PA_tika-vin01_t1:307_3	duggahitagāhaṃ sandhāya. Attanā duggahitena dhammenāti pāṭhaseso veditabbo. Atha	307	
PA_tika-vin01_t1:307_4	vā duggahaṇaṃ duggahitaṃ. Attanāti ca sāmiatthe karaṇavacanaṃ, tasmā attano duggahaṇena	307	
PA_tika-vin01_t1:307_5	viparītagāhenāti vuttaṃ hoti. Amhe ceva abbhācikkhatīti amhākañca abbhācikkhanaṃ	307	
PA_tika-vin01_t1:307_6	karoti. Attānañca khanatīti attano kusalamūlāni khananto attānaṃ khanati nāma.	307	
PA_tika-vin01_t1:308_0	Dhammacintanti dhammasabhāvavijānanaṃ. Atidhāvantoti ṭhātabbamariyādāyaṃ aṭṭhatvā	308	
PA_tika-vin01_t1:308_1	“cittuppādamattena dānaṃ hoti, sayameva cittaṃ attano ārammaṇaṃ hoti, sabbaṃ cittaṃ	308	
PA_tika-vin01_t1:308_2	asabhāvadhammārammaṇa”nti evamādinā atidhāvanto atikkamitvā pavattamāno. Cattārīti	308	
PA_tika-vin01_t1:308_3	buddhavisayaiddhivisayakammavipākalokavisayasaṅkhātāni cattāri. Vuttañhetaṃ –	308	
PA_tika-vin01_t1:309_0	“Cattārimāni, bhikkhave, acinteyyāni na cintetabbāni, yāni cintento ummādassa vighātassa	309	
PA_tika-vin01_t1:309_1	bhāgī assa. Katamāni cattāri? Buddhānaṃ bhikkhave buddhavisayo acinteyyo na cintetabbo,	309	
PA_tika-vin01_t1:309_2	yaṃ cintento ummādassa vighātassa bhāgī assa. Jhāyissa, bhikkhave, jhānavisayo acinteyyo	309	
PA_tika-vin01_t1:309_3	na cintetabbo…pe… kammavipāko, bhikkhave, acinteyyo na cintetabbo…pe… lokacintā bhikkhave	309	
PA_tika-vin01_t1:309_4	acinteyyā na cintetabbā…pe… imāni, bhikkhave, cattāri acinteyyāni na cintetabbāni,	309	
PA_tika-vin01_t1:309_5	yāni cintento ummādassa vighātassa bhāgī assā”ti.	309	
PA_tika-vin01_t1:310_0	Tattha “acinteyyānī”ti tesaṃ sabhāvanidassanaṃ. “Na cintetabbānī”ti tattha kattabbatānidassanaṃ.	310	
PA_tika-vin01_t1:310_1	Tattha acinteyyānīti cintetumasakkuṇeyyāni, cintetuṃ araharūpāni na hontīti attho.	310	
PA_tika-vin01_t1:310_2	Acinteyyattā eva na cintetabbāni, kāmaṃ acinteyyānipi cha asādhāraṇādīni anussarantassa	310	
PA_tika-vin01_t1:310_3	kusaluppattihetubhāvato tāni cintetabbāni, imāni pana evaṃ na hontīti aphalabhāvato	310	
PA_tika-vin01_t1:310_4	na cintetabbānīti adhippāyo. Tenevāha “yāni cintento ummādassa vighātassa bhāgī assā”ti.	310	
PA_tika-vin01_t1:310_5	Tesanti tesaṃ piṭakānaṃ.	310	
PA_tika-vin01_t1:311_0	Etanti etaṃ buddhavacanaṃ. Tivaggasaṅgahānīti sīlakkhandhavaggamahāvaggapāthikavaggasaṅkhātehi	311	
PA_tika-vin01_t1:311_1	tīhi vaggehi saṅgaho etesanti tivaggasaṅgahāni. Catuttiṃseva suttantāti gāthāya evamatthayojanā	311	
PA_tika-vin01_t1:311_2	veditabbā – yassa nikāyassa suttagaṇanāto catuttiṃseva ca suttantā vaggasaṅgahavasena	311	
PA_tika-vin01_t1:311_3	tayo vaggā assa saṅgahassāti tivaggo saṅgaho. Esa paṭhamo nikāyo dīghanikāyoti anulomiko	311	
PA_tika-vin01_t1:311_4	apaccanīko, atthānulomanato anvatthanāmoti vuttaṃ hoti.	311	
PA_tika-vin01_t1:312_0	Atthānulomanato anulomiko, anulomikattaṃyeva vibhāvetuṃ “kasmā panā”tiādimāha. Ekanikāyampīti	312	
PA_tika-vin01_t1:312_1	ekasamūhampi. Evaṃ cittanti evaṃ vicittaṃ. Yathayidanti yathā ime. Poṇikā cikkhallikā	312	
PA_tika-vin01_t1:312_2	ca khattiyā, tesaṃ nivāso poṇikanikāyo cikkhallikanikāyoti vuccati. Evamādīni cettha	312	
PA_tika-vin01_t1:312_3	sādhakāni sāsanato ca lokato cāti evamādīni udāharaṇāni ettha nikāyasaddassa samūhanivāsānaṃ	312	
PA_tika-vin01_t1:312_4	vācakabhāve sāsanato ca vohārato ca sādhakāni pamāṇānīti attho. Ettha paṭhamamudāharaṇaṃ	312	
PA_tika-vin01_t1:312_5	sāsanato sādhakavacanaṃ, dutiyaṃ lokatoti veditabbaṃ.	312	
PA_tika-vin01_t1:313_0	Pañcadasavaggasaṅgahānīti mūlapariyāyavaggādīhi pañcadasahi vaggehi saṅgaho etesanti	313	
PA_tika-vin01_t1:313_1	pañcadasavaggasaṅgahāni. Diyaḍḍhasataṃ dve ca suttānīti aḍḍhena dutiyaṃ diyaḍḍhaṃ,	313	
PA_tika-vin01_t1:313_2	ekaṃ sataṃ dve paññāsasuttāni cāti attho. Yatthāti yasmiṃ nikāye. Pañcadasavaggapariggahoti	313	
PA_tika-vin01_t1:313_3	pañcadasahi vaggehi pariggahito saṅgahitoti attho.	313	
PA_tika-vin01_t1:314_0	Suttantānaṃ sahassāni sattasuttasatāni cāti pāṭhe suttantānaṃ satta sahassāni satta	314	
PA_tika-vin01_t1:314_1	satāni cāti yojetabbaṃ. Katthaci pana “satta suttasahassāni satta suttasatāni cā”tipi	314	
PA_tika-vin01_t1:314_2	pāṭho. Saṃyuttasaṅgahoti saṃyuttanikāyassa saṅgaho.	314	
PA_tika-vin01_t1:315_0	Pubbe nidassitāti suttantapiṭakaniddese nidassitā. Vuttameva pakārantarena saṅkhipitvā	315	
PA_tika-vin01_t1:315_1	dassetuṃ “ṭhapetvā cattāro nikāye avasesaṃ buddhavacana”nti vuttaṃ. Sakalaṃ vinayapiṭakantiādinā	315	
PA_tika-vin01_t1:315_2	niddiṭṭhameva hi iminā pakārantarena saṅkhipitvā vuttaṃ. Tenevāha “ṭhapetvā caturopete”tiādi.	315	
PA_tika-vin01_t1:315_3	Tadaññanti tehi catūhi nikāyehi aññaṃ avasesanti attho.	315	
PA_tika-vin01_t1:316_0	Sabbameva 2 hidanti sabbameva idaṃ buddhavacanaṃ. Navappabhedanti ettha kathaṃ panetaṃ	316	
PA_tika-vin01_t1:316_1	navappabhedaṃ hoti. Tathā hi navahi aṅgehi vavatthitehi aññamaññasaṅkararahitehi	316	
PA_tika-vin01_t1:316_2	bhavitabbaṃ, tathā ca sati asuttasabhāvāneva geyyaṅgādīni siyuṃ, atha suttasabhāvāneva	316	
PA_tika-vin01_t1:316_3	geyyaṅgādīni, evaṃ sati suttanti visuṃ suttaṅgameva na siyā, evaṃ sante aṭṭhaṅgaṃ	316	
PA_tika-vin01_t1:316_4	sāsananti āpajjati. Apica “sagāthakaṃ suttaṃ geyyaṃ, niggāthakaṃ suttaṃ veyyākaraṇa”nti	316	
PA_tika-vin01_t1:316_5	aṭṭhakathāyaṃ vuttaṃ. Suttañca nāma sagāthakaṃ vā siyā niggāthakaṃ vāti aṅgadvayeneva	316	
PA_tika-vin01_t1:316_6	tadubhayaṃ saṅgahitanti tadubhayavinimuttañca suttaṃ udānādivisesasaññārahitaṃ natthi,	316	
PA_tika-vin01_t1:316_7	yaṃ suttaṅgaṃ siyā, athāpi kathañci visuṃ suttaṅgaṃ siyā, maṅgalasuttādīnaṃ suttaṅgasaṅgaho	316	
PA_tika-vin01_t1:316_8	vā na siyā gāthābhāvato dhammapadādīnaṃ viya, geyyaṅgasaṅgaho vā siyā sagāthakattā	316	
PA_tika-vin01_t1:316_9	sagāthakavaggassa viya, tathā ubhatovibhaṅgādīsu sagāthakappadesānanti? Vuccate –	316	
PA_tika-vin01_t1:317	Suttanti sāmaññavidhi, visesavidhayo pare;	31	
PA_tika-vin01_t1:318	Sanimittā niruḷhattā, sahatāññena nāññato.	31	
PA_tika-vin01_t1:319	Yathāvuttassa dosassa, natthi etthāvagāhaṇaṃ;	31	
PA_tika-vin01_t1:320	Tasmā asaṅkaraṃyeva, navaṅgaṃ satthusāsanaṃ.	32	
PA_tika-vin01_t1:321_0	Sabbassapi hi buddhavacanassa suttanti ayaṃ sāmaññavidhi. Tathā hi “ettakaṃ tassa	321	
PA_tika-vin01_t1:321_1	bhagavato suttāgataṃ suttapariyāpannaṃ, sāvatthiyā suttavibhaṅge, sakavāde pañca	321	
PA_tika-vin01_t1:321_2	suttasatānī”tiādivacanato vinayābhidhammapariyattivisesesupi suttavohāro dissati.	321	
PA_tika-vin01_t1:321_3	Teneva ca āyasmā mahākaccāno nettiyaṃ āha – “navavidhasuttantapariyeṭṭhī”ti. Tattha	321	
PA_tika-vin01_t1:321_4	hi suttādivasena navaṅgassa sāsanassa pariyeṭṭhi pariyesanā atthavicāraṇā “navavidhasuttantapariyeṭṭhī”ti	321	
PA_tika-vin01_t1:321_5	vuttā. Tadekadesesu pana geyyādayo visesavidhayo tena tena nimittena patiṭṭhitā.	321	
PA_tika-vin01_t1:321_6	Tathā hi geyyassa sagāthakattaṃ tabbhāvanimittaṃ. Lokepi hi sasilokaṃ sagāthakaṃ	321	
PA_tika-vin01_t1:321_7	vā cuṇṇiyaganthaṃ “geyya”nti vadanti. Gāthāvirahe pana sati pucchaṃ katvā visajjanabhāvo	321	
PA_tika-vin01_t1:321_8	veyyākaraṇassa tabbhāvanimittaṃ. Pucchāvisajjanañhi “byākaraṇa”nti vuccati. Byākaraṇameva	321	
PA_tika-vin01_t1:321_9	veyyākaraṇaṃ. Evaṃ sante sagāthakādīnampi pucchaṃ katvā visajjanavasena pavattānaṃ	321	
PA_tika-vin01_t1:321_10	veyyākaraṇabhāvo āpajjatīti? Nāpajjati. Geyyādisaññānaṃ anokāsabhāvato saokāsato	3211	
PA_tika-vin01_t1:321_11	anokāsavidhi balavāti “gāthāvirahe satī”ti visesitattā ca. Tathā hi dhammapadādīsu	3211	
PA_tika-vin01_t1:321_12	kevalaṃ gāthābandhesu sagāthakattepi somanassañāṇamayikagāthāyuttesu “vuttañheta”ntiādivacanasambandhesu	3211	
PA_tika-vin01_t1:321_13	abbhutadhammapaṭisaṃyuttesu ca suttavisesesu yathākkamaṃ gāthāudānaitivuttakaabbhutadhammasaññā	3211	
PA_tika-vin01_t1:321_14	patiṭṭhitā. Ettha hi satipi saññantaranimittayoge anokāsasaññānaṃ balavabhāveneva	3211	
PA_tika-vin01_t1:321_15	gāthādisaññā patiṭṭhitā, tathā satipi gāthābandhabhāve bhagavato atītāsu jātīsu cariyānubhāvappakāsakesu	3211	
PA_tika-vin01_t1:321_16	jātakasaññā patiṭṭhitā, satipi pañhāvisajjanabhāve sagāthakatte ca kesuci suttantesu	3211	
PA_tika-vin01_t1:321_17	vedassa labhāpanato vedallasaññā patiṭṭhitāti evaṃ tena tena sagāthakattādinā nimittena	3211	
PA_tika-vin01_t1:321_18	tesu tesu suttavisesesu geyyādisaññā patiṭṭhitāti visesavidhayo suttaṅgato pare geyyādayo.	3211	
PA_tika-vin01_t1:321_19	Yaṃ panettha geyyaṅgādinimittarahitaṃ, taṃ suttaṅgaṃ visesasaññāparihārena sāmaññasaññāya pavattanato.	3211	
PA_tika-vin01_t1:322_0	Nanu ca evaṃ santepi sagāthakaṃ suttaṃ geyyaṃ, niggāthakaṃ suttaṃ veyyākaraṇanti	322	
PA_tika-vin01_t1:322_1	suttaṅgaṃ na sambhavatīti codanā tadavatthā evāti? Na tadavatthā. Sodhitattā. Sodhitañhi	322	
PA_tika-vin01_t1:322_2	pubbe gāthāvirahe sati pucchāvisajjanabhāvo veyyākaraṇassa tabbhāvanimittanti. Yañca	322	
PA_tika-vin01_t1:322_3	vuttaṃ “gāthābhāvato maṅgalasuttādīnaṃ suttaṅgasaṅgaho na siyā”ti, taṃ na, niruḷhattāti.	322	
PA_tika-vin01_t1:322_4	Niruḷho hi maṅgalasuttādīnaṃ suttabhāvo. Na hi tāni dhammapadabuddhavaṃsādayo viya	322	
PA_tika-vin01_t1:322_5	gāthābhāvena paññātāni, atha kho suttabhāveneva. Teneva hi aṭṭhakathāyaṃ suttanāmakanti	322	
PA_tika-vin01_t1:322_6	nāmaggahaṇaṃ kataṃ. Yaṃ pana vuttaṃ “sagāthakattā geyyaṅgasaṅgaho siyā”ti, tampi	322	
PA_tika-vin01_t1:322_7	natthi. Yasmā sahatāññena. Sahabhāvo hi nāma atthato aññena hoti, saha gāthāhīti	322	
PA_tika-vin01_t1:322_8	ca sagāthakaṃ. Na ca maṅgalasuttādīsu gāthāvinimutto koci suttappadeso atthi, yo	322	
PA_tika-vin01_t1:322_9	“saha gāthāhī”ti vucceyya. Nanu ca gāthāsamudāyo gāthāhi añño hoti, tathā ca tassa	322	
PA_tika-vin01_t1:322_10	vasena saha gāthāhīti sagāthakanti sakkā vattunti? Taṃ na. Na hi avayavavinimutto	3221	
PA_tika-vin01_t1:322_11	samudāyo nāma koci atthi. Yampi vuttaṃ “ubhatovibhaṅgādīsu sagāthakappadesānaṃ geyyaṅgasaṅgaho	3221	
PA_tika-vin01_t1:322_12	siyā”ti, tampi na aññato. Aññāyeva hi tā gāthā jātakādipariyāpannattā. Atho na tāhi	3221	
PA_tika-vin01_t1:322_13	ubhatovibhaṅgādīnaṃ geyyaṅgabhāvoti evaṃ suttādīnaṃ aṅgānaṃ aññamaññasaṅkarābhāvo veditabbo.	3221	
PA_tika-vin01_t1:323	Idāni suttādīni navaṅgāni vibhajitvā dassento āha “tattha ubhatovibhaṅganiddesakhandhakaparivārā”tiādi. Tattha niddeso nāma suttanipāte –	32	
PA_tika-vin01_t1:324	“Kāmaṃ kāmayamānassa, tassa cetaṃ samijjhati;	32	
PA_tika-vin01_t1:325	Addhā pītimano hoti, laddhā macco yadicchatī”ti. –	32	
PA_tika-vin01_t1:326	Ādinā āgatassa aṭṭhakavaggassa,	32	
PA_tika-vin01_t1:327	“Kenassu nivuto loko, (iccāyasmā ajito;)	32	
PA_tika-vin01_t1:328	Kenassu nappakāsati;	32	
PA_tika-vin01_t1:329	Kissābhilepanaṃ brūsi,	32	
PA_tika-vin01_t1:330	Kiṃsu tassa mahabbhaya”nti. –	33	
PA_tika-vin01_t1:331	Ādinā āgatassa pārāyanavaggassa,	33	
PA_tika-vin01_t1:332	“Sabbesu bhūtesu nidhāya daṇḍaṃ,	33	
PA_tika-vin01_t1:333	Aviheṭhayaṃ aññatarampi tesaṃ;	33	
PA_tika-vin01_t1:334	Na puttamiccheyya kuto sahāyaṃ,	33	
PA_tika-vin01_t1:335	Eko care khaggavisāṇakappo”ti. –	33	
PA_tika-vin01_t1:336_0	Ādinā āgatassa khaggavisāṇasuttassa ca tadatthavibhāgavasena satthukappena āyasmatā	336	
PA_tika-vin01_t1:336_1	dhammasenāpatisāriputtattherena kato niddeso mahāniddeso cūḷaniddesoti ca vuccati.	336	
PA_tika-vin01_t1:336_2	Evamidha niddesassa suttaṅgasaṅgaho bhadantabuddhaghosācariyena dassitoti veditabbo.	336	
PA_tika-vin01_t1:336_3	Aññatthāpi ca dīghanikāyaṭṭhakathādīsu sabbattha ubhatovibhaṅganiddesakhandhakaparivārāti	336	
PA_tika-vin01_t1:336_4	niddesassa suttaṅgasaṅgaho eva dassito. Ācariyadhammapālattherenapi nettipakaraṇaṭṭhakathāyaṃ	336	
PA_tika-vin01_t1:336_5	evametassa suttaṅgasaṅgahova kathito. Keci pana niddesassa gāthāveyyākaraṇaṅgesu	336	
PA_tika-vin01_t1:336_6	dvīsu saṅgahaṃ vadanti. Vuttañhetaṃ niddesaaṭṭhakathāyaṃ upasenattherena –	336	
PA_tika-vin01_t1:337_0	“Tadetaṃ vinayapiṭakaṃ suttantapiṭakaṃ abhidhammapiṭakanti tīsu piṭakesu suttantapiṭakapariyāpannaṃ,	337	
PA_tika-vin01_t1:337_1	dīghanikāyo majjhimanikāyo saṃyuttanikāyo aṅguttaranikāyo khuddakanikāyoti pañcasu	337	
PA_tika-vin01_t1:337_2	mahānikāyesu khuddakamahānikāye pariyāpannaṃ, suttaṃ geyyaṃ veyyākaraṇaṃ gāthā udānaṃ	337	
PA_tika-vin01_t1:337_3	itivuttakaṃ jātakaṃ abbhutadhammaṃ vedallanti navasu satthusāsanaṅgesu yathāsambhavaṃ	337	
PA_tika-vin01_t1:337_4	gāthāveyyākaraṇaṅgadvayasaṅgahita”nti.	337	
PA_tika-vin01_t1:338_0	Ettha tāva katthaci pucchāvisajjanasabhāvato niddesekadesassa veyyākaraṇaṅgasaṅgaho	338	
PA_tika-vin01_t1:338_1	yujjatu nāma, gāthaṅgasaṅgaho pana kathaṃ yujjeyyāti idamettha vīmaṃsitabbaṃ. Dhammapadādīnaṃ	338	
PA_tika-vin01_t1:338_2	viya hi kevalaṃ gāthābandhabhāvo gāthaṅgassa tabbhāvanimittaṃ. Dhammapadādīsu hi	338	
PA_tika-vin01_t1:338_3	kevalaṃ gāthābandhesu gāthāsamaññā patiṭṭhitā, niddese ca na koci kevalo gāthābandhappadeso	338	
PA_tika-vin01_t1:338_4	upalabbhati. Sammāsambuddhena bhāsitānaṃyeva hi aṭṭhakavaggādisaṅgahitānaṃ gāthānaṃ	338	
PA_tika-vin01_t1:338_5	niddesamattaṃ dhammasenāpatinā kataṃ. Atthavibhajanatthaṃ ānītāpi hi tā aṭṭhakavaggādisaṅgahitā	338	
PA_tika-vin01_t1:338_6	niddisitabbā mūlagāthāyo suttanipātapariyāpannattā aññāyevāti na niddesasaṅkhyaṃ	338	
PA_tika-vin01_t1:338_7	gacchanti ubhatovibhaṅgādīsu āgatabhāvepi taṃ vohāraṃ alabhamānā jātakādigāthāpariyāpannā	338	
PA_tika-vin01_t1:338_8	gāthāyo viya, tasmā kāraṇantaramettha gavesitabbaṃ, yuttataraṃ vā gahetabbaṃ.	338	
PA_tika-vin01_t1:339_0	Nālakasuttatuvaṭṭakasuttānīti ettha nālakasuttaṃ nāma padumuttarassa bhagavato sāvakaṃ	339	
PA_tika-vin01_t1:339_1	moneyyapaṭipadaṃ paṭipannaṃ disvā tadatthaṃ abhikaṅkhamānena tato pabhuti kappasatasahassaṃ	339	
PA_tika-vin01_t1:339_2	pāramiyo pūretvā āgatena asitassa isino bhāgineyyena nālakattherena dhammacakkappavattitadivasato	339	
PA_tika-vin01_t1:339_3	sattame divase “aññātameta”ntiādīhi dvīhi gāthāhi moneyyapaṭipadaṃ puṭṭhena bhagavatā	339	
PA_tika-vin01_t1:339_4	“moneyyaṃ te upaññissa”ntiādinā nālakattherassa bhāsitaṃ moneyyapaṭipadāparidīpakaṃ	339	
PA_tika-vin01_t1:339_5	suttaṃ. Tuvaṭṭakasuttaṃ pana mahāsamayasuttantadesanāya sannipatitesu devesu “kā	339	
PA_tika-vin01_t1:339_6	nu kho arahattappattiyā paṭipattī”ti uppannacittānaṃ ekaccānaṃ devatānaṃ tamatthaṃ	339	
PA_tika-vin01_t1:339_7	pakāsetuṃ “pucchāmi taṃ ādiccabandhū”tiādinā nimmitabuddhena attānaṃ pucchāpetvā	339	
PA_tika-vin01_t1:339_8	“mūlaṃ papañcasaṅkhāyā”tiādinā bhāsitaṃ suttaṃ. Evamidhasuttanipāte āgatānaṃ maṅgalasuttādīnaṃ	339	
PA_tika-vin01_t1:339_9	suttaṅgasaṅgaho dassito, tattheva āgatānaṃ asuttanāmikānaṃ suddhikagāthānaṃ gāthaṅgasaṅgahañca	339	
PA_tika-vin01_t1:339_10	dassayissati, evaṃ sati suttanipātaṭṭhakathārambhe –	3391	
PA_tika-vin01_t1:340	“Gāthāsatasamākiṇṇo, geyyabyākaraṇaṅkito;	34	
PA_tika-vin01_t1:341	Kasmā suttanipātoti, saṅkhamesa gatoti ce”ti. –	34	
PA_tika-vin01_t1:342_0	Sakalassapi suttanipātassa geyyaveyyākaraṇaṅgasaṅgaho kasmā coditoti? Nāyaṃ virodho.	342	
PA_tika-vin01_t1:342_1	Kevalañhi tattha codakena sagāthakattaṃ katthaci pucchāvisajjanamattañca gahetvā	342	
PA_tika-vin01_t1:342_2	codanāmattaṃ katanti gahetabbaṃ. Aññathā suttanipāte niggāthakassa suttasseva abhāvato	342	
PA_tika-vin01_t1:342_3	veyyākaraṇaṅgasaṅgaho na codetabbo siyāti. Sagāthāvaggo geyyanti yojetabbaṃ. “Aṭṭhahi	342	
PA_tika-vin01_t1:342_4	aṅgehi asaṅgahitaṃ nāma paṭisambhidādī”ti tīsupi gaṇṭhipadesu vuttaṃ. Keci pana paṭisambhidāmaggassa	342	
PA_tika-vin01_t1:342_5	geyyaveyyākaraṇaṅgadvayasaṅgahaṃ vadanti. Vuttañhetaṃ paṭisambhidāmaggaṭṭhakathāyaṃ	342	
PA_tika-vin01_t1:342_6	“navasu satthusāsanaṅgesu yathāsambhavaṃ geyyaveyyākaraṇaṅgadvayasaṅgahita”nti.	342	
PA_tika-vin01_t1:343	Nosuttanāmikāti asuttanāmikā. “Suddhikagāthā nāma vatthugāthā”ti tīsu gaṇṭhipadesu vuttaṃ. Tattha vatthugāthāti –	34	
PA_tika-vin01_t1:344	“Kosalānaṃ purā rammā, agamā dakkhiṇāpathaṃ;	34	
PA_tika-vin01_t1:345	Ākiñcaññaṃ patthayāno, brāhmaṇo mantapāragū”ti. –	34	
PA_tika-vin01_t1:346	Ādinā pārāyanavaggassa nidānaṃ āropentena āyasmatā ānandattherena saṅgītikāle vuttā chappaññāsa ca gāthāyo, ānandatthereneva saṅgītikāle nālakasuttassa nidānaṃ āropentena vuttā –	34	
PA_tika-vin01_t1:347	“Ānandajāte tidasagaṇe patīte,	34	
PA_tika-vin01_t1:348	Sakkañca indaṃ sucivasane ca deve;	34	
PA_tika-vin01_t1:349	Dussaṃ gahetvā atiriva thomayante,	34	
PA_tika-vin01_t1:350	Asito isi addasa divāvihāre”ti. –	35	
PA_tika-vin01_t1:351	Ādikā vīsatimattā gāthāyo ca vuccanti. Tattha “nālakasuttassa vatthugāthāyo nālakasuttasaṅkhyaṃyeva gacchantī”ti aṭṭhakathāyaṃ vuttaṃ. Vuttañhetaṃ suttanipātaṭṭhakathāyaṃ –	35	
PA_tika-vin01_t1:352_0	“Parinibbute pana bhagavati saṅgītiṃ karontena āyasmatā mahākassapena āyasmā ānando	352	
PA_tika-vin01_t1:352_1	tameva moneyyapaṭipadaṃ puṭṭho yena yadā ca samādapito nālako bhagavantaṃ pucchi,	352	
PA_tika-vin01_t1:352_2	taṃ sabbaṃ pākaṭaṃ katvā dassetukāmo ‘ānandajāte’tiādikā vīsati vatthugāthāyo vatvā	352	
PA_tika-vin01_t1:352_3	abhāsi. Taṃ sabbampi nālakasuttanti vuccatī”ti.	352	
PA_tika-vin01_t1:353_0	Tasmā nālakasuttassa vatthugāthāyo nālakasuttaggahaṇeneva saṅgahitāti pārāyanikavaggassa	353	
PA_tika-vin01_t1:353_1	vatthugāthāyo idha suddhikagāthāti gahetabbaṃ. Tattheva panassa pārāyaniyavagge ajitamāṇavakādīnaṃ	353	
PA_tika-vin01_t1:353_2	soḷasannaṃ brāhmaṇānaṃ pucchāgāthā bhagavato visajjanagāthā ca idha suddhikagāthāti	353	
PA_tika-vin01_t1:353_3	evampi vattuṃ yujjati. Tāpi hi pāḷiyaṃ suttanāmena avatvā “ajitamāṇavakapucchā tissamettayyamāṇavakapucchā”tiādinā	353	
PA_tika-vin01_t1:353_4	āgatattā cuṇṇiyaganthehi amissattā ca nosuttanāmikā suddhikagāthā nāmāti vattuṃ vaṭṭati.	353	
PA_tika-vin01_t1:354_0	Idāni udānaṃ sarūpato vavatthapento āha “somanassañāṇamayikagāthāpaṭisaṃyuttā”tiādi.	354	
PA_tika-vin01_t1:354_1	Kenaṭṭhena panetaṃ “udāna”nti vuccati? Udānanaṭṭhena. Kimidaṃ udānaṃ nāma? Pītivegasamuṭṭhāpito	354	
PA_tika-vin01_t1:354_2	udāhāro. Yathā hi yaṃ telādi minitabbavatthu mānaṃ gahetuṃ na sakkoti, vissanditvā	354	
PA_tika-vin01_t1:354_3	gacchati, taṃ “avaseko”ti vuccati, yañca jalaṃ taḷākaṃ gahetuṃ na sakkoti, ajjhottharitvā	354	
PA_tika-vin01_t1:354_4	gacchati, taṃ “mahogho”ti vuccati, evameva yaṃ pītivegasamuṭṭhāpitaṃ vitakkavipphāraṃ	354	
PA_tika-vin01_t1:354_5	hadayaṃ sandhāretuṃ na sakkoti, so adhiko hutvā anto asaṇṭhahitvā bahi vacīdvārena	354	
PA_tika-vin01_t1:354_6	nikkhanto paṭiggāhakanirapekkho udāhāraviseso “udāna”nti vuccati. Dhammasaṃvegavasenapi	354	
PA_tika-vin01_t1:354_7	ayamākāro labbhateva. Tayidaṃ katthaci gāthābandhavasena katthaci vākyavasena pavattaṃ. Tathā hi –	354	
PA_tika-vin01_t1:355_0	“Tena kho pana samayena bhagavā bhikkhū nibbānapaṭisaṃyuttāya dhammiyā kathāya sandasseti	355	
PA_tika-vin01_t1:355_1	samādapeti samuttejeti sampahaṃseti. Tedha bhikkhū aṭṭhiṃ katvā manasi katvā sabbaṃ	355	
PA_tika-vin01_t1:355_2	cetasā samannāharitvā ohitasotā dhammaṃ suṇanti. Atha kho bhagavā etamatthaṃ viditvā	355	
PA_tika-vin01_t1:355_3	tāyaṃ velāyaṃ imaṃ udānaṃ udānesi ‘atthi, bhikkhave, tadāyatanaṃ, yattha neva pathavī na āpo”’ti –	355	
PA_tika-vin01_t1:356	Ādīsu somanassañāṇasamuṭṭhitavākyavasena pavattaṃ.	35	
PA_tika-vin01_t1:357_0	Nanu ca udānaṃ nāma pītisomanassasamuṭṭhāpito dhammasaṃvegasamuṭṭhāpito vā dhammapaṭiggāhakanirapekkho	357	
PA_tika-vin01_t1:357_1	udāhāro tathā ceva sabbattha āgataṃ, idha kasmā bhagavā udānento bhikkhū āmantesīti?	357	
PA_tika-vin01_t1:357_2	Tesaṃ bhikkhūnaṃ saññāpanatthaṃ. Nibbānapaṭisaṃyuttañhi bhagavā tesaṃ bhikkhūnaṃ	357	
PA_tika-vin01_t1:357_3	dhammaṃ desetvā nibbānaguṇānussaraṇena uppannapītisomanassena udānaṃ udānento “idha	357	
PA_tika-vin01_t1:357_4	nibbānavajjo sabbo sabhāvadhammo paccayāyattavuttikova upalabbhati, na paccayanirapekkho,	357	
PA_tika-vin01_t1:357_5	ayaṃ pana nibbānadhammo kathamappaccayo upalabbhatī”ti tesaṃ bhikkhūnaṃ cetoparivitakkamaññāya	357	
PA_tika-vin01_t1:357_6	tesaṃ ñāpetukāmo “atthi, bhikkhave, tadāyatana”nti -ādimāha. Na ekantato te paṭiggāhake katvāti veditabbaṃ.	357	
PA_tika-vin01_t1:358	“Sace bhāyatha dukkhassa, sace vo dukkhamappiyaṃ;	35	
PA_tika-vin01_t1:359	Mākattha pāpakaṃ kammaṃ, āvi vā yadi vā raho”ti. –	35	
PA_tika-vin01_t1:360	Evamādikaṃ pana dhammasaṃvegavasappavattaṃ udānanti veditabbaṃ.	36	
PA_tika-vin01_t1:361	“Sukhakāmāni bhūtāni, yo daṇḍena vihiṃsati;	36	
PA_tika-vin01_t1:362	Attano sukhamesāno, pecca so na labhate sukha”nti. –	36	
PA_tika-vin01_t1:363_0	Idampi dhammasaṃvegavasappavattaṃ udānanti vadanti. Tathā hi ekasmiṃ samaye sambahulā	363	
PA_tika-vin01_t1:363_1	gopālakā antarā ca sāvatthiṃ antarā ca jetavanaṃ ahiṃ daṇḍehi hananti. Tena ca samayena	363	
PA_tika-vin01_t1:363_2	bhagavā sāvatthiṃ piṇḍāya gacchanto antarāmagge te dārake ahiṃ daṇḍena hanante disvā	363	
PA_tika-vin01_t1:363_3	“kasmā kumārakā imaṃ ahiṃ daṇḍena hanathā”ti pucchitvā “ḍaṃsanabhayena bhante”ti	363	
PA_tika-vin01_t1:363_4	ca vutte “ime ‘attano sukhaṃ karissāmā’ti imaṃ paharantā nibbattaṭṭhāne dukkhaṃ anubhavissanti,	363	
PA_tika-vin01_t1:363_5	aho avijjāya nikatikosalla”nti dhammasaṃvegaṃ uppādesi. Teneva ca dhammasaṃvegena	363	
PA_tika-vin01_t1:363_6	imaṃ udānaṃ udānesi. Evametaṃ katthaci gāthābandhavasena katthaci vākyavasena katthaci	363	
PA_tika-vin01_t1:363_7	somanassavasena katthaci dhammasaṃvegavasena pavattanti veditabbaṃ. Tasmā aṭṭhakathāyaṃ	363	
PA_tika-vin01_t1:363_8	“somanassañāṇamayikagāthāpaṭisaṃyuttānī”ti yaṃ udānalakkhaṇaṃ vuttaṃ, taṃ yebhuyyavasena	363	
PA_tika-vin01_t1:363_9	vuttanti gahetabbaṃ. Yebhuyyena hi udānaṃ gāthābandhavasena bhāsitaṃ pītisomanassasamuṭṭhāpitañca.	363	
PA_tika-vin01_t1:364	Tayidaṃ sabbaññubuddhabhāsitaṃ paccekabuddhabhāsitaṃ sāvakabhāsitanti tividhaṃ hoti. Tattha paccekabuddhabhāsitaṃ –	36	
PA_tika-vin01_t1:365	“Sabbesu bhūtesu nidhāya daṇḍaṃ,	36	
PA_tika-vin01_t1:366	Aviheṭhayaṃ aññatarampi tesa”nti. –	36	
PA_tika-vin01_t1:367	Ādinā khaggavisāṇasutte āgatameva. Sāvakabhāsitānipi –	36	
PA_tika-vin01_t1:368	“Sabbo rāgo pahīno me, sabbo doso samūhato;	36	
PA_tika-vin01_t1:369	Sabbo me vihato moho, sītibhūtosmi nibbuto”ti. –	36	
PA_tika-vin01_t1:370	Ādinā theragāthāsu,	37	
PA_tika-vin01_t1:371	“Kāyena saṃvutā āsiṃ, vācāya uda cetasā;	37	
PA_tika-vin01_t1:372	Samūlaṃ taṇhamabbhuyha, sītibhūtāmhi nibbutā”ti. –	37	
PA_tika-vin01_t1:373_0	Therigāthāsu ca āgatāni. Aññānipi sakkādīhi devehi bhāsitāni “aho dānaṃ paramadānaṃ	373	
PA_tika-vin01_t1:373_1	kassape supatiṭṭhita”ntiādīni, soṇadaṇḍabrāhmaṇādīhi manussehi ca bhāsitāni “namo	373	
PA_tika-vin01_t1:373_2	tassa bhagavato”tiādīni tisso saṅgītiyo āruḷhāni udānāni santi eva, na tāni idha	373	
PA_tika-vin01_t1:373_3	adhippetāni. Yāni pana sammāsambuddhena sāmaṃ āhaccabhāsitāni jinavacanabhūtāni,	373	
PA_tika-vin01_t1:373_4	tāneva ca dhammasaṅgāhakehi “udāna”nti saṅgītaṃ. Etāniyeva ca sandhāya bhagavato	373	
PA_tika-vin01_t1:373_5	pariyattidhammaṃ navavidhā vibhajitvā uddisantena udānanti vuttaṃ.	373	
PA_tika-vin01_t1:374_0	Yā pana “anekajātisaṃsāra”ntiādigāthā bhagavatā bodhiyā mūle udānavasena pavattitā	374	
PA_tika-vin01_t1:374_1	anekasatasahassānaṃ sammāsambuddhānaṃ udānabhūtā ca, tā aparabhāge dhammabhaṇḍāgārikassa	374	
PA_tika-vin01_t1:374_2	bhagavatā desitattā dhammasaṅgāhakehi udānapāḷiyaṃ saṅgahaṃ anāropetvā dhammapade	374	
PA_tika-vin01_t1:374_3	saṅgahitā. Yañca “aññāsi vata bho koṇḍañño”ti udānavacanaṃ dasasahassilokadhātuyā	374	
PA_tika-vin01_t1:374_4	devamanussānaṃ pavedanasamatthanigghosavipphāraṃ bhagavatā bhāsitaṃ, tadapi paṭhamabodhiyaṃ	374	
PA_tika-vin01_t1:374_5	sabbesaṃ eva bhikkhūnaṃ sammāpaṭipattipaccavekkhaṇahetukaṃ “ārādhayiṃsu vata maṃ	374	
PA_tika-vin01_t1:374_6	bhikkhū ekaṃ samaya”ntiādivacanaṃ viya dhammacakkappavattanasuttadesanāpariyosāne	374	
PA_tika-vin01_t1:374_7	attanā adhigatadhammekadesassa yathādesitassa ariyamaggassa sāvakesu sabbapaṭhamaṃ	374	
PA_tika-vin01_t1:374_8	therena adhigatattā attano parissamassa saphalabhāvapaccavekkhaṇahetukaṃ pītisomanassajanitaṃ	374	
PA_tika-vin01_t1:374_9	udāhāramattāṃ, na “yadā have pātubhavanti dhammā”tiādivacanaṃ viya pavattiyā nivattiyā	374	
PA_tika-vin01_t1:374_10	vā pakāsananti na dhammasaṅgāhakehi udānapāḷiyaṃ saṅgītanti daṭṭhabbaṃ.	3741	
PA_tika-vin01_t1:375	Udānapāḷiyañca bodhivaggādīsu aṭṭhasu vaggesu dasa dasa katvā asītiyeva suttantā saṅgītā, tatoyeva ca udānaṭṭhakathāyaṃ ācariyadhammapālattherena vuttaṃ –	37	
PA_tika-vin01_t1:376	“Asīti eva suttantā, vaggā aṭṭha samāsato;	37	
PA_tika-vin01_t1:377	Gāthā ca pañcanavuti, udānassa pakāsitā.	37	
PA_tika-vin01_t1:378	“Aḍḍhūnanavamattā ca, bhāṇavārā pamāṇato;	37	
PA_tika-vin01_t1:379	Ekādhikā tathāsīti, udānassānusandhayo.	37	
PA_tika-vin01_t1:380	“Ekavīsasahassāni, satameva vicakkhaṇo;	38	
PA_tika-vin01_t1:381	Padānetānudānassa, gaṇitāni viniddise. –	38	
PA_tika-vin01_t1:382	Gāthāpādato pana –	38	
PA_tika-vin01_t1:383	“Aṭṭhasahassamattāni, cattāreva satāni ca;	38	
PA_tika-vin01_t1:384	Padānetānudānassa, tevīsati ca niddise.	38	
PA_tika-vin01_t1:385	“Akkharānaṃ sahassāni, saṭṭhi satta satāni ca;	38	
PA_tika-vin01_t1:386	Tīṇi dvāsīti ca tathā, udānassa paveditā”ti.	38	
PA_tika-vin01_t1:387	Idha pana “dvāsīti suttantā”ti vuttaṃ, taṃ na sameti, tasmā “asīti suttantā”ti pāṭhena bhavitabbaṃ.	38	
PA_tika-vin01_t1:388_0	Vuttañhetaṃ bhagavatā – “vuttamarahatāti me sutaṃ. Ekadhammaṃ, bhikkhave, pajahatha,	388	
PA_tika-vin01_t1:388_1	ahaṃ vo pāṭibhogo anāgāmitāya. Katamaṃ ekadhammaṃ? Lobhaṃ, bhikkhave, ekadhammaṃ	388	
PA_tika-vin01_t1:388_2	pajahatha, ahaṃ vo pāṭibhogo anāgāmitāyā”ti evamādinā ekakadukatikacatukkavasena	388	
PA_tika-vin01_t1:388_3	itivuttakapāḷiyaṃ saṅgahamāropitāni dvādasuttarasatasuttantāni itivuttakaṃ nāmāti	388	
PA_tika-vin01_t1:388_4	dassento āha “vuttañheta”ntiādi. Dasuttarasatasuttantāti etthāpi “dvādasuttarasatasuttantā”ti	388	
PA_tika-vin01_t1:388_5	pāṭhena bhavitabbaṃ. Tathā hi ekakanipāte tāva sattavīsati suttāni, dukanipāte dvāvīsati,	388	
PA_tika-vin01_t1:388_6	tikanipāte paññāsa, catukkanipāte terasāti dvādasuttarasatasuttantāneva itivuttakapāḷiyaṃ	388	
PA_tika-vin01_t1:388_7	āgatāni. Tatoyeva ca pāḷiyaṃ –	388	
PA_tika-vin01_t1:389	“Lobho doso ca moho ca,	38	
PA_tika-vin01_t1:390	Kodho makkhena pañcamaṃ;	39	
PA_tika-vin01_t1:391	Māno sabbaṃ puna māno,	39	
PA_tika-vin01_t1:392	Lobho dosena terasa.	39	
PA_tika-vin01_t1:393	“Moho kodho puna makkho,	39	
PA_tika-vin01_t1:394	Nīvaraṇā taṇhāya pañcamaṃ;	39	
PA_tika-vin01_t1:395	Dve sekkhabhedā sāmaggī,	39	
PA_tika-vin01_t1:396	Paduṭṭhanirayena terasa.	39	
PA_tika-vin01_t1:397	“Pasannā ekamābhāyi, puggalaṃ atītena pañcamaṃ;	39	
PA_tika-vin01_t1:398	Evañce opadhikaṃ puññaṃ, sattavīsa pakāsitā”ti. –	39	
PA_tika-vin01_t1:399	Evamādinā uddānagāthāhi dvādasuttarasatasuttāni gaṇetvā dassitāni. Teneva ca aṭṭhakathāyampi –	39	
PA_tika-vin01_t1:400	“Suttato ekakanipāte tāva sattavīsati suttāni, dukanipāte dvāvīsati, tikanipāte paññāsa, catukkanipāte terasāti dvādasādhikasatasuttasaṅgaha”nti –	40	
PA_tika-vin01_t1:401_0	Vuttaṃ. Kāmañcettha appakaṃ ūnamadhikaṃ vā gaṇanūpagaṃ na hotīti katvā “dvāsīti khandhakavattānī”ti	401	
PA_tika-vin01_t1:401_1	vattabbe “asīti khandhakavattānī”ti vuttavacanaṃ viya “dvādasuttarasatasuttantā”ti	401	
PA_tika-vin01_t1:401_2	vattabbe “dasuttarasatasuttantā”ti vuttantipi sakkā vattuṃ, tathāpi īdise ṭhāne pamāṇaṃ	401	
PA_tika-vin01_t1:401_3	dassentena yāthāvatova niyametvā dassetabbanti “dvādasuttarasatasuttantā” icceva	401	
PA_tika-vin01_t1:401_4	pāṭhena bhavitabbaṃ.	401	
PA_tika-vin01_t1:402	Jātaṃ bhūtaṃ purāvutthaṃ bhagavato pubbacaritaṃ kāyati katheti pakāsetīti jātakaṃ.	40	
PA_tika-vin01_t1:403_0	“Cattārome, bhikkhave, acchariyā abbhutā dhammā ānande. Katame cattāro? Sace, bhikkhave,	403	
PA_tika-vin01_t1:403_1	bhikkhuparisā ānandaṃ dassanāya upasaṅkamati, dassanenapi sā attamanā hoti. Tattha	403	
PA_tika-vin01_t1:403_2	ce ānando dhammaṃ bhāsati, bhāsitenapi sā attamanā hoti, atittāva, bhikkhave, bhikkhuparisā	403	
PA_tika-vin01_t1:403_3	hoti, atha ānando tuṇhī bhavati. Sace bhikkhunīparisā…pe… upāsakaparisā…pe… upāsikā	403	
PA_tika-vin01_t1:403_4	parisā ānandaṃ dassanāya upasaṅkamati, dassanenapi sā attamanā hoti. Tattha ce ānando	403	
PA_tika-vin01_t1:403_5	dhammaṃ bhāsati, bhāsitenapi sā attamanā hoti, atittāva, bhikkhave, upāsikāparisā	403	
PA_tika-vin01_t1:403_6	hoti, atha ānando tuṇhī bhavati. Ime kho, bhikkhave, cattāro acchariyā abbhutā dhammā	403	
PA_tika-vin01_t1:403_7	ānande”ti evamādinayappavattā sabbepi acchariyaabbhutadhammapaṭisaṃyuttā suttantā	403	
PA_tika-vin01_t1:403_8	abbhutadhammaṃ nāmāti dassento āha “cattārome, bhikkhave”tiādi.	403	
PA_tika-vin01_t1:404_0	Cūḷavedallādīsu visākhena nāma upāsakena puṭṭhāya dhammadinnāya nāma bhikkhuniyā	404	
PA_tika-vin01_t1:404_1	bhāsitaṃ suttaṃ cūḷavedallanti veditabbaṃ. Mahāvedallaṃ pana mahākoṭṭhikattherena	404	
PA_tika-vin01_t1:404_2	pucchitena āyasmatā sāriputtattherena bhāsitaṃ. Sammādiṭṭhisuttampi bhikkhūhi puṭṭhena	404	
PA_tika-vin01_t1:404_3	tenevāyasmatā sāriputtattherena bhāsitaṃ. Etāni majjhimanikāyapariyāpannāni. Sakkapañhaṃ	404	
PA_tika-vin01_t1:404_4	pana sakkena puṭṭho bhagavā abhāsi, tañca dīghanikāyapariyāpannanti veditabbaṃ. Mahāpuṇṇamasuttampi	404	
PA_tika-vin01_t1:404_5	tadahuposathe pannarase puṇṇamāya rattiyā aññatarena bhikkhunā puṭṭhena bhagavatā	404	
PA_tika-vin01_t1:404_6	bhāsitaṃ, taṃ pana majjhimanikāyapariyāpannanti veditabbaṃ. Vedanti ñāṇaṃ. Tuṭṭhinti	404	
PA_tika-vin01_t1:404_7	yathābhāsitadhammadesanaṃ viditvā “sādhu ayye, sādhāvuso”tiādinā abbhanumodanavasappavattaṃ	404	
PA_tika-vin01_t1:404_8	pītisomanassaṃ. Laddhā laddhāti labhitvā labhitvā, punappunaṃ labhitvāti vuttaṃ hoti.	404	
PA_tika-vin01_t1:405_0	Evaṃ aṅgavasena sakalampi buddhavacanaṃ vibhajitvā idāni dhammakkhandhavasena vibhajitvā	405	
PA_tika-vin01_t1:405_1	kathetukāmo āha “kathaṃ dhammakkhandhavasenā”tiādi. Tattha dhammakkhandhavasenāti	405	
PA_tika-vin01_t1:405_2	dhammarāsivasena. Dvāsīti sahassāni buddhato gaṇhiṃ, dve sahassāni bhikkhuto gaṇhinti	405	
PA_tika-vin01_t1:405_3	sambandho. Tattha buddhato gaṇhinti sammāsambuddhato uggaṇhiṃ, dvesahassādhikāni	405	
PA_tika-vin01_t1:405_4	asīti dhammakkhandhasahassāni satthu santikā adhigaṇhinti attho. Dve sahassāni bhikkhutoti	405	
PA_tika-vin01_t1:405_5	dve dhammakkhandhasahassāni bhikkhuto uggaṇhiṃ, dhammasenāpatiādīnaṃ bhikkhūnaṃ santikā	405	
PA_tika-vin01_t1:405_6	adhigaṇhiṃ. Sāriputtattherādīhi bhāsitānaṃ sammādiṭṭhisuttantādīnaṃ vasena hi “dve	405	
PA_tika-vin01_t1:405_7	sahassāni bhikkhuto”ti vuttaṃ. Caturāsīti sahassānīti tadubhayaṃ samodhānetvā catusahassādhikāni	405	
PA_tika-vin01_t1:405_8	asīti sahassāni. Ye me dhammā pavattinoti ye dhammā mama pavattino pavattamānā paguṇā	405	
PA_tika-vin01_t1:405_9	vācuggatā jivhagge parivattanti, te dhammā caturāsīti dhammakkhandhasahassānīti vuttaṃ	405	
PA_tika-vin01_t1:405_10	hoti. Keci pana “ye ime”ti padacchedaṃ katvā “ye ime dhammā buddhassa bhagavato bhikkhūnañca	4051	
PA_tika-vin01_t1:405_11	pavattino, tehi pavattitā, tesvāhaṃ dvāsīti sahassāni buddhato gaṇhiṃ, dve sahassāni	4051	
PA_tika-vin01_t1:405_12	bhikkhutoti evaṃ caturāsīti dhammakkhandhasahassānī”ti evamettha sambandhaṃ vadanti.	4051	
PA_tika-vin01_t1:406_0	Ettha ca subhasuttaṃ gopakamoggallānasuttañca parinibbute bhagavati ānandattherena	406	
PA_tika-vin01_t1:406_1	vuttattā caturāsītidhammakkhandhasahassesu antogadhaṃ hoti, na hotīti? Tattha paṭisambhidāgaṇṭhipade	406	
PA_tika-vin01_t1:406_2	tāva idaṃ vuttaṃ “sayaṃ vuttadhammakkhandhānaṃ bhikkhuto gahiteyeva saṅgahetvā evamāhāti	406	
PA_tika-vin01_t1:406_3	daṭṭhabba”nti. Bhagavatā pana dinnanaye ṭhatvā bhāsitattā sayaṃ vuttadhammakkhandhānampi	406	
PA_tika-vin01_t1:406_4	“buddhato gaṇhi”nti ettha saṅgahaṃ katvā vuttanti evamettha vattuṃ yuttataraṃ viya	406	
PA_tika-vin01_t1:406_5	dissati. Bhagavatāyeva hi dinnanaye ṭhatvā sāvakā dhammaṃ desenti. Teneva hi tatiyasaṅgītiyañca	406	
PA_tika-vin01_t1:406_6	moggaliputtatissattherena bhāsitampi kathāvatthuppakaraṇaṃ buddhabhāsitaṃ nāma jātaṃ,	406	
PA_tika-vin01_t1:406_7	tatoyeva ca attanā bhāsitampi subhasuttādi saṅgītiṃ āropentena āyasmatā ānandattherena	406	
PA_tika-vin01_t1:406_8	“evaṃ me suta”nti vuttaṃ.	406	
PA_tika-vin01_t1:407_0	Evaṃ paridīpitadhammakkhandhavasenāti gopakamoggallānena brāhmaṇena “tvaṃ bahussutoti	407	
PA_tika-vin01_t1:407_1	buddhasāsane pākaṭo, kittakā dhammā te satthārā bhāsitā, tayā dhāritā”ti pucchite	407	
PA_tika-vin01_t1:407_2	tassa paṭivacanaṃ dentena āyasmatā ānandattherena evaṃ “dvāsīti buddhato gaṇhi”ntiādinā	407	
PA_tika-vin01_t1:407_3	paridīpitadhammakkhandhānaṃ vasena. Ekānusandhikaṃ suttaṃ satipaṭṭhānādi. Satipaṭṭhānasuttañhi	407	
PA_tika-vin01_t1:407_4	“ekāyano ayaṃ, bhikkhave, maggo sattānaṃ visuddhiyā”tiādinā cattāro satipaṭṭhāne	407	
PA_tika-vin01_t1:407_5	ārabhitvā tesaṃyeva vibhāgadassanavasena pavattattā “ekānusandhika”nti vuccati. Anekānusandhikanti	407	
PA_tika-vin01_t1:407_6	nānānusandhikaṃ parinibbānasuttādi. Parinibbānasuttañhi nānāṭhānesu nānādhammadesanānaṃ	407	
PA_tika-vin01_t1:407_7	vasena pavattattā “anekānusandhika”nti vuccati. Gāthābandhesu pañhapucchananti –	407	
PA_tika-vin01_t1:408	“Kati chinde kati jahe, kati cuttari bhāvaye;	40	
PA_tika-vin01_t1:409	Kati saṅgātigo bhikkhu, ‘oghatiṇṇo’ti vuccatī”ti. –	40	
PA_tika-vin01_t1:410	Evamādinayappavattaṃ pañhapucchanaṃ eko dhammakkhandhoti attho.	41	
PA_tika-vin01_t1:411	“Pañca chinde pañca jahe, pañca cuttari bhāvaye;	41	
PA_tika-vin01_t1:412	Pañca saṅgātigo bhikkhu, ‘oghatiṇṇo’ti vuccatī”ti. –	41	
PA_tika-vin01_t1:413_0	Evamādinayappavattaṃ visajjananti veditabbaṃ. Tikadukabhājanaṃ nikkhepakaṇḍaaṭṭhakathākaṇḍavasena	413	
PA_tika-vin01_t1:413_1	veditabbaṃ. Tasmā “kusalā dhammā, akusalā dhammā, abyākatā dhammā, sukhāya vedanāya	413	
PA_tika-vin01_t1:413_2	sampayuttā dhammā, dukkhāya vedanāya sampayuttā dhammā, adukkhamasukhāya vedanāya	413	
PA_tika-vin01_t1:413_3	sampayuttā dhammā”ti evamādīsu tikesu kusalattikassa vibhajanavasena yaṃ vuttaṃ nikkhepakaṇḍe –	413	
PA_tika-vin01_t1:414_0	“Katame dhammā kusalā? Tīṇi kusalamūlāni alobho adoso amoho, taṃsampayutto vedanākkhandho	414	
PA_tika-vin01_t1:414_1	saññākkhandho saṅkhārakkhandho viññāṇakkhandho, taṃsamuṭṭhānaṃ kāyakammaṃ vacīkammaṃ	414	
PA_tika-vin01_t1:414_2	manokammaṃ. Ime dhammā kusalā.	414	
PA_tika-vin01_t1:415	“Katame dhammā akusalā? Tīṇi akusalamūlāni lobho doso moho, tadekaṭṭhā ca kilesā, taṃsampayutto vedanākkhandho…pe… manokammaṃ. Ime dhammā akusalā.	41	
PA_tika-vin01_t1:416_0	“Katame dhammā abyākatā? Kusalākusalānaṃ dhammānaṃ vipākā kāmāvacarā rūpāvacarā arūpāvacarā	416	
PA_tika-vin01_t1:416_1	apariyāpannā vedanākkhandho …pe… viññāṇakkhandho, ye ca dhammā kiriyā neva kusalā	416	
PA_tika-vin01_t1:416_2	nākusalā na ca kammavipākā sabbañca rūpaṃ asaṅkhatā ca dhātu. Ime dhammā abyākatā”ti –	416	
PA_tika-vin01_t1:417	Ayameko dhammakkhandho. Evaṃ sesattikānampi ekekassa tikassa vibhajanaṃ ekeko dhammakkhandhoti veditabbaṃ.	41	
PA_tika-vin01_t1:418	Tathā “hetū dhammā”ti evamādikesu dukesu ekekassa dukassa vibhajanavasena yaṃ vuttaṃ –	41	
PA_tika-vin01_t1:419	“Katame dhammā hetū? Tayo kusalā hetū, tayo akusalā hetū, tayo abyākatā hetū”ti –	41	
PA_tika-vin01_t1:420	Ādi, tatthāpi ekekassa dukassa vibhajanaṃ ekeko dhammakkhandho. Puna aṭṭhakathākaṇḍe –	42	
PA_tika-vin01_t1:421_0	“Katame dhammā kusalā? Catūsu bhūmīsu kusalaṃ. Ime dhammā kusalā. Katame dhammā akusalā?	421	
PA_tika-vin01_t1:421_1	Dvādasa akusalacittuppādā. Ime dhammā akusalā. Katame dhammā abyākatā? Catūsu bhūmīsu	421	
PA_tika-vin01_t1:421_2	vipāko tīsu bhūmīsu kiriyābyākataṃ rūpañca nibbānañca. Ime dhammā abyākatā”ti –	421	
PA_tika-vin01_t1:422	Evamādinā kusalattikādivibhajanavasena pavattesu tikabhājanesu ekekassa tikassa bhājanaṃ ekeko dhammakkhandho. Tathā –	42	
PA_tika-vin01_t1:423	“Katame dhammā hetū? Tayo kusalā hetū, tayo akusalā hetū, tayo abyākatā hetū”ti –	42	
PA_tika-vin01_t1:424	Ādinayappavattesu dukabhājanesu ekamekaṃ dukabhājanaṃ ekeko dhammakkhandhoti evamettha tikadukabhājanavasena dhammakkhandhavibhāgo veditabbo.	42	
PA_tika-vin01_t1:425	Ekamekañca cittavārabhājananti ettha pana –	42	
PA_tika-vin01_t1:426	“Yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ ñāṇasampayuttaṃ rūpārammaṇaṃ vā…pe… tasmiṃ samaye phasso hoti…pe… avikkhepo hotī”ti –	42	
PA_tika-vin01_t1:427_0	Evamādinayappavatte cittuppādakaṇḍe ekamekaṃ cittavārabhājanaṃ ekeko dhammakkhandhoti	427	
PA_tika-vin01_t1:427_1	gahetabbaṃ. Eko dhammakkhandhoti ettha “ekekatikadukabhājanaṃ ekamekaṃ cittavārabhājana”nti	427	
PA_tika-vin01_t1:427_2	vuttattā ekeko dhammakkhandhoti attho veditabbo. “Ekeko”ti avuttepi hi ayamattho	427	
PA_tika-vin01_t1:427_3	atthato viññāyamānova hotīti “eko dhammakkhandho”ti vuttaṃ. Atthi vatthūtiādīsu vatthu	427	
PA_tika-vin01_t1:427_4	nāma sudinnakaṇḍādi. Mātikāti “yo pana bhikkhu bhikkhūnaṃ sikkhāsājīvasamāpanno”tiādinā	427	
PA_tika-vin01_t1:427_5	tasmiṃ tasmiṃ ajjhācāre paññattasikkhāpadaṃ. Padabhājanīyanti tassa tassa sikkhāpadassa	427	
PA_tika-vin01_t1:427_6	“yo panāti yo yādiso”tiādinayappavattaṃ vibhajanaṃ. Antarāpattīti “paṭilātaṃ ukkhipati,	427	
PA_tika-vin01_t1:427_7	āpatti dukkaṭassā”ti evamādinā sikkhāpadantaresu paññattā āpatti. Anāpattīti “anāpatti	427	
PA_tika-vin01_t1:427_8	ajānantassa asādiyantassa ummattakassa khittacittassa vedanāṭṭassa ādikammikassā”tiādinayappavatto	427	
PA_tika-vin01_t1:427_9	kacchedoti “dasāhātikkante atikkantasaññī nissaggiyaṃ pācittiyaṃ, dasāhātikkante	427	
PA_tika-vin01_t1:427_10	vematiko nissaggiyaṃ pācittiyaṃ, dasāhātikkante anatikkantasaññī nissaggiyaṃ pācittiya”nti	4271	
PA_tika-vin01_t1:427_11	evamādinayappavatto tikapācittiyatikadukkaṭādibhedo tikaparicchedo.	4271	
PA_tika-vin01_t1:428_0	Idāni evametaṃ abhedato rasavasena ekavidhantiādinā “ayaṃ dhammo, ayaṃ vinayo…pe…	428	
PA_tika-vin01_t1:428_1	imāni caturāsīti dhammakkhandhasahassānī”ti buddhavacanaṃ dhammavinayādibhedena vavatthapetvā	428	
PA_tika-vin01_t1:428_2	saṅgāyantena mahākassapapamukhena vasīgaṇena anekacchariyapātubhāvapaṭimaṇḍitāya	428	
PA_tika-vin01_t1:428_3	saṅgītiyā imassa piṭakassa vinayabhāvo majjhimabuddhavacanādibhāvo ca vavatthāpitoti	428	
PA_tika-vin01_t1:428_4	dasseti. Na kevalaṃ imamevimassa yathāvuttappabhedaṃ vavatthapetvā saṅgītaṃ, atha	428	
PA_tika-vin01_t1:428_5	kho aññampīti dassento āha “na kevalañca imamevā”tiādi. Tattha uddānasaṅgaho paṭhamapārājikādīsu	428	
PA_tika-vin01_t1:428_6	āgatānaṃ vinītavatthuādīnaṃ saṅkhepato saṅgahadassanavasena dhammasaṅgāhakehi kathitā –	428	
PA_tika-vin01_t1:429	“Makkaṭī vajjiputtā ca, gihī naggo ca titthiyā;	42	
PA_tika-vin01_t1:430	Dārikuppalavaṇṇā ca, byañjanehipare duve”ti. –	43	
PA_tika-vin01_t1:431_0	Ādikā gāthāyo. Sīlakkhandhavaggamūlapariyāyavaggādivasena saṅgaho vaggasaṅgaho. Uttarimanussadhammapeyyālanīlacakkapeyyālādivavatthāpanavasena	431	
PA_tika-vin01_t1:431_1	peyyālasaṅgaho. Aṅguttaranikāyādīsu ekakanipātādisaṅgaho. Saṃyuttanikāye devatāsaṃyuttādivasena	431	
PA_tika-vin01_t1:431_2	saṃyuttasaṅgaho. Majjhimanikāyādīsu mūlapaṇṇāsakādivasena paṇṇāsakasaṅgaho.	431	
PA_tika-vin01_t1:432_0	Assa buddhavacanassa saṅgītipariyosāne sādhukāraṃ dadamānā viyāti sambandho. Saṅkampīti	432	
PA_tika-vin01_t1:432_1	uddhaṃ uddhaṃ gacchantī suṭṭhu kampi. Sampakampīti uddhaṃ adho ca gacchantī sampakampi.	432	
PA_tika-vin01_t1:432_2	Sampavedhīti catūsu disāsu gacchantī suṭṭhu pavedhi. Accharaṃ paharituṃ yuttāni acchariyāni,	432	
PA_tika-vin01_t1:432_3	pupphavassacelukkhepādīni. Yā paṭhamamahāsaṅgīti dhammasaṅgāhakehi mahākassapādīhi	432	
PA_tika-vin01_t1:432_4	pañcahi satehi yena katā saṅgītā, tena pañcasatāni etissā atthīti “pañcasatā”ti ca,	432	
PA_tika-vin01_t1:432_5	thereheva katattā therā mahākassapādayo etissā atthīti “therikā”ti ca loke vuccati,	432	
PA_tika-vin01_t1:432_6	ayaṃ paṭhamamahāsaṅgīti nāmāti sambandho.	432	
PA_tika-vin01_t1:433_0	Evaṃ paṭhamamahāsaṅgītiṃ dassetvā yadatthaṃ sā idha nidassitā, taṃ nigamanavasena	433	
PA_tika-vin01_t1:433_1	dassento “imissā”tiādimāha. Āyasmatā upālittherena vuttanti “tena samayenā”tiādi	433	
PA_tika-vin01_t1:433_2	vakkhamānaṃ sabbaṃ nidānavacanaṃ vuttaṃ. Kimatthaṃ panettha dhammavinayasaṅgahe kathiyamāne	433	
PA_tika-vin01_t1:433_3	nidānavacanaṃ vuttaṃ, nanu ca bhagavatā bhāsitavacanasseva saṅgaho kātabboti? Vuccate	433	
PA_tika-vin01_t1:433_4	– desanāya ṭhitiasammosasaddhaeyyabhāvasampādanatthaṃ. Kāladesadesakaparisāpadesehi	433	
PA_tika-vin01_t1:433_5	upanibandhitvā ṭhapitā hi desanā ciraṭṭhitikā hoti asammosadhammā saddheyyā ca, desakālakattuhetunimittehi	433	
PA_tika-vin01_t1:433_6	upanibandho viya vohāravinicchayo. Teneva ca āyasmatā mahākassapena “paṭhamapārājikaṃ	433	
PA_tika-vin01_t1:433_7	āvuso, upāli, kattha paññatta”ntiādinā desādipucchāsu katāsu tāsaṃ visajjanaṃ karontena	433	
PA_tika-vin01_t1:433_8	āyasmatā upālittherena “tena samayenā”tiādinā paṭhamapārājikassa nidānaṃ bhāsitaṃ.	433	
PA_tika-vin01_t1:434_0	Apica sāsanasampattipakāsanatthaṃ nidānavacanaṃ. Ñāṇakaruṇāpariggahitasabbakiriyassa	434	
PA_tika-vin01_t1:434_1	hi bhagavato natthi niratthakā paṭipatti attahitatthā vā, tasmā paresaṃyevatthāya	434	
PA_tika-vin01_t1:434_2	pavattasabbakiriyassa sammāsambuddhassa sakalampi kāyavacīmanokammaṃ yathāpavattaṃ	434	
PA_tika-vin01_t1:434_3	vuccamānaṃ diṭṭhadhammikasamparāyikaparamatthehi yathārahaṃ sattānaṃ anusāsanaṭṭhena	434	
PA_tika-vin01_t1:434_4	sāsanaṃ, na kabbaracanā. Tayidaṃ satthuracitaṃ kāladesadesakaparisāpadesehi saddhiṃ	434	
PA_tika-vin01_t1:434_5	tattha tattha nidānavacanehi yathārahaṃ pakāsīyati.	434	
PA_tika-vin01_t1:435_0	Apica satthuno pamāṇabhāvappakāsanena sāsanassa pamāṇabhāvadassanatthaṃ nidānavacanaṃ,	435	
PA_tika-vin01_t1:435_1	tañcassa pamāṇabhāvadassanaṃ “buddho bhagavā”ti iminā padadvayena vibhāvitanti veditabbaṃ.	435	
PA_tika-vin01_t1:435_2	Buddhoti hi iminā tathāgatassa anaññasādhāraṇasuparisuddhañāṇādiguṇavisesayogaparidīpanena,	435	
PA_tika-vin01_t1:435_3	bhagavāti ca iminā rāgadosamohādisabbakilesamaladuccaritādidosappahānadīpanena, tato	435	
PA_tika-vin01_t1:435_4	eva ca sabbasattuttamabhāvadīpanena ayamattho sabbathā pakāsito hotīti idamettha	435	
PA_tika-vin01_t1:435_5	nidānavacanappayojanassa mukhamattanidassanaṃ.	435	
PA_tika-vin01_t1:436_0	Tatrāyaṃ ācariyaparamparāti tasmiṃ jambudīpe ayaṃ ācariyānaṃ paramparā paveṇī paṭipāṭi.	436	
PA_tika-vin01_t1:436_1	Upāli dāsakotiādīsu upālitthero pākaṭoyeva, dāsakattherādayo pana evaṃ veditabbā.	436	
PA_tika-vin01_t1:436_2	Vesāliyaṃ kira eko dāsako nāma brāhmaṇamāṇavo tiṇṇaṃ antevāsikasatānaṃ jeṭṭhantevāsiko	436	
PA_tika-vin01_t1:436_3	hutvā ācariyassa santike sippaṃ uggaṇhanto dvādasavassikoyeva tiṇṇaṃ vedānaṃ pāragū	436	
PA_tika-vin01_t1:436_4	ahosi. So ekadivasaṃ antevāsikaparivuto dhammavinayaṃ saṅgāyitvā vālikārāme nivasantaṃ	436	
PA_tika-vin01_t1:436_5	āyasmantaṃ upālittheraṃ upasaṅkamitvā attano vedesu sabbāni gaṇṭhiṭṭhānāni theraṃ	436	
PA_tika-vin01_t1:436_6	pucchi. Theropi sabbaṃ byākaritvā sayampi ekaṃ pañhaṃ pucchanto nāmaṃ sandhāya imaṃ	436	
PA_tika-vin01_t1:436_7	pañhaṃ pucchi “ekadhammo kho, māṇava, sabbesu dhammesu anupatati, sabbepi, māṇava,	436	
PA_tika-vin01_t1:436_8	dhammā ekadhammasmiṃ osaranti, katamo nu kho so, māṇavaka, dhammo”ti. Sopi kho māṇavo	436	
PA_tika-vin01_t1:436_9	pañhassa atthaṃ ajānanto “kimidaṃ bho pabbajitā”ti āha. Buddhamantoyaṃ māṇavāti.	436	
PA_tika-vin01_t1:436_10	Sakkā panāyaṃ bho mayhampi dātunti. Sakkā, māṇava, amhehi gahitapabbajjaṃ gaṇhantassa	4361	
PA_tika-vin01_t1:436_11	dātunti. “Sādhu kho bho pabbajitā”ti māṇavo sampaṭicchitvā attano mātaraṃ pitaraṃ	4361	
PA_tika-vin01_t1:436_12	ācariyañca anujānāpetvā tīhi antevāsikasatehi saddhiṃ therassa santike pabbajitvā	4361	
PA_tika-vin01_t1:436_13	paripuṇṇavīsativasso upasampadaṃ labhitvā arahattaṃ pāpuṇi. Thero taṃ dhuraṃ katvā	4361	
PA_tika-vin01_t1:436_14	khīṇāsavasahassassa piṭakattayaṃ vācesi.	4361	
PA_tika-vin01_t1:437_0	Soṇako pana dāsakattherassa saddhivihāriko. So kira kāsīsu ekassa vāṇijakassa putto	437	
PA_tika-vin01_t1:437_1	hutvā pañcadasavassuddesiko ekaṃ samayaṃ mātāpitūhi saddhiṃ vāṇijjāya giribbajaṃ	437	
PA_tika-vin01_t1:437_2	gato. Tato pañcapaññāsadārakehi saddhiṃ veḷuvanaṃ gantvā tattha dāsakattheraṃ saparisaṃ	437	
PA_tika-vin01_t1:437_3	disvā ativiya pasanno pabbajjaṃ yācitvā therena mātāpitaro anujānāpetvā “pabbajāhī”ti	437	
PA_tika-vin01_t1:437_4	vutto mātāpitusantikaṃ gantvā tamatthaṃ ārocetvā tesu anicchantesu chinnabhatto hutvā	437	
PA_tika-vin01_t1:437_5	mātāpitaro anujānāpetvā pañcapaññāsāya dārakehi saddhiṃ therassa santike pabbajitvā	437	
PA_tika-vin01_t1:437_6	laddhūpasampado arahattaṃ pāpuṇi. Taṃ thero sakalaṃ buddhavacanaṃ uggaṇhāpesi. Sopi	437	
PA_tika-vin01_t1:437_7	gaṇapāmokkho hutvā bahūnaṃ dhammavinayaṃ vācesi.	437	
PA_tika-vin01_t1:438_0	Siggavatthero pana soṇakattherassa saddhivihāriko ahosi. So kira pāṭaliputte siggavo	438	
PA_tika-vin01_t1:438_1	nāma amaccaputto hutvā tiṇṇaṃ utūnaṃ anucchavikesu tīsu pāsādesu sampattiṃ anubhavamāno	438	
PA_tika-vin01_t1:438_2	ekadivasaṃ attano sahāyena caṇḍavajjinā seṭṭhiputtena saddhiṃ saparivāro kukkuṭārāmaṃ	438	
PA_tika-vin01_t1:438_3	gantvā tattha soṇakattheraṃ nirodhasamāpattiṃ samāpajjitvā nisinnaṃ disvā vanditvā	438	
PA_tika-vin01_t1:438_4	attanā saddhiṃ anālapantaṃ ñatvā gantvā taṃ kāraṇaṃ bhikkhusaṅghaṃ pucchitvā bhikkhūhi	438	
PA_tika-vin01_t1:438_5	“samāpattiṃ samāpannā nālapantī”ti vutto “kathaṃ, bhante, samāpattito vuṭṭhahantī”ti	438	
PA_tika-vin01_t1:438_6	puna pucchitvā tehi ca bhikkhūhi “satthuno ceva saṅghassa ca pakkosanāya yathāparicchinnakālato	438	
PA_tika-vin01_t1:438_7	āyusaṅkhayā ca vuṭṭhahantī”ti vatvā tassa saparivārassa upanissayaṃ disvā saṅghassa	438	
PA_tika-vin01_t1:438_8	vacanena nirodhā vuṭṭhāpitaṃ soṇakattheraṃ disvā “kasmā, bhante, mayā saddhiṃ nālapitthā”ti	438	
PA_tika-vin01_t1:438_9	pucchitvā therena “bhuñjitabbakaṃ kumāra bhuñjimhā”ti vutte “sakkā nu kho, bhante,	438	
PA_tika-vin01_t1:438_10	amhehipi taṃ bhojetu”nti pucchitvā “sakkā, kumāra, amhādise katvā bhojetu”nti vutte	4381	
PA_tika-vin01_t1:438_11	tamatthaṃ mātāpitūnaṃ ārocetvā tehi anuññāto attano sahāyena caṇḍavajjinā tehi ca	4381	
PA_tika-vin01_t1:438_12	pañcahi purisasatehi saddhiṃ soṇakattherassa santike pabbajitvā upasampanno ahosi.	4381	
PA_tika-vin01_t1:438_13	Tattha siggavo ca caṇḍavajjī ca dve upajjhāyasseva santike dhammavinayaṃ pariyāpuṇitvā	4381	
PA_tika-vin01_t1:438_14	aparabhāge chaḷabhiññā ahesuṃ.	4381	
PA_tika-vin01_t1:439_0	Tissassa pana moggaliputtassa anupubbakathā parato āvi bhavissati. Vijitāvinoti vijitasabbakilesapaṭipakkhattā	439	
PA_tika-vin01_t1:439_1	vijitavanto. Paramparāyāti paṭipāṭiyā, anukkamenāti vuttaṃ hoti. Jambusirivhayeti	439	
PA_tika-vin01_t1:439_2	jambusadisanāme, jambunāmaketi vuttaṃ hoti. Mahantena hi jamburukkhena abhilakkhitattā	439	
PA_tika-vin01_t1:439_3	dīpopi “jambū”ti vuccati. Acchijjamānaṃ avinassamānaṃ katvā.	439	
PA_tika-vin01_t1:440_0	Vinayavaṃsantiādīhi tīhi vinayapāḷiyeva kathitā pariyāyavacanattā. Pakataññutanti	440	
PA_tika-vin01_t1:440_1	veyyattiyaṃ, paṭubhāvanti vuttaṃ hoti. Dhuraggāho ahosīti padhānaggāhī ahosi, sabbesaṃ	440	
PA_tika-vin01_t1:440_2	pāmokkho hutvā gaṇhīti vuttaṃ hoti. Bhikkhūnaṃ samudāyo samūho bhikkhusamudāyo, samaṇagaṇoti attho.	440	
PA_tika-vin01_t1:441	Iti samantapāsādikāya vinayaṭṭhakathāya sāratthadīpaniyaṃ	44	
PA_tika-vin01_t1:442	Paṭhamamahāsaṅgītikathāvaṇṇanā samattā.	44	
PA_tika-vin01_t1:443	Dutiyasaṅgītikathāvaṇṇanā	44	
PA_tika-vin01_t1:444_0	“Yadā nibbāyiṃsū”ti sambandho. Jotayitvā ca sabbadhīti tameva saddhammaṃ sabbattha	444	
PA_tika-vin01_t1:444_1	pakāsayitvā. “Jutimanto”ti vattabbe gāthābandhavasena “jutīmanto”ti vuttaṃ, paññājotisampannāti	444	
PA_tika-vin01_t1:444_2	attho, tejavantoti vā, mahānubhāvāti vuttaṃ hoti. Nibbāyiṃsūti anupādisesāya nibbānadhātuyā	444	
PA_tika-vin01_t1:444_3	parinibbāyiṃsu. Pahīnasabbakilesattā natthi etesaṃ katthaci ālayo taṇhāti anālayā,	444	
PA_tika-vin01_t1:444_4	vītarāgāti vuttaṃ hoti.	444	
PA_tika-vin01_t1:445_0	Vassasataparinibbute bhagavatīti vassasataṃ parinibbutassa assāti vassasataparinibbuto,	445	
PA_tika-vin01_t1:445_1	bhagavā, tasmiṃ parinibbānato vassasate atikkanteti vuttaṃ hoti. Vesālikāti vesālīnivāsino.	445	
PA_tika-vin01_t1:445_2	Vajjiputtakāti vajjiraṭṭhe vesāliyaṃ kulānaṃ puttā. Kappati siṅgīloṇakappoti siṅgena	445	
PA_tika-vin01_t1:445_3	loṇaṃ pariharitvā pariharitvā aloṇakapiṇḍapātena saddhiṃ bhuñjituṃ kappati, na sannidhiṃ	445	
PA_tika-vin01_t1:445_4	karotīti adhippāyo. Kappati dvaṅgulakappoti dvaṅgulaṃ atikkantāya chāyāya vikāle	445	
PA_tika-vin01_t1:445_5	bhojanaṃ bhuñjituṃ kappatīti attho. Kappati gāmantarakappoti “gāmantaraṃ gamissāmī”ti	445	
PA_tika-vin01_t1:445_6	pavāritena anatirittabhojanaṃ bhuñjituṃ kappatīti attho. Kappati āvāsakappoti ekasīmāyaṃ	445	
PA_tika-vin01_t1:445_7	nānāsenāsanesu visuṃ visuṃ uposathādīni saṅghakammāni kātuṃ vaṭṭatīti attho. Kappati	445	
PA_tika-vin01_t1:445_8	anumatikappoti “anāgatānaṃ āgatakāle anumatiṃ gahessāmī”ti tesu anāgatesuyeva vaggena	445	
PA_tika-vin01_t1:445_9	saṅghena kammaṃ katvā pacchā anumatiṃ gahetuṃ kappati, vaggakammaṃ na hotīti adhippāyo.	445	
PA_tika-vin01_t1:445_10	Kappati āciṇṇakappoti ācariyupajjhāyehi āciṇṇo kappatīti attho. So pana ekacco kappati	4451	
PA_tika-vin01_t1:445_11	dhammiko, ekacco na kappati adhammikoti veditabbo. Kappati amathitakappoti yaṃ khīraṃ	4451	
PA_tika-vin01_t1:445_12	khīrabhāvaṃ vijahitaṃ dadhibhāvaṃ asampattaṃ, taṃ bhuttāvinā pavāritena anatirittaṃ	4451	
PA_tika-vin01_t1:445_13	bhuñjituṃ kappatīti attho. Kappati jalogiṃ pātunti ettha jalogīti taruṇasurā. Yaṃ	4451	
PA_tika-vin01_t1:445_14	majjasambhāraṃ ekato kataṃ majjabhāvamasampattaṃ, taṃ pātuṃ vaṭṭatīti adhippāyo.	4451	
PA_tika-vin01_t1:445_15	Jātarūparajatanti sarasato vikāraṃ anāpajjitvā sabbadā jātaṃ rūpameva hotīti jātaṃ	4451	
PA_tika-vin01_t1:445_16	rūpametassāti jātarūpaṃ, suvaṇṇaṃ. Dhavalasabhāvatāya rājatīti rajataṃ, rūpiyaṃ.	4451	
PA_tika-vin01_t1:445_17	Susunāgaputtoti susunāgassa putto.	4451	
PA_tika-vin01_t1:446_0	Kākaṇḍakaputtoti kākaṇḍakabrāhmaṇassa putto. Vajjīsūti janapadavacanattā bahuvacanaṃ	446	
PA_tika-vin01_t1:446_1	kataṃ. Ekopi hi janapado ruḷhīsaddattā bahuvacanena vuccati. Yena vesālī, tadavasarīti	446	
PA_tika-vin01_t1:446_2	yena disābhāgena vesālī avasaritabbā, yasmiṃ vā padese vesālī, tadavasari, taṃ pattoti	446	
PA_tika-vin01_t1:446_3	attho. Mahāvane kūṭāgārasālāyanti ettha mahāvanaṃ nāma sayaṃjātamaropimaṃ saparicchedaṃ	446	
PA_tika-vin01_t1:446_4	mahantaṃ vanaṃ. Kapilavatthusāmantā pana mahāvanaṃ himavantena saha ekābaddhaṃ aparicchedaṃ	446	
PA_tika-vin01_t1:446_5	hutvā mahāsamuddaṃ āhacca ṭhitaṃ, idaṃ tādisaṃ na hotīti saparicchedaṃ mahantaṃ vananti	446	
PA_tika-vin01_t1:446_6	mahāvanaṃ. Kūṭāgārasālā pana mahāvanaṃ nissāya kate ārāme kūṭāgāraṃ anto katvā haṃsavaṭṭakacchannena	446	
PA_tika-vin01_t1:446_7	haṃsamaṇḍalākārena katā.	446	
PA_tika-vin01_t1:447_0	Tadahuposatheti ettha tadahūti tasmiṃ ahani, tasmiṃ divaseti attho. Upavasanti etthāti	447	
PA_tika-vin01_t1:447_1	uposatho, upavasitabbadivaso. Upavasantīti ca sīlena vā sabbaso āhārassa ca abhuñjanasaṅkhātena	447	
PA_tika-vin01_t1:447_2	anasanena vā khīrapānamadhupānādimattena vā upetā hutvā vasantīti attho. So panesa	447	
PA_tika-vin01_t1:447_3	divaso aṭṭhamīcātuddasīpannarasībhedena tividho. Katthaci pana pātimokkhepi sīlepi	447	
PA_tika-vin01_t1:447_4	upavāsepi paññattiyampi uposathasaddo āgato. Tathā hesa “āyāmāvuso kappina, uposathaṃ	447	
PA_tika-vin01_t1:447_5	gamissāmā”tiādīsu pātimokkhuddese āgato. “Evaṃ aṭṭhaṅgasamannāgato kho visākhe uposatho	447	
PA_tika-vin01_t1:447_6	upavuttho”tiādīsu sīle. “Suddhassa ve sadā pheggu, suddhassuposatho sadā”tiādīsu	447	
PA_tika-vin01_t1:447_7	upavāse. “Uposatho nāma nāgarājā”tiādīsu paññattiyañca āgato. Tattha upecca vasitabbato	447	
PA_tika-vin01_t1:447_8	uposatho pātimokkhuddeso. Upetena samannāgatena hutvā vasitabbato santāne vāsetabbato	447	
PA_tika-vin01_t1:447_9	uposatho sīlaṃ. Asanādisaṃyamādiṃ vā upecca vasantīti uposatho upavāso. Tathārūpe	447	
PA_tika-vin01_t1:447_10	hatthiassavisese uposathoti samaññāmattato uposatho paññatti. Idha pana “na, bhikkhave,	4471	
PA_tika-vin01_t1:447_11	tadahuposathe sabhikkhukā āvāsā”tiādīsu viya uposathadivaso adhippeto, tasmā tadahuposatheti	4471	
PA_tika-vin01_t1:447_12	tasmiṃ uposathadivaseti attho. Kaṃsapātinti suvaṇṇapātiṃ. Kahāpaṇampītiādīsu kahāpaṇassa	4471	
PA_tika-vin01_t1:447_13	samabhāgo aḍḍho. Pādo catutthabhāgo. Māsakoyeva māsakarūpaṃ. Sabbaṃ tāva vattabbanti	4471	
PA_tika-vin01_t1:447_14	iminā sattasatikakkhandhake āgatā sabbāpi pāḷi idha ānetvā vattabbāti dasseti. Sā	4471	
PA_tika-vin01_t1:447_15	kuto vattabbāti āha “yāva imāya pana vinayasaṅgītiyā”tiādi. Saṅgāyitasadisameva saṅgāyiṃsūti sambandho.	4471	
PA_tika-vin01_t1:448_0	Pubbe kataṃ upādāyāti pubbe kataṃ paṭhamasaṅgītimupādāya. Sā panāyaṃ saṅgītīti sambandho.	448	
PA_tika-vin01_t1:448_1	Tesūti tesu saṅgītikārakesu theresu. Vissutāti gaṇapāmokkhatāya vissutā sabbattha	448	
PA_tika-vin01_t1:448_2	pākaṭā. Tasmiñhi sannipāte aṭṭheva gaṇapāmokkhā mahātherā ahesuṃ, tesu ca vāsabhagāmī	448	
PA_tika-vin01_t1:448_3	sumanoti dve therā anuruddhattherassa saddhivihārikā, avasesā cha ānandattherassa.	448	
PA_tika-vin01_t1:448_4	Ete pana sabbepi aṭṭha mahātherā bhagavantaṃ diṭṭhapubbā. Idāni te there sarūpato	448	
PA_tika-vin01_t1:448_5	dassento āha “sabbakāmī cā”tiādi. Sāṇasambhūtoti sāṇadesavāsī sambhūtatthero. Dutiyo	448	
PA_tika-vin01_t1:448_6	saṅgahoti sambandho. Pannabhārāti patitakkhandhabhārā. “Bhārā have pañcakkhandhā”ti	448	
PA_tika-vin01_t1:448_7	hi vuttaṃ. Katakiccāti catūsu saccesu catūhi maggehi kattabbassa pariññāpahānasaachakiriyābhāvanāsaṅkhātassa	448	
PA_tika-vin01_t1:448_8	soḷasavidhassapi kiccassa pariniṭṭhitattā katakiccā.	448	
PA_tika-vin01_t1:449_0	Abbudanti upaddavaṃ vadanti corakammampi bhagavato vacanaṃ thenetvā attano vacanassa	449	
PA_tika-vin01_t1:449_1	dīpanato. Gaṇṭhipade pana “abbudaṃ gaṇḍo”ti vuttaṃ. Imanti vakkhamānanidassanaṃ.	449	
PA_tika-vin01_t1:449_2	Sandissamānā mukhā sammukhā. Uparibrahmalokūpapattiyā bhāvitamagganti uparibrahmaloke	449	
PA_tika-vin01_t1:449_3	upapattiyā uppāditajjhānaṃ. Jhānañhi tatrūpapattiyā upāyabhāvato idha “maggo”ti vuttaṃ.	449	
PA_tika-vin01_t1:449_4	Upāyo hi “maggo”ti vuccati. Vacanattho panettha – taṃ taṃ upapattiṃ maggati gavesati	449	
PA_tika-vin01_t1:449_5	janeti nipphādetīti maggoti evaṃ veditabbo. Atthato cāyaṃ maggo nāma cetanāpi hoti	449	
PA_tika-vin01_t1:449_6	cetanāsampayuttadhammāpi tadubhayampi. “Nirayañcāhaṃ, sāriputta, jānāmi nirayagāmiñca	449	
PA_tika-vin01_t1:449_7	magga”nti hi ettha cetanā maggo nāma.	449	
PA_tika-vin01_t1:450	“Saddhā hiriyaṃ kusalañca dānaṃ,	45	
PA_tika-vin01_t1:451	Dhammā ete sappurisānuyātā;	45	
PA_tika-vin01_t1:452	Etañhi maggaṃ diviyaṃ vadanti,	45	
PA_tika-vin01_t1:453	Etena hi gacchati devaloka”nti. –	45	
PA_tika-vin01_t1:454_0	Ettha cetanāsampayuttadhammā maggo nāma. “Ayaṃ bhikkhave maggo ayaṃ paṭipadā”ti saṅkhārūpapattisuttādīsu	454	
PA_tika-vin01_t1:454_1	cetanāpi cetanāsampayuttadhammāpi maggo nāma. Imasmiṃ ṭhāne jhānassa adhippetattā	454	
PA_tika-vin01_t1:454_2	cetanāsampayuttadhammā gahetabbā.	454	
PA_tika-vin01_t1:455_0	Moggalibrāhmaṇassāti lokasammatassa aputtakassa moggalināmabrāhmaṇassa. Nanu ca kathametaṃ	455	
PA_tika-vin01_t1:455_1	nāma vuttaṃ “moggalibrāhmaṇassa gehe paṭisandhiṃ gahessatī”ti. Kiṃ uparūpapattiyā	455	
PA_tika-vin01_t1:455_2	paṭiladdhasamāpattīnampi kāmāvacare uppatti hotīti? Hoti. Sā ca katādhikārānaṃ mahāpuññānaṃ	455	
PA_tika-vin01_t1:455_3	cetopaṇidhivasena hoti, na sabbesanti daṭṭhabbaṃ. Atha mahaggatassa garukakammassa	455	
PA_tika-vin01_t1:455_4	vipākaṃ paṭibāhitvā parittakammaṃ kathamattano vipākassa okāsaṃ karotīti? Ettha ca	455	
PA_tika-vin01_t1:455_5	tāva tīsupi gaṇṭhipadesu idaṃ vuttaṃ “nikantibaleneva jhānā parihāyati, tato parihīnajjhānā	455	
PA_tika-vin01_t1:455_6	nibbattantī”ti. Keci pana “anīvaraṇāvatthāya nikantiyā jhānassa parihāni vīmaṃsitvā	455	
PA_tika-vin01_t1:455_7	gahetabbā”ti vatvā evamettha kāraṇaṃ vadanti “satipi mahaggatakammuno vipākapaṭibāhanasamatthassa	455	
PA_tika-vin01_t1:455_8	parittakammassapi abhāve ‘ijjhati, bhikkhave, sīlavato cetopaṇidhi visuddhattā’ti	455	
PA_tika-vin01_t1:455_9	vacanato kāmabhave cetopaṇidhi mahaggatakammassa vipākaṃ paṭibāhitvā parittakammuno	455	
PA_tika-vin01_t1:455_10	vipākassa okāsaṃ karotī”ti.	4551	
PA_tika-vin01_t1:456_0	Sādhu sappurisāti ettha sādhūti āyācanatthe nipāto, taṃ yācāmāti attho. Haṭṭhapahaṭṭhoti	456	
PA_tika-vin01_t1:456_1	cittapīṇanavasena punappunaṃ santuṭṭho. Udaggudaggoti sarīravikāruppādanapītivasena	456	
PA_tika-vin01_t1:456_2	udaggudaggo. Pītimā hi puggalo kāyacittānaṃ uggatattā abbhuggatattā “udaggo”ti vuccati.	456	
PA_tika-vin01_t1:456_3	Sādhūti paṭissuṇitvāti “sādhū”ti paṭivacanaṃ datvā. Tīretvāti niṭṭhapetvā. Puna paccāgamiṃsūti	456	
PA_tika-vin01_t1:456_4	puna āgamiṃsu. Tena kho pana samayenāti yasmiṃ samaye dutiyasaṅgītiṃ akaṃsu, tasmiṃ	456	
PA_tika-vin01_t1:456_5	samayeti attho. Navakāti vuttamevatthaṃ vibhāvetuṃ “daharabhikkhū”ti vuttaṃ. Taṃ	456	
PA_tika-vin01_t1:456_6	adhikaraṇaṃ na sampāpuṇiṃsūti taṃ vajjiputtakehi uppāditaṃ adhikaraṇaṃ vinicchinituṃ	456	
PA_tika-vin01_t1:456_7	na sampāpuṇiṃsu nāgamiṃsu. No ahuvatthāti sambandho. Idaṃ daṇḍakammanti idāni vattabbaṃ	456	
PA_tika-vin01_t1:456_8	sandhāya vuttaṃ. Yāvatāyukaṃ ṭhatvā parinibbutāti sambandho, yāva attano attano āyuparimāṇaṃ,	456	
PA_tika-vin01_t1:456_9	tāva ṭhatvā parinibbutāti attho.	456	
PA_tika-vin01_t1:457_0	Kiṃ pana katvā te therā parinibbutāti āha “dutiyaṃ saṅgahaṃ katvā”tiādi. Anāgatepi	457	
PA_tika-vin01_t1:457_1	saddhammavuḍḍhiyā hetuṃ katvā parinibbutāti sambandho. Idāni “tepi nāma evaṃ mahānubhāvā	457	
PA_tika-vin01_t1:457_2	therā aniccatāya vasaṃ gatā, kimaṅgaṃ pana aññe”ti saṃvejetvā ovadanto āha “khīṇāsavā”tiādi.	457	
PA_tika-vin01_t1:457_3	Aniccatāvasanti aniccatāvasattaṃ, aniccatāyattabhāvaṃ aniccatādhīnabhāvanti vuttaṃ	457	
PA_tika-vin01_t1:457_4	hoti. Jammiṃ lāmakaṃ durabhisambhavaṃ anabhibhavanīyaṃ atikkamituṃ asakkuṇeyyaṃ aniccataṃ	457	
PA_tika-vin01_t1:457_5	evaṃ ñatvāti sambandho. Keci pana “durabhisambhava”nti ettha “pāpuṇituṃ asakkuṇeyya”nti	457	
PA_tika-vin01_t1:457_6	imamatthaṃ gahetvā “yaṃ durabhisambhavaṃ niccaṃ amataṃ padaṃ, taṃ pattuṃ vāyame dhīro”ti	457	
PA_tika-vin01_t1:457_7	sambandhaṃ vadanti. Sabbākārenāti sabbappakārena vattabbaṃ kiñcipi asesetvā dutiyasaṅgīti	457	
PA_tika-vin01_t1:457_8	saṃvaṇṇitāti adhippāyo.	457	
PA_tika-vin01_t1:458	Iti samantapāsādikāya vinayaṭṭhakathāya sāratthadīpaniyaṃ	45	
PA_tika-vin01_t1:459	Dutiyasaṅgītikathāvaṇṇanā samattā.	45	
PA_tika-vin01_t1:460	Tatiyasaṅgītikathāvaṇṇanā	46	
PA_tika-vin01_t1:461_0	Imissā pana saṅgītiyā dhammasaṅgāhakattherehi nikkaḍḍhitā te dasasahassā vajjiputtakā	461	
PA_tika-vin01_t1:461_1	bhikkhū pakkhaṃ pariyesamānā attano attano anurūpaṃ dubbalapakkhaṃ labhitvā visuṃ	461	
PA_tika-vin01_t1:461_2	mahāsaṅghikaṃ ācariyakulaṃ nāma akaṃsu, tato bhijjitvā aparāni dve ācariyakulāni	461	
PA_tika-vin01_t1:461_3	jātāni gokulikā ca ekabyohārikā ca. Gokulikanikāyato bhijjitvā aparāni dve ācariyakulāni	461	
PA_tika-vin01_t1:461_4	jātāni paṇṇattivādā ca bāhuliyā ca. Bahussutikātipi tesaṃyeva nāmaṃ, tesaṃyeva antarā	461	
PA_tika-vin01_t1:461_5	cetiyavādā nāma apare ācariyavādā uppannā. Evaṃ mahāsaṅghikācariyakulato dutiye vassasate	461	
PA_tika-vin01_t1:461_6	pañcācariyakulāni uppannāni, tāni mahāsaṅghikehi saddhiṃ cha honti.	461	
PA_tika-vin01_t1:462_0	Tasmiṃyeva dutiye vassasate theravādato bhijjitvā dve ācariyavādā uppannā mahisāsakā	462	
PA_tika-vin01_t1:462_1	ca vajjiputtakā ca. Tattha vajjiputtakavādato bhijjitvā apare cattāro ācariyavādā	462	
PA_tika-vin01_t1:462_2	uppannā dhammuttarikā bhaddayānikā channāgārikā samitikāti. Puna tasmiṃyeva dutiye	462	
PA_tika-vin01_t1:462_3	vassasate mahisāsakavādato bhijjitvā sabbatthivādā dhammaguttikāti dve ācariyavādā	462	
PA_tika-vin01_t1:462_4	uppannā. Puna sabbatthivādakulato bhijjitvā kassapikā nāma jātā, kassapikesupi bhinnesu	462	
PA_tika-vin01_t1:462_5	apare saṅkantikā nāma jātā, saṅkantikesu bhinnesu suttavādā nāma jātāti theravādato	462	
PA_tika-vin01_t1:462_6	bhijjitvā ime ekādasa ācariyavādā uppannā, te theravādena saddhiṃ dvādasa honti.	462	
PA_tika-vin01_t1:462_7	Iti ime ca dvādasa mahāsaṅghikānañca cha ācariyavādāti sabbe aṭṭhārasa ācariyavādā	462	
PA_tika-vin01_t1:462_8	dutiye vassasate uppannā. Aṭṭhārasa nikāyātipi aṭṭhārasācariyakulānītipi etesaṃyeva	462	
PA_tika-vin01_t1:462_9	nāmaṃ. Etesu pana sattarasa vādā bhinnakā, theravādoveko asambhinnakoti veditabbo.	462	
PA_tika-vin01_t1:462_10	Vuttampi cetaṃ dīpavaṃse –	4621	
PA_tika-vin01_t1:463	“Nikkaḍḍhitā pāpabhikkhū, therehi vajjiputtakā;	46	
PA_tika-vin01_t1:464	Aññaṃ pakkhaṃ labhitvāna, adhammavādī bahū janā.	46	
PA_tika-vin01_t1:465	“Dasasahassā samāgantvā, akaṃsu dhammasaṅgahaṃ;	46	
PA_tika-vin01_t1:466	Tasmāyaṃ dhammasaṅgīti, mahāsaṅgīti vuccati.	46	
PA_tika-vin01_t1:467	“Mahāsaṅgītikā bhikkhū, vilomaṃ akaṃsu sāsane;	46	
PA_tika-vin01_t1:468	Bhinditvā mūlasaṅgahaṃ, aññaṃ akaṃsu saṅgahaṃ.	46	
PA_tika-vin01_t1:469	“Aññatra saṅgahitaṃ suttaṃ, aññatra akariṃsu te;	46	
PA_tika-vin01_t1:470	Atthaṃ dhammañca bhindiṃsu, vinaye nikāyesu ca pañcasu.	47	
PA_tika-vin01_t1:471	“Pariyāyadesitañcāpi, atho nippariyāyadesitaṃ;	47	
PA_tika-vin01_t1:472	Nītatthañceva neyyatthaṃ, ajānitvāna bhikkhavo.	47	
PA_tika-vin01_t1:473	“Aññaṃ sandhāya bhaṇitaṃ, aññaṃ atthaṃ ṭhapayiṃsu te;	47	
PA_tika-vin01_t1:474	Byañjanacchāyāya te bhikkhū, bahuṃ atthaṃ vināsayuṃ.	47	
PA_tika-vin01_t1:475	“Chaḍḍetvāna ekadesaṃ, suttaṃ vinayagambhiraṃ;	47	
PA_tika-vin01_t1:476	Patirūpaṃ suttaṃ vinayaṃ, tañca aññaṃ kariṃsu te.	47	
PA_tika-vin01_t1:477	“Parivāraṃ atthuddhāraṃ, abhidhammaṃ chappakaraṇaṃ;	47	
PA_tika-vin01_t1:478	Paṭisambhidañca niddesaṃ, ekadesañca jātakaṃ;	47	
PA_tika-vin01_t1:479	Ettakaṃ vissajjetvāna, aññāni akariṃsu te.	47	
PA_tika-vin01_t1:480	“Nāmaṃ liṅgaṃ parikkhāraṃ, ākappakaraṇāni ca;	48	
PA_tika-vin01_t1:481	Pakatibhāvaṃ vijahitvā, tañca aññaṃ akaṃsu te.	48	
PA_tika-vin01_t1:482	“Pubbaṅgamā bhinnavādā, mahāsaṅgītikārakā;	48	
PA_tika-vin01_t1:483	Tesañca anukārena, bhinnavādā bahū ahu.	48	
PA_tika-vin01_t1:484	“Tato aparakālamhi, tasmiṃ bhedo ajāyatha;	48	
PA_tika-vin01_t1:485	Gokulikā ekabyohāri, dvidhā bhijjittha bhikkhavo.	48	
PA_tika-vin01_t1:486	“Gokulikānaṃ dve bhedā, aparakālamhi jāyatha;	48	
PA_tika-vin01_t1:487	Bahussutikā ca paññatti, dvidhā bhijjittha bhikkhavo.	48	
PA_tika-vin01_t1:488	“Cetiyā ca punavādī, mahāsaṅgītibhedakā;	48	
PA_tika-vin01_t1:489	Pañca vādā ime sabbe, mahāsaṅgītimūlakā.	48	
PA_tika-vin01_t1:490	“Atthaṃ dhammañca bhindiṃsu, ekadesañca saṅgahaṃ;	49	
PA_tika-vin01_t1:491	Ganthañca ekadesañhi, chaḍḍetvā aññaṃ akaṃsu te.	49	
PA_tika-vin01_t1:492	“Nāmaṃ liṅgaṃ parikkhāraṃ, ākappakaraṇāni ca;	49	
PA_tika-vin01_t1:493	Pakatibhāvaṃ vijahitvā, tañca aññaṃ akaṃsu te.	49	
PA_tika-vin01_t1:494	“Visuddhattheravādamhi, puna bhedo ajāyatha;	49	
PA_tika-vin01_t1:495	Mahisāsakā vajjiputtakā, dvidhā bhijjittha bhikkhavo.	49	
PA_tika-vin01_t1:496	“Vajjiputtakavādamhi, catudhā bhedo ajāyatha;	49	
PA_tika-vin01_t1:497	Dhammatturikā bhaddayānikā, channāgārikā ca samiti.	49	
PA_tika-vin01_t1:498	“Mahisāsakānaṃ dve bhedā, aparakālamhi ajāyatha;	49	
PA_tika-vin01_t1:499	Sabbatthivādā dhammaguttā, dvidhā bhijjittha bhikkhavo.	49	
PA_tika-vin01_t1:500	“Sabbatthivādānaṃ kassapikā, saṅkanti kassapikena ca;	50	
PA_tika-vin01_t1:501	Saṅkantikānaṃ suttavādī, anupubbena bhijjatha.	50	
PA_tika-vin01_t1:502	“Ime ekādasa vādā, pabhinnā theravādato;	50	
PA_tika-vin01_t1:503	Atthaṃ dhammañca bhindiṃsu, ekadesañca saṅgahaṃ;	50	
PA_tika-vin01_t1:504	Ganthañca ekadesañhi, chaḍḍetvā aññaṃ akaṃsu te.	50	
PA_tika-vin01_t1:505	“Nāmaṃ liṅgaṃ parikkhāraṃ, ākappakaraṇāni ca;	50	
PA_tika-vin01_t1:506	Pakatibhāvaṃ vijahitvā, tañca aññaṃ akaṃsu te.	50	
PA_tika-vin01_t1:507	“Sattarasa bhinnavādā, ekavādo abhinnako;	50	
PA_tika-vin01_t1:508	Sabbevaṭṭhārasa honti, bhinnavādena te saha;	50	
PA_tika-vin01_t1:509	Nigrodhova mahārukkho, theravādānamuttamo.	50	
PA_tika-vin01_t1:510	“Anūnaṃ anadhikañca, kevalaṃ jinasāsanaṃ;	51	
PA_tika-vin01_t1:511	Kaṇṭakā viya rukkhamhi, nibbattā vādasesakā.	51	
PA_tika-vin01_t1:512	“Paṭhame vassasate natthi, dutiye vassasatantare;	51	
PA_tika-vin01_t1:513	Bhinnā sattarasa vādā, uppannā jinasāsane”ti.	51	
PA_tika-vin01_t1:514_0	Aparāparaṃ pana hemavatā rājagirikā siddhatthikā pubbaseliyā aparaseliyā vājiriyāti	514	
PA_tika-vin01_t1:514_1	aññepi cha ācariyavādā uppannā. Purimakānaṃ pana aṭṭhārasannaṃ ācariyavādānaṃ vasena	514	
PA_tika-vin01_t1:514_2	pavattamāne sāsane asoko dhammarājā paṭiladdhasaddho divase divase buddhapūjāya satasahassaṃ,	514	
PA_tika-vin01_t1:514_3	dhammapūjāya satasahassaṃ, saṅghapūjāya satasahassaṃ, attano ācariyassa nigrodhattherassa	514	
PA_tika-vin01_t1:514_4	satasahassaṃ, catūsu dvāresu bhesajjatthāya satasahassanti pañca satasahassāni pariccajanto	514	
PA_tika-vin01_t1:514_5	sāsane uḷāraṃ lābhasakkāraṃ pavattesi. Tadā hatalābhasakkārehi titthiyehi uppāditaṃ	514	
PA_tika-vin01_t1:514_6	anekappakāraṃ sāsanamalaṃ visodhetvā moggaliputtatissatthero tipiṭakapariyattidharānaṃ	514	
PA_tika-vin01_t1:514_7	pabhinnapaṭisambhidānaṃ bhikkhūnaṃ sahassamekaṃ gahetvā yathā mahākassapatthero ca	514	
PA_tika-vin01_t1:514_8	yasatthero ca dhammañca vinayañca saṅgāyiṃsu, evameva saṅgāyanto tatiyasaṅgītiṃ akāsi.	514	
PA_tika-vin01_t1:514_9	Idāni taṃ tatiyasaṅgītiṃ mūlato pabhuti vitthāretvā dassento āha “tissopi kho mahābrahmā	514	
PA_tika-vin01_t1:514_10	brahmalokato cavitvā moggalibrāhmaṇassa gehe paṭisandhiṃ aggahesī”tiādi.	5141	
PA_tika-vin01_t1:515_0	Tattha gehe paṭisandhiṃ aggahesīti moggalibrāhmaṇassa gehe brāhmaṇiyā kucchimhi paṭisandhiṃ	515	
PA_tika-vin01_t1:515_1	aggahesīti attho. Gehassa pana tannissayattā nissite nissayavohāravasena “gehe paṭisandhiṃ	515	
PA_tika-vin01_t1:515_2	aggahesī”ti vuttaṃ yathā “mañcā ukkuṭṭhiṃ karonti, sabbo gāmo āgato”ti. Sattavassānīti	515	
PA_tika-vin01_t1:515_3	accantasaṃyoge upayogavacanaṃ. Aticchathāti atikkamitvā icchatha, idha bhikkhā na	515	
PA_tika-vin01_t1:515_4	labbhati, ito aññattha gantvā bhikkhaṃ pariyesathāti adhippāyo. “Bho pabbajitā”tiādi	515	
PA_tika-vin01_t1:515_5	brāhmaṇo attano gehe bhikkhālābhaṃ anicchanto āha. Paṭiyāditabhattatoti sampādetvā	515	
PA_tika-vin01_t1:515_6	ṭhapitabhattato. Tadupiyanti tadanurūpaṃ. Upasamaṃ disvāti therassa kāyacittavūpasamaṃ	515	
PA_tika-vin01_t1:515_7	punappunaṃ disvā, ñatvāti attho. Iriyāpathavūpasamasandassanena hi tannibandhino	515	
PA_tika-vin01_t1:515_8	cittassa yoniso pavattiupasamopi viññāyati. Bhiyyoso mattāya pasīditvāti punappunaṃ	515	
PA_tika-vin01_t1:515_9	visesato adhikataraṃ pasīditvā. Bhattavissaggakaraṇatthāyāti bhattakiccakaraṇatthāya.	515	
PA_tika-vin01_t1:515_10	Adhivāsetvāti sampaṭicchitvā.	5151	
PA_tika-vin01_t1:516_0	Soḷasavassuddesikoti soḷasavassoti uddisitabbo voharitabboti soḷasavassuddeso, soyeva	516	
PA_tika-vin01_t1:516_1	soḷasavassuddesiko. Soḷasavassoti vā uddisitabbataṃ arahatīti soḷasavassuddesiko,	516	
PA_tika-vin01_t1:516_2	soḷasavassāni vā uddisitabbāni assāti soḷasavassuddesiko, soḷasavassoti uddeso vā	516	
PA_tika-vin01_t1:516_3	assa atthīti soḷasavassuddesiko, atthato pana soḷasavassikoti vuttaṃ hoti. Tiṇṇaṃ	516	
PA_tika-vin01_t1:516_4	vedānaṃ pāragūti iruvedayajuvedasāmavedasaṅkhātānaṃ tiṇṇaṃ vedānaṃ paguṇakaraṇavasena	516	
PA_tika-vin01_t1:516_5	pāraṃ gatoti pāragū. Pāragūti cettha niccasāpekkhatāya samāsādikaṃ veditabbaṃ. Laggetvāti	516	
PA_tika-vin01_t1:516_6	olambetvā. Na ca kācīti ettha ca-saddo avadhāraṇe, kāci kathā neva uppajjatīti attho.	516	
PA_tika-vin01_t1:516_7	Pallaṅkanti nisīditabbāsanaṃ. Uppajjissatīti etthāpi “kathā”ti idaṃ ānetvā sambandhitabbaṃ.	516	
PA_tika-vin01_t1:516_8	Kupito anattamanoti kopena kupito, anattamano domanassena. Domanassasamaṅgī hi puggalo	516	
PA_tika-vin01_t1:516_9	pītisukhehi na attamano na attacittoti anattamanoti vuccati. Na sakamanoti vā anattamano	516	
PA_tika-vin01_t1:516_10	attano vase aṭṭhitacittattā.	5161	
PA_tika-vin01_t1:517_0	Caṇḍikkabhāveti caṇḍiko vuccati caṇḍo thaddhapuggalo, tassa bhāvo caṇḍikkaṃ, thaddhabhāvoti	517	
PA_tika-vin01_t1:517_1	attho. Idha pana “caṇḍikkabhāve”ti vuttattā caṇḍikoyeva caṇḍikkanti gahetabbaṃ, tena	517	
PA_tika-vin01_t1:517_2	“caṇḍikkabhāve”ti ettha thaddhabhāveti attho veditabbo. Kiñci mantanti kiñci vedaṃ.	517	
PA_tika-vin01_t1:517_3	Aññe ke jānissantīti na keci jānissantīti adhippāyo. Pucchitvā sakkā jānitunti attano	517	
PA_tika-vin01_t1:517_4	padesañāṇe ṭhitattā thero evamāha. Sabbaññubuddhā eva hi “puccha, māṇava, yadākaṅkhasī”tiādinā	517	
PA_tika-vin01_t1:517_5	paccekabuddhādīhi asādhāraṇaṃ sabbaññupavāraṇaṃ pavārenti. Sāvakā pana padesañāṇe	517	
PA_tika-vin01_t1:517_6	ṭhitattā “sutvā vedissāmā”ti vā “pucchitvā sakkā jānitu”nti vā vadanti.	517	
PA_tika-vin01_t1:518_0	Tīsu vedesūtiādīsu tayo vedā pubbe vuttanayā eva. Nighaṇḍūti nāmanighaṇḍurukkhādīnaṃ	518	
PA_tika-vin01_t1:518_1	vevacanappakāsakaṃ satthaṃ, vevacanappakāsakanti ca pariyāyasaddadīpakanti attho,	518	
PA_tika-vin01_t1:518_2	ekekassa atthassa anekapariyāyavacanavibhāvakanti vuttaṃ hoti. Nidassanamattañcetaṃ	518	
PA_tika-vin01_t1:518_3	anekesaṃ atthānaṃ ekasaddassa vacanīyatāvibhāvanavasenapi tassa ganthassa pavattattā.	518	
PA_tika-vin01_t1:518_4	Vacanīyavācakabhāvena atthaṃ saddañca nikhaṇḍeti bhindati vibhajja dassetīti nikhaṇḍu,	518	
PA_tika-vin01_t1:518_5	so eva idha kha-kārassa gha-kāraṃ katvā nighaṇḍūti vutto. Keṭubhanti kiriyākappavikappo	518	
PA_tika-vin01_t1:518_6	kavīnaṃ upakārasatthaṃ. Ettha ca kiriyākappavikappoti vacībhedādilakkhaṇā kiriyā	518	
PA_tika-vin01_t1:518_7	kappīyati vikappīyati etenāti kiriyākappo, so pana vaṇṇapadabandhapadatthādivibhāgato	518	
PA_tika-vin01_t1:518_8	bahuvikappoti kiriyākappavikappoti vuccati. Idañca mūlakiriyākappaganthaṃ sandhāya	518	
PA_tika-vin01_t1:518_9	vuttaṃ. So hi satasahassaparimāṇo nayādicariyādikaṃ pakaraṇaṃ. Vacanatthato pana	518	
PA_tika-vin01_t1:518_10	kiṭati gameti kiriyādivibhāgaṃ, taṃ vā anavasesapariyādānato gamento pūretīti keṭubhanti	5181	
PA_tika-vin01_t1:518_11	vuccati, saha nighaṇḍunā keṭubhena ca sanighaṇḍukeṭubhā, tayo vedā. Tesu sanighaṇḍukeṭubhesu.	5181	
PA_tika-vin01_t1:518_12	Ṭhānakaraṇādivibhāgato nibbacanavibhāgato ca akkharā pabhedīyanti etenāti akkharappabhedo,	5181	
PA_tika-vin01_t1:518_13	sikkhā ca nirutti ca. Saha akkharappabhedenāti sākkharappabhedā, tesu sākkharappabhedesu.	5181	
PA_tika-vin01_t1:518_14	Itihāsapañcamesūti athabbanavedaṃ catutthaṃ katvā “itiha āsa itiha āsā”ti īdisavacanapaṭisaṃyutto	5181	
PA_tika-vin01_t1:518_15	purāṇakathāsaṅkhāto itihāso pañcamo etesanti itihāsapañcamā, tayo vedā. Tesu itihāsapañcamesu.	5181	
PA_tika-vin01_t1:518_16	Neva attanā passatīti neva sayaṃ passati, neva jānātīti attho. Puccha, byākarissāmīti	5181	
PA_tika-vin01_t1:518_17	“sabbāpi pucchā vedesuyeva antogadhā”ti sallakkhento evamāha.	5181	
PA_tika-vin01_t1:519_0	Yassa cittantiādipañhadvayaṃ cuticittasamaṅgino khīṇāsavassa cuticittassa uppādakkhaṇaṃ	519	
PA_tika-vin01_t1:519_1	sandhāya vuttaṃ. Tattha paṭhamapañhe uppajjatīti uppādakkhaṇasamaṅgitāya uppajjati.	519	
PA_tika-vin01_t1:519_2	Na nirujjhatīti nirodhakkhaṇaṃ appattatāya na nirujjhati. Tassa cittanti tassa puggalassa	519	
PA_tika-vin01_t1:519_3	tato paṭṭhāya cittaṃ nirujjhissati nuppajjissatīti pucchati. Yassa vā panātiādike	519	
PA_tika-vin01_t1:519_4	pana dutiyapañhe nirujjhissatīti yassa cittaṃ bhaṅgakkhaṇaṃ patvā nirujjhissati.	519	
PA_tika-vin01_t1:519_5	Nuppajjissatīti bhaṅgato parabhāge sayaṃ vā aññaṃ vā nuppajjissati, tassa puggalassa	519	
PA_tika-vin01_t1:519_6	cittaṃ uppajjati na nirujjhatīti pucchati. Imesaṃ pana pañhānaṃ paṭhamo pañho vibhajjabyākaraṇīyo,	519	
PA_tika-vin01_t1:519_7	tasmā “yassa cittaṃ uppajjati na nirujjhati, tassa cittaṃ nirujjhissati nuppajjissatī”ti	519	
PA_tika-vin01_t1:519_8	evaṃ puṭṭhena satā evamayaṃ pañho ca vissajjetabbo “pacchimacittassa uppādakkhaṇe	519	
PA_tika-vin01_t1:519_9	tesaṃ cittaṃ uppajjati na nirujjhati nirujjhissati na uppajjissati, itaresaṃ cittassa	519	
PA_tika-vin01_t1:519_10	uppādakkhaṇe tesaṃ cittaṃ uppajjati na nirujjhati, nirujjhissati ceva uppajjissati	5191	
PA_tika-vin01_t1:519_11	cā”ti. Yesañhi paricchinnavaṭṭadukkhānaṃ khīṇāsavānaṃ sabbapacchimassa cuticittassa	5191	
PA_tika-vin01_t1:519_12	uppādakkhaṇe vattati, tesaṃ tadeva cuticittaṃ nirujjhissati nuppajjissatīti. Uppādappattatāya	5191	
PA_tika-vin01_t1:519_13	uppajjati nāma, bhaṅgaṃ appattatāya na nirujjhati. Bhaṅgaṃ pana patvā taṃ tesaṃ cittaṃ	5191	
PA_tika-vin01_t1:519_14	nirujjhissati, tato appaṭisandhikattā aññaṃ na uppajjissati. Ṭhapetvā pana pacchimacittasamaṅgikhīṇāsavaṃ	5191	
PA_tika-vin01_t1:519_15	itaresaṃ sekkhāsekkhaputhujjanānaṃ uppādakkhaṇasamaṅgicittaṃ uppādappattatāya uppajjati	5191	
PA_tika-vin01_t1:519_16	nāma, bhaṅgaṃ appattatāya na nirujjhati. Bhaṅgaṃ pana patvā nirujjhissateva, aññaṃ	5191	
PA_tika-vin01_t1:519_17	pana tasmiṃ vā aññasmiṃ vā attabhāve uppajjissati ceva nirujjhissati ca. Dutiyo pana	5191	
PA_tika-vin01_t1:519_18	pañho arahato cuticittassa uppādakkhaṇe niyamitattā ekaṃsabyākaraṇīyo, tasmā “yassa	5191	
PA_tika-vin01_t1:519_19	vā pana cittaṃ nirujjhissati na uppajjissati, tassa cittaṃ uppajjati na nirujjhatī”ti	5191	
PA_tika-vin01_t1:519_20	puṭṭhena “āmantā”ti vattabbaṃ. Khīṇāsavassa hi uppādakkhaṇasamaṅgicuticittaṃ bhaṅgaṃ	5192	
PA_tika-vin01_t1:519_21	patvā nirujjhissati nāma, tato paraṃ nuppajjissati. Uppādakkhaṇasamaṅgitāya pana	5192	
PA_tika-vin01_t1:519_22	uppajjati ceva bhaṅgaṃ appattatāya na nirujjhati cāti vuccati.	5192	
PA_tika-vin01_t1:520_0	Ayaṃ pana māṇavo evamime pañhe vissajjetumasakkonto vighātaṃ pāpuṇi, tasmā vuttaṃ	520	
PA_tika-vin01_t1:520_1	“māṇavo uddhaṃ vā adho vā harituṃ asakkonto”tiādi. Tattha uddhaṃ vā adho vā harituṃ	520	
PA_tika-vin01_t1:520_2	asakkontoti uparimapade vā heṭṭhimapadaṃ, heṭṭhimapade vā uparimapadaṃ atthato samannāharituṃ	520	
PA_tika-vin01_t1:520_3	asakkontoti attho, pubbenāparaṃ yojetvā pañhassa atthaṃ paricchindituṃ asakkontoti	520	
PA_tika-vin01_t1:520_4	vuttaṃ hoti. Dvattiṃsākārakammaṭṭhānaṃ tāva ācikkhīti “atthi imasmiṃ kāye”tiādikaṃ	520	
PA_tika-vin01_t1:520_5	dvattiṃsākārakammaṭṭhānaṃ “mantassa upacāro aya”nti paṭhamaṃ ācikkhi. Sotāpannānaṃ	520	
PA_tika-vin01_t1:520_6	sīlesu paripūrakāritāya samādinnasīlato natthi parihānīti āha “abhabbo dāni sāsanato	520	
PA_tika-vin01_t1:520_7	nivattitu”nti. Vaḍḍhetvāti uparimaggatthāya kammaṭṭhānaṃ vaḍḍhetvā. Appossukko bhaveyya	520	
PA_tika-vin01_t1:520_8	buddhavacanaṃ gahetunti arahattappattiyā katakiccabhāvatoti adhippāyo. Vohāravidhimhi	520	
PA_tika-vin01_t1:520_9	chekabhāvatthaṃ “upajjhāyo maṃ bhante tumhākaṃ santikaṃ pahiṇī”tiādi vuttaṃ.	520	
PA_tika-vin01_t1:521_0	Udakadantaponaṃ upaṭṭhāpesīti paribhogatthāya udakañca dantakaṭṭhañca paṭiyādetvā	521	
PA_tika-vin01_t1:521_1	ṭhapesi. Dante punanti visodhenti etenāti dantaponaṃ vuccati dantakaṭṭhaṃ. Guṇavantānaṃ	521	
PA_tika-vin01_t1:521_2	saṅgahetabbabhāvato thero sāmaṇerassa ca khantivīriyaupaṭṭhānādiguṇe paccakkhakaraṇatthaṃ	521	
PA_tika-vin01_t1:521_3	vināva abhiññāya pakatiyā vīmaṃsamāno puna sammajjanādiṃ akāsi. “Sāmaṇerassa cittadamanatthaṃ	521	
PA_tika-vin01_t1:521_4	akāsī”tipi vadanti. Buddhavacanaṃ paṭṭhapesīti buddhavacanaṃ uggaṇhāpetuṃ ārabhi.	521	
PA_tika-vin01_t1:521_5	Ṭhapetvā vinayapiṭakanti ettha “sāmaṇerānaṃ vinayapariyāpuṇanaṃ cārittaṃ na hotīti	521	
PA_tika-vin01_t1:521_6	ṭhapetvā vinayapiṭakaṃ avasesaṃ buddhavacanaṃ uggaṇhāpesī”ti tīsupi gaṇṭhipadesu	521	
PA_tika-vin01_t1:521_7	vuttaṃ. Avassikova samānoti upasampadato paṭṭhāya aparipuṇṇaekavassoti adhippāyo.	521	
PA_tika-vin01_t1:521_8	Moggaliputtatissattherassa hadaye patiṭṭhāpitampi buddhavacanaṃ vohāravasena tassa	521	
PA_tika-vin01_t1:521_9	hatthe patiṭṭhāpitaṃ nāma hotīti katvā vuttaṃ “hatthe sakalaṃ buddhavacanaṃ patiṭṭhāpetvā”ti.	521	
PA_tika-vin01_t1:521_10	Yāvatāyukaṃ ṭhatvā parinibbāyiṃsūti moggaliputtatissattherassa hatthe sakalasāsanapatiṭṭhāpanena	5211	
PA_tika-vin01_t1:521_11	dutiyasaṅgītikārakāropitadaṇḍakammato muttā hutvā yāvatāyukaṃ ṭhatvā parinibbāyiṃsu.	5211	
PA_tika-vin01_t1:522_0	Bindusārassa rañño ekasataputtāti ettha bindusāro nāma sakyakulappasuto candaguttassa	522	
PA_tika-vin01_t1:522_1	nāma rañño putto. Tathā hi viṭaṭūbhasaṅgāme kapilavatthuto nikkhantasakyaputtehi	522	
PA_tika-vin01_t1:522_2	māpite moriyanagare khattiyakulasambhavo candaguttakumāro pāṭaliputte rājā ahosi.	522	
PA_tika-vin01_t1:522_3	Tassa putto bindusāro nāma rājakumāro pitu accayena rājā hutvā ekasataputtakānaṃ	522	
PA_tika-vin01_t1:522_4	janako ahosi. Ekasatanti ekañca satañca ekasataṃ, ekenādhikaṃ satanti attho. Ekāva	522	
PA_tika-vin01_t1:522_5	mātā assāti ekamātikaṃ, attanā sahodaranti vuttaṃ hoti. Na tāva ekarajjaṃ katanti	522	
PA_tika-vin01_t1:522_6	āha “anabhisittova rajjaṃ kāretvā”ti. Ekarajjābhisekanti sakalajambudīpe ekādhipaccavasena	522	
PA_tika-vin01_t1:522_7	kariyamānaṃ abhisekaṃ. Puññappabhāvena pāpuṇitabbāpi rājiddhiyo arahattamaggena āgatā	522	
PA_tika-vin01_t1:522_8	paṭisambhidādayo avasesavisesā viya payogasampattibhūtā abhisekānubhāveneva āgatāti	522	
PA_tika-vin01_t1:522_9	āha “abhisekānubhāvena cassa imā rājiddhiyo āgatā”ti.	522	
PA_tika-vin01_t1:523_0	Tattha rājiddhiyoti rājabhāvānugatappabhāvā. Yatoti yato soḷasaghaṭato. Sāsane uppannasaddhoti	523	
PA_tika-vin01_t1:523_1	buddhasāsane paṭiladdhasaddho. Asandhimittāti tassāva nāmaṃ. Tassā kira sarīre sandhayo	523	
PA_tika-vin01_t1:523_2	na paññāyanti, tasmā evaṃnāmikā jātātipi vadanti. Devatā eva divase divase āharantīti	523	
PA_tika-vin01_t1:523_3	sambandho. Devasikanti divase divase. Agadāmalakanti appakeneva sarīrasodhanādisamatthaṃ	523	
PA_tika-vin01_t1:523_4	sabbadosaharaṇaṃ osadhāmalakaṃ. Agadaharītakampi tādisameva harītakaṃ. Tesu kira	523	
PA_tika-vin01_t1:523_5	dvīsu yathākāmamekaṃ paribhuñjati. Chaddantadahatoti chaddantadahasamīpe ṭhitadevavimānato	523	
PA_tika-vin01_t1:523_6	kapparukkhato vā. “Chaddantadahe tādisā rukkhavisesā santi, tato āharantī”tipi vadanti.	523	
PA_tika-vin01_t1:523_7	Dibbañca pānakanti dibbaphalarasapānakañca. Asuttamayikanti kapparukkhato nibbattadibbadussattā	523	
PA_tika-vin01_t1:523_8	suttehi na katanti asuttamayikaṃ. Sumanapupphapaṭanti sabbattha sukhumaṃ hutvā uggatapupphānaṃ	523	
PA_tika-vin01_t1:523_9	atthitāya sumanapupphapaṭaṃ nāma jātaṃ. Uṭṭhitassa sālinoti sayaṃjātasālino. Samudāyāpekkhañcettha	523	
PA_tika-vin01_t1:523_10	ekavacanaṃ, sālīnanti attho. Nava vāhasahassānīti ettha “catasso muṭṭhiyo eko kuḍuvo,	5231	
PA_tika-vin01_t1:523_11	cattāro kuḍuvā eko pattho, cattāro patthā eko āḷhako, cattāro āḷhakā ekaṃ doṇaṃ,	5231	
PA_tika-vin01_t1:523_12	cattāro doṇā ekamānikā, catasso mānikā ekakhārī, vīsati khāriyo eko vāho, tadeva	5231	
PA_tika-vin01_t1:523_13	ekaṃ sakaṭa”nti suttanipātaṭṭhakathādīsu vuttaṃ. Idha pana “dve sakaṭāni eko vāho”ti	5231	
PA_tika-vin01_t1:523_14	vadanti. Nitthusakaṇe karontīti thusakuṇḍakarahite karonti. Madhuṃ karontīti āgantvā	5231	
PA_tika-vin01_t1:523_15	samīpaṭṭhāne madhuṃ karonti. Balikammaṃ karontīti sabbattha balikammakārakā raṭṭhavāsino	5231	
PA_tika-vin01_t1:523_16	viya madhurasaraṃ vikūjantā baliṃ karonti. “Āgantvā ākāseyeva saddaṃ katvā attānaṃ	5231	
PA_tika-vin01_t1:523_17	ajānāpetvā gacchantī”ti vadanti.	5231	
PA_tika-vin01_t1:524_0	Suvaṇṇasaṅkhalikāyeva bandhanaṃ suvaṇṇasaṅkhalikabandhanaṃ. Catunnaṃ buddhānanti	524	
PA_tika-vin01_t1:524_1	kakusandhādīnaṃ catunnaṃ buddhānaṃ. Adhigatarūpadassananti paṭiladdharūpadassanaṃ.	524	
PA_tika-vin01_t1:524_2	Ayaṃ kira kappāyukattā catunnampi buddhānaṃ rūpasampattiṃ paccakkhato addakkhi. Kāḷaṃ	524	
PA_tika-vin01_t1:524_3	nāma nāgarājānaṃ ānayitvāti ettha so pana nāgarājā gaṅgāyaṃ nikkhittasuvaṇṇasaṅkhalikāya	524	
PA_tika-vin01_t1:524_4	gantvā attano pādesu patitasaññāya āgatoti veditabbo. Nanu ca asokassa rañño āṇā	524	
PA_tika-vin01_t1:524_5	heṭṭhā yojanato upari pavattati, imassa ca vimānaṃ yojanaparicchedato heṭṭhā patiṭṭhitaṃ,	524	
PA_tika-vin01_t1:524_6	tasmā kathaṃ ayaṃ nāgarājā rañño āṇāya āgatoti? Kiñcāpi attano vimānaṃ yojanaparicchedato	524	
PA_tika-vin01_t1:524_7	heṭṭhā patiṭṭhitaṃ, tathāpi rañño āṇāpavattiṭṭhānena saha ekābaddhatāya tassa āṇaṃ	524	
PA_tika-vin01_t1:524_8	akāsi. Yathā hi rajjasīmantaravāsino manussā tehi tehi rājūhi nippīḷiyamānā tesaṃ	524	
PA_tika-vin01_t1:524_9	tesaṃ āṇāya pavattanti, evaṃsampadamidanti vadanti.	524	
PA_tika-vin01_t1:525_0	Āpāthaṃ karohīti sammukhaṃ karohi, gocaraṃ karohīti attho. Tena nimmitaṃ buddharūpaṃ	525	
PA_tika-vin01_t1:525_1	passantoti sambandho. Kīdisaṃ taṃ buddharūpanti āha “sakalasarīravippakiṇṇā”tiādi.	525	
PA_tika-vin01_t1:525_2	Tattha puññappabhāvanibbattaggahaṇaṃ tena nimmitānampi asītianubyañjanapaṭimaṇḍitānaṃ	525	
PA_tika-vin01_t1:525_3	dvattiṃsamahāpurisalakkhaṇānaṃ bhagavato puññappabhāvanibbattaasītianubyañjanādīhi	525	
PA_tika-vin01_t1:525_4	sadisattā katanti daṭṭhabbaṃ. Na hi tena tadā nimmitaṃ anekākāraparipuṇṇaṃ buddharūpaṃ	525	
PA_tika-vin01_t1:525_5	bhagavato puññappabhāvena nibbattanti sakkā vattuṃ. Asītianubyañjanaṃ tambanakhatuṅganāsādi.	525	
PA_tika-vin01_t1:525_6	Dvattiṃsamahāpurisalakkhaṇaṃ suppatiṭṭhitapādatādi. Vikasita…pe… salilatalanti sūriyarasmisamphassena	525	
PA_tika-vin01_t1:525_7	vikasitehi vikāsamupagatehi kaṃ alaṅkarotīti “kamala”nti laddhanāmehi rattapadumehi	525	
PA_tika-vin01_t1:525_8	nīluppalādibhedehi uppalehi ceva setapadumasaṅkhātehi puṇḍarīkehi ca paṭimaṇḍitaṃ	525	
PA_tika-vin01_t1:525_9	samantato sajjitaṃ jalatalamiva. Tārāgaṇa…pe… gaganatalanti sabbattha vippakiṇṇatārakagaṇassa	525	
PA_tika-vin01_t1:525_10	rasmijālavisadehi vipphuritāya bhāsamānāya sobhāya kantiyā samujjalaṃ sammā bhāsamānaṃ	5251	
PA_tika-vin01_t1:525_11	gaganatalamiva ākāsatalamiva. Sañjhāppabhā…pe… kanakagirisikharanti sañjhākālasañjātappabhānurāgehi	5251	
PA_tika-vin01_t1:525_12	indacāpehi vijjulatāhi ca parikkhittaṃ samantato parivāritaṃ kanakagirisikharamiva	5251	
PA_tika-vin01_t1:525_13	suvaṇṇapabbatakūṭamiva. Vimalaketumālāti ettha “ketumālā nāma sīsato nikkhamitvā	5251	
PA_tika-vin01_t1:525_14	upari muddhani puñjo hutvā dissamānarasmirāsī”ti vadanti. “Muddhani majjhe paññāyamāno	5251	
PA_tika-vin01_t1:525_15	unnatappadesotipi vadantī”ti tīsupi gaṇṭhipadesu vuttaṃ. Yasmā pana asoko dhammarājā	5251	
PA_tika-vin01_t1:525_16	sañjātapītisomanasso sattāhaṃ nirāhāro hutvā yathāṭhitova avikkhittacitto pasādasommehi	5251	
PA_tika-vin01_t1:525_17	cakkhūhi nirantaraṃ buddharūpameva olokesi, tasmā akkhīhi pūjā katā nāma hotīti āha	5251	
PA_tika-vin01_t1:525_18	“akkhipūjaṃ nāma akāsī”ti. Atha vā cakkhūnaṃ tādisassa iṭṭhārammaṇassa upaṭṭhāpanena	5251	
PA_tika-vin01_t1:525_19	akkhīnaṃ pūjā katā nāma hotīti vuttaṃ “akkhipūjaṃ nāma akāsī”ti.	5251	
PA_tika-vin01_t1:526_0	Iddhivibhāvanādhikārappasaṅgena cetaṃ vatthu vuttaṃ, nānukkamena. Ayañhettha anukkamo	526	
PA_tika-vin01_t1:526_1	– asoko kira mahārājā upari vakkhamānānukkamena sīhapañjarena olokento nigrodhasāmaṇeraṃ	526	
PA_tika-vin01_t1:526_2	iriyāpathasampannaṃ nāgarajananayanāni ākaḍḍhantaṃ yugamattaṃ pekkhamānaṃ disvā pasīditvā	526	
PA_tika-vin01_t1:526_3	sañjātapemo sabahumāno āmantāpetvā setacchattassa heṭṭhā sīhāsane nisīdāpetvā bhojetvā	526	
PA_tika-vin01_t1:526_4	sāmaṇerassa vacanādāse dissamānaṃ dasabalassa dhammakāyaṃ disvā ratanattaye pasīditvā	526	
PA_tika-vin01_t1:526_5	sapariso saraṇasīlesu patiṭṭhāya tato paṭṭhāya abhivaḍḍhamānasaddho pubbe bhojiyamānāni	526	
PA_tika-vin01_t1:526_6	titthiyasaṭṭhisahassāni nīharitvā bhikkhūnaṃ saṭṭhisahassānaṃ suvakāhatasālisampāditabhattaṃ	526	
PA_tika-vin01_t1:526_7	paṭṭhapetvā devatopanītaṃ anotattasalilaṃ nāgalatādantakaṭṭhañca upanāmetvā niccasaṅghupaṭṭhānaṃ	526	
PA_tika-vin01_t1:526_8	karonto ekadivasaṃ suvaṇṇasaṅkhalikabandhanaṃ vissajjetvā kāḷaṃ nāgarājānaṃ ānayitvā	526	
PA_tika-vin01_t1:526_9	tena nimmitaṃ vuttappakāraṃ sirīsobhaggasampannaṃ buddharūpaṃ passanto dīghaputhulaniccalanayanappabhāhi	526	
PA_tika-vin01_t1:526_10	sattāhaṃ akkhipūjamakāsi.	5261	
PA_tika-vin01_t1:527_0	Idāni pana yathānusandhiṃ ghaṭetvā anukkamena tassa sāsanāvatāraṃ dassento āha “rājā	527	
PA_tika-vin01_t1:527_1	kira abhisekaṃ pāpuṇitvā”tiādi. Bāhirakapāsaṇḍanti bāhirakappaveditaṃ samayavādaṃ.	527	
PA_tika-vin01_t1:527_2	Bāhirakappaveditā hi samayavādā sattānaṃ taṇhāpāsaṃ diṭṭhipāsañca ḍenti oḍḍentīti	527	
PA_tika-vin01_t1:527_3	“pāsaṇḍā”ti vuccanti. Pariggaṇhīti vīmaṃsamāno pariggahesi. Bindusāro brāhmaṇabhatto	527	
PA_tika-vin01_t1:527_4	ahosīti attano pitu candaguttassa kālato paṭṭhāya brāhmaṇesu sambhatto ahosi. Candakena	527	
PA_tika-vin01_t1:527_5	nāma kira brāhmaṇena samussāhito candaguttakumāro tena dinnanaye ṭhatvā sakalajambudīpe	527	
PA_tika-vin01_t1:527_6	ekarajjamakāsi, tasmā tasmiṃ brāhmaṇe sañjātabahumānavasena candaguttakālato paṭṭhāya	527	
PA_tika-vin01_t1:527_7	saṭṭhisahassamattā brāhmaṇajātikā tasmiṃ rājakule niccabhattikā ahesuṃ. Brāhmaṇānanti	527	
PA_tika-vin01_t1:527_8	paṇḍaraṅgaparibbājakādibhāvamanupagate dasseti. Paṇḍaraṅgaparibbājakādayo ca brāhmaṇajātivantoti	527	
PA_tika-vin01_t1:527_9	āha “brāhmaṇajātiyapāsaṇḍāna”nti. Ettha pana diṭṭhipāsādīnaṃ oḍḍanato paṇḍaraṅgādayova	527	
PA_tika-vin01_t1:527_10	“pāsaṇḍā”ti vuttā. Sīhapañjareti mahāvātapāne. Upasamaparibāhirenāti upasamato paribāhirena,	5271	
PA_tika-vin01_t1:527_11	upasamarahitenāti attho. Antepuraṃ atiharathāti antepuraṃ pavesetha, ānethāti vuttaṃ hoti.	5271	
PA_tika-vin01_t1:528_0	Amā saha bhavanti kiccesūti amaccā, rajjakiccavosāpanakā. Devāti rājānaṃ ālapanti.	528	
PA_tika-vin01_t1:528_1	Rājāno hi dibbanti kāmaguṇehi kīḷanti, tesu vā viharanti vijayasamatthatāyogena paccatthike	528	
PA_tika-vin01_t1:528_2	vijetuṃ icchanti, issariyaṭhānādisakkāradānagahaṇaṃ taṃ taṃ atthānusāsanaṃ vā karonti	528	
PA_tika-vin01_t1:528_3	voharanti, puññānubhāvappattāya jutiyā jotantīti vā “devā”ti vuccanti. Tathā hi te	528	
PA_tika-vin01_t1:528_4	catūhi saṅgahavatthūhi janaṃ rañjentā sayaṃ yathāvuttehi visesehi rājanti dippanti	528	
PA_tika-vin01_t1:528_5	sobhantīti “rājāno”ti ca vuccanti. Nigaṇṭhādayoti ettha nigaṇṭho nāma “amhākaṃ gaṇṭhanakileso	528	
PA_tika-vin01_t1:528_6	saṃsāre palibuddhanakicco rāgādikileso khettavatthuputtadārādivisayo natthi, kilesagaṇṭhirahitā	528	
PA_tika-vin01_t1:528_7	maya”nti evaṃ vāditāya “nigaṇṭhā”ti laddhanāmā titthiyā.	528	
PA_tika-vin01_t1:529_0	Uccāvacānīti uccāni ca avacāni ca, mahantāni ceva khuddakāni ca, atha vā visiṭṭhāni	529	
PA_tika-vin01_t1:529_1	ceva lāmakāni cāti attho. Bhaddapīṭhakesūti vettamayapīṭhesu. Sāroti sīlādiguṇasāro.	529	
PA_tika-vin01_t1:529_2	Rājaṅgaṇenāti rājanivesanadvāre vivaṭena bhūmippadesena. Aṅgaṇanti hi katthaci kilesā	529	
PA_tika-vin01_t1:529_3	vuccanti “rāgo aṅgaṇa”ntiādīsu. Rāgādayo hi aṅganti etehi taṃsamaṅgīpuggalā nihīnabhāvaṃ	529	
PA_tika-vin01_t1:529_4	gacchantīti aṅgaṇānīti vuccanti. Katthaci malaṃ vā paṅko vā “tasseva rajassa vā aṅgaṇassa	529	
PA_tika-vin01_t1:529_5	vā pahānāya vāyamatī”tiādīsu. Añjati sammakkhetīti hi aṅgaṇaṃ, malādi. Katthaci tathārūpo	529	
PA_tika-vin01_t1:529_6	vivaṭappadeso “cetiyaṅgaṇaṃ bodhiyaṅgaṇa”ntiādīsu. Añjati tattha ṭhitaṃ atisundaratāya	529	
PA_tika-vin01_t1:529_7	abhibyañjetīti hi aṅgaṇaṃ, vivaṭo bhūmippadeso. Idhāpi soyeva adhippeto. Dantantiādīsu	529	
PA_tika-vin01_t1:529_8	kilesavipphandarahitacittatāya dantaṃ, niccaṃ paccupaṭṭhitasatārakkhatāya guttaṃ,	529	
PA_tika-vin01_t1:529_9	cakkhādiindriyānaṃ santatāya santindriyaṃ, pāsādikena iriyāpathena samannāgatattā	529	
PA_tika-vin01_t1:529_10	sampannairiyāpathaṃ. Idāni nigrodhasāmaṇeraṃ sarūpato vibhāvetukāmo āha “ko panāyaṃ	5291	
PA_tika-vin01_t1:529_11	nigrodho nāmā”tiādi.	5291	
PA_tika-vin01_t1:530_0	Tatrāyaṃ anupubbikathāti ettha bindusārassa kira ekasataputtesu moriyavaṃsajāya dhammadeviyā	530	
PA_tika-vin01_t1:530_1	asokatissanāmānaṃ dvinnaṃ puttānaṃ majjhe jeṭṭho asokakumāro avantiraṭṭhaṃ bhuñjati.	530	
PA_tika-vin01_t1:530_2	Pitarā pesito pāṭaliputtato paññāsayojanamatthake viṭaṭūbhabhayāgatānaṃ sākiyānamāvāsaṃ	530	
PA_tika-vin01_t1:530_3	veṭisaṃ nāma nagaraṃ patvā tattha veṭisaṃ nāma seṭṭhidhītaraṃ ādāya ujjenīrājadhāniyaṃ	530	
PA_tika-vin01_t1:530_4	rajjaṃ karonto mahindaṃ nāma kumāraṃ saṅghamittañca kumārikaṃ labhitvā tehi saddhiṃ	530	
PA_tika-vin01_t1:530_5	rajjasukhamanubhavanto pituno gilānabhāvaṃ sutvā ujjeniṃ pahāya sīghaṃ pāṭaliputtaṃ	530	
PA_tika-vin01_t1:530_6	upagantvā pitu upaṭṭhānaṃ katvā tassa accayena rajjaṃ aggahesi. Taṃ sutvā yuvarājā	530	
PA_tika-vin01_t1:530_7	sumanābhidhāno kujjhitvā “ajja me maraṇaṃ vā hotu rajjaṃ vā”ti aṭṭhanavutibhātikaparivuto	530	
PA_tika-vin01_t1:530_8	saṃvaṭṭasāgare jalataraṅgasaṅghāto viya ajjhottharanto upagacchati. Tato asoko ujjenīrājā	530	
PA_tika-vin01_t1:530_9	saṅgāmaṃ pakkhanditvā sattumaddanaṃ karonto sumanaṃ nāma rājakumāraṃ gahetvā ghātesi.	530	
PA_tika-vin01_t1:530_10	Tena vuttaṃ “bindusārarañño kira dubbalakāleyeva asokakumāro attanā laddhaṃ ujjenīrajjaṃ	5301	
PA_tika-vin01_t1:530_11	pahāya āgantvā sabbanagaraṃ attano hatthagataṃ katvā sumanaṃ nāma rājakumāraṃ aggahesī”ti.	5301	
PA_tika-vin01_t1:531_0	Paripuṇṇagabbhāti paripakkagabbhā. Ekaṃ sālanti sabbaparicchannaṃ ekaṃ pāsādaṃ. “Devatāya	531	
PA_tika-vin01_t1:531_1	pana ānubhāvena tasmiṃ pāsāde mahājanena adissamānā hutvā vāsaṃ kappesī”ti vadanti.	531	
PA_tika-vin01_t1:531_2	Nibaddhavattanti “ekassa divasassa ettaka”nti niyāmetvā ṭhapitavattaṃ. Hetusampadanti	531	
PA_tika-vin01_t1:531_3	arahattūpanissayapuññasampadaṃ. Khuraggeyevāti khurakammapariyosāneyeva, tacapañcakakammaṭṭhānaṃ	531	
PA_tika-vin01_t1:531_4	gahetvā taṃ pariggaṇhanto antimāya kesavaṭṭiyā voropanāya samakālameva ca arahattaṃ	531	
PA_tika-vin01_t1:531_5	pāpuṇīti vuttaṃ hoti. Sarīraṃ jaggitvāti dantakaṭṭhakhādanamukhadhovanādīhi sarīraparikammaṃ katvā.	531	
PA_tika-vin01_t1:532_0	Sīhapañjare caṅkamatīti sīhapañjarasamīpe aparāparaṃ caṅkamati. Taṅkhaṇaññevāti tasmiṃ	532	
PA_tika-vin01_t1:532_1	khaṇeyeva. Ayaṃ janoti rājaṅgaṇe caramānaṃ janaṃ disvā vadati. Bhantamigappaṭibhāgoti	532	
PA_tika-vin01_t1:532_2	anavaṭṭhitattā kāyacāpallena samannāgatattā bhantamigasadiso. Ativiya sobhatīti sambandho.	532	
PA_tika-vin01_t1:532_3	Ālokitavilokitanti ettha ālokitaṃ nāma puratopekkhanaṃ. Abhimukholokanañhi “ālokita”nti	532	
PA_tika-vin01_t1:532_4	vuccati. Vilokitanti anudisāpekkhanaṃ, yaṃ disābhimukhaṃ oloketi, tadanugatadisāpekkhananti	532	
PA_tika-vin01_t1:532_5	attho. Samiñjanaṃ pabbasaṅkocanaṃ. Pasāraṇañca tesaṃyeva pasāraṇaṃ. Lokuttaradhammoti	532	
PA_tika-vin01_t1:532_6	sesajanesu avijjamāno visiṭṭhadhammo. Pemaṃ saṇṭhahīti pemaṃ patiṭṭhāsi, uppajjīti	532	
PA_tika-vin01_t1:532_7	attho. Vāṇijako ahosīti madhuvāṇijako ahosi.	532	
PA_tika-vin01_t1:533_0	Atīte kira tayo bhātaro madhuvāṇijakā ahesuṃ. Tesu kaniṭṭho madhuṃ vikkiṇāti, itare	533	
PA_tika-vin01_t1:533_1	araññato āharanti. Tadā eko paccekabuddho paṇḍukarogāturo ahosi. Aparo pana paccekabuddho	533	
PA_tika-vin01_t1:533_2	tadatthaṃ madhubhikkhāya caramāno nagaraṃ pāvisi. Paviṭṭhañca taṃ ekā kumbhadāsī	533	
PA_tika-vin01_t1:533_3	udakaharaṇatthaṃ titthaṃ gacchamānā addasa. Disvā ca pucchitvā āgatakāraṇañca ñatvā	533	
PA_tika-vin01_t1:533_4	“ettha, bhante, madhuvāṇijakā vasanti, tattha gacchathā”ti hatthaṃ pasāretvā madhuāpaṇaṃ	533	
PA_tika-vin01_t1:533_5	dassesi. So ca tattha agamāsi. Taṃ disvā kaniṭṭho madhuvāṇijo sañjātapītisomanasso	533	
PA_tika-vin01_t1:533_6	“kenāgatāttha, bhante”ti pucchitvā tamatthaṃ viditvā pattaṃ gahetvā madhuno pūretvā	533	
PA_tika-vin01_t1:533_7	dadamāno pattapuṇṇaṃ madhuṃ uggantvā mukhato vissanditvā bhūmiyaṃ patamānaṃ disvā	533	
PA_tika-vin01_t1:533_8	pasannamānaso “imināhaṃ, bhante, puññakammena jambudīpe ekarajjaṃ kareyyaṃ, āṇā ca	533	
PA_tika-vin01_t1:533_9	me ākāse pathaviyañca yojanappamāṇe ṭhāne pharatū”ti patthanamakāsi. Paccekabuddho	533	
PA_tika-vin01_t1:533_10	ca “evaṃ hotu upāsakā”ti vatvā gandhamādanaṃ gantvā paccekabuddhassa bhesajjamakāsi.	5331	
PA_tika-vin01_t1:534_0	Kaniṭṭho pana madhuvāṇijo madhuṃ datvā gehe nisinno itare araññato āgate disvā evamāha	534	
PA_tika-vin01_t1:534_1	“tumhākaṃ bhātaro cittaṃ pasādetha, mamañca tumhākañca madhuṃ gahetvā īdisassa nāma	534	
PA_tika-vin01_t1:534_2	paccekabuddhassa pattaṃ pūretvā adāsi”nti. Tesu jeṭṭho kujjhitvā evamāha “caṇḍālāpi	534	
PA_tika-vin01_t1:534_3	kāsāvanivāsino honti, nanu tava hatthato madhuṃ paṭiggahetvā gato caṇḍālo bhavissatī”ti.	534	
PA_tika-vin01_t1:534_4	Majjhimo pana kujjhitvā “tava paccekabuddhaṃ gahetvā parasamudde nikkhipāhī”ti āha.	534	
PA_tika-vin01_t1:534_5	Pacchā pana tepi dve bhātaro kaniṭṭhena vuccamānaṃ dānānisaṃsapaṭisaṃyuttakathaṃ	534	
PA_tika-vin01_t1:534_6	sutvā anumodiṃsuyeva. Sāpi ca kumbhadāsī “tassa madhudāyakassa aggamahesī bhaveyya”nti	534	
PA_tika-vin01_t1:534_7	patthanamakāsi. Tesu kaniṭṭho asoko dhammarājā ahosi, sā ca kumbhadāsī ativiya rūpasobhaggappattā	534	
PA_tika-vin01_t1:534_8	asandhimittā nāma tassa aggamahesī ahosi. Parasamuddavādī pana majjhimo imasmiṃyeva	534	
PA_tika-vin01_t1:534_9	tambapaṇṇidīpe devānaṃpiyatisso nāma mahānubhāvo rājā ahosi. Jeṭṭho pana caṇḍālavāditāya	534	
PA_tika-vin01_t1:534_10	caṇḍālagāme jāto nigrodho nāma sāmaṇero ahosi. Tena vuttaṃ “pubbe hi kira puññakaraṇakāle	5341	
PA_tika-vin01_t1:534_11	esa rañño jeṭṭhabhātā vāṇijako ahosī”ti.	5341	
PA_tika-vin01_t1:535_0	Pubbe va sannivāsenāti ettha gāthābandhavasena vā-saddassa rassattaṃ katanti veditabbaṃ,	535	
PA_tika-vin01_t1:535_1	pubbe sannivāsena vāti vuttaṃ hoti. Tattha pubbeti atītajātiyaṃ. Sannivāsenāti sahavāsena.	535	
PA_tika-vin01_t1:535_2	Sahasaddattho hi ayaṃ saṃsaddo. Paccuppannahitena vāti paccuppanne vattamānabhave	535	
PA_tika-vin01_t1:535_3	hitacaraṇena vā. Evaṃ imehi dvīhi kāraṇehi sinehasaṅkhātaṃ pemaṃ jāyate uppajjati.	535	
PA_tika-vin01_t1:535_4	Idaṃ vuttaṃ hoti – pemaṃ nāmetaṃ dvīhipi kāraṇehi jāyati, purimabhave mātā vā pitā	535	
PA_tika-vin01_t1:535_5	vā dhītā vā putto vā bhātā vā bhaginī vā pati vā bhariyā vā sahāyo vā mitto vā hutvā	535	
PA_tika-vin01_t1:535_6	yo yena saddhiṃ ekaṭṭhāne nivutthapubbo, tassa iminā pubbe vā sannivāsena bhavantarepi	535	
PA_tika-vin01_t1:535_7	anubandhanto so sineho na vijahati, imasmiṃ attabhāve katena paccuppannena hitena	535	
PA_tika-vin01_t1:535_8	vāti evaṃ imehi dvīhi kāraṇehi taṃ pemaṃ nāma jāyatīti. Kiṃ viyāti āha “uppalaṃ va	535	
PA_tika-vin01_t1:535_9	yathodake”ti. Etthāpi vā-saddassa vuttanayeneva rassattaṃ katanti daṭṭhabbaṃ. Avuttasampiṇḍanattho	535	
PA_tika-vin01_t1:535_10	cettha vāsaddo. Tena padumādayo saṅgaṇhāti. Yathā-saddo upamāyaṃ. Idaṃ vuttaṃ hoti	5351	
PA_tika-vin01_t1:535_11	– yathā uppalañca sesañca padumādi udake jāyamānaṃ dve kāraṇāni nissāya jāyati udakañceva	5351	
PA_tika-vin01_t1:535_12	kalalañca, tathā etehi dvīhi kāraṇehi pemaṃ jāyatīti.	5351	
PA_tika-vin01_t1:536_0	Rañño hattheti santikaṃ upagatassa rañño hatthe. Rañño anurūpanti ekūnasatabhātukānaṃ	536	
PA_tika-vin01_t1:536_1	ghātitattā caṇḍapakatitāya rajje ṭhitattā ca “pamādavihārī aya”nti maññamāno tadanurūpaṃ	536	
PA_tika-vin01_t1:536_2	dhammapade appamādavaggaṃ desetuṃ ārabhi. Tattha appamādoti satiyā avippavāso, niccaṃ	536	
PA_tika-vin01_t1:536_3	upaṭṭhitāya satiyā etaṃ adhivacanaṃ. Amatapadanti amataṃ vuccati nibbānaṃ. Tañhi	536	
PA_tika-vin01_t1:536_4	ajātattā na jīyati na mīyati, tasmā “amata”nti vuccati. Amatassa padaṃ amatapadaṃ,	536	
PA_tika-vin01_t1:536_5	amatassa adhigamupāyoti vuttaṃ hoti. Pamādoti pamajjanabhāvo, muṭṭhassaccasaṅkhātassa	536	
PA_tika-vin01_t1:536_6	satiyā vossaggassetaṃ nāmaṃ. Maccunoti maraṇassa. Padanti upāyo maggo. Pamatto hi	536	
PA_tika-vin01_t1:536_7	jātiṃ nātivattati, jāto pana jīyati ceva mīyati cāti pamādo maccuno padaṃ nāma hoti,	536	
PA_tika-vin01_t1:536_8	maraṇaṃ upanetīti vuttaṃ hoti.	536	
PA_tika-vin01_t1:537_0	Aññātaṃ tāta, pariyosāpehīti iminā “sadā appamādena hutvā vattitabbanti ettakeneva	537	
PA_tika-vin01_t1:537_1	mayā ñātaṃ, tumhe dhammadesanaṃ niṭṭhapethā”ti tasmiṃ dhamme attano paṭipajjitukāmataṃ	537	
PA_tika-vin01_t1:537_2	dīpento dhammadesanāya pariyosānaṃ pāpetvā kathane ussāhaṃ janeti. Keci pana “abhāsīti	537	
PA_tika-vin01_t1:537_3	ettha ‘bhāsissāmi vitakkemī’ti atthaṃ gahetvā ‘sabbaṃ appamādavaggaṃ bhāsissāmī’ti	537	
PA_tika-vin01_t1:537_4	sallakkhitattā abhāsīti vuttaṃ, raññā pana aḍḍhagāthaṃ sutvāva ‘aññātaṃ tāta, pariyosāpehī’ti	537	
PA_tika-vin01_t1:537_5	vuttattā ‘upari na kathesī”’ti vadanti. “Taṃ pana yuttaṃ na hotī”ti tīsupi gaṇṭhipadesu	537	
PA_tika-vin01_t1:537_6	vuttaṃ. Dhuvabhattānīti niccabhattāni. Vajjāvajjaṃ upanijjhāyatīti upajjhāyoti āha	537	
PA_tika-vin01_t1:537_7	“vajjāvajjaṃ disvā codetā sāretā cā”ti. Tattha vajjāvajjanti khuddakaṃ mahantañca	537	
PA_tika-vin01_t1:537_8	vajjaṃ. Codetāti “idaṃ tayā dukkaṭaṃ, idaṃ dubbhāsita”ntiādīni vatvā codetā. Sāretāti	537	
PA_tika-vin01_t1:537_9	attano vajjaṃ assarantassa satiṃ uppādetā, sammāpaṭipattiyaṃ vā sāretā, pavattetāti attho.	537	
PA_tika-vin01_t1:538_0	“Evaṃ tayā buddhavacanaṃ sajjhāyitabbaṃ, evaṃ abhikkamitabbaṃ, evaṃ paṭikkamitabba”ntiādinā	538	
PA_tika-vin01_t1:538_1	ācārassa sikkhāpanato ācariyo nāmāti āha “imasmiṃ sāsane sikkhitabbakadhammesu patiṭṭhāpetā”ti.	538	
PA_tika-vin01_t1:538_2	Tattha sikkhitabbakadhammo nāma sakalaṃ buddhavacanaṃ sīlādayo ca dhammā. “Pabbajjā	538	
PA_tika-vin01_t1:538_3	ca upasampadā cā”ti idaṃ labbhamānavasena vuttaṃ. Ācariyupajjhāyānanti iminā pabbajjā	538	
PA_tika-vin01_t1:538_4	upasampadā ca yojetabbā, mama cāti iminā pana pabbajjāva. Tadā sāmaṇerabhūmiyaṃ ṭhitattā	538	
PA_tika-vin01_t1:538_5	nigrodhassa bhāviniṃ vā upasampadaṃ sandhāya ubhayampi yojetabbaṃ. Saraṇagamanavasena	538	
PA_tika-vin01_t1:538_6	pabbajjāsiddhito bhikkhusaṅghassapi pabbajjāya nissayabhāvo veditabbo. Bhaṇḍukammavasenapi	538	
PA_tika-vin01_t1:538_7	nissayabhāvo labbhatevāti gahetabbaṃ. Divase divase vaḍḍhāpentoti vuttanayeneva divase	538	
PA_tika-vin01_t1:538_8	divase tato tato diguṇaṃ katvā vaḍḍhāpento. Pothujjanikenāti puthujjanabhāvānurūpena.	538	
PA_tika-vin01_t1:538_9	Nigrodhattherassa ānubhāvakittanādhikārattā pubbe vuttampi pacchā vattabbampi sampiṇḍetvā	538	
PA_tika-vin01_t1:538_10	āha “puna rājā asokārāmaṃ nāma mahāvihāraṃ kāretvā”tiādi. Cetiyapaṭimaṇḍitānīti ettha	5381	
PA_tika-vin01_t1:538_11	cayitabbaṃ pūjetabbanti cetiyaṃ, iṭṭhakādīhi citattā vā cetiyaṃ, cetiyehi paṭimaṇḍitāni	5381	
PA_tika-vin01_t1:538_12	vibhūsitānīti cetiyapaṭimaṇḍitāni. Dhammenāti dhammato anapetena.	5381	
PA_tika-vin01_t1:539_0	Vuttamevatthaṃ vitthārato vibhāvento āha “ekadivasaṃ kirā”tiādi. Asokārāme mahādānaṃ	539	
PA_tika-vin01_t1:539_1	datvāti ettha kate ārāme pacchā kārāpakassa rañño nāmavasena niruḷhaṃ nāmapaṇṇattiṃ	539	
PA_tika-vin01_t1:539_2	sandhāya vuttaṃ “asokārāme”ti. Keci pana “tasmiṃ divase rājā attano ghareyeva sabbaṃ	539	
PA_tika-vin01_t1:539_3	bhikkhusaṅghaṃ nisīdāpetvā bhojetvā imaṃ pañhaṃ pucchī”ti vadanti. Mahādānaṃ datvāti	539	
PA_tika-vin01_t1:539_4	bhojetvā sabbaparikkhāradānavasena mahādānaṃ datvā. Vuttañhetaṃ dīpavaṃse –	539	
PA_tika-vin01_t1:540	“Nivesanaṃ pavesetvā, nisīdāpetvāna āsane;	54	
PA_tika-vin01_t1:541	Yāguṃ nānāvidhaṃ khajjaṃ, bhojanañca mahārahaṃ;	54	
PA_tika-vin01_t1:542	Adāsi payatapāṇi, yāvadatthaṃ yadicchakaṃ.	54	
PA_tika-vin01_t1:543	“Bhuttāvibhikkhusaṅghassa, onītapattapāṇino;	54	
PA_tika-vin01_t1:544	Ekamekassa bhikkhuno, adāsi yugasāṭakaṃ.	54	
PA_tika-vin01_t1:545	“Pādaabbhañjanaṃ telaṃ, chattañcāpi upāhanaṃ;	54	
PA_tika-vin01_t1:546	Sabbaṃ samaṇaparikkhāraṃ, adāsi phāṇitaṃ madhuṃ.	54	
PA_tika-vin01_t1:547	“Abhivādetvā nisīdi, asokadhammo mahīpati;	54	
PA_tika-vin01_t1:548	Nisajja rājā pavāresi, bhikkhusaṅghassa paccayaṃ.	54	
PA_tika-vin01_t1:549	“Yāvatā bhikkhū icchanti, tāva demi yadicchakaṃ;	54	
PA_tika-vin01_t1:550	Santappetvā parikkhārena, pavāretvāna paccaye;	55	
PA_tika-vin01_t1:551	Tato apucchi gambhīraṃ, dhammakkhandhaṃ sudesita”nti.	55	
PA_tika-vin01_t1:552_0	Aṅgato, mahārāja, nava aṅgānītiādi moggaliputtatissattherena vuttanti vadanti. Navakammādhiṭṭhāyakaṃ	552	
PA_tika-vin01_t1:552_1	adāsīti caturāsītivihārasahassesu kattabbassa navakammassa adhiṭṭhāyakaṃ vidhāyakaṃ	552	
PA_tika-vin01_t1:552_2	katvā adāsi. Ekadivasameva sabbanagarehi paṇṇāni āgamiṃsūti sabbavihāresu kira rāhunā	552	
PA_tika-vin01_t1:552_3	candassa gahaṇadivase navakammaṃ ārabhitvā puna rāhunā candassa gahaṇadivaseyeva	552	
PA_tika-vin01_t1:552_4	niṭṭhāpesuṃ, tasmā ekadivasameva paṇṇāni āgamiṃsūti vadanti. Aṭṭha sīlaṅgānīti aṭṭha	552	
PA_tika-vin01_t1:552_5	uposathaṅgasīlāni. “Sabbālaṅkāravibhūsitāyā”ti idaṃ asamādinnuposathaṅgānaṃ vasena	552	
PA_tika-vin01_t1:552_6	vuttaṃ. Amaravatiyā rājadhāniyāti tāvatiṃsadevanagare. Alaṅkatapaṭiyattanti alaṅkatakaraṇavasena sabbasajjitaṃ.	552	
PA_tika-vin01_t1:553_0	Adhikaṃ kāraṃ adhikāraṃ, adhikaṃ kiriyanti vuttaṃ hoti. Lokavivaraṇaṃ nāma pāṭihāriyaṃ	553	
PA_tika-vin01_t1:553_1	akaṃsūti ettha anekasahassasaṅkhyassa okāsalokassa tannivāsīsattalokassa ca vivaṭabhāvakaraṇapāṭihāriyaṃ	553	
PA_tika-vin01_t1:553_2	lokavivaraṇaṃ nāma. Taṃ pana karonto iddhimā andhakāraṃ vā ālokaṃ karoti, paṭicchannaṃ	553	
PA_tika-vin01_t1:553_3	vā vivaṭaṃ, anāpāthaṃ vā āpāthaṃ karoti. Kathaṃ? Ayañhi yathā paṭicchannopi dūre	553	
PA_tika-vin01_t1:553_4	ṭhitopi attā vā paro vā dissati, evaṃ attānaṃ vā paraṃ vā pākaṭaṃ kātukāmo pādakajjhānato	553	
PA_tika-vin01_t1:553_5	vuṭṭhāya “idaṃ andhakāraṭṭhānaṃ ālokajātaṃ hotū”ti vā “idaṃ paṭicchannaṃ vivaṭaṃ	553	
PA_tika-vin01_t1:553_6	hotū”ti vā “idaṃ anāpāthaṃ āpāthaṃ hotū”ti vā āvajjetvā puna pādakajjhānaṃ samāpajjitvā	553	
PA_tika-vin01_t1:553_7	vuṭṭhāya adhiṭṭhāti. Saha adhiṭṭhānena yathādhiṭṭhitameva hoti. Apare dūre ṭhitāpi	553	
PA_tika-vin01_t1:553_8	passanti, sayampi passitukāmo passati bhagavā viya devorohaṇe. Bhagavā hi devaloke	553	
PA_tika-vin01_t1:553_9	abhidhammadesanaṃ niṭṭhapetvā saṅkassanagaraṃ otaranto sinerumuddhani ṭhatvā puratthimaṃ	553	
PA_tika-vin01_t1:553_10	lokadhātuṃ olokesi, anekāni cakkavāḷasahassāni vivaṭāni viya hutvā ekaṅgaṇaṃ viya	5531	
PA_tika-vin01_t1:553_11	hutvā pakāsiṃsu. Yathā ca puratthimena, evaṃ pacchimenapi uttarenapi dakkhiṇenapi	5531	
PA_tika-vin01_t1:553_12	sabbaṃ vivaṭamaddasa. Heṭṭhāpi yāva avīci upari ca yāva akaniṭṭhabhavanaṃ, tāva addasa.	5531	
PA_tika-vin01_t1:553_13	Manussāpi deve passanti, devāpi manusse. Tattha neva manussā uddhaṃ ullokenti, na	5531	
PA_tika-vin01_t1:553_14	devā adho olokenti, sabbe sammukhasammukhāva aññamaññaṃ passanti, taṃ divasaṃ lokavivaraṇaṃ nāma ahosi.	5531	
PA_tika-vin01_t1:554_0	Apica tambapaṇṇidīpe taḷaṅgaravāsī dhammadinnattheropi imaṃ pāṭihāriyaṃ akāsi. So	554	
PA_tika-vin01_t1:554_1	kira ekadivasaṃ tissamahāvihāre cetiyaṅgaṇamhi nisīditvā “tīhi, bhikkhave, dhammehi	554	
PA_tika-vin01_t1:554_2	samannāgato bhikkhu apaṇṇakapaṭipadaṃ paṭipanno hotī”ti apaṇṇakasuttaṃ kathento heṭṭhāmukhaṃ	554	
PA_tika-vin01_t1:554_3	bījaniṃ akāsi, yāva avīcito ekaṅgaṇaṃ ahosi, tato uparimukhaṃ akāsi, yāva brahmalokā	554	
PA_tika-vin01_t1:554_4	ekaṅgaṇaṃ ahosi. Thero nirayabhayena tajjetvā saggasukhena ca palobhetvā dhammaṃ	554	
PA_tika-vin01_t1:554_5	desesi. Keci sotāpannā ahesuṃ, keci sakadāgāmī anāgāmī arahantoti evaṃ tasmiṃ divasepi	554	
PA_tika-vin01_t1:554_6	lokavivaraṇaṃ nāma ahosi. Ime pana bhikkhū yathā asoko dhammarājā asokārāme ṭhito	554	
PA_tika-vin01_t1:554_7	catuddisā anuvilokento samantato samuddapariyantaṃ jambudīpaṃ passati, caturāsīti	554	
PA_tika-vin01_t1:554_8	ca vihārasahassāni uḷārāya vihāramahapūjāya virocamānāni, evaṃ adhiṭṭhahitvā lokavivaraṇaṃ	554	
PA_tika-vin01_t1:554_9	nāma pāṭihāriyaṃ akaṃsu.	554	
PA_tika-vin01_t1:555_0	Vihāramahapūjāyāti vihāramahasaṅkhātāya pūjāya. Vibhūtinti sampattiṃ. Evarūpaṃ pītipāmojjanti	555	
PA_tika-vin01_t1:555_1	īdisaṃ pariccāgamūlakaṃ pītipāmojjaṃ. Moggaliputtatissattherassa bhāramakāsīti therassa	555	
PA_tika-vin01_t1:555_2	mahānubhāvattā “uttaripi ce kathetabbaṃ atthi, tampi soyeva kathessatī”ti maññamāno	555	
PA_tika-vin01_t1:555_3	bhikkhusaṅgho raññā pucchitapañhassa visajjanaṃ therassa bhāramakāsi. Sāsanassa dāyādo	555	
PA_tika-vin01_t1:555_4	homi, na homīti sāsanassa ñātako abbhantaro homi, na homīti attho. Yesaṃ sāsane pabbajitā	555	
PA_tika-vin01_t1:555_5	puttadhītaro na santi, na te sāsane kattabbakiccaṃ attano bhāraṃ katvā vahantīti	555	
PA_tika-vin01_t1:555_6	imamatthaṃ sandhāya thero evamāha “na kho, mahārāja, ettāvatā sāsanassa dāyādo hotī”ti.	555	
PA_tika-vin01_t1:555_7	Kathañcarahi, bhante, sāsanassa dāyādo hotīti ettha carahīti nipāto akkhantiṃ dīpeti.	555	
PA_tika-vin01_t1:555_8	Idaṃ vuttaṃ hoti – yadi evarūpaṃ pariccāgaṃ katvāpi sāsanassa dāyādo na hoti, aññaṃ	555	
PA_tika-vin01_t1:555_9	kiṃ nāma katvā hotīti.	555	
PA_tika-vin01_t1:556_0	Tissakumārassa pabbajitakālato pabhutīti yadā ca tissakumāro pabbajito, yena ca kāraṇena	556	
PA_tika-vin01_t1:556_1	pabbajito, taṃ sabbaṃ vitthārato uttari āvi bhavissati. Sakkhasīti sakkhissasi. Pāmojjajātoti	556	
PA_tika-vin01_t1:556_2	sañjātapāmojjo. Puttānaṃ manaṃ labhitvāti ettha puttīpi sāmaññato puttasaddena vuttāti	556	
PA_tika-vin01_t1:556_3	veditabbā, putto ca dhītā ca puttāti evaṃ ekasesanayena vā evaṃ vuttanti daṭṭhabbaṃ.	556	
PA_tika-vin01_t1:556_4	Dhītusaddena saha payujjamāno hi puttasaddo ekova avasissati, dhītusaddo nivattatīti	556	
PA_tika-vin01_t1:556_5	saddasatthavidū vadanti. Sikkhāya patiṭṭhāpesunti tasmiṃyeva sīmamaṇḍale sikkhāsammutiṃ	556	
PA_tika-vin01_t1:556_6	datvā pāṇātipātāveramaṇiādīsu vikālabhojanāveramaṇipariyosānāsu chasu sikkhāsu samādapanavasena	556	
PA_tika-vin01_t1:556_7	sikkhāya patiṭṭhāpesuṃ. Saṭṭhivassāyapi hi sāmaṇeriyā “pāṇātipātāveramaṇiṃ dve vassāni	556	
PA_tika-vin01_t1:556_8	avītikkamma samādānaṃ samādiyāmī”tiādinā cha sikkhāyo samādiyitvā sikkhitabbāyeva.	556	
PA_tika-vin01_t1:556_9	Na hi etāsu chasu sikkhāpadesu dve vassāni asikkhitasikkhaṃ sāmaṇeriṃ upasampādetuṃ	556	
PA_tika-vin01_t1:556_10	vaṭṭati. Cha vassāni abhisekassa assāti chabbassābhiseko, abhisekato paṭṭhāya atikkantachavassoti vuttaṃ hoti.	5561	
PA_tika-vin01_t1:557_0	Sabbaṃ theravādanti dve saṅgītiyo āruḷhā pāḷiyevettha “theravādo”ti veditabbā. Sā	557	
PA_tika-vin01_t1:557_1	hi mahākassapapabhutīnaṃ mahātherānaṃ vādattā “theravādo”ti vuccati. Kontaputtatissattheroti	557	
PA_tika-vin01_t1:557_2	ettha kontasakuṇiyo nāma kinnarajātiyo. “Tāsu ekissā kucchiyaṃ sayito manussajātiko	557	
PA_tika-vin01_t1:557_3	raññā posito kontaputtatissatthero nāmā”ti tīsupi gaṇṭhipadesu vuttaṃ. Mahāvaṃsepi cetaṃ vuttaṃ –	557	
PA_tika-vin01_t1:558	“Pure pāṭaliputtamhā, vane vanacaro caraṃ;	55	
PA_tika-vin01_t1:559	Kontakinnariyā saddhiṃ, saṃvāsaṃ kira kappayi.	55	
PA_tika-vin01_t1:560	“Tena saṃvāsamanvāya, sā putte janayī duve;	56	
PA_tika-vin01_t1:561	Tisso jeṭṭho kaniṭṭho tu, sumitto nāma nāmato.	56	
PA_tika-vin01_t1:562	“Mahāvaruṇattherassa, kāle pabbaji santike;	56	
PA_tika-vin01_t1:563	Arahattaṃ pāpuṇiṃsu, chaḷabhiññāguṇaṃ ubho”ti.	56	
PA_tika-vin01_t1:564_0	Keci pana evaṃ vadanti “kontā nāma kaṭṭhavāhanarañño vaṃse jātā ekā rājadhītā. Taṃ	564	
PA_tika-vin01_t1:564_1	garuḷayantena araññagataṃ eko vanacarako ānetvā tāya saddhiṃ saṃvāsaṃ kappesi. Sā	564	
PA_tika-vin01_t1:564_2	tassa ubho putte vijāyi. Tatrāyaṃ jeṭṭhako mātunāmena kontaputto nāma jāto”ti. Kaṭṭhavāhanarañño	564	
PA_tika-vin01_t1:564_3	kira nagare sabbepi vibhavasampannā nadīpabbatakīḷādīsu garuḷasakuṇasadisaṃ yantaṃ	564	
PA_tika-vin01_t1:564_4	kāretvā kaṭṭhavāhanarājā viya garuḷavāhanena vicaranti.	564	
PA_tika-vin01_t1:565_0	Byādhipaṭikammatthaṃ bhikkhācāravattena āhiṇḍanto pasatamattaṃ sappiṃ alabhitvāti	565	
PA_tika-vin01_t1:565_1	tadā kira jeṭṭhassa kontaputtatissattherassa kucchivāto samuṭṭhāsi. Taṃ bāḷhāya dukkhavedanāya	565	
PA_tika-vin01_t1:565_2	pīḷitaṃ kaniṭṭho sumitto nāma thero disvā “kimettha, bhante, laddhuṃ vaṭṭatī”ti pucchi.	565	
PA_tika-vin01_t1:565_3	Tissatthero, “āvuso, pasatamattaṃ sappiṃ laddhuṃ vaṭṭatī”ti vatvā rañño nivedanaṃ	565	
PA_tika-vin01_t1:565_4	tassa gilānapaccayaṃ pacchābhattaṃ sappiatthāya caraṇañca paṭikkhipitvā “bhikkhācāravelāyameva	565	
PA_tika-vin01_t1:565_5	piṇḍāya carantena tayā yadi sakkā laddhuṃ, evaṃ vicaritvā yaṃ laddhaṃ, taṃ āharā”ti	565	
PA_tika-vin01_t1:565_6	āha. Kaniṭṭhopi vuttanayeneva bhikkhācāravattena caranto pasatamattampi sappiṃ nālattha.	565	
PA_tika-vin01_t1:565_7	So pana kucchivāto balavataro sappighaṭasatenapi vūpasametuṃ asakkuṇeyyo ahosi. Thero	565	
PA_tika-vin01_t1:565_8	teneva byādhibalena kālamakāsi. Keci pana “vicchikanāmakena kīṭavisena ḍaṭṭho thero	565	
PA_tika-vin01_t1:565_9	tassa visavegena adhimattāya dukkhavedanāya samannāgato taṃ vūpasametuṃ vuttanayeneva	565	
PA_tika-vin01_t1:565_10	pasatamattaṃ sappiṃ alabhitvā parinibbuto”ti vadanti. Vuttañhetaṃ mahāvaṃse –	5651	
PA_tika-vin01_t1:566	“Pāde kīṭavisenāsi, ḍaṭṭho jeṭṭho savedano;	56	
PA_tika-vin01_t1:567	Āha puṭṭho kaniṭṭhena, bhesajjaṃ pasataṃ ghataṃ.	56	
PA_tika-vin01_t1:568	“Rañño nivedanaṃ thero, gilānapaccayepi ca;	56	
PA_tika-vin01_t1:569	Sappiatthañca caraṇaṃ, pacchābhattaṃ paṭikkhipi.	56	
PA_tika-vin01_t1:570	“Piṇḍāya ce caraṃ sappiṃ, labhase tvaṃ tamāhara;	57	
PA_tika-vin01_t1:571	Iccāha tissatthero so, sumittaṃ theramuttamaṃ.	57	
PA_tika-vin01_t1:572	“Piṇḍāya caratā tena, na laddhaṃ pasataṃ ghataṃ;	57	
PA_tika-vin01_t1:573	Sappikumbhasatenāpi, byādhi jāto asādhiyo.	57	
PA_tika-vin01_t1:574	“Teneva byādhinā thero, patto āyukkhayantikaṃ;	57	
PA_tika-vin01_t1:575	Ovaditvappamādena, nibbātuṃ mānasaṃ akā.	57	
PA_tika-vin01_t1:576	“Ākāsamhi nisīditvā, tejodhātuvasena so;	57	
PA_tika-vin01_t1:577	Yathāruci adhiṭṭhāya, sarīraṃ parinibbuto.	57	
PA_tika-vin01_t1:578	“Jālā sarīrā nikkhamma, nimaṃsachārikaṃ ḍahi;	57	
PA_tika-vin01_t1:579	Therassa sakalaṃ kāyaṃ, aṭṭhikāni tu no ḍahī”ti.	57	
PA_tika-vin01_t1:580_0	Appamādena ovaditvāti “amhādisānampi evaṃ paccayā dullabhā, tumhe labhamānesu paccayesu	580	
PA_tika-vin01_t1:580_1	appamajjitvā samaṇadhammaṃ karothā”ti evaṃ appamādena ovaditvā. Pallaṅkenāti samantato	580	
PA_tika-vin01_t1:580_2	ūrubaddhāsanena. Itthambhūtalakkhaṇe cetaṃ karaṇavacanaṃ. Tejodhātuṃ samāpajjitvāti	580	
PA_tika-vin01_t1:580_3	tejodhātukasiṇārammaṇaṃ jhānaṃ samāpajjitvā. Therassa sakkāraṃ katvāti therassa dhātusakkāraṃ	580	
PA_tika-vin01_t1:580_4	katvā. Catūsu dvāresu pokkharaṇiyo kārāpetvā bhesajjassa pūrāpetvāti ekasmiṃ dvāre	580	
PA_tika-vin01_t1:580_5	catasso pokkharaṇiyo kārāpetvā tattha ekaṃ pokkharaṇiṃ sappissa pūrāpetvā ekaṃ madhuno,	580	
PA_tika-vin01_t1:580_6	ekaṃ phāṇitassa, ekaṃ sakkarāya pūrāpesi. Sesadvāresupi evameva kārāpesīti vadanti.	580	
PA_tika-vin01_t1:581_0	Sabhāyaṃ satasahassanti nagaramajjhe vinicchayasālāyaṃ satasahassaṃ. Iminā sakalanagarato	581	
PA_tika-vin01_t1:581_1	samuṭṭhitaṃ āyaṃ nidasseti. Pañcasatasahassāni rañño uppajjantīti ca raṭṭhato uppajjanakaṃ	581	
PA_tika-vin01_t1:581_2	āyaṃ ṭhapetvā vuttaṃ. Tatoti yathāvuttapañcasatasahassato. Nigrodhattherassa devasikaṃ	581	
PA_tika-vin01_t1:581_3	satasahassaṃ visajjesīti kathaṃ pana therassa satasahassaṃ visajjesi? Rājā kira divasassa	581	
PA_tika-vin01_t1:581_4	tikkhattuṃ sāṭake parivattento “therassa cīvaraṃ nīta”nti pucchitvā “āma nīta”nti	581	
PA_tika-vin01_t1:581_5	sutvāva parivatteti. Theropi divasassa tikkhattuṃ ticīvaraṃ parivatteti. Tassa hi	581	
PA_tika-vin01_t1:581_6	ticīvaraṃ hatthikkhandhe ṭhapetvā pañcahi ca gandhasamuggasatehi pañcahi ca mālāsamuggasatehi	581	
PA_tika-vin01_t1:581_7	saddhiṃ pātova āharīyittha, tathā divā ceva sāyañca. Theropi na bhaṇḍikaṃ bandhitvā	581	
PA_tika-vin01_t1:581_8	ṭhapesi, sampattasabrahmacārīnaṃ adāsi. Tadā kira jambudīpe bhikkhusaṅghassa yebhuyyena	581	
PA_tika-vin01_t1:581_9	nigrodhattherasseva santakaṃ cīvaraṃ ahosi. Evaṃ therassa divase divase satasahassaṃ	581	
PA_tika-vin01_t1:581_10	visajjesi. Uḷāro lābhasakkāroti ettha labbhati pāpuṇīyatīti lābho, catunnaṃ paccayānametaṃ	5811	
PA_tika-vin01_t1:581_11	adhivacanaṃ. Sakkaccaṃ kātabbo dātabboti sakkāro, cattāro paccayāyeva. Paccayā eva	5811	
PA_tika-vin01_t1:581_12	hi paṇītapaṇītā sundarasundarā abhisaṅkharitvā katā “sakkāro”ti vuccanti. Atha vā	5811	
PA_tika-vin01_t1:581_13	parehi kātabbagāravakiriyā pupphādīhi pūjā vā sakkāro.	5811	
PA_tika-vin01_t1:582_0	Diṭṭhigatānīti ettha diṭṭhiyeva diṭṭhigataṃ “gūthagataṃ muttagataṃ, saṅkhāragata”ntiādīsu	582	
PA_tika-vin01_t1:582_1	viya. Gantabbābhāvato vā diṭṭhiyā gatamattaṃ diṭṭhigataṃ, diṭṭhiyā gahaṇamattanti	582	
PA_tika-vin01_t1:582_2	attho. Diṭṭhippakāro vā diṭṭhigataṃ, diṭṭhibhedoti vuttaṃ hoti. Lokiyā hi vidhayuttagatappakārasadde	582	
PA_tika-vin01_t1:582_3	samānatthe icchanti. Na kho panetaṃ sakkā imesaṃ majjhe vasantena vūpasametunti tesañhi	582	
PA_tika-vin01_t1:582_4	majjhe vasanto tesuyeva antogadhattā ādeyyavacano na hoti, tasmā evaṃ cintesi. Tadā	582	
PA_tika-vin01_t1:582_5	tasmiṃ ṭhāne vasantassa sukhavihārābhāvato taṃ pahāya icchitabbasukhavihāramattaṃ	582	
PA_tika-vin01_t1:582_6	gahetvā vuttaṃ “attanā phāsukavihārena viharitukāmo”ti. Ahogaṅgapabbatanti evaṃnāmakaṃ	582	
PA_tika-vin01_t1:582_7	pabbataṃ. Dhammena vinayena satthusāsanenāti ettha dhammoti bhūtaṃ vatthu. Vinayoti	582	
PA_tika-vin01_t1:582_8	codanā sāraṇā ca. Satthusāsananti ñattisampadā anusāvanasampadā ca, tasmā bhūtena	582	
PA_tika-vin01_t1:582_9	vatthunā codetvā sāretvā ñattisampadāya anusāvanasampadāya ca ukkhepanīyādikammavasena	582	
PA_tika-vin01_t1:582_10	niggayhamānāpīti vuttaṃ hoti. Abbudaṃ thenanaṭṭhena, malaṃ kiliṭṭhabhāvakaraṇaṭṭhena,	5821	
PA_tika-vin01_t1:582_11	kaṇṭakaṃ vijjhanaṭṭhena. Aggiṃ paricarantīti aggihuttakā viya aggiṃ pūjenti. Pañcātape	5821	
PA_tika-vin01_t1:582_12	tappantīti catūsu ṭhānesu aggiṃ katvā majjhe ṭhatvā sūriyātapena tappanti. Ādiccaṃ	5821	
PA_tika-vin01_t1:582_13	anuparivattantīti udayakālato pabhuti sūriyaṃ olokayamānā yāvatthaṅgamanā sūriyābhimukhāva	5821	
PA_tika-vin01_t1:582_14	parivattanti. Vobhindissāmāti paggaṇhiṃsūti vināsessāmāti ussāhamakaṃsu. Avisahantoti asakkonto.	5821	
PA_tika-vin01_t1:583_0	Sattadivasena rajjaṃ sampaṭicchāti sattadivase rajjasukhaṃ tāva anubhava. Tamatthaṃ	583	
PA_tika-vin01_t1:583_1	saññāpesīti kukkuccāyitamatthaṃ bodhesi. Kathaṃ saññāpesīti āha “so kirā”tiādi. Cittarūpanti	583	
PA_tika-vin01_t1:583_2	cittānurūpaṃ, yathākāmanti vuttaṃ hoti. Kissāti kena kāraṇena. Are tvaṃ nāma paricchinnamaraṇanti	583	
PA_tika-vin01_t1:583_3	sattahi divasehi paricchinnamaraṇaṃ. Vissatthoti nirāsaṅkacitto, maraṇasaṅkārahito	583	
PA_tika-vin01_t1:583_4	nibbhayoti vuttaṃ hoti. Assāsapassāsanibaddhaṃ maraṇaṃ pekkhamānāti “aho vatāhaṃ	583	
PA_tika-vin01_t1:583_5	tadantaraṃ jīveyyaṃ, yadantaraṃ assasitvā passasāmi passasitvā vā assasāmi, bhagavato	583	
PA_tika-vin01_t1:583_6	sāsanaṃ manasi kareyyaṃ, bahu vata me kataṃ assā”ti evaṃ maraṇassatiyā anuyuñjanato	583	
PA_tika-vin01_t1:583_7	assāsapassāsappavattikālapaṭibaddhaṃ maraṇaṃ pekkhamānā. Tattha assāsoti bahinikkhamananāsavāto.	583	
PA_tika-vin01_t1:583_8	Passāsoti antopavisanavāto. Vuttavipariyāyenapi vadanti.	583	
PA_tika-vin01_t1:584_0	Migavaṃ nikkhamitvāti migamāraṇatthāya “araññe migapariyesanaṃ carissāmī”ti nikkhamitvā.	584	
PA_tika-vin01_t1:584_1	Tattha migavanti migānaṃ vānanato hesanato bādhanato “migava”nti laddhasamaññaṃ migavaṃ.	584	
PA_tika-vin01_t1:584_2	Yonakamahādhammarakkhitattheranti yonakavisaye jātaṃ idhāgantvā pabbajitaṃ dhammarakkhitanāmadheyyaṃ	584	
PA_tika-vin01_t1:584_3	mahātheraṃ. Hatthināgenāti mahāhatthinā. Mahantapariyāyopi hi nāgasaddoti vadanti.	584	
PA_tika-vin01_t1:584_4	Ahināgādito vā visesanatthaṃ “hatthināgenā”ti vuttaṃ. Tassāsayaṃ tassa ajjhāsayaṃ.	584	
PA_tika-vin01_t1:584_5	Tassa passantassevāti anādare sāmivacanaṃ, tasmiṃ passanteyevāti attho. Ākāse uppatitvāti	584	
PA_tika-vin01_t1:584_6	ettha ayaṃ vikubbaniddhi na hotīti gihissapi imaṃ iddhipāṭihāriyaṃ dassesi. Sā hi	584	
PA_tika-vin01_t1:584_7	“pakativaṇṇaṃ vijahitvā kumārakavaṇṇaṃ vā dasseti nāgavaṇṇaṃ vā, vividhampi senābyūhaṃ	584	
PA_tika-vin01_t1:584_8	dassetī”ti evaṃ āgatā iddhi pakativaṇṇavijahanavikāravasena pavattattā vikubbaniddhi	584	
PA_tika-vin01_t1:584_9	nāma. Adhiṭṭhāniddhiyā pana paṭikkhepo natthi. Tathā ca vakkhati khuddakavatthukkhandhakavaṇṇanāyaṃ	584	
PA_tika-vin01_t1:584_10	“iddhipāṭihāriyanti ettha vikubbaniddhipāṭihāriyaṃ paṭikkhittaṃ, adhiṭṭhāniddhi pana	5841	
PA_tika-vin01_t1:584_11	appaṭikkhittāti veditabbā”ti. Laggetvāti ākāse kāyabandhanaṃ pasāretvā tattha cīvaraṃ laggetvā.	5841	
PA_tika-vin01_t1:585_0	Chaṇavesanti tuṭṭhijananavesaṃ, ussavavesanti attho. Paṭiyādesunti “āgatakāle cīvarādīnaṃ	585	
PA_tika-vin01_t1:585_1	pariyesanaṃ bhāriya”nti paṭhamameva pattacīvarāni sampādesuṃ. Padhānagharanti bhāvanānuyogavasena	585	
PA_tika-vin01_t1:585_2	vīriyārambhassa anurūpaṃ vivittasenāsanaṃ. Sopīti rañño bhāgineyyaṃ sandhāya vuttaṃ.	585	
PA_tika-vin01_t1:585_3	Anupabbajitoti uḷāravibhavena khattiyajanena anugantvā pabbajito. Gantvāti iddhiyā	585	
PA_tika-vin01_t1:585_4	gantvā. Kusalādhippāyoti manāpajjhāsayo. Dveḷhakajātoti “ime bhikkhū na ekamaggena	585	
PA_tika-vin01_t1:585_5	kathentī”ti saṃsayamāpanno. Ekekaṃ bhikkhusahassaparivāranti ekekassa ekekasahassaparicchinnaṃ	585	
PA_tika-vin01_t1:585_6	bhikkhuparivārañca. Gaṇhitvā āgacchathāti vuttepi “sāsanaṃ paggaṇhituṃ samattho”ti	585	
PA_tika-vin01_t1:585_7	vuttattā therā bhikkhū “dhammakamma”nti maññamānā gatā. Īdisesu hi ṭhānesu kukkuccaṃ	585	
PA_tika-vin01_t1:585_8	na kātabbaṃ. Kappiyasāsanañhetaṃ na gihikammapaṭisaṃyuttaṃ. Thero nāgacchīti kiñcāpi	585	
PA_tika-vin01_t1:585_9	“rājā pakkosatī”ti vuttepi dhammakammatthāya āgantuṃ vaṭṭati, dvikkhattuṃ pana pesitepi	585	
PA_tika-vin01_t1:585_10	na āgato kira. Thero hi sabbattha vikhyātavasena sambhāvanuppattito sambhāvitassa	5851	
PA_tika-vin01_t1:585_11	ca uddhaṃ kattabbakiccasiddhito asāruppavacanalesena na āgacchīti. Mahallako nu kho	5851	
PA_tika-vin01_t1:585_12	bhante theroti kiñcāpi rājā theraṃ diṭṭhapubbo, nāmaṃ pana sallakkhetuṃ asakkonto	5851	
PA_tika-vin01_t1:585_13	evaṃ pucchīti vadanti. Vayhanti upari maṇḍapasadisaṃ padaracchannaṃ, sabbapaliguṇṭhimaṃ	5851	
PA_tika-vin01_t1:585_14	vā chādetvā kataṃ sakaṭavisesaṃ vayhanti vadanti. Nāvāsaṅghāṭaṃ bandhitvāti ettha	5851	
PA_tika-vin01_t1:585_15	nāvāti poto. So hi orato pāraṃ patati gacchatīti poto, satte netīti nāvāti ca vuccati.	5851	
PA_tika-vin01_t1:585_16	Ekato saṅghaṭitā nāvā nāvāsaṅghāṭaṃ, tathā taṃ bandhitvāti attho.	5851	
PA_tika-vin01_t1:586_0	Sāsanapaccatthikānaṃ bahubhāvato āha “ārakkhaṃ saṃvidhāyā”ti. Yanti yasmā, yena kāraṇenāti	586	
PA_tika-vin01_t1:586_1	attho. “Āguṃ na karotīti nāgo”ti vacanato pāpakaraṇābhāvato samaṇo idha nāgo nāmāti	586	
PA_tika-vin01_t1:586_2	maññamānā “eko taṃ mahārāja samaṇanāgo dakkhiṇahatthe gaṇhissatī”ti byākariṃsu. Abbāhiṃsūti	586	
PA_tika-vin01_t1:586_3	ākaḍḍhiṃsu. “Rañño hatthaggahaṇaṃ līḷāvasena kataṃ viya hotīti kasmātiādicodanaṃ	586	
PA_tika-vin01_t1:586_4	kata”nti vadanti. Bāhiratoti uyyānassa bāhirato. Passantānaṃ atidukkaraṃ hutvā paññāyatīti	586	
PA_tika-vin01_t1:586_5	āha “padesapathavīkampanaṃ dukkara”nti. Adhiṭṭhāne panettha visuṃ dukkaratā nāma	586	
PA_tika-vin01_t1:586_6	natthi. Sīmaṃ akkamitvāti antosīmaṃ sīmāya abbhantaraṃ akkamitvā. Abhiññāpādakanti	586	
PA_tika-vin01_t1:586_7	abhiññāya patiṭṭhābhūtaṃ. Vikubbaniddhiyā eva paṭikkhittattā pathavīcalanaṃ adhiṭṭhahi.	586	
PA_tika-vin01_t1:586_8	Rathassa antosīmāya ṭhito pādova calīti ettha pādoti rathacakkaṃ sandhāya vuttaṃ.	586	
PA_tika-vin01_t1:586_9	Tañhi rathassa gamanakiccasādhanato pādasadisattā idha “pādo”ti vuttaṃ. Sakkhatīti	586	
PA_tika-vin01_t1:586_10	sakkhissati. Etamatthanti vinā cetanāya pāpassa asambhavasaṅkhātaṃ atthaṃ. Cetanāhanti	5861	
PA_tika-vin01_t1:586_11	ettha “cetanaṃ aha”nti padacchedo kātabbo. Cetayitvāti cetanaṃ pavattayitvā. Dīpakatittiroti	5861	
PA_tika-vin01_t1:586_12	attano nisinnabhāvassa dīpanato evaṃladdhanāmo tittiro. Yaṃ araññaṃ netvā sākuṇiko	5861	
PA_tika-vin01_t1:586_13	tassa saddena āgatāgate tittire gaṇhāti.	5861	
PA_tika-vin01_t1:587_0	Tāpasaṃ pucchīti atīte kira ekasmiṃ paccantagāme eko sākuṇiko ekaṃ dīpakatittiraṃ	587	
PA_tika-vin01_t1:587_1	gahetvā suṭṭhu sikkhāpetvā pañjare pakkhipitvā paṭijaggati. So taṃ araññaṃ netvā	587	
PA_tika-vin01_t1:587_2	tassa saddena āgatāgate tittire gaṇhāti. Tittiro “maṃ nissāya bahū mama ñātakā nassanti,	587	
PA_tika-vin01_t1:587_3	mayhetaṃ pāpa”nti nissaddo ahosi. So tassa nissaddabhāvaṃ ñatvā veḷupesikāya taṃ	587	
PA_tika-vin01_t1:587_4	sīse paharati. Tittiro dukkhāturatāya saddaṃ karoti. Evaṃ so sākuṇiko taṃ nissāya	587	
PA_tika-vin01_t1:587_5	tittire gahetvā jīvikaṃ kappesi. Atha so tittiro cintesi “ime marantūti mayhaṃ cetanā	587	
PA_tika-vin01_t1:587_6	natthi, paṭicca kammaṃ pana maṃ phusati. Mayi saddaṃ akaronte hi ete nāgacchanti,	587	
PA_tika-vin01_t1:587_7	karonteyevāgacchanti, āgatāgate ayaṃ gahetvā jīvitakkhayaṃ pāpeti, atthi nu kho ettha	587	
PA_tika-vin01_t1:587_8	mayhaṃ pāpaṃ, natthī”ti. So tato paṭṭhāya “ko nu kho me imaṃ kaṅkhaṃ chindeyyā”ti	587	
PA_tika-vin01_t1:587_9	tathārūpaṃ paṇḍitaṃ upadhārento carati. Athekadivasaṃ so sākuṇiko bahuke tittire	587	
PA_tika-vin01_t1:587_10	gahetvā pacchiṃ pūretvā “pānīyaṃ pivissāmī”ti bodhisattassa tāpasapabbajjāya pabbajitvā	5871	
PA_tika-vin01_t1:587_11	jhānābhiññāyo nibbattetvā araññe vasantassa assamaṃ gantvā taṃ pañjaraṃ bodhisattassa	5871	
PA_tika-vin01_t1:587_12	santike ṭhapetvā pānīyaṃ pivitvā vālikātale nipanno niddaṃ okkami. Tittiro tassa	5871	
PA_tika-vin01_t1:587_13	niddamokkantabhāvaṃ ñatvā “mama kaṅkhaṃ imaṃ tāpasaṃ pucchissāmi, jānanto me kathessatī”ti	5871	
PA_tika-vin01_t1:587_14	pañjare nisinnoyeva –	5871	
PA_tika-vin01_t1:588	“Ñātako no nisinnoti, bahu āgacchate jano;	58	
PA_tika-vin01_t1:589	Paṭicca kammaṃ phusati, tasmiṃ me saṅkate mano”ti. –	58	
PA_tika-vin01_t1:590_0	Tāpasaṃ pucchi. Tassattho – bhante, sacāhaṃ saddaṃ na kareyyaṃ, ayaṃ tittirajano	590	
PA_tika-vin01_t1:590_1	na āgaccheyya, mayi pana saddaṃ karonte “ñātako no nisinno”ti ayaṃ bahujano āgacchati,	590	
PA_tika-vin01_t1:590_2	taṃ āgatāgataṃ luddo gahetvā jīvitakkhayaṃ pāpento maṃ paṭicca maṃ nissāya etaṃ pāṇātipātakammaṃ	590	
PA_tika-vin01_t1:590_3	phusati paṭilabhati vindati, tasmiṃ maṃ paṭicca kate pāpe “mama nu kho etaṃ pāpa”nti	590	
PA_tika-vin01_t1:590_4	evaṃ me mano saṅkati parisaṅkati kukkuccaṃ āpajjatīti.	590	
PA_tika-vin01_t1:591_0	Na paṭicca kammaṃ phusatītiādikāya pana tāpasena vuttagāthāya ayamattho – yadi tava	591	
PA_tika-vin01_t1:591_1	pāpakiriyāya mano na padussati, tanninno tappoṇo na hoti, evaṃ sante luddena taṃ	591	
PA_tika-vin01_t1:591_2	paṭicca katampi pāpakammaṃ taṃ na phusati na allīyati. Pāpakiriyāya hi appossukkassa	591	
PA_tika-vin01_t1:591_3	nirālayassa bhadrassa parisuddhassa sato tava pāṇātipātacetanāya abhāvā taṃ pāpaṃ	591	
PA_tika-vin01_t1:591_4	na upalimpati, tava cittaṃ na allīyatīti.	591	
PA_tika-vin01_t1:592_0	Samayaṃ uggaṇhāpesīti attano sammāsambuddhassa laddhiṃ uggaṇhāpesi. Sāṇipākāraṃ parikkhipāpetvāti	592	
PA_tika-vin01_t1:592_1	ettha sāṇipākāranti karaṇatthe upayogavacanaṃ, attānañca therañca yathā te bhikkhū	592	
PA_tika-vin01_t1:592_2	na passanti, evaṃ sāṇipākārena samantato parikkhipāpetvāti attho, sāṇipākāraṃ vā	592	
PA_tika-vin01_t1:592_3	samantato parikkhipāpetvāti evamettha attho gahetabbo. Sāṇipākārantareti sāṇipākārassa	592	
PA_tika-vin01_t1:592_4	abbhantare. Ekaladdhiketi samānaladdhike. Kiṃ vadati sīlenāti kiṃvādī. Atha vā ko	592	
PA_tika-vin01_t1:592_5	katamo vādo kiṃvādo, so etassa atthīti kiṃvādī. Sassataṃ attānañca lokañca vadanti	592	
PA_tika-vin01_t1:592_6	paññapenti sīlenāti sassatavādino. Atha vā vadanti etenāti vādo, diṭṭhiyā etaṃ adhivacanaṃ.	592	
PA_tika-vin01_t1:592_7	Sassato vādo sassatavādo, so etesaṃ atthīti sassatavādino, sassatadiṭṭhinoti attho.	592	
PA_tika-vin01_t1:592_8	Atha sassato vādo etesamatthīti kasmā vuttaṃ, tesañhi attā loko ca sassatoti adhippeto,	592	
PA_tika-vin01_t1:592_9	na vādoti? Saccametaṃ. Sassatasahacaritatāya pana vādopi sassatoti vutto yathā “kuntā	592	
PA_tika-vin01_t1:592_10	pacarantī”ti. Sassatoti vādo etesanti vā itisaddalopo daṭṭhabbo. Ye rūpādīsu aññataraṃ	5921	
PA_tika-vin01_t1:592_11	attāti ca lokoti ca gahetvā taṃ sassataṃ amataṃ niccaṃ dhuvaṃ paññapenti, te sassatavādinoti	5921	
PA_tika-vin01_t1:592_12	veditabbā. Vuttañhetaṃ niddese paṭisambhidāyañca –	5921	
PA_tika-vin01_t1:593	“Rūpaṃ attā ceva loko ca sassato cāti attānañca lokañca paññapenti. Vedanaṃ… saññaṃ… saṅkhāre… viññāṇaṃ attā ceva loko ca sassato cāti attānañca lokañca paññapentī”ti.	59	
PA_tika-vin01_t1:594_0	Ayañca attho “rūpaṃ attato samanupassati, vedanaṃ… saññaṃ… saṅkhāre… viññāṇaṃ attato	594	
PA_tika-vin01_t1:594_1	samanupassatī”ti imissā pañcavidhāya sakkāyadiṭṭhiyā vasena vutto. “Rūpavantaṃ attāna”ntiādikāya	594	
PA_tika-vin01_t1:594_2	pana pañcadasavidhāya sakkāyadiṭṭhiyā vasena cattāro cattāro khandhe “attā”ti gahetvā	594	
PA_tika-vin01_t1:594_3	tadañño lokoti paññapentīti ayañca attho labbhati. Tathā ekaṃ khandhaṃ “attā”ti gahetvā	594	
PA_tika-vin01_t1:594_4	añño attano upabhogabhūto lokoti, sasantatipatite vā khandhe “attā”ti gahetvā tadañño	594	
PA_tika-vin01_t1:594_5	lokoti paññapentīti evamettha attho veditabbo. Sattesu saṅkhāresu vā ekaccaṃ sassataṃ	594	
PA_tika-vin01_t1:594_6	etassāti ekaccasassato, ekaccasassatavādo. So etesamatthīti ekaccasassatikā, ekaccasassatavādino.	594	
PA_tika-vin01_t1:594_7	Te duvidhā honti sattekaccasassatikā saṅkhārekaccasassatikāti. Tattha “issaro nicco,	594	
PA_tika-vin01_t1:594_8	aññe sattā aniccā”ti evaṃ pavattavādā sattekaccasassatikā seyyathāpi issaravādā.	594	
PA_tika-vin01_t1:594_9	“Nicco brahmā, aññe sattā aniccā”ti evaṃ pavattavādāpi sattekaccasassatikāti veditabbā.	594	
PA_tika-vin01_t1:594_10	“Paramāṇavo niccā, dviaṇukādayo aniccā”ti evaṃ pavattavādā saṅkhārekaccasassatikā	5941	
PA_tika-vin01_t1:594_11	seyyathāpi kaṇādavādādayo. “Cakkhādayo aniccā, viññāṇaṃ nicca”nti evaṃvādinopi saṅkhārekaccasassatikāti veditabbā.	5941	
PA_tika-vin01_t1:595_0	Nanu “ekacce dhammā sassatā, ekacce asassatā”ti etasmiṃ vāde cakkhādīnaṃ asassatabhāvasanniṭṭhānaṃ	595	
PA_tika-vin01_t1:595_1	yathāsabhāvāvabodho eva, tayidaṃ kathaṃ micchādassananti? Ko vā evamāha – “cakkhādīnaṃ	595	
PA_tika-vin01_t1:595_2	asassatabhāvasanniṭṭhānaṃ micchādassana”nti, asassatesuyeva pana kesañci dhammānaṃ	595	
PA_tika-vin01_t1:595_3	sassatabhāvābhiniveso idha micchādassanaṃ. Tena pana ekavāre pavattamānena cakkhādīnaṃ	595	
PA_tika-vin01_t1:595_4	asassatabhāvāvabodho vidūsito saṃsaṭṭhabhāvato, visasaṃsaṭṭho viya sabbo sappimaṇḍo	595	
PA_tika-vin01_t1:595_5	sakiccakaraṇāsamatthatāya sammādassanapakkhe ṭhapetabbataṃ nārahatīti. Asassatabhāvena	595	
PA_tika-vin01_t1:595_6	nicchitāpi vā cakkhuādayo samāropitajīvasabhāvā eva diṭṭhigatikehi gayhantīti tadavabodhassa	595	
PA_tika-vin01_t1:595_7	micchādassanabhāvo na sakkā nivāretuṃ. Evañca katvā asaṅkhatāya ca saṅkhatāya ca	595	
PA_tika-vin01_t1:595_8	dhātuyā vasena yathākkamaṃ ekacce dhammā sassatā, ekacce asassatāti evaṃ pavatto	595	
PA_tika-vin01_t1:595_9	vibhajjavādopi ekaccasassatavādo āpajjatīti evaṃpakārā codanā anavakāsā hoti aviparītadhammasabhāvasampaṭipattibhāvato.	595	
PA_tika-vin01_t1:595_10	Kāmañcettha purimasassatavādepi asassatānaṃ dhammānaṃ sassatāti gahaṇaṃ visesato	5951	
PA_tika-vin01_t1:595_11	micchādassanaṃ, sassatānaṃ pana sassatāti gāho na micchādassanaṃ yathāsabhāvaggahaṇabhāvato.	5951	
PA_tika-vin01_t1:595_12	Asassatesuyeva pana kecideva dhammā sassatāti gahetabbadhammesu vibhāgappavattiyā	5951	
PA_tika-vin01_t1:595_13	imassa vādassa vādantaratā vuttā. Na cettha samudāyantogadhattā ekadesassa sappadesasassataggāho	5951	
PA_tika-vin01_t1:595_14	nippadesasassataggāhe samodhānaṃ gacchatīti sakkā vattuṃ vāditabbisayavisesavasena	5951	
PA_tika-vin01_t1:595_15	vādadvayassa pavattattā. Aññe eva hi diṭṭhigatikā “sabbe dhammā sassatā”ti abhiniviṭṭhā,	5951	
PA_tika-vin01_t1:595_16	aññe ekaccasassatāti saṅkhārānaṃ anavasesapariyādānaṃ ekadesapariggaho ca vādadvayassa paribyattoyevāti.	5951	
PA_tika-vin01_t1:596_0	Antānantikāti ettha amati gacchati ettha sabhāvo osānanti anto, mariyādā. Tappaṭisedhena	596	
PA_tika-vin01_t1:596_1	ananto. Kassa panāyaṃ antānantoti? Lokīyati saṃsāranissaraṇatthikehi diṭṭhigatikehi,	596	
PA_tika-vin01_t1:596_2	lokīyati vā ettha tehi puññāpuññaṃ tabbipāko cāti lokoti saṅkhyaṃ gatassa paṭibhāganimittādisabhāvassa	596	
PA_tika-vin01_t1:596_3	attano. Anto ca ananto ca antānanto ca nevantanānanto cāti antānanto sāmaññaniddesena,	596	
PA_tika-vin01_t1:596_4	ekasesena vā “nāmarūpapaccayā saḷāyatana”ntiādīsu viya. Antānantasahacarito vādo	596	
PA_tika-vin01_t1:596_5	antānanto yathā “kuntā pacarantī”ti. Antānantasannissayo vā yathā “mañcā ukkuṭṭhiṃ	596	
PA_tika-vin01_t1:596_6	karontī”ti. So etesamatthīti antānantikā, antānantavādino. “Antavā ayaṃ loko, ananto	596	
PA_tika-vin01_t1:596_7	ayaṃ loko, antavā ca ayaṃ loko ananto ca, nevāyaṃ loko antavā na panānanto”ti evaṃ	596	
PA_tika-vin01_t1:596_8	antaṃ vā anantaṃ vā antānantaṃ vā nevantanānantaṃ vā ārabbha pavattavādāti attho.	596	
PA_tika-vin01_t1:596_9	Catubbidhā hi antānantavādino antavādī anantavādī antānantavādī nevantanānantavādīti.	596	
PA_tika-vin01_t1:596_10	Tathā hi koci paṭibhāganimittaṃ cakkavāḷapariyantaṃ avaḍḍhetvā taṃ “loko”ti gahetvā	5961	
PA_tika-vin01_t1:596_11	antasaññī lokasmiṃ hoti. Cakkavāḷapariyantaṃ katvā vaḍḍhitakasiṇe pana anantasaññī	5961	
PA_tika-vin01_t1:596_12	hoti. Uddhamadho avaḍḍhetvā pana tiriyaṃ vaḍḍhetvā uddhamadho antasaññī tiriyaṃ anantasaññī	5961	
PA_tika-vin01_t1:596_13	hoti. Koci pana yasmā lokasaññito attā adhigatavisesehi mahesīhi kadāci ananto sakkhidiṭṭho	5961	
PA_tika-vin01_t1:596_14	anusuyyati, tasmā nevantavā. Yasmā pana tehiyeva kadāci antavā sakkhidiṭṭho anusuyyati,	5961	
PA_tika-vin01_t1:596_15	tasmā na pana anantoti evaṃ nevantanānantasaññī lokasmiṃ hoti. Keci pana yadi panāyaṃ	5961	
PA_tika-vin01_t1:596_16	attā antavāsiyā, dūradese upapajjamānānussaraṇādikiccanipphatti na siyā. Atha ananto	5961	
PA_tika-vin01_t1:596_17	idha ṭhitassa devalokanirayādīsu sukhadukkhānubhavanampi siyā. Sace pana antavā ca	5961	
PA_tika-vin01_t1:596_18	ananto ca, tadubhayapaṭisedhadosasamāyogo, tasmā antavā anantoti ca abyākaraṇīyo	5961	
PA_tika-vin01_t1:596_19	attāti evaṃ takkanavasena nevantanānantasaññī hotīti vaṇṇayanti.	5961	
PA_tika-vin01_t1:597_0	Ettha ca yuttaṃ tāva purimānaṃ tiṇṇaṃ vādīnaṃ antañca anantañca antānantañca ārabbha	597	
PA_tika-vin01_t1:597_1	pavattavādattā antānantikattaṃ, pacchimassa pana tadubhayapaṭisedhanavasena pavattavādattā	597	
PA_tika-vin01_t1:597_2	kathaṃ antānantikattanti? Tadubhayapaṭisedhanavasena pavattavādattā eva. Yasmā antānantapaasedhavādopi	597	
PA_tika-vin01_t1:597_3	antānantavisayo eva taṃ ārabbha pavattattā. Etadatthameva hi ārabbha “pavattavādā”ti	597	
PA_tika-vin01_t1:597_4	heṭṭhā vuttaṃ, evaṃ santepi yuttaṃ tāva pacchimavādadvayassa antānantikattaṃ, antānantānaṃ	597	
PA_tika-vin01_t1:597_5	vasena ubhayavisayattā etesaṃ vādassa, purimavādadvayassa pana kathaṃ visuṃ antānantikattanti?	597	
PA_tika-vin01_t1:597_6	Upacāravuttiyā. Samuditesu hi antānantavādesu pavattamāno antānantikasaddo tattha	597	
PA_tika-vin01_t1:597_7	niruḷhatāya paccekampi antānantavādīsu pavattati yathā arūpajjhānesu paccekaṃ aṭṭhavimokkhapariyāyo,	597	
PA_tika-vin01_t1:597_8	yathā ca loke sattisayoti.	597	
PA_tika-vin01_t1:598_0	Amarāvikkhepikāti ettha na marati na upacchijjatīti amarā. Kā sā? “Evantipi me no,	598	
PA_tika-vin01_t1:598_1	tathātipi me no, aññathātipi me no, notipi me no, no notipi me no”ti evaṃ pavattavādavasena	598	
PA_tika-vin01_t1:598_2	pariyantarahitā diṭṭhigatikassa diṭṭhi ceva vācā ca. “Evantipi me no”tiādinā vividho	598	
PA_tika-vin01_t1:598_3	nānappakāro khepo paravādīnaṃ khipanaṃ vikkhepo, amarāya diṭṭhiyā vācāya vā vikkhepo	598	
PA_tika-vin01_t1:598_4	amarāvikkhepo, so etesamatthīti amarāvikkhepikā. Atha vā amarāya diṭṭhiyā vācāya	598	
PA_tika-vin01_t1:598_5	vikkhipantīti amarāvikkhepino, amarāvikkhepino eva amarāvikkhepikā. Atha vā amarā	598	
PA_tika-vin01_t1:598_6	nāma macchajāti, sā ummujjananimujjanādivasena udake sandhāvamānā gahetuṃ na sakkā,	598	
PA_tika-vin01_t1:598_7	evameva ayampi vādo ekasmiṃ sabhāve anavaṭṭhānato ito cito ca sandhāvati, gāhaṃ na	598	
PA_tika-vin01_t1:598_8	upagacchatīti amarāya vikkhepo viyāti amarāvikkhepoti vuccati. Ayañhi amarāvikkhepiko	598	
PA_tika-vin01_t1:598_9	“idaṃ kusala”nti vā “akusala”nti vā puṭṭho na kiñci byākaroti. “Idaṃ kusala”nti vā	598	
PA_tika-vin01_t1:598_10	puṭṭho “evantipi me no”ti vadati. Tato “kiṃ akusala”nti vutte “tathātipi me no”ti	5981	
PA_tika-vin01_t1:598_11	vadati. “Kiṃ ubhayato aññathā”tipi vutte “aññathātipi me no”ti vadati. Tato “tividhenapi	5981	
PA_tika-vin01_t1:598_12	na hoti, kiṃ te laddhī”ti vutte “notipi me no”ti vadati. Tato “kiṃ no no te laddhī”ti	5981	
PA_tika-vin01_t1:598_13	vutte “no notipi me no”ti vadati. Evaṃ vikkhepameva āpajjati, ekamekasmimpi pakkhe	5981	
PA_tika-vin01_t1:598_14	na tiṭṭhati. Tato “atthi paro loko”tiādinā puṭṭhopi evameva vikkhipati, na ekasmiṃ	5981	
PA_tika-vin01_t1:598_15	pakkhe tiṭṭhati. So vuttappakāro amarāvikkhepo etesamatthīti amarāvikkhepikā.	5981	
PA_tika-vin01_t1:599_0	Nanu cāyaṃ sabbopi amarāvikkhepiko kusalādayo dhamme paralokatthikādīni ca yathābhūtaṃ	599	
PA_tika-vin01_t1:599_1	anavabujjhamāno tattha tattha pañhaṃ puṭṭho pucchāya vikkhepanamattaṃ āpajjati, tassa	599	
PA_tika-vin01_t1:599_2	kathaṃ diṭṭhigatikabhāvo. Na hi avattukāmassa viya pucchitaṃ ajānantassa vikkhepakaraṇamattena	599	
PA_tika-vin01_t1:599_3	diṭṭhigatikatā yuttāti? Vuccate – na heva kho pucchāya vikkhepakaraṇamattena tassa	599	
PA_tika-vin01_t1:599_4	diṭṭhigatikatā, atha kho micchābhinivesavasena sassatābhinivesato. Micchābhiniviṭṭhoyeva	599	
PA_tika-vin01_t1:599_5	hi puggalo mandabuddhitāya kusalādidhamme paralokatthikādīni ca yāthāvato asampaṭipajjamāno	599	
PA_tika-vin01_t1:599_6	attanā aviññātassa atthassa paraṃ viññāpetuṃ asakkuṇeyyatāya musāvādādibhayena ca	599	
PA_tika-vin01_t1:599_7	vikkhepaṃ āpajjatīti. Tathā ca vuttaṃ “satteva ucchedadiṭṭhiyo, sesā sassatadiṭṭhiyo”ti.	599	
PA_tika-vin01_t1:599_8	Atha vā puññapāpānaṃ tabbipākānañca anavabodhena asaddahanena ca tabbisayāya pucchāya	599	
PA_tika-vin01_t1:599_9	vikkhepakaraṇaṃyeva sundaranti khantiṃ ruciṃ uppādetvā abhinivisantassa uppannā visuṃyeva	599	
PA_tika-vin01_t1:599_10	cesā ekā diṭṭhi sattabhaṅgadiṭṭhi viyāti daṭṭhabbaṃ. Tatoyeva ca vuttaṃ “pariyantarahitā	5991	
PA_tika-vin01_t1:599_11	diṭṭhigatikassa diṭṭhi ceva vācā cā”ti.	5991	
PA_tika-vin01_t1:600_0	Adhiccasamuppannikāti ettha adhicca yadicchakaṃ yaṃ kiñci kāraṇaṃ vinā samuppanno	600	
PA_tika-vin01_t1:600_1	attā ca loko cāti dassanaṃ adhiccasamuppannaṃ. Attalokasaññitānañhi khandhānaṃ adhiccuppattiākārārammaṇaṃ	600	
PA_tika-vin01_t1:600_2	dassanaṃ tadākārasannissayavasena pavattito tadākārasahacaritatāya ca adhiccasamuppannanti	600	
PA_tika-vin01_t1:600_3	vuccati yathā “mañcā ghosanti, kuntā pacarantī”ti ca. Taṃ etesamatthīti adhiccasamuppannikā.	600	
PA_tika-vin01_t1:601_0	Saññīvādāti saññī vādo etesamatthīti saññīvādā “buddhaṃ assa atthīti buddho”ti yathā.	601	
PA_tika-vin01_t1:601_1	Atha vā saññīti pavatto vādo saññīsahacaraṇanayena. Saññī vādo yesaṃ te saññīvādā.	601	
PA_tika-vin01_t1:601_2	“Rūpī attā hoti arogo paraṃ maraṇā, saññīti naṃ paññapenti, arūpī attā hoti, rūpī	601	
PA_tika-vin01_t1:601_3	ca arūpī ca attā hoti, neva rūpī nārūpī ca attā hoti. Antavā attā hoti, anantavā	601	
PA_tika-vin01_t1:601_4	attā hoti, antavā ca anantavā ca attā hoti, nevantavā nānantavā attā hoti. Ekattasaññī	601	
PA_tika-vin01_t1:601_5	attā hoti, nānattasaññī attā hoti. Parittasaññī attā hoti, appamāṇasaññī attā hoti.	601	
PA_tika-vin01_t1:601_6	Ekantasukhī attā hoti, ekantadukkhī attā hoti. Sukhadukkhī attā hoti, adukkhamasukhī	601	
PA_tika-vin01_t1:601_7	attā hoti arogo paraṃ maraṇā, saññīti naṃ paññapentī”ti evaṃ soḷasavidhena vibhattavādānametaṃ adhivacanaṃ.	601	
PA_tika-vin01_t1:602_0	Asaññīvādā nevasaññīnāsaññīvādā ca saññīvāde vuttanayeneva veditabbā. Kevalañhi “saññī	602	
PA_tika-vin01_t1:602_1	attā”ti gaṇhantānaṃ vasena saññīvādā vuttā, “asaññī”ti ca “nevasaññīnāsaññī”ti ca	602	
PA_tika-vin01_t1:602_2	gaṇhantānaṃ vasena asaññīvādā ca nevasaññīnāsaññīvādā ca vuttāti veditabbā. Tattha	602	
PA_tika-vin01_t1:602_3	asaññīvādā “rūpī attā hoti arogo paraṃ maraṇā, asaññīti naṃ paññapenti, arūpī attā	602	
PA_tika-vin01_t1:602_4	hoti, rūpī ca arūpī ca attā hoti, neva rūpī nārūpī attā hoti. Antavā attā hoti, anantavā	602	
PA_tika-vin01_t1:602_5	attā hoti, antavā ca anantavā ca attā hoti, nevantavā nānantavā attā hoti arogo paraṃ	602	
PA_tika-vin01_t1:602_6	maraṇā, asaññīti naṃ paññapentī”ti evaṃ aṭṭhavidhena vibhattā. Nevasaññīnāsaññīvādāpi	602	
PA_tika-vin01_t1:602_7	evameva “rūpī attā hoti arogo paraṃ maraṇā, nevasaññīnāsaññīti naṃ paññapentī”tiādinā	602	
PA_tika-vin01_t1:602_8	aṭṭhavidhena vibhattāti veditabbā.	602	
PA_tika-vin01_t1:603_0	Ucchedavādāti “ayaṃ attā rūpī cātumahābhūtiko mātāpettikasambhavo kāyassa bhedā ucchijjati	603	
PA_tika-vin01_t1:603_1	vinassati, na hoti paraṃ maraṇā”ti evamādinā nayena pavattaṃ ucchedadassanaṃ ucchedo	603	
PA_tika-vin01_t1:603_2	sahacaraṇanayena. Ucchedo vādo yesaṃ te ucchedavādā, ucchedavādo vā etesamatthīti	603	
PA_tika-vin01_t1:603_3	ucchedavādā, ucchedaṃ vadantīti vā ucchedavādā.	603	
PA_tika-vin01_t1:604_0	Diṭṭhadhammanibbānavādāti ettha diṭṭhadhammo nāma dassanabhūtena ñāṇena upaladdhadhammo,	604	
PA_tika-vin01_t1:604_1	paccakkhadhammoti attho. Tattha tattha paṭiladdhattabhāvassetaṃ adhivacanaṃ. Diṭṭhadhamme	604	
PA_tika-vin01_t1:604_2	nibbānaṃ diṭṭhadhammanibbānaṃ, imasmiṃyeva attabhāve dukkhavūpasamanti attho. Taṃ	604	
PA_tika-vin01_t1:604_3	vadantīti diṭṭhadhammanibbānavādā. Te pana “yato kho bho ayaṃ attā pañcahi kāmaguṇehi	604	
PA_tika-vin01_t1:604_4	samappito samaṅgībhūto paricāreti, ettāvatā kho bho ayaṃ attā paramadiṭṭhadhammanibbānappatto	604	
PA_tika-vin01_t1:604_5	hotī”ti evamādinā nayena diṭṭheva dhamme nibbānaṃ paññapenti. Te hi mandhātukāmaguṇasadise	604	
PA_tika-vin01_t1:604_6	mānusake kāmaguṇe, paranimmitavasavattidevarājassa kāmaguṇasadise dibbe ca kāmaguṇe	604	
PA_tika-vin01_t1:604_7	upagatānaṃ diṭṭheva dhamme nibbānappattiṃ vadanti.	604	
PA_tika-vin01_t1:605	Vibhajjavādīti verañjakaṇḍe āgatanayeneva venayikādibhāvaṃ vibhajja vadatīti vibhajjavādī.	60	
PA_tika-vin01_t1:606_0	Tattha hi bhagavatā “ahañhi, brāhmaṇa, vinayāya dhammaṃ desemi rāgassā”tiādiṃ vatvā	606	
PA_tika-vin01_t1:606_1	“no ca kho yaṃ tvaṃ sandhāya vadesī”tiādinā verañjabrāhmaṇassa attano venayikādibhāvo	606	
PA_tika-vin01_t1:606_2	vibhajja vuttoti. Apica somanassādīnaṃ cīvarādīnañca sevitabbāsevitabbabhāvaṃ vibhajja	606	
PA_tika-vin01_t1:606_3	vadatīti vibhajjavādī, sassatucchedavāde vā vibhajja vadatīti vibhajjavādī, “sassato	606	
PA_tika-vin01_t1:606_4	attā ca loko cā”tiādīnaṃ ṭhapanīyānaṃ pañhānaṃ ṭhapanato rāgādikhayasaṅkhātassa sassatassa	606	
PA_tika-vin01_t1:606_5	rāgādikāyaduccaritādiucchedassa vacanato vibhajjavādī, sassatucchedabhūte ubho ante	606	
PA_tika-vin01_t1:606_6	anupaggamma majjhimapaṭipadābhūtassa paṭiccasamuppādassa desanato vibhajjavādī, bhagavā.	606	
PA_tika-vin01_t1:606_7	Parappavādaṃ maddantoti tasmiṃ tatiyasaṅgītikāle uppannaṃ vādaṃ, tato paṭṭhāya yāva	606	
PA_tika-vin01_t1:606_8	saddhammantaradhānā āyatiṃ uppajjanakavādañca sandhāya vuttaṃ. Tasmiñhi samāgame	606	
PA_tika-vin01_t1:606_9	ayaṃ thero yāni ca tadā uppannāni vatthūni, yāni ca āyatiṃ uppajjissanti, sabbesampi	606	
PA_tika-vin01_t1:606_10	tesaṃ paṭibāhanatthaṃ satthārā dinnanayavaseneva tathāgatena ṭhapitamātikaṃ vibhajanto	6061	
PA_tika-vin01_t1:606_11	sakavāde pañca suttasatāni, paravāde pañcāti suttasahassaṃ āharitvā tadā uppannavādassa	6061	
PA_tika-vin01_t1:606_12	maddanato parappavādamaddanaṃ āyatiṃ uppajjanakavādānaṃ paṭisedhanalakkhaṇabhāvato	6061	
PA_tika-vin01_t1:606_13	āyatiṃ paṭisedhalakkhaṇaṃ kathāvatthuppakaraṇaṃ akāsi.	6061	
PA_tika-vin01_t1:607	Iti samantapāsādikāya vinayaṭṭhakathāya sāratthadīpaniyaṃ	60	
PA_tika-vin01_t1:608	Tatiyasaṅgītikathāvaṇṇanā samattā.	60	
PA_tika-vin01_t1:609	Ācariyaparamparakathāvaṇṇanā	60	
PA_tika-vin01_t1:610_0	“Kenābhata”nti imaṃ pañhaṃ visajjentena jambudīpe tāva ācariyaparamparā yāva tatiyasaṅgīti,	610	
PA_tika-vin01_t1:610_1	tāva dassetvā idāni sīhaḷadīpe ācariyaparamparaṃ dassetuṃ “tatiyasaṅgahato pana uddha”ntiādi	610	
PA_tika-vin01_t1:610_2	āraddhaṃ. Imaṃ dīpanti imaṃ tambapaṇṇidīpaṃ. Kañci kālanti kismiñci kāle. Porāṇāti	610	
PA_tika-vin01_t1:610_3	aṭṭhakathācariyā. Bhaddanāmoti bhaddasālatthero. Nāmassa ekadesenapi hi vohāro dissati	610	
PA_tika-vin01_t1:610_4	“devadatto datto”ti yathā. Āguṃ na karontīti nāgā. Vinayapiṭakaṃ vācayiṃsūti sambandho.	610	
PA_tika-vin01_t1:610_5	Tambapaṇṇiyāti bhummavacanaṃ. Nikāye pañca vācesunti vinayābhidhammavajje dīghanikāyādike	610	
PA_tika-vin01_t1:610_6	pañca nikāye ca vācesuṃ. Satta ceva pakaraṇeti dhammasaṅgaṇīvibhaṅgādike satta abhidhammappakaraṇe	610	
PA_tika-vin01_t1:610_7	ca vācesunti attho. Asani viya siluccaye kilese medhati hiṃsatīti medhā, khippaṃ	610	
PA_tika-vin01_t1:610_8	gahaṇadhāraṇaṭṭhena vā medhā, paññā, sā etassa atthīti medhāvī. Tipeṭakoti tīṇi piṭakāni	610	
PA_tika-vin01_t1:610_9	etassa atthīti tipeṭako, tepiṭakoti vuttaṃ hoti, tipiṭakapariyattidharoti attho.	610	
PA_tika-vin01_t1:610_10	Tārakānaṃ rājāti tārakarājā, candimā. Atirocathāti ativiya virocittha. Pupphanāmoti	6101	
PA_tika-vin01_t1:610_11	mahāpadumatthero. Saddhammavaṃsakovidoti saddhammatantiyā kovido. Pupphanāmoti sumanatthero.	6101	
PA_tika-vin01_t1:610_12	Jambudīpe patiṭṭhitoti sumanatthero kira ekasmiṃ samaye sīhaḷadīpamhi sāsane osakkamāne	6101	
PA_tika-vin01_t1:610_13	jambudīpaṃ gantvā uggaṇhitvā sāsanaṃ anurakkhanto tattheva patiṭṭhāsi. Maggakovidāti	6101	
PA_tika-vin01_t1:610_14	saggamaggamokkhamaggesu kovidā.	6101	
PA_tika-vin01_t1:611_0	Bhāraṃ katvāti tesaṃ tesaṃ bhikkhūnaṃ sāsanaṃ bhāraṃ katvā, paṭibaddhaṃ katvāti attho.	611	
PA_tika-vin01_t1:611_1	“Te te bhikkhū tattha tattha pesesī”ti saṅkhepato vuttamevatthaṃ vitthāretvā dassento	611	
PA_tika-vin01_t1:611_2	āha “majjhantikattheraṃ kasmīragandhāraraṭṭhaṃ pesesī”tiādi. Mahiṃsakamaṇḍalanti	611	
PA_tika-vin01_t1:611_3	andhakaraṭṭhaṃ vadanti. Vanavāsinti vanavāsiraṭṭhaṃ. Attā pañcamo etesanti attapañcamā,	611	
PA_tika-vin01_t1:611_4	taṃ taṃ disābhāgaṃ pañca pañceva bhikkhū agamaṃsūti vuttaṃ hoti.	611	
PA_tika-vin01_t1:612_0	Idāni tattha tattha gatānaṃ therānaṃ kiccānubhāvaṃ dassetukāmo majjhantikattherassa	612	
PA_tika-vin01_t1:612_1	gataṭṭhāne kiccaṃ tāva dassento “tena kho pana samayena kasmīragandhāraraṭṭhe”tiādimāha.	612	
PA_tika-vin01_t1:612_2	Karakavassanti himapātanakavassaṃ. Harāpetvāti udakoghena harāpetvā. Aravāḷadahapiṭṭhiyanti	612	
PA_tika-vin01_t1:612_3	aravāḷadahassa udakapiṭṭhiyaṃ. Chinnabhinnapaṭadharoti satthakena chinnaṃ raṅgena	612	
PA_tika-vin01_t1:612_4	bhinnaṃ vaṇṇavikāramāpannaṃ paṭaṃ dhāretīti chinnabhinnapaṭadharo. Atha vā satthakena	612	
PA_tika-vin01_t1:612_5	chinnānaṃ gihivatthavisabhāgānaṃ kāsāvānaṃ dhāraṇato chinnabhinnapaṭadharo. Bhaṇḍūti	612	
PA_tika-vin01_t1:612_6	muṇḍako. Kāsāvavasanoti kāsāvavatthanivattho. Makkhaṃ asahamānoti theraṃ paṭicca	612	
PA_tika-vin01_t1:612_7	attano santāne uppannaṃ paresaṃ guṇamakkhanalakkhaṇaṃ makkhaṃ asahamāno sandhāretuṃ	612	
PA_tika-vin01_t1:612_8	adhisahituṃ vūpasametuṃ asakkonto. Bhiṃsanakānīti bheravārammaṇāni. Tāni dassetuṃ	612	
PA_tika-vin01_t1:612_9	“tato tato bhusā vātā vāyantī”tiādimāha. Bhusā vātāti rukkhabhedanapabbatakūṭanipātanasamatthā	612	
PA_tika-vin01_t1:612_10	balavavātā. Asaniyo phalantīti asaniyo bhijjanti, patantīti vuttaṃ hoti. Paharaṇavuṭṭhiyoti	6121	
PA_tika-vin01_t1:612_11	anekappakārā āvudhavuṭṭhiyo. Niddhamathāti gahetvā apanetha. Bhiṃsanakanti nāgarājassa	6121	
PA_tika-vin01_t1:612_12	kāyikavācasikapayogajanitabhayanimittaṃ vippakāraṃ.	6121	
PA_tika-vin01_t1:613_0	Me bhayabheravaṃ janetuṃ paṭibalo na assa na bhaveyyāti sambandho. Tattha bhayabheravaṃ	613	
PA_tika-vin01_t1:613_1	nāma khuddānukhuddakaṃ bhayaṃ. Atha vā bhayanti cittutrāsabhayaṃ, paṭighabhayassetaṃ	613	
PA_tika-vin01_t1:613_2	adhivacanaṃ. Bheravanti bhayajanakamārammaṇaṃ. Sacepi tvaṃ mahiṃ sabbanti sacepi	613	
PA_tika-vin01_t1:613_3	tvaṃ mahānāga sabbaṃ mahiṃ samuddena saha sasamuddaṃ pabbatena saha sapabbataṃ ukkhipitvā	613	
PA_tika-vin01_t1:613_4	mamūpari mayhaṃ sīsopari khipeyyāsīti attho. Me bhayabheravaṃ janetuṃ neva sakkuṇeyyāsīti	613	
PA_tika-vin01_t1:613_5	sambandho. Aññadatthūti ekaṃsena. Tavevassa vighāto uragādhipāti uragānaṃ nāgānaṃ	613	
PA_tika-vin01_t1:613_6	adhipati rāja tava eva vighāto dukkhaṃ vihiṃsā assa bhaveyyāti attho.	613	
PA_tika-vin01_t1:614_0	Dhammiyā kathāya sandassetvātiādīsu taṅkhaṇānurūpāya dhammadesanāya diṭṭhadhammasamparāyikaṃ	614	
PA_tika-vin01_t1:614_1	atthaṃ sandassetvā kusale dhamme samādapetvā gaṇhāpetvā tattha ca naṃ samuttejetvā	614	
PA_tika-vin01_t1:614_2	saussāhaṃ katvā tāya ca saussāhatāya aññehi ca vijjamānaguṇehi sampahaṃsetvā tosetvāti	614	
PA_tika-vin01_t1:614_3	attho. Therena kataṃ nāgānusāsanaṃ dassento “athāyasmā”tiādimāha. Tattha ito uddhaṃ	614	
PA_tika-vin01_t1:614_4	yathā pureti yathā tumhe ito pure saddhammasavanuppattivirahitakāle parassa kodhaṃ	614	
PA_tika-vin01_t1:614_5	uppādayittha, idāni ito paṭṭhāya uddhaṃ anāgate kodhañca mā janayittha, vijātamātuyāpi	614	
PA_tika-vin01_t1:614_6	putte sinehacchedanaṃ sabbavināsamūlakaṃ sassaghātakañca mā karitthāti attho. Sukhakāmā	614	
PA_tika-vin01_t1:614_7	hi pāṇinoti ettha hi-saddo kāraṇopadese, yasmā sabbe sattā sukhakāmā, tasmā hitasukhaupacchedakaraṃ	614	
PA_tika-vin01_t1:614_8	sassaghātañca mā karothāti vuttaṃ hoti.	614	
PA_tika-vin01_t1:615_0	Yathānusiṭṭhanti yaṃ yaṃ anusiṭṭhaṃ yathānusiṭṭhaṃ, anusiṭṭhaṃ anatikkamma vā yathānusiṭṭhaṃ,	615	
PA_tika-vin01_t1:615_1	therena dinnovādaṃ anatikkammāti vuttaṃ hoti. Dhammābhisamayo ahosīti paṭhamamaggaphalādhigamo	615	
PA_tika-vin01_t1:615_2	ahosīti vadanti. Kulasatasahassanti iminā purisānaṃ satasahassaṃ dasseti. Kasmīragandhārāti	615	
PA_tika-vin01_t1:615_3	kasmīragandhāraraṭṭhavāsino. Kāsāvapajjotāti bhikkhūnaṃ nivatthapārutakāsāvavatthehi	615	
PA_tika-vin01_t1:615_4	obhāsitā. Isivātapaṭivātāti bhikkhūnaṃ nivāsanapārupanavātena ceva hatthapādānaṃ	615	
PA_tika-vin01_t1:615_5	samiñjanapasāraṇādivātena ca samantato bījiyamānā ahesuṃ. Duṭṭhanti kupitaṃ. Bandhanāti saṃsārabandhanato.	615	
PA_tika-vin01_t1:616_0	Dhammacakkhunti heṭṭhāmaggattaye ñāṇaṃ. Keci panettha “paṭhamamaggañāṇameva te paṭilabhiṃsū”ti	616	
PA_tika-vin01_t1:616_1	vadanti. Codetvā devadūtehīti devadūtasuttantadesanāvasena daharakumāro jarājiṇṇasatto	616	
PA_tika-vin01_t1:616_2	gilānasatto kammakāraṇā kammakāraṇikā vā matasattoti imehi pañcahi devadūtehi codetvā	616	
PA_tika-vin01_t1:616_3	ovaditvā, saṃvegaṃ uppādetvāti attho. Daharakumārādayo hi tattha “devadūtā”ti vuccanti.	616	
PA_tika-vin01_t1:616_4	Tathā hi daharakumāro atthato evaṃ vadati nāma “passatha bho mayhampi tumhākaṃ viya	616	
PA_tika-vin01_t1:616_5	hatthapādā atthi, sake panamhi muttakarīse palipanno, attano dhammatāya uṭṭhahitvā	616	
PA_tika-vin01_t1:616_6	nahāyituṃ na sakkomi, ‘ahaṃ kiliṭṭho, nahāpetha ma’nti vattumpi na sakkomi, jātitomhi	616	
PA_tika-vin01_t1:616_7	aparimuttatāya ediso jāto, na kho panāhameva, tumhepi jātito aparimuttāva. Yatheva	616	
PA_tika-vin01_t1:616_8	hi mayhaṃ, evaṃ tumhākampi jāti āgamissati, iti tassā pure āgamanāva kalyāṇaṃ karothā”ti.	616	
PA_tika-vin01_t1:616_9	Tenesa devadūto nāma jāto.	616	
PA_tika-vin01_t1:617_0	Jarājiṇṇasattopi atthato evaṃ vadati nāma “passatha bho ahampi tumhe viya taruṇo	617	
PA_tika-vin01_t1:617_1	ahosiṃ ūrubalabāhubalajavasampanno, tassa me tā balajavasampattiyo antarahitā, hatthapādā	617	
PA_tika-vin01_t1:617_2	hatthapādakiccañca na karonti, jarāyamhi aparimuttatāya ediso jāto, na kho panāhameva,	617	
PA_tika-vin01_t1:617_3	tumhepi jarāya aparimuttāva. Yatheva hi mayhaṃ, evaṃ tumhākampi jarā āgamissati,	617	
PA_tika-vin01_t1:617_4	iti tassā pure āgamanāva kalyāṇaṃ karothā”ti. Tenesa devadūto nāma jāto.	617	
PA_tika-vin01_t1:618_0	Gilānasattopi atthato evaṃ vadati nāma “passatha bho ahampi tumhe viya nirogo ahosiṃ,	618	
PA_tika-vin01_t1:618_1	somhi etarahi byādhinā abhihato sake muttakarīse palipanno, uṭṭhātumpi na sakkomi,	618	
PA_tika-vin01_t1:618_2	vijjamānāpi me hatthapādā hatthapādakiccaṃ na karonti, byādhitomhi aparimuttatāya	618	
PA_tika-vin01_t1:618_3	ediso jāto, na kho panāhameva, tumhepi byādhito aparimuttāva. Yatheva hi mayhaṃ,	618	
PA_tika-vin01_t1:618_4	evaṃ tumhākampi byādhi āgamissati, iti tassa pure āgamanāva kalyāṇaṃ karothā”ti.	618	
PA_tika-vin01_t1:618_5	Tenesa devadūto nāma jāto.	618	
PA_tika-vin01_t1:619_0	Kammakāraṇā kammakāraṇikā vā catuttho devadūtoti veditabbā. Tattha kammakāraṇapakkhe	619	
PA_tika-vin01_t1:619_1	dvattiṃsa tāva kammakāraṇā atthato evaṃ vadanti nāma “mayaṃ nibbattamānā na rukkhe	619	
PA_tika-vin01_t1:619_2	vā pāsāṇe vā nibbattāma, tumhādisānaṃ sarīre nibbattāma, iti amhākaṃ pure nibbattitova	619	
PA_tika-vin01_t1:619_3	kalyāṇaṃ karothā”ti. Tenetā devadūtā nāma jātā. Kammakāraṇikāpi atthato evaṃ vadanti	619	
PA_tika-vin01_t1:619_4	nāma “mayaṃ dvattiṃsa kammakāraṇā karontā na rukkhādīsu karoma, tumhādisesu sattesuyeva	619	
PA_tika-vin01_t1:619_5	karoma, iti amhākaṃ tumhesu pure kammakāraṇākāraṇatova kalyāṇaṃ karothā”ti. Tenetepi devadūtā nāma jātā.	619	
PA_tika-vin01_t1:620_0	Matakasattopi atthato evaṃ vadati nāma “passatha bho maṃ āmakasusāne chaḍḍitaṃ uddhumātakādibhāvaṃ	620	
PA_tika-vin01_t1:620_1	pattaṃ, maraṇatomhi aparimuttatāya ediso jāto, na kho panāhameva, tumhepi maraṇato	620	
PA_tika-vin01_t1:620_2	aparimuttāva. Yatheva hi mayhaṃ, evaṃ tumhākampi maraṇaṃ āgamissati, iti tassa pure	620	
PA_tika-vin01_t1:620_3	āgamanāva kalyāṇaṃ karothā”ti. Tenesa devadūto nāma jāto. Tasmā daharakumārādayo	620	
PA_tika-vin01_t1:620_4	ettha “devadūtā”ti veditabbā.	620	
PA_tika-vin01_t1:621_0	Anamataggiyanti anamataggasaṃyuttaṃ. Dhammāmataṃ pāyesīti lokuttaradhammāmataṃ pānaṃ	621	
PA_tika-vin01_t1:621_1	paṭilābhakaraṇavasena pāyesīti attho. Samadhikānīti sahādhikāni. Sahattho hettha	621	
PA_tika-vin01_t1:621_2	saṃsaddo. Isīti sīlakkhandhādayo dhammakkhandhe esi gavesi pariyesīti isīti vuccati.	621	
PA_tika-vin01_t1:621_3	Pañca raṭṭhānīti pañcavidhacīnaraṭṭhāni. Himavantaṃ gantvā dhammacakkappavattanaṃ	621	
PA_tika-vin01_t1:621_4	pakāsento yakkhasenaṃ pasādayīti yojetabbaṃ.	621	
PA_tika-vin01_t1:622_0	Tena ca samayenāti tasmiṃ samaye tesaṃ gamanato pubbabhāgakāle. Laddhaṃ bhavissatīti	622	
PA_tika-vin01_t1:622_1	vessavaṇasantikā laddhaṃ bhavissati. Vegasāti vegena. Samantato ārakkhaṃ ṭhapesīti	622	
PA_tika-vin01_t1:622_2	“ito paṭṭhāya mā pavisantū”ti adhiṭṭhānavasena samantā ārakkhaṃ ṭhapesi. Aḍḍhuḍḍhāni	622	
PA_tika-vin01_t1:622_3	sahassānīti aḍḍhena catutthāni aḍḍhuḍḍhāni, atirekapañcasatāni tīṇi sahassānīti vuttaṃ	622	
PA_tika-vin01_t1:622_4	hoti. Diyaḍḍhasahassanti aḍḍhena dutiyaṃ diyaḍḍhaṃ, atirekapañcasataṃ ekaṃ sahassanti	622	
PA_tika-vin01_t1:622_5	attho. Soṇuttarāti soṇo ca uttaro ca soṇuttarā. Niddhametvānāti palāpetvāna. Adesisunti adesayuṃ.	622	
PA_tika-vin01_t1:623_0	Ajjhiṭṭhoti āṇatto. Puna dānīti ettha dānīti nipātamattaṃ, puna āgaccheyyāma vā na	623	
PA_tika-vin01_t1:623_1	vāti attho. Rājagahanagaraparivattakenāti rājagahanagaraṃ parivajjetvā tato bahi	623	
PA_tika-vin01_t1:623_2	taṃ padakkhiṇaṃ katvā gatamaggena gamanena vā. Idāni theramātuyā veṭisanagare nivāsakāraṇaṃ	623	
PA_tika-vin01_t1:623_3	dassetuṃ tassa nagarassa tassā jātibhūmibhāvaṃ therassa ca aṭṭhuppattiṃ dassento	623	
PA_tika-vin01_t1:623_4	“asoko kira kumārakāle”tiādimāha.	623	
PA_tika-vin01_t1:624_0	Ayaṃ panettha anupubbikathā – pubbe kira moriyavaṃse jātassa candaguttassa nāma rañño	624	
PA_tika-vin01_t1:624_1	putto bindusāro nāma kumāro pitu accayena pāṭaliputtamhi nagare rājā ahosi. Tassa	624	
PA_tika-vin01_t1:624_2	dve puttā saudariyā ahesuṃ, tesaṃ ekūnasatamattā vemātikabhātaro ahesuṃ. Rājā pana	624	
PA_tika-vin01_t1:624_3	tesaṃ sabbajeṭṭhakassa asokakumārassa uparajjaṭṭhānañca avantiraṭṭhañca datvā athekadivasaṃ	624	
PA_tika-vin01_t1:624_4	attano upaṭṭhānaṃ āgataṃ disvā “tāta, uparāja, tava raṭṭhaṃ gantvā tattha ujjenīnagare	624	
PA_tika-vin01_t1:624_5	vasāhī”ti āṇāpesi. So pitu vacanena taṃ ujjeniṃ gacchanto antarāmagge veṭisagirinagare	624	
PA_tika-vin01_t1:624_6	veṭisanāmakassa seṭṭhissa ghare nivāsaṃ upagantvā tassa seṭṭhissa dhītaraṃ lakkhaṇasampannaṃ	624	
PA_tika-vin01_t1:624_7	yobbanappattaṃ veṭisagiriṃ nāma kumāriṃ disvā tāya paṭibaddhacitto mātāpitūnaṃ kathāpetvā	624	
PA_tika-vin01_t1:624_8	taṃ tehi dinnaṃ paṭilabhitvā tāya saddhiṃ saṃvāsaṃ kappesi. Sā tena saṃvāsena sañjātagabbhā	624	
PA_tika-vin01_t1:624_9	hutvā tato ujjeniṃ nītā mahindakumāraṃ janayi. Tato vassadvaye atikkante saṅghamittañca	624	
PA_tika-vin01_t1:624_10	dhītaraṃ upalabhitvā uparājena saddhiṃ tattha vasati. Uparājassa pana pitā bindusāro	6241	
PA_tika-vin01_t1:624_11	maraṇamañce nipanno puttaṃ asokakumāraṃ saritvā taṃ pakkosāpetuṃ ujjeniṃ manusse	6241	
PA_tika-vin01_t1:624_12	pesesi. Te tato ujjeniṃ gantvā asokassa taṃ pavattiṃ ārocesuṃ. Tesaṃ vacanena so	6241	
PA_tika-vin01_t1:624_13	pitu santikaṃ turitagamanenāgacchanto antarāmagge veṭisagirinagaramhi puttadāre ṭhapetvā	6241	
PA_tika-vin01_t1:624_14	pitu santakaṃ pāṭaliputtanagaraṃ gantvā gatasamanantarameva kālakatassa pituno sarīrakiccaṃ	6241	
PA_tika-vin01_t1:624_15	kārāpetvā tato ekūnasatamatte vemātikabhātaro ca ghātāpetvā vihatakaṇṭako hutvā tattha	6241	
PA_tika-vin01_t1:624_16	chattaṃ ussāpetvā abhisekaṃ gaṇhi. Tadāpi theramātā dārake rañño santikaṃ pesetvā	6241	
PA_tika-vin01_t1:624_17	sayaṃ tattheva veṭisagirinagare vasi. Tena vuttaṃ “sā tassa mātā tena samayena ñātighare vasī”ti.	6241	
PA_tika-vin01_t1:625_0	Āropesīti paṭipādesi. Amhākaṃ idha kattabbakiccaṃ niṭṭhitanti mātu dassanassa katabhāvaṃ	625	
PA_tika-vin01_t1:625_1	sandhāyāha. Anubhavatu tāva me pitarā pesitaṃ abhisekantiādīsu abhisekapesanādikathā	625	
PA_tika-vin01_t1:625_2	vitthārena uttarato āvi bhavissati. Chaṇatthanti chaṇanimittaṃ, chaṇahetūti attho,	625	
PA_tika-vin01_t1:625_3	sayaṃ chaṇakīḷaṃ akātukāmoti vuttaṃ hoti. Tadā kira devānaṃpiyatisso jeṭṭhamūlamāsapuṇṇamiyaṃ	625	
PA_tika-vin01_t1:625_4	nakkhattaṃ ghosāpetvā “salilakīḷāchaṇaṃ karothā”ti amacce āṇāpetvā sayaṃ migavaṃ	625	
PA_tika-vin01_t1:625_5	kīḷitukāmo missakapabbataṃ agamāsi. Missakapabbatanti paṃsupāsāṇamissakattā evaṃladdhanāmaṃ	625	
PA_tika-vin01_t1:625_6	pabbataṃ. Diṭṭhasaccoti anāgāmimaggena paṭividdhasacco, anāgāmiphalaṃ pattoti vuttaṃ	625	
PA_tika-vin01_t1:625_7	hoti. So kira therena attano mātudeviyā desitaṃ dhammaṃ sutvā anāgāmiphalaṃ sacchākāsi,	625	
PA_tika-vin01_t1:625_8	so ca therassa bhāgineyyoti veditabbo. Tathā hi therassa mātudeviyā bhaginī tassā	625	
PA_tika-vin01_t1:625_9	dhītā, tassā ayaṃ putto. Vuttañhetaṃ mahāvaṃse –	625	
PA_tika-vin01_t1:626	“Deviyā bhaginī dhītu, putto bhaṇḍukanāmako;	62	
PA_tika-vin01_t1:627	Therena deviyā dhammaṃ, sutvā desitameva tu;	62	
PA_tika-vin01_t1:628	Anāgāmiphalaṃ patvā, vasi therassa santike”ti.	62	
PA_tika-vin01_t1:629_0	Sammāsambuddhena ca tumhe byākatāti bodhimūle eva buddhacakkhunā lokaṃ voloketvā	629	
PA_tika-vin01_t1:629_1	tambapaṇṇidīpaṃ disvā anāgate tassa dīpassa sampattiṃ diṭṭhena sammāsambuddhena “anāgate	629	
PA_tika-vin01_t1:629_2	mahindo nāma bhikkhu tambapaṇṇidīpaṃ pasādessatī”ti tumhe byākatā. Tattha tambapaṇṇidīpanti	629	
PA_tika-vin01_t1:629_3	dīpavāsino vuttā. Indriyaparopariyattañāṇaṃ āsayānusayañāṇañca “buddhacakkhū”ti vuccati.	629	
PA_tika-vin01_t1:629_4	Tena pana indriyaparoparādiṃ vinā aññaṃ na sakkā daṭṭhunti “volokento”ti avatvā “voloketvā”ti	629	
PA_tika-vin01_t1:629_5	vuttaṃ. Etamatthanti “anāgate mahindo nāma bhikkhu tambapaṇṇidīpaṃ pasādessatī”ti imamatthaṃ.	629	
PA_tika-vin01_t1:630_0	Veṭisagirimhi rājagaheti deviyā katavihāre. Kālova gamanassa, gacchāma dīpamuttamanti	630	
PA_tika-vin01_t1:630_1	yojetabbaṃ. Idañca tesaṃ parivitakkanidassanaṃ. Paḷināti ākāsaṃ pakkhandiṃsu. Ambareti	630	
PA_tika-vin01_t1:630_2	ākāse. Evamākāsaṃ pakkhanditvā kiṃ te akaṃsūti cetiyapabbate nipatiṃsūti dassento	630	
PA_tika-vin01_t1:630_3	āha “evamuppatitā therā, nipatiṃsu naguttame”ti. Idāni tassa pabbatassa patiṭṭhitaṭṭhānaṃ	630	
PA_tika-vin01_t1:630_4	therānañca tattha nipatitaṭṭhānaṃ dassetuṃ “purato puraseṭṭhassā”tiādigāthamāha.	630	
PA_tika-vin01_t1:630_5	Puratoti pācīnadisābhāge. Puraseṭṭhassāti anurādhapurasaṅkhātassa puravarassa. Meghasannibheti	630	
PA_tika-vin01_t1:630_6	samantato nīlavaṇṇattā nīlamahāmeghasadise. Sīlakūṭamhīti evaṃnāmake pabbatakūṭe.	630	
PA_tika-vin01_t1:630_7	Haṃsāva nagamuddhanīti pabbatamuddhani haṃsā viya.	630	
PA_tika-vin01_t1:631_0	Tattha pana patiṭṭhahanto kadā patiṭṭhahīti āha “evaṃ iṭṭiyādīhi saddhi”ntiādi. Parinibbānatoti	631	
PA_tika-vin01_t1:631_1	parinibbānavassato taṃ avadhibhūtaṃ muñcitvā tato uddhaṃ dvinnaṃ vassasatānaṃ upari	631	
PA_tika-vin01_t1:631_2	chattiṃsatime vasseti attho gahetabbo. Kathaṃ veditabboti āha “ajātasattussa hī”tiādi.	631	
PA_tika-vin01_t1:631_3	Tasmiṃyeva vasseti ettha yasmiṃ saṃvacchare yasmiñca divase bhagavā parinibbuto,	631	
PA_tika-vin01_t1:631_4	tasmiṃ saṃvacchare tasmiṃyeva ca divase vijayakumāro imaṃ dīpamāgatoti vadanti. Vuttañhetaṃ –	631	
PA_tika-vin01_t1:632	“Laṅkāyaṃ vijayasanāmako kumāro,	63	
PA_tika-vin01_t1:633	Otiṇṇo thiramati tambapaṇṇidīpe;	63	
PA_tika-vin01_t1:634	Sālānaṃ yamakaguṇānamantarasmiṃ,	63	
PA_tika-vin01_t1:635	Nibbātuṃ sayitadine tathāgatassā”ti.	63	
PA_tika-vin01_t1:636_0	Sīhakumārassa puttoti ettha kāliṅgarājadhītu kucchismiṃ sīhassa jāto kumāro sīhakumāroti	636	
PA_tika-vin01_t1:636_1	veditabbo, pubbe amanussāvāsattā āha “manussāvāsaṃ akāsī”ti. Cuddasame vasseti cuddasame	636	
PA_tika-vin01_t1:636_2	vasse sampatte. Idha vijayo kālamakāsīti imasmiṃ tambapaṇṇidīpe vijayarājakumāro	636	
PA_tika-vin01_t1:636_3	aṭṭhatiṃsa vassāni rajjaṃ kāretvā kālamakāsi. Tathā hi ajātasattu rājā dvattiṃsa	636	
PA_tika-vin01_t1:636_4	vassāni rajjaṃ kāresi, udayabhaddo soḷasa vassāni, tasmā ajātasattussa aṭṭhamavassaṃ	636	
PA_tika-vin01_t1:636_5	idha vijayassa paṭhamavassanti katvā tato uddhaṃ ajātasattussa catuvīsati vassāni	636	
PA_tika-vin01_t1:636_6	udayabhaddassa cuddasa vassānīti vijayassa aṭṭhatiṃsa vassāni paripūriṃsu. Tathā ca vuttaṃ –	636	
PA_tika-vin01_t1:637	“Vijayo laṅkamāgamma, satthu nibbānavāsare;	63	
PA_tika-vin01_t1:638	Aṭṭhatiṃsa samākāsi, rajjaṃ yakkhavimaddako”ti.	63	
PA_tika-vin01_t1:639_0	“Udayabhaddassa pañcadasame vasse paṇḍuvāsudevo nāma imasmiṃ dīpe rajjaṃ pāpuṇī”ti	639	
PA_tika-vin01_t1:639_1	vuttattā udayabhaddassa cuddasamavassasaṅkhātaṃ ekaṃ vassaṃ imasmiṃ dīpe vijayassa	639	
PA_tika-vin01_t1:639_2	paṇḍuvāsudevassa ca antare sīhaḷaṃ arājikaṃ hutvā ṭhitanti veditabbaṃ. Tasmiñhi vasse	639	
PA_tika-vin01_t1:639_3	vijayarājassa amaccā upatissaṃ nāma amaccaṃ jeṭṭhakaṃ katvā tassa nāmena kate upatissagāme	639	
PA_tika-vin01_t1:639_4	vasantā arājikaṃ rajjamanusāsiṃsu. Vuttañhetaṃ –	639	
PA_tika-vin01_t1:640	“Tasmiṃ mate amaccā te, pekkhantā khattiyāgamaṃ;	64	
PA_tika-vin01_t1:641	Upatissagāme ṭhatvāna, raṭṭhaṃ samanusāsisuṃ.	64	
PA_tika-vin01_t1:642	“Mate vijayarājamhi, khattiyāgamanā purā;	64	
PA_tika-vin01_t1:643	Ekaṃ vassaṃ ayaṃ laṅkā-dīpo āsi arājiko”ti.	64	
PA_tika-vin01_t1:644_0	Tatthāti jambudīpe. Idha paṇḍuvāsudevo kālamakāsīti imasmiṃ sīhaḷadīpe paṇḍuvāsudevo	644	
PA_tika-vin01_t1:644_1	tiṃsa vassāni rajjamanusāsitvā kālamakāsi. Tathā hi udayabhaddassa anantaraṃ anuruddho	644	
PA_tika-vin01_t1:644_2	ca muṇḍo ca aṭṭha vassāni rajjamanusāsiṃsu, tadanantaraṃ nāgadāsako catuvīsati vassāni,	644	
PA_tika-vin01_t1:644_3	tasmā udayabhaddassa pañcadasamasoḷasamavassehi saddhiṃ anuruddhassa ca muṇḍassa	644	
PA_tika-vin01_t1:644_4	ca aṭṭha vassāni, nāgadāsakassa ca catuvīsativassesu vīsati vassānīti paṇḍuvāsudevassa	644	
PA_tika-vin01_t1:644_5	rañño tiṃsa vassāni paripūriṃsu. Teneva vuttaṃ –	644	
PA_tika-vin01_t1:645	“Tato paṇḍuvāsudevo, rajjaṃ tiṃsa samā akā”ti;	64	
PA_tika-vin01_t1:646_0	Tatthāti jambudīpe. Sattarasame vasseti sattarasame vasse sampatte. Tathā hi nāgadāsakassa	646	
PA_tika-vin01_t1:646_1	anantarā susunāgo aṭṭhārasa vassāni rajjaṃ kāresi, tasmā nāgadāsakassa catuvīsativassesu	646	
PA_tika-vin01_t1:646_2	vīsati vassāni ṭhapetvā sesehi catūhi vassehi saddhiṃ susunāgassa aṭṭhārasasu vassesu	646	
PA_tika-vin01_t1:646_3	soḷasa vassānīti idha abhayarañño vīsati vassāni paripūriṃsu. Vuttañhetaṃ –	646	
PA_tika-vin01_t1:647	“Abhayo vīsati vassāni, laṅkārajjamakārayī”ti;	64	
PA_tika-vin01_t1:648_0	Dāmarikoti yuddhakārako coro. Paṇḍukābhayo pana abhayassa bhāgineyyo rājāyeva, na	648	
PA_tika-vin01_t1:648_1	coro, balakkārena pana rajjassa gahitattā “dāmariko”ti vuttaṃ. Rajjaṃ aggahesīti	648	
PA_tika-vin01_t1:648_2	ekadesassa gahitattā vuttaṃ. Abhayassa hi vīsatime vasse na tāva sabbaṃ rajjamaggahesīti.	648	
PA_tika-vin01_t1:648_3	Tathā hi vīsatimavassato paṭṭhāya abhayassa nava bhātike attano mātule tattha tattha	648	
PA_tika-vin01_t1:648_4	yuddhaṃ katvā ghātentassa anabhisittasseva sattarasa vassāni atikkamiṃsu, tatoyeva	648	
PA_tika-vin01_t1:648_5	ca tāni rājasuññāni nāma ahesuṃ. Tathā ca vuttaṃ –	648	
PA_tika-vin01_t1:649	“Paṇḍukābhayarañño ca, abhayassa ca antare;	64	
PA_tika-vin01_t1:650	Rājasuññāni vassāni, ahesuṃ dasa satta cā”ti.	65	
PA_tika-vin01_t1:651_0	Tatthāti jambudīpe. Paṇḍukassāti paṇḍukābhayassa. Bhavati hi ekadesenapi vohāro “devadatto	651	
PA_tika-vin01_t1:651_1	datto”ti yathā. Sattarasa vassāni paripūriṃsūti anabhisittasseva paripūriṃsu. Ettha	651	
PA_tika-vin01_t1:651_2	ca kāḷāsokassa soḷasamavassaṃ ṭhapetvā pannarasa vassāni heṭṭhā susunāgassa sattarasamaaṭṭhārasamavassāni	651	
PA_tika-vin01_t1:651_3	ca dve gahetvā sattarasa vassāni gaṇitabbāni. Tāni heṭṭhā ekena vassena saha aṭṭhārasa	651	
PA_tika-vin01_t1:651_4	hontīti tāni rājasuññāni sattarasa vassāni heṭṭhā vijayapaṇḍuvāsudevarājūnamantare	651	
PA_tika-vin01_t1:651_5	arājikena ekena vassena saddhiṃ aṭṭhārasa rājasuññavassāni nāma honti.	651	
PA_tika-vin01_t1:652_0	Candaguttassa cuddasame vasse idha paṇḍukābhayo kālamakāsīti candaguttassa cuddasame	652	
PA_tika-vin01_t1:652_1	vasse imasmiṃ tambapaṇṇidīpe paṇḍukābhayo nāma rājā sattati vassāni rajjamanusāsitvā	652	
PA_tika-vin01_t1:652_2	kālamakāsi. Tathā hi susunāgassa putto kāḷāsoko aṭṭhavīsati vassāni rajjaṃ kāresi.	652	
PA_tika-vin01_t1:652_3	Tato tassa puttā dasa bhātukā dvevīsati vassāni rajjaṃ kāresuṃ, tesaṃ pacchā nava	652	
PA_tika-vin01_t1:652_4	nandā dvevīsati, candagutto catuvīsati vassāni rajjaṃ kāresi. Tattha kāḷāsokassa	652	
PA_tika-vin01_t1:652_5	aṭṭhavīsativassesu pannarasa vassāni heṭṭhā gahitānīti tāni ṭhapetvā sesāni terasa	652	
PA_tika-vin01_t1:652_6	vassāni, dasabhātukānaṃ dvevīsati, tathā navanandānaṃ dvevīsati, candaguttassa cuddasamavassaṃ	652	
PA_tika-vin01_t1:652_7	ṭhapetvā terasa vassānīti paṇḍukābhayassa sattati vassāni paripūriṃsu. Tathā ca vuttaṃ –	652	
PA_tika-vin01_t1:653	“Paṇḍukābhayanāmassa, rañño vassāni sattatī”ti;	65	
PA_tika-vin01_t1:654_0	Tattha asokadhammarājassa sattarasame vasse idha muṭasivarājā kālamakāsīti tasmiṃ	654	
PA_tika-vin01_t1:654_1	jambudīpe asokadhammarājassa sattarasame vasse idha muṭasivo nāma rājā saṭṭhi vassāni	654	
PA_tika-vin01_t1:654_2	rajjamanusāsitvā kālamakāsi. Tathā hi candaguttassa putto bindusāro aṭṭhavīsati vassāni	654	
PA_tika-vin01_t1:654_3	rajjaṃ kāresi, tato tassa putto asokadhammarājā rajjaṃ pāpuṇi, tasmā candaguttassa	654	
PA_tika-vin01_t1:654_4	heṭṭhā vuttesu catuvīsativassesu terasa vassāni gahitānīti tāni ṭhapetvā sesāni ekādasa	654	
PA_tika-vin01_t1:654_5	vassāni, bindusārassa aṭṭhavīsati vassāni, asokassa anabhisittassa cattāri vassāni,	654	
PA_tika-vin01_t1:654_6	abhisittassa sattarasa vassānīti evaṃ saṭṭhi vassāni idha muṭasivassa paripūriṃsu. Tathā ca vuttaṃ –	654	
PA_tika-vin01_t1:655	“Muṭasivo saṭṭhi vassāni, laṅkārajjamakārayī”ti;	65	
PA_tika-vin01_t1:656_0	Devānaṃpiyatisso rajjaṃ pāpuṇīti asokadhammarājassa aṭṭhārasame vasse pāpuṇi. Idāni	656	
PA_tika-vin01_t1:656_1	parinibbute bhagavati ajātasattuādīnaṃ vassagaṇanāvasena parinibbānato dvinnaṃ vassasatānaṃ	656	
PA_tika-vin01_t1:656_2	upari chattiṃsati vassāni ekato gaṇetvā dassento āha “parinibbute ca sammāsambuddhe”tiādi.	656	
PA_tika-vin01_t1:656_3	Tattha ajātasattussa catuvīsatīti parinibbānavassasaṅkhātaṃ aṭṭhamavassaṃ muñcitvā	656	
PA_tika-vin01_t1:656_4	vuttaṃ. Asokassa puttakā dasa bhātukarājānoti kāḷāsokassa puttā bhaddaseno koraṇḍavaṇṇo	656	
PA_tika-vin01_t1:656_5	maṅkuro sabbañjaho jāliko ubhako sañcayo korabyo nandivaḍḍhano pañcamakoti ime dasa	656	
PA_tika-vin01_t1:656_6	bhātukarājānoti veditabbā. Uggasenanando paṇḍukanando paṇḍugatinando bhūtapālanando	656	
PA_tika-vin01_t1:656_7	raṭṭhapālanando govisāṇakanando saviddhakanando kevaṭṭakanando dhananandoti ime nava	656	
PA_tika-vin01_t1:656_8	nandāti veditabbā. Etena rājavaṃsānusārenāti etena jambudīpavāsirājūnaṃ vaṃsānusārena	656	
PA_tika-vin01_t1:656_9	veditabbametanti attho.	656	
PA_tika-vin01_t1:657_0	Tambapaṇṇidīpavāsīnampi puna rājūnaṃ vasena evaṃ gaṇanā veditabbā – sammāsambuddhassa	657	
PA_tika-vin01_t1:657_1	parinibbānavassaṃ idha vijayassa paṭhamaṃ vassanti katvā taṃ apanetvā parinibbānavassato	657	
PA_tika-vin01_t1:657_2	uddhaṃ vijayassa sattatiṃsa vassāni, tato arājikamekavassaṃ, paṇḍuvāsudevassa tiṃsa	657	
PA_tika-vin01_t1:657_3	vassāni, abhayassa vīsati vassāni, paṇḍukābhayassa abhisekato pubbe sattarasa vassāni,	657	
PA_tika-vin01_t1:657_4	abhisittassa sattati vassāni, muṭasivassa saṭṭhi vassāni, devānaṃpiyatissassa paṭhamaṃ	657	
PA_tika-vin01_t1:657_5	vassanti evaṃ parinibbānato dvinnaṃ vassasatānaṃ upari chattiṃsa vassāni veditabbāni.	657	
PA_tika-vin01_t1:658_0	Jeṭṭhamāsassa puṇṇamiyaṃ jeṭṭhanakkhattaṃ mūlanakkhattaṃ vā hotīti āha “jeṭṭhamūlanakkhattaṃ	658	
PA_tika-vin01_t1:658_1	nāma hotī”ti. Tasmiṃ pana nakkhatte kattabbachaṇampi tannissayattā tameva nāmaṃ labhatīti	658	
PA_tika-vin01_t1:658_2	veditabbaṃ. Migavanti migānaṃ vānanato hesanato bādhanato migavanti laddhasamaññaṃ	658	
PA_tika-vin01_t1:658_3	migavaṃ. Rohitamigarūpanti gokaṇṇamigavesaṃ. Jiyanti dhanujiyaṃ. Anubandhantoti padasā	658	
PA_tika-vin01_t1:658_4	anudhāvanto. Mamaṃyeva rājā passatūti ettha “amhesu bahūsu diṭṭhesu rājā ativiya	658	
PA_tika-vin01_t1:658_5	bhāyissatī”ti iminā kāraṇena attānameva dassetuṃ “mamaṃyeva passatū”ti adhiṭṭhāsīti	658	
PA_tika-vin01_t1:658_6	veditabbaṃ. “Cintesī”ti vatvā tassa cintanākāraṃ dassento āha “imasmiṃ dīpe jāto”tiādi.	658	
PA_tika-vin01_t1:658_7	Thero tassa parivitakkaṃ jānitvā attano sabhāvaṃ kathetvā taṃ assāsetukāmo “samaṇā	658	
PA_tika-vin01_t1:658_8	mayaṃ mahārājā”tiādimāha. Mahārāja mayaṃ samaṇā nāma, tvaṃ parivitakkaṃ mā akāsīti	658	
PA_tika-vin01_t1:658_9	vuttaṃ hoti. Taveva anukampāyāti tava anukampatthāya eva āgatā, na vimukhabhāvatthāyāti	658	
PA_tika-vin01_t1:658_10	adhippāyo. “Ime samaṇā nāmā”ti ajānantassa “samaṇā mayaṃ, mahārājā”ti kasmā thero	6581	
PA_tika-vin01_t1:658_11	āhāti ce? Asokadhammarājena pesitasāsaneneva pubbe gahitasamaṇasaññaṃ sāretuṃ evamāhāti.	6581	
PA_tika-vin01_t1:658_12	Imamatthaṃ vibhāvetuṃ “tena ca samayenā”tiādi vuttaṃ.	6581	
PA_tika-vin01_t1:659_0	Adiṭṭhā hutvā sahāyakāti adiṭṭhasahāyakā, aññamaññaṃ adisvāva sahāyakabhāvaṃ upagatāti	659	
PA_tika-vin01_t1:659_1	vuttaṃ hoti. Chātapabbatapādeti chātavāhassa nāma pabbatassa pāde. Taṃ kira pabbataṃ	659	
PA_tika-vin01_t1:659_2	anurādhapurā pubbadakkhiṇadisābhāge atirekayojanadvayamatthake tiṭṭhati. Tamhi ṭhāne	659	
PA_tika-vin01_t1:659_3	pacchā saddhātisso nāma mahārājā vihāraṃ kārāpesi, taṃ “chātavihāra”nti vohariṃsu.	659	
PA_tika-vin01_t1:659_4	“Rathayaṭṭhippamāṇāti āyāmato ca āvaṭṭato ca rathapatodena samappamāṇā”ti tīsupi	659	
PA_tika-vin01_t1:659_5	gaṇṭhipadesu vuttaṃ. Mahāvaṃsepi vuttaṃ –	659	
PA_tika-vin01_t1:660	“Chātapabbatapādamhi, tisso ca veḷuyaṭṭhiyo;	66	
PA_tika-vin01_t1:661	Jātā rathapatodena, samānā parimāṇato”ti.	66	
PA_tika-vin01_t1:662_0	Gaṇṭhipade pana “rathayaṭṭhippamāṇāti rathassa dhajayaṭṭhippamāṇā”ti vuttaṃ. Uppajjiṃsūti	662	
PA_tika-vin01_t1:662_1	tassa abhisekasamakālameva uppajjiṃsu. Evamuttaripi vakkhamānānaṃ acchariyānaṃ pātubhāvo	662	
PA_tika-vin01_t1:662_2	veditabbo. Tathā ca vuttaṃ mahāvaṃse –	662	
PA_tika-vin01_t1:663	“Devānaṃpiyatisso so, rājāsi pituaccaye;	66	
PA_tika-vin01_t1:664	Tassābhisekena samaṃ, bahūnacchariyānahū”ti.	66	
PA_tika-vin01_t1:665_0	Ekā latā yaṭṭhi nāmāti kañcanalatāya paṭimaṇḍitattā evaṃladdhanāmā ekā yaṭṭhi ahosi.	665	
PA_tika-vin01_t1:665_1	Taṃ alaṅkaritvā uppannalatāti taṃ rajatavaṇṇaṃ yaṭṭhiṃ alaṅkaritvā tattheva cittakammakatā	665	
PA_tika-vin01_t1:665_2	viya uppannalatā. Khāyatīti dissati. Kiñjakkhānīti kesarāni. Etāni ca pupphayaṭṭhiyaṃ	665	
PA_tika-vin01_t1:665_3	nīlapupphādīni sakuṇayaṭṭhiyañca nānappakārā migapakkhino tattheva cittakammakatā	665	
PA_tika-vin01_t1:665_4	viya paññāyantīti daṭṭhabbaṃ. Setā rajatayaṭṭhīvāti rajatamayayaṭṭhi viya ekā yaṭṭhi	665	
PA_tika-vin01_t1:665_5	setavaṇṇāti attho. Latāti tattheva cittakammakatā viya dissamānalatā. Nīlādi yādisaṃ	665	
PA_tika-vin01_t1:665_6	pupphanti yādisaṃ loke nīlādipupphaṃ atthi, tādisaṃ pupphayaṭṭhimhi khāyatīti attho.	665	
PA_tika-vin01_t1:666_0	Anekavihitaṃ ratanaṃ uppajjīti anekappakāraṃ ratanaṃ samuddato sayameva tīraṃ āruhitvā	666	
PA_tika-vin01_t1:666_1	velante ūmivegābhijātamariyādavaṭṭi viya uppajji, uṭṭhahitvā aṭṭhāsīti attho. Tambapaṇṇiyaṃ	666	
PA_tika-vin01_t1:666_2	pana aṭṭha muttā uppajjiṃsūti etthāpi tambapaṇṇiyaṃ samuddato sayameva uṭṭhahitvā	666	
PA_tika-vin01_t1:666_3	jātito aṭṭha muttā samuddatīre vuttanayeneva ṭhitāti veditabbā. Vuttañhetaṃ mahāvaṃse –	666	
PA_tika-vin01_t1:667	“Laṅkādīpamhi sakale, nidhayo ratanāni ca;	66	
PA_tika-vin01_t1:668	Antoṭhitāni uggantvā, pathavītalamāruhuṃ.	66	
PA_tika-vin01_t1:669	“Laṅkādīpasamīpamhi, bhinnanāvāgatāni ca;	66	
PA_tika-vin01_t1:670	Tatra jātāni ca thalaṃ, ratanāni samāruhuṃ.	67	
PA_tika-vin01_t1:671	“Hayagajā rathāmalakā, valayaṅguliveṭhakā;	67	
PA_tika-vin01_t1:672	Kakudhaphalā pākatikā, iccetā aṭṭha jātito.	67	
PA_tika-vin01_t1:673	“Muttā samuddā uggantvā, tīre vaṭṭi viya ṭhitā;	67	
PA_tika-vin01_t1:674	Devānaṃpiyatissassa, sabbapuññavijambhita”nti.	67	
PA_tika-vin01_t1:675_0	Hayamuttāti assarūpasaṇṭhānamuttā. Gajamuttāti hatthirūpasaṇṭhānā. Evaṃ sabbattha	675	
PA_tika-vin01_t1:675_1	taṃtaṃsaṇṭhānavasena muttābhedo veditabbo. Aṅguliveṭhakamuttāti aṅgulīyakasaṇṭhānā,	675	
PA_tika-vin01_t1:675_2	muddikāsaṇṭhānāti attho. Kakudhaphalamuttāti kakudharukkhaphalākārā bahū asāmuddikā	675	
PA_tika-vin01_t1:675_3	muttā. Rājakakudhabhaṇḍānīti rājārahauttamabhaṇḍāni. Tāni sarūpena dassento āha “chattaṃ	675	
PA_tika-vin01_t1:675_4	cāmara”ntiādi. Aññañca bahuvidhaṃ paṇṇākāraṃ pahiṇīti sambandho. Saṅkhanti abhisekāsiñcanakaṃ	675	
PA_tika-vin01_t1:675_5	sāmuddikaṃ dakkhiṇāvaṭṭaṃ saṅkhaṃ. Anotattodakameva “gaṅgodaka”nti vuttaṃ. Vaḍḍhamānanti	675	
PA_tika-vin01_t1:675_6	alaṅkāracuṇṇaṃ. “Nahānacuṇṇa”nti keci. Vaṭaṃsakanti kaṇṇapiḷandhanavaṭaṃsakanti vuttaṃ	675	
PA_tika-vin01_t1:675_7	hoti. “Vaṭaṃsakaṃ kaṇṇacūḷikaṭṭhāne olambaka”ntipi vadanti. Bhiṅgāranti suvaṇṇamayaṃ	675	
PA_tika-vin01_t1:675_8	mahābhiṅgāraṃ. “Makaramukhasaṇṭhānā balikammādikaraṇatthaṃ katā bhājanavikatī”tipi	675	
PA_tika-vin01_t1:675_9	vadanti. Nandiyāvaṭṭanti kākapadasaṇṭhānā maṅgalatthaṃ katā suvaṇṇabhājanavikati.	675	
PA_tika-vin01_t1:675_10	Kaññanti khattiyakumāriṃ. Adhovimaṃ dussayuganti kiliṭṭhe jāte aggimhi pakkhittamatte	6751	
PA_tika-vin01_t1:675_11	parisuddhabhāvamupagacchantaṃ adhovimaṃ dussayugaṃ. Hatthapuñchananti pītavaṇṇaṃ	6751	
PA_tika-vin01_t1:675_12	mahagghaṃ hatthapuñchanapaṭaṃ. Haricandananti harivaṇṇacandanaṃ, suvaṇṇavaṇṇacandananti	6751	
PA_tika-vin01_t1:675_13	attho. Lohitacandanaṃ vā, gositacandananti attho. Taṃ kira uddhane kuthitatelamhi	6751	
PA_tika-vin01_t1:675_14	pakkhittamattaṃ sakalampi telaṃ aggiñca nibbāpanasamatthaṃ candanaṃ. Teneva “gositacandana”nti	6751	
PA_tika-vin01_t1:675_15	vuccati. Gosaddena hi jalaṃ vuccati, taṃ viya sitaṃ candanaṃ gositacandanaṃ. Nāgabhavanasambhavaṃ	6751	
PA_tika-vin01_t1:675_16	aruṇavaṇṇamattikaṃ. Harītakaṃ āmalakanti agadaharītakaṃ agadāmalakaṃ. Taṃ khippameva	6751	
PA_tika-vin01_t1:675_17	sarīramalasodhanādikaraṇasamatthaṃ hoti.	6751	
PA_tika-vin01_t1:676_0	Uṇhīsanti uṇhīsapaṭṭaṃ. Veṭhananti sīsaveṭhanaṃ. Sārapāmaṅganti uttamaṃ ratanapāmaṅgasuttaṃ.	676	
PA_tika-vin01_t1:676_1	Vatthakoṭikanti vatthayugameva. Nāgamāhaṭanti nāgehi āhaṭaṃ. Ma-kāro padasandhikaro.	676	
PA_tika-vin01_t1:676_2	Amatosadhanti evaṃnāmikā guḷikajāti, amatasadisakiccattā evaṃ vuccati. Taṃ kira paripanthaṃ	676	
PA_tika-vin01_t1:676_3	vidhametvā sabbattha sādhentehi agadosadhasambhārehi yojetvā vaṭṭetvā kataṃ guḷikaṃ.	676	
PA_tika-vin01_t1:676_4	Taṃ pana rājūnaṃ mukhasodhananahānapariyosāne mahatā parihārena upanenti. Tena te	676	
PA_tika-vin01_t1:676_5	aṅgarāgaṃ nāma karonti, karontā ca yathārahaṃ dvīhi tīhi agadosadharaṅgatilakāhi	676	
PA_tika-vin01_t1:676_6	nalāṭakaaṃsakūṭauramajjhasaṅkhātaṃ aṅgaṃ sajjetvā aṅgarāgaṃ karontīti veditabbaṃ.	676	
PA_tika-vin01_t1:676_7	Sā pana guḷikā ahivicchikādīnampi visaṃ hanati, tenapi taṃ vuccati “amatosadha”nti.	676	
PA_tika-vin01_t1:677_0	Ahaṃ buddhañcātiādīsu sabbadhamme yāthāvato abujjhi paṭibujjhīti buddhoti saṅkhyaṃ	677	
PA_tika-vin01_t1:677_1	gataṃ sammāsambuddhañca, adhigatamagge sacchikatanirodhe yathānusiṭṭhaṃ paṭipajjamāne	677	
PA_tika-vin01_t1:677_2	ca apāyesu apatamāne dhāretīti dhammoti saṅkhyaṃ gataṃ pariyattiyā saddhiṃ nava lokuttaradhammañca,	677	
PA_tika-vin01_t1:677_3	diṭṭhisīlasāmaññena saṃhatattā saṅghoti saṅkhyaṃ gataṃ ariyasāvakasaṅghañca ahaṃ	677	
PA_tika-vin01_t1:677_4	saraṇaṃ gato parāyaṇanti upagato, bhajiṃ sevinti attho. Atha vā hiṃsati tappasādataggarukatāhi	677	
PA_tika-vin01_t1:677_5	vihatakilesena tapparāyaṇatākārappavattena cittuppādena saraṇagatānaṃ teneva saraṇagamanena	677	
PA_tika-vin01_t1:677_6	bhayaṃ santāsaṃ dukkhaṃ duggatiṃ parikilesaṃ hanati vināsetīti saraṇaṃ, ratanattayassetaṃ	677	
PA_tika-vin01_t1:677_7	adhivacanaṃ. Apica sammāsambuddho hite pavattanena ahitā ca nivattanena sattānaṃ	677	
PA_tika-vin01_t1:677_8	bhayaṃ hiṃsatīti saraṇanti vuccati. Dhammopi bhavakantārā uttāraṇena assāsadānena	677	
PA_tika-vin01_t1:677_9	ca sattānaṃ bhayaṃ hiṃsatīti saraṇanti vuccati. Saṅghopi appakānampi kārānaṃ vipulaphalapaṭilābhakaraṇena	677	
PA_tika-vin01_t1:677_10	sattānaṃ bhayaṃ hiṃsatīti saraṇanti vuccati. Iminā atthena saraṇabhūtaṃ ratanattayaṃ	6771	
PA_tika-vin01_t1:677_11	teneva kāraṇena saraṇanti gato avagato, jāninti attho. Upāsakattaṃ desesinti ratanattayaṃ	6771	
PA_tika-vin01_t1:677_12	upāsatīti upāsakoti evaṃ dassitaṃ upāsakabhāvaṃ mayi abhiniviṭṭhaṃ vācāya pakāsesinti	6771	
PA_tika-vin01_t1:677_13	attho, “upāsakohaṃ ajjatagge pāṇupetaṃ saraṇaṃ gato”ti evaṃ upāsakattaṃ paṭivedesinti	6771	
PA_tika-vin01_t1:677_14	vuttaṃ hoti. Sakyaputtassa sāsaneti sakyassa suddhodanassa putto so bhagavā sakyaputto,	6771	
PA_tika-vin01_t1:677_15	tassa sakyaputtassa sāsaneti attho. Saddhāti saddhāya, “sayaṃ abhiññā sacchikatvā”tiādīsu	6771	
PA_tika-vin01_t1:677_16	viya yakāralopo daṭṭhabbo. Upehīti upagaccha.	6771	
PA_tika-vin01_t1:678_0	Asokaraññā pesitena abhisekenāti asokaraññā pesitena abhisekupakaraṇena. Yadā hi	678	
PA_tika-vin01_t1:678_1	devānaṃpiyatisso mahārājā attano sahāyassa dhammāsokarañño ito veḷuyaṭṭhiyādayo mahārahe	678	
PA_tika-vin01_t1:678_2	paṇṇākāre pesesi. Tadā sopi te disvā pasīditvā ativiya tuṭṭho “imehi atirekataraṃ	678	
PA_tika-vin01_t1:678_3	kiṃ nāma mahagghaṃ paṭipaṇṇākāraṃ sahāyassa me pesessāmī”ti amaccehi saddhiṃ mantetvā	678	
PA_tika-vin01_t1:678_4	laṅkādīpe abhisekaparihāraṃ pucchitvā “na tattha īdiso abhisekaparihāro atthī”ti	678	
PA_tika-vin01_t1:678_5	sutvā “sādhu vata me sahāyassa abhisekaparihāraṃ pesessāmī”ti vatvā sāmuddikasaṅkhādīni	678	
PA_tika-vin01_t1:678_6	tīṇi saṅkhāni ca gaṅgodakañca aruṇavaṇṇamattikañca aṭṭhaṭṭha khattiyabrāhmaṇagahapatikaññāyo	678	
PA_tika-vin01_t1:678_7	ca suvaṇṇarajatalohamattikāmayaghaṭe ca aṭṭhahi seṭṭhikulehi saddhiṃ aṭṭha amaccakulāni	678	
PA_tika-vin01_t1:678_8	cāti evaṃ sabbaṭṭhakaṃ nāma idha pesesi “imehi me sahāyassa puna abhisekaṃ karothā”ti,	678	
PA_tika-vin01_t1:678_9	aññañca abhisekatthāya bahuṃ paṇṇākāraṃ pesesi. Tena vuttaṃ “asokaraññā pesitena	678	
PA_tika-vin01_t1:678_10	abhisekenā”ti. Eko māso abhisittassa assāti ekamāsābhisitto. Kathaṃ pana tassa tadā	6781	
PA_tika-vin01_t1:678_11	ekamāsābhisittatā viññāyatīti āha “visākhapuṇṇamāyaṃ hissa abhisekamakaṃsū”ti, pubbe	6781	
PA_tika-vin01_t1:678_12	katābhisekassapi asokaraññā pesitena anagghena parihārena visākhapuṇṇamāyaṃ puna	6781	
PA_tika-vin01_t1:678_13	abhisekamakaṃsūti attho. Vuttañhetaṃ mahāvaṃse –	6781	
PA_tika-vin01_t1:679	“Te migasiramāsassa, ādicandodayaṃ dine;	67	
PA_tika-vin01_t1:680	Abhisittañca laṅkindaṃ, amaccā sāmibhattino.	68	
PA_tika-vin01_t1:681	“Dhammāsokassa vacanaṃ, sutvā sāmihite ratā;	68	
PA_tika-vin01_t1:682	Punāpi abhiseciṃsu, laṅkāhitasukhe rata”nti.	68	
PA_tika-vin01_t1:683	Dīpavaṃsepi cetaṃ vuttaṃ –	68	
PA_tika-vin01_t1:684	“Visākhamāse dvādasiyaṃ, jambudīpā idhāgatā;	68	
PA_tika-vin01_t1:685	Abhisekaṃ saparivāraṃ, asokadhammena pesitaṃ.	68	
PA_tika-vin01_t1:686	“Dutiyaṃ abhisiñcittha, rājānaṃ devānaṃpiyaṃ;	68	
PA_tika-vin01_t1:687	Abhisitto dutiyābhisekena, visākhamāse uposathe.	68	
PA_tika-vin01_t1:688	“Tato māse atikkamma, jeṭṭhamāse uposathe;	68	
PA_tika-vin01_t1:689	Mahindo sattamo hutvā, jambudīpā idhāgato”ti.	68	
PA_tika-vin01_t1:690_0	Tadā pana tassa rañño visākhapuṇṇamāya abhisekassa katattā tato pabhuti yāvajjatanā	690	
PA_tika-vin01_t1:690_1	visākhapuṇṇamāyameva abhisekakaraṇamāciṇṇaṃ. Abhisekavidhānañcettha evaṃ veditabbaṃ	690	
PA_tika-vin01_t1:690_2	– abhisekamaṅgalatthaṃ alaṅkatappaṭiyattassa maṇḍapassa anto katassa udumbarasākhamaṇḍapassa	690	
PA_tika-vin01_t1:690_3	majjhe suppatiṭṭhite udumbarabhaddapīṭhamhi abhisekārahaṃ abhijaccaṃ khattiyaṃ nisīdāpetvā	690	
PA_tika-vin01_t1:690_4	paṭhamaṃ tāva maṅgalābharaṇabhūsitā jātisampannā khattiyakaññā gaṅgodakapuṇṇaṃ sāmuddikaṃ	690	
PA_tika-vin01_t1:690_5	dakkhiṇāvaṭṭasaṅkhaṃ ubhohi hatthehi sakkaccaṃ gahetvā sīsopari ussāpetvā tena tassa	690	
PA_tika-vin01_t1:690_6	muddhani abhisekodakaṃ abhisiñcati, evañca vadeti “deva, taṃ sabbepi khattiyagaṇā	690	
PA_tika-vin01_t1:690_7	attānamārakkhaṇatthaṃ iminā abhisekena abhisekikaṃ mahārājaṃ karonti, tvaṃ rājadhammesu	690	
PA_tika-vin01_t1:690_8	ṭhito dhammena samena rajjaṃ kārehi, etesu khattiyagaṇesu tvaṃ puttasinehānukampāya	690	
PA_tika-vin01_t1:690_9	sahitacitto hitasamamettacitto ca bhava, rakkhāvaraṇaguttiyā tesaṃ rakkhito ca bhavāhī”ti.	690	
PA_tika-vin01_t1:691_0	Tato puna purohitopi purohiccaṭṭhānānurūpālaṅkārehi alaṅkatappaṭiyatto gaṅgodakapuṇṇaṃ	691	
PA_tika-vin01_t1:691_1	rajatamayasaṅkhaṃ ubhohi hatthehi sakkaccaṃ gahetvā tassa sīsopari ussāpetvā tena	691	
PA_tika-vin01_t1:691_2	tassa muddhani abhisekodakaṃ abhisiñcati, evañca vadeti “deva, taṃ sabbepi brāhmaṇagaṇā	691	
PA_tika-vin01_t1:691_3	attānamārakkhaṇatthaṃ iminā abhisekena abhisekikaṃ mahārājaṃ karonti, tvaṃ rājadhammesu	691	
PA_tika-vin01_t1:691_4	ṭhito dhammena samena rajjaṃ kārehi, etesu brāhmaṇesu tvaṃ puttasinehānukampāya sahitacitto	691	
PA_tika-vin01_t1:691_5	hitasamamettacitto ca bhava, rakkhāvaraṇaguttiyā tesaṃ rakkhito ca bhavāhī”ti.	691	
PA_tika-vin01_t1:692_0	Tato puna seṭṭhipi seṭṭhiṭṭhānānurūpabhūsanabhūsito gaṅgodakapuṇṇaṃ ratanamayasaṅkhaṃ	692	
PA_tika-vin01_t1:692_1	ubhohi hatthehi sakkaccaṃ gahetvā tassa sīsopari ussāpetvā tena tassa muddhani abhisekodakaṃ	692	
PA_tika-vin01_t1:692_2	abhisiñcati, evañca vadeti “deva taṃ sabbepi gahapatigaṇā attānamārakkhaṇatthaṃ iminā	692	
PA_tika-vin01_t1:692_3	abhisekena abhisekikaṃ mahārājaṃ karonti, tvaṃ rājadhammesu ṭhito dhammena samena	692	
PA_tika-vin01_t1:692_4	rajjaṃ kārehi, etesu gahapatigaṇesu tvaṃ puttasinehānukampāya sahitacitto hitasamamettacitto	692	
PA_tika-vin01_t1:692_5	ca bhava, rakkhāvaraṇaguttiyā tesaṃ rakkhito ca bhavāhī”ti.	692	
PA_tika-vin01_t1:693_0	Te pana tassa evaṃ vadantā “sace tvaṃ amhākaṃ vacanānurūpena rajjaṃ kāressasi, iccetaṃ	693	
PA_tika-vin01_t1:693_1	kusalaṃ. No ce kāressasi, tava muddhā sattadhā phalatū”ti evaṃ rañño abhisapanti	693	
PA_tika-vin01_t1:693_2	viyāti daṭṭhabbaṃ. Imasmiṃ pana dīpe devānaṃpiyatissassa muddhani dhammāsokeneva	693	
PA_tika-vin01_t1:693_3	idha pesitā khattiyakaññāyeva anotattodakapuṇṇena sāmuddikadakkhiṇāvaṭṭasaṅkhena	693	
PA_tika-vin01_t1:693_4	abhisekodakaṃ abhisiñcīti vadanti. Idañca yathāvuttaṃ abhisekavidhānaṃ majjhimanikāye	693	
PA_tika-vin01_t1:693_5	cūḷasīhanādasuttavaṇṇanāyaṃ sīhaḷaṭṭhakathāyampi “paṭhamaṃ tāva abhisekaṃ gaṇhantānaṃ	693	
PA_tika-vin01_t1:693_6	rājūnaṃ suvaṇṇamayādīni tīṇi saṅkhāni ca gaṅgodakañca khattiyakaññañca laddhuṃ vaṭṭatī”tiādinā vuttanti vadanti.	693	
PA_tika-vin01_t1:694_0	Sammodanīyaṃ kathaṃ kathayamānoti pītipāmojjasaṅkhātasammodajananato sammodituṃ yuttabhāvato	694	
PA_tika-vin01_t1:694_1	ca sammodanīyaṃ “kacci bhante khamanīyaṃ, kacci yāpanīyaṃ, kacci vo appābādhaṃ appātaṅkaṃ	694	
PA_tika-vin01_t1:694_2	lahuṭṭhānaṃ balaṃ phāsuvihāro”ti evamādikathaṃ kathayamāno. Cha jane dassesīti raññā	694	
PA_tika-vin01_t1:694_3	saddhiṃ āgatānaṃ “na ime yakkhā, manussā ime”ti sañjānanatthaṃ bhaṇḍukassa upāsakassa	694	
PA_tika-vin01_t1:694_4	ānītattā tena saddhiṃ cha jane dassesi. Tevijjāti pubbenivāsadibbacakkhuāsavakkhayasaṅkhātāhi	694	
PA_tika-vin01_t1:694_5	tīhi vijjāhi samannāgatā. Iddhippattāti iddhividhañāṇaṃ pattā. Cetopariyakovidāti	694	
PA_tika-vin01_t1:694_6	paresaṃ cittācāre kusalā. Evamettha pañca abhiññā sarūpena vuttā, dibbasotaṃ pana	694	
PA_tika-vin01_t1:694_7	tāsaṃ vasena āgatameva hoti. Bahūti evarūpā chaḷabhiññā buddhasāvakā bahū gaṇanapathaṃ	694	
PA_tika-vin01_t1:694_8	atikkantā sakalajambudīpaṃ kāsāvapajjotaṃ katvā vicarantīti. Keci pana “tevijjā iddhippattā	694	
PA_tika-vin01_t1:694_9	ca khīṇāsavā cetopariyakovidā keci khīṇāsavāti visuṃ yojetvā ‘arahanto’ti iminā sukkhavipassakā vuttā”ti vadanti.	694	
PA_tika-vin01_t1:695_0	Paññāveyyattiyanti paññāpāṭavaṃ, paññāya tikkhavisadabhāvanti attho. Āsannanti āsanne	695	
PA_tika-vin01_t1:695_1	ṭhitaṃ. Sādhu mahārāja paṇḍitosīti rājānaṃ pasaṃsati. Puna vīmaṃsanto “atthi pana	695	
PA_tika-vin01_t1:695_2	te mahārājā”tiādimāha. Cūḷahatthipadopamasuttantaṃ kathesīti “ayaṃ rājā ‘ime samaṇā	695	
PA_tika-vin01_t1:695_3	nāma īdisā, sīlādipaṭipatti ca tesaṃ īdisī’ti ca na jānāti, handa naṃ imāya cūḷahatthipadopamasuttantadesanāya	695	
PA_tika-vin01_t1:695_4	samaṇabhāvūpagamanaṃ samaṇapaṭipattiñca viññāpessāmī”ti cintetvā paṭhamaṃ cūḷahatthipadopamasuttantaṃ	695	
PA_tika-vin01_t1:695_5	kathesi. Tattha hi –	695	
PA_tika-vin01_t1:696_0	“Evameva kho, brāhmaṇa, idha tathāgato loke uppajjati arahaṃ sammāsambuddho vijjācaraṇasampanno…pe…	696	
PA_tika-vin01_t1:696_1	sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ pakāseti, taṃ dhammaṃ	696	
PA_tika-vin01_t1:696_2	suṇāti gahapati vā gahapatiputto vā aññatarasmiṃ vā kule paccājāto, so taṃ dhammaṃ	696	
PA_tika-vin01_t1:696_3	sutvā tathāgate saddhaṃ paṭilabhati, so tena saddhāpaṭilābhena samannāgato iti paṭisañcikkhati	696	
PA_tika-vin01_t1:696_4	‘sambādho gharāvāso rajopatho, abbhokāso pabbajjā, nayidaṃ sukaraṃ agāraṃ ajjhāvasatā	696	
PA_tika-vin01_t1:696_5	ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ, yannūnāhaṃ	696	
PA_tika-vin01_t1:696_6	kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyya’nti.	696	
PA_tika-vin01_t1:696_7	So aparena samayena appaṃ vā bhogakkhandhaṃ pahāya mahantaṃ vā bhogakkhandhaṃ pahāya	696	
PA_tika-vin01_t1:696_8	appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ ohāretvā	696	
PA_tika-vin01_t1:696_9	kāsāyāni vatthāni acchādetvā agārasmā anagāriyaṃ pabbajati.	696	
PA_tika-vin01_t1:697_0	“So evaṃ pabbajito samāno bhikkhūnaṃ sikkhāsājīvasamāpanno pāṇātipātaṃ pahāya pāṇātipātā	697	
PA_tika-vin01_t1:697_1	paṭivirato hoti nihitadaṇḍo nihitasattho, lajjī dayāpanno sabbapāṇabhūtahitānukampī viharati.	697	
PA_tika-vin01_t1:698	“Adinnādānaṃ pahāya adinnādānā paṭivirato hoti dinnādāyī dinnapāṭikaṅkhī, athenena sucibhūtena attanā viharatī”ti –	69	
PA_tika-vin01_t1:699	Evamādinā sāsane saddhāpaṭilābhaṃ paṭiladdhasaddhehi ca pabbajjupagamanaṃ pabbajitehi ca paṭipajjitabbā sīlakkhandhādayo dhammā pakāsitā.	69	
PA_tika-vin01_t1:700_0	Rājā suttantaṃ suṇantoyeva aññāsīti “so bījagāmabhūtagāmasamārambhā paṭivirato hoti,	700	
PA_tika-vin01_t1:700_1	ekabhattiko hoti rattuparato virato vikālabhojanā”ti evaṃ tasmiṃ suttante āgatattā	700	
PA_tika-vin01_t1:700_2	taṃ suṇantoyeva aññāsi. Idheva vasissāmāti na tāva rattiyā upaṭṭhitattā anāgatavacanamakāsi.	700	
PA_tika-vin01_t1:700_3	Āgataphaloti anāgāmiphalaṃ sandhāyāha, sampattaanāgāmiphaloti attho. Tatoyeva ca	700	
PA_tika-vin01_t1:700_4	visesato aviparītaviditasatthusāsanattā viññātasāsano. Idāni pabbajissatīti gihiliṅgena	700	
PA_tika-vin01_t1:700_5	ānītakiccassa niṭṭhitattā evamāha. Acirapakkantassa raññoti raññe acirapakkanteti	700	
PA_tika-vin01_t1:700_6	attho. Adhiṭṭhahitvāti antotambapaṇṇidīpe samāgatā suṇantūti adhiṭṭhahitvā.	700	
PA_tika-vin01_t1:701_0	Bhūmattharaṇasaṅkhepenāti bhūmattharaṇākārena. Uppātapāṭhakāti nimittapāṭhakā, nemittakāti	701	
PA_tika-vin01_t1:701_1	attho. Gahitā dāni imehi pathavīti āsanānaṃ pathaviyaṃ atthatattā evamāhaṃsu. Patiṭṭhahissatīti	701	
PA_tika-vin01_t1:701_2	cintentoti ettha tena kāraṇena sāsanapatiṭṭhānassa abhāvato avassaṃ patiṭṭhahantassa	701	
PA_tika-vin01_t1:701_3	sāsanassa pubbanimittamidanti evaṃ pubbanimittabhāvena sallakkhesīti veditabbaṃ.	701	
PA_tika-vin01_t1:701_4	Paṇītenāti uttamena. Sahatthāti sahatthena santappetvāti suṭṭhu tappetvā, paripuṇṇaṃ	701	
PA_tika-vin01_t1:701_5	suhitaṃ yāvadatthaṃ katvāti attho. Petavatthuṃ vimānavatthuṃ saccasaṃyuttañca kathesīti	701	
PA_tika-vin01_t1:701_6	desanāvidhikusalo thero janassa saṃvegaṃ janetuṃ paṭhamaṃ petavatthuṃ kathetvā tadanantaraṃ	701	
PA_tika-vin01_t1:701_7	saṃvegajātaṃ janaṃ assāsetuṃ saggakathāvasena vimānavatthuñca kathetvā tadanantaraṃ	701	
PA_tika-vin01_t1:701_8	paṭiladdhassāsānaṃ “mā ettha assādaṃ karotha nibbānaṃ vinā na aññaṃ kiñci saṅkhāragataṃ	701	
PA_tika-vin01_t1:701_9	dhuvaṃ nāma atthi, tasmā paramassāsakaṃ nibbānamadhigantuṃ vāyamathā”ti saccapaṭivedhatthāya	701	
PA_tika-vin01_t1:701_10	ussāhaṃ janento ante saccasaṃyuttaṃ kathesīti veditabbaṃ.	7011	
PA_tika-vin01_t1:702_0	Tesaṃ sutvāti tesaṃ santikā therānaṃ guṇakathaṃ sutvā. Rañño saṃviditaṃ katvāti rañño	702	
PA_tika-vin01_t1:702_1	nivedanaṃ katvā, rājānaṃ paṭivedayitvāti attho. Alaṃ gacchāmāti purassa accāsannattā	702	
PA_tika-vin01_t1:702_2	sāruppaṃ na hotīti paṭipakkhipanto āha. Meghavanaṃ nāma uyyānanti mahāmeghavanuyyānaṃ.	702	
PA_tika-vin01_t1:702_3	Tassa kira uyyānassa bhūmiggahaṇadivase akālamahāmegho uṭṭhahitvā sabbataḷākapokkharaṇiyo	702	
PA_tika-vin01_t1:702_4	pūrento gimhābhihatarukkhalatādīnaṃ anuggaṇhantova pāvassi, tena kāraṇena taṃ mahāmeghavanaṃ	702	
PA_tika-vin01_t1:702_5	nāma uyyānaṃ jātaṃ. Vuttañhetaṃ mahāvaṃse –	702	
PA_tika-vin01_t1:703	“Uyyānaṭṭhānaggahaṇe, mahāmegho akālajo;	70	
PA_tika-vin01_t1:704	Pāvassi tena uyyānaṃ, mahāmeghavanaṃ ahū”ti.	70	
PA_tika-vin01_t1:705_0	Sukhasayitabhāvaṃ pucchitvāti “kacci, bhante, idha sukhaṃ sayittha, tumhākaṃ idha	705	
PA_tika-vin01_t1:705_1	nivāso sukha”nti evaṃ sukhasayitabhāvaṃ pucchitvā tato therena “sukhasayitamhi, mahārāja,	705	
PA_tika-vin01_t1:705_2	bhikkhūnaṃ phāsukamidaṃ uyyāna”nti vutte “evaṃ sati idaṃ no uyyānaṃ dassāmī”ti cintetvā	705	
PA_tika-vin01_t1:705_3	“kappati, bhante, bhikkhusaṅghassa ārāmo”ti pucchi. Imaṃ suttanti veḷuvanārāmapaṭiggahaṇe	705	
PA_tika-vin01_t1:705_4	vuttamimaṃ suttaṃ. Udakanti dakkhiṇodakaṃ. Mahāmeghavanuyyānaṃ adāsīti “imaṃ mahāmeghavanuyyānaṃ	705	
PA_tika-vin01_t1:705_5	saṅghassa dammī”ti vatvā jeṭṭhamāsassa kāḷapakkhe dutiyadivase adāsi. Mahāvihārassa	705	
PA_tika-vin01_t1:705_6	dakkhiṇodakapāteneva saddhiṃ patiṭṭhitabhāvepi na tāva tattha vihārakammaṃ niṭṭhitanti	705	
PA_tika-vin01_t1:705_7	āha “idañca paṭhamaṃ vihāraṭṭhānaṃ bhavissatī”ti. Punadivasepīti kāḷapakkhassa dutiyadivaseyeva.	705	
PA_tika-vin01_t1:705_8	Aḍḍhanavamānaṃ pāṇasahassānanti aḍḍhena navamānaṃ pāṇasahassānaṃ, pañcasatādhikānaṃ	705	
PA_tika-vin01_t1:705_9	aṭṭhasahassānanti attho. Jotipātubhāvaṭṭhānanti ñāṇālokassa pātubhāvaṭṭhānaṃ. Appamādasuttanti	705	
PA_tika-vin01_t1:705_10	aṅguttaranikāye mahāappamādasuttaṃ, rājovādasuttanti vuttaṃ hoti.	7051	
PA_tika-vin01_t1:706_0	Mahaccanti karaṇatthe paccattavacanaṃ, mahatā rājānubhāvenāti attho. Tumhe jānanatthanti	706	
PA_tika-vin01_t1:706_1	sambandho. Ariṭṭho nāma amaccoti rañño bhāgineyyo ariṭṭho nāma amacco. Pañcapaṇṇāsāyāti	706	
PA_tika-vin01_t1:706_2	ettha “catupaṇṇāsāyā”ti vattabbaṃ. Evañhi sati upari vuccamānaṃ “dvāsaṭṭhi arahanto”ti	706	
PA_tika-vin01_t1:706_3	vacanaṃ sameti. Teneva ca sīhaḷabhāsāya likhite mahāvaṃse “catupaṇṇāsāya saddhi”nti	706	
PA_tika-vin01_t1:706_4	vuttaṃ. Dasabhātikasamākulaṃ rājakulanti muṭasivassa puttehi abhayo devānaṃpiyatisso	706	
PA_tika-vin01_t1:706_5	mahānāgo uttiyo mattābhayo sūratissoti evamādīhi dasahi bhātikehi samākiṇṇaṃ rājakulaṃ.	706	
PA_tika-vin01_t1:706_6	Cetiyagirimhi vassaṃ vasiṃsūti āsāḷhīpuṇṇamadivase raññā dinnavihāreyeva paṭiggahetvā	706	
PA_tika-vin01_t1:706_7	pāṭipadadivase vassaṃ vasiṃsu. Pavāretvāti mahāpavāraṇāya pavāretvā. Kattikapuṇṇamāyanti	706	
PA_tika-vin01_t1:706_8	aparakattikapuṇṇamāyaṃ. Mahāmahindatthero hi purimikāyaṃ upagantvā vutthavasso mahāpavāraṇāya	706	
PA_tika-vin01_t1:706_9	pavāretvā tato ekamāsaṃ atikkamma cātumāsiniyaṃ puṇṇamadivase ariyagaṇaparivuto rājakulaṃ	706	
PA_tika-vin01_t1:706_10	gantvā bhojanāvasāne “mahārāja, amhehi ciradiṭṭho sammāsambuddho”tiādivacanamabrvi.	7061	
PA_tika-vin01_t1:706_11	Evañca katvā vakkhati “puṇṇamāyaṃ mahāvīro, cātumāsiniyā idhā”ti. Yaṃ panettha kenaci	7061	
PA_tika-vin01_t1:706_12	vuttaṃ “vutthavasso pavāretvāti cātumāsiniyā pavāraṇāyāti attho, paṭhamapavāraṇāya	7061	
PA_tika-vin01_t1:706_13	vā pavāretvā ekamāsaṃ tattheva vasitvā kattikapuṇṇamiyaṃ avoca, aññathā ‘puṇṇamāyaṃ	7061	
PA_tika-vin01_t1:706_14	mahāvīro’ti vuttattā na sakkā gahetu”nti, tattha cātumāsiniyā pavāraṇāyāti ayamatthavikappo	7061	
PA_tika-vin01_t1:706_15	na yujjati. Na hi purimikāya vassūpagatā cātumāsiniyaṃ pavārenti. Ciradiṭṭho sammāsambuddhoti	7061	
PA_tika-vin01_t1:706_16	satthussa sarīrāvayavo ca sammāsambuddhoyevāti katvā avayave samudāyavohāravasena	7061	
PA_tika-vin01_t1:706_17	evamāhāti daṭṭhabbaṃ yathā “samuddo diṭṭho”ti.	7061	
PA_tika-vin01_t1:707_0	Therena vuttampi gamanakāraṇaṃ ṭhapetvā idha vāse payojanameva dassetvā gamanaṃ paṭisedhetukāmo	707	
PA_tika-vin01_t1:707_1	āha “ahaṃ bhante tumhe”tiādi. Abhivādanādīsu ācariyaṃ disvā abhivādanakaraṇaṃ abhivādanaṃ	707	
PA_tika-vin01_t1:707_2	nāma. Yasmiṃ vā disābhāge ācariyo vasati iriyāpathe kappento, tato abhimukhova vanditvā	707	
PA_tika-vin01_t1:707_3	gacchati, vanditvā tiṭṭhati, vanditvā nisīdati, vanditvā nipajjati, idaṃ abhivādanaṃ	707	
PA_tika-vin01_t1:707_4	nāma. Ācariyaṃ pana dūratova disvā paccuṭṭhāya paccuggamanakaraṇaṃ paccuṭṭhānaṃ nāma.	707	
PA_tika-vin01_t1:707_5	Ācariyaṃ pana disvā añjaliṃ paggayha sīse ṭhapetvā ācariyaṃ namassati, yasmiṃ disābhāge	707	
PA_tika-vin01_t1:707_6	so vasati, tadabhimukhopi tatheva namassati, gacchantopi ṭhitopi nisinnopi añjaliṃ	707	
PA_tika-vin01_t1:707_7	paggayha namassatiyevāti idaṃ añjalikammaṃ nāma. Anucchavikakammassa pana karaṇaṃ	707	
PA_tika-vin01_t1:707_8	sāmīcikaraṇaṃ nāma. Cīvarādīsu hi cīvaraṃ dento na yaṃ vā taṃ vā deti, mahagghaṃ	707	
PA_tika-vin01_t1:707_9	satamūlagghampi pañcasatamūlagghampi satasahassamūlagghampi detiyeva. Piṇḍapātādīsupi	707	
PA_tika-vin01_t1:707_10	eseva nayo. Idaṃ sāmīcikaraṇaṃ nāma. Sarīradhātuyoti sarīrāvayavā. Aññātanti aññātaṃ,	7071	
PA_tika-vin01_t1:707_11	viditaṃ mayāti attho. Kuto lacchāmāti kuto labhissāma. Sumanena saddhiṃ mantehīti	7071	
PA_tika-vin01_t1:707_12	paṭhamameva sāmaṇerassa kathitattā vā “jānāti esa amhākamadhippāya”nti ñatvā vā evamāhāti daṭṭhabbaṃ.	7071	
PA_tika-vin01_t1:708_0	Appossukko tvaṃ mahārājāti mahārāja tvaṃ dhātūnaṃ paṭilābhe mā ussukkaṃ karohi, mā	708	
PA_tika-vin01_t1:708_1	tvaṃ tattha vāvaṭo bhava, aññaṃ tayā kattabbaṃ karohīti adhippāyo. Idāni tadeva raññā	708	
PA_tika-vin01_t1:708_2	kattabbakiccaṃ dassento “vīthiyo sodhāpetvā”tiādimāha. Sabbatāḷāvacare upaṭṭhāpetvāti	708	
PA_tika-vin01_t1:708_3	kaṃsatāḷāditāḷaṃ avacarati etthāti tāḷāvacaraṃ vuccati ātatavitatādi sabbaṃ tūriyabhaṇḍaṃ.	708	
PA_tika-vin01_t1:708_4	Teneva parinibbānasuttaṭṭhakathāyaṃ “sabbañca tāḷāvacaraṃ sannipātethāti ettha sabbañca	708	
PA_tika-vin01_t1:708_5	tāḷāvacaranti sabbaṃ tūriyabhaṇḍa”nti vuttaṃ. Ettha pana sahacaraṇanayena sabbatūriyabhaṇḍānaṃ	708	
PA_tika-vin01_t1:708_6	vādakāpi gahetuṃ vaṭṭantīti te sabbe upaṭṭhāpetvā sannipātetvāti vuttaṃ hoti. Lacchasīti	708	
PA_tika-vin01_t1:708_7	labhissasi. Therā cetiyagirimeva agamaṃsūti rājanivesanato nikkhamitvā puna cetiyagirimeva agamaṃsu.	708	
PA_tika-vin01_t1:709_0	Tāvadevāti taṃ khaṇaṃyeva. Pāṭaliputtadvāreti pāṭaliputtanagaradvāre. Kiṃ bhante	709	
PA_tika-vin01_t1:709_1	sumana āhiṇḍasīti sumana tvaṃ samaṇadhammaṃ akatvā kasmā vicarasīti pucchati. Cetiyagirimhiyeva	709	
PA_tika-vin01_t1:709_2	patiṭṭhāpetvāti pacchā tattha vihāratthāya ākaṅkhitabbabhāvato cetiyagirimhiyeva	709	
PA_tika-vin01_t1:709_3	patiṭṭhāpetvā. Vaḍḍhamānakacchāyāyāti pacchābhattanti attho. Pacchābhattameva hi	709	
PA_tika-vin01_t1:709_4	chāyā vaḍḍhati. Athassa etadahosīti dhātucaṅkoṭakaṃ disvā evaṃ cintesi. Chattaṃ apanamatūti	709	
PA_tika-vin01_t1:709_5	idaṃ setacchattaṃ sayameva me sīsoparito dhātucaṅkoṭakābhimukhaṃ hutvā namatūti attho.	709	
PA_tika-vin01_t1:709_6	Mayhaṃ matthake patiṭṭhātūti idaṃ dhātucaṅkoṭakaṃ therassa hatthato dhātuyā saha	709	
PA_tika-vin01_t1:709_7	āgantvā sirasmiṃ me patiṭṭhātūti attho. Pokkharavassaṃ nāma pokkharapattappamāṇaṃ	709	
PA_tika-vin01_t1:709_8	valāhakamajjhe uṭṭhahitvā kamena pharitvā temetukāmeyeva temayamānaṃ mahantaṃ hutvā	709	
PA_tika-vin01_t1:709_9	vassati. Mahāvīroti mahāparakkamo. Mahāvīrāvayavattā cettha satthuvohārena dhātuyo	709	
PA_tika-vin01_t1:709_10	eva niddiṭṭhā. Dhātusarīrenāgamanañhi sandhāya ayaṃ gāthā vuttā.	7091	
PA_tika-vin01_t1:710_0	Pacchimadisābhimukhova hutvā apasakkantoti piṭṭhito piṭṭhitoyeva pacchimadisābhimukho	710	
PA_tika-vin01_t1:710_1	hutvā osakkanto, gacchantoti attho. Kiñcāpi esa pacchimadisaṃ na oloketi, tathāpi	710	
PA_tika-vin01_t1:710_2	pacchimadisaṃ sandhāya gacchatīti “pacchimadisābhimukho”ti vuttaṃ. Puratthimena dvārena	710	
PA_tika-vin01_t1:710_3	nagaraṃ pavisitvāti ettha piṭṭhito piṭṭhitoyeva āgantvā dvāre sampatte parivattetvā	710	
PA_tika-vin01_t1:710_4	ujukeneva nagaraṃ pāvisīti veditabbaṃ. Mahejavatthu nāmāti mahejanāmakena yakkhena	710	
PA_tika-vin01_t1:710_5	pariggahitaṃ ekaṃ devaṭṭhānanti veditabbaṃ. Paribhogacetiyaṭṭhānanti ettha paribhuttūpakaraṇāni	710	
PA_tika-vin01_t1:710_6	nidahitvā kataṃ cetiyaṃ paribhogacetiyanti daṭṭhabbaṃ. Tividhañhi cetiyaṃ vadanti	710	
PA_tika-vin01_t1:710_7	paribhogacetiyaṃ dhātucetiyaṃ dhammacetiyanti. Tattha paribhogacetiyaṃ vuttanayameva.	710	
PA_tika-vin01_t1:710_8	Dhātucetiyaṃ pana dhātuyo nidahitvā kataṃ. Paṭiccasamuppādādilikhitapotthakaṃ nidahitvā	710	
PA_tika-vin01_t1:710_9	kataṃ pana dhammacetiyaṃ nāma. Sārīrikaṃ paribhogikaṃ uddissakanti evampi tippabhedaṃ	710	
PA_tika-vin01_t1:710_10	cetiyaṃ vadanti. Ayaṃ pana pabhedo paṭimārūpassapi uddissakacetiyeneva saṅgahitattā	7101	
PA_tika-vin01_t1:710_11	suṭṭhutaraṃ yujjati.	7101	
PA_tika-vin01_t1:711_0	Kathaṃ pana idaṃ ṭhānaṃ tiṇṇaṃ buddhānaṃ paribhogacetiyaṭṭhānaṃ ahosīti āha “atīte	711	
PA_tika-vin01_t1:711_1	kirā”tiādi. Pajjarakenāti ettha pajjarako nāma rogo vuccati. So ca yakkhānubhāvena	711	
PA_tika-vin01_t1:711_2	samuppannoti veditabbo. Tadā kira puṇṇakāḷo nāma yakkho attano ānubhāvena manussānampi	711	
PA_tika-vin01_t1:711_3	sarīre pajjarakaṃ nāma rogaṃ samuṭṭhāpesi. Vuttañhetaṃ mahāvaṃse –	711	
PA_tika-vin01_t1:712	“Rakkhasehi janassettha, rogo pajjarako ahū”ti;	71	
PA_tika-vin01_t1:713	Dīpavaṃsepi cetaṃ vuttaṃ –	71	
PA_tika-vin01_t1:714	“Rakkhasā ca bahū tattha, pajjarā ca samuṭṭhitā;	71	
PA_tika-vin01_t1:715	Pajjarena bahū sattā, nassanti dīpamuttame”ti.	71	
PA_tika-vin01_t1:716_0	Anayabyasananti ettha anayoti avaḍḍhi. Kāyikaṃ cetasikañca sukhaṃ byasati vikkhipati	716	
PA_tika-vin01_t1:716_1	vināsetīti byasananti dukkhaṃ vuccati. Kiñcāpi “buddhacakkhunā lokaṃ olokento”ti	716	
PA_tika-vin01_t1:716_2	vuttaṃ, tathāpi “te satte anayabyasanamāpajjante disvā”ti vacanato paṭhamaṃ buddhacakkhunā	716	
PA_tika-vin01_t1:716_3	lokaṃ oloketvā pacchā sabbaññutaññāṇena lokaṃ olokento te satte anayabyasanamāpajjante	716	
PA_tika-vin01_t1:716_4	disvāti gahetabbaṃ. Na hi āsayānusayādibuddhacakkhussa te sattā anayabyasanaṃ āpajjantā	716	
PA_tika-vin01_t1:716_5	dissanti. Dubbuṭṭhikāti visamavassādivasena duṭṭhā asobhanā vuṭṭhiyeva dubbuṭṭhikā,	716	
PA_tika-vin01_t1:716_6	sassuppattihetubhūtā kāyasukhuppattisappāyā sattupakārā sammā vuṭṭhi tattha na hotīti	716	
PA_tika-vin01_t1:716_7	adhippāyo. Tatoyeva ca “dubbhikkhaṃ dussassa”nti vuttaṃ. Bhikkhāya abhāvo, dullabhabhāvo	716	
PA_tika-vin01_t1:716_8	vā dubbhikkhaṃ, sulabhā tattha bhikkhā na hotīti vuttaṃ hoti. Sassānaṃ abhāvo, asampannatā	716	
PA_tika-vin01_t1:716_9	vā dussassaṃ. Devoti meghassetaṃ nāmaṃ. Sammādhāramanupavecchīti udakadhāraṃ sammā	716	
PA_tika-vin01_t1:716_10	vimuñci, sammā anupavassīti vuttaṃ hoti.	7161	
PA_tika-vin01_t1:717_0	Mahāvivādo hotīti tasmiṃ kira kāle jayantamahārājena ca tassa rañño kaniṭṭhabhātukena	717	
PA_tika-vin01_t1:717_1	samiddhakumāranāmakena uparājena ca saddhiṃ imasmiṃ dīpe mahāyuddhaṃ upaṭṭhitaṃ.	717	
PA_tika-vin01_t1:717_2	Tenetaṃ vuttaṃ “tena kho pana samayena maṇḍadīpe mahāvivādo hotī”ti. Hotīti kiriyā	717	
PA_tika-vin01_t1:717_3	kālamapekkhitvā vattamānapayogo, vivādassa pana atītakālikattaṃ “tena kho pana samayenā”ti	717	
PA_tika-vin01_t1:717_4	imināva viññāyati. Saddantarasannidhānena hettha atītakālāvagamo yathā “bhāsate vaḍḍhate	717	
PA_tika-vin01_t1:717_5	tadā”ti. Evaṃ sabbattha īdisesu ṭhānesu vattamānapayogo daṭṭhabbo. Kalahaviggahajātāti	717	
PA_tika-vin01_t1:717_6	ettha kalaho nāma matthakappatto kāyakalahopi vācākalahopi. Tattha hatthaparāmāsādivasena	717	
PA_tika-vin01_t1:717_7	kāyena kātabbo kalaho kāyakalaho. Mammaghaṭṭanādivasena vācāya kātabbo kalaho vācākalaho.	717	
PA_tika-vin01_t1:717_8	Vipaccanīkagahaṇaṃ viggaho. Kalahassa pubbabhāge uppanno aññamaññaviruddhagāho. Atha	717	
PA_tika-vin01_t1:717_9	vā kalaho nāma vācākalaho. Aññamaññaṃ hatthaparāmāsādivasena virūpaṃ viruddhaṃ vā	717	
PA_tika-vin01_t1:717_10	gahaṇaṃ viggaho kāyakalaho. Yathāvutto kalaho ca viggaho ca jāto sañjāto etesanti	7171	
PA_tika-vin01_t1:717_11	kalahaviggahajātā, sañjātakalahaviggahāti attho.	7171	
PA_tika-vin01_t1:718_0	Tāni sāsanantaradhānena nassantīti pariyattipaṭivedhapaṭipattisaṅkhātassa tividhassapi	718	
PA_tika-vin01_t1:718_1	sāsanassa antaradhānena dhātuparinibbāne sati tāni cetiyāni vinassanti. Tīṇi hi parinibbānāni	718	
PA_tika-vin01_t1:718_2	kilesaparinibbānaṃ khandhaparinibbānaṃ dhātuparinibbānanti, tāni pana amhākaṃ bhagavato	718	
PA_tika-vin01_t1:718_3	vasena evaṃ veditabbāni. Tassa hi kilesaparinibbānaṃ bodhipallaṅke ahosi, khandhaparinibbānaṃ	718	
PA_tika-vin01_t1:718_4	kusinārāyaṃ. Dhātuparinibbānaṃ anāgate bhavissati. Sāsanassa kira osakkanakāle imasmiṃ	718	
PA_tika-vin01_t1:718_5	tambapaṇṇidīpe dhātuyo sannipatitvā mahācetiyaṃ gamissanti, mahācetiyato nāgadīpe	718	
PA_tika-vin01_t1:718_6	rājāyatanacetiyaṃ, tato mahābodhipallaṅkaṃ gamissanti, nāgabhavanatopi devalokatopi	718	
PA_tika-vin01_t1:718_7	brahmalokatopi dhātuyo mahābodhipallaṅkameva gamissanti, sāsapamattāpi dhātu na antarā	718	
PA_tika-vin01_t1:718_8	nassissati. Sabbā dhātuyo mahābodhipallaṅke rāsibhūtā suvaṇṇakkhandho viya ekagghanā	718	
PA_tika-vin01_t1:718_9	hutvā chabbaṇṇarasmiyo vissajjessanti, tā dasasahassilokadhātuṃ pharissanti. Tato	718	
PA_tika-vin01_t1:718_10	dasasahassacakkavāḷe devatā sannipatitvā “ajja satthā parinibbāti, ajja sāsanaṃ osakkati,	7181	
PA_tika-vin01_t1:718_11	pacchimadassanaṃ dāni idaṃ amhāka”nti dasabalassa parinibbutadivasato mahantataraṃ	7181	
PA_tika-vin01_t1:718_12	kāruññaṃ karissanti, ṭhapetvā anāgāmikhīṇāsave avasesā sakabhāvena saṇṭhātuṃ na sakkhissanti.	7181	
PA_tika-vin01_t1:718_13	Dhātūsu tejodhātu uṭṭhahitvā yāva brahmalokā uggacchissati, sāsapamattiyāpi dhātuyā	7181	
PA_tika-vin01_t1:718_14	sati ekajālāva bhavissati, dhātūsu pariyādānaṃ gatāsu paricchijjissati. Evaṃ mahantaṃ	7181	
PA_tika-vin01_t1:718_15	ānubhāvaṃ dassetvā dhātūsu antarahitāsu sāsanaṃ antarahitaṃ nāma hoti.	7181	
PA_tika-vin01_t1:719_0	Divā bodhirukkhaṭṭhāne hatthisālāyaṃ tiṭṭhatīti divā vatthuvicinanāya okāsaṃ kurumāno	719	
PA_tika-vin01_t1:719_1	tato dhātuṃ gahetvā kumbhe ṭhapetvā sadhātukova hutvā tiṭṭhatīti vadanti. Vuttañhetaṃ mahāvaṃse –	719	
PA_tika-vin01_t1:720	“Rattiṃ nāgonupariyāti, taṃ ṭhānaṃ so sadhātukaṃ;	72	
PA_tika-vin01_t1:721	Bodhiṭṭhānamhi sālāyaṃ, divā ṭhāti sadhātuko”ti.	72	
PA_tika-vin01_t1:722_0	Thūpapatiṭṭhānabhūmiṃ pariyāyatīti matthakato dhātuṃ tattha patiṭṭhāpetvā sadhātukaṃ	722	
PA_tika-vin01_t1:722_1	thūpapatiṭṭhānabhūmiṃ rattibhāge pariyāyati, samantato vicaratīti attho. Jaṅghappamāṇanti	722	
PA_tika-vin01_t1:722_2	pupphaṭṭhānappamāṇaṃ. Thūpakucchito heṭṭhābhāgañhi thūpassa jaṅghāti vadanti. Dhātuoropanatthāyāti	722	
PA_tika-vin01_t1:722_3	hatthikumbhato dhātukaraṇḍakassa oropanatthāya. Sakalanagarañca janapado cāti nagaravāsino	722	
PA_tika-vin01_t1:722_4	janapadavāsino ca abhedato nagarajanapadasaddehi vuttā “sabbo gāmo āgato, mañcā ukkuṭṭhiṃ	722	
PA_tika-vin01_t1:722_5	karontī”tiādīsu viya. Mahājanakāyeti mahājanasamūhe. Samūhapariyāyo hettha kāyasaddo.	722	
PA_tika-vin01_t1:722_6	Ekekadhātuppadesato tejodakanikkhamanādivasena yamakayamakaṃ hutvā pavattaṃ pāṭihāriyaṃ	722	
PA_tika-vin01_t1:722_7	yamakapāṭihāriyaṃ. Channaṃ vaṇṇānaṃ rasmiyo cāti sambandho kātabbo. Channaṃ vaṇṇānaṃ	722	
PA_tika-vin01_t1:722_8	udakadhārā cāti evampettha sambandhaṃ vadanti. Parinibbutepi bhagavati tassānubhāvena	722	
PA_tika-vin01_t1:722_9	evarūpaṃ pāṭihāriyamahosiyevāti dassetuṃ “evaṃ acintiyā”tiādigāthamāha. Buddhadhammāti ettha buddhaguṇā.	722	
PA_tika-vin01_t1:723_0	Dharamānakālepi tikkhattuṃ āgamāsīti bhagavā kira abhisambodhito navame māse phussapuṇṇamadivase	723	
PA_tika-vin01_t1:723_1	yakkhādhivāsaṃ laṅkādīpamupagantvā laṅkāmajjhe tiyojanāyate yojanavitthate mahānāgavanuyyāne	723	
PA_tika-vin01_t1:723_2	mahāyakkhasamāgame upariākāse ṭhatvā kappuṭṭhānasamaye samuṭṭhitavuṭṭhivātanibbisesavassavāyunā	723	
PA_tika-vin01_t1:723_3	ca lokantarikanirayandhakārasadisaghorandhakāranikāyena ca sītanarakanibbisesabahalasītena	723	
PA_tika-vin01_t1:723_4	ca saṃvaṭṭakālasañjātavātasaṅkhubhitehi meghanabhagajjitasadisena gaganamedanīninnādena	723	
PA_tika-vin01_t1:723_5	ca yakkhānaṃ bhayaṃ santāsaṃ janetvā tehi yācitābhayo “detha me samaggā nisīdanaṭṭhāna”nti	723	
PA_tika-vin01_t1:723_6	vatvā “dema te sakaladīpaṃ, dehi no, mārisa, abhaya”nti vutte sabbaṃ taṃ upaddavaṃ	723	
PA_tika-vin01_t1:723_7	antaradhāpetvā yakkhadattabhūmiyā cammakhaṇḍaṃ pattharitvā tattha nisinno samantato	723	
PA_tika-vin01_t1:723_8	jalamānaṃ cammakhaṇḍaṃ pasāretvā kappuṭṭhānaggisadisadahanābhibhūtānaṃ jaladhisalilabhītānaṃ	723	
PA_tika-vin01_t1:723_9	samantā velante bhamantānaṃ yakkhānaṃ giridīpaṃ dassetvā tesu tattha patiṭṭhitesu	723	
PA_tika-vin01_t1:723_10	taṃ yathāṭhāne patiṭṭhāpetvā cammakhaṇḍaṃ saṅkhipitvā nisinno tadā samāgate anekadevatāsannipāte	7231	
PA_tika-vin01_t1:723_11	dhammaṃ desetvā anekapāṇakoṭīnaṃ dhammābhisamayaṃ katvā sumanakūṭavāsinā mahāsumanadevarājena	7231	
PA_tika-vin01_t1:723_12	samadhigatasotāpattiphalena yācitapūjanīyo sīsaṃ parāmasitvā muṭṭhimattā nīlāmalakesadhātuyo	7231	
PA_tika-vin01_t1:723_13	tassa datvā jambudīpamagamāsi.	7231	
PA_tika-vin01_t1:724_0	Dutiyaṃ abhisambodhito pañcame saṃvacchare cūḷodaramahodarānaṃ jalathalanivāsīnaṃ	724	
PA_tika-vin01_t1:724_1	mātulabhāgineyyānaṃ nāgarājūnaṃ maṇipallaṅkaṃ nissāya upaṭṭhitamahāsaṅgāme nāgānaṃ	724	
PA_tika-vin01_t1:724_2	mahāvināsaṃ disvā cittamāsakāḷapakkhassa uposathadivase pātova samiddhasumanena nāma	724	
PA_tika-vin01_t1:724_3	rukkhadevaputtena chattaṃ katvā dhāritarājāyatano nāgadīpaṃ samāgantvā saṅgāmamajjhe	724	
PA_tika-vin01_t1:724_4	ākāse pallaṅkena nisinno ghorandhakārena nāge santāsetvā assāsento ālokaṃ dassetvā	724	
PA_tika-vin01_t1:724_5	sañjātapītisomanassānaṃ upagatanāgānaṃ sāmaggikaraṇīyaṃ dhammaṃ desetvā mātulabhāgineyyehi	724	
PA_tika-vin01_t1:724_6	dvīhi nāgarājūhi pūjite pathavītalagate maṇipallaṅke nisinno nāgehi dibbannapānehi	724	
PA_tika-vin01_t1:724_7	santappito jalathalanivāsino asītikoṭināge saraṇesu ca sīlesu ca patiṭṭhāpetvā tehi	724	
PA_tika-vin01_t1:724_8	namassituṃ pallaṅkañca rājāyatanapādapañca tattha patiṭṭhāpetvā jambudīpamagamāsi.	724	
PA_tika-vin01_t1:725_0	Tatiyampi abhisambodhito aṭṭhame saṃvacchare mahodaramātulena maṇiakkhikanāgarājenābhiyācito	725	
PA_tika-vin01_t1:725_1	visākhapuṇṇamadivase pañcabhikkhusataparivuto kalyāṇīpadese maṇiakkhikassa bhavanamupagantvā	725	
PA_tika-vin01_t1:725_2	tattha māpitaruciraratanamaṇḍape manoharavarapallaṅke nisinno nāgarājena dibbannapānehi	725	
PA_tika-vin01_t1:725_3	santappetvā nāgamāṇavikagaṇaparivutena dibbamālāgandhādīhi pūjito tattha dhammaṃ	725	
PA_tika-vin01_t1:725_4	desetvā vuṭṭhāyāsanā sumanakūṭe padaṃ dassetvā pabbatapāde divāvihāraṃ katvā dīghavāpicetiyaṭṭhāne	725	
PA_tika-vin01_t1:725_5	ca mubhiyaṅgaṇacetiyaṭṭhāne ca kalyāṇīcetiyaṭṭhāne ca mahābodhiṭṭhāne ca thūpārāmaṭṭhāne	725	
PA_tika-vin01_t1:725_6	ca mahācetiyaṭṭhāne ca sasāvako nisīditvā nirodhasamāpattiṃ samāpajjitvā silācetiyaṭṭhāneyeva	725	
PA_tika-vin01_t1:725_7	ṭhatvā devanāge samanusāsitvā jambudīpamagamāsi. Evaṃ bhagavā dharamānakālepi imaṃ	725	
PA_tika-vin01_t1:725_8	dīpaṃ tikkhattuṃ āgamāsīti veditabbaṃ.	725	
PA_tika-vin01_t1:726_0	Idāni tadeva tikkhattumāgamanaṃ saṅkhepato vibhāvento āha “paṭhamaṃ yakkhadamanattha”ntiādi.	726	
PA_tika-vin01_t1:726_1	Rakkhaṃ karontoti yakkhānaṃ puna apavisanatthāya rakkhaṃ karonto. Āvijjīti samantato	726	
PA_tika-vin01_t1:726_2	vicari. Mātulabhāgineyyānanti cūḷodaramahodarānaṃ. Ettha pana kiñcāpi bhagavā samiddhasumanena	726	
PA_tika-vin01_t1:726_3	nāma devaputtena saddhiṃ āgato, tathāpi pacchāsamaṇena ekenapi bhikkhunā saddhiṃ	726	
PA_tika-vin01_t1:726_4	anāgatattā “ekakova āgantvā”ti vuttaṃ. Tadanurūpassa paripanthassa vihatattā “pariḷāhaṃ	726	
PA_tika-vin01_t1:726_5	vūpasametvā”ti vuttaṃ. Rañño bhātāti rañño kaniṭṭhabhātā. Abhayoti mattābhayo.	726	
PA_tika-vin01_t1:727_0	Anuḷā devīti rañño jeṭṭhabhātujāyā anuḷā devī. Purimakānaṃ tiṇṇaṃ sammāsambuddhānaṃ	727	
PA_tika-vin01_t1:727_1	bodhi patiṭṭhāsīti yadā hi so kakusandho nāma bhagavā imasmiṃ dīpe manusse pajjarakābhibhūte	727	
PA_tika-vin01_t1:727_2	anayabyasanamāpajjante disvā karuṇāya sañcoditahadayo imaṃ dīpamāgato, tadā taṃ rogabhayaṃ	727	
PA_tika-vin01_t1:727_3	vūpasametvā sannipatitānaṃ dhammaṃ desento caturāsītiyā pāṇasahassānaṃ dhammābhisamayaṃ	727	
PA_tika-vin01_t1:727_4	katvā sāyanhasamaye bodhipatiṭṭhānārahaṭṭhānaṃ gantvā tattha samāpattiṃ samāpajjitvā	727	
PA_tika-vin01_t1:727_5	vuṭṭhāya “mama sirīsamahābodhito dakkhiṇamahāsākhamādāya rucanandā bhikkhunī idhāgacchatū”ti	727	
PA_tika-vin01_t1:727_6	adhiṭṭhāsi. Sā satthu cittaṃ ñatvā taṅkhaṇaññeva khemavatīrājadhāniyā khemarājānamādāya	727	
PA_tika-vin01_t1:727_7	mahābodhimupagantvā dakkhiṇamahāsākhāya manosilālekhaṃ khemarājena dāpetvā taṃ sayaṃ	727	
PA_tika-vin01_t1:727_8	chijjitvā suvaṇṇakaṭāhe ṭhitaṃ bodhisākhamādāya pañcasatabhikkhunīhi ceva devatāhi	727	
PA_tika-vin01_t1:727_9	ca parivāritā iddhiyā idhānetvā tathāgatena pasārite dakkhiṇahatthe sasuvaṇṇakaṭāhaṃ	727	
PA_tika-vin01_t1:727_10	mahābodhiṃ ṭhapesi. Taṃ tathāgato abhayassa nāma rañño datvā tena tasmiṃ samaye “mahātitthavana”nti	7271	
PA_tika-vin01_t1:727_11	paññāte mahāmeghavanuyyāne patiṭṭhāpesi.	7271	
PA_tika-vin01_t1:728_0	Koṇāgamano ca bhagavā dubbuṭṭhipīḷite dīpavāsino disvā imaṃ dīpamāgato taṃ bhayaṃ	728	
PA_tika-vin01_t1:728_1	vūpasametvā dhammaṃ desento caturāsīti pāṇasahassāni maggaphalesu patiṭṭhāpetvā pubbabodhiṭṭhānaṃ	728	
PA_tika-vin01_t1:728_2	gantvā samāpattipariyosāne “mama udumbaramahābodhito dakkhiṇamahāsākhamādāya karakanattā	728	
PA_tika-vin01_t1:728_3	bhikkhunī idhāgacchatū”ti cintesi. Sā bhagavato adhippāyaṃ viditvā taṅkhaṇaññeva	728	
PA_tika-vin01_t1:728_4	sobharājadhāniyā sobharājānamādāya mahābodhimupagantvā dakkhiṇamahāsākhāya manosilālekhaṃ	728	
PA_tika-vin01_t1:728_5	sobharājena dāpetvā taṃ sayaṃ chijjitvā hemakaṭāhe patiṭṭhitaṃ bodhisākhamādāya pañcasatabhikkhunīhi	728	
PA_tika-vin01_t1:728_6	saddhiṃ suragaṇaparivutā iddhiyā idhāharitvā satthārā pasāritadakkhiṇapāṇitale sahemakaṭāhaṃ	728	
PA_tika-vin01_t1:728_7	mahābodhiṃ ṭhapesi. Taṃ tathāgato samiddhassa rañño datvā tena tasmiṃ samaye “mahānāgavana”nti	728	
PA_tika-vin01_t1:728_8	saṅkhyaṃ gate mahāmeghavanuyyāne mahābodhiṃ patiṭṭhāpesi.	728	
PA_tika-vin01_t1:729_0	Kassapopi ca bhagavā upaṭṭhitarājūparājayuddhena pāṇino vināsaṃ disvā karuṇāya codito	729	
PA_tika-vin01_t1:729_1	imaṃ dīpamāgantvā taṃ kalahaṃ vūpasametvā dhammaṃ desento caturāsīti pāṇasahassāni	729	
PA_tika-vin01_t1:729_2	maggaphalaṃ pāpetvā mahābodhiṭṭhānaṃ gantvā tattha samāpattiṃ samāpajjitvā vuṭṭhāya	729	
PA_tika-vin01_t1:729_3	“mama nigrodhamahābodhito dakkhiṇamahāsākhamādāya sudhammā bhikkhunī idhāgacchatū”ti	729	
PA_tika-vin01_t1:729_4	adhiṭṭhāsi. Sā bhagavato cittaṃ viditvā taṅkhaṇaññeva bārāṇasīrājadhāniyā brahmadattarājānamādāya	729	
PA_tika-vin01_t1:729_5	mahābodhimupagantvā dakkhiṇamahāsākhāya manosilālekhaṃ brahmadattena dāpetvā taṃ	729	
PA_tika-vin01_t1:729_6	sayaṃ chijjitvā kanakakaṭāhe ṭhitaṃ bodhisākhamādāya pañcasatabhikkhunīparivārā devagaṇaparivutā	729	
PA_tika-vin01_t1:729_7	iddhiyā ettha ānetvā munindena pasārite dakkhiṇakaratale sasuvaṇṇakaṭāhaṃ mahābodhiṃ	729	
PA_tika-vin01_t1:729_8	ṭhapesi. Taṃ bhagavā jayantarañño datvā tena tasmiṃ samaye “mahāsālavana”nti saṅkhyaṃ	729	
PA_tika-vin01_t1:729_9	gate mahāmeghavanuyyāne mahābodhiṃ patiṭṭhāpesi. Evaṃ imasmiṃ dīpe purimakānaṃ tiṇṇaṃ	729	
PA_tika-vin01_t1:729_10	sammāsambuddhānaṃ bodhiṃ patiṭṭhāpesi. Taṃ sandhāya evamāha “imasmiñca mahārāja dīpe	7291	
PA_tika-vin01_t1:729_11	purimakānaṃ tiṇṇaṃ sammāsambuddhānaṃ bodhi patiṭṭhāsī”ti.	7291	
PA_tika-vin01_t1:730_0	Sarasaraṃsijālavissajjanakenāti siniddhatāya rasavantaṃ ojavantaṃ abhinavaraṃsijālaṃ	730	
PA_tika-vin01_t1:730_1	vissajjentena. Atha vā ito cito ca saṃsaraṇato sarasaṃ sajīvaṃ jīvamānaṃ viya raṃsijālaṃ	730	
PA_tika-vin01_t1:730_2	vissajjentena. Atha vā sarasakāle dharamānakāle buddhena viya raṃsijālaṃ muñcantenāti	730	
PA_tika-vin01_t1:730_3	evamettha atthaṃ vaṇṇayanti. Ekadivaseneva agamāsīti sambandho. Pañcahi kaññāsatehīti	730	
PA_tika-vin01_t1:730_4	attano paricārikehi pañcahi kaññāsatehi. Upassayaṃ kārāpetvāti bhikkhunupassayaṃ	730	
PA_tika-vin01_t1:730_5	kārāpetvā. Appesīti lekhasāsanaṃ patiṭṭhāpesi. Evañca avocāti rājasandesaṃ appetvā	730	
PA_tika-vin01_t1:730_6	therassa mukhasāsanaṃ viññāpento evaṃ avoca. Udikkhatīti apekkhati pattheti.	730	
PA_tika-vin01_t1:731_0	Chinnahatthaṃ viyāti chinnahatthavantaṃ viya. Chinnā hatthā etassāti chinnahatthoti	731	
PA_tika-vin01_t1:731_1	aññapadatthasamāso daṭṭhabbo. Pabbajjāpurekkhārāti pabbajjābhimukhā, pabbajjāya sañjātābhilāsā	731	
PA_tika-vin01_t1:731_2	“kadā nu kho pabbajissāmī”ti tattha ussukkamāpannāti vuttaṃ hoti. Maṃ paṭimānetīti	731	
PA_tika-vin01_t1:731_3	maṃ udikkhati. Satthena ghātaṃ na arahatīti asatthaghātārahaṃ. Himavalāhakagabbhanti	731	
PA_tika-vin01_t1:731_4	himapuṇṇavalāhakagabbhaṃ. Pāṭihāriyavasena jātaṃ himameva “valāhakagabbha”ntipi vadanti.	731	
PA_tika-vin01_t1:731_5	Doṇamattāti magadhanāḷiyā soḷasanāḷippamāṇā.	731	
PA_tika-vin01_t1:732_0	Magganti sattayojanikaṃ maggaṃ. Paṭijaggāpetvāti sodhāpetvā, khāṇukaṇṭakādīni harāpetvā	732	
PA_tika-vin01_t1:732_1	tattha bahalavipulavālukaṃ okirāpetvāti vuttaṃ hoti. Kammāravaṇṇanti rañño pakatisuvaṇṇakāravaṇṇaṃ.	732	
PA_tika-vin01_t1:732_2	Navahatthaparikkhepanti navahatthappamāṇo parikkhepo assāti navahatthaparikkhepaṃ,	732	
PA_tika-vin01_t1:732_3	parikkhepato navahatthappamāṇanti vuttaṃ hoti. “Pañcahatthubbedha”ntiādīsupi imināva	732	
PA_tika-vin01_t1:732_4	nayena attho veditabbo. Tihatthavikkhambhanti tihatthappamāṇavitthāraṃ. Samussitadhajapaṭākanti	732	
PA_tika-vin01_t1:732_5	ussāpitanīlapītādivividhadhajapaṭākaṃ. Nānāratanavicittanti tattha tattha racitanānāratanehi	732	
PA_tika-vin01_t1:732_6	suvicittaṃ. Anekālaṅkārapaṭimaṇḍitanti pasannajanapūjitehi hatthūpagādīhi nānālaṅkārehi	732	
PA_tika-vin01_t1:732_7	sajjitaṃ. Nānāvidhakusumasamākiṇṇanti upahāravasena upanītehi nānappakārehi vaṇṇagandhasampannehi	732	
PA_tika-vin01_t1:732_8	jalathalapupphehi ākiṇṇaṃ. Anekatūriyasaṅghuṭṭhanti ātabhavitatādipañcaṅgikatūriyasaṅghositaṃ.	732	
PA_tika-vin01_t1:732_9	Avasesaṃ adassanaṃ agamāsīti ettha “handa, mahārāja, tayā gahetabbā ayaṃ sākhā, tassa	732	
PA_tika-vin01_t1:732_10	upanissayabhūto ayaṃ khandho, na mayaṃ tayā gahetabbā”ti vadantā viya avasesā sākhā	7321	
PA_tika-vin01_t1:732_11	satthu tejasā adassanamagamaṃsūti vadanti. Gavakkhajālasadisanti bhāvanapuṃsakaṃ,	7321	
PA_tika-vin01_t1:732_12	jālakavāṭasadisaṃ katvāti attho. Celukkhepasatasahassāni pavattiṃsūti tesaṃ tesaṃ	7321	
PA_tika-vin01_t1:732_13	janānaṃ sīsopari bhamantānaṃ uttarāsaṅgacelānaṃ ukkhepasatasahassāni pavattiṃsūti	7321	
PA_tika-vin01_t1:732_14	attho. Mūlasatenāti dasasu lekhāsu ekekāya dasa dasa hutvā nikkhantamūlasatena. Dasa	7321	
PA_tika-vin01_t1:732_15	mahāmūlāti paṭhamalekhāya nikkhantadasamahāmūlāni.	7321	
PA_tika-vin01_t1:733_0	Devadundubhiyo phaliṃsūti devadundubhiyo thaniṃsu. Devadundubhīti ca na ettha kāci	733	
PA_tika-vin01_t1:733_1	bherī adhippetā, atha kho uppātabhāvena ākāsagato nigghosasaddo. Devoti hi megho.	733	
PA_tika-vin01_t1:733_2	Tassa hi acchabhāvena ākāsavaṇṇassa devassābhāvena sukkhagajjitasaññite sadde niccharante	733	
PA_tika-vin01_t1:733_3	devadundubhīti samaññā, tasmā devadundubhiyo phaliṃsūti devo sukkhagajjitaṃ gajjīti	733	
PA_tika-vin01_t1:733_4	vuttaṃ hoti. Pabbatānaṃ naccehīti pathavīkampena ito cito ca bhamantānaṃ pabbatānaṃ	733	
PA_tika-vin01_t1:733_5	naccehi. Yakkhānaṃ hiṅkārehīti vimhayajātānaṃ yakkhānaṃ vimhayappakāsanavasena pavattehi	733	
PA_tika-vin01_t1:733_6	hiṅkārasaddehi. Yakkhā hi vimhayajātā “hiṃ hi”nti saddaṃ nicchārenti. Thutijappehīti	733	
PA_tika-vin01_t1:733_7	pasaṃsāvacanehi. Brahmānaṃ apphoṭanehīti pītisomanassajātānaṃ brahmānaṃ bāhāyaṃ paharaṇasaṅkhātehi	733	
PA_tika-vin01_t1:733_8	apphoṭanehi. Pītisomanassajātā hi brahmāno vāmahatthaṃ samiñjitvā dakkhiṇena hatthena	733	
PA_tika-vin01_t1:733_9	bāhāyaṃ pahāraṃ denti. Ekakolāhalanti ekato pavattakolāhalaṃ. Ekaninnādanti ekato	733	
PA_tika-vin01_t1:733_10	pavattanigghosaṃ. Phalato nikkhantā chabbaṇṇarasmiyo ujukaṃ uggantvā onamitvā cakkavāḷapabbatamukhavaṭṭiṃ	7331	
PA_tika-vin01_t1:733_11	āhacca tiṭṭhantīti āha “sakalacakkavāḷaṃ ratanagopānasīvinaddhaṃ viya kurumānā”ti.	7331	
PA_tika-vin01_t1:733_12	Taṅkhaṇato ca pana pabhutīti vuttanayena suvaṇṇakaṭāhe patiṭṭhitassa mahābodhissa	7331	
PA_tika-vin01_t1:733_13	chabbaṇṇarasmīnaṃ vissajjitakālato pabhuti. Himavalāhakagabbhaṃ pavisitvā aṭṭhāsīti	7331	
PA_tika-vin01_t1:733_14	suvaṇṇakaṭāheneva saddhiṃ uggantvā himodakapuṇṇaṃ valāhakagabbhaṃ pavisitvā aṭṭhāsi.	7331	
PA_tika-vin01_t1:733_15	Paṭhamaṃ suvaṇṇakaṭāhe patiṭṭhitoyeva hi bodhi pacchā vuttappakāraacchariyapaṭimaṇḍito	7331	
PA_tika-vin01_t1:733_16	hutvā himavalāhakagabbhaṃ pavisitvā aṭṭhāsi. Teneva vakkhati “paṭhamaṃ suvaṇṇakaṭāhe	7331	
PA_tika-vin01_t1:733_17	patiṭṭhahi, tato himagabbhasattāhaṃ abhisekasattāhañca vītināmetvā”tiādi. Tatoyeva	7331	
PA_tika-vin01_t1:733_18	ca mahāvaṃsepi vuttaṃ –	7331	
PA_tika-vin01_t1:734	“Evaṃ satena mūlānaṃ, tatthesā gandhakaddame;	73	
PA_tika-vin01_t1:735	Patiṭṭhāsi mahābodhi, pasādentī mahājanaṃ.	73	
PA_tika-vin01_t1:736	“Tassā khandho dasahattho, pañca sākhā manoramā;	73	
PA_tika-vin01_t1:737	Catuhatthā catuhatthā, dasaḍḍhaphalamaṇḍitā.	73	
PA_tika-vin01_t1:738	“Sahassantu pasākhānaṃ, sākhānaṃ tāsamāsi ca;	73	
PA_tika-vin01_t1:739	Evaṃ āsi mahābodhi, manoharasirindharā.	73	
PA_tika-vin01_t1:740	“Kaṭāhamhi mahābodhi, patiṭṭhitakkhaṇe mahī;	74	
PA_tika-vin01_t1:741	Akampi pāṭihīrāni, ahesuṃ vividhāni ca.	74	
PA_tika-vin01_t1:742	“Sayaṃ nādehi tūriyānaṃ, devesu mānusesu ca;	74	
PA_tika-vin01_t1:743	Sādhukāraninnādehi, devabrahmagaṇassa ca.	74	
PA_tika-vin01_t1:744	“Meghānaṃ migapakkhīnaṃ, yakkhādīnaṃ ravehi ca;	74	
PA_tika-vin01_t1:745	Ravehi ca mahīkampe, ekakolāhalaṃ ahu.	74	
PA_tika-vin01_t1:746	“Bodhiyā phalapattehi, chabbaṇṇaraṃsiyo subhā;	74	
PA_tika-vin01_t1:747	Nikkhamitvā cakkavāḷaṃ, sakalaṃ sobhayiṃsu ca.	74	
PA_tika-vin01_t1:748	“Sakaṭāhā mahābodhi, uggantvāna tato nabhaṃ;	74	
PA_tika-vin01_t1:749	Aṭṭhāsi himagabbhamhi, sattāhāni adassanā”ti.	74	
PA_tika-vin01_t1:750	Tasmā suvaṇṇakaṭāhe patiṭṭhitoyeva bodhi kaṭāheneva saddhi uggantvā himavalāhakagabbhaṃ pavisitvā aṭṭhāsīti veditabbaṃ.	75	
PA_tika-vin01_t1:751	Heṭṭhā pana bhagavato adhiṭṭhānakkamaṃ dassentena yaṃ vuttaṃ –	75	
PA_tika-vin01_t1:752_0	“Bhagavā kira mahāparinibbānamañce nipanno laṅkādīpe mahābodhipatiṭṭhāpanatthāya	752	
PA_tika-vin01_t1:752_1	asokamahārājā mahābodhiggahaṇatthaṃ gamissati, tadā mahābodhissa dakkhiṇasākhā sayameva	752	
PA_tika-vin01_t1:752_2	chijjitvā suvaṇṇakaṭāhe patiṭṭhātūti adhiṭṭhāsi, idamekamadhiṭṭhānaṃ.	752	
PA_tika-vin01_t1:753	“Tattha patiṭṭhānakāle ca ‘mahābodhi himavalāhakagabbhaṃ pavisitvā tiṭṭhatū’ti adhiṭṭhāsi, idaṃ dutiyamadhiṭṭhānaṃ.	75	
PA_tika-vin01_t1:754	“Sattame divase himavalāhakagabbhato oruyha suvaṇṇakaṭāhe patiṭṭhahanto pattehi ca phalehi ca chabbaṇṇarasmiyo muñcatūti adhiṭṭhāsi, idaṃ tatiyamadhiṭṭhāna”nti.	75	
PA_tika-vin01_t1:755_0	Taṃ iminā na sameti. Tattha hi paṭhamaṃ himavalāhakagabbhaṃ pavisitvā pacchā sattame	755	
PA_tika-vin01_t1:755_1	divase himavalāhakagabbhato oruyha chabbaṇṇaraṃsivissajjanaṃ suvaṇṇakaṭāhe patiṭṭhahanañca	755	
PA_tika-vin01_t1:755_2	vuttaṃ, tasmā aṭṭhakathāya pubbenāparaṃ na sameti. Mahāvaṃse pana adhiṭṭhānepi paṭhamaṃ	755	
PA_tika-vin01_t1:755_3	suvaṇṇakaṭāhe patiṭṭhahanaṃ pacchāyeva chabbaṇṇaraṃsivissajjanaṃ himavalāhakagabbhapavisanañca. Vuttañhetaṃ –	755	
PA_tika-vin01_t1:756	“Parinibbānamañcamhi, nipannena jinena hi;	75	
PA_tika-vin01_t1:757	Kataṃ mahāadhiṭṭhānaṃ, pañcakaṃ pañcacakkhunā.	75	
PA_tika-vin01_t1:758	“Gayhamānā mahābodhi-sākhāsokena dakkhiṇā;	75	
PA_tika-vin01_t1:759	Chijjitvāna sayaṃyeva, patiṭṭhātu kaṭāhake.	75	
PA_tika-vin01_t1:760	“Patiṭṭhahitvā sā sākhā, chabbaṇṇarasmiyo subhā;	76	
PA_tika-vin01_t1:761	Rājayantī disā sabbā, phalapattehi muñcatu.	76	
PA_tika-vin01_t1:762	“Sasuvaṇṇakaṭāhā sā, uggantvāna manoramā;	76	
PA_tika-vin01_t1:763	Adissamānā sattāhaṃ, himagabbhamhi tiṭṭhatū”ti.	76	
PA_tika-vin01_t1:764	Bodhivaṃsepi ca ayameva adhiṭṭhānakkamo vutto, tasmā aṭṭhakathāyaṃ vutto adhiṭṭhānakkamo yathā pubbenāparaṃ na virujjhati, tathā vīmaṃsitvā gahetabbo.	76	
PA_tika-vin01_t1:765_0	Himañca chabbaṇṇaraṃsiyo ca āvattitvā mahābodhimeva pavisiṃsūti mahābodhiṃ paṭicchādetvā	765	
PA_tika-vin01_t1:765_1	ṭhitaṃ himañca bodhito nikkhantachabbaṇṇarasmiyo ca āvattitvā padakkhiṇaṃ katvā bodhimeva	765	
PA_tika-vin01_t1:765_2	pavisiṃsu, bodhipaviṭṭhā viya hutvā antarahitāti vuttaṃ hoti. Ettha pana “himañca	765	
PA_tika-vin01_t1:765_3	raṃsiyo cā”ti ayameva pāṭho satasodhitasammate porāṇapotthake sesesu ca sabbapotthakesu	765	
PA_tika-vin01_t1:765_4	dissati. Mahāvaṃsepi cetaṃ vuttaṃ –	765	
PA_tika-vin01_t1:766	“Atīte tamhi sattāhe, sabbe himavalāhakā;	76	
PA_tika-vin01_t1:767	Pavisiṃsu mahābodhiṃ, sabbā tā raṃsiyopi cā”ti.	76	
PA_tika-vin01_t1:768_0	Kenaci pana “pañca raṃsiyo”ti pāṭhaṃ parikappetvā yaṃ vuttaṃ “sabbadisāhi pañca rasmiyo	768	
PA_tika-vin01_t1:768_1	āvattitvāti pañcahi phalehi nikkhantattā pañca, tā pana chabbaṇṇāvā”ti, taṃ tassa	768	
PA_tika-vin01_t1:768_2	sammohavijambhitamattanti daṭṭhabbaṃ. Paripuṇṇakhandhasākhāpasākhapañcaphalapaṭimaṇḍitoti	768	
PA_tika-vin01_t1:768_3	paripuṇṇakhandhasākhāpasākhāhi ceva pañcahi ca phalehi paṭimaṇḍito, samantato vibhūsitoti	768	
PA_tika-vin01_t1:768_4	attho. Abhisekaṃ datvāti anotattodakena abhisekaṃ datvā. Mahābodhiṭṭhāneyeva aṭṭhāsīti	768	
PA_tika-vin01_t1:768_5	bodhisamīpeyeva vasi.	768	
PA_tika-vin01_t1:769_0	Pubbakattikapavāraṇādivaseti assayujamāsassa juṇhapakkhapuṇṇamiyaṃ. Cātuddasīuposathattā	769	
PA_tika-vin01_t1:769_1	dvisattāhe jāte uposatho sampattoti āha “kāḷapakkhassa uposathadivase”ti, assayujamāsakāḷapakkhassa	769	
PA_tika-vin01_t1:769_2	cātuddasīuposatheti attho. Pācīnamahāsālamūle ṭhapesīti nagarassa pācīnadisābhāge	769	
PA_tika-vin01_t1:769_3	jātassa mahāsālarukkhassa heṭṭhā maṇḍapaṃ kāretvā tattha ṭhapesi. Sattarasame divaseti	769	
PA_tika-vin01_t1:769_4	pāṭipadadivasato dutiyadivase. Kattikachaṇapūjaṃ addasāti kattikachaṇavasena bodhissa	769	
PA_tika-vin01_t1:769_5	kariyamānaṃ pūjaṃ sumanasāmaṇero addasa, disvā ca āgato sabbaṃ taṃ pavattiṃ ārocesi.	769	
PA_tika-vin01_t1:769_6	Taṃ sandhāyeva ca thero bodhiāharaṇatthaṃ pesesi.	769	
PA_tika-vin01_t1:770_0	Aṭṭhārasa devatākulānīti mahābodhiṃ parivāretvā ṭhitanāgayakkhādidevatākulāni datvāti	770	
PA_tika-vin01_t1:770_1	sambandho. Amaccakulāni bodhissa kattabbavicāraṇatthāya adāsi, brāhmaṇakulāni lokasammatattā	770	
PA_tika-vin01_t1:770_2	udakāsiñcanatthāya adāsi, kuṭumbiyakulāni bodhissa kattabbapūjopakaraṇagopanatthāya	770	
PA_tika-vin01_t1:770_3	adāsi. “Gopakā rājakammino tathā taracchā”ti mahāgaṇṭhipade vuttaṃ. Gaṇṭhipade pana	770	
PA_tika-vin01_t1:770_4	“gopakakulāni bodhisiñcanatthaṃ khīradhenupālanatthāya taracchakulāni kāliṅgakulāni	770	
PA_tika-vin01_t1:770_5	vissāsikāni padhānamanussakulānī”ti vuttaṃ. Kāliṅgakulānīti ettha “udakādigāhakā	770	
PA_tika-vin01_t1:770_6	kāliṅgā”ti mahāgaṇṭhipade vuttaṃ. “Kaliṅgesu janapade jātisampannakulaṃ kāliṅgakula”nti	770	
PA_tika-vin01_t1:770_7	keci. Iminā parivārenāti sahatthe karaṇavacanaṃ, iminā vuttappakāraparivārena saddhinti	770	
PA_tika-vin01_t1:770_8	attho. Viñjhāṭaviṃ samatikkammāti rājā sayampi mahābodhissa paccuggamanaṃ karonto	770	
PA_tika-vin01_t1:770_9	senaṅgaparivuto thalapathena gacchanto viñjhāṭaviṃ nāma aṭaviṃ atikkamitvā. Tāmalittiṃ	770	
PA_tika-vin01_t1:770_10	anuppattoti tāmalittiṃ nāma titthaṃ sampatto. Idamassa tatiyanti suvaṇṇakaṭāhe patiṭṭhitamahābodhissa	7701	
PA_tika-vin01_t1:770_11	rajjasampadānaṃ sandhāya vuttaṃ. Tato pubbe panesa ekavāraṃ saddhāya sakalajambudīparajjena	7701	
PA_tika-vin01_t1:770_12	mahābodhiṃ pūjesiyeva, tasmā tena saddhiṃ catutthamidaṃ rajjasampadānaṃ. Mahābodhiṃ	7701	
PA_tika-vin01_t1:770_13	pana yasmiṃ yasmiṃ divase rajjena pūjesi, tasmiṃ tasmiṃ divase sakalajambudīparajjato	7701	
PA_tika-vin01_t1:770_14	uppannaṃ āyaṃ gahetvā mahābodhipūjaṃ kāresi.	7701	
PA_tika-vin01_t1:771_0	Māgasiramāsassāti migasiramāsassa. Paṭhamapāṭipadadivaseti sukkapakkhapāṭipadadivase.	771	
PA_tika-vin01_t1:771_1	Tañhi kaṇhapakkhapāṭipadadivasaṃ apekkhitvā “paṭhamapāṭipadadivasa”nti vuccati. Idañca	771	
PA_tika-vin01_t1:771_2	imasmiṃ dīpe pavattamānavohāraṃ gahetvā vuttaṃ. Tattha pana puṇṇamito paṭṭhāya yāva	771	
PA_tika-vin01_t1:771_3	aparā puṇṇamī, tāva eko māsoti vohārassa pavattattā tena vohārena “dutiyapāṭipadadivase”ti	771	
PA_tika-vin01_t1:771_4	vattabbaṃ siyā. Tattha hi kaṇhapakkhapāṭipadadivasaṃ “paṭhamapāṭipada”nti vuccati.	771	
PA_tika-vin01_t1:771_5	Ukkhipitvāti mahāsālamūle dinnehi soḷasahi jātisampannakulehi saddhiṃ ukkhipitvāti	771	
PA_tika-vin01_t1:771_6	vadanti. Gacchati vatareti ettha areti khede. Tenevāha “kanditvā”ti, bodhiyā adassanaṃ	771	
PA_tika-vin01_t1:771_7	asahamāno roditvā paridevitvāti attho. Sarasaraṃsijālanti ettha pana heṭṭhā vuttanayeneva	771	
PA_tika-vin01_t1:771_8	attho veditabbo. Mahābodhisamāruḷhāti mahābodhinā samāruḷhā. Passato passatoti anādare	771	
PA_tika-vin01_t1:771_9	sāmivacanaṃ, passantassevāti attho. Mahāsamuddatalaṃ pakkhantāti mahāsamuddassa udakatalaṃ	771	
PA_tika-vin01_t1:771_10	pakkhandi. Samantā yojananti samantato ekekena passena yojanappamāṇe padese. Accantasaṃyoge	7711	
PA_tika-vin01_t1:771_11	cetaṃ upayogavacanaṃ. Vīciyo vūpasantāti vīciyo na uṭṭhahiṃsu, nāhesunti vuttaṃ hoti.	7711	
PA_tika-vin01_t1:771_12	Pavajjiṃsūti viraviṃsu, nādaṃ pavattayiṃsūti attho. Rukkhādisannissitāhīti ettha	7711	
PA_tika-vin01_t1:771_13	ādi-saddena pabbatādisannissitā devatā saṅgaṇhāti.	7711	
PA_tika-vin01_t1:772_0	Supaṇṇarūpenāti supaṇṇasadisena rūpena. Nāgakulāni santāsesīti mahābodhiggahaṇatthaṃ	772	
PA_tika-vin01_t1:772_1	āgatāni nāgakulāni santāsesi, tesaṃ bhayaṃ uppādetvā palāpesīti vuttaṃ hoti. Tadā	772	
PA_tika-vin01_t1:772_2	hi samuddavāsino nāgā mahābodhiṃ gahetuṃ vātavassandhakārādīhi mahantaṃ vikubbanaṃ	772	
PA_tika-vin01_t1:772_3	akaṃsu. Tato saṅghamittattherī garuḷavaṇṇaṃ māpetvā tena garuḷarūpena ākāsaṃ pūrayamānā	772	
PA_tika-vin01_t1:772_4	sikhāmarīcijālena gaganaṃ ekandhakāraṃ katvā pakkhappahāravātena mahāsamuddaṃ āloḷetvā	772	
PA_tika-vin01_t1:772_5	saṃvaṭṭajaladhinādasadisena ravena nāgānaṃ hadayāni bhindantī viya tāsetvā nāge palāpesi.	772	
PA_tika-vin01_t1:772_6	Te ca utrastarūpā nāgā āgantvāti te ca vuttanayena uttāsitā nāgā puna āgantvā. Taṃ	772	
PA_tika-vin01_t1:772_7	vibhūtinti taṃ iddhipāṭihāriyasaṅkhātaṃ vibhūtiṃ, taṃ acchariyanti vuttaṃ hoti. Therī	772	
PA_tika-vin01_t1:772_8	yācitvāti “ayye, amhākaṃ bhagavā mucalindanāgarājassa bhogāvaliṃ attano gandhakuṭiṃ	772	
PA_tika-vin01_t1:772_9	katvā sattāhaṃ tassa saṅgahaṃ akāsi. Abhisambujjhanadivase nerañjarānadītīre attano	772	
PA_tika-vin01_t1:772_10	ucchiṭṭhapattaṃ mahākāḷanāgassa vissajjesi. Uruvelanāgena māpitaṃ visadhūmadahanaṃ	7721	
PA_tika-vin01_t1:772_11	agaṇetvā tassa saraṇasīlābharaṇamadāsi. Mahāmoggallānattheraṃ pesetvā nandopanandanāgarājānaṃ	7721	
PA_tika-vin01_t1:772_12	dametvā nibbisaṃ akāsi. Evaṃ so lokanāyako amhākaṃ upakārako, tvampi no dosamassaritvā	7721	
PA_tika-vin01_t1:772_13	muhuttaṃ mahābodhiṃ vissajjetvā nāgalokassa saggamokkhamaggaṃ sampādehī”ti evaṃ yācitvā.	7721	
PA_tika-vin01_t1:772_14	Mahābodhiviyogadukkhitoti mahābodhiviyogena dukkhito sañjātamānasikadukkho. Kanditvāti	7721	
PA_tika-vin01_t1:772_15	imassa pariyāyavacanamattaṃ roditvāti, guṇakittanavasena vā punappunaṃ roditvā, vilāpaṃ katvāti attho.	7721	
PA_tika-vin01_t1:773_0	Uttaradvāratoti anurādhapurassa uttaradvārato. Maggaṃ sodhāpetvāti khāṇukaṇṭakādīnaṃ	773	
PA_tika-vin01_t1:773_1	uddharāpanavasena maggaṃ sodhāpetvā. Alaṅkārāpetvāti vālukādīnaṃ okirāpanādivasena	773	
PA_tika-vin01_t1:773_2	sajjetvā. Samuddasālavatthusminti samuddāsannasālāya vatthubhūte padese. Tasmiṃ kira	773	
PA_tika-vin01_t1:773_3	padese ṭhitehi samuddassa diṭṭhattā taṃ acchariyaṃ pakāsetuṃ tattha ekā sālā katā.	773	
PA_tika-vin01_t1:773_4	Sā nāmena “samuddāsannasālā”ti pākaṭā jātā. Vuttañhetaṃ –	773	
PA_tika-vin01_t1:774	“Samuddāsannasālāya, ṭhāne ṭhatvā mahaṇṇave;	77	
PA_tika-vin01_t1:775	Āgacchantaṃ mahābodhiṃ, mahātheriddhiyāddasa.	77	
PA_tika-vin01_t1:776	“Tasmiṃ ṭhāne katā sālā, pakāsetuṃ tamabbhutaṃ;	77	
PA_tika-vin01_t1:777	‘Samuddāsannasālā’ti, nāmenāsidha pākaṭā”ti.	77	
PA_tika-vin01_t1:778_0	Tāya vibhūtiyāti tāya vuttappakārāya pūjāsakkārādisampattiyā. Therassāti mahāmahindattherassa.	778	
PA_tika-vin01_t1:778_1	Maggassa kira ubhosu passesu antarantarā pupphehi kūṭāgārasadisasaṇṭhānāni pupphacetiyāni	778	
PA_tika-vin01_t1:778_2	kārāpesi. Taṃ sandhāyetaṃ vuttaṃ “antarantare pupphaagghiyāni ṭhapento”ti. Āgato	778	
PA_tika-vin01_t1:778_3	vatareti ettha areti pasaṃsāyaṃ, sādhu vatāti attho. Soḷasahi jātisampannakulehīti	778	
PA_tika-vin01_t1:778_4	aṭṭhahi amaccakulehi aṭṭhahi ca brāhmaṇakulehīti evaṃ soḷasahi jātisampannakulehi.	778	
PA_tika-vin01_t1:778_5	Samuddatīre mahābodhiṃ ṭhapetvāti samuddavelātale alaṅkatappaṭiyatte ramaṇīye maṇḍape	778	
PA_tika-vin01_t1:778_6	mahābodhiṃ ṭhapetvā. Evaṃ pana katvā sakalatambapaṇṇirajjena mahābodhiṃ pūjetvā soḷasannaṃ	778	
PA_tika-vin01_t1:778_7	kulānaṃ rajjaṃ niyyātetvā sayaṃ dovārikaṭṭhāne ṭhatvā tayo divase anekappakāraṃ pūjaṃ	778	
PA_tika-vin01_t1:778_8	kārāpesi. Taṃ dassento “tīṇi divasānī”tiādimāha. Rajjaṃ vicāresīti rajjaṃ vicāretuṃ	778	
PA_tika-vin01_t1:778_9	vissajjesi, soḷasahi vā jātisampannakulehi rajjaṃ vicārāpesīti attho. Catutthe divaseti	778	
PA_tika-vin01_t1:778_10	migasiramāsassa sukkapakkhadasamiyaṃ. Anupubbena anurādhapuraṃ sampattoti dasamiyaṃ	7781	
PA_tika-vin01_t1:778_11	alaṅkatappaṭiyattarathe mahābodhiṃ ṭhapetvā uḷārapūjaṃ kurumāno pācīnapassavihārassa	7781	
PA_tika-vin01_t1:778_12	patiṭṭhātabbaṭṭhānamānetvā tattha saṅghassa pātarāsaṃ pavattetvā mahindattherena	7781	
PA_tika-vin01_t1:778_13	bhāsitaṃ nāgadīpe dasabalena kataṃ nāgadamanaṃ sutvā “sammāsambuddhena nisajjādinā	7781	
PA_tika-vin01_t1:778_14	paribhuttaṭṭhānesu thūpādīhi sakkāraṃ karissāmī”ti saññāṇaṃ kāretvā tato āharitvā	7781	
PA_tika-vin01_t1:778_15	tavakkabrāhmaṇassa gāmadvāre ṭhapetvā pūjetvā evaṃ tasmiṃ tasmiṃ ṭhāne pūjaṃ katvā	7781	
PA_tika-vin01_t1:778_16	iminā anukkamena anurādhapuraṃ sampatto. Cātuddasīdivaseti migasiramāsasseva sukkapakkhacātuddase.	7781	
PA_tika-vin01_t1:778_17	Vaḍḍhamānakacchāyāyāti chāyāya vaḍḍhamānasamaye, sāyanhasamayeti vuttaṃ hoti. Samāpattinti	7781	
PA_tika-vin01_t1:778_18	phalasamāpattiṃ. Tilakabhūteti alaṅkārabhūte. Rājavatthudvārakoṭṭhakaṭṭhāneti rājuyyānassa	7781	
PA_tika-vin01_t1:778_19	dvārakoṭṭhakaṭṭhāne. “Sakalarajjaṃ mahābodhissa dinnapubbattā upacāratthaṃ rājā dovārikavesaṃ gaṇhī”ti vadanti.	7781	
PA_tika-vin01_t1:779_0	Anupubbavipassananti udayabbayādianupubbavipassanaṃ. Paṭṭhapetvāti ārabhitvā. Atthaṅgamiteti	779	
PA_tika-vin01_t1:779_1	atthaṅgate. “Saha bodhipatiṭṭhānenā”ti vattabbe vibhattivipariṇāmaṃ katvā “saha bodhipatiṭṭhānā”ti	779	
PA_tika-vin01_t1:779_2	nissakkavacanaṃ kataṃ. Sati hi sahayoge karaṇavacanena bhavitabbaṃ. Mahāpathavī akampīti	779	
PA_tika-vin01_t1:779_3	ca idaṃ mukhamattanidassanaṃ, aññānipi anekāni acchariyāni ahesuṃyeva. Tathā hi saha	779	
PA_tika-vin01_t1:779_4	bodhipatiṭṭhānena udakapariyantaṃ katvā mahāpathavī akampi, tāni mūlāni kaṭāhamukhavaṭṭito	779	
PA_tika-vin01_t1:779_5	uggantvā taṃ kaṭāhaṃ vinandhantā pathavītalamotariṃsu, samantato dibbakusumāni vassiṃsu,	779	
PA_tika-vin01_t1:779_6	ākāse dibbatūriyāni vajjiṃsu, mahāmegho uṭṭhahitvā vuṭṭhidhāramakāsi, ākāsapadesā	779	
PA_tika-vin01_t1:779_7	viraviṃsu, vijjulatā nicchariṃsu. Devatā sādhukāramadaṃsu, samāgatā sakaladīpavāsino	779	
PA_tika-vin01_t1:779_8	gandhamālādīhi pūjayiṃsu, gahitamakarandā mandamārutā vāyiṃsu, samantato ghanasītalahimavalāhakā	779	
PA_tika-vin01_t1:779_9	mahābodhiṃ chādayiṃsu. Evaṃ bodhi pathaviyaṃ patiṭṭhahitvā himagabbhe sannisīditvā	779	
PA_tika-vin01_t1:779_10	sattāhaṃ lokassa adassanaṃ agamāsi. Himagabbhe sannisīdīti himagabbhassa anto aṭṭhāsi.	7791	
PA_tika-vin01_t1:779_11	Vipphurantāti vipphurantā ito cito ca saṃsarantā. Nicchariṃsūti nikkhamiṃsu. Dassiṃsūti	7791	
PA_tika-vin01_t1:779_12	paññāyiṃsu. Sabbe dīpavāsinoti sabbe tambapaṇṇidīpavāsino. Uttarasākhato ekaṃ phalanti	7791	
PA_tika-vin01_t1:779_13	uttarasākhāya ṭhitaṃ ekaṃ phalaṃ. “Pācīnasākhāya ekaṃ phala”ntipi keci. Mahāāsanaṭṭhāneti	7791	
PA_tika-vin01_t1:779_14	pubbapasse mahāsilāsanena patiṭṭhitaṭṭhāne. Issaranimmānavihāreti issaranimmānasaṅkhāte	7791	
PA_tika-vin01_t1:779_15	kassapagirivihāre. “Issaranimmānavihāre”ti hi pubbasaṅketavasena vuttaṃ, idāni pana	7791	
PA_tika-vin01_t1:779_16	so vihāro “kassapagirī”ti paññāto. “Issarasamaṇārāme”tipi keci paṭhanti. Tathā ca vuttaṃ –	7791	
PA_tika-vin01_t1:780	“Tavakkabrāhmaṇagāme, thūpārāme tatheva ca;	78	
PA_tika-vin01_t1:781	Issarasamaṇārāme, paṭhame cetiyaṅgaṇe”ti.	78	
PA_tika-vin01_t1:782_0	Yojaniyaārāmesūti anurādhapurassa samantā yojanassa anto kataārāmesu. Samantā patiṭṭhite	782	
PA_tika-vin01_t1:782_1	mahābodhimhīti sambandho. Anurādhapurassa samantā evaṃ puttanattuparamparāya mahābodhimhi	782	
PA_tika-vin01_t1:782_2	patiṭṭhiteti attho. Lohapāsādaṭṭhānaṃ pūjesīti lohapāsādassa kattabbaṭṭhānaṃ pūjesi.	782	
PA_tika-vin01_t1:782_3	“Kiñcāpi lohapāsādaṃ devānaṃpiyatissoyeva mahārājā kāressati, tathāpi tasmiṃ samaye	782	
PA_tika-vin01_t1:782_4	abhāvato ‘anāgate’ti vutta”nti tīsupi gaṇṭhipadesu vuttaṃ. Keci pana “duṭṭhagāmaṇiabhayeneva	782	
PA_tika-vin01_t1:782_5	kārito lohapāsādo”ti vadanti. Mūlāni panassa na tāva otarantīti iminā, mahārāja,	782	
PA_tika-vin01_t1:782_6	imasmiṃ dīpe satthusāsanaṃ patiṭṭhitamattameva ahosi, na tāva supatiṭṭhitanti dasseti,	782	
PA_tika-vin01_t1:782_7	assa satthusāsanassa mūlāni pana na tāva otiṇṇānīti evamettha attho veditabbo. Otarantīti	782	
PA_tika-vin01_t1:782_8	hi atītatthe vattamānavacanaṃ. Tenevāha “kadā pana bhante mūlāni otiṇṇāni nāma bhavissantī”ti.	782	
PA_tika-vin01_t1:782_9	Yo amacco catupaṇṇāsāya jeṭṭhakakaniṭṭhabhātukehi saddhiṃ cetiyagirimhi pabbajito,	782	
PA_tika-vin01_t1:782_10	taṃ sandhāya vuttaṃ “mahāariṭṭho bhikkhū”ti. Meghavaṇṇābhayassa amaccassa pariveṇaṭṭhāneti	7821	
PA_tika-vin01_t1:782_11	meghavaṇṇābhayassa rañño amaccena kattabbassa pariveṇassa vatthubhūte ṭhāne. Maṇḍapappakāranti	7821	
PA_tika-vin01_t1:782_12	maṇḍapasadisaṃ. Sadisatthampi hi pakārasaddaṃ vaṇṇayanti. Sāsanassa mūlāni otarantāni	7821	
PA_tika-vin01_t1:782_13	passissāmīti iminā sāsanassa suṭṭhu patiṭṭhānākāraṃ passissāmīti dīpeti.	7821	
PA_tika-vin01_t1:783_0	Meghavirahitassa nimmalasseva ākāsassa viravitattā “ākāsaṃ mahāviravaṃ ravī”ti vuttaṃ.	783	
PA_tika-vin01_t1:783_1	Paccekagaṇīhīti visuṃ visuṃ gaṇācariyehi. Paccekaṃ gaṇaṃ etesaṃ atthīti paccekagaṇino.	783	
PA_tika-vin01_t1:783_2	Yathā vejjo gilānesu karuṇāya tikicchanameva purakkhatvā vigatacchandadoso jigucchanīyesu	783	
PA_tika-vin01_t1:783_3	vaṇesu guyhaṭṭhānesu ca bhesajjalepanādinā tikicchanameva karoti, evaṃ bhagavāpi	783	
PA_tika-vin01_t1:783_4	kilesabyādhipīḷitesu sattesu karuṇāya te satte kilesabyādhidukkhato mocetukāmo avattabbārahāni	783	
PA_tika-vin01_t1:783_5	guyhaṭṭhānanissitānipi asappāyāni vadanto vinayapaññattiyā sattānaṃ kilesabyādhiṃ	783	
PA_tika-vin01_t1:783_6	tikicchati. Tena vuttaṃ “satthu karuṇāguṇaparidīpaka”nti. Anusiṭṭhikarānanti anusāsanīkarānaṃ,	783	
PA_tika-vin01_t1:783_7	ye bhagavato anusāsaniṃ sammā paṭipajjanti, tesanti attho. Kāyakammavacīkammavipphanditavinayananti	783	
PA_tika-vin01_t1:783_8	kāyavacīdvāresu ajjhācāravasena pavattassa kilesavipphanditassa vinayanakaraṃ.	783	
PA_tika-vin01_t1:784_0	Rājinoti upayogatthe sāmivacanaṃ, rājānamanusāsiṃsūti attho. Ālokanti ñāṇālokaṃ.	784	
PA_tika-vin01_t1:784_1	Nibbāyiṃsu mahesayoti ettha mahāmahindatthero dvādasavassiko hutvā tambapaṇṇidīpaṃ	784	
PA_tika-vin01_t1:784_2	sampatto, tattha dve vassāni vasitvā vinayaṃ patiṭṭhapesi. Dvāsaṭṭhivassiko hutvā	784	
PA_tika-vin01_t1:784_3	parinibbutoti vadanti.	784	
PA_tika-vin01_t1:785_0	Tesaṃ therānaṃ antevāsikāti tesaṃ mahāmahindattherappamukhānaṃ therānaṃ antevāsikā.	785	
PA_tika-vin01_t1:785_1	Tissadattādayo pana mahāariṭṭhattherassa antevāsikā, tasmā tissadattakāḷasumanadīghasumanādayo	785	
PA_tika-vin01_t1:785_2	mahāariṭṭhattherassa antevāsikā cāti yojetabbaṃ. Antevāsikānaṃ antevāsikāti ubhayathā	785	
PA_tika-vin01_t1:785_3	vuttaantevāsikānaṃ antevāsikā. Pubbe vuttappakārāti –	785	
PA_tika-vin01_t1:786	“Tato mahindo iṭṭiyo, uttiyo sambalo tathā;	78	
PA_tika-vin01_t1:787	Bhaddanāmo ca paṇḍito.	78	
PA_tika-vin01_t1:788	“Ete nāgā mahāpaññā, jambudīpā idhāgatā;	78	
PA_tika-vin01_t1:789	Vinayaṃ te vācayiṃsu, piṭakaṃ tambapaṇṇiyā.	78	
PA_tika-vin01_t1:790	“Nikāye pañca vācesuṃ, satta ceva pakaraṇe;	79	
PA_tika-vin01_t1:791	Tato ariṭṭho medhāvī, tissadatto ca paṇḍito.	79	
PA_tika-vin01_t1:792	“Visārado kāḷasumano, thero ca dīghanāmako”ti. –	79	
PA_tika-vin01_t1:793	Evamādinā pubbe vuttappakārā ācariyaparamparā.	79	
PA_tika-vin01_t1:794	Ācariyaparamparakathāvaṇṇanā niṭṭhitā.	79	
PA_tika-vin01_t1:795	Vinayānisaṃsakathāvaṇṇanā	79	
PA_tika-vin01_t1:796_0	Ettāvatā ca “kenābhata”nti imaṃ pañhaṃ vitthārato vibhajitvā idāni “kattha patiṭṭhita”nti	796	
PA_tika-vin01_t1:796_1	imaṃ pañhaṃ vissajjento āha “kattha patiṭṭhita”ntiādi. Tattha telamivāti sīhatelamiva.	796	
PA_tika-vin01_t1:796_2	Adhimattasatigatidhītimantesūti ettha satīti buddhavacanaṃ uggahetvā dhāraṇakasati.	796	
PA_tika-vin01_t1:796_3	Gatīti uggaṇhanakagati. Dhītīti sanniṭṭhānaṃ katvā gaṇhanakañāṇaṃ. Gatīti vā paññāgati.	796	
PA_tika-vin01_t1:796_4	Dhītīti buddhavacanaṃ uggaṇhanavīriyaṃ sajjhāyanavīriyaṃ dhāraṇavīriyañca. Lajjīsūti	796	
PA_tika-vin01_t1:796_5	pāpajigucchanakalakkhaṇāya lajjāya samannāgatesu. Kukkuccakesūti aṇumattesupi vajjesu	796	
PA_tika-vin01_t1:796_6	dosadassāvitāya kappiyākappiyaṃ nissāya kukkuccakārīsu. Sikkhākāmesūti adhisīlaaacittaadhipaññāvasena	796	
PA_tika-vin01_t1:796_7	tisso sikkhā kāmayamānesu sampiyāyitvā sikkhantesu.	796	
PA_tika-vin01_t1:797_0	Akattabbato nivāretvā kattabbesu patiṭṭhāpanato mātāpituṭṭhāniyoti vuttaṃ. Ācāragocarakusalatāti	797	
PA_tika-vin01_t1:797_1	veḷudānādimicchājīvassa kāyapāgabbhiyādīnañca akaraṇena sabbaso anācāraṃ vajjetvā	797	
PA_tika-vin01_t1:797_2	“kāyiko avītikkamo vācasiko avītikkamo”ti evaṃ vuttabhikkhusāruppaācārasampattiyā	797	
PA_tika-vin01_t1:797_3	vesiyādiagocaraṃ vajjetvā piṇḍapātādiatthaṃ upasaṅkamituṃ yuttaṭṭhānasaṅkhātagocarena	797	
PA_tika-vin01_t1:797_4	ca sampannattā samaṇācāresu ceva samaṇagocaresu ca kusalatā. Apica yo bhikkhu satthari	797	
PA_tika-vin01_t1:797_5	sagāravo sappatisso sabrahmacārīsu sagāravo sappatisso hirottappasampanno sunivattho	797	
PA_tika-vin01_t1:797_6	supāruto pāsādikena abhikkantena paṭikkantena ālokitena vilokitena samiñjitena pasāritena	797	
PA_tika-vin01_t1:797_7	okkhittacakkhu iriyāpathasampanno indriyesu guttadvāro bhojane mattaññū jāgariyamanuyutto	797	
PA_tika-vin01_t1:797_8	satisampajaññena samannāgato appiccho santuṭṭho āraddhavīriyo pavivitto asaṃsaṭṭho	797	
PA_tika-vin01_t1:797_9	ābhisamācārikesu sakkaccakārī garucittīkārabahulo viharati, ayaṃ vuccati ācāro.	797	
PA_tika-vin01_t1:798_0	Gocaro pana upanissayagocaro ārakkhagocaro upanibandhagocaroti tividho. Tattha dasakathāvatthuguṇasamannāgato	798	
PA_tika-vin01_t1:798_1	kalyāṇamitto, yaṃ nissāya assutaṃ suṇāti, sutaṃ pariyodāpeti, kaṅkhaṃ vitarati, diṭṭhiṃ	798	
PA_tika-vin01_t1:798_2	ujuṃ karoti, cittaṃ pasādeti, yassa vā pana anusikkhamāno saddhāya vaḍḍhati, sīlena,	798	
PA_tika-vin01_t1:798_3	sutena, cāgena, paññāya vaḍḍhati, ayaṃ upanissayagocaro. Yo pana bhikkhu antaragharaṃ	798	
PA_tika-vin01_t1:798_4	paviṭṭho vīthipaṭipanno okkhittacakkhu yugamattadassāvī saṃvuto gacchati, na hatthiṃ	798	
PA_tika-vin01_t1:798_5	olokento, na assaṃ, na rathaṃ, na pattiṃ, na itthiṃ, na purisaṃ olokento, na uddhaṃ	798	
PA_tika-vin01_t1:798_6	olokento, na adho olokento, na disāvidisampi pekkhamāno gacchati, ayaṃ ārakkhagocaro.	798	
PA_tika-vin01_t1:798_7	Upanibandhagocaro pana cattāro satipaṭṭhānā, yattha bhikkhu attano cittaṃ upanibandhati.	798	
PA_tika-vin01_t1:798_8	Vuttañhetaṃ bhagavatā – “ko ca, bhikkhave, bhikkhuno gocaro sako pettiko visayo,	798	
PA_tika-vin01_t1:798_9	yadidaṃ cattāro satipaṭṭhānā”ti. Ayaṃ upanibandhagocaro. Iti iminā ca ācārena iminā	798	
PA_tika-vin01_t1:798_10	ca gocarena samannāgatattā ācāragocarakusalatā. Evaṃ anācāraṃ agocarañca vajjetvā	7981	
PA_tika-vin01_t1:798_11	saddhāpabbajitānaṃ yathāvuttaācāragocaresu kusalabhāvo vinayadharāyattoti ayamānisaṃso	7981	
PA_tika-vin01_t1:798_12	vinayapariyattiyā dassitoti veditabbo.	7981	
PA_tika-vin01_t1:799_0	Vinayapariyattiṃ nissāyāti vinayapariyāpuṇanaṃ nissāya. Attano sīlakkhandho sugutto	799	
PA_tika-vin01_t1:799_1	hoti surakkhitoti kathamassa attano sīlakkhandho sugutto hoti surakkhito? Āpattiñhi	799	
PA_tika-vin01_t1:799_2	āpajjanto chahākārehi āpajjati alajjitā, aññāṇatā, kukkuccapakatatā, akappiye kappiyasaññitā,	799	
PA_tika-vin01_t1:799_3	kappiye akappiyasaññitā, satisammosāti. Vinayadharo pana imehi chahākārehi āpattiṃ nāpajjati.	799	
PA_tika-vin01_t1:800_0	Kathaṃ alajjitāya nāpajjati? So hi “passatha bho, ayaṃ kappiyākappiyaṃ jānantoyeva	800	
PA_tika-vin01_t1:800_1	paṇṇattivītikkamaṃ karotī”ti imaṃ parūpavādaṃ rakkhantopi akappiyabhāvaṃ jānantoyeva	800	
PA_tika-vin01_t1:800_2	madditvā vītikkamaṃ na karoti. Evaṃ alajjitāya nāpajjati. Sahasā āpannampi desanāgāminiṃ	800	
PA_tika-vin01_t1:800_3	desetvā vuṭṭhānagāminiyā vuṭṭhahitvā suddhante patiṭṭhāti, tato –	800	
PA_tika-vin01_t1:801	“Sañcicca āpattiṃ nāpajjati, āpattiṃ na parigūhati;	80	
PA_tika-vin01_t1:802	Agatigamanañca na gacchati, ediso vuccati lajjipuggalo”ti. –	80	
PA_tika-vin01_t1:803	Imasmiṃ lajjibhāve patiṭṭhitova hoti.	80	
PA_tika-vin01_t1:804	Kathaṃ aññāṇatāya nāpajjati? So hi kappiyākappiyaṃ jānāti, tasmā kappiyaṃyeva karoti, akappiyaṃ na karoti. Evaṃ aññāṇatāya nāpajjati.	80	
PA_tika-vin01_t1:805_0	Kathaṃ kukkuccapakatatāya nāpajjati? Kappiyākappiyaṃ nissāya kukkucce uppanne vatthuṃ	805	
PA_tika-vin01_t1:805_1	oloketvā mātikaṃ padabhājanaṃ antarāpattiṃ anāpattiṃ oloketvā kappiyaṃ ce hoti, karoti,	805	
PA_tika-vin01_t1:805_2	akappiyaṃ ce, na karoti. Uppannaṃ pana kukkuccaṃ avinicchinitvāva “vaṭṭatī”ti madditvā	805	
PA_tika-vin01_t1:805_3	na vītikkamati. Evaṃ kukkuccapakatatāya nāpajjati.	805	
PA_tika-vin01_t1:806_0	Kathaṃ akappiye kappiyasaññitādīhi nāpajjati? So hi kappiyākappiyaṃ jānāti, tasmā	806	
PA_tika-vin01_t1:806_1	akappiye kappiyasaññī na hoti, kappiye akappiyasaññī na hoti, supatiṭṭhitā cassa	806	
PA_tika-vin01_t1:806_2	sati hoti, adhiṭṭhātabbaṃ adhiṭṭheti, vikappetabbaṃ vikappeti. Iti imehi chahākārehi	806	
PA_tika-vin01_t1:806_3	āpattiṃ nāpajjati, āpattiṃ anāpajjanto akhaṇḍasīlo hoti parisuddhasīlo. Evamassa	806	
PA_tika-vin01_t1:806_4	attano sīlakkhandho sugutto hoti surakkhito.	806	
PA_tika-vin01_t1:807_0	Kukkuccapakatānanti kappiyākappiyaṃ nissāya uppannena kukkuccena abhibhūtānaṃ. Kathaṃ	807	
PA_tika-vin01_t1:807_1	pana kukkuccapakatānaṃ paṭisaraṇaṃ hoti? Tiroraṭṭhesu tirojanapadesu ca uppannakukkuccā	807	
PA_tika-vin01_t1:807_2	bhikkhū “asukasmiṃ kira vihāre vinayadharo vasatī”ti dūratopi tassa santikaṃ āgantvā	807	
PA_tika-vin01_t1:807_3	kukkuccaṃ pucchanti. So tehi katakammassa vatthuṃ oloketvā āpattānāpattiṃ garukalahukādibhedaṃ	807	
PA_tika-vin01_t1:807_4	sallakkhetvā desanāgāminiṃ desāpetvā vuṭṭhānagāminiyā vuṭṭhāpetvā suddhante patiṭṭhāpeti.	807	
PA_tika-vin01_t1:807_5	Evaṃ kukkuccapakatānaṃ paṭisaraṇaṃ hoti.	807	
PA_tika-vin01_t1:808_0	Visārado saṅghamajjhe voharatīti vigato sārado bhayaṃ etassāti visārado, abhītoti	808	
PA_tika-vin01_t1:808_1	attho. Avinayadharassa hi saṅghamajjhe kathentassa bhayaṃ sārajjaṃ okkamati, vinayadharassa	808	
PA_tika-vin01_t1:808_2	taṃ na hoti. Kasmā? “Evaṃ kathentassa doso hoti, evaṃ na doso”ti ñatvā kathanato.	808	
PA_tika-vin01_t1:809_0	Paccatthike sahadhammena suniggahitaṃ niggaṇhātīti ettha dvidhā paccatthikā nāma	809	
PA_tika-vin01_t1:809_1	attapaccatthikā ca sāsanapaccatthikā ca. Tattha mettiyabhummajakā ca bhikkhū vaḍḍho	809	
PA_tika-vin01_t1:809_2	ca licchavī amūlakena antimavatthunā codesuṃ, ime attapaccatthikā nāma. Ye vā panaññepi	809	
PA_tika-vin01_t1:809_3	dussīlā pāpadhammā, sabbe te attapaccatthikā. Viparītadassanā pana ariṭṭhabhikkhukaṇṭakasāmaṇeravesālikavajjiputtakā	809	
PA_tika-vin01_t1:809_4	mahāsaṅghikādayo ca abuddhasāsanaṃ “buddhasāsana”nti vatvā katapaggahā sāsanapaccatthikā	809	
PA_tika-vin01_t1:809_5	nāma. Te sabbepi sahadhammena sahakāraṇena vacanena yathā taṃ asaddhammaṃ patiṭṭhāpetuṃ	809	
PA_tika-vin01_t1:809_6	na sakkonti, evaṃ suniggahitaṃ katvā niggaṇhāti.	809	
PA_tika-vin01_t1:810_0	Saddhammaṭṭhitiyā paṭipanno hotīti ettha pana tividho saddhammo pariyattipaṭipattiadhigamavasena.	810	
PA_tika-vin01_t1:810_1	Tattha tipiṭakaṃ buddhavacanaṃ pariyattisaddhammo nāma. Terasa dhutaṅgaguṇā cuddasa	810	
PA_tika-vin01_t1:810_2	khandhakavattāni dveasīti mahāvattānīti ayaṃ paṭipattisaddhammo nāma. Cattāro maggā	810	
PA_tika-vin01_t1:810_3	ca cattāri phalāni ca, ayaṃ adhigamasaddhammo nāma. Tattha keci therā “yo vo, ānanda,	810	
PA_tika-vin01_t1:810_4	mayā dhammo ca vinayo ca desito paññatto, so vo mamaccayena satthā”ti iminā suttena	810	
PA_tika-vin01_t1:810_5	“sāsanassa pariyatti mūla”nti vadanti. Keci therā “ime ca, subhadda, bhikkhū sammā	810	
PA_tika-vin01_t1:810_6	vihareyyuṃ, asuñño loko arahantehi assā”ti iminā suttena “sāsanassa paṭipatti mūla”nti	810	
PA_tika-vin01_t1:810_7	vatvā “yāva pañca bhikkhū sammā paṭipannā saṃvijjanti, tāva sāsanaṃ ṭhitaṃ hotī”ti	810	
PA_tika-vin01_t1:810_8	āhaṃsu. Itare pana therā “pariyattiyā antarahitāya suppaṭipannassapi dhammābhisamayo	810	
PA_tika-vin01_t1:810_9	natthī”ti vatvā āhaṃsu. Sacepi pañca bhikkhū cattāri pārājikāni rakkhaṇakā honti,	810	
PA_tika-vin01_t1:810_10	te saddhe kulaputte pabbājetvā paccantime janapade upasampādetvā dasavaggagaṇaṃ pūretvā	8101	
PA_tika-vin01_t1:810_11	majjhimajanapadepi upasampadaṃ karissanti. Etenupāyena vīsativaggasaṅghaṃ pūretvā	8101	
PA_tika-vin01_t1:810_12	attanopi abbhānakammaṃ katvā sāsanaṃ vuḍḍhiṃ viruḷhiṃ gamayissanti. Evamayaṃ vinayadharo	8101	
PA_tika-vin01_t1:810_13	tividhassapi saddhammassa ciraṭṭhitiyā paṭipanno hotīti. Evamayaṃ vinayadharo ime	8101	
PA_tika-vin01_t1:810_14	pañcānisaṃse paṭilabhatīti veditabbo.	8101	
PA_tika-vin01_t1:811_0	Vinayo saṃvaratthāyātiādīsu vinayoti vinayassa pariyāpuṇanaṃ, vinayoti vā vinayapaññatti	811	
PA_tika-vin01_t1:811_1	vuttā, tasmā sakalāpi vinayapaññatti vinayapariyāpuṇanaṃ vā kāyavacīdvārasaṃvaratthāyāti	811	
PA_tika-vin01_t1:811_2	attho, ājīvapārisuddhipariyosānassa sīlassa upanissayapaccayo hotīti vuttaṃ hoti.	811	
PA_tika-vin01_t1:811_3	Avippaṭisāroti pāpapuññānaṃ katākatānusocanavasena pavattacittavippaṭisārābhāvo.	811	
PA_tika-vin01_t1:811_4	Pāmojjanti dubbalā taruṇapīti. Pītīti balavapīti. Passaddhīti kāyacittadarathapaṭippassaddhi.	811	
PA_tika-vin01_t1:811_5	Sukhanti kāyikaṃ cetasikañca sukhaṃ. Tañhi duvidhampi samādhissa upanissayapaccayo	811	
PA_tika-vin01_t1:811_6	hoti. Samādhīti cittekaggatā. Yathābhūtañāṇadassananti sappaccayanāmarūpapariggaho.	811	
PA_tika-vin01_t1:811_7	Nibbidāti vipassanā. Atha vā yathābhūtañāṇadassanaṃ taruṇavipassanā, udayabbayañāṇassetaṃ	811	
PA_tika-vin01_t1:811_8	adhivacanaṃ. Cittekaggatā hi taruṇavipassanāya upanissayapaccayo hoti. Nibbidāti	811	
PA_tika-vin01_t1:811_9	sikhāppattā vuṭṭhānagāminibalavavipassanā. Virāgoti ariyamaggo. Vimuttīti arahattaphalaṃ.	811	
PA_tika-vin01_t1:811_10	Catubbidhopi hi ariyamaggo arahattassa upanissayapaccayo hoti. Vimuttiñāṇadassananti	8111	
PA_tika-vin01_t1:811_11	paccavekkhaṇañāṇaṃ. Anupādāparinibbānatthāyāti kañci dhammaṃ aggahetvā anavasesetvā	8111	
PA_tika-vin01_t1:811_12	parinibbānatthāya, appaccayaparinibbānatthāyāti attho. Appaccayaparinibbānassa hi	8111	
PA_tika-vin01_t1:811_13	vimuttiñāṇadassanaṃ paccayo hoti tasmiṃ anuppatte avassaṃ parinibbāyitabbato, na	8111	
PA_tika-vin01_t1:811_14	ca paccavekkhaṇañāṇe anuppanne antarā parinibbānaṃ hoti.	8111	
PA_tika-vin01_t1:812_0	Etadatthā kathāti ayaṃ vinayakathā nāma etadatthāya, anupādāparinibbānatthāyāti attho.	812	
PA_tika-vin01_t1:812_1	Evaṃ sabbatthapi. Mantanāpi vinayamantanāeva, “evaṃ karissāma, na karissāmā”ti vinayapaṭibaddhasaṃsandanā.	812	
PA_tika-vin01_t1:812_2	Etadatthā upanisāti upanisīdati ettha phalaṃ tappaṭibaddhavuttitāyāti upanisā vuccati	812	
PA_tika-vin01_t1:812_3	kāraṇaṃ paccayoti. “Vinayo saṃvaratthāyā”tiādikā kāraṇaparamparā etadatthāti attho.	812	
PA_tika-vin01_t1:812_4	Etadatthaṃ sotāvadhānanti imissā paramparapaccayakathāya sotāvadhānaṃ imaṃ kathaṃ	812	
PA_tika-vin01_t1:812_5	sutvā yaṃ uppajjati ñāṇaṃ, tampi etadatthaṃ. Yadidaṃ anupādācittassa vimokkhoti yadidanti	812	
PA_tika-vin01_t1:812_6	nipāto. Sabbaliṅgavibhattivacanesu tādisova tattha tattha atthato pariṇāmetabbo,	812	
PA_tika-vin01_t1:812_7	tasmā evamettha attho veditabbo – yo ayaṃ catūhi upādānehi anupādiyitvā cittassa	812	
PA_tika-vin01_t1:812_8	arahattaphalasaṅkhāto vimokkho, sopi etadatthāya anupādāparinibbānatthāyāti evamettha	812	
PA_tika-vin01_t1:812_9	sambandho veditabbo. Yo ayaṃ anupādācittassa vimokkhasaṅkhāto maggo, heṭṭhā vuttaṃ	812	
PA_tika-vin01_t1:812_10	sabbampi etadatthamevāti. Evañca sati iminā mahussāhato sādhitabbaṃ niyatappayojanaṃ	8121	
PA_tika-vin01_t1:812_11	dassitaṃ hoti. Heṭṭhā “virāgo…pe… nibbānatthāyā”ti iminā pana labbhamānānisaṃsaphalaṃ	8121	
PA_tika-vin01_t1:812_12	dassitanti veditabbaṃ. Āyogoti uggahaṇacintanādivasena punappunaṃ abhiyogo.	8121	
PA_tika-vin01_t1:813	Vinayānisaṃsakathāvaṇṇanā niṭṭhitā.	81	
PA_tika-vin01_t1:814	Iti samantapāsādikāya vinayaṭṭhakathāya sāratthadīpaniyaṃ	81	
PA_tika-vin01_t1:815	Bāhiranidānavaṇṇanā samattā.	81	
PA_tika-vin01_t1:816	Verañjakaṇḍavaṇṇanā	81	
PA_tika-vin01_t1:817_0	1. Seyyathidanti taṃ katamaṃ, taṃ kathanti vā attho. Aniyamaniddesavacananti natthi	817	
PA_tika-vin01_t1:817_1	etassa niyamoti aniyamo, niddisīyati attho etenāti niddeso, vuccati etenāti vacanaṃ,	817	
PA_tika-vin01_t1:817_2	niddesoyeva vacanaṃ niddesavacanaṃ, aniyamassa niddesavacanaṃ aniyamaniddesavacanaṃ,	817	
PA_tika-vin01_t1:817_3	paṭhamaṃ aniyamitassa samayassa niddesavacananti attho. “Yenāti avatvā tenāti vuttattā	817	
PA_tika-vin01_t1:817_4	aniyamaṃ katvā niddiṭṭhavacanaṃ aniyamaniddesavacana”ntipi vadanti. Yaṃtaṃsaddānaṃ	817	
PA_tika-vin01_t1:817_5	niccasambandhabhāvato āha “tassa sarūpena avuttenapī”tiādi. Tattha tassāti “tenā”ti	817	
PA_tika-vin01_t1:817_6	etassa. Sarūpena avuttenapīti “yenā”ti evaṃ sarūpato pāḷiyaṃ avuttenapi. Atthato	817	
PA_tika-vin01_t1:817_7	siddhenāti parabhāge sāriputtattherassa uppajjanakaparivitakkasaṅkhātaatthato siddhena.	817	
PA_tika-vin01_t1:817_8	Parivitakke hi siddhe yena samayena parivitakko udapādīti idaṃ atthato siddhameva	817	
PA_tika-vin01_t1:817_9	hoti. Tenevāha “aparabhāge hi vinayapaññattiyācanahetubhūto āyasmato sāriputtassa	817	
PA_tika-vin01_t1:817_10	parivitakko siddho”tiādi. “Tenā”ti vatvā tato tadatthameva “yenā”ti atthato vuccamānattā	8171	
PA_tika-vin01_t1:817_11	“yenā”ti ayaṃ “tenā”ti etassa paṭiniddeso nāma jāto. Paṭiniddesoti ca vitthāraniddesoti attho.	8171	
PA_tika-vin01_t1:818_0	Aparabhāge hīti ettha hi-saddo hetumhi, yasmāti attho. Vinayapaññattiyācanahetubhūtoti	818	
PA_tika-vin01_t1:818_1	“etassa bhagavā kālo, etassa sugata kālo, yaṃ bhagavā sāvakānaṃ sikkhāpadaṃ paññapeyya,	818	
PA_tika-vin01_t1:818_2	uddiseyya pātimokkhaṃ. Yathayidaṃ brahmacariyaṃ addhaniyaṃ assa ciraṭṭhitika”nti	818	
PA_tika-vin01_t1:818_3	evaṃ pavattassa vinayapaññattiyācanassa kāraṇabhūtoti attho. Parivitakkoti “katamesānaṃ	818	
PA_tika-vin01_t1:818_4	kho buddhānaṃ bhagavantānaṃ brahmacariyaṃ na ciraṭṭhitikaṃ ahosi, katamesānaṃ buddhānaṃ	818	
PA_tika-vin01_t1:818_5	bhagavantānaṃ brahmacariyaṃ ciraṭṭhitikaṃ ahosī”ti evaṃ pavatto parivitakko. Yaṃtaṃsaddānaṃ	818	
PA_tika-vin01_t1:818_6	niccasambandhoti āha “tasmā yena samayenā”tiādi. Pubbe vā pacchā vā atthato siddhenāti	818	
PA_tika-vin01_t1:818_7	pubbe vā pacchā vā uppannaatthato siddhena. Paṭiniddeso kattabboti etassa “yadida”nti	818	
PA_tika-vin01_t1:818_8	iminā sambandho. “Paṭiniddeso kattabbo”ti yadidaṃ yaṃ idaṃ vidhānaṃ, ayaṃ sabbasmiṃ	818	
PA_tika-vin01_t1:818_9	vinaye yuttīti attho. Atha vā “paṭiniddeso kattabbo”ti yadidaṃ yā ayaṃ yutti, ayaṃ	818	
PA_tika-vin01_t1:818_10	sabbasmiṃ vinaye yuttīti attho.	8181	
PA_tika-vin01_t1:819_0	Tatridaṃ mukhamattanidassananti tassā yathāvuttayuttiyā paridīpane idaṃ mukhamattanidassanaṃ,	819	
PA_tika-vin01_t1:819_1	upāyamattanidassananti attho. Mukhaṃ dvāraṃ upāyoti hi atthato ekaṃ. “Tena hi bhikkhave	819	
PA_tika-vin01_t1:819_2	bhikkhūnaṃ sikkhāpadaṃ paññapessāmī”ti pāḷiṃ dassetvā tattha paṭiniddesamāha “yena	819	
PA_tika-vin01_t1:819_3	sudinno”tiādinā. Tenāti hetuatthe karaṇavacanattā tassa paṭiniddesopi tādisoyevāti	819	
PA_tika-vin01_t1:819_4	āha “yasmā paṭisevī”ti. Pubbe atthato siddhenāti pubbe uppannamethunadhammapaṭisevanasaṅkhātaatthato	819	
PA_tika-vin01_t1:819_5	siddhena. Pacchā atthato siddhenāti raññā adinnaṃ dārūnaṃ ādiyanasaṅkhātapacchāuppannaatthato	819	
PA_tika-vin01_t1:819_6	siddhena. Samayasaddoti etassa “dissatī”ti iminā sambandho.	819	
PA_tika-vin01_t1:820_0	Samavāyeti paccayasāmaggiyaṃ, kāraṇasamavāyeti attho. Khaṇeti okāse. Assāti assa	820	
PA_tika-vin01_t1:820_1	samayasaddassa samavāyo atthoti sambandho. Appeva nāma svepi upasaṅkameyyāma kālañca	820	
PA_tika-vin01_t1:820_2	samayañca upādāyāti ettha kālo nāma upasaṅkamanassa yuttapayuttakālo. Samayo nāma	820	
PA_tika-vin01_t1:820_3	tasseva paccayasāmaggī, atthato tadanurūpaṃ sarīrabalañceva tappaccayaparissayābhāvo	820	
PA_tika-vin01_t1:820_4	ca. Upādānaṃ nāma ñāṇena tesaṃ gahaṇaṃ sallakkhaṇaṃ, tasmā kālañca samayañca paññāya	820	
PA_tika-vin01_t1:820_5	gahetvā upadhāretvāti attho. Idaṃ vuttaṃ hoti – sace amhākaṃ sve gamanassa yuttakālo	820	
PA_tika-vin01_t1:820_6	bhavissati, kāye balamattā ceva pharissati, gamanapaccayā ca añño aphāsuvihāro na	820	
PA_tika-vin01_t1:820_7	bhavissati, athetaṃ kālañca gamanakāraṇasamavāyasaṅkhātaṃ samayañca upadhāretvā api	820	
PA_tika-vin01_t1:820_8	eva nāma sve āgaccheyyāmāti.	820	
PA_tika-vin01_t1:821_0	Khaṇoti okāso. Tathāgatuppādādiko hi maggabrahmacariyassa okāso tappaccayapaṭilābhahetuttā,	821	
PA_tika-vin01_t1:821_1	khaṇo eva ca samayo. Yo khaṇoti ca samayoti ca vuccati, so ekovāti hi attho. Mahāsamayoti	821	
PA_tika-vin01_t1:821_2	mahāsamūho. Pavuddhaṃ vanaṃ pavanaṃ, tasmiṃ pavanasmiṃ, vanasaṇḍeti attho. Samayopi	821	
PA_tika-vin01_t1:821_3	kho te bhaddāli appaṭividdho ahosīti ettha samayoti sikkhāpadapūraṇassa hetu. Bhaddālīti	821	
PA_tika-vin01_t1:821_4	tassa bhikkhuno nāmaṃ. Idaṃ vuttaṃ hoti – bhaddāli tayā paṭivijjhitabbayuttakaṃ etaṃ	821	
PA_tika-vin01_t1:821_5	kāraṇaṃ atthi, tampi te na paṭividdhaṃ na sallakkhitanti. Kiṃ taṃ kāraṇanti āha “bhagavā kho”tiādi.	821	
PA_tika-vin01_t1:822_0	Uggāhamāno tiādīsu mānoti tassa paribbājakassa pakatināmaṃ, kiñci kiñci pana uggahetuṃ	822	
PA_tika-vin01_t1:822_1	samatthatāya “uggāhamāno”ti naṃ sañjānanti, tasmā “uggāhamāno”ti vuccati. Samaṇamuṇḍikāya	822	
PA_tika-vin01_t1:822_2	putto samaṇamuṇḍikāputto. So kira devadattassa upaṭṭhāko. Samayaṃ diṭṭhiṃ pavadanti	822	
PA_tika-vin01_t1:822_3	etthāti samayappavādako, tasmiṃ samayappavādake, diṭṭhippavādaketi attho. Tasmiṃ	822	
PA_tika-vin01_t1:822_4	kira ṭhāne caṅkītārukkhapokkharasātipabhutayo brāhmaṇā nigaṇṭhācelakaparibbājakādayo	822	
PA_tika-vin01_t1:822_5	ca paribbājakā sannipatitvā attano attano samayaṃ diṭṭhiṃ pavadanti kathenti dīpenti,	822	
PA_tika-vin01_t1:822_6	tasmā so ārāmo “samayappavādako”ti vuccati, sveva tindukācīrasaṅkhātāya timbarurukkhapantiyā	822	
PA_tika-vin01_t1:822_7	parikkhittattā “tindukācīra”nti vuccati. Ekā sālā etthāti ekasālako. Yasmā panettha	822	
PA_tika-vin01_t1:822_8	paṭhamaṃ ekā sālā katā ahosi, pacchā mahāpuññaṃ poṭṭhapādaparibbājakaṃ nissāya bahū	822	
PA_tika-vin01_t1:822_9	sālā katā, tasmā tameva ekaṃ sālamupādāya laddhanāmavasena “ekasālako”ti vuccati.	822	
PA_tika-vin01_t1:822_10	Mallikāya pana pasenadirañño deviyā uyyānabhūto so pupphaphalasañchanno ārāmoti katvā	8221	
PA_tika-vin01_t1:822_11	“mallikāya ārāmo”ti saṅkhyaṃ gato. Tasmiṃ samayappavādake tindukācīre ekasālake mallikāya	8221	
PA_tika-vin01_t1:822_12	ārāme. Paṭivasatīti tasmiṃ vāsaphāsutāya vasati.	8221	
PA_tika-vin01_t1:823_0	Diṭṭhe dhammeti paccakkhe attabhāve. Atthoti vuḍḍhi. Samparāyikoti kammakilesavasena	823	
PA_tika-vin01_t1:823_1	samparetabbato sampāpuṇitabbato samparāyo, paraloko. Tattha niyutto samparāyiko,	823	
PA_tika-vin01_t1:823_2	paralokattho. Atthābhisamayāti yathāvuttaubhayatthasaṅkhātahitapaṭilābhā. Samparāyikopi	823	
PA_tika-vin01_t1:823_3	hi attho kāraṇassa nipphannattā paṭiladdho nāma hotīti tamatthadvayaṃ ekato katvā	823	
PA_tika-vin01_t1:823_4	“atthābhisamayā”ti vuttaṃ. Dhiyā paññāya rāti gaṇhātīti dhīro. Atha vā dhī paññā	823	
PA_tika-vin01_t1:823_5	etassa atthīti dhīro.	823	
PA_tika-vin01_t1:824_0	Sammā mānābhisamayāti mānassa sammā pahānena. Sammāti iminā mānassa aggamaggañāṇena	824	
PA_tika-vin01_t1:824_1	samucchedappahānaṃ vuttaṃ. Dukkhassa pīḷanaṭṭhotiādīsu dukkhasaccassa pīḷanaṃ taṃsamaṅgino	824	
PA_tika-vin01_t1:824_2	hiṃsanaṃ avipphārikatākaraṇaṃ, pīḷanameva attho pīḷanaṭṭho, tthakārassa ṭṭhakāraṃ	824	
PA_tika-vin01_t1:824_3	katvā vuttaṃ. Evaṃ sesesupi. Samecca paccayehi katabhāvo saṅkhataṭṭho. Santāpo dukkhadukkhatādivasena	824	
PA_tika-vin01_t1:824_4	santāpanaṃ paridahanaṃ. Vipariṇāmo jarāya maraṇena cāti dvidhā vipariṇāmetabbatā.	824	
PA_tika-vin01_t1:824_5	Abhisametabbo paṭivijjhitabboti abhisamayo, abhisamayova attho abhisamayaṭṭho, pīḷanādīni.	824	
PA_tika-vin01_t1:824_6	Tāni hi abhisametabbabhāvena ekībhāvaṃ upanetvā “abhisamayaṭṭho”ti vuttāni, abhisamayassa	824	
PA_tika-vin01_t1:824_7	vā paṭivedhassa visayabhūto attho abhisamayaṭṭhoti tāneva pīḷanādīni abhisamayassa	824	
PA_tika-vin01_t1:824_8	visayabhāvūpagamanasāmaññato ekattena vuttāni.	824	
PA_tika-vin01_t1:825_0	Ettha ca upasaggānaṃ jotakamattattā tassa tassa atthassa vācako samayasaddo evāti	825	
PA_tika-vin01_t1:825_1	samayasaddassa atthuddhārepi saupasaggo abhisamayasaddo vutto. Tattha sahakārīkāraṇasannijjhaṃ	825	
PA_tika-vin01_t1:825_2	sameti samavetīti samayo, samavāyo. Sameti samāgacchati maggabrahmacariyaṃ ettha	825	
PA_tika-vin01_t1:825_3	tadādhārapuggalehīti samayo, khaṇo. Samenti ettha, etena vā saṃgacchanti dhammā sahajātadhammehi	825	
PA_tika-vin01_t1:825_4	uppādādīhi vāti samayo, kālo. Dhammappavattimattatāya atthato abhūtopi hi kālo dhammappavattiyā	825	
PA_tika-vin01_t1:825_5	adhikaraṇaṃ kāraṇaṃ viya ca parikappanāmattasiddhena rūpena voharīyati. Samaṃ, saha	825	
PA_tika-vin01_t1:825_6	vā avayavānaṃ ayanaṃ pavatti avaṭṭhānanti samayo, samūho yathā “samudāyo”ti. Avayavena	825	
PA_tika-vin01_t1:825_7	sahāvaṭṭhānameva hi samūho. Paccayantarasamāgame eti phalaṃ etasmā uppajjati pavattati	825	
PA_tika-vin01_t1:825_8	cāti samayo, hetu yathā “samudayo”ti. Sameti saṃyojanabhāvato sambandho eti attano	825	
PA_tika-vin01_t1:825_9	visaye pavattati, daḷhaggahaṇabhāvato vā taṃsaṃyuttā ayanti pavattanti sattā yathābhinivesaṃ	825	
PA_tika-vin01_t1:825_10	etenāti samayo, diṭṭhi. Diṭṭhisaṃyojanena hi sattā ativiya bajjhanti. Samiti saṅgati	8251	
PA_tika-vin01_t1:825_11	samodhānanti samayo, paṭilābho. Samassa nirodhassa yānaṃ, sammā vā yānaṃ apagamo	8251	
PA_tika-vin01_t1:825_12	appavattīti samayo, pahānaṃ. Ñāṇena abhimukhaṃ sammā etabbo adhigantabboti abhisamayo,	8251	
PA_tika-vin01_t1:825_13	dhammānaṃ aviparīto sabhāvo. Abhimukhabhāvena sammā eti gacchati bujjhatīti abhisamayo,	8251	
PA_tika-vin01_t1:825_14	dhammānaṃ yathābhūtasabhāvāvabodho. Evaṃ tasmiṃ tasmiṃ atthe samayasaddassa pavatti veditabbā.	8251	
PA_tika-vin01_t1:826_0	Nanu ca atthamattaṃ paṭicca saddā abhinivisanti, na ekena saddena aneke atthā abhidhīyantīti?	826	
PA_tika-vin01_t1:826_1	Saccametaṃ saddavisese apekkhite. Saddavisese hi apekkhiyamāne ekena saddena anekatthābhidhānaṃ	826	
PA_tika-vin01_t1:826_2	na sambhavati. Na hi yo kālattho samayasaddo, soyeva samūhādiatthaṃ vadati. Ettha	826	
PA_tika-vin01_t1:826_3	pana tesaṃ tesaṃ atthānaṃ samayasaddavacanīyatāsāmaññamupādāya anekatthatā samayasaddassa	826	
PA_tika-vin01_t1:826_4	vuttā. Evaṃ sabbattha atthuddhāre adhippāyo veditabbo. Idha panassa kālo atthoti	826	
PA_tika-vin01_t1:826_5	assa samayasaddassa idha kālo attho samavāyādīnaṃ atthānaṃ idha asambhavato desadesakādīnaṃ	826	
PA_tika-vin01_t1:826_6	viya nidānabhāvena kālassa apadisitabbato ca.	826	
PA_tika-vin01_t1:827_0	Upayogavacanena bhummavacanena ca niddesamakatvā idha karaṇavacanena niddese payojanaṃ	827	
PA_tika-vin01_t1:827_1	niddhāretukāmo parammukhena codanaṃ samuṭṭhāpeti “etthāhā”tiādi. Ettha “tena samayenā”ti	827	
PA_tika-vin01_t1:827_2	imasmiṃ ṭhāne vitaṇḍavādī āhāti attho. Athāti codanāya kattukāmataṃ dīpeti, nanūti	827	
PA_tika-vin01_t1:827_3	iminā samānattho. Kasmā karaṇavacanena niddeso katoti sambandho. Bhummavacanena niddeso	827	
PA_tika-vin01_t1:827_4	katoti yojetabbaṃ. Etthāpi “yathā”ti idaṃ ānetvā sambandhitabbaṃ. Tatthāti tesu suttābhidhammesu.	827	
PA_tika-vin01_t1:827_5	Tathāti upayogabhummavacanehi. Idhāti imasmiṃ vinaye. Aññathāti karaṇavacanena. Accantamevāti	827	
PA_tika-vin01_t1:827_6	ārambhato paṭṭhāya yāva desanāniṭṭhānaṃ, tāva accantameva, nirantaramevāti attho.	827	
PA_tika-vin01_t1:827_7	Karuṇāvihārenāti parahitapaṭipattisaṅkhātena karuṇāvihārena. Tathā hi karuṇānidānattā	827	
PA_tika-vin01_t1:827_8	desanāya idha parahitapaṭipatti “karuṇāvihāro”ti vuttā, na pana karuṇāsamaāpattivihāro.	827	
PA_tika-vin01_t1:827_9	Na hi desanākāle desetabbadhammavisayassa desanāñāṇassa sattavisayāya mahākaruṇāya	827	
PA_tika-vin01_t1:827_10	sahuppatti sambhavati bhinnavisayattā, tasmā karuṇāvasena pavatto parahitapaapattisaṅkhāto	8271	
PA_tika-vin01_t1:827_11	vihāro idha karuṇāvihāroti veditabbo. Tadatthajotanatthanti accantasaṃyogatthadīpanatthaṃ	8271	
PA_tika-vin01_t1:827_12	upayoganiddeso kato yathā “māsaṃ ajjhetī”ti.	8271	
PA_tika-vin01_t1:828_0	Adhikaraṇatthoti ādhārattho. Bhāvo nāma kiriyā, kiriyāya kiriyantaralakkhaṇaṃ bhāvenabhāvalakkhaṇaṃ,	828	
PA_tika-vin01_t1:828_1	soyevattho bhāvenabhāvalakkhaṇattho. Kathaṃ pana abhidhamme yathāvuttaatthadvayasambhavoti	828	
PA_tika-vin01_t1:828_2	āha “adhikaraṇañhī”tiādi. Tattha kālasaṅkhāto attho kālattho, samūhasaṅkhāto attho	828	
PA_tika-vin01_t1:828_3	samūhattho. Atha vā kālasaddassa attho kālattho, samūhasaddassa attho samūhattho.	828	
PA_tika-vin01_t1:828_4	Ko so? Samayo. Idaṃ vuttaṃ hoti – kālattho samūhattho ca samayo tattha abhidhamme	828	
PA_tika-vin01_t1:828_5	vuttānaṃ phassādidhammānaṃ adhikaraṇaṃ ādhāroti yasmiṃ kāle dhammapuñje vā kāmāvacaraṃ	828	
PA_tika-vin01_t1:828_6	kusalaṃ cittaṃ uppannaṃ hoti, tasmiṃyeva kāle puñje ca phassādayopi hontīti ayañhi tattha attho.	828	
PA_tika-vin01_t1:829_0	Nanu cāyaṃ upādāya paññatto kālo samūho ca vohāramattako, so kathaṃ ādhāro tattha	829	
PA_tika-vin01_t1:829_1	vuttadhammānanti? Nāyaṃ doso. Yathā hi kālo sabhāvadhammaparicchinno sayaṃ paramatthato	829	
PA_tika-vin01_t1:829_2	avijjamānopi ādhārabhāvena paññatto taṅkhaṇappavattānaṃ tato pubbe parato ca abhāvato	829	
PA_tika-vin01_t1:829_3	“pubbaṇhe jāto sāyanhe gacchatī”tiādīsu, samūho ca avayavavinimutto avijjamānopi	829	
PA_tika-vin01_t1:829_4	kappanāmattasiddho avayavānaṃ ādhārabhāvena paññapīyati “rukkhe sākhā, yavarāsimhi	829	
PA_tika-vin01_t1:829_5	sambhūto”tiādīsu, evamidhāpīti daṭṭhabbaṃ.	829	
PA_tika-vin01_t1:830_0	Abhidhamme ādhāratthasambhavaṃ dassetvā idāni bhāvenabhāvalakkhaṇatthasambhavaṃ dassento	830	
PA_tika-vin01_t1:830_1	āha “khaṇasamavāyahetusaṅkhātassā”tiādi. Tattha khaṇo nāma aṭṭhakkhaṇavinimutto navamo	830	
PA_tika-vin01_t1:830_2	buddhuppādasaṅkhāto khaṇo, yāni vā panetāni “cattārimāni, bhikkhave, cakkāni yehi	830	
PA_tika-vin01_t1:830_3	samannāgatānaṃ devamanussānaṃ catucakkaṃ pavattatī”ti ettha patirūpadesavāso, sappurisūpanissayo,	830	
PA_tika-vin01_t1:830_4	attasammāpaṇidhi, pubbe ca katapuññatāti cattāri cakkāni vuttāni, tāni ekajjhaṃ katvā	830	
PA_tika-vin01_t1:830_5	okāsaṭṭhena khaṇoti veditabbo. Tāni hi kusaluppattiyā okāsabhūtāni. Samavāyo nāma	830	
PA_tika-vin01_t1:830_6	“cakkhuñca paṭicca rūpe ca uppajjati cakkhuviññāṇa”nti evamādinā niddiṭṭhā cakkhuviññāṇādisaṅkhātasādhāraṇaphalanipphādakattena	830	
PA_tika-vin01_t1:830_7	saṇṭhitā cakkhurūpādipaccayasāmaggī. Cakkhurūpādīnañhi cakkhuviññāṇādisādhāraṇaphalaṃ.	830	
PA_tika-vin01_t1:830_8	Hetūti janakahetu. Yathāvuttakhaṇasaṅkhaātassa samavāyasaṅkhātassa hetusaṅkhātassa	830	
PA_tika-vin01_t1:830_9	ca samayassa bhāvena sattāya tesaṃ phassādidhammānaṃ bhāvo sattā lakkhīyati viññāyatīti	830	
PA_tika-vin01_t1:830_10	attho. Idaṃ vuttaṃ hoti – yathā “gāvīsu duyhamānāsu gato, duddhāsu āgato”ti dohanakiriyāya	8301	
PA_tika-vin01_t1:830_11	gamanakiriyā lakkhīyati, evamidhāpi “yasmiṃ samaye, tasmiṃ samaye”ti ca vutte “satī”ti	8301	
PA_tika-vin01_t1:830_12	ayamattho viññāyamāno eva hoti aññakiriyāya sambandhābhāve padatthassa sattāvirahābhāvatoti	8301	
PA_tika-vin01_t1:830_13	samayassa sattākiriyāya cittassa uppādakiriyā phassādibhavanakiriyā ca lakkhīyatīti.	8301	
PA_tika-vin01_t1:830_14	Ayañhi tattha attho yasmiṃ yathāvutte khaṇe paccayasamavāye hetumhi ca sati kāmāvacaraṃ	8301	
PA_tika-vin01_t1:830_15	kusalaṃ cittaṃ uppannaṃ hoti, tasmiṃyeva khaṇe paccayasamavāye hetumhi ca sati phassādayopi	8301	
PA_tika-vin01_t1:830_16	hontīti. Tadatthajotanatthanti adhikaraṇatthassa bhāvenabhāvalakkhaṇatthassa ca dīpanatthaṃ.	8301	
PA_tika-vin01_t1:831_0	Idha panāti imasmiṃ vinaye. Hetuattho karaṇattho ca sambhavatīti “annena vasati,	831	
PA_tika-vin01_t1:831_1	vijjāya vasatī”tiādīsu viya hetuattho “pharasunā chindati, kudālena khaṇatī”tiādīsu	831	
PA_tika-vin01_t1:831_2	viya karaṇattho ca sambhavati. Kathaṃ sambhavatīti āha “yo hi so”tiādi. Tena samayena	831	
PA_tika-vin01_t1:831_3	hetubhūtena karaṇabhūtenāti ettha pana taṃtaṃvatthuvītikkamova sikkhāpadapaññattiyā	831	
PA_tika-vin01_t1:831_4	hetu ceva karaṇañca. Tathā hi yadā bhagavā sikkhāpadapaññattiyā paṭhamameva tesaṃ	831	
PA_tika-vin01_t1:831_5	tesaṃ tattha tattha taṃtaṃsikkhāpadapaññattihetubhūtaṃ vītikkamaṃ apekkhamāno viharati,	831	
PA_tika-vin01_t1:831_6	tadā taṃ taṃ vītikkamaṃ apekkhitvā tadatthaṃ vasatīti siddho vatthuvītikkamassa hetubhāvo	831	
PA_tika-vin01_t1:831_7	“annena vasati, annaṃ apekkhitvā tadatthāya vasatī”tiādīsu viya. Sikkhāpadapaññattikāle	831	
PA_tika-vin01_t1:831_8	pana teneva pubbasiddhena vītikkamena sikkhāpadaṃ paññapetīti sikkhāpadapaññattiyā	831	
PA_tika-vin01_t1:831_9	sādhakatamattā karaṇabhāvopi vītikkamasseva siddho “asinā chindatī”tiādīsu viya.	831	
PA_tika-vin01_t1:831_10	Vītikkamaṃ pana apekkhamāno teneva saddhiṃ tannissayakālampi apekkhitvā viharatīti	8311	
PA_tika-vin01_t1:831_11	kālassapi idha hetubhāvo vutto, sikkhāpadaṃ paññapento ca taṃ taṃ vītikkamakālaṃ	8311	
PA_tika-vin01_t1:831_12	anatikkamitvā teneva kālena sikkhāpadaṃ paññapetīti vītikkamanissayassa kālassapi	8311	
PA_tika-vin01_t1:831_13	karaṇabhāvo vutto, tasmā iminā pariyāyena kālassapi hetubhāvo karaṇabhāvo ca labbhatīti	8311	
PA_tika-vin01_t1:831_14	vuttaṃ “tena samayena hetubhūtena karaṇabhūtenā”ti. Nippariyāyato pana vītikkamoyeva	8311	
PA_tika-vin01_t1:831_15	hetubhūto karaṇabhūto ca. So hi vītikkamakkhaṇe hetu hutvā pacchā sikkhāpadapaññāpane karaṇampi hotīti.	8311	
PA_tika-vin01_t1:832_0	Sikkhāpadāni paññāpayantoti vītikkamaṃ pucchitvā bhikkhusaṅghaṃ sannipātāpetvā otiṇṇavatthukaṃ	832	
PA_tika-vin01_t1:832_1	puggalaṃ paṭipucchitvā vigarahitvā ca taṃ taṃ vatthuṃ otiṇṇakālaṃ anatikkamitvā teneva	832	
PA_tika-vin01_t1:832_2	kālena karaṇabhūtena sikkhāpadāni paññāpayanto. Sikkhāpadapaññattihetuñca apekkhamānoti	832	
PA_tika-vin01_t1:832_3	tatiyapārājikādīsu viya sikkhāpadapaññattiyā hetubhūtaṃ taṃ taṃ vatthuṃ vītikkamasamayaṃ	832	
PA_tika-vin01_t1:832_4	apekkhamāno tena samayena hetubhūtena bhagavā tattha tattha vihāsīti attho. “Sikkhāpadāni	832	
PA_tika-vin01_t1:832_5	paññāpayanto sikkhāpadapaññattihetuñca apekkhamāno”ti vacanato “tena samayena karaṇabhūtena	832	
PA_tika-vin01_t1:832_6	hetubhūtenā”ti evaṃ vattabbepi paṭhamaṃ “hetubhūtenā”ti vacanaṃ idha hetuatthassa	832	
PA_tika-vin01_t1:832_7	adhippetattā vuttaṃ. Bhagavā hi verañjāyaṃ viharanto therassa sikkhāpadapaññattiyācanahetubhūtaṃ	832	
PA_tika-vin01_t1:832_8	parivitakkasamayaṃ apekkhamāno tena samayena hetubhūtena vihāsīti tīsupi gaṇṭhipadesu	832	
PA_tika-vin01_t1:832_9	vuttaṃ. Kiṃ panettha yutticintāya, ācariyassa idha kamavacanicchā natthīti evametaṃ	832	
PA_tika-vin01_t1:832_10	gahetabbaṃ. Teneva dīghanikāyaṭṭhakathāyampi “tena samayena hetubhūtena karaṇabhūtenā”tiādinā	8321	
PA_tika-vin01_t1:832_11	ayameva anukkamo vutto. Na hi tattha paṭhamaṃ “hetubhūtenā”ti vacanaṃ idha “tena	8321	
PA_tika-vin01_t1:832_12	samayena verañjāyaṃ viharatī”ti ettha hetuatthassa adhippetabhāvadīpanatthaṃ vuttaṃ.	8321	
PA_tika-vin01_t1:832_13	“Sikkhāpadāni paññāpayanto hetubhūtena karaṇabhūtena samayena vihāsi, sikkhāpadapaññattihetuñca	8321	
PA_tika-vin01_t1:832_14	apekkhamāno hetubhūtena samayena vihāsīti evamettha sambandho kātabbo”tipi vadanti.	8321	
PA_tika-vin01_t1:832_15	Tadatthajotanatthanti hetuatthassa karaṇatthassa vā dīpanatthaṃ. Idhāti imasmiṃ vinaye.	8321	
PA_tika-vin01_t1:832_16	Hoti cetthāti ettha imasmiṃ padese yathāvuttatthasaṅgahavasena ayaṃ gāthā hoti. Aññatrāti suttābhidhammesu.	8321	
PA_tika-vin01_t1:833_0	Porāṇāti aṭṭhakathācariyā. Abhilāpamattabhedoti vacanamattena viseso. Tena suttavinayesu	833	
PA_tika-vin01_t1:833_1	vibhattivipariṇāmo katoti dasseti. Parato atthaṃ vaṇṇayissāmāti parato “itipi so	833	
PA_tika-vin01_t1:833_2	bhagavā”tiādinā āgataṭṭhāne vaṇṇayissāma. Verañjāyanti ettha “balikaraggahaṇena janassa	833	
PA_tika-vin01_t1:833_3	pīḷābhāvato niddosattā vigato rajo assāti verañjā, serivāṇijajātake devadattassa	833	
PA_tika-vin01_t1:833_4	veruppannapadese katattā veraṃ ettha jātanti verañjā, paviṭṭhapaviṭṭhe naṭasamajjādīhi	833	
PA_tika-vin01_t1:833_5	khādanīyabhojanīyālaṅkārādīhi ca vividhehi upakaraṇehi rañjanato vividhehi rañjayatīti	833	
PA_tika-vin01_t1:833_6	verañjā, paṭipakkhe abhibhavitvā katabhāvato veraṃ abhibhavitvā jātāti verañjā, verañjassa	833	
PA_tika-vin01_t1:833_7	nāma isino assamaṭṭhāne katattā verañjā”ti evamādinā keci vaṇṇayanti. Kiṃ iminā,	833	
PA_tika-vin01_t1:833_8	nāmamattametaṃ tassa nagarassāti dassento āha “verañjāti aññatarassa nagarassetaṃ	833	
PA_tika-vin01_t1:833_9	adhivacana”nti. Samīpatthe bhummavacananti “gaṅgāyaṃ gāvo caranti, kūpe gaggakula”ntiādīsu	833	
PA_tika-vin01_t1:833_10	viya. Avisesenāti “pātimokkhasaṃvarasaṃvuto viharati. Paṭhamaṃ jhānaṃ upasampajja	8331	
PA_tika-vin01_t1:833_11	viharati. Mettāsahagatena cetasā ekaṃ disaṃ pharitvā viharati. Sabbanimittānaṃ amanasikārā	8331	
PA_tika-vin01_t1:833_12	animittaṃ cetosamādhiṃ samāpajjitvā viharatī”tiādīsu viya saddantarasannidhānasiddhena	8331	
PA_tika-vin01_t1:833_13	visesaparāmasanena vinā. Atha vā avisesenāti na visesena, vihārabhāvasāmaññenāti attho.	8331	
PA_tika-vin01_t1:834_0	Iriyāpatha…pe… vihāresūti iriyāpathavihāro dibbavihāro brahmavihāro ariyavihāroti	834	
PA_tika-vin01_t1:834_1	etesu catūsu vihāresu. Tattha iriyanaṃ pavattanaṃ iriyā, kāyappayogo kāyikakiriyā.	834	
PA_tika-vin01_t1:834_2	Tassā pavattanupāyabhāvato iriyāya pathoti iriyāpatho, ṭhānanisajjādi. Na hi ṭhānanisajjādīhi	834	
PA_tika-vin01_t1:834_3	avatthāhi vinā kañci kāyikakiriyaṃ pavattetuṃ sakkā. Ṭhānasamaṅgī vā hi kāyena kiñci	834	
PA_tika-vin01_t1:834_4	kareyya gamanādīsu aññatarasamaṅgī vāti. Viharaṇaṃ, viharati etenāti vā vihāro, iriyāpathova	834	
PA_tika-vin01_t1:834_5	vihāro iriyāpathavihāro, so ca atthato ṭhānanisajjādiākārappavatto catusantatirūpappabandhova.	834	
PA_tika-vin01_t1:834_6	Divi bhavo dibbo, tattha bahulappavattiyā brahmapārisajjādidevalokabhavoti attho.	834	
PA_tika-vin01_t1:834_7	Tattha yo dibbānubhāvo tadatthāya saṃvattatīti vā dibbo, abhiññābhinīhāravasena mahāgatikattā	834	
PA_tika-vin01_t1:834_8	vā dibbo, dibbo ca so vihāro cāti dibbavihāro, dibbabhāvāvaho vā vihāro dibbavihāro,	834	
PA_tika-vin01_t1:834_9	mahaggatajjhānāni. Āruppasamāpattiyopi hi ettheva saṅgahaṃ gacchanti. Nettiyaṃ pana	834	
PA_tika-vin01_t1:834_10	“catasso āruppasamāpattiyo āneñjavihāro”ti vuttaṃ, taṃ mettājhānādīnaṃ brahmavihāratā	8341	
PA_tika-vin01_t1:834_11	viya tāsaṃ bhāvanāvisesabhāvaṃ sandhāya vuttaṃ. Aṭṭhakathāsu pana dibbabhāvāvahasāmaññato	8341	
PA_tika-vin01_t1:834_12	tāpi “dibbavihārā”tveva vuttā. Brahmānaṃ vihārā brahmavihārā, brahmāno vā vihārā	8341	
PA_tika-vin01_t1:834_13	brahmavihārā, hitūpasaṃharādivasena pavattiyā brahmabhūtā seṭṭhabhūtā vihārāti attho,	8341	
PA_tika-vin01_t1:834_14	mettājhānādikā catasso appamaññāyo. Ariyā uttamā vihārāti ariyavihārā, anaññasādhāraṇattā	8341	
PA_tika-vin01_t1:834_15	ariyānaṃ vā vihārā ariyavihārā, catasso phalasamāpattiyo. Visesato pana rūpāvacaracatutthajjhānaṃ	8341	
PA_tika-vin01_t1:834_16	catasso appamaññāyo catutthajjhānikaphalasamāpatti ca bhagavato dibbabrahmaariyavihārā.	8341	
PA_tika-vin01_t1:835_0	Aññataravihārasamaṅgīparidīpananti yathāvuttavihāresu aññataravihārasamaṅgībhāvaparidīpanaṃ.	835	
PA_tika-vin01_t1:835_1	Bhagavā hi lobhadosamohussannakāle loke tassa sakāya paṭipattiyā vinayanatthaṃ dibbabrahmaaayavihāre	835	
PA_tika-vin01_t1:835_2	upasampajja viharati. Tathā hi yadā sattā kāmesu vippaṭipajjanti, tadā kira bhagavā	835	
PA_tika-vin01_t1:835_3	dibbena vihārena viharati tesaṃ alobhakusalamūluppādanatthaṃ “appeva nāma imaṃ paṭipattiṃ	835	
PA_tika-vin01_t1:835_4	disvā ettha ruciṃ uppādentā kāmesu virajjeyyu”nti. Yadā pana issariyatthaṃ sattesu	835	
PA_tika-vin01_t1:835_5	vippaṭipajjanti, tadā pana brahmavihārena viharati tesaṃ adosakusalamūluppādanatthaṃ	835	
PA_tika-vin01_t1:835_6	“appeva nāma imaṃ paṭipattiṃ disvā ettha ruciṃ uppādetvā adosena dosaṃ vūpasameyyu”nti.	835	
PA_tika-vin01_t1:835_7	Yadā pana pabbajitā dhammādhikaraṇaṃ vivadanti, tadā ariyavihārena viharati tesaṃ	835	
PA_tika-vin01_t1:835_8	amohakusalamūluppādanatthaṃ “appeva nāma imaṃ paṭipattiṃ disvā tattha ruciṃ uppādetvā	835	
PA_tika-vin01_t1:835_9	amohena mohaṃ vūpasameyyu”nti. Evañca katvā imehi dibbabrahmaariyavihārehi sattānaṃ	835	
PA_tika-vin01_t1:835_10	vividhaṃ hitasukhaṃ harati upaharati upaneti janeti uppādetīti “viharatī”ti vuccati.	8351	
PA_tika-vin01_t1:836_0	Iriyāpathavihārena pana na kadāci na viharati taṃ vinā attabhāvapariharaṇābhāvato,	836	
PA_tika-vin01_t1:836_1	tatoyeva ca dibbavihārādīnampi sādhāraṇo iriyāpathavihāroti āha “idha panā”tiādi.	836	
PA_tika-vin01_t1:836_2	Iriyāpathasamāyogaparidīpananti itaravihārasamāyogaparidīpanassa visesavacanassa	836	
PA_tika-vin01_t1:836_3	abhāvato iriyāpathasamāyogaparidīpanassa ca atthasiddhattā vuttaṃ. Asmiṃ pana pakkhe	836	
PA_tika-vin01_t1:836_4	viharatīti ettha vi-saddo vicchedatthajotano, haratīti neti pavattetīti attho, vicchinditvā	836	
PA_tika-vin01_t1:836_5	haratīti vuttaṃ hoti. Tattha kassa kena vicchindanaṃ, kathaṃ kassa pavattananti antolīnacodanaṃ	836	
PA_tika-vin01_t1:836_6	sandhāyāha “so hī”tiādi. Soti bhagavā. Yadipi bhagavā ekenapi iriyāpathena cirataraṃ	836	
PA_tika-vin01_t1:836_7	kālaṃ attabhāvaṃ pavattetuṃ sakkoti, tathāpi upādinnakasarīrassa nāma ayaṃ sabhāvoti	836	
PA_tika-vin01_t1:836_8	dassetuṃ “ekaṃ iriyāpathabādhana”ntiādi vuttaṃ. Aparipatantanti apatantaṃ. Yasmā	836	
PA_tika-vin01_t1:836_9	pana bhagavā yattha katthaci vasanto vineyyānaṃ dhammaṃ desento nānāsamāpattīhi ca	836	
PA_tika-vin01_t1:836_10	kālaṃ vītināmento vasatīti sattānaṃ attano ca vividhaṃ hitasukhaṃ harati upaneti,	8361	
PA_tika-vin01_t1:836_11	tasmā vividhaṃ haratīti viharatīti evampettha attho veditabbo.	8361	
PA_tika-vin01_t1:837_0	Naḷerupucimandamūleti ettha vaṇṇayanti – naḷerūti tasmiṃ rukkhe adhivatthayakkhassetaṃ	837	
PA_tika-vin01_t1:837_1	adhivacanaṃ, tasmā tena adhivattho pucimando “naḷerussa pucimando naḷerupucimando”ti	837	
PA_tika-vin01_t1:837_2	vuccati. Atha vā naḷe ruhattā jātattā naḷeru. Susiramettha naḷasaddena vuccati, tasmā	837	
PA_tika-vin01_t1:837_3	rukkhasusire jātattā naḷeru ca so pucimando cāti naḷerupucimandoti vuccati. Naḷavane	837	
PA_tika-vin01_t1:837_4	ruhattā jātattā vā naḷeru. Naḷavane kira so pucimandarukkho jāto. Urunaḷo pucimando	837	
PA_tika-vin01_t1:837_5	naḷerupucimando. Urusaddo cettha mahantapariyāyo, naḷasaddo susirapariyāyo, tasmā	837	
PA_tika-vin01_t1:837_6	mahantena susirena samannāgato pucimando naḷerupucimandoti vuccatīti. Ācariyo pana	837	
PA_tika-vin01_t1:837_7	kimettha bahubhāsitenāti ekamevatthaṃ dassento “naḷeru nāma yakkho”tiādimāha.	837	
PA_tika-vin01_t1:838_0	Mūla-saddo ettha samīpavacano adhippeto, na mūlamūlādīsu vattamānoti dassento āha	838	
PA_tika-vin01_t1:838_1	“mūlanti samīpa”ntiādi. Nippariyāyena sākhādimato saṅghātassa suppatiṭṭhitabhāvasādhane	838	
PA_tika-vin01_t1:838_2	avayavavisese pavattamāno mūlasaddo yasmā taṃsadisesu tannissaye padese ca ruḷhīvasena	838	
PA_tika-vin01_t1:838_3	pariyāyato pavattati, tasmā “mūlāni uddhareyyā”ti ettha nippariyāyato mūlaṃ adhippetanti	838	
PA_tika-vin01_t1:838_4	ekena mūlasaddena visesetvā āha “mūlamūle dissatī”ti yathā “dukkhadukkhaṃ, rūparūpa”nti	838	
PA_tika-vin01_t1:838_5	ca. Asādhāraṇahetumhīti asādhāraṇakāraṇe. Lobho hi lobhasahagataakusalacittuppādasseva	838	
PA_tika-vin01_t1:838_6	hetuttā asādhāraṇo, tasmā lobhasahagatacittuppādānameva āveṇike nesaṃ suppatiṭṭhitabhāvasādhanato	838	
PA_tika-vin01_t1:838_7	mūlaṭṭhena upakārake paccayadhammaviseseti attho. Atha vā yathā alobhādayo kusalābyākatasādhāraṇā,	838	
PA_tika-vin01_t1:838_8	lobhādayo pana tathā na honti akusalasseva sādhāraṇattāti asādhāraṇakāraṇaṃ. Atha	838	
PA_tika-vin01_t1:838_9	vā ādīsūti ettha ādi-saddena alobhādīnampi kusalābyākatamūlānaṃ saṅgaho daṭṭhabbo.	838	
PA_tika-vin01_t1:838_10	Tesupi hi alobhādikusalamūlaṃ akusalābyākatehi asādhāraṇattā asādhāraṇakāraṇaṃ, tathā	8381	
PA_tika-vin01_t1:838_11	alobhādiabyākatamūlampi itaradvayehi asādhāraṇattāti. Nivāteti vātarahite padese,	8381	
PA_tika-vin01_t1:838_12	vātassa abhāve vā. Patantīti nipatanti, ayameva vā pāṭho. Ramaṇīyoti manuñño. Pāsādikoti	8381	
PA_tika-vin01_t1:838_13	pasādāvaho, pasādajanakoti attho. Ādhipaccaṃ kurumāno viyāti sambandho.	8381	
PA_tika-vin01_t1:839_0	Tatthāti “tena samayena buddho bhagavā verañjāyaṃ viharati naḷerupucimandamūle”ti	839	
PA_tika-vin01_t1:839_1	yaṃ vuttaṃ, tattha. Siyāti kassaci evaṃ parivitakko siyā, vakkhamānākārena kadāci	839	
PA_tika-vin01_t1:839_2	codeyya vāti attho. Yadi tāva bhagavātiādīsu codakassāyamadhippāyo – “pāṭaliputte	839	
PA_tika-vin01_t1:839_3	pāsāde vasatī”tiādīsu viya adhikaraṇādhikaraṇaṃ yadi bhaveyya, tadā “verañjāyaṃ viharati	839	
PA_tika-vin01_t1:839_4	naḷerupucimandamūle”ti adhikaraṇadvayaniddeso yutto siyā, imesaṃ pana bhinnadesattā	839	
PA_tika-vin01_t1:839_5	na yutto ubhayaniddesoti. Atha tattha viharatīti yadi naḷerupucimandamūle viharati.	839	
PA_tika-vin01_t1:839_6	Na vattabbanti nānāṭhānabhūtattā verañjānaḷerupucimandamūlānaṃ “tena samayenā”ti	839	
PA_tika-vin01_t1:839_7	ca vuttattāti adhippāyo. Idāni codako tameva attano adhippāyaṃ “na hi sakkā”tiādinā	839	
PA_tika-vin01_t1:839_8	vivarati. Verañjānaḷerupucimandamūlānaṃ bhūmibhāgavasena bhinnattāyeva hi na sakkā	839	
PA_tika-vin01_t1:839_9	ubhayattha teneva samayena viharituṃ, “ubhayattha teneva samayenā”ti ca vuttattā	839	
PA_tika-vin01_t1:839_10	nānāsamaye vihāro avāritoti veditabbo.	8391	
PA_tika-vin01_t1:840_0	Itaro sabbametaṃ aviparītamatthaṃ ajānantena tayā vuttanti dassento “na kho panetaṃ	840	
PA_tika-vin01_t1:840_1	evaṃ daṭṭhabba”ntiādimāha. Tattha etanti “verañjāyaṃ viharati naḷerupucimandamūle”ti	840	
PA_tika-vin01_t1:840_2	etaṃ vacanaṃ. Evanti “yadi tāva bhagavā”tiādinā yaṃ taṃ bhavatā coditaṃ, taṃ atthato	840	
PA_tika-vin01_t1:840_3	evaṃ na kho pana daṭṭhabbaṃ, na ubhayattha apubbaṃ acarimaṃ vihāradassanatthanti	840	
PA_tika-vin01_t1:840_4	attho. Idāni attanā yathādhippetaṃ aviparītamatthaṃ tassa ca paṭikacceva vuttabhāvaṃ	840	
PA_tika-vin01_t1:840_5	tena ca appaṭividdhataṃ pakāsento “nanu avocumha samīpatthe bhummavacana”ntiādimāha.	840	
PA_tika-vin01_t1:840_6	Goyūthānīti gomaṇḍalāni. Evampi naḷerupucimandamūle viharaticceva vattabbaṃ, na verañjāyanti,	840	
PA_tika-vin01_t1:840_7	tasmā samīpādhikaraṇatthavasena ubhayathā nidānakittane kiṃ payojananti codanaṃ manasi	840	
PA_tika-vin01_t1:840_8	nidhāyāha “gocaragāmanidassanattha”ntiādi. Assāti bhagavato.	840	
PA_tika-vin01_t1:841_0	Avassañcettha gocaragāmakittanaṃ kattabbaṃ. Yathā hi naḷerupucimandamūlakittanaṃ	841	
PA_tika-vin01_t1:841_1	pabbajitānuggahakaraṇādianekappayojanaṃ, evaṃ gocaragāmakittanampi gahaṭṭhānuggahakaraṇādivividhappayojananti	841	
PA_tika-vin01_t1:841_2	dassento “verañjākittanenā”tiādimāha. Tattha gahaṭṭhānuggahakaraṇanti tesaṃ tattha	841	
PA_tika-vin01_t1:841_3	paccayaggahaṇena upasaṅkamanapayirupāsanādīnaṃ okāsadānena dhammadesanāya saraṇesu	841	
PA_tika-vin01_t1:841_4	sīlesu ca patiṭṭhāpanena yathūpanissayaṃ uparivisesādhigamāvahanena ca gahaṭṭhānaṃ	841	
PA_tika-vin01_t1:841_5	anuggahakaraṇaṃ. Pabbajitānuggahakaraṇanti uggahaparipucchānaṃ kammaṭṭhānānuyogassa	841	
PA_tika-vin01_t1:841_6	ca anurūpavasanaṭṭhānapariggahenettha pabbajitānaṃ anuggahakaraṇaṃ.	841	
PA_tika-vin01_t1:842_0	Paccayaggahaṇeneva paccayaparibhogasiddhito āha “tathā purimena…pe… vivajjananti.	842	
PA_tika-vin01_t1:842_1	Tattha purimenāti verañjāvacanena. Āhito ahaṃmāno etthāti attā, attabhāvo. Tassa	842	
PA_tika-vin01_t1:842_2	kilamatho kilantabhāvo attakilamatho, attapīḷā attadukkhanti vuttaṃ hoti, tassa anuyogo	842	
PA_tika-vin01_t1:842_3	karaṇaṃ attakilamathānuyogo, upavāsakaṇṭakāpassayaseyyādinā attano dukkhuppādananti	842	
PA_tika-vin01_t1:842_4	vuttaṃ hoti. Tassa vivajjanaṃ attakilamathānuyogavivajjanaṃ. Antogāme vasantānaṃ	842	
PA_tika-vin01_t1:842_5	anicchantānampi visabhāgarūpādiārammaṇadassanādisambhavato bahigāme patirūpaṭṭhāne	842	
PA_tika-vin01_t1:842_6	vasantānaṃ tadabhāvato āha “pacchimena vatthukāmappahānato”tiādi. Tattha pacchimenāti	842	
PA_tika-vin01_t1:842_7	naḷerupucimandamūlavacanena. Kilesakāmassa vatthubhūtattā rūpādayo pañca kāmaguṇā	842	
PA_tika-vin01_t1:842_8	vatthukāmo, tassa pahānaṃ vatthukāmappahānaṃ. Kāmasukhallikānuyogavivajjanupāyadassananti	842	
PA_tika-vin01_t1:842_9	vatthukāmesu kilesakāmasaṃyuttassa sukhassa yogo anuyogo anubhavo, tassa parivajjane upāyadassanaṃ.	842	
PA_tika-vin01_t1:843_0	Sayameva gocaragāmaṃ upasaṅkamitvā attano dhammassavanānurūpabhabbapuggalānaṃ dassanato	843	
PA_tika-vin01_t1:843_1	dhammadesanāya kālo sampatto nāma hotīti dhammadesanāya abhiyogo viññāyatīti āha	843	
PA_tika-vin01_t1:843_2	“purimena ca dhammadesanābhiyoga”nti. Dhammadesanāya saussāhabhāvo dhammadesanābhiyogo.	843	
PA_tika-vin01_t1:843_3	Bahigāme vivittokāse vasantassa ākiṇṇavihārābhāvato kāyavivekādīsu adhimutti tappoṇatā	843	
PA_tika-vin01_t1:843_4	viññāyatīti āha “pacchimena vivekādhimutti”nti.	843	
PA_tika-vin01_t1:844_0	Dhammadesanābhiyogavivekādhimuttīnaṃ hetubhūtā eva karuṇāpaññā dhammadesanāya upagamanassa	844	
PA_tika-vin01_t1:844_1	tato apagamanassa kāraṇabhūtā hontīti āha “purimena karuṇāya upagamana”ntiādi. Karuṇāpaññāyeva	844	
PA_tika-vin01_t1:844_2	hi anantaradukassa hetū honti. Etena ca karuṇāya upagamanaṃ na lābhādinimittaṃ, paññāya	844	
PA_tika-vin01_t1:844_3	apagamanaṃ na virodhādinimittanti upagamanāpagamanānaṃ nirupakkilesataṃ vibhāvibhanti	844	
PA_tika-vin01_t1:844_4	daṭṭhabbaṃ. Adhimuttatanti tanninnabhāvaṃ. Nirupalepananti anupalepanaṃ anallīyanaṃ.	844	
PA_tika-vin01_t1:845_0	Dhammikasukhāpariccāganimittanti ettha dhammikasukhaṃ nāma anavajjasukhaṃ. Tañhi	845	
PA_tika-vin01_t1:845_1	dhammikaṃ lābhaṃ paṭicca uppannattā “dhammikasukha”nti vuccati. Uttarimanussadhammābhiyoganimittaṃ	845	
PA_tika-vin01_t1:845_2	phāsuvihāranti sambandho. Manussānaṃ upakārabahulatanti paccayapaṭiggahaṇadhammadesanādivasena	845	
PA_tika-vin01_t1:845_3	upakārabahulataṃ. Devatānaṃ upakārabahulataṃ janavivittatāya. Pacurajanavivittañhi	845	
PA_tika-vin01_t1:845_4	ṭhānaṃ devā upasaṅkamitabbaṃ maññanti. Loke saṃvaḍḍhabhāvanti āmisopabhogena saṃvaḍḍhitabhāvaṃ.	845	
PA_tika-vin01_t1:846_0	Ekapuggaloti ettha ekoti dutiyādipaṭikkhepattho gaṇanaparicchedo. Puggaloti sammutikathā,	846	
PA_tika-vin01_t1:846_1	na paramatthakathā. Buddhassa hi bhagavato duvidhā desanā sammutidesanā paramatthadesanā	846	
PA_tika-vin01_t1:846_2	cāti. Ayamattho pana heṭṭhā vitthāritovāti idha na vuccati. Eko ca so puggalo cāti	846	
PA_tika-vin01_t1:846_3	ekapuggalo. Kenaṭṭhena ekapuggalo? Asadisaṭṭhena guṇavisiṭṭhaṭṭhena asamasamaṭṭhena.	846	
PA_tika-vin01_t1:846_4	So hi dasannaṃ pāramīnaṃ paṭipāṭiyā āvajjanaṃ ādiṃ katvā bodhisambhāraguṇehi ceva	846	
PA_tika-vin01_t1:846_5	buddhaguṇehi ca sesamahājanena asadisoti asadisaṭṭhenapi ekapuggalo. Ye cassa te	846	
PA_tika-vin01_t1:846_6	guṇā, tepi aññasattānaṃ guṇehi visiṭṭhāti guṇavisiṭṭhaṭṭhenapi ekapuggalo. Purimakā	846	
PA_tika-vin01_t1:846_7	sammāsambuddhā sabbasattehi asamā, tehi saddhiṃ ayameva eko rūpakāyaguṇehi ceva nāmakāyaguṇehi	846	
PA_tika-vin01_t1:846_8	ca samoti asamasamaṭṭhenapi ekapuggalo. Loketi sattaloke.	846	
PA_tika-vin01_t1:847_0	Uppajjamāno uppajjatīti idaṃ pana ubhayampi vippakatavacanameva. Uppajjanto bahujanahitatthāya	847	
PA_tika-vin01_t1:847_1	uppajjati, na aññena kāraṇenāti evaṃ panettha attho veditabbo. Evarūpañcettha lakkhaṇaṃ	847	
PA_tika-vin01_t1:847_2	na sakkā etaṃ aññena saddalakkhaṇena paṭibāhituṃ. Apica uppajjamāno nāma, uppajjati	847	
PA_tika-vin01_t1:847_3	nāma, uppanno nāmāti ayamettha bhedo veditabbo. Esa hi dīpaṅkarapādamūlato laddhabyākaraṇo	847	
PA_tika-vin01_t1:847_4	buddhakārakadhamme pariyesanto dasa pāramiyo disvā “ime dhammā mayā pūretabbā”ti	847	
PA_tika-vin01_t1:847_5	katasanniṭṭhāno dānapāramiṃ pūrentopi uppajjamāno nāma. Sīlapāramiṃ…pe… upekkhāpāraminti	847	
PA_tika-vin01_t1:847_6	imā dasa pāramiyo pūrentopi, dasa upapāramiyo pūrentopi uppajjamāno nāma. Dasa paramatthapāramiyo	847	
PA_tika-vin01_t1:847_7	pūrentopi uppajjamāno nāma. Pañca mahāpariccāge pariccajantopi uppajjamāno nāma.	847	
PA_tika-vin01_t1:847_8	Ñātatthacariyaṃ lokatthacariyaṃ buddhatthacariyaṃ pūrayamānopi uppajjamāno nāma.	847	
PA_tika-vin01_t1:847_9	Kappasatasahassādhikāni cattāri asaṅkhyeyyāni buddhakārake dhamme matthakaṃ pāpentopi	847	
PA_tika-vin01_t1:847_10	uppajjamāno nāma. Vessantarattabhāvaṃ pahāya tusitapure paṭisandhiṃ gahetvā saṭṭhivassasatasahassādhikā	8471	
PA_tika-vin01_t1:847_11	sattapaṇṇāsa vassakoṭiyo tiṭṭhantopi uppajjamāno nāma. Devatāhi yācito pañca mahāvilokanāni	8471	
PA_tika-vin01_t1:847_12	viloketvā māyādeviyā kucchismiṃ paṭisandhiṃ gaṇhantopi, anūnādhike dasa māse gabbhavāsaṃ	8471	
PA_tika-vin01_t1:847_13	vasantopi uppajjamāno nāma. Ekūnatiṃsa vassāni agāramajjhe tiṭṭhantopi uppajjamāno	8471	
PA_tika-vin01_t1:847_14	nāma. Kāmesu ādīnavaṃ nekkhamme ca ānisaṃsaṃ disvā rāhulabhaddassa jātadivase channasahāyo	8471	
PA_tika-vin01_t1:847_15	kaṇḍakaṃ assavaramāruyha nikkhamantopi uppajjamāno nāma. Tīṇi rajjāni atikkamanto	8471	
PA_tika-vin01_t1:847_16	anomanaditīre pabbajantopi uppajjamāno nāma. Chabbassāni mahāpadhānaṃ karontopi uppajjamāno	8471	
PA_tika-vin01_t1:847_17	nāma. Paripākagate ñāṇe oḷārikaṃ āhāraṃ āharantopi uppajjamāno nāma. Sāyanhasamaye	8471	
PA_tika-vin01_t1:847_18	visākhapuṇṇamāyaṃ mahābodhimaṇḍaṃ āruyha mārabalaṃ vidhametvā paṭhamayāme pubbenivāsaṃ	8471	
PA_tika-vin01_t1:847_19	anussaritvā majjhimayāme dibbacakkhuṃ parisodhetvā pacchimayāmasamanantare dvādasaṅgaṃ	8471	
PA_tika-vin01_t1:847_20	paṭiccasamuppādaṃ anulomapaṭilomato sammasitvā sotāpattimaggaṃ paṭivijjhantopi uppajjamāno	8472	
PA_tika-vin01_t1:847_21	nāma. Sotāpattiphalakkhaṇepi sakadāgāmiphalakkhaṇepi anāgāmiphalakkhaṇepi uppajjamāno	8472	
PA_tika-vin01_t1:847_22	nāma. Arahattamaggakkhaṇe pana uppajjati nāma. Arahattaphalakkhaṇe uppanno nāma.	8472	
PA_tika-vin01_t1:847_23	Buddhānañhi sāvakānaṃ viya na paṭipāṭiyā iddhividhañāṇādīni uppajjanti, saheva pana	8472	
PA_tika-vin01_t1:847_24	arahattamaggena sakalopi sabbaññutaññāṇādi guṇarāsi āgatova nāma hoti, tasmā nibbattasabbakiccattā	8472	
PA_tika-vin01_t1:847_25	arahattaphalakkhaṇe uppanno nāma hoti. Imasmimpi sutte arahattaphalakkhaṇaṃyeva sandhāya	8472	
PA_tika-vin01_t1:847_26	“uppajjatī”ti vuttaṃ. Uppanno hotīti ayañhettha attho.	8472	
PA_tika-vin01_t1:848_0	Bahujanahitāyāti mahājanassa hitatthāya uppajjati. Bahujanasukhāyāti mahājanassa	848	
PA_tika-vin01_t1:848_1	sukhatthāya uppajjati. Lokānukampāyāti sattalokassa anukampaṃ paṭicca uppajjati.	848	
PA_tika-vin01_t1:848_2	Katarasattalokassāti? Yo tathāgatassa dhammadesanaṃ sutvā amatapānaṃ pivi, dhammaṃ	848	
PA_tika-vin01_t1:848_3	paṭivijjhi, tassa. Bhagavatā hi mahābodhimaṇḍe sattasattāhaṃ vītināmetvā bodhimaṇḍā	848	
PA_tika-vin01_t1:848_4	isipatanaṃ āgamma “dveme, bhikkhave, antā pabbajitena na sevitabbā”ti dhammacakkappavattanasuttante	848	
PA_tika-vin01_t1:848_5	desite āyasmatā aññāsikoṇḍaññattherena saddhiṃ aṭṭhārasakoṭisaṅkhā brahmāno amatapānaṃ	848	
PA_tika-vin01_t1:848_6	piviṃsu, etassa sattalokassa anukampāya uppanno. Pañcamadivase anattalakkhaṇasuttantapariyosāne	848	
PA_tika-vin01_t1:848_7	pañcavaggiyattherā arahatte patiṭṭhahiṃsu, etassapi sattalokassa anukampāya uppanno.	848	
PA_tika-vin01_t1:848_8	Tato yasadārakappamukhe pañcapaṇṇāsa purise arahatte patiṭṭhāpesi, tato kappāsikavanasaṇḍe	848	
PA_tika-vin01_t1:848_9	tiṃsa bhaddavaggiye tayo magge ca phalāni ca sampāpesi, etassapi sattalokassa anukampāya	848	
PA_tika-vin01_t1:848_10	uppanno. Gayāsīse ādittapariyāyapariyosāne jaṭilasahassaṃ arahatte patiṭṭhāpesi,	8481	
PA_tika-vin01_t1:848_11	tato laṭṭhivane bimbisārappamukhā ekādasa nahutā brāhmaṇagahapatikā satthu dhammadesanaṃ	8481	
PA_tika-vin01_t1:848_12	sutvā sotāpattiphale patiṭṭhahiṃsu, ekaṃ nahutaṃ saraṇesu patiṭṭhitaṃ. Tirokuṭṭaanumodanāvasāne	8481	
PA_tika-vin01_t1:848_13	caturāsītiyā pāṇasahassehi amatapānaṃ pītaṃ. Sumanamālākārasamāgame caturāsītiyā,	8481	
PA_tika-vin01_t1:848_14	dhanapālasamāgame dasahi pāṇasahassehi, khadiraṅgārajātakasamāgame caturāsītiyā pāṇasahassehi,	8481	
PA_tika-vin01_t1:848_15	jambukaājīvakasamāgame caturāsītiyāva, ānandaseṭṭhisamāgame caturāsītiyāva pāṇasahassehi	8481	
PA_tika-vin01_t1:848_16	amatapānaṃ pītaṃ. Pāsāṇakacetiye pārāyanasuttakathādivase cuddasa koṭiyo amatapānaṃ	8481	
PA_tika-vin01_t1:848_17	piviṃsu. Yamakapāṭihāriyadivase vīsati pāṇakoṭiyo, tāvatiṃsabhavane paṇḍukambalasilāyaṃ	8481	
PA_tika-vin01_t1:848_18	nisīditvā mātaraṃ kāyasakkhiṃ katvā sattappakaraṇaṃ abhidhammaṃ desentassa asīti	8481	
PA_tika-vin01_t1:848_19	pāṇakoṭiyo, devorohaṇe tiṃsa pāṇakoṭiyo, sakkapañhasuttante asīti devasahassāni amatapānaṃ	8481	
PA_tika-vin01_t1:848_20	piviṃsu. Mahāsamayasuttante maṅgalasutte cūḷarāhulovāde samacittapaṭipadāyāti imesu	8482	
PA_tika-vin01_t1:848_21	catūsu ṭhānesu abhisamayappattasattānaṃ paricchedo natthi, etassapi sattalokassa	8482	
PA_tika-vin01_t1:848_22	anukampāya uppannoti. Yāvajjadivasā ito parampi anāgate imaṃ sāsanaṃ nissāya saggamokkhamagge	8482	
PA_tika-vin01_t1:848_23	patiṭṭhahantānaṃ vasenapi ayamattho veditabbo.	8482	
PA_tika-vin01_t1:849_0	Devamanussānanti na kevalaṃ devamanussānaṃyeva, avasesānaṃ nāgasupaṇṇādīnampi atthāya	849	
PA_tika-vin01_t1:849_1	hitāya sukhāyeva uppanno. Sahetukapaṭisandhike pana maggaphalasacchikiriyāya bhabbe	849	
PA_tika-vin01_t1:849_2	puggale dassetuṃ evaṃ vuttaṃ. Tasmā etesampi atthatthāya hitatthāya sukhatthāyeva	849	
PA_tika-vin01_t1:849_3	uppannoti veditabbo.	849	
PA_tika-vin01_t1:850_0	Katamo ekapuggaloti kathetukamyatāpucchā. Idāni tāya pucchāya puṭṭhaṃ ekapuggalaṃ	850	
PA_tika-vin01_t1:850_1	vibhāvento “tathāgato arahaṃ sammāsambuddho”ti āha. Tadatthaparinipphādananti lokatthanipphādanaṃ,	850	
PA_tika-vin01_t1:850_2	buddhakiccasampādananti attho. Paṭhamaṃ lumbinīvane dutiyaṃ bodhimaṇḍeti lumbinīvane	850	
PA_tika-vin01_t1:850_3	rūpakāyena jāto, bodhimaṇḍe dhammakāyena. Evamādināti ādi-saddena verañjākittanato	850	
PA_tika-vin01_t1:850_4	rūpakāyassa anuggaṇhanaṃ dasseti, naḷerupucimandamūlakittanato dhammakāyassa. Tathā	850	
PA_tika-vin01_t1:850_5	purimena parādhīnakiriyākaraṇaṃ, dutiyena attādhīnakiriyākaraṇaṃ. Purimena vā karuṇākiccaṃ,	850	
PA_tika-vin01_t1:850_6	itarena paññākiccaṃ, purimena cassa paramāya anukampāya samannāgamaṃ, pacchimena	850	
PA_tika-vin01_t1:850_7	paramāya upekkhāya samannāgamanti evamādiṃ saṅgaṇhāti.	850	
PA_tika-vin01_t1:851_0	Pacchimakoti guṇena pacchimako. Ānandattheraṃ sandhāyetaṃ vuttaṃ. Saṅkhyāyapīti gaṇanatopi.	851	
PA_tika-vin01_t1:851_1	Diṭṭhisīlasāmaññena saṃhatattā saṅghoti imamatthaṃ vibhāvento āha “diṭṭhisīlasāmaññasaṅkhātasaṅghātena	851	
PA_tika-vin01_t1:851_2	samaṇagaṇenā”ti. Ettha pana “yāyaṃ diṭṭhi ariyā niyyānikā niyyāti takkarassa sammā	851	
PA_tika-vin01_t1:851_3	dukkhakkhayāya, tathārūpāya diṭṭhiyā diṭṭhisāmaññagato viharatī”ti evaṃ vuttāya diṭṭhiyā,	851	
PA_tika-vin01_t1:851_4	“yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni	851	
PA_tika-vin01_t1:851_5	aparāmaṭṭhāni samādhisaṃvattanikāni, tathārūpesu sīlesu sīlasāmaññagato viharatī”ti	851	
PA_tika-vin01_t1:851_6	evaṃ vuttānañca sīlānaṃ sāmaññasaṅkhātena saṅghato saṅghaṭito sametoti diṭṭhisīlasāmaññasaṅkhātasaṅghāto,	851	
PA_tika-vin01_t1:851_7	samaṇagaṇo. Diṭṭhisīlasāmaññena saṃhatoti vuttaṃ hoti. Tathā hi “aṭṭhānametaṃ, bhikkhave,	851	
PA_tika-vin01_t1:851_8	anavakāso, yaṃ diṭṭhisampanno puggalo sañcicca pāṇaṃ jīvitā voropeyya, netaṃ ṭhānaṃ	851	
PA_tika-vin01_t1:851_9	vijjatī”ti ādivacanato diṭṭhisīlānaṃ niyatasabhāvattā sotāpannāpi aññamaññaṃ diṭṭhisīlasāmaññena	851	
PA_tika-vin01_t1:851_10	saṃhatā, pageva sakadāgāmiādayo. Ariyapuggalā hi yattha katthaci dūre ṭhitāpi attano	8511	
PA_tika-vin01_t1:851_11	guṇasāmaggiyā saṃhatāyeva. “Tathārūpāya diṭṭhiyā diṭṭhisāmaññagato viharati, tathārūpesu	8511	
PA_tika-vin01_t1:851_12	sīlesu sīlasāmaññagato viharatī”ti vacanato puthujjanānampi diṭṭhisīlasāmaññena saṃhatabhāvo	8511	
PA_tika-vin01_t1:851_13	labbhatiyeva, idha pana ariyasaṅghoyeva adhippeto “yo tattha pacchimako, so sotāpanno”ti	8511	
PA_tika-vin01_t1:851_14	vacanato. Etenāti “pañcamattehi bhikkhusatehī”ti etena vacanena. Assāti pañcamattassa	8511	
PA_tika-vin01_t1:851_15	bhikkhusatassa. Nirabbudotiādīnaṃ vacanattho parato eva āvi bhavissati.	8511	
PA_tika-vin01_t1:852_0	Assosīti ettha savanamupalabbhoti āha “assosīti suṇi upalabhī”ti, aññāsīti attho.	852	
PA_tika-vin01_t1:852_1	So cāyamupalabbho savanavasenevāti imamatthaṃ dassento āha “sotadvārasampattavacananigghosānusārena	852	
PA_tika-vin01_t1:852_2	aññāsī”ti. Avadhāraṇaphalattā saddappayogassa sabbampi vākyaṃ antogadhāvadhāraṇanti	852	
PA_tika-vin01_t1:852_3	āha “khoti padapūraṇamatte nipāto”ti. Avadhāraṇattheti pana iminā antogadhāvadhāraṇepi	852	
PA_tika-vin01_t1:852_4	sabbasmiṃ vākye iṭṭhatovadhāraṇatthaṃ khosaddaggahaṇanti dasseti. Tameva iṭṭhatovadhāraṇaṃ	852	
PA_tika-vin01_t1:852_5	dassento āha “tattha avadhāraṇatthenā”tiādi. Atha padapūraṇatthena khosaddena kiṃpayojananti	852	
PA_tika-vin01_t1:852_6	āha “padapūraṇena pana byañjanasiliṭṭhatāmattamevā”ti. “Assosī”ti hi padaṃ khosadde	852	
PA_tika-vin01_t1:852_7	gahite tena phullitamaṇḍitavibhūsitaṃ viya hontaṃ pūritaṃ nāma hoti, tena ca purimapacchimapadāni	852	
PA_tika-vin01_t1:852_8	siliṭṭhāni honti, na tasmiṃ aggahite, tasmā padapūraṇena byañjanasiliṭṭhatāmattameva	852	
PA_tika-vin01_t1:852_9	payojanaṃ. Matta-saddo cettha visesanivattiattho, tenassa anatthantaradīpanataṃ dasseti,	852	
PA_tika-vin01_t1:852_10	eva-saddena pana byañjanasiliṭṭhatāya ekantikataṃ.	8521	
PA_tika-vin01_t1:853_0	Verañjoti ettha saddalakkhaṇānusārena atthaṃ dassento āha “verañjāyaṃ jāto”tiādi.	853	
PA_tika-vin01_t1:853_1	Brahmaṃ aṇatīti ettha brahmanti vedo vuccati, so pana mantabrahmakappavasena tividho.	853	
PA_tika-vin01_t1:853_2	Tattha mantā padhānamūlabhāvatoyeva aṭṭhakādīhi pavuttā, itare pana tannissayena	853	
PA_tika-vin01_t1:853_3	jātā, tena padhānasseva gahaṇaṃ. Mante sajjhāyatīti iruvedādike mantasatthe sajjhāyatīti	853	
PA_tika-vin01_t1:853_4	attho. Iruvedādayo hi guttabhāsitabbatāya “mantā”ti vuccanti. Idameva hīti avadhāraṇena	853	
PA_tika-vin01_t1:853_5	brahmato jātotiādikaṃ niruttiṃ paṭikkhipati. Jātibrāhmaṇānanti iminā aññepi brāhmaṇā	853	
PA_tika-vin01_t1:853_6	atthīti dasseti. Duvidhā hi brāhmaṇā jātibrāhmaṇā visuddhibrāhmaṇā cāti. Idāni tattha	853	
PA_tika-vin01_t1:853_7	visuddhibrāhmaṇānaṃ niruttiṃ dassento āha “ariyā panā”tiādi.	853	
PA_tika-vin01_t1:854_0	Samitapāpattāti accantaṃ anavasesato savāsanaṃ samitapāpattā. Evañhi bāhirakaavītarāgasekkhāsekkhapāpasamaṇato	854	
PA_tika-vin01_t1:854_1	bhagavato pāpasamaṇaṃ visesitaṃ hoti. Vuttamevatthaṃ udāharaṇena vibhāvento āha “vuttañheta”ntiādi.	854	
PA_tika-vin01_t1:854_2	Ettha pana “bāhitapāpoti brāhmaṇo, samitapāpattā samaṇoti vuccatīti idaṃ bhinnagāthāsannissitapadadvayaṃ	854	
PA_tika-vin01_t1:854_3	ekato gahetvā vutta”nti vadanti. Vuttañhetaṃ tīsupi gaṇṭhipadesu “samitattā hi pāpānaṃ,	854	
PA_tika-vin01_t1:854_4	samaṇoti pavuccatīti idaṃ vacanaṃ gahetvā ‘samitattā samaṇoti vuccatī’ti vuttaṃ.	854	
PA_tika-vin01_t1:854_5	Bāhitapāpoti brāhmaṇoti idaṃ pana aññasmiṃ gāthābandhe vuttavacana”nti. Anekatthattā	854	
PA_tika-vin01_t1:854_6	nipātānaṃ idha anussavanatthe adhippetoti āha “khalūti anussavanatthe nipāto”ti.	854	
PA_tika-vin01_t1:854_7	Jātisamudāgatanti jātiyā āgataṃ, jātisiddhanti vuttaṃ hoti. Ālapanamattanti piyālāpavacanamattaṃ.	854	
PA_tika-vin01_t1:854_8	Piyasamudāhārā hete bhoti vā āvusoti vā devānampiyāti vā. Bhovādī nāma so hotīti	854	
PA_tika-vin01_t1:854_9	yo āmantanādīsu “bho bho”ti vadanto vicarati, so bhovādī nāma hotīti attho. Sakiñcanoti	854	
PA_tika-vin01_t1:854_10	rāgādīhi kiñcanehi sakiñcano. Rāgādayo hi satte kiñcenti maddanti palibundhantīti	8541	
PA_tika-vin01_t1:854_11	“kiñcanānī”ti vuccanti. Manussā kira goṇehi khalaṃ maddāpentā “kiñcehi kapila, kiñcehi	8541	
PA_tika-vin01_t1:854_12	kāḷakā”ti vadanti, tasmā maddanaṭṭho kiñcanaṭṭhoti veditabbo.	8541	
PA_tika-vin01_t1:855_0	Gottavasenāti ettha gaṃ tāyatīti gottaṃ. Gosaddena cettha abhidhānaṃ buddhi ca vuccati,	855	
PA_tika-vin01_t1:855_1	tasmā evamettha attho daṭṭhabbo. Gotamoti pavattamānaṃ abhidhānaṃ buddhiñca ekaṃsikavisayatāya	855	
PA_tika-vin01_t1:855_2	tāyati rakkhatīti gottaṃ. Yathā hi buddhi ārammaṇabhūtena atthena vinā na vattati,	855	
PA_tika-vin01_t1:855_3	evaṃ abhidhānaṃ abhidheyyabhūtena, tasmā so gottasaṅkhāto attho tāni buddhiabhidhānāni	855	
PA_tika-vin01_t1:855_4	tāyati rakkhatīti vuccati. So pana aññakulaparamparāya asādhāraṇaṃ tassa kulassa	855	
PA_tika-vin01_t1:855_5	ādipurisasamudāgataṃ taṃkulapariyāpannasādhāraṇaṃ sāmaññarūpanti daṭṭhabbaṃ. Ettha	855	
PA_tika-vin01_t1:855_6	ca samaṇoti iminā sarikkhakajanehi bhagavato bahumatabhāvo dassito samitapāpatākittanato,	855	
PA_tika-vin01_t1:855_7	gotamoti iminā lokiyajanehi uḷārakulasambhūtatādīpanato. Sakyassa suddhodanamahārājassa	855	
PA_tika-vin01_t1:855_8	putto sakyaputto. Iminā ca uditoditavipulakhattiyakulavibhāvanato vuttaṃ “idaṃ pana	855	
PA_tika-vin01_t1:855_9	bhagavato uccākulapaadīpana”nti. Sabbakhattiyānañhi ādibhūtamahāsammatamahārājato	855	
PA_tika-vin01_t1:855_10	paṭṭhāya asambhinnaṃ uḷāratamaṃ sakyarājakulaṃ. Kenaci pārijuññena anabhibhūtoti	8551	
PA_tika-vin01_t1:855_11	ñātipārijuññabhogapārijuññādinā kenaci pārijuññena parihāniyā anabhibhūto anajjhotthaṭo.	8551	
PA_tika-vin01_t1:855_12	Tathā hi lokanāthassa abhijātiyaṃ tassa kulassa na kiñci pārijuññaṃ, atha kho vaḍḍhiyeva.	8551	
PA_tika-vin01_t1:855_13	Abhinikkhamane ca tato samiddhatamabhāvo loke pākaṭo paññāto. Tena “sakyakulā pabbajito”ti	8551	
PA_tika-vin01_t1:855_14	idaṃ vacanaṃ bhagavato saddhāpabbajitabhāvaparidīpanatthaṃ vuttaṃ mahantaṃ ñātiparivaṭṭaṃ	8551	
PA_tika-vin01_t1:855_15	mahantañca bhogakkhandhaṃ pahāya pabbajitabhāvasiddhito. Tato paranti “verañjāyaṃ viharatī”tiādi.	8551	
PA_tika-vin01_t1:856_0	Itthambhūtākhyānatthe upayogavacananti itthaṃ imaṃ pakāraṃ bhūto āpannoti ittambhūto,	856	
PA_tika-vin01_t1:856_1	tassa ākhyānaṃ itthambhūtākhyānaṃ, soyeva attho itthambhūtākhyānattho. Atha vā itthaṃ	856	
PA_tika-vin01_t1:856_2	evaṃ pakāro bhūto jātoti evaṃ kathanattho itthambhūtākhyānattho, tasmiṃ upayogavacananti	856	
PA_tika-vin01_t1:856_3	attho. Ettha ca abbhuggatoti ettha abhi-saddo itthambhūtākhyānatthajotako abhibhavitvā	856	
PA_tika-vin01_t1:856_4	uggamanappakārassa dīpanato. Tena yogato “taṃ kho pana bhavantaṃ gotama”nti idaṃ	856	
PA_tika-vin01_t1:856_5	upayogavacanaṃ sāmiatthepi samānaṃ itthambhūtākhyānadīpanato “itthambhūtākhyānatthe”ti	856	
PA_tika-vin01_t1:856_6	vuttaṃ. Tenevāha “tassa kho pana bhoto gotamassāti attho”ti. Idaṃ vuttaṃ hoti – yathā	856	
PA_tika-vin01_t1:856_7	“sādhu devadatto mātaramabhī”ti ettha abhisaddayogato itthambhūtākhyāne upayogavacanaṃ	856	
PA_tika-vin01_t1:856_8	kataṃ, evamidhāpi taṃ kho pana bhavantaṃ gotamaṃ abhi evaṃ kalyāṇo kittisaddo uggatoti	856	
PA_tika-vin01_t1:856_9	abhisaddayogato itthambhūtākhyāne upayogavacananti. “Sādhu devadatto mātaramabhī”ti	856	
PA_tika-vin01_t1:856_10	ettha hi “devadatto mātaramabhi mātari visaye mātuyā vā sādhū”ti evaṃ adhikaraṇatthe	8561	
PA_tika-vin01_t1:856_11	sāmiatthe vā bhummavacanassa vā sāmivacanassa vā pasaṅge itthambhūtākhyānatthajotakena	8561	
PA_tika-vin01_t1:856_12	abhisaddena yoge upayogavacanaṃ kataṃ. Yathā cettha “devadatto mātu visaye mātusambandhī	8561	
PA_tika-vin01_t1:856_13	vā sādhuttappakārappatto”ti ayamattho viññāyati, evamidhāpi “bhoto gotamassa sambandhī	8561	
PA_tika-vin01_t1:856_14	kittisaddo abbhuggato abhibhavitvā uggamanappakārappatto”ti ayamattho viññāyati.	8561	
PA_tika-vin01_t1:856_15	Tattha hi devadattaggahaṇaṃ viya idha kittisaddaggahaṇaṃ, tathā tattha “mātara”nti	8561	
PA_tika-vin01_t1:856_16	vacanaṃ viya idha “taṃ kho pana bhavantaṃ gotama”nti vacanaṃ, tattha sādhusaddaggahaṇaṃ	8561	
PA_tika-vin01_t1:856_17	viya idha uggatasaddaggahaṇaṃ veditabbaṃ.	8561	
PA_tika-vin01_t1:857_0	Kalyāṇoti bhaddako. Kalyāṇabhāvo cassa kalyāṇaguṇavisayatāyāti āha “kalyāṇaguṇasamannāgato”ti,	857	
PA_tika-vin01_t1:857_1	kalyāṇehi guṇehi samannāgato taṃvisayatāya yuttoti attho. Taṃvisayatā hettha samannāgamo	857	
PA_tika-vin01_t1:857_2	kalyāṇaguṇavisayatāya tannissitoti adhippāyo. Seṭṭhoti etthāpi eseva nayo. Seṭṭhaguṇavisayatāya	857	
PA_tika-vin01_t1:857_3	eva hi kittisaddassa seṭṭhatā “bhagavāti vacanaṃ seṭṭha”ntiādīsu viya. “Bhagavā araha”ntiādinā	857	
PA_tika-vin01_t1:857_4	guṇānaṃ saṃkittanato saddanīyato ca kittisaddo vaṇṇoti āha “kittisaddoti kitti evā”ti.	857	
PA_tika-vin01_t1:857_5	Vaṇṇoyeva hi kittetabbato kittisaddanīyato saddoti ca vuccati. Kittipariyāyo hi saddasaddo	857	
PA_tika-vin01_t1:857_6	yathā “uḷārasaddā isayo, guṇavanto tapassino”ti. Abhitthavanavasena pavatto saddo	857	
PA_tika-vin01_t1:857_7	thutighoso, abhitthavudāhāro.	857	
PA_tika-vin01_t1:858_0	“Abbhuggato”ti pana etassa attho aṭṭhakathāyaṃ na dassito, tasmā tassattho evaṃ veditabbo	858	
PA_tika-vin01_t1:858_1	– abbhuggatoti abhibhavitvā uggato, anaññasādhāraṇaguṇe ārabbha pavattattā sadevakaṃ	858	
PA_tika-vin01_t1:858_2	lokaṃ ajjhottharitvā pavattoti vuttaṃ hoti. Kinti saddo abbhuggatoti āha “itipi so	858	
PA_tika-vin01_t1:858_3	bhagavā”tiādi. Ito paraṃ pana īdisesu ṭhānesu yattha yattha pāḷipāṭhassa attho vattabbo	858	
PA_tika-vin01_t1:858_4	siyā, tattha tattha “pāḷiyaṃ panā”ti vatvā atthaṃ dassayissāma, idāni tattha padayojanāpubbakaṃ	858	
PA_tika-vin01_t1:858_5	atthaṃ dassento āha “itipi so bhagavātiādīsu pana ayaṃ tāva yojanā”tiādi. So bhagavāti	858	
PA_tika-vin01_t1:858_6	yo so samatiṃsa pāramiyo pūretvā sabbakilese bhañjitvā anuttaraṃ sammāsambodhiṃ abhisambuddho	858	
PA_tika-vin01_t1:858_7	devānaṃ atidevo sakkānaṃ atisakko brahmānaṃ atibrahmā lokanātho bhāgyavantatādīhi	858	
PA_tika-vin01_t1:858_8	kāraṇehi bhagavāti laddhanāmo, so bhagavā. Bhagavāti hi idaṃ satthu nāmakittanaṃ.	858	
PA_tika-vin01_t1:858_9	Tenāha āyasmā dhammasenāpati “bhagavāti netaṃ nāmaṃ mātarā kata”ntiādi. Parato pana	858	
PA_tika-vin01_t1:858_10	bhagavāti guṇakittanameva. Yathā kammaṭṭhānikena “araha”ntiādīsu navasu ṭhānesu paccekaṃ	8581	
PA_tika-vin01_t1:858_11	itipisaddaṃ yojetvā buddhaguṇā anussarīyanti, evaṃ buddhaguṇasaṃkittakenapīti dassento	8581	
PA_tika-vin01_t1:858_12	“itipi arahaṃ itipi sammāsambuddho…pe… itipi bhagavā”ti āha. Evañhi sati “araha”ntiādīhi	8581	
PA_tika-vin01_t1:858_13	navahi padehi ye sadevake loke ativiya pākaṭā paññātā buddhaguṇā, te nānappakārato	8581	
PA_tika-vin01_t1:858_14	vibhāvitā honti. “Itipetaṃ bhūtaṃ, itipetaṃ taccha”ntiādīsu viya hi idha iti-saddo	8581	
PA_tika-vin01_t1:858_15	āsannapaccakkhakāraṇattho, pi-saddo sampiṇḍanattho, tena ca tesaṃ guṇānaṃ bahubhāvo	8581	
PA_tika-vin01_t1:858_16	dīpito, tāni ca guṇasallakkhaṇakāraṇāni saddhāsampannānaṃ viññujātikānaṃ paccakkhāni	8581	
PA_tika-vin01_t1:858_17	hontīti tāni saṃkittentena viññunā cittassa sammukhībhūtāneva katvā saṃkittetabbānīti	8581	
PA_tika-vin01_t1:858_18	dassento “iminā ca iminā ca kāraṇenāti vuttaṃ hotī”ti āha.	8581	
PA_tika-vin01_t1:859_0	“Suttantikānaṃ vacanānamatthaṃ, suttānurūpaṃ paridīpayantī”ti heṭṭhā vuttattā visuddhimagge	859	
PA_tika-vin01_t1:859_1	sabbākārato saṃvaṇṇitampi atthaṃ idhāpi vitthāretvā dassetukāmo tattha payojanamāha	859	
PA_tika-vin01_t1:859_2	“idāni vinayadharāna”ntiādi. Tattha cittasampahaṃsanatthanti cittasantosanatthaṃ,	859	
PA_tika-vin01_t1:859_3	cittappasādajananatthanti vuttaṃ hoti. “Ārakattā”tiādīsu ārakattāti suvidūrattā.	859	
PA_tika-vin01_t1:859_4	Arīnanti kilesārīnaṃ. Arānanti saṃsāracakkassa arānaṃ. Hatattāti viddhaṃsitattā.	859	
PA_tika-vin01_t1:859_5	Paccayādīnanti cīvarādipaccayānañceva pūjāvisesānañca.	859	
PA_tika-vin01_t1:860_0	Idāni yathāvuttamevatthaṃ vibhāvento āha “ārakā hi so”tiādi. Dūratā nāma āsannatā	860	
PA_tika-vin01_t1:860_1	viya upādāyupādāya vuccatīti paramukkaṃsagataṃ dūrabhāvaṃ dassento “suvidūravidūre	860	
PA_tika-vin01_t1:860_2	ṭhito”ti āha, suṭṭhu vidūrabhāveneva vidūre ṭhitoti attho. So panassa kilesehi dūre	860	
PA_tika-vin01_t1:860_3	ṭhitabhāvo, na padesavasena, atha kho tesaṃ sabbaso pahīnattāti dassento āha “maggena	860	
PA_tika-vin01_t1:860_4	kilesānaṃ viddhaṃsitattā”ti. Nanu aññesampi khīṇāsavānaṃ te pahīnā evāti anuyogaṃ	860	
PA_tika-vin01_t1:860_5	manasi katvā vuttaṃ “savāsanāna”nti. Na hi ṭhapetvā bhagavantaṃ aññe saha vāsanāya	860	
PA_tika-vin01_t1:860_6	kilese pahātuṃ sakkonti. Etena aññehi asādhāraṇaṃ bhagavato arahattanti dassitaṃ	860	
PA_tika-vin01_t1:860_7	hoti. Kā panāyaṃ vāsanā nāma? Pahīnakilesassapi appahīnakilesassa payogasadisapayogahetubhūto	860	
PA_tika-vin01_t1:860_8	kilesanissito sāmatthiyaviseso āyasmato pilindavacchassa vasalasamudācāranimittaṃ	860	
PA_tika-vin01_t1:860_9	viya. Kathaṃ pana “ārakā”ti vutte “kilesehī”ti ayamattho labbhatīti sāmaññacodanāya	860	
PA_tika-vin01_t1:860_10	visese avaṭṭhānato visesatthinā ca visesassa anupayujjitabbato “ārakāssa honti pāpakā	8601	
PA_tika-vin01_t1:860_11	akusalā dhammā”tiādīni suttapadānettha udāharitabbāni. Ārakāti cettha ā-kārassa rassattaṃ,	8601	
PA_tika-vin01_t1:860_12	ka-kārassa ca hakāraṃ sānusāraṃ katvā niruttinayena “araha”nti padasiddhi veditabbā.	8601	
PA_tika-vin01_t1:860_13	Yathāvuttassevatthassa sukhaggahaṇatthaṃ idamettha vuccati –	8601	
PA_tika-vin01_t1:861	“So tato ārakā nāma, yassa yenāsamaṅgitā;	86	
PA_tika-vin01_t1:862	Asamaṅgī ca dosehi, nātho tenārahaṃ mato”ti. ;	86	
PA_tika-vin01_t1:863	Anatthacaraṇena kilesā eva arayoti kilesārayo. Arīnaṃ hatattā arihāti vattabbe niruttinayena “araha”nti vuttaṃ. Etthāpi yathāvuttassatthassa sukhaggahaṇatthaṃ idaṃ veditabbaṃ –	86	
PA_tika-vin01_t1:864	“Yasmā rāgādisaṅkhātā, sabbepi arayo hatā;	86	
PA_tika-vin01_t1:865	Paññāsatthena nāthena, tasmāpi arahaṃ mato”ti. ;	86	
PA_tika-vin01_t1:866_0	Yañcetaṃ saṃsāracakkanti sambandho. Rathacakkassa nābhi viya mūlāvayavabhūtaṃ anto	866	
PA_tika-vin01_t1:866_1	bahi ca samavaṭṭhitaṃ avijjābhavataṇhādvayanti vuttaṃ “avijjābhavataṇhāmayanābhī”ti.	866	
PA_tika-vin01_t1:866_2	Nābhiyā nemiyā ca sambaddhaarasadisā paccayaphalabhūtehi avijjātaṇhājarāmaraṇehi	866	
PA_tika-vin01_t1:866_3	sambaddhā puññābhisaṅkhāraapuññābhisaṅkhāraāneñjābhisaṅkhārāti vuttaṃ “puññādiabhisaṅkhārāra”nti.	866	
PA_tika-vin01_t1:866_4	Tattha tattha bhave pariyantabhāvena pākaṭaṃ jarāmaraṇanti taṃ nemiṭṭhāniyaṃ katvā	866	
PA_tika-vin01_t1:866_5	āha “jarāmaraṇanemī”ti. Yathā rathacakkappavattiyā padhānakāraṇaṃ akkho, evaṃ saṃsāracakkappavattiyā	866	
PA_tika-vin01_t1:866_6	āsavasamudayoti āha “āsavasamudayamayena akkhena vijjhitvā”ti. Āsavā eva avijjādīnaṃ	866	
PA_tika-vin01_t1:866_7	kāraṇattā āsavasamudayo. Yathāha “āsavasamudayā avijjāsamudayo”ti. Vipākakaṭattārūpappabhedo	866	
PA_tika-vin01_t1:866_8	kāmabhavādiko tibhavo eva ratho, tasmiṃ tibhavarathe. Attano paccayehi samaṃ, sabbaso	866	
PA_tika-vin01_t1:866_9	vā ādito paṭṭhāya yojitanti samāyojitaṃ. Ādirahitaṃ kālaṃ pavattatīti katvā anādikālappavattaṃ.	866	
PA_tika-vin01_t1:867	“Khandhānañca paṭipāṭi, dhātuāyatanāna ca;	86	
PA_tika-vin01_t1:868	Abbocchinnaṃ vattamānā, saṃsāroti pavuccatī”ti. –	86	
PA_tika-vin01_t1:869_0	Evaṃ vuttasaṃsārova saṃsāracakkaṃ. Anenāti bhagavatā. Bodhimaṇḍeti bodhisaṅkhātassa	869	
PA_tika-vin01_t1:869_1	ñāṇassa maṇḍabhāvappatte ṭhāne kāle vā. Bodhīti paññā, sā ettha maṇḍā pasannā jātāti	869	
PA_tika-vin01_t1:869_2	bodhimaṇḍo. Vīriyapādehīti saṃkilesavodānapakkhiyesu sannirumbhanasannikkhipanakiccatāya	869	
PA_tika-vin01_t1:869_3	dvidhā pavatteti attano vīriyasaṅkhātehi pādehi. Sīlapathaviyanti patiṭṭhānaṭṭhena	869	
PA_tika-vin01_t1:869_4	sīlameva pathavī, tassaṃ. Patiṭṭhāyāti sampādanavasena patiṭṭhahitvā. Saddhāhatthenāti	869	
PA_tika-vin01_t1:869_5	anavajjadhammādānasādhanato saddhāva hattho, tena. Kammakkhayakaranti kāyakammādibhedassa	869	
PA_tika-vin01_t1:869_6	sabbassapi kammassa khayakaraṇato kammakkhayakaraṃ. Ñāṇapharasunti samādhisilāyaṃ	869	
PA_tika-vin01_t1:869_7	sunisitaṃ maggañāṇapharasuṃ gahetvā.	869	
PA_tika-vin01_t1:870_0	Evaṃ “arānaṃ hatattā”ti ettha vuttaṃ arasaṅkhātaṃ saṃsāraṃ cakkaṃ viya cakkanti gahetvā	870	
PA_tika-vin01_t1:870_1	atthayojanaṃ katvā idāni paṭiccasamuppādadesanākkamenapi taṃ dassetuṃ “atha vā”tiādi	870	
PA_tika-vin01_t1:870_2	vuttaṃ. Tattha anamataggasaṃsāravaṭṭanti anu anu amataggaṃ aviññātapubbakoṭikaṃ saṃsāramaṇḍalaṃ.	870	
PA_tika-vin01_t1:870_3	Sesā dasa dhammāti saṅkhārādayo jātipariyosānā dasa dhammā. Kathaṃ tesaṃ saṅkhārādīnaṃ	870	
PA_tika-vin01_t1:870_4	arabhāvoti āha “avijjāmūlakattā jarāmaraṇapariyantattā cā”ti. Tattha avijjā mūlaṃ	870	
PA_tika-vin01_t1:870_5	padhānakāraṇaṃ yesaṃ saṅkhārādīnaṃ te avijjāmūlakā, tesaṃ bhāvo avijjāmūlakattaṃ.	870	
PA_tika-vin01_t1:870_6	Jarāmaraṇaṃ pariyantaṃ pariyosānabhūtaṃ etesanti jarāmaraṇapariyantā, saṅkhārādayo	870	
PA_tika-vin01_t1:870_7	dasa dhammā. Tesaṃ bhāvo jarāmaraṇapariyantattaṃ. Saṅkhārādijātipariyosānānaṃ dasadhammānaṃ	870	
PA_tika-vin01_t1:870_8	avijjāmūlakattā jarāmaraṇapariyosānattā cāti attho, nābhibhūtāya avijjāya mūlato	870	
PA_tika-vin01_t1:870_9	nemibhūtena jarāmaraṇena antato saṅkhārādīnaṃ sambandhattāti adhippāyo.	870	
PA_tika-vin01_t1:871_0	Dukkhādīsūti dukkhasamudayanirodhamaggesu. Aññāṇanti ñāṇappaṭipakkhattā moho aññāṇaṃ,	871	
PA_tika-vin01_t1:871_1	na pana ñāṇato aññaṃ, napi ñāṇassa abhāvamattaṃ. Tattha dukkhādīsu aññāṇaṃ yathāsabhāvappaṭivedhāppadānato	871	
PA_tika-vin01_t1:871_2	tappaṭicchādanavaseneva. Ettha hi kiñcāpi ṭhapetvā lokuttarasaccadvayaṃ sesaṭṭhānesu	871	
PA_tika-vin01_t1:871_3	ārammaṇavasenapi avijjā uppajjati, evaṃ santepi paṭicchādanavaseneva idha adhippetā.	871	
PA_tika-vin01_t1:871_4	Sā hi uppannā dukkhasaccaṃ paṭicchādetvā tiṭṭhati, yāthāvasarasalakkhaṇaṃ paṭivijjhituṃ	871	
PA_tika-vin01_t1:871_5	na deti, tathā samudayaṃ nirodhaṃ magganti.	871	
PA_tika-vin01_t1:872_0	Dukkhanti cettha dukkhaṃ ariyasaccaṃ adhippetanti taṃ kāmabhavādivasena tidhā bhinditvā	872	
PA_tika-vin01_t1:872_1	tathā tappaṭicchādikañca avijjaṃ tidhā katvā avijjādipaccaye tīsu bhavesu saṅkhārādike	872	
PA_tika-vin01_t1:872_2	paṭipāṭiyā dassento “kāmabhave ca avijjā”tiādimāha. Tattha kāmabhave ca avijjāti	872	
PA_tika-vin01_t1:872_3	kāmabhave ādīnavapaṭicchādikā avijjā. Rūpabhave avijjā arūpabhave avijjāti etthāpi	872	
PA_tika-vin01_t1:872_4	eseva nayo. Kāmabhave saṅkhārānanti kāmabhūmipariyāpannānaṃ puññāpuññasaṅkhārānaṃ,	872	
PA_tika-vin01_t1:872_5	kāmabhave vā nipphādetabbā ye puññāpuññasaṅkhārā, tesaṃ kāmabhavūpapattinibbattakasaṅkhārānanti	872	
PA_tika-vin01_t1:872_6	attho. Saṅkhārāti cettha lokiyakusalākusalacetanā veditabbā. Paccayo hotīti puññābhisaṅkhārānaṃ	872	
PA_tika-vin01_t1:872_7	tāva ārammaṇapaccayena ceva upanissayapaccayena cāti dvidhā paccayo hoti, apuññābhisaṅkhāresu	872	
PA_tika-vin01_t1:872_8	sahajātassa sahajātādivasena, asahajātassa anantarasamanantarādivasena, anānantarassa	872	
PA_tika-vin01_t1:872_9	pana ārammaṇavasena ceva upanissayavasena ca paccayo hoti. Arūpabhave saṅkhārānanti	872	
PA_tika-vin01_t1:872_10	āneñjābhisaṅkhārānaṃ. Paccayo hotīti upanissayapaccayavaseneva. Imasmiñca panatthe	8721	
PA_tika-vin01_t1:872_11	ettha vitthāriyamāne atippapañco hoti, tasmā taṃ nayidha vitthārayissāma. Itaresūti rūpārūpabhavesu.	8721	
PA_tika-vin01_t1:873_0	Tiṇṇaṃ āyatanānanti cakkhusotamanāyatanānaṃ ghānādittayassa tattha asambhavato. Ekassāti	873	
PA_tika-vin01_t1:873_1	manāyatanassa itaresaṃ tattha asambhavato. Iminā nayena tiṇṇaṃ phassānantiādīsupi	873	
PA_tika-vin01_t1:873_2	attho veditabbo. Chabbidhassa phassassāti cakkhusamphassasotasamphassaghānasamphassajivhāsamphassakāyasamphassamanosamphassānaṃ	873	
PA_tika-vin01_t1:873_3	vasena chabbidhassa phassassa. Channaṃ vedanānanti cakkhusamphassajā vedanā, tathā	873	
PA_tika-vin01_t1:873_4	sotasamphassajā ghānasamphassajā jivhāsamphassajā kāyasamphassajā manosamphassajā	873	
PA_tika-vin01_t1:873_5	vedanāti imāsaṃ channaṃ vedanānaṃ. Channaṃ taṇhākāyānanti rūpataṇhā saddataṇhā gandhataṇhā	873	
PA_tika-vin01_t1:873_6	rasataṇhā phoṭṭhabbataṇhā dhammataṇhāti imesaṃ channaṃ taṇhākāyānaṃ. Tattha tattha	873	
PA_tika-vin01_t1:873_7	sā sā taṇhāti rūpataṇhādibhedā tattha tattha kāmabhavādīsu uppajjanakataṇhā.	873	
PA_tika-vin01_t1:874_0	Sā taṇhādimūlikā kathā atisaṃkhittāti taṃ upādānabhave ca vibhajitvā vitthāretvā	874	
PA_tika-vin01_t1:874_1	dassetuṃ “katha”ntiādi vuttaṃ. Tattha kāme paribhuñjissāmīti iminā kāmataṇhāpavattimāha,	874	
PA_tika-vin01_t1:874_2	tathā saggasampattiṃ anubhavissāmītiādīhi. Sā pana taṇhā yasmā bhusamādānavasena	874	
PA_tika-vin01_t1:874_3	pavattamānā kāmupādānaṃ nāma hoti, tasmā vuttaṃ “kāmupādānapaccayā”ti. Tathevāti	874	
PA_tika-vin01_t1:874_4	kāmupādānapaccayā eva. Brahmalokasampattinti rūpībrahmaloke sampattiṃ. “Sabbepi tebhūmakā	874	
PA_tika-vin01_t1:874_5	dhammā kāmanīyaṭṭhena kāmā”ti vacanato bhavarāgopi kāmupādānamevāti katvā “kāmupādānapaccayā	874	
PA_tika-vin01_t1:874_6	eva mettaṃ bhāvetī”tiādi vuttaṃ. Tattha mettaṃ bhāvetīti mijjati siniyhatīti mettā,	874	
PA_tika-vin01_t1:874_7	taṃ bhāveti vaḍḍhetīti attho. Atha vā mettā etassa atthīti mettaṃ, cittaṃ, taṃsampayuttaṃ	874	
PA_tika-vin01_t1:874_8	jhānaṃ vā, taṃ bhāveti vaḍḍheti uppādeti vāti attho. Karuṇaṃ bhāvetītiādīsupi imināva	874	
PA_tika-vin01_t1:874_9	nayena attho veditabbo.	874	
PA_tika-vin01_t1:875_0	Sesupādānamūlikāsupīti diṭṭhupādānasīlabbatupādānaattavādupādānamūlikāsupi yojanāsu	875	
PA_tika-vin01_t1:875_1	eseva nayoti attho. Tatthāyaṃ yojanā – idhekacco “natthi paraloko”ti natthikadiṭṭhiṃ	875	
PA_tika-vin01_t1:875_2	gaṇhāti, so diṭṭhupādānapaccayā kāyena duccaritaṃ caratītiādi vuttanayena yojetabbaṃ.	875	
PA_tika-vin01_t1:875_3	Aparo “asukasmiṃ sampattibhave attā ucchijjatī”ti ucchedadiṭṭhiṃ gaṇhāti, so tatrūpapattiyā	875	
PA_tika-vin01_t1:875_4	kāyena sucaritaṃ caratītiādi vuttanayeneva yojetabbaṃ. Aparo “rūpī manomayo hutvā	875	
PA_tika-vin01_t1:875_5	attā ucchijjatī”ti rūpūpapattiyā maggaṃ bhāveti bhāvanāpāripūriyāti sabbaṃ vuttanayeneva	875	
PA_tika-vin01_t1:875_6	veditabbaṃ. Aparopi “arūpabhave uppajjitvā attā ucchijjatī”ti arūpūpapattiyā maggaṃ	875	
PA_tika-vin01_t1:875_7	bhāveti bhāvanāpāripūriyāti sabbaṃ vuttanayeneva veditabbaṃ. Etāhiyeva attavādupādānamūlikāpi	875	
PA_tika-vin01_t1:875_8	yojanā saṃvaṇṇitāti daṭṭhabbaṃ. Evaṃ diṭṭhadhammanibbānavādavasenapi yojanā veditabbā.	875	
PA_tika-vin01_t1:875_9	Aparo “sīlena suddhi, vatena suddhī”ti asuddhimaggaṃ “suddhimaggo”ti parāmasanto	875	
PA_tika-vin01_t1:875_10	sīlabbatupādānapaccayā kāyena duccaritaṃ caratītiādi sabbaṃ vuttanayeneva yojetabbaṃ.	8751	
PA_tika-vin01_t1:876_0	Idāni yvāyaṃ saṃsāracakkaṃ dassentena “kāmabhave avijjā kāmabhave saṅkhārānaṃ paccayo	876	
PA_tika-vin01_t1:876_1	hotī”tiādinā avijjādīnaṃ paccayabhāvo saṅkhārādīnaṃ paccayuppannabhāvo ca dassito,	876	
PA_tika-vin01_t1:876_2	tameva paṭisambhidāmaggapāḷiṃ ānetvā nigamanavasena dassento “evamaya”ntiādimāha.	876	
PA_tika-vin01_t1:876_3	Tattha yathā saṅkhārā hetunibbattā, evaṃ avijjāpi kāmāsavādinā sahetukā evāti āha	876	
PA_tika-vin01_t1:876_4	“ubhopete hetusamuppannā”ti. Paccayapariggaheti nāmarūpassa paccayānaṃ avijjādīnaṃ	876	
PA_tika-vin01_t1:876_5	paricchijja gahaṇe. Nipphādetabbe bhummaṃ. Paññāti kaṅkhāvitaraṇavisuddhisaṅkhātā	876	
PA_tika-vin01_t1:876_6	pakārato jānanā. Dhammaṭṭhitiñāṇanti tiṭṭhanti ettha phaladhammā tadāyattavuttitāyāti	876	
PA_tika-vin01_t1:876_7	ṭhiti, kāraṇaṃ, dhammānaṃ ṭhiti dhammaṭṭhiti, dhammaṭṭhitiyā ñāṇaṃ dhammaṭṭhitiñāṇaṃ,	876	
PA_tika-vin01_t1:876_8	paccayañāṇanti attho, paṭiccasamuppādāvabodhoti vuttaṃ hoti. Kāmañcettha paccayapariggahe	876	
PA_tika-vin01_t1:876_9	paññāyeva dhammaṭṭhitiñāṇaṃ, saṅkhāresu pana adiṭṭhesu avijjāya saṅkhārānaṃ paccayabhāvo	876	
PA_tika-vin01_t1:876_10	na sakkā daṭṭhunti “saṅkhārā hetusamuppannā”ti paccayuppannadhammānampi gahaṇaṃ katanti	8761	
PA_tika-vin01_t1:876_11	veditabbaṃ. Ubhopete hetusamuppannāti idaṃ pana ubhinnampi paccayuppannabhāvaṃ dassetukāmatāya	8761	
PA_tika-vin01_t1:876_12	vuttaṃ. Idañca dhammaṭṭhitiñāṇaṃ yasmā addhattaye kaṅkhāmalavitaraṇavasena pavattati,	8761	
PA_tika-vin01_t1:876_13	tasmā “atītampi addhāna”ntiādi vuttaṃ. Etena nayena sabbapadāni vitthāretabbānīti	8761	
PA_tika-vin01_t1:876_14	etena nayena “avijjā hetū”tiādinā avijjāyaṃ vuttanayena “saṅkhārā hetu, viññāṇaṃ	8761	
PA_tika-vin01_t1:876_15	hetusamuppanna”ntiādinā sabbapadāni vitthāretabbāni.	8761	
PA_tika-vin01_t1:877_0	Saṃkhippanti ettha avijjādayo viññāṇādayo cāti saṅkhepo, hetu vipāko ca. Atha vā	877	
PA_tika-vin01_t1:877_1	hetuvipākoti saṃkhippatīti saṅkhepo, avijjādayo viññāṇādayo ca. Saṅkhepabhāvasāmaññena	877	
PA_tika-vin01_t1:877_2	pana ekavacanaṃ katanti daṭṭhabbaṃ. Te pana saṅkhepā atīte hetu, etarahi vipāko,	877	
PA_tika-vin01_t1:877_3	etarahi hetu, āyatiṃ vipākoti evaṃ kālavibhāgena cattāro jātā, tenāha “purimasaṅkhepo	877	
PA_tika-vin01_t1:877_4	cettha atīto addhā”tiādi. Paccuppanno addhāti sambandho. Taṇhupādānabhavā gahitāva	877	
PA_tika-vin01_t1:877_5	hontīti ettha avijjāgahaṇena kilesabhāvasāmaññato taṇhupādānā gahitā, saṅkhāraggahaṇena	877	
PA_tika-vin01_t1:877_6	kammabhāvasāmaññato bhavo gahito, avijjāsaṅkhārānaṃ tehi vinā sakiccākaraṇato ca	877	
PA_tika-vin01_t1:877_7	taṇhupādānabhavā gahitāva honti. Atha vā avidvā paritassati, paritasito upādiyati,	877	
PA_tika-vin01_t1:877_8	tassupādānapaccayā bhavo, tasmā taṇhupādānabhavāpi gahitā honti. Tathā ca vuttaṃ –	877	
PA_tika-vin01_t1:878	“Purimakammabhavasmiṃ moho avijjā, āyūhanā saṅkhārā. Nikanti taṇhā, upagamanaṃ upādānaṃ, cetanā bhavo, iti ime pañca dhammā purimakammabhavasmiṃ idha paṭisandhiyā paccayā”ti.	87	
PA_tika-vin01_t1:879_0	Tattha purimakammabhavasminti purime kammabhave, atītajātiyaṃ kammabhave kariyamāneti	879	
PA_tika-vin01_t1:879_1	attho. Moho avijjāti yo tadā dukkhādīsu moho yena mūḷho kammaṃ karoti, sā avijjā.	879	
PA_tika-vin01_t1:879_2	Āyūhanā saṅkhārāti taṃ kammaṃ karoto yā purimacetanāyo, yathā “dānaṃ dassāmī”ti cittaṃ	879	
PA_tika-vin01_t1:879_3	uppādetvā māsampi saṃvaccharampi dānūpakaraṇāni sajjentassa uppannā purimacetanāyo,	879	
PA_tika-vin01_t1:879_4	paṭiggāhakānaṃ pana hatthe dakkhiṇaṃ patiṭṭhāpayato cetanā bhavoti vuccati. Ekāvajjanesu	879	
PA_tika-vin01_t1:879_5	vā chasu javanesu cetanā āyūhanasaṅkhārā nāma, sattamā bhavo. Yā kāci vā pana cetanā	879	
PA_tika-vin01_t1:879_6	bhavo, sampayuttā āyūhanasaṅkhārā nāma. Nikanti taṇhāti yā kammaṃ karontassa tassa	879	
PA_tika-vin01_t1:879_7	phale upapattibhave nikāmanā patthanā, sā taṇhā nāma. Upagamanaṃ upādānanti yaṃ kammabhavassa	879	
PA_tika-vin01_t1:879_8	paccayabhūtaṃ “idaṃ katvā asukasmiṃ nāma ṭhāne kāme sevissāmi ucchijjissāmī”tiādinā	879	
PA_tika-vin01_t1:879_9	nayena pavattaṃ upagamanaṃ gahaṇaṃ parāmasanaṃ, idaṃ upādānaṃ nāma. Cetanā bhavoti	879	
PA_tika-vin01_t1:879_10	“taṃ kammaṃ karoto yā purimā cetanāyo”tiādinā heṭṭhā vuttesu tīsu atthavikappesu	8791	
PA_tika-vin01_t1:879_11	yā cetanā bhavoti vuttā, sā cetanā bhavoti evamattho veditabbo.	8791	
PA_tika-vin01_t1:880_0	Idāni sabbepete avijjādayo dhamme dvīhi vaṭṭehi saṅgahetvā dassetukāmo āha “ime pañca	880	
PA_tika-vin01_t1:880_1	dhammā atīte kammavaṭṭa”nti. Ettha ca nippariyāyato saṅkhārā bhavo ca kammaṃ, avijjādayo	880	
PA_tika-vin01_t1:880_2	pana kammasahāyatāya kammasarikkhakā tadupakārakā cāti kammanti vuttā. Avijjādayo	880	
PA_tika-vin01_t1:880_3	hi vipākadhammadhammatāya kammasarikkhakā sahajātakoṭiyā upanissayakoṭiyā ca kammassa	880	
PA_tika-vin01_t1:880_4	ca upakārakā. Kammameva ca aññamaññasambandhaṃ hutvā punappunaṃ parivattanaṭṭhena	880	
PA_tika-vin01_t1:880_5	kammavaṭṭaṃ. Viññāṇādayo pañcāti viññāṇādayo vedanāpariyantā pañca etarahi idāni	880	
PA_tika-vin01_t1:880_6	imasmiṃ attabhāveti vuttaṃ hoti. Avijjāsaṅkhārā gahitāva hontīti etthāpi pubbe viya	880	
PA_tika-vin01_t1:880_7	kilesakammabhāvasāmaññato taṇhupādānaggahaṇena avijjā gahitā, bhavaggahaṇena saṅkhārā	880	
PA_tika-vin01_t1:880_8	gahitāti daṭṭhabbaṃ. Atha vā bhave gahite tassa pubbabhāgā taṃsampayuttā vā saṅkhārā	880	
PA_tika-vin01_t1:880_9	gahitāva honti, taṇhupādānaggahaṇena ca taṃsampayuttā yāya vā mūḷho kammaṃ karoti,	880	
PA_tika-vin01_t1:880_10	sā avijjāva hotīti taṇhupādānabhavaggahaṇena avijjāsaṅkhārā gahitāva honti. Teneva vuttaṃ –	8801	
PA_tika-vin01_t1:881_0	“Idha paripakkattā āyatanānaṃ moho avijjā, āyūhanā saṅkhārā, nikanti taṇhā, upagamanaṃ	881	
PA_tika-vin01_t1:881_1	upādānaṃ, cetanā bhavo, iti ime pañca dhammā idha kammabhavasmiṃ āyatiṃ paṭisandhiyā paccayā”ti.	881	
PA_tika-vin01_t1:882	Tattha idha paripakkattā āyatanānanti paripakkāyatanassa kammakaraṇakāle sammoho dassito. Sesaṃ heṭṭhā vuttanayameva.	88	
PA_tika-vin01_t1:883_0	Viññāṇanāmarūpasaḷāyatanaphassavedanānaṃ jātijarābhaṅgāvatthā jātijarāmaraṇanti vuttāti	883	
PA_tika-vin01_t1:883_1	avatthānaṃ gahaṇena avatthāvantā gahitāva honti tadavinābhāvatoti āha “jātijarāmaraṇāpadesena	883	
PA_tika-vin01_t1:883_2	viññāṇādīnaṃ niddiṭṭhattā”ti. Apadesenāti jātijarāmaraṇānaṃ kathanena. Imeti viññāṇādayo.	883	
PA_tika-vin01_t1:883_3	Āyatiṃ vipākavaṭṭanti paccuppannahetuto bhāvīnaṃ anāgatānaṃ gahitattā. Teti avijjādayo.	883	
PA_tika-vin01_t1:883_4	Ākāratoti sarūpato avuttāpi tasmiṃ tasmiṃ saṅgahe ākirīyanti avijjāsaṅkhārādiggahaṇehi	883	
PA_tika-vin01_t1:883_5	pakāsīyantīti ākārā, atītahetuādīnaṃ vā pakārā ākārā. Tato ākārato. Vīsatividhā hontīti	883	
PA_tika-vin01_t1:883_6	atīte hetupañcakādibhedato vīsatividhā honti.	883	
PA_tika-vin01_t1:884_0	Saṅkhāraviññāṇānañcettha antarā eko sandhīti hetuto phalassa avicchedappavattibhāvato	884	
PA_tika-vin01_t1:884_1	hetuphalassa sambandhabhūto eko sandhi, tathā bhavajātīnamantarā. Vedanātaṇhānamantarā	884	
PA_tika-vin01_t1:884_2	pana phalato hetuno avicchedappavattibhāvato phalahetusambandhabhūto eko sandhi.	884	
PA_tika-vin01_t1:884_3	Phalabhūtopi hi dhammo aññassa hetusabhāvassa dhammassa paccayo hotīti.	884	
PA_tika-vin01_t1:885_0	Itīti vuttappakāraparāmasanaṃ. Tenāha “catusaṅkhepa”ntiādi. Sabbākāratoti idha vuttehi	885	
PA_tika-vin01_t1:885_1	ca avuttehi ca paṭiccasamuppādavibhaṅge anantanayasamantapaṭṭhānādīsu ca āgatehi	885	
PA_tika-vin01_t1:885_2	sabbehi ākārehi. Jānātīti avabujjhati. Passatīti dassanabhūtena ñāṇacakkhunā paccakkhato	885	
PA_tika-vin01_t1:885_3	passati. Aññāti paṭivijjhatīti tesaṃyeva vevacanaṃ. Tanti taṃ jānanaṃ. Ñātaṭṭhenāti	885	
PA_tika-vin01_t1:885_4	yathāsabhāvato jānanaṭṭhena. Pajānanaṭṭhenāti aniccādīhi pakārehi paṭivijjhanaṭṭhena.	885	
PA_tika-vin01_t1:886_0	Idāni yadatthamidaṃ bhavacakkaṃ idhānītaṃ, taṃ dassetuṃ “iminā”tiādi vuttaṃ. Tattha	886	
PA_tika-vin01_t1:886_1	te dhammeti te avijjādike dhamme. Yathābhūtaṃ ñatvāti mahāvajirañāṇena yāthāvato	886	
PA_tika-vin01_t1:886_2	jānitvā. Nibbindantoti balavavipassanāya nibbindanto. Virajjanto vimuccantoti ariyamaggehi	886	
PA_tika-vin01_t1:886_3	virajjanto vimuccanto. Are hanīti sambandho. Tattha yadā bhagavā virajjati vimuccati,	886	
PA_tika-vin01_t1:886_4	tadā are hanati nāma. Tato paraṃ pana abhisambuddhakkhaṇaṃ gahetvā vuttaṃ “hani vihani	886	
PA_tika-vin01_t1:886_5	viddhaṃsesī”ti. Evampi arānaṃ hatattā arahanti evaṃ imināpi pakārena yathāvuttasaṃsāracakkassa	886	
PA_tika-vin01_t1:886_6	saṅkhārādiarānaṃ hatattā arahaṃ. Etthedaṃ vuccati –	886	
PA_tika-vin01_t1:887	“Arā saṃsāracakkassa, hatā ñāṇāsinā yato;	88	
PA_tika-vin01_t1:888	Lokanāthena tenesa, arahanti pavuccatī”ti. ;	88	
PA_tika-vin01_t1:889_0	Aggadakkhiṇeyyattāti uttamadakkhiṇeyyabhāvato. Cakkavattino acetane cakkaratane uppanne	889	
PA_tika-vin01_t1:889_1	tattheva loko pūjaṃ karoti, aññattha pūjāvisesā pacchijjanti, kimaṅgaṃ pana sammāsambuddhe	889	
PA_tika-vin01_t1:889_2	uppanneti dassento “uppanne tathāgate”tiādimāha. “Ekekaṃ dhammakkhandhaṃ ekekavihārena	889	
PA_tika-vin01_t1:889_3	pūjessāmī”ti vuttepi satthāraṃyeva uddissa katattā “bhagavantaṃ uddissā”tiādi vuttaṃ.	889	
PA_tika-vin01_t1:889_4	Ko pana vādo aññesaṃ pūjāvisesānanti yathāvuttato aññesaṃ amahesakkhehi devamanussehi	889	
PA_tika-vin01_t1:889_5	kariyamānānaṃ nātiuḷārānaṃ pūjāvisesānaṃ arahabhāve kā nāma kathā. Paccayādīnaṃ arahattāpi	889	
PA_tika-vin01_t1:889_6	arahanti yathāvuttacīvarādipaccayānaṃ pūjāvisesassa ca aggadakkhiṇeyyabhāvena anucchavikattāpi	889	
PA_tika-vin01_t1:889_7	arahaṃ. Imassapi atthassa sukhaggahaṇatthaṃ idaṃ vuccati –	889	
PA_tika-vin01_t1:890	“Pūjāvisesaṃ saha paccayehi,	89	
PA_tika-vin01_t1:891	Yasmā ayaṃ arahati lokanātho;	89	
PA_tika-vin01_t1:892	Atthānurūpaṃ arahanti loke,	89	
PA_tika-vin01_t1:893	Tasmā jino arahati nāmameta”nti. ;	89	
PA_tika-vin01_t1:894_0	Asilokabhayenāti akittibhayena, ayasabhayena garahābhayenāti vuttaṃ hoti. Raho pāpaṃ	894	
PA_tika-vin01_t1:894_1	karontīti “mā naṃ koci jaññā”ti rahasi pāpaṃ karonti. Evamesa na kadāci karotīti	894	
PA_tika-vin01_t1:894_2	esa bhagavā pāpahetūnaṃ bodhimaṇḍeyeva suppahīnattā kadācipi evaṃ na karoti. Hoti cettha –	894	
PA_tika-vin01_t1:895	“Yasmā natthi raho nāma, pāpakammesu tādino;	89	
PA_tika-vin01_t1:896	Rahābhāvena tenesa, arahaṃ iti vissuto”ti. ;	89	
PA_tika-vin01_t1:897_0	Idāni sukhaggahaṇatthaṃ yathāvuttamatthaṃ sabbampi saṅgahetvā dassento āha “hoti	897	
PA_tika-vin01_t1:897_1	cetthā”tiādi. Kilesārīna so munīti ettha gāthābandhasukhatthaṃ niggahītalopo daṭṭhabbo,	897	
PA_tika-vin01_t1:897_2	kilesārīnaṃ hatattāti attho. Paccayādīna cārahoti etthāpi niggahītalopo vuttanayeneva daṭṭhabbo.	897	
PA_tika-vin01_t1:898_0	Arahanti ettha ayamaparopi nayo daṭṭhabbo – ārakāti arahaṃ, suvidūrabhāvato icceva	898	
PA_tika-vin01_t1:898_1	attho. Kuto pana suvidūrabhāvatoti? Ye abhāvitakāyā abhāvitasīlā abhāvitacittā abhāvitapaññā,	898	
PA_tika-vin01_t1:898_2	tato eva appahīnarāgadosamohā ariyadhammassa akovidā ariyadhamme avinītā ariyadhammassa	898	
PA_tika-vin01_t1:898_3	adassāvino appaṭipannā micchāpaṭipannā ca, tato suvidūrabhāvato. Vuttañhetaṃ bhagavatā –	898	
PA_tika-vin01_t1:899_0	“Saṅghāṭikaṇṇe cepi me, bhikkhave, bhikkhu gahetvā piṭṭhito piṭṭhito anubandho assa	899	
PA_tika-vin01_t1:899_1	pāde pādaṃ nikkhipanto, so ca hoti abhijjhālu kāmesu tibbasārāgo byāpannacitto paduṭṭhamanasaṅkappo	899	
PA_tika-vin01_t1:899_2	muṭṭhassati asampajāno asamāhito vibbhantacitto pākatindriyo, atha kho so ārakāva	899	
PA_tika-vin01_t1:899_3	mayhaṃ, ahañca tassa. Taṃ kissa hetu? Dhammañhi so, bhikkhave, bhikkhu na passati,	899	
PA_tika-vin01_t1:899_4	dhammaṃ apassanto na maṃ passatī”ti.	899	
PA_tika-vin01_t1:900_0	Yathāvuttapuggalā hi sacepi sāyaṃpātaṃ satthu santikāvacarāva siyuṃ, na te tāvatā	900	
PA_tika-vin01_t1:900_1	“satthu santikā”ti vattabbā, tathā satthāpi nesaṃ. Iti asappurisānaṃ ārakā dūreti	900	
PA_tika-vin01_t1:900_2	arahaṃ. Tenedaṃ vuccati –	900	
PA_tika-vin01_t1:901	“Sammā na paṭipajjanti, ye nihīnāsayā narā;	90	
PA_tika-vin01_t1:902	Ārakā tehi bhagavā, dūre tenārahaṃ mato”ti.	90	
PA_tika-vin01_t1:903_0	Tathā ārakāti arahaṃ, āsannabhāvatoti attho. Kuto pana āsannabhāvatoti? Ye bhāvitakāyā	903	
PA_tika-vin01_t1:903_1	bhāvitasīlā bhāvitacittā bhāvitapaññā, tato eva pahīnarāgadosamohā ariyadhammassa	903	
PA_tika-vin01_t1:903_2	kovidā ariyadhamme suvinītā ariyadhammassa dassāvino sammāpaṭipannā, tato āsannabhāvato.	903	
PA_tika-vin01_t1:903_3	Vuttampi cetaṃ bhagavatā –	903	
PA_tika-vin01_t1:904_0	“Yojanasate cepi me, bhikkhave, bhikkhu vihareyya, so ca hoti anabhijjhālu kāmesu	904	
PA_tika-vin01_t1:904_1	na tibbasārāgo abyāpannacitto apaduṭṭhamanasaṅkappo upaṭṭhitassati sampajāno samāhito	904	
PA_tika-vin01_t1:904_2	ekaggacitto saṃvutindriyo, atha kho so santikeva mayhaṃ, ahañca tassa. Taṃ kissa	904	
PA_tika-vin01_t1:904_3	hetu? Dhammañhi so, bhikkhave, bhikkhu passati, dhammaṃ passanto maṃ passatī”ti.	904	
PA_tika-vin01_t1:905	Tathārūpā hi puggalā satthu yojanasatantarikāpi honti, na tāvatā te “satthu dūracārino”ti vattabbā, tathā satthāpi nesaṃ. Iti sappurisānaṃ ārakā āsanneti arahaṃ. Tenedaṃ vuccati –	90	
PA_tika-vin01_t1:906	“Ye sammā paṭipajjanti, suppaṇītādhimuttikā;	90	
PA_tika-vin01_t1:907	Ārakā tehi āsanne, tenāpi arahaṃ jino”ti.	90	
PA_tika-vin01_t1:908_0	Ye ime rāgādayo pāpadhammā yasmiṃ santāne uppajjanti, tassa diṭṭhadhammikampi samparāyikampi	908	
PA_tika-vin01_t1:908_1	anatthaṃ āvahanti, nibbānagāminiyā paṭipadāya ekaṃseneva ujuvipaccanīkabhūtā ca,	908	
PA_tika-vin01_t1:908_2	te attahitaṃ parahitañca paripūretuṃ sammā paṭipajjantehi sādhūhi dūrato rahitabbā	908	
PA_tika-vin01_t1:908_3	pariccajitabbā pahātabbāti rahā nāma, te ca yasmā bhagavato bodhimūleyeva ariyamaggena	908	
PA_tika-vin01_t1:908_4	sabbaso pahīnā susamucchinnā. Yathāha –	908	
PA_tika-vin01_t1:909	“Tathāgatassa kho, brāhmaṇa, rāgo pahīno doso moho, sabbepi pāpakā akusalā dhammā pahīnā ucchinnamūlā tālāvatthukatā anabhāvaṃkatā āyatiṃ anuppādadhammā”ti.	90	
PA_tika-vin01_t1:910	Tasmā sabbaso na santi etassa rahāti arahoti vattabbe okārassa sānusāraṃ akārādesaṃ katvā “araha”nti vuttaṃ. Tenedaṃ vuccati –	91	
PA_tika-vin01_t1:911	“Pāpadhammā rahā nāma, sādhūhi rahitabbato;	91	
PA_tika-vin01_t1:912	Tesaṃ suṭṭhu pahīnattā, bhagavā arahaṃ mato”ti.	91	
PA_tika-vin01_t1:913_0	Ye te sabbaso pariññātakkhandhā pahīnakilesā bhāvitamaggā sacchikatanirodhā arahanto	913	
PA_tika-vin01_t1:913_1	khīṇāsavā, ye ca sekhā appattamānasā anuttaraṃ yogakkhemaṃ patthayamānā viharanti,	913	
PA_tika-vin01_t1:913_2	ye ca parisuddhappayogā kalyāṇajjhāsayā saddhāsīlasutādiguṇasampannā puggalā, tehi	913	
PA_tika-vin01_t1:913_3	na rahitabbo na pariccajitabbo, te ca bhagavatāti arahaṃ. Tathā hi ariyapuggalā satthārā	913	
PA_tika-vin01_t1:913_4	diṭṭhadhammassa paccakkhakaraṇato satthu dhammasarīrena avirahitāva honti. Yathāha āyasmā piṅgiyo –	913	
PA_tika-vin01_t1:914	“Passāmi naṃ manasā cakkhunāva,	91	
PA_tika-vin01_t1:915	Rattindivaṃ brāhmaṇa appamatto;	91	
PA_tika-vin01_t1:916	Namassamāno vivasemi rattiṃ,	91	
PA_tika-vin01_t1:917	Teneva maññāmi avippavāsaṃ.	91	
PA_tika-vin01_t1:918	“Saddhā ca pīti ca mano sati ca,	91	
PA_tika-vin01_t1:919	Nāpentime gotamasāsanamhā;	91	
PA_tika-vin01_t1:920	Yaṃ yaṃ disaṃ vajati bhūripañño,	92	
PA_tika-vin01_t1:921	Sa tena teneva natohamasmī”ti. ;	92	
PA_tika-vin01_t1:922	Teneva ca te aññaṃ satthāraṃ na uddisanti. Yathāha –	92	
PA_tika-vin01_t1:923	“Aṭṭhānametaṃ, bhikkhave, anavakāso, yaṃ diṭṭhisampanno puggalo aññaṃ satthāraṃ uddiseyya, netaṃ ṭhānaṃ vijjatī”ti.	92	
PA_tika-vin01_t1:924_0	Kalyāṇaputhujjanāpi yebhuyyena satthari niccalasaddhā eva honti. Iti suppaṭipannehi	924	
PA_tika-vin01_t1:924_1	purisavisesehi avirahitabbato tesañca avirahanato na santi etassa rahā pariccajanakā,	924	
PA_tika-vin01_t1:924_2	natthi vā etassa rahā sādhūhi pariccajitabbatāti arahaṃ. Tenedaṃ vuccati –	924	
PA_tika-vin01_t1:925	“Ye sacchikatasaddhammā, ariyā suddhagocarā;	92	
PA_tika-vin01_t1:926	Na tehi rahito hoti, nātho tenārahaṃ mato”ti.	92	
PA_tika-vin01_t1:927_0	Rahoti ca gamanaṃ vuccati, bhagavato ca nānāgatīsu paribbhamanasaṅkhātaṃ saṃsāre	927	
PA_tika-vin01_t1:927_1	gamanaṃ natthi kammakkhayakarena ariyamaggena bodhimūleyeva sabbaso sasambhārassa	927	
PA_tika-vin01_t1:927_2	kammavaṭṭassa viddhaṃsitattā. Yathāha –	927	
PA_tika-vin01_t1:928	“Yena devūpapatyassa, gandhabbo vā vihaṅgamo;	92	
PA_tika-vin01_t1:929	Yakkhattaṃ yena gaccheyyaṃ, manussattañca abbaje;	92	
PA_tika-vin01_t1:930	Te mayhaṃ āsavā khīṇā, viddhastā vinaḷīkatā”ti. ;	93	
PA_tika-vin01_t1:931	Evaṃ natthi etassa raho gamanaṃ gatīsu paccājātītipi arahaṃ. Tenedaṃ vuccati –	93	
PA_tika-vin01_t1:932	“Raho vā gamanaṃ yassa, saṃsāre natthi sabbaso;	93	
PA_tika-vin01_t1:933	Pahīnajātimaraṇo, arahaṃ sugato mato”ti.	93	
PA_tika-vin01_t1:934_0	Pāsaṃsattā vā bhagavā arahaṃ. Akkharacintakā hi pasaṃsāyaṃ arahasaddaṃ vaṇṇenti.	934	
PA_tika-vin01_t1:934_1	Pāsaṃsabhāvo ca bhagavato anaññasādhāraṇato yathābhuccaguṇādhigato sadevake loke	934	
PA_tika-vin01_t1:934_2	suppatiṭṭhito. Tathā hesa anuttarena sīlena anuttarena samādhinā anuttarāya paññāya	934	
PA_tika-vin01_t1:934_3	anuttarāya vimuttiyā asamo asamasamo appaṭimo appaṭibhāgo appaṭipuggaloti evaṃ tasmiṃ	934	
PA_tika-vin01_t1:934_4	tasmiṃ guṇe vibhajitvā vuccamāne paṇḍitapurisehi devehi brahmehi bhagavatā vā pana	934	
PA_tika-vin01_t1:934_5	pariyosāpetuṃ asakkuṇeyyarūpo. Iti pāsaṃsattāpi bhagavā arahaṃ. Tenedaṃ vuccati –	934	
PA_tika-vin01_t1:935	“Guṇehi sadiso natthi, yasmā loke sadevake;	93	
PA_tika-vin01_t1:936	Tasmā pāsaṃsiyattāpi, arahaṃ dvipaduttamo”ti.	93	
PA_tika-vin01_t1:937	Sabbasaṅgahavasena pana –	93	
PA_tika-vin01_t1:938	Ārakā mandabuddhīnaṃ, ārakā ca vijānataṃ;	93	
PA_tika-vin01_t1:939	Rahānaṃ suppahīnattā, vidūnamaraheyyato;	93	
PA_tika-vin01_t1:940	Bhavesu ca rahābhāvā, pāsaṃsā arahaṃ jinoti.	94	
PA_tika-vin01_t1:941	Ettāvatā ca “araha”nti padassa sabbaso attho vibhatto hoti.	94	
PA_tika-vin01_t1:942_0	Idāni sammāsambuddhoti imassa atthaṃ vibhajitvā dassento āha “sammā sāmañcā”tiādi.	942	
PA_tika-vin01_t1:942_1	Tattha sammāti aviparītaṃ. Sāmanti sayameva, aparaneyyo hutvāti attho. Sambuddhoti	942	
PA_tika-vin01_t1:942_2	hi ettha saṃ-saddo sayanti etassa atthassa bodhakoti daṭṭhabbo. Sabbadhammānanti	942	
PA_tika-vin01_t1:942_3	anavasesānaṃ neyyadhammānaṃ. Kathaṃ panettha sabbadhammānanti ayaṃ viseso labbhatīti?	942	
PA_tika-vin01_t1:942_4	Ekadesassa aggahaṇato. Padesaggahaṇe hi asati gahetabbassa nippadesatāva viññāyati	942	
PA_tika-vin01_t1:942_5	yathā “dikkhito na dadātī”ti. Evañca katvā atthavisesanapekkhā kattari eva buddhasaddasiddhi	942	
PA_tika-vin01_t1:942_6	veditabbā kammavacanicchāya abhāvato. “Sammā sāmañca buddhattā sammāsambuddho”ti	942	
PA_tika-vin01_t1:942_7	ettakameva hi idha saddato labbhati, “sabbadhammāna”nti idaṃ pana atthato labbhamānaṃ	942	
PA_tika-vin01_t1:942_8	gahetvā vuttaṃ. Na hi bujjhanakiriyā avisayā yujjati.	942	
PA_tika-vin01_t1:943_0	Idāni tassā visayaṃ “sabbadhamme”ti sāmaññato vuttaṃ vibhajitvā dassetuṃ “abhiññeyye	943	
PA_tika-vin01_t1:943_1	dhamme”tiādi vuttaṃ. Tattha abhiññeyyeti aniccādito lakkhaṇarasādito ca abhivisiṭṭhena	943	
PA_tika-vin01_t1:943_2	ñāṇena jānitabbe catusaccadhamme. Abhiññeyyato buddhoti abhiññeyyabhāvato bujjhi,	943	
PA_tika-vin01_t1:943_3	pubbabhāge vipassanāpaññādīhi adhigamakkhaṇe maggapaññāya aparabhāge sabbaññutaññāṇādīhi	943	
PA_tika-vin01_t1:943_4	aññāsīti attho. Ito paresupi eseva nayo. Pariññeyye dhammeti aniccādivasena parijānitabbaṃ	943	
PA_tika-vin01_t1:943_5	dukkhaṃ ariyasaccamāha. Pahātabbeti samudayapakkhiye. Sacchikātabbeti nibbānaṃ sandhāyāha.	943	
PA_tika-vin01_t1:943_6	Bahuvacananiddeso panettha sopādisesādikaṃ pariyāyasiddhaṃ bhedamapekkhitvā kato,	943	
PA_tika-vin01_t1:943_7	uddeso vā ayaṃ catusaccadhammānampi. Tathā hi vakkhati “cakkhu dukkhasacca”ntiādi.	943	
PA_tika-vin01_t1:943_8	Uddeso ca avinicchitatthaparicchedassa dhammassa vasena karīyati. Uddesena hi uddisiyamānānaṃ	943	
PA_tika-vin01_t1:943_9	atthitāmattaṃ vuccati, na paricchedoti aparicchedena bahuvacanena vuttaṃ yathā “appaccayā	943	
PA_tika-vin01_t1:943_10	dhammā, asaṅkhatā dhammā”ti. Sacchikātabbeti vā phalavimuttīnampi gahaṇaṃ, na nibbānassevāti	9431	
PA_tika-vin01_t1:943_11	bahuvacananiddeso kato. Evañca bhāvetabbeti ettha jhānānampi gahaṇaṃ daṭṭhabbaṃ.	9431	
PA_tika-vin01_t1:943_12	Teneva cāhāti selabrāhmaṇassa attano buddhabhāvaṃ sādhento evamāha.	9431	
PA_tika-vin01_t1:944_0	Kiṃ pana bhagavā sayameva attano sammāsambuddhabhāvaṃ sādhetīti? Sādheti mahākaruṇāya	944	
PA_tika-vin01_t1:944_1	aññesaṃ avisayato. Tattha “ekomhi sammāsambuddho, sabbābhibhū sabbavidūhamasmī”tiādīni	944	
PA_tika-vin01_t1:944_2	suttapadāni, idameva ca “abhiññeyya”ntiādi suttapadaṃ etassa atthassa sādhakaṃ. Tattha	944	
PA_tika-vin01_t1:944_3	abhiññeyyanti iminā dukkhasaccamāha, bhāvetabbanti maggasaccaṃ. Ca-saddo panettha	944	
PA_tika-vin01_t1:944_4	avuttasamuccayattho, tena sacchikātabbassa gahaṇaṃ veditabbaṃ. Atha vā abhiññeyyanti	944	
PA_tika-vin01_t1:944_5	imināva pārisesañāyena pariññeyyadhamme sacchikātabbadhamme ca dasseti. Tasmā buddhosmīti	944	
PA_tika-vin01_t1:944_6	yasmā cattāri saccāni mayā buddhāni, saccavinimuttañca kiñci ñeyyaṃ natthi, tasmā	944	
PA_tika-vin01_t1:944_7	sabbampi ñeyyaṃ buddhosmi, abbhaññāsinti attho. Selasuttaṭṭhakathāyaṃ pana idaṃ vuttaṃ –	944	
PA_tika-vin01_t1:945_0	“Abhiññeyyanti vijjā ca vimutti ca. Bhāvetabbaṃ maggasaccaṃ. Pahātabbaṃ samudayasaccaṃ.	945	
PA_tika-vin01_t1:945_1	Hetuvacanena pana phalasiddhito tesaṃ phalāni nirodhasaccadukkhasaccānipi vuttāneva	945	
PA_tika-vin01_t1:945_2	honti. Evaṃ sacchikātabbaṃ sacchikataṃ, pariññātabbaṃ pariññātanti idampettha saṅgahitamevāti	945	
PA_tika-vin01_t1:945_3	catusaccabhāvanaṃ catusaccabhāvanāphalañca vimuttiṃ dassento ‘bujjhitabbaṃ bujjhitvā	945	
PA_tika-vin01_t1:945_4	buddho jātosmī’ti yuttahetunā buddhabhāvaṃ sādhetī”ti.	945	
PA_tika-vin01_t1:946_0	Tattha vijjāti maggavijjā vuttā ukkaṭṭhaniddesena. Vimuttīti phalavimutti. Kāmañcettha	946	
PA_tika-vin01_t1:946_1	maggavijjāpi bhāvetabbabhāvena gahitā, sabbepi pana sabhāvadhammā abhiññeyyāti vijjāya	946	
PA_tika-vin01_t1:946_2	abhiññeyyabhāvo vutto. Imināva nayena sabbesampi abhiññeyyabhāvo vutto evāti daṭṭhabbaṃ.	946	
PA_tika-vin01_t1:946_3	Phalena vinā hetubhāvasseva abhāvato hetuvacanena phalasiddhi vuttāti veditabbaṃ.	946	
PA_tika-vin01_t1:946_4	Nirodhassa hi sampāpanena maggassa hetubhāvo, dukkhassa nibbattanena taṇhāya samudayabhāvoti.	946	
PA_tika-vin01_t1:947_0	Evaṃ saccavasena sāmaññato vuttamatthaṃ dvārārammaṇehi saddhiṃ dvārappavattadhammehi	947	
PA_tika-vin01_t1:947_1	ceva khandhādīhi ca saccavaseneva vibhajitvā dassetuṃ “apicā”tiādi āraddhaṃ. Mūlakāraṇabhāvenāti	947	
PA_tika-vin01_t1:947_2	santesupi avijjādīsu aññesu kāraṇesu tesampi mūlabhūtakāraṇabhāvena. Taṇhā hi kammassa	947	
PA_tika-vin01_t1:947_3	vicittabhāvahetuto sahāyabhāvūpagamanato ca dukkhavicittatāya padhānakāraṇaṃ. Samuṭṭhāpikāti	947	
PA_tika-vin01_t1:947_4	uppādikā. Purimataṇhāti purimabhavasiddhā taṇhā. Ubhinnanti cakkhussa taṃsamudayassa	947	
PA_tika-vin01_t1:947_5	ca. Appavattīti appavattinimittaṃ. Nirodhappajānanāti sacchikiriyābhisamayavasena	947	
PA_tika-vin01_t1:947_6	nirodhassa paṭivijjhanā. Ekekapaduddhārenāti “cakkhuṃ cakkhusamudayo cakkhunirodho”tiādinā	947	
PA_tika-vin01_t1:947_7	ekekakoṭṭhāsaniddhāraṇena. Taṇhāyapi pariññeyyabhāvasabbhāvato upādānakkhandhogadhattā	947	
PA_tika-vin01_t1:947_8	saṅkhāradukkhabhāvato ca dukkhasaccasaṅgahaṃ dassetuṃ “rūpataṇhādayo cha taṇhākāyā”ti	947	
PA_tika-vin01_t1:947_9	vuttaṃ, tasmā vattamānabhave taṇhā khandhapariyāpannattā saṅkhāradukkhabhāvato ca	947	
PA_tika-vin01_t1:947_10	dukkhasaccaṃ. Yasmiṃ pana attabhāve sā uppajjati, tassa attabhāvassa mūlakāraṇabhāvena	9471	
PA_tika-vin01_t1:947_11	samuṭṭhāpikā purimabhavasiddhā taṇhā samudayasaccanti gahetabbā.	9471	
PA_tika-vin01_t1:948_0	Kasiṇānīti kasiṇārammaṇikajjhānāni. Dvattiṃsākārāti dvattiṃsa koṭṭhāsā tadārammaṇajjhānāni	948	
PA_tika-vin01_t1:948_1	ca. Nava bhavāti kāmabhavo rūpabhavo arūpabhavo saññībhavo asaññībhavo nevasaññīnāsaññībhavo	948	
PA_tika-vin01_t1:948_2	ekavokārabhavo catuvokārabhavo pañcavokārabhavoti nava bhavā. Tattha bhavatīti bhavo,	948	
PA_tika-vin01_t1:948_3	kāmarāgasaṅkhātena kāmena yutto bhavo, kāmasaṅkhāto vā bhavo kāmabhavo, ekādasa kāmāvacarabhūmiyo.	948	
PA_tika-vin01_t1:948_4	Kāme pahāya rūparāgasaṅkhātena rūpena yutto bhavo, rūpasaṅkhāto vā bhavo rūpabhavo,	948	
PA_tika-vin01_t1:948_5	soḷasa rūpāvacarabhūmiyo. Kāmañca rūpañca pahāya arūparāgasaṅkhātena arūpena yutto	948	
PA_tika-vin01_t1:948_6	bhavo, arūpasaṅkhāto vā bhavo arūpabhavo, catasso āruppabhūmiyo. Saññāvataṃ bhavo	948	
PA_tika-vin01_t1:948_7	saññībhavo, saññā vā ettha bhave atthīti saññībhavo, so kāmabhavo ca asaññībhavamutto	948	
PA_tika-vin01_t1:948_8	rūpabhavo ca nevasaññīnāsaññībhavamutto arūpabhavo ca hoti. Na saññībhavo asaññībhavo,	948	
PA_tika-vin01_t1:948_9	so rūpabhavekadeso. Oḷārikattābhāvato nevasaññā, sukhumattassa sabbhāvato nāsaññāti	948	
PA_tika-vin01_t1:948_10	nevasaññānāsaññā, tāya yutto bhavo nevasaññānāsaññābhavo. Atha vā oḷārikāya saññāya	9481	
PA_tika-vin01_t1:948_11	abhāvā sukhumāya ca bhāvā nevasaññā nāsaññā asmiṃ bhaveti nevasaññānāsaññābhavo,	9481	
PA_tika-vin01_t1:948_12	so arūpabhavekadeso. Ekena rūpakkhandhena vokiṇṇo bhavo, ekena vā vokāro assa bhavassāti	9481	
PA_tika-vin01_t1:948_13	ekavokārabhavo, so asaññībhavo. Catūhi arūpakkhandhehi vokiṇṇo bhavo, catūhi vā vokāro	9481	
PA_tika-vin01_t1:948_14	assa bhavassāti catuvokārabhavo, so arūpabhavo eva. Pañcahi khandhehi vokiṇṇo bhavo,	9481	
PA_tika-vin01_t1:948_15	pañcahi vā vokāro assa bhavassāti pañcavokārabhavo, so kāmabhavo ca rūpabhavekadeso	9481	
PA_tika-vin01_t1:948_16	ca hoti. Vokāroti vā khandhānametamadhivacanaṃ, tasmā eko vokāro assa bhavassāti	9481	
PA_tika-vin01_t1:948_17	ekavokārabhavoti evamādināpettha attho veditabbo. Cattāri jhānānīti aggahitārammaṇavisesāni	9481	
PA_tika-vin01_t1:948_18	cattāri rūpāvacarajjhānāni. Vipākajjhānānaṃ vā etaṃ gahaṇaṃ. Ettha ca kusaladhammānaṃ	9481	
PA_tika-vin01_t1:948_19	upanissayabhūtā taṇhāsamuṭṭhāpikā purimataṇhāti veditabbā. Kiriyadhammānaṃ pana yattha	9481	
PA_tika-vin01_t1:948_20	te kiriyadhammā uppajjanti, tassa attabhāvassa kāraṇabhūtā taṇhā. Anulomatoti ettha	9482	
PA_tika-vin01_t1:948_21	“saṅkhārā dukkhasaccaṃ, avijjā samudayasacca”nti iminā anukkamena yojetabbaṃ.	9482	
PA_tika-vin01_t1:949_0	Anubuddhoti bujjhitabbadhammassa anurūpato buddho. Tenāti yasmā sāmaññato visesato	949	
PA_tika-vin01_t1:949_1	ca ekekapaduddhārena sabbadhamme buddho, tasmā vuttaṃ. Kiṃ vuttanti āha “sammā sāmañca	949	
PA_tika-vin01_t1:949_2	sabbadhammānaṃ buddhattā”ti, sabbassapi ñeyyassa sabbākārato aviparītaṃ sayameva	949	
PA_tika-vin01_t1:949_3	abhisambuddhattāti attho. Imināssa paropadesarahitassa sabbākārena sabbadhammāvabodhanasamatthassa	949	
PA_tika-vin01_t1:949_4	ākaṅkhappaṭibaddhavuttino anāvaraṇañāṇasaṅkhātassa sabbaññutaññāṇassa adhigamo dassito.	949	
PA_tika-vin01_t1:950_0	Nanu ca sabbaññutaññāṇato aññaṃ anāvaraṇañāṇaṃ, aññathā “cha asādhāraṇañāṇāni buddhañāṇānī”ti	950	
PA_tika-vin01_t1:950_1	vacanaṃ virujjheyyāti? Na virujjhati visayappavattibhedavasena aññehi asādhāraṇabhāvadassanatthaṃ	950	
PA_tika-vin01_t1:950_2	ekasseva ñāṇassa dvidhā vuttattā. Ekameva hi taṃ ñāṇaṃ anavasesasaṅkhatāsaṅkhatasammutidhammavisayatāya	950	
PA_tika-vin01_t1:950_3	sabbaññutaññāṇaṃ, tattha ca āvaraṇābhāvato nissaṅgacāramupādāya anāvaraṇañāṇanti	950	
PA_tika-vin01_t1:950_4	vuttaṃ. Yathāha paṭisambhidāyaṃ “sabbaṃ saṅkhatamasaṅkhataṃ anavasesaṃ jānātīti sabbaññutaññāṇaṃ,	950	
PA_tika-vin01_t1:950_5	tattha āvaraṇaṃ natthīti anāvaraṇañāṇa”ntiādi. Tasmā natthi nesaṃ atthato bhedo,	950	
PA_tika-vin01_t1:950_6	ekantena cetaṃ evamicchitabbaṃ. Aññathā sabbaññutānāvaraṇañāṇānaṃ sādhāraṇatā asabbadhammārammaṇatā	950	
PA_tika-vin01_t1:950_7	ca āpajjeyya. Na hi bhagavato ñāṇassa aṇumattampi āvaraṇaṃ atthi, anāvaraṇañāṇassa	950	
PA_tika-vin01_t1:950_8	asabbadhammārammaṇabhāve yattha taṃ na pavattati, tatthāvaraṇasabbhāvato anāvaraṇabhāvoyeva	950	
PA_tika-vin01_t1:950_9	na siyā. Atha vā pana hotu aññameva anāvaraṇañāṇaṃ sabbaññutaññāṇato, idha pana sabbattha	950	
PA_tika-vin01_t1:950_10	appaṭihatavuttitāya anāvaraṇañāṇanti sabbaññutaññāṇameva adhippetaṃ, tassa cādhigamanena	9501	
PA_tika-vin01_t1:950_11	bhagavā sabbaññū sabbavidū sammāsambuddhoti ca vuccati na sakiṃyeva sabbadhammāvabodhanato.	9501	
PA_tika-vin01_t1:950_12	Tathā ca vuttaṃ paṭisambhidāyaṃ “vimokkhantikametaṃ buddhānaṃ bhagavantānaṃ bodhiyā	9501	
PA_tika-vin01_t1:950_13	mūle saha sabbaññutaññāṇassa paṭilābhā sacchikā paññatti yadidaṃ buddho”ti. Sabbadhammāvabodhanasamatthañāṇasamadhigamena	9501	
PA_tika-vin01_t1:950_14	hi bhagavato santāne anavasesadhamme paṭivijjhituṃ samatthatā ahosīti.	9501	
PA_tika-vin01_t1:951_0	Etthāha – kiṃ panidaṃ ñāṇaṃ pavattamānaṃ sakiṃyeva sabbasmiṃ visaye pavattati, udāhu	951	
PA_tika-vin01_t1:951_1	kamenāti. Kiñcettha – yadi tāva sakiṃyeva sabbasmiṃ visaye pavattati, atītānāgatapaccuppannaajjhattabahiddhādibhedabhinnānaṃ	951	
PA_tika-vin01_t1:951_2	saṅkhatadhammānaṃ asaṅkhatasammutidhammānañca ekajjhaṃ upaṭṭhāne dūrato cittapaṭaṃ	951	
PA_tika-vin01_t1:951_3	pekkhantassa viya paṭivibhāgenāvabodho na siyā, tathā sati “sabbe dhammā anattā”ti	951	
PA_tika-vin01_t1:951_4	vipassantānaṃ anattākārena viya sabbadhammā anirūpitarūpena bhagavato ñāṇassa visayā	951	
PA_tika-vin01_t1:951_5	hontīti āpajjati. Yepi “sabbañeyyadhammānaṃ ṭhitalakkhaṇavisayaṃ vikapparahitaṃ sabbakālaṃ	951	
PA_tika-vin01_t1:951_6	buddhānaṃ ñāṇaṃ pavattati, tena te sabbavidūti vuccanti, evañca katvā ‘caraṃ samāhito	951	
PA_tika-vin01_t1:951_7	nāgo, tiṭṭhantopi samāhito’ti idampi vacanaṃ suvuttaṃ hotī”ti vadanti, tesampi vuttadosā	951	
PA_tika-vin01_t1:951_8	nātivatti, ṭhitalakkhaṇārammaṇatāya ca atītānāgatasammutidhammānaṃ tadabhāvato ekadesavisayameva	951	
PA_tika-vin01_t1:951_9	bhagavato ñāṇaṃ siyā, tasmā sakiṃyeva ñāṇaṃ pavattatīti na yujjati.	951	
PA_tika-vin01_t1:952_0	Atha kamena sabbasmiṃ visaye ñāṇaṃ pavattatīti. Evampi na yujjati. Na hi jātibhūmisabhāvādivasena	952	
PA_tika-vin01_t1:952_1	disādesakālādivasena ca anekabhedabhinne ñeyye kamena gayhamāne tassa anavasesappaṭivedho	952	
PA_tika-vin01_t1:952_2	sambhavati apariyantabhāvato ñeyyassa. Ye pana “atthassa avisaṃvādanato ñeyyassa	952	
PA_tika-vin01_t1:952_3	ekadesaṃ paccakkhaṃ katvā sesepi evanti adhimuccitvā vavatthāpanena sabbaññū bhagavā,	952	
PA_tika-vin01_t1:952_4	tañca ñāṇaṃ na anumānañāṇaṃ saṃsayābhāvato. Saṃsayānubaddhañhi loke anumānañāṇa”nti	952	
PA_tika-vin01_t1:952_5	vadanti, tesampi taṃ na yuttaṃ. Sabbassa hi appaccakkhabhāve atthāvisaṃvādanena ñeyyassa	952	
PA_tika-vin01_t1:952_6	ekadesaṃ paccakkhaṃ katvā sesepi evanti adhimuccitvā vavatthāpanassa asambhavato.	952	
PA_tika-vin01_t1:952_7	Yañhi taṃ sesaṃ, taṃ appaccakkhanti.	952	
PA_tika-vin01_t1:953_0	Atha tampi paccakkhaṃ tassa sesabhāvo eva na siyāti? Sabbametaṃ akāraṇaṃ. Kasmā?	953	
PA_tika-vin01_t1:953_1	Avisayavicāraṇabhāvato. Vuttañhetaṃ bhagavatā – “buddhavisayo, bhikkhave, acinteyyo	953	
PA_tika-vin01_t1:953_2	na cintetabbo, yo cinteyya, ummādassa vighātassa bhāgī assā”ti. Idaṃ panettha sanniṭṭhānaṃ	953	
PA_tika-vin01_t1:953_3	– yaṃ kiñci bhagavatā ñātuṃ icchitaṃ sakalaṃ ekadeso vā, tattha tattha appaṭihatavuttitāya	953	
PA_tika-vin01_t1:953_4	paccakkhato ñāṇaṃ pavattati niccasamādhānañca vikkhepābhāvato. Ñātuṃ icchitassa ca	953	
PA_tika-vin01_t1:953_5	sakalassa avisayabhāve tassa ākaṅkhappaṭibaddhavuttitā na siyā, ekantenevassā icchitabbā	953	
PA_tika-vin01_t1:953_6	“sabbe dhammā buddhassa bhagavato āvajjanappaṭibaddhā ākaṅkhappaṭibaddhā manasikārappaṭibaddhā	953	
PA_tika-vin01_t1:953_7	cittuppādappaṭibaddhā”ti vacanato. Atītānāgatavisayampi bhagavato ñāṇaṃ anumānāgamatakkagahaṇavirahitattā paccakkhameva.	953	
PA_tika-vin01_t1:954_0	Nanu ca etasmimpi pakkhe yadā sakalaṃ ñātuṃ icchitaṃ, tadā sakiṃyeva sakalavisayatāya	954	
PA_tika-vin01_t1:954_1	anirūpitarūpena bhagavato ñāṇaṃ pavatteyyāti vuttadosā nātivattiyevāti? Na, tassa	954	
PA_tika-vin01_t1:954_2	visodhitattā. Visodhito hi so buddhavisayo acinteyyoti. Aññathā pacurajanañāṇasamānavuttitāya	954	
PA_tika-vin01_t1:954_3	buddhānaṃ bhagavantānaṃ ñāṇassa acinteyyatā na siyā, tasmā sakaladhammārammaṇampi	954	
PA_tika-vin01_t1:954_4	taṃ ekadhammārammaṇaṃ viya suvavatthāpiteyeva te dhamme katvā pavattatīti idamettha	954	
PA_tika-vin01_t1:954_5	acinteyyaṃ, “yāvatakaṃ ñeyyaṃ, tāvatakaṃ ñāṇaṃ. Yāvatakaṃ ñāṇaṃ, tāvatakaṃ ñeyyaṃ.	954	
PA_tika-vin01_t1:954_6	Ñeyyapariyantikaṃ ñāṇaṃ, ñāṇapariyantikaṃ ñeyya”nti evamekajjhaṃ visuṃ sakiṃ kamena	954	
PA_tika-vin01_t1:954_7	vā icchānurūpaṃ sammā sāmaṃ sabbadhammānaṃ buddhattā sammāsambuddho.	954	
PA_tika-vin01_t1:955_0	Vijjāhīti ettha vindiyaṃ vindatīti vijjā, yāthāvato upalabbhatīti attho. Attano vā	955	
PA_tika-vin01_t1:955_1	paṭipakkhassa vijjhanaṭṭhena vijjā, tamokkhandhādikassa padālanaṭṭhenāti attho. Tato	955	
PA_tika-vin01_t1:955_2	eva attano visayassa viditakaraṇaṭṭhenapi vijjā. Sampannattāti samannāgatattā paripuṇṇattā	955	
PA_tika-vin01_t1:955_3	vā, avikalattāti attho. Tatrāti ambaṭṭhasutte. Manomayiddhiyāti ettha “idha bhikkhu	955	
PA_tika-vin01_t1:955_4	imamhā kāyā aññaṃ kāyaṃ abhinimmināti rūpiṃ manomayaṃ sabbaṅgapaccaṅgaṃ ahīnindriya”nti	955	
PA_tika-vin01_t1:955_5	iminā nayena āgatā iddhi sarīrabbhantare aññasseva jhānamanena nibbattattā manomayassa	955	
PA_tika-vin01_t1:955_6	sarīrassa nibbattivasena pavattā manomayiddhi nāma. Cha abhiññāti āsavakkhayañāṇena	955	
PA_tika-vin01_t1:955_7	saddhiṃ iddhividhādikā pañcābhiññāyo. Tissannaṃ aṭṭhannañca vijjānaṃ tattha tattha	955	
PA_tika-vin01_t1:955_8	sutte gahaṇaṃ veneyyajjhāsayavasenāti daṭṭhabbaṃ. Satta saddhammā nāma saddhā hirī	955	
PA_tika-vin01_t1:955_9	ottappaṃ bāhusaccaṃ vīriyaṃ sati paññā ca. Ye sandhāya vuttaṃ “idha bhikkhu saddho	955	
PA_tika-vin01_t1:955_10	hoti, hirimā, ottappī, bahussuto, āraddhavīriyo, upaṭṭhitassati, paññavā hotī”ti.	9551	
PA_tika-vin01_t1:955_11	Cattāri jhānānīti yāni kānici cattāri rūpāvacarajjhānāni.	9551	
PA_tika-vin01_t1:956_0	Kasmā panettha sīlādayoyeva pannarasa “caraṇa”nti vuttāti codanaṃ sandhāyāha “imeyeva	956	
PA_tika-vin01_t1:956_1	hī”tiādi. Tena tesaṃ sikkhattayasaṅgahato nibbānupagamane ekaṃsato sādhanabhāvamāha.	956	
PA_tika-vin01_t1:956_2	Idāni tadatthasādhanāya āgamaṃ dassento “yathāhā”tiādimāha. Bhagavātiādi vuttassevatthassa	956	
PA_tika-vin01_t1:956_3	nigamanavasena vuttaṃ. Nanu cāyaṃ vijjācaraṇasampadā sāvakesupi labbhatīti? Kiñcāpi	956	
PA_tika-vin01_t1:956_4	labbhati, na pana tathā, yathā bhagavatoti dassetuṃ “tattha vijjāsampadā”tiādi vuttaṃ.	956	
PA_tika-vin01_t1:956_5	Āsavakkhayavijjāya sabbaññubhāvasiddhito āha “vijjāsampadā bhagavato sabbaññutaṃ	956	
PA_tika-vin01_t1:956_6	pūretvā ṭhitā”ti. Catūsu jhānesu antogadhabhāvena caraṇadhammapariyāpannattā karuṇābrahmavihārassa	956	
PA_tika-vin01_t1:956_7	yathārahaṃ tassa ca mahākaruṇāsamāpattivasena asādhāraṇasabhāvassa bhagavati upalabbhanato	956	
PA_tika-vin01_t1:956_8	āha “caraṇasampadā mahākāruṇikataṃ pūretvā ṭhitā”ti. Yathā sattānaṃ anatthaṃ parivajjetvā	956	
PA_tika-vin01_t1:956_9	atthe niyojanaṃ paññāya vinā na hoti, evaṃ nesaṃ atthānatthajānanaṃ satthu karuṇāya	956	
PA_tika-vin01_t1:956_10	vinā na hotīti ubhayampi ubhayattha sakiccakameva siyā. Yattha pana yassā padhānabhāvo,	9561	
PA_tika-vin01_t1:956_11	taṃ dassetuṃ “so sabbaññutāyā”tiādi vuttaṃ. Yathā taṃ vijjācaraṇasampannoti ettha	9561	
PA_tika-vin01_t1:956_12	tanti nipātamattaṃ, yathā aññopi vijjācaraṇasampanno niyojeti, tathā ayanti attho.	9561	
PA_tika-vin01_t1:956_13	Tena vijjācaraṇasampannassevāyaṃ āveṇikā paṭipattīti dasseti. Sā panāyaṃ satthu vijjācaraṇasampadā	9561	
PA_tika-vin01_t1:956_14	sāsanassa niyyānikatāya sāvakānaṃ sammāpaṭipattiyā ekantakāraṇanti dassetuṃ “tenassā”tiādi	9561	
PA_tika-vin01_t1:956_15	vuttaṃ. Tattha attantapādayoti ādi-saddena parantapaubhayantapā gahitā. Sesaṃ suviññeyyameva.	9561	
PA_tika-vin01_t1:957_0	Ettha ca vijjāsampadāya satthu paññāmahattaṃ pakāsitaṃ hoti, caraṇasampadāya karuṇāmahattaṃ.	957	
PA_tika-vin01_t1:957_1	Tesu paññāya bhagavato dhammarajjappatti, karuṇāya dhammasaṃvibhāgo. Paññāya saṃsāradukkhanibbidā,	957	
PA_tika-vin01_t1:957_2	karuṇāya saṃsāradukkhasahanaṃ. Paññāya paradukkhaparijānanaṃ, karuṇāya paradukkhapatikārārambho.	957	
PA_tika-vin01_t1:957_3	Paññāya parinibbānābhimukhabhāvo, karuṇāya tadadhigamo. Paññāya sayaṃ taraṇaṃ, karuṇāya	957	
PA_tika-vin01_t1:957_4	paresaṃ tāraṇaṃ. Paññāya buddhabhāvasiddhi, karuṇāya buddhakiccasiddhi. Karuṇāya	957	
PA_tika-vin01_t1:957_5	vā bodhisattabhūmiyaṃ saṃsārābhimukhabhāvo, paññāya tattha anabhirati, tathā karuṇāya	957	
PA_tika-vin01_t1:957_6	paresaṃ abhiṃsāpanaṃ, paññāya sayaṃ parehi abhāyanaṃ. Karuṇāya paraṃ rakkhanto attānaṃ	957	
PA_tika-vin01_t1:957_7	rakkhati, paññāya attānaṃ rakkhanto paraṃ rakkhati. Tathā karuṇāya aparantapo, paññāya	957	
PA_tika-vin01_t1:957_8	anattantapo, tena attahitāya paṭipannādīsu catūsu puggalesu catutthapuggalabhāvo	957	
PA_tika-vin01_t1:957_9	siddho hoti. Tathā karuṇāya lokanāthatā, paññāya attanāthatā. Karuṇāya cassa ninnatābhāvo,	957	
PA_tika-vin01_t1:957_10	paññāya unnamābhāvo. Tathā karuṇāya sabbasattesu janitānuggaho, paññānugatattā na	9571	
PA_tika-vin01_t1:957_11	ca na sabbattha virattacitto, paññāya sabbadhammesu virattacitto, karuṇānugatattā	9571	
PA_tika-vin01_t1:957_12	na ca na sabbasattānuggahāya pavatto. Yathā hi karuṇā bhagavato sinehasokavirahitā,	9571	
PA_tika-vin01_t1:957_13	evaṃ paññā ahaṃkāramamaṃkāravinimuttāti aññamaññavisodhitā paramavisuddhā guṇavisesā	9571	
PA_tika-vin01_t1:957_14	vijjācaraṇasampadāhi pakāsitāti daṭṭhabbaṃ.	9571	
PA_tika-vin01_t1:958_0	Idāni sugatoti imassa atthaṃ dassento āha “sobhanagamanattā”tiādi. “Gate ṭhite”tiādīsu	958	
PA_tika-vin01_t1:958_1	gamanampi gatanti vuccatīti āha “gamanampi hi gatanti vuccatī”ti. Sobhananti subhaṃ,	958	
PA_tika-vin01_t1:958_2	subhabhāvo visuddhatāya, visuddhatā dosavigamenāti āha “parisuddhamanavajja”nti.	958	
PA_tika-vin01_t1:958_3	Gamanañca nāma bahuvidhanti idhādhippetaṃ gamanaṃ dassento “ariyamaggo”ti āha. So	958	
PA_tika-vin01_t1:958_4	hi nibbānassa gati adhigamoti ca katvā gataṃ gamananti ca vuccati. Idāni tasseva	958	
PA_tika-vin01_t1:958_5	gamane kāraṇaṃ dassetuṃ “tena hesā”tiādi vuttaṃ. Khemaṃ disanti nibbānaṃ. Asajjamānoti	958	
PA_tika-vin01_t1:958_6	paripanthābhāvena sugatigamanepi asajjanto saṅgaṃ akaronto, pageva itarattha. Atha	958	
PA_tika-vin01_t1:958_7	vā ekāsane nisīditvā khippābhiññāvaseneva catunnampi maggānaṃ paṭiladdhabhāvato asajjamāno	958	
PA_tika-vin01_t1:958_8	abajjhanto gato. Yaṃ gamanaṃ gacchanto sabbagamanatthaṃ āvahati, sabbañca anuttaraṃ	958	
PA_tika-vin01_t1:958_9	sampattiṃ āvahati, tadeva sobhanaṃ nāma, tena ca bhagavā gatoti āha “iti sobhanagamanattā	958	
PA_tika-vin01_t1:958_10	sugato”ti sobhanattho susaddoti katvā.	9581	
PA_tika-vin01_t1:959_0	Asundarānaṃ dukkhānaṃ saṅkhārappavattīnaṃ abhāvato accantasukhattā ekantato sundaraṃ	959	
PA_tika-vin01_t1:959_1	nāma asaṅkhatā dhātūti āha “sundarañcesa ṭhānaṃ gato amataṃ nibbāna”nti. Tenāha bhagavā	959	
PA_tika-vin01_t1:959_2	“nibbānaṃ paramaṃ sukha”nti. Sammāti suṭṭhu. Suṭṭhu gamanañca nāma paṭipakkhena anabhibhūtassa	959	
PA_tika-vin01_t1:959_3	gamananti āha “pahīne kilese puna apaccāgacchanto”ti, pahīnānaṃ puna asamudācāravasena	959	
PA_tika-vin01_t1:959_4	apaccāgacchanto. Vuttamevatthaṃ āgamaṃ dassetvā vibhāvento āha “vuttañceta”ntiādi.	959	
PA_tika-vin01_t1:959_5	Etanti tena tena maggena pahīnakilesānaṃ puna apaccāgamanaṃ, idañca sikhāppattaṃ	959	
PA_tika-vin01_t1:959_6	sammāgamanaṃ, yāya āgamanīyapaṭipadāya siddhaṃ, sāpi sammāgamanamevāti evampi bhagavā	959	
PA_tika-vin01_t1:959_7	sugatoti dassetuṃ “sammā vā āgato”tiādi vuttaṃ. Sammāpaṭipattiyāti sammāsambodhiyā	959	
PA_tika-vin01_t1:959_8	sampāpane aviparītapaṭipattiyā. Sabbalokassa hitasukhameva karontāti etena mahābodhiyā	959	
PA_tika-vin01_t1:959_9	paṭipadā avibhāgena sabbasattānaṃ sabbadā hitasukhāvahabhāveneva pavattatīti dasseti.	959	
PA_tika-vin01_t1:959_10	Sassataṃ ucchedanti ime ante anupagacchanto gatoti etena paṭiccasamuppādagatiṃ dasseti.	9591	
PA_tika-vin01_t1:959_11	Kāmasukhaṃ attakilamathanti ime anupagacchanto gatoti etena ariyamaggagatiṃ dasseti.	9591	
PA_tika-vin01_t1:960_0	Tatrāti yuttaṭṭhāne yuttasseva bhāsane. Nipphādetabbe sādhetabbe cetaṃ bhummaṃ. Abhūtanti	960	
PA_tika-vin01_t1:960_1	abhūtatthaṃ. Atthamukhena hi vācāya abhūtatā bhūtatā vā. Atacchanti tasseva vevacanaṃ.	960	
PA_tika-vin01_t1:960_2	Anatthasaṃhitanti diṭṭhadhammikena samparāyikena vā anatthena saṃhitaṃ anatthasaṃhitaṃ,	960	
PA_tika-vin01_t1:960_3	anatthāvahaṃ. Na atthoti anattho, atthassa paṭipakkho abhāvo ca, tena saṃhitaṃ, pisuṇavācaṃ	960	
PA_tika-vin01_t1:960_4	samphappalāpañcāti attho. Evamettha catubbidhassapi vacīduccaritassa saṅgaho daṭṭhabbo.	960	
PA_tika-vin01_t1:960_5	Ettha ca paṭhamā vācā sīlavantaṃ “dussīlo”ti, acaṇḍālādiṃ “caṇḍālo”tiādinā bhāsamānassa	960	
PA_tika-vin01_t1:960_6	daṭṭhabbā. Dutiyā dussīlaṃ “dussīlo”ti, caṇḍālādimeva “caṇḍālo”tiādinā avinayena	960	
PA_tika-vin01_t1:960_7	bhāsamānassa. Tatiyā nerayikādikassa nerayikādibhāvavibhāvanīkathā yathā “āpāyiko	960	
PA_tika-vin01_t1:960_8	devadatto nerayiko”tiādikā. Catutthī “vedavihitena yaññavidhinā pāṇātipātādikataṃ	960	
PA_tika-vin01_t1:960_9	sugatiṃ āvahatī”ti lokassa byāmohanakathā. Pañcamī bhūtena pesuññupasaṃhārā kathā.	960	
PA_tika-vin01_t1:960_10	Chaṭṭhā yuttapattaṭṭhāne pavattitā dānasīlādikathā veditabbā. Evaṃ sammā gadattāti	9601	
PA_tika-vin01_t1:960_11	yathāvuttaṃ abhūtādiṃ vajjetvā bhūtaṃ tacchaṃ atthasaṃhitaṃ piyaṃ manāpaṃ tato eva	9601	
PA_tika-vin01_t1:960_12	sammā suṭṭhu gadanato sugato. Āpāthagamanamattena kassaci appiyampi hi bhagavato	9601	
PA_tika-vin01_t1:960_13	vacanaṃ piyaṃ manāpameva atthasiddhiyā lokassa hitasukhāvahattā. Ettha pana da-kārassa	9601	
PA_tika-vin01_t1:960_14	ta-kāraṃ katvā “sugato”ti vuttanti daṭṭhabbaṃ.	9601	
PA_tika-vin01_t1:961_0	Aparo nayo – sobhanaṃ gataṃ gamanaṃ etassāti sugato. Bhagavato hi veneyyajanupasaṅkamanaṃ	961	
PA_tika-vin01_t1:961_1	ekantena tesaṃ hitasukhanipphādanato sobhanaṃ bhaddakaṃ. Tathā lakkhaṇānubyañjanappaṭimaṇḍitarūpakāyatāya	961	
PA_tika-vin01_t1:961_2	dutavilambitakhalitānukaḍḍhananippīḷanukkuṭikakuṭilākulatādidosavirahitaṃ vilāsitarājahaṃsavasabhavāraṇamigarājagamanaṃ	961	
PA_tika-vin01_t1:961_3	kāyagamanaṃ ñāṇagamanañca vipulanimmalakaruṇāsativīriyādiguṇavisesahitamabhinīhārato	961	
PA_tika-vin01_t1:961_4	yāva mahābodhi anavajjatāya sattānaṃ hitasukhāvahatāya ca sobhanameva. Atha vā sayambhūñāṇena	961	
PA_tika-vin01_t1:961_5	sakalampi lokaṃ pariññābhisamayavasena parijānanto sammā gato avagatoti sugato. Tathā	961	
PA_tika-vin01_t1:961_6	lokasamudayaṃ pahānābhisamayavasena pajahanto anuppattidhammataṃ āpādento sammā gato	961	
PA_tika-vin01_t1:961_7	atītoti sugato. Lokanirodhaṃ nibbānaṃ sacchikiriyābhisamayavasena sammā gato adhigatoti	961	
PA_tika-vin01_t1:961_8	sugato. Lokanirodhagāminiṃ paṭipadaṃ bhāvanābhisamayavasena sammā gato paṭipannoti	961	
PA_tika-vin01_t1:961_9	sugato. Tathā yaṃ imassa sadevakassa lokassa diṭṭhaṃ sutaṃ mutaṃ viññātaṃ pattaṃ	961	
PA_tika-vin01_t1:961_10	pariyesitaṃ ñātaṃ anuvicaritaṃ manasā, sabbaṃ taṃ hatthatale āmalakaṃ viya sammā	9611	
PA_tika-vin01_t1:961_11	paccakkhato gato abbhaññāsīti sugato.	9611	
PA_tika-vin01_t1:962_0	Idāni lokavidūti imassa atthaṃ pakāsento āha “sabbathā viditalokattā”tiādi. Tattha	962	
PA_tika-vin01_t1:962_1	sabbathāti sabbappakārena, yo yo loko yena yena pakārena veditabbo, tena tena pakārenāti	962	
PA_tika-vin01_t1:962_2	attho. Te pana pakāre dassetuṃ “sabhāvato”tiādi vuttaṃ. Tattha sabhāvatoti dukkhasabhāvato.	962	
PA_tika-vin01_t1:962_3	Sabbo hi loko dukkhasabhāvo. Yathāha “saṃkhittena pañcupādānakkhandhā dukkhā”ti.	962	
PA_tika-vin01_t1:962_4	Samudayatoti yato samudeti, tato taṇhādito. Nirodhatoti yattha so nirujjhati, tato	962	
PA_tika-vin01_t1:962_5	visaṅkhārato. Nirodhūpāyatoti yena vidhinā so nirodho pattabbo, tato ariyamaggato	962	
PA_tika-vin01_t1:962_6	ito aññassa pakārassa abhāvā. Iti “sabbathā lokaṃ avedī”ti vatvā tadatthasādhakaṃ	962	
PA_tika-vin01_t1:962_7	suttaṃ dassento “yattha kho, āvuso”tiādimāha. Idañca suttaṃ “yattha kho, bhante,	962	
PA_tika-vin01_t1:962_8	na jāyati…pe… na upapajjati, sakkā nu kho so, bhante, gamanena lokassa anto ñātuṃ	962	
PA_tika-vin01_t1:962_9	vā daṭṭhuṃ vā pāpuṇituṃ vā”ti okāsalokassa gatiṃ sandhāya rohitadevaputtena puṭṭho	962	
PA_tika-vin01_t1:962_10	bhagavā abhāsi. Tattha na jāyatītiādinā ujukaṃ jātiādīni paṭikkhipitvā na cavati	9621	
PA_tika-vin01_t1:962_11	na upapajjatīti padadvayena aparāparaṃ cavanupapatanāni paṭikkhipati. Keci pana “na	9621	
PA_tika-vin01_t1:962_12	jāyatītiādi gabbhaseyyakādivasena vuttaṃ, itaraṃ opapātikavasenā”ti vadanti. Tanti	9621	
PA_tika-vin01_t1:962_13	jātiādirahitaṃ. Gamanenāti padasā gamanena. Lokassantanti saṅkhāralokassa antabhūtaṃ	9621	
PA_tika-vin01_t1:962_14	nibbānaṃ. Ñāteyyanti jānitabbaṃ. Daṭṭheyyanti daṭṭhabbaṃ. Patteyyanti pattabbaṃ.	9621	
PA_tika-vin01_t1:962_15	“Ñātāyaṃ diṭṭhāyaṃ pattāya”nti vā pāṭho, tattha gamanena lokassantaṃ ñātā ayaṃ diṭṭhā	9621	
PA_tika-vin01_t1:962_16	ayaṃ pattā ayanti na vadāmīti attho. Ayanti nibbānatthiko.	9621	
PA_tika-vin01_t1:963_0	Kāmaṃ padasā gamanena gantvā lokassantaṃ ñātuṃ daṭṭhuṃ pattuṃ vā na sakkā, api ca	963	
PA_tika-vin01_t1:963_1	parimitaparicchinnaṭṭhāne taṃ paññāpetvā dassemīti dassento “api cā”tiādimāha. Tattha	963	
PA_tika-vin01_t1:963_2	byāmamatte kaḷevareti byāmappamāṇe attabhāve. Iminā rūpakkhandhaṃ dasseti. Sasaññimhīti	963	
PA_tika-vin01_t1:963_3	saññāya sahite. Iminā saññāsīsena vedanādayo tayo khandhe dasseti saññāsahitattā	963	
PA_tika-vin01_t1:963_4	eva. Samanaketi saviññāṇaketi attho. Iminā viññāṇakkhandhaṃ dasseti, aviññāṇake pana	963	
PA_tika-vin01_t1:963_5	utusamuṭṭhānarūpasamudāyamatte paññāpetuṃ na sakkāti adhippāyo. Lokanti khandhādilokaṃ.	963	
PA_tika-vin01_t1:963_6	Lokanirodhanti tassa lokassa nirujjhanaṃ nibbānameva vā. Nibbānampi hi khandhe paṭicca	963	
PA_tika-vin01_t1:963_7	paññāpanato sarīrasmiṃyeva paññāpeti. Adesampi hi taṃ yesaṃ nirodho, tesaṃ vasena	963	
PA_tika-vin01_t1:963_8	desatopi upacāravasena niddisīyati yathā “cakkhuṃ loke piyarūpaṃ sātarūpaṃ, etthesā	963	
PA_tika-vin01_t1:963_9	taṇhā pahīyamānā pahīyati, ettha nirujjhamānā nirujjhatī”ti.	963	
PA_tika-vin01_t1:964_0	Gamanenāti pākatikagamanena. Lokassantoti saṅkhāralokassa anto antakiriyāya hetubhūtaṃ	964	
PA_tika-vin01_t1:964_1	nibbānaṃ. Kudācananti kadācipi. Appatvāti aggamaggena anadhigantvā. Pamocananti pamutti	964	
PA_tika-vin01_t1:964_2	nissaraṇaṃ. Tasmāti yasmā lokantaṃ appatvā vaṭṭadukkhato mutti natthi, tasmā. Haveti	964	
PA_tika-vin01_t1:964_3	nipātamattaṃ. Lokavidūti sabhāvādito sabbaṃ lokaṃ vijānanto. Sumedhoti sundarapañño.	964	
PA_tika-vin01_t1:964_4	Lokantagūti pariññābhisamayena lokaṃ viditvā pahānābhisamayena lokantagū. Maggabrahmacariyassa	964	
PA_tika-vin01_t1:964_5	pariniṭṭhitattā vusitabrahmacariyo. Sabbesaṃ kilesānaṃ samitattā catusaccadhammānaṃ	964	
PA_tika-vin01_t1:964_6	vā abhisamitattā samitāvī. Nāsīsatīti na pattheti, yathā imaṃ lokaṃ, evaṃ parañca	964	
PA_tika-vin01_t1:964_7	lokaṃ nāsīsati appaṭisandhikattā.	964	
PA_tika-vin01_t1:965_0	Evaṃ yadipi lokavidutā anavasesato dassitā sabhāvādito dassitattā, loko pana ekadeseneva	965	
PA_tika-vin01_t1:965_1	vuttoti taṃ anavasesato dassetuṃ “api ca tayo lokā”tiādi vuttaṃ. Tattha indriyabaddhānaṃ	965	
PA_tika-vin01_t1:965_2	khandhānaṃ samūho santāno ca sattaloko. Rūpādīsu sattavisattatāya satto, lokīyati	965	
PA_tika-vin01_t1:965_3	ettha kusalākusalaṃ tabbipāko cāti loko. Anindriyabaddhānaṃ rūpādīnaṃ samūho santāno	965	
PA_tika-vin01_t1:965_4	ca okāsaloko lokīyanti ettha jaṅgamā thāvarā ca tesañca okāsabhūtoti katvā. Tadādhāratāya	965	
PA_tika-vin01_t1:965_5	hesa “bhājanaloko”tipi vuccati. Ubhayepi khandhā saṅkhāraloko paccayehi saṅkharīyanti	965	
PA_tika-vin01_t1:965_6	lujjanti palujjanti cāti. Āhāraṭṭhitikāti paccayaṭṭhitikā, paccayāyattavuttikāti	965	
PA_tika-vin01_t1:965_7	attho. Paccayattho hettha āhārasaddo “ayamāhāro anuppannassa vā kāmacchandassa uppādāyā”tiādīsu	965	
PA_tika-vin01_t1:965_8	viya. Evañhi “sabbe sattā”ti iminā asaññasattāpi pariggahitā honti. Sā panāyaṃ āhāraṭṭhitikatā	965	
PA_tika-vin01_t1:965_9	nippariyāyato saṅkhāradhammo, na sattadhammoti āha “āhāraṭṭhitikāti āgataṭṭhāne saṅkhāraloko veditabbo”ti.	965	
PA_tika-vin01_t1:966_0	Yadi evaṃ “sabbe sattā”ti idaṃ kathanti? Puggalādhiṭṭhānadesanāti nāyaṃ doso. Kasmā	966	
PA_tika-vin01_t1:966_1	pana bhagavā katthaci puggalādhiṭṭhānaṃ katvā dhammaṃ deseti, katthaci dhammādhiṭṭhānaṃ	966	
PA_tika-vin01_t1:966_2	katvā dhammaṃ desetīti? Desanāvilāsato veneyyajjhāsayato ca. Desanāvilāsappattā hi	966	
PA_tika-vin01_t1:966_3	buddhā bhagavanto, te yathāruci katthaci puggalādhiṭṭhānaṃ katvā katthaci dhammādhiṭṭhānaṃ	966	
PA_tika-vin01_t1:966_4	katvā dhammaṃ desenti. Ye vā pana veneyyā sāsanakkamaṃ anotiṇṇā, tesaṃ puggalādhiṭṭhānaṃ	966	
PA_tika-vin01_t1:966_5	desanaṃ desenti. Ye ca otiṇṇā, tesaṃ dhammādhiṭṭhānaṃ. Sammutisaccavisayā puggalādhiṭṭhānā	966	
PA_tika-vin01_t1:966_6	desanā, itarā paramatthasaccavisayā. Purimā karuṇānukūlā, itarā paññānukūlā. Saddhānusārīgottānaṃ	966	
PA_tika-vin01_t1:966_7	vā purimā. Te hi puggalappamāṇikā, pacchimā dhammānusārīgottānaṃ. Saddhācaritatāya	966	
PA_tika-vin01_t1:966_8	vā lokādhipatīnaṃ vasena puggalādhiṭṭhānā, paññācaritatāya dhammādhipatīnaṃ vasena	966	
PA_tika-vin01_t1:966_9	dhammādhiṭṭhānā. Purimā ca neyyatthā, pacchimā nītatthā. Iti bhagavā taṃ taṃ visesaṃ	966	
PA_tika-vin01_t1:966_10	apekkhitvā tattha tattha duvidhaṃ desanaṃ desetīti veditabbaṃ.	9661	
PA_tika-vin01_t1:967_0	Diṭṭhigatikānaṃ sassatādivasena “attā loko”ti parikappanā yebhuyyena sattavisayā,	967	
PA_tika-vin01_t1:967_1	na saṅkhāravisayāti āha “sassato lokoti vā asassato lokoti vāti āgataṭṭhāne sattaloko	967	
PA_tika-vin01_t1:967_2	veditabbo”ti. Yāvatā candimasūriyā pariharantīti yattake ṭhāne candimasūriyā parivattanti	967	
PA_tika-vin01_t1:967_3	paribbhamanti. Disā bhanti virocamānāti tesaṃ paribbhamaneneva tā tā disā pabhassarā	967	
PA_tika-vin01_t1:967_4	hutvā virocanti. Atha vā disāti upayogabahuvacanaṃ, tasmā sayaṃ virocamānā candimasūriyā	967	
PA_tika-vin01_t1:967_5	yattakā disā bhanti sobhenti obhāsayantīti attho. Tāva sahassadhā lokoti tattakena	967	
PA_tika-vin01_t1:967_6	pamāṇena sahassappakāro okāsaloko, sahassalokadhātuyoti attho. “Tāvasahassavā”ti	967	
PA_tika-vin01_t1:967_7	vā pāṭho, tāva tattakaṃ sahassaṃ assa atthīti tāvasahassavā. Etthāti sahassalokadhātusaṅkhāte loke.	967	
PA_tika-vin01_t1:968_0	Tampīti tividhampi lokaṃ. Sabbathā avedīti sabbappakārato paṭivijjhi. Kathaṃ paṭivijjhīti	968	
PA_tika-vin01_t1:968_1	āha “tathā hī”tiādi. Tathā hissāti imassa “sabbathā vidito”ti etena sambandho. Assāti	968	
PA_tika-vin01_t1:968_2	anena bhagavatā. Eko loko sabbe sattā āhāraṭṭhitikāti yāya puggalādhiṭṭhānāya kathāya	968	
PA_tika-vin01_t1:968_3	sabbesaṃ saṅkhārānaṃ paccayāyattavuttitā vuttā, tāya sabbo saṅkhāraloko ekavidho	968	
PA_tika-vin01_t1:968_4	pakārantarassa abhāvato. Dve lokātiādīsupi imināva nayena attho veditabbo. Nāmaggahaṇena	968	
PA_tika-vin01_t1:968_5	cettha nibbānassa aggahaṇaṃ tassa alokasabhāvattā. Nanu ca “āhāraṭṭhitikā”ti ettha	968	
PA_tika-vin01_t1:968_6	paccayāyattavuttitāya maggaphaladhammānampi lokatā āpajjatīti? Nāpajjati pariññeyyānaṃ	968	
PA_tika-vin01_t1:968_7	dukkhasaccadhammānaṃ idha lokoti adhippetattā. Atha vā na lujjati na palujjatīti	968	
PA_tika-vin01_t1:968_8	yo gahito tathā na hoti, so lokoti taṃgahaṇarahitānaṃ lokuttarānaṃ natthi lokatā.	968	
PA_tika-vin01_t1:969_0	Tisso vedanāti sukhadukkhaupekkhāvasena. Cattāro āhārāti kabaḷīkārāhāro phassāhāro	969	
PA_tika-vin01_t1:969_1	manosañcetanāhāro viññāṇāhāroti cattāro āhārā. Tattha kabaḷīkārāhāro ojaṭṭhamakaṃ	969	
PA_tika-vin01_t1:969_2	rūpaṃ āharatīti āhāro. Phasso tisso vedanā āharatīti āhāro. Manosañcetanā tīsu bhavesu	969	
PA_tika-vin01_t1:969_3	paṭisandhiṃ āharatīti āhāro. Viññāṇaṃ paṭisandhikkhaṇe nāmarūpaṃ āharatīti āhāro.	969	
PA_tika-vin01_t1:969_4	Upādānānaṃ ārammaṇabhūtā khandhā upādānakkhandhā. Cha ajjhattikāni āyatanānīti cakkhāyatanādimanāyatanapariyantāni.	969	
PA_tika-vin01_t1:969_5	Satta viññāṇaṭṭhitiyoti nānattakāyā nānattasaññino, nānattakāyā ekattasaññino, ekattakāyā	969	
PA_tika-vin01_t1:969_6	nānattasaññino, ekattakāyā ekattasaññino, heṭṭhimā ca tayo āruppāti imā satta “viññāṇaṃ	969	
PA_tika-vin01_t1:969_7	tiṭṭhati etthāti viññāṇaṭṭhitiyo”ti vuccanti. Tattha nānattaṃ kāyo etesaṃ, nānatto	969	
PA_tika-vin01_t1:969_8	vā kāyo etesanti nānattakāyā, nānattasaññā etesaṃ atthīti nānattasaññino. Iminā nayena	969	
PA_tika-vin01_t1:969_9	sesapadesupi attho veditabbo.	969	
PA_tika-vin01_t1:970_0	Sabbe manussā chakāmāvacarā ca devā ekacce ca vinipātikā “nānattakāyā nānattasaññino”ti	970	
PA_tika-vin01_t1:970_1	vuccanti. Aparimāṇesu hi cakkavāḷesu aparimāṇānaṃ manussānaṃ vaṇṇasaṇṭhānādivasena	970	
PA_tika-vin01_t1:970_2	dvepi ekasadisā natthi. Yepi katthaci yamakabhātaro vaṇṇena vā saṇṭhānena vā ekasadisā	970	
PA_tika-vin01_t1:970_3	honti, tesampi ālokitavilokitakathitahasitagamanaṭhānādīhi viseso hotiyeva, paṭisandhisaññā	970	
PA_tika-vin01_t1:970_4	ca nesaṃ tihetukāpi duhetukāpi ahetukāpi hoti, tasmā sabbepi manussā nānattakāyā	970	
PA_tika-vin01_t1:970_5	nānattasaññino. Chakāmāvacaradevesu ca kesañci kāyo nīlo hoti, kesañci pītādivaṇṇo,	970	
PA_tika-vin01_t1:970_6	paṭisandhisaññā ca nesaṃ duhetukāpi tihetukāpi hoti, tasmā tepi nānattakāyā nānattasaññino.	970	
PA_tika-vin01_t1:970_7	Ekacce vinipātikā pana catuapāyavinimuttakā uttaramātā yakkhinī, piyaṅkaramātā, dhammaguttāti	970	
PA_tika-vin01_t1:970_8	evamādayo daṭṭhabbā. Etesañhi odātakaāḷamaṅguracchavisāmavaṇṇādivasena ceva kisathūlarassadīghādivasena	970	
PA_tika-vin01_t1:970_9	ca kāyo nānā hoti, manussānaṃ viya tihetukaduhetukāhetukavasena paṭisandhisaññāpi,	970	
PA_tika-vin01_t1:970_10	te pana devā viya na mahesakkhā, kapaṇamanussā viya appesakkhā dullabhaghāsacchādanā	9701	
PA_tika-vin01_t1:970_11	dukkhapīḷitā viharanti, ekacce kāḷapakkhe dukkhitā juṇhapakkhe sukhitā honti, tasmā	9701	
PA_tika-vin01_t1:970_12	sukhasamussayato vinipatitattā sukhasamussayato vinipāto etesaṃ atthīti vinipātikāti	9701	
PA_tika-vin01_t1:970_13	vuttā satipi devabhāve dibbasampattiyā abhāvato. Ye panettha tihetukā, tesaṃ dhammābhisamayopi	9701	
PA_tika-vin01_t1:970_14	hoti. Piyaṅkaramātā hi yakkhinī paccūsasamaye anuruddhattherassa dhammaṃ sajjhāyato sutvā –	9701	
PA_tika-vin01_t1:971	“Mā saddaṃ kari piyaṅkara, bhikkhu dhammapadāni bhāsati;	97	
PA_tika-vin01_t1:972	Apica dhammapadaṃ vijāniya, paṭipajjema hitāya no siyā.	97	
PA_tika-vin01_t1:973	“Pāṇesu ca saṃyamāmase, sampajānamusā na bhaṇāmase;	97	
PA_tika-vin01_t1:974	Sikkhema susīlyamattano, api muccema pisācayoniyā”ti. –	97	
PA_tika-vin01_t1:975_0	Evaṃ puttakaṃ saññāpetvā taṃ divasaṃ sotāpattiphalaṃ pattā. Uttaramātā pana bhagavato	975	
PA_tika-vin01_t1:975_1	dhammaṃ sutvāva sotāpannā jātā. Evamimepi kāyassa ceva paṭisandhisaññāya ca nānattā	975	
PA_tika-vin01_t1:975_2	“nānattakāyā nānattasaññino”tveva saṅkhyaṃ gacchanti.	975	
PA_tika-vin01_t1:976_0	Brahmapārisajjabrahmapurohitamahābrahmasaṅkhātā pana hīnamajjhimapaṇītabhedabhinnena	976	
PA_tika-vin01_t1:976_1	paṭhamajjhānena nibbattā brahmakāyikā ceva catūsu apāyesu sattā ca “nānattakāyā ekattasaññino”ti	976	
PA_tika-vin01_t1:976_2	vuccanti. Etesu hi brahmakāyikesu brahmapurohitānaṃ kāyo brahmapārisajjehi pamāṇato	976	
PA_tika-vin01_t1:976_3	vipulataro hoti, mahābrahmānaṃ kāyo pana brahmapurohitehipi pamāṇato vipulataro hoti.	976	
PA_tika-vin01_t1:976_4	Kāmañca nesaṃ pabhāvasenapi kāyo heṭṭhimaheṭṭhimehi uḷārataro hoti, taṃ pana idha	976	
PA_tika-vin01_t1:976_5	appamāṇaṃ. Tathā hi parittābhādīnaṃ parittasubhādīnañca kāye satipi pabhāvematte	976	
PA_tika-vin01_t1:976_6	ekattavaseneva vavatthapīyatīti “ekattakāyā”tveva te vuccanti. Evamime brahmakāyikā	976	
PA_tika-vin01_t1:976_7	kāyassa nānattā paṭhamajjhānavipākavasena pana paṭisandhisaññāya ca ekattā nānattakāyā	976	
PA_tika-vin01_t1:976_8	ekattasaññino. Yathā ca te, evaṃ catūsu apāyesu sattā. Nirayesu hi kesañci gāvutaṃ,	976	
PA_tika-vin01_t1:976_9	kesañci aḍḍhayojanaṃ, kesañci yojanaṃ attabhāvo hoti, devadattassa pana yojanasatiko	976	
PA_tika-vin01_t1:976_10	jāto. Tiracchānesupi keci khuddakā, keci mahantā, pettivisayepi keci saṭṭhihatthā,	9761	
PA_tika-vin01_t1:976_11	keci asītihatthā honti, keci suvaṇṇā, keci dubbaṇṇā, tathā kālakañcikā asurā. Api	9761	
PA_tika-vin01_t1:976_12	cettha dīghapiṭṭhikapetā nāma saṭṭhiyojanikāpi honti, paṭisandhisaññā pana sabbesampi	9761	
PA_tika-vin01_t1:976_13	akusalavipākāhetukāva hoti. Iti āpāyikāpi “nānattakāyā ekattasaññino”tveva saṅkhyaṃ gacchanti.	9761	
PA_tika-vin01_t1:977_0	Dutiyajjhānabhūmikā pana parittābhā appamāṇābhā ābhassarā “ekattakāyā nānattasaññino”ti	977	
PA_tika-vin01_t1:977_1	vuccanti. Nesañhi sabbesaṃ kāyo ekappamāṇova hoti, paṭisandhisaññā pana dutiyatatiyajjhānavipākavasena nānā hoti.	977	
PA_tika-vin01_t1:978_0	Parittasubhā appamāṇasubhā subhakiṇhā pana tatiyajjhānabhūmikā ekattakāyā ekattasaññino.	978	
PA_tika-vin01_t1:978_1	Tesaṃ vuttanayena kāyassa ceva catutthajjhānavipākavasena paṭisandhisaññāya ca ekattā.	978	
PA_tika-vin01_t1:978_2	“Vehapphalāpi imaṃyeva catutthaviññāṇaṭṭhitiṃ bhajanti kāyassa ceva pañcamajjhānavipākavasena	978	
PA_tika-vin01_t1:978_3	paṭisandhisaññāya ca ekarūpattā. Suddhāvāsā pana apunarāvattanato vivaṭṭapakkhe ṭhitā,	978	
PA_tika-vin01_t1:978_4	na sabbakālikā. Kappasatasahassampi asaṅkhyeyyampi buddhasuññe loke nuppajjanti,	978	
PA_tika-vin01_t1:978_5	soḷasakappasahassabbhantare buddhesu uppajjantesuyeva uppajjanti, dhammacakkappavattissa	978	
PA_tika-vin01_t1:978_6	bhagavato khandhāvāraṭṭhānasadisā honti, tasmā neva viññāṇaṭṭhitiṃ, na sattāvāsaṃ	978	
PA_tika-vin01_t1:978_7	bhajantī”ti vadanti. Mahāsīvatthero pana “na kho pana so sāriputta āvāso sulabharūpo,	978	
PA_tika-vin01_t1:978_8	yo mayā anāvuṭṭhapubbo iminā dīghena addhunā aññatra suddhāvāsehi devehī”ti iminā	978	
PA_tika-vin01_t1:978_9	suttena “suddhāvāsāpi catutthaviññāṇaṭṭhitiṃ catutthasattāvāsaṃ bhajantī”ti vadati,	978	
PA_tika-vin01_t1:978_10	taṃ appaṭibāhiyattā suttassa anuññātaṃ. Tasmā asaññasattaṃ apanetvā parittasubhādīsu	9781	
PA_tika-vin01_t1:978_11	akaniṭṭhapariyosānāsu navasu bhūmīsu sattā “ekattakāyā ekattasaññino”ti gahetabbā.	9781	
PA_tika-vin01_t1:979_0	Asaññasattā pana viññāṇābhāvā ettha saṅgahaṃ na gacchanti. Tathā hi anuppanne buddhe	979	
PA_tika-vin01_t1:979_1	titthāyatane pabbajitā vāyokasiṇe parikammaṃ katvā catutthajjhānaṃ nibbattetvā tato	979	
PA_tika-vin01_t1:979_2	vuṭṭhāya “dhī cittaṃ, dhī cittaṃ, cittassa nāma abhāvoyeva sādhu. Cittañhi nissāya	979	
PA_tika-vin01_t1:979_3	vadhabandhādipaccayaṃ dukkhaṃ uppajjati, citte asati nattheta”nti khantiṃ ruciṃ uppādetvā	979	
PA_tika-vin01_t1:979_4	aparihīnajjhānā kālaṃ katvā rūpapaṭisandhivasena asaññabhave nibbattanti. Yo yassa	979	
PA_tika-vin01_t1:979_5	iriyāpatho manussaloke paṇihito ahosi, so tena iriyāpathena nibbattitvā pañca kappasatāni	979	
PA_tika-vin01_t1:979_6	ṭhito vā nisinno vā nipanno vā hoti. Evaṃ cittavirāgabhāvanāvasena tesaṃ tattha viññāṇuppatti	979	
PA_tika-vin01_t1:979_7	na hotīti viññāṇābhāvato viññāṇaṭṭhitiṃ te na bhajanti. Nevasaññānāsaññāyatanaṃ pana	979	
PA_tika-vin01_t1:979_8	yatheva saññāya, evaṃ viññāṇassapi sukhumattā viññāṇaṭṭhitīsu saṅgahaṃ na gacchati.	979	
PA_tika-vin01_t1:979_9	Tañhi saññāya viya viññāṇassapi saṅkhārāvasesasukhumabhāvappattattā paribyattaviññāṇakiccābhāvato	979	
PA_tika-vin01_t1:979_10	neva viññāṇaṃ, na ca sabbaso aviññāṇaṃ hotīti nevaviññāṇā nāviññāṇaṃ, tasmā paripphuṭaviññāṇakiccavantīsu	9791	
PA_tika-vin01_t1:979_11	viññāṇaṭṭhitīsu saṅgahaṃ na gacchati. Tasmā vinipātikehi saddhiṃ chakāmāvacaradevā	9791	
PA_tika-vin01_t1:979_12	manussā ca nānattakāyā nānattasaññino, paṭhamajjhānabhūmikā apāyasattā ca nānattakāyā	9791	
PA_tika-vin01_t1:979_13	ekattasaññino, dutiyajjhānabhūmikā ekattakāyā nānattasaññino, tatiyajjhānabhūmikā	9791	
PA_tika-vin01_t1:979_14	asaññasattaṃ vajjetvā sesā catutthajjhānabhūmikā ca ekattakāyā ekattasaññinoti imā	9791	
PA_tika-vin01_t1:979_15	catasso viññāṇaṭṭhitiyo nevasaññānāsaññāyatanaṃ vajjetvā ākāsānañcāyatanādiheṭṭhimāruppattayena	9791	
PA_tika-vin01_t1:979_16	saddhiṃ “satta viññāṇaṭṭhitiyo”ti veditabbā.	9791	
PA_tika-vin01_t1:980_0	Aṭṭha lokadhammāti lābho alābho yaso ayaso nindā pasaṃsā sukhaṃ dukkhanti ime aṭṭha	980	
PA_tika-vin01_t1:980_1	lokassa dhammattā lokadhammā. Ime hi sattalokassa avassaṃbhāvino dhammā, tasmā etehi	980	
PA_tika-vin01_t1:980_2	vinimutto nāma koci satto natthi. Te hi aparāparaṃ kadāci lokaṃ anupatanti, kadāci	980	
PA_tika-vin01_t1:980_3	te loko ca anupatati. Vuttampi cetaṃ “aṭṭhime, bhikkhave, lokadhammā lokaṃ anuparivattanti,	980	
PA_tika-vin01_t1:980_4	loko ca aṭṭha lokadhamme anuparivattatī”ti. Ghāsacchādanādīnaṃ laddhi, tāni eva vā	980	
PA_tika-vin01_t1:980_5	laddhabbato lābho. Tadabhāvo alābho. Lābhaggahaṇena cettha tabbisayo anurodho gahito,	980	
PA_tika-vin01_t1:980_6	alābhaggahaṇena virodho. Evaṃ yasādīsupi tabbisayaanurodhavirodhānaṃ gahaṇaṃ veditabbaṃ.	980	
PA_tika-vin01_t1:980_7	Lābhe pana āgate alābho āgatoyeva hotīti lābho ca alābho ca vutto. Yasādīsupi eseva	980	
PA_tika-vin01_t1:980_8	nayo. Tathā ca lohite sati tadupaghātavasena pubbo viya lābhādīsu anurodhe sati alābhādīsu	980	
PA_tika-vin01_t1:980_9	virodho laddhāvasaro eva hoti.	980	
PA_tika-vin01_t1:981_0	Nava sattāvāsāti heṭṭhā vuttasattaviññāṇaṭṭhitiyo eva asaññasattacatutthāruppehi	981	
PA_tika-vin01_t1:981_1	saddhiṃ “nava sattāvāsā”ti vuccanti. Sattā āvasanti etesūti sattāvāsā, nānattakāyanānattasaññīādibhedā	981	
PA_tika-vin01_t1:981_2	sattanikāyā. Te hi sattanikāyā tappariyāpannānaṃ sattānaṃ tāya eva tappariyāpannatāya	981	
PA_tika-vin01_t1:981_3	ādhāro viya vattabbataṃ arahanti samudāyādhāratāya avayavassa yathā “rukkhe sākhā”ti.	981	
PA_tika-vin01_t1:981_4	Suddhāvāsānampi sattāvāsaggahaṇe kāraṇaṃ heṭṭhā vuttameva.	981	
PA_tika-vin01_t1:982_0	Dasāyatanānīti arūpasabhāvaṃ manāyatanaṃ rūpārūpādimissakaṃ dhammāyatanañca ṭhapetvā	982	
PA_tika-vin01_t1:982_1	kevalaṃ rūpadhammānaṃyeva vasena cakkhāyatanādayo pañca, rūpāyatanādayo pañcāti dasāyatanāni	982	
PA_tika-vin01_t1:982_2	vuttāni, manāyatanadhammāyatanehi pana saddhiṃ tāniyeva “dvādasāyatanānī”ti vuttāni.	982	
PA_tika-vin01_t1:983_0	Kasmā panettha cakkhādayo “āyatanānī”ti vuccanti? Āyatanato āyānaṃ vā tananato āyatassa	983	
PA_tika-vin01_t1:983_1	ca nayanato āyatanāni. Cakkhurūpādīsu hi taṃtaṃdvārārammaṇā cittacetasikā dhammā	983	
PA_tika-vin01_t1:983_2	sena sena anubhavanādinā kiccena āyatanti uṭṭhahanti ghaṭanti vāyamanti, te ca pana	983	
PA_tika-vin01_t1:983_3	āyabhūte dhamme etāni tanonti vitthārenti, idañca anamatagge saṃsāre pavattaṃ ativiya	983	
PA_tika-vin01_t1:983_4	āyataṃ saṃsāradukkhaṃ yāva na nivattati, tāva nayanti pavattayanti, tasmā “āyatanānī”ti	983	
PA_tika-vin01_t1:983_5	vuccanti. Api ca nivāsaṭṭhānaṭṭhena ākaraṭṭhena samosaraṇaṭṭhena sañjātidesaṭṭhena	983	
PA_tika-vin01_t1:983_6	kāraṇaṭṭhena ca āyatanāni. Tathā hi loke “issarāyatanaṃ vāsudevāyatana”ntiādīsu nivāsaṭṭhānaṃ	983	
PA_tika-vin01_t1:983_7	āyatananti vuccati. “Suvaṇṇāyatanaṃ rajatāyatana”ntiādīsu ākaro. Sāsane pana “manorame	983	
PA_tika-vin01_t1:983_8	āyatane, sevanti naṃ vihaṅgamā”tiādīsu samosaraṇaṭṭhānaṃ. “Dakkhiṇāpatho gunnaṃ āyatana”ntiādīsu	983	
PA_tika-vin01_t1:983_9	sañjātideso. “Tatra tatreva sakkhibhabbataṃ pāpuṇāti sati satiāyatane”tiādīsu kāraṇaṃ	983	
PA_tika-vin01_t1:983_10	āyatananti vuccati. Cakkhuādīsu ca te te cittacetasikā dhammā nivasanti tadāyattavuttitāyāti	9831	
PA_tika-vin01_t1:983_11	cakkhādayo tesaṃ nivāsaṭṭhānaṃ. Cakkhādīsu ca te ākiṇṇā tannissitattā tadārammaṇattā	9831	
PA_tika-vin01_t1:983_12	cāti cakkhādayova nesaṃ ākaro. Tattha tattha vatthudvārārammaṇavasena samosaraṇato	9831	
PA_tika-vin01_t1:983_13	cakkhādayova nesaṃ samosaraṇaṭṭhānaṃ. Tannissayārammaṇabhāvena tattheva uppattito	9831	
PA_tika-vin01_t1:983_14	cakkhādayova nesaṃ sañjātideso. Cakkhādīnaṃ abhāve abhāvato cakkhādayova nesaṃ kāraṇanti	9831	
PA_tika-vin01_t1:983_15	yathāvuttenatthena cakkhu ca taṃ āyatanañcāti cakkhāyatanaṃ. Evaṃ sesānipi.	9831	
PA_tika-vin01_t1:984_0	Imāneva pana dvādasāyatanāni cakkhuviññāṇādichaviññāṇehi saddhiṃ aṭṭhārasa vidahanādito	984	
PA_tika-vin01_t1:984_1	“dhātuyo”ti vuccanti. Tathā hi cakkhādīsu ekeko dhammo yathāsambhavaṃ vidahati, dhīyate,	984	
PA_tika-vin01_t1:984_2	vidhānaṃ, vidhīyate etāya, ettha vā dhīyatīti dhātūti vuccati. Lokiyā hi dhātuyo	984	
PA_tika-vin01_t1:984_3	kāraṇabhāvena vavatthitāva hutvā suvaṇṇarajatādidhātuyo viya suvaṇṇarajatādiṃ, anekappakāraṃ	984	
PA_tika-vin01_t1:984_4	saṃsāradukkhaṃ vidahanti, bhārahārehi ca bhāro viya sattehi dhīyanti dhārīyanti,	984	
PA_tika-vin01_t1:984_5	dukkhavidhānamattameva cetā avasavattanato. Etāhi ca kāraṇabhūtāhi saṃsāradukkhaṃ	984	
PA_tika-vin01_t1:984_6	sattehi anuvidhīyati, tathāvihitañca taṃ etāsveva dhīyati ṭhapīyati, tasmā “dhātuyo”ti	984	
PA_tika-vin01_t1:984_7	vuccanti. Api ca yathā titthiyānaṃ attā nāma sabhāvato natthi, na evametā, etā pana	984	
PA_tika-vin01_t1:984_8	attano sabhāvaṃ dhārentīti dhātuyo. Yathā ca loke vicittā haritālamanosilādayo selāvayavā	984	
PA_tika-vin01_t1:984_9	“dhātuyo”ti vuccanti, evametāpi dhātuyo viya dhātuyo. Vicittā hetā ñāṇañeyyāvayavāti.	984	
PA_tika-vin01_t1:984_10	Yathā vā sarīrasaṅkhātassa samudāyassa avayavabhūtesu rasasoṇitādīsu aññamaññavisabhāgalakkhaṇaparicchinnesu	9841	
PA_tika-vin01_t1:984_11	dhātusamaññā, evametesupi pañcakkhandhasaṅkhātassa attabhāvassa avayavesu dhātusamaññā	9841	
PA_tika-vin01_t1:984_12	veditabbā. Aññamaññavisabhāgalakkhaṇaparicchinnā hete cakkhādayoti. Api ca dhātūti	9841	
PA_tika-vin01_t1:984_13	nijjīvamattassetaṃ adhivacanaṃ. Tathā hi bhagavā “chadhāturo ayaṃ bhikkhu puriso”tiādīsu	9841	
PA_tika-vin01_t1:984_14	jīvasaññāsamūhananatthaṃ dhātudesanamakāsi. Tasmā nijjīvaṭṭhenapi dhātuyoti vuccanti.	9841	
PA_tika-vin01_t1:985_0	Ettha ca “āhāraṭṭhitikā”ti paccayāyattavuttitāvacanena saṅkhārānaṃ aniccatā, tāya	985	
PA_tika-vin01_t1:985_1	ca “yadaniccaṃ taṃ dukkhaṃ, yaṃ dukkhaṃ tadanattā”ti vacanato dukkhānattatā ca pakāsitā	985	
PA_tika-vin01_t1:985_2	hontīti tīṇipi sāmaññalakkhaṇāni gahitāni. Nāmanti cattāro arūpino khandhā, te ca	985	
PA_tika-vin01_t1:985_3	atthato phassādayo. Rūpanti bhūtupādāyarūpāni, tāni ca atthato pathavīādayoti aviseseneva	985	
PA_tika-vin01_t1:985_4	salakkhaṇato saṅkhārā gahitā. Taggahaṇeneva ye te savisesā kusalādayo hetuādayo ca,	985	
PA_tika-vin01_t1:985_5	tepi gahitā eva hontīti āha “iti ayaṃ saṅkhāralokopi sabbathā vidito”ti.	985	
PA_tika-vin01_t1:986_0	Evaṃ saṅkhāralokassa sabbathā viditabhāvaṃ dassetvā idāni sattalokassapi sabbathā	986	
PA_tika-vin01_t1:986_1	viditabhāvaṃ dassento “yasmā panesā”tiādimāha. Tattha āsayaṃ jānātīti āgamma cittaṃ	986	
PA_tika-vin01_t1:986_2	seti etthāti āsayo migāsayo viya. Yathā migo gocarāya gantvā paccāgantvā tattheva	986	
PA_tika-vin01_t1:986_3	vanagahane sayatīti so tassa āsayo, evaṃ aññathā pavattitvāpi cittaṃ āgamma yattha	986	
PA_tika-vin01_t1:986_4	seti, so tassa āsayoti vuccati. So pana sassatadiṭṭhiādivasena catubbidho. Vuttañca –	986	
PA_tika-vin01_t1:987	“Sassatucchedadiṭṭhī ca, khanti cevānulomikā;	98	
PA_tika-vin01_t1:988	Yathābhūtañca yaṃ ñāṇaṃ, etaṃ āsayasaddita”nti.	98	
PA_tika-vin01_t1:989_0	Tattha sabbadiṭṭhīnaṃ sassatucchedadiṭṭhīhi saṅgahitattā sabbepi diṭṭhigatikā sattā	989	
PA_tika-vin01_t1:989_1	imā eva dve diṭṭhiyo sannissitā. Yathāha “dvayanissito khvāyaṃ kaccāna loko yebhuyyena	989	
PA_tika-vin01_t1:989_2	atthitañceva natthitañcā”ti. Atthitāti hi sassataggāho adhippeto, natthitāti ucchedaggāho.	989	
PA_tika-vin01_t1:989_3	Ayaṃ tāva vaṭṭanissitānaṃ puthujjanānaṃ āsayo, vivaṭṭanissitānaṃ pana suddhasattānaṃ	989	
PA_tika-vin01_t1:989_4	anulomikā khanti yathābhūtañāṇanti duvidho āsayo. Tattha “anulomikā khanti vipassanāñāṇaṃ,	989	
PA_tika-vin01_t1:989_5	yathābhūtañāṇaṃ pana maggañāṇa”nti sammohavinodaniyā vibhaṅgaṭṭhakathāyaṃ vuttaṃ.	989	
PA_tika-vin01_t1:989_6	Taṃ catubbidhampi sattānaṃ āsayaṃ jānāti, jānanto ca tesaṃ diṭṭhigatānaṃ tesañca	989	
PA_tika-vin01_t1:989_7	ñāṇānaṃ appavattikkhaṇepi jānāti. Vuttañhetaṃ –	989	
PA_tika-vin01_t1:990	“Kāmaṃ sevantaññeva jānāti ‘ayaṃ puggalo kāmagaruko kāmāsayo kāmādhimutto’ti, kāmaṃ sevantaññeva jānāti ‘ayaṃ puggalo nekkhammagaruko nekkhammāsayo nekkhammādhimutto”’tiādi.	99	
PA_tika-vin01_t1:991_0	Anusayaṃ jānātīti anu anu sayantīti anusayā, anurūpaṃ kāraṇaṃ labhitvā uppajjantīti	991	
PA_tika-vin01_t1:991_1	attho. Etena nesaṃ kāraṇalābhe uppajjanārahataṃ dasseti. Appahīnā hi kilesā kāraṇalābhe	991	
PA_tika-vin01_t1:991_2	sati uppajjanti. Ke pana te? Kāmarāgādayo satta anāgatā kilesā, atītā paccuppannā	991	
PA_tika-vin01_t1:991_3	ca taṃsabhāvattā tathā vuccanti. Na hi dhammānaṃ kālabhedena sabhāvabhedo atthi,	991	
PA_tika-vin01_t1:991_4	taṃ sattavidhaṃ anusayaṃ tassa tassa sattassa santāne paroparabhāvena pavattamānaṃ jānāti.	991	
PA_tika-vin01_t1:992_0	Caritaṃ jānātīti ettha caritanti sucaritaduccaritaṃ. Tañhi vibhaṅge caritaniddese	992	
PA_tika-vin01_t1:992_1	niddiṭṭhaṃ. Atha vā caritanti cariyā veditabbā. Tā pana rāgadosamohasaddhābuddhivitakkavasena	992	
PA_tika-vin01_t1:992_2	cha mūlacariyā, tāsaṃ apariyanto antarabhedo, saṃsaggabhedo pana tesaṭṭhividho. Taṃ	992	
PA_tika-vin01_t1:992_3	caritaṃ sabhāvato saṃkilesato vodānato samuṭṭhānato phalato nissandatoti evamādinā pakārena jānāti.	992	
PA_tika-vin01_t1:993_0	Adhimuttiṃ jānātīti ettha adhimuttīti ajjhāsayadhātu. Sā duvidhā hīnādhimutti paṇītādhimuttīti.	993	
PA_tika-vin01_t1:993_1	Yāya hīnādhimuttikā sattā hīnādhimuttikeyeva sevanti, paṇītādhimuttikā ca paṇītādhimuttike	993	
PA_tika-vin01_t1:993_2	eva. Sace hi ācariyupajjhāyā na sīlavanto honti, saddhivihārikā sīlavanto honti,	993	
PA_tika-vin01_t1:993_3	te attano ācariyupajjhāyepi na upasaṅkamanti, attanā sadise sāruppabhikkhūyeva upasaṅkamanti.	993	
PA_tika-vin01_t1:993_4	Sace ācariyupajjhāyā sāruppabhikkhū, itare asāruppā, tepi na ācariyupajjhāye upasaṅkamanti,	993	
PA_tika-vin01_t1:993_5	attanā sadise hīnādhimuttike eva upasaṅkamanti. Tipiṭakacūḷābhayatthero kira nāgadīpe	993	
PA_tika-vin01_t1:993_6	cetiyavandanāya pañcahi bhikkhusatehi saddhiṃ gacchanto ekasmiṃ gāme manussehi nimantito	993	
PA_tika-vin01_t1:993_7	therena ca saddhiṃ eko asāruppabhikkhu atthi, dhuravihārepi eko asāruppabhikkhu atthi,	993	
PA_tika-vin01_t1:993_8	bhikkhusaṅghesu gāmaṃ osarantesu te ubho janā kiñcāpi āgantukena nevāsiko, nevāsikena	993	
PA_tika-vin01_t1:993_9	vā āgantuko na diṭṭhapubbo, evaṃ santepi ekato hutvā hasitvā hasitvā kathayamānā	993	
PA_tika-vin01_t1:993_10	aṭṭhaṃsu. Thero disvā “sammāsambuddhena jānitvā dhātusaṃyuttaṃ kathita”nti āha. Evamayaṃ	9931	
PA_tika-vin01_t1:993_11	hīnādhimuttikādīnaṃ aññamaññopasevanādiniyāmikā ajjhāsayadhātu ajjhāsayabhāvo adhimuttīti	9931	
PA_tika-vin01_t1:993_12	vuccati, taṃ adhimuttiṃ jānāti. “Imassa adhimutti hīnā, imassa paṇītā. Tatthāpi imassa	9931	
PA_tika-vin01_t1:993_13	mudu, imassa mudutarā, imassa mudutamā”tiādinā paṭivijjhati. Adhimuttiyā pana tikkhamudubhāvādiko	9931	
PA_tika-vin01_t1:993_14	indriyānaṃ tikkhamudubhāvādinā veditabbo.	9931	
PA_tika-vin01_t1:994_0	Apparajakkheti paññāmaye akkhimhi appaṃ parittaṃ rāgadosamoharajaṃ etesanti apparajakkhā,	994	
PA_tika-vin01_t1:994_1	appaṃ vā rāgādirajaṃ etesanti apparajakkhā, anussadarāgādirajā sattā. Te apparajakkhe.	994	
PA_tika-vin01_t1:994_2	Mahārajakkheti etthāpi eseva nayo, ussadarāgādirajā mahārajakkhā. Jānātīti “imassa	994	
PA_tika-vin01_t1:994_3	rāgarajo appo, imassa dosarajo appo”tiādinā apparajakkhādike jānāti.	994	
PA_tika-vin01_t1:995_0	Tikkhindriyeti tikhiṇehi saddhādīhi indriyehi samannāgate. Mudindriyeti mudukehi	995	
PA_tika-vin01_t1:995_1	saddhādīhi indriyehi samannāgate. Ubhayatthāpi upanissayabhūtindriyāni adhippetāni.	995	
PA_tika-vin01_t1:995_2	Svākāreti sundarākāre, kalyāṇapakatike vivaṭṭajjhāsayeti attho. Yesaṃ vā āsayādayo	995	
PA_tika-vin01_t1:995_3	ākārā koṭṭhāsā sundarā, te svākārā. Viparītā dvākārā. Suviññāpayeti sammattaniyāmaṃ	995	
PA_tika-vin01_t1:995_4	viññāpetuṃ sukare saddhe paññavante ca, ye vā kathitaṃ kāraṇaṃ sallakkhenti, sukhena	995	
PA_tika-vin01_t1:995_5	sakkā honti viññāpetuṃ, te suviññāpayā. Viparītā duviññāpayā. Bhabbe abhabbeti ettha	995	
PA_tika-vin01_t1:995_6	ye ariyamaggappaṭivedhassa anucchavikā upanissayasampannā kammāvaraṇakilesāvaraṇavipākāvaraṇarahitā,	995	
PA_tika-vin01_t1:995_7	te bhabbā. Viparītā abhabbā. Tasmāti yasmā bhagavā aparimāṇe satte āsayādito anavasesetvā	995	
PA_tika-vin01_t1:995_8	jānāti, tasmā assa bhagavato sattalokopi sabbathā vidito.	995	
PA_tika-vin01_t1:996_0	Nanu ca sattesu pamāṇādipi jānitabbo atthīti? Atthi, tassa pana jānanaṃ na nibbidāya	996	
PA_tika-vin01_t1:996_1	virāgāya nirodhāyāti idha na gahitaṃ, bhagavato pana tampi suviditaṃ suvavatthāpitameva,	996	
PA_tika-vin01_t1:996_2	payojanābhāvā desanaṃ nāruḷhaṃ. Tena vuttaṃ –	996	
PA_tika-vin01_t1:997_0	“Atha kho bhagavā parittaṃ nakhasikhāyaṃ paṃsuṃ āropetvā bhikkhū āmantesi – ‘taṃ	997	
PA_tika-vin01_t1:997_1	kiṃ maññatha, bhikkhave, katamaṃ nu kho bahutaraṃ yo vāyaṃ mayā paritto nakhasikhāyaṃ	997	
PA_tika-vin01_t1:997_2	paṃsu āropito, ayaṃ vā mahāpathavī”’tiādi.	997	
PA_tika-vin01_t1:998_0	Evaṃ sattalokassapi sabbathā viditabhāvaṃ dassetvā idāni okāsalokassapi tatheva viditabhāvaṃ	998	
PA_tika-vin01_t1:998_1	dassento āha “yathā ca sattaloko”tiādi. Okāsalokopi sabbathā viditoti sambandho.	998	
PA_tika-vin01_t1:998_2	Cakkavāḷanti lokadhātu. Sā hi nemimaṇḍalasadisena cakkavāḷapabbatena samantato parikkhittattā	998	
PA_tika-vin01_t1:998_3	“cakkavāḷa”nti vuccati. Aḍḍhuḍḍhānīti upaḍḍhacatutthāni, tīṇi satāni paññāsañcāti	998	
PA_tika-vin01_t1:998_4	attho. Nahutānīti dasasahassāni. Saṅkhātāti kathitā. Yasmā pathavī nāmāyaṃ tiriyaṃ	998	
PA_tika-vin01_t1:998_5	aparicchinnā, tasmā “ettakaṃ bahalattena, saṅkhātāyaṃ vasundharā”ti bahalatoyeva	998	
PA_tika-vin01_t1:998_6	paricchedo vutto. Nanu cakkavāḷapabbatehi taṃtaṃcakkavāḷapathavī paricchinnāti? Na	998	
PA_tika-vin01_t1:998_7	tadaññacakkavāḷapathaviyā ekābaddhabhāvato. Tiṇṇaṃ tiṇṇañhi pattānaṃ antarāḷasadise	998	
PA_tika-vin01_t1:998_8	tiṇṇaṃ tiṇṇaṃ lokadhātūnaṃ antareyeva pathavī natthi lokantaranirayabhāvato, cakkavāḷapabbatānaṃ	998	
PA_tika-vin01_t1:998_9	pana cakkavāḷapabbatantarehi sambaddhaṭṭhāne pathavī ekābaddhāva, vivaṭṭakāle saṇṭhahamānāpi	998	
PA_tika-vin01_t1:998_10	pathavī yathāsaṇṭhitapathaviyā ekābaddhāva saṇṭhahati.	9981	
PA_tika-vin01_t1:999_0	Saṇṭhitīti heṭṭhā uparito cāti sabbaso ṭhiti. Evaṃ saṇṭhiteti evaṃ avaṭṭhite. Etthāti	999	
PA_tika-vin01_t1:999_1	cakkavāḷe. Ajjhogāḷhoti ogāhitvā anupavisitvā ṭhito. Accuggato tāvadevāti tattakameva	999	
PA_tika-vin01_t1:999_2	caturāsīti yojanasatasahassāniyeva uggato. Na kevalañcettha ubbedhova, atha kho āyāmavitthārāpissa	999	
PA_tika-vin01_t1:999_3	tattakāyeva. Vuttañhetaṃ –	999	
PA_tika-vin01_t1:1000	“Sineru, bhikkhave, pabbatarājā caturāsīti yojanasahassāni āyāmena, caturāsīti yojanasahassāni vitthārenā”ti.	100	
PA_tika-vin01_t1:1001_0	Sinerupabbatuttamoti pabbatesu uttamo, pabbatoyeva vā uttamo pabbatuttamo, sinerusaṅkhāto	1001	
PA_tika-vin01_t1:1001_1	pabbatuttamo sinerupabbatuttamo, sinerupabbatarājāti vuttaṃ hoti. Tassa ca pācīnapassaṃ	1001	
PA_tika-vin01_t1:1001_2	rajatamayaṃ, tasmā tassa pabhāya ajjhottharantiyā pācīnadisāya samuddodakaṃ khīraṃ	1001	
PA_tika-vin01_t1:1001_3	viya paññāyati. Dakkhiṇapassaṃ pana indanīlamaṇimayaṃ, tasmā dakkhiṇadisāya samuddodakaṃ	1001	
PA_tika-vin01_t1:1001_4	yebhuyyena nīlavaṇṇaṃ hutvā paññāyati, tathā ākāsaṃ. Pacchimapassaṃ phalikamayaṃ.	1001	
PA_tika-vin01_t1:1001_5	Uttarapassaṃ suvaṇṇamayaṃ. Cattāro samuddāpi sinerurasmīhi eva paricchinnā. Tathā	1001	
PA_tika-vin01_t1:1001_6	hi pubbadakkhiṇapassehi nikkhantā rajatamaṇirasmiyo ekato hutvā mahāsamuddapiṭṭhena	1001	
PA_tika-vin01_t1:1001_7	gantvā cakkavāḷapabbataṃ āhacca tiṭṭhanti, dakkhiṇapacchimapassehi nikkhantā maṇiphalikarasmiyo,	1001	
PA_tika-vin01_t1:1001_8	pacchimuttarapassehi nikkhantā phalikasuvaṇṇarasmiyo, uttarapācīnapassehi nikkhantā	1001	
PA_tika-vin01_t1:1001_9	suvaṇṇarajatarasmiyo ekato hutvā mahāsamuddapiṭṭhena gantvā cakkavāḷapabbataṃ āhacca	1001	
PA_tika-vin01_t1:1001_10	tiṭṭhanti, tāsaṃ rasmīnaṃ antaresu cattāro mahāsamuddā honti.	10011	
PA_tika-vin01_t1:1002_0	Tatoti sinerussa heṭṭhā upari ca vuttappamāṇato. Upaḍḍhupaḍḍhenāti upaḍḍhena upaḍḍhena.	1002	
PA_tika-vin01_t1:1002_1	Idaṃ vuttaṃ hoti – dvācattālīsa yojanasahassāni samudde ajjhogāḷho tattakameva upari	1002	
PA_tika-vin01_t1:1002_2	uggato yugandharapabbato, ekavīsati yojanasahassāni mahāsamudde ajjhogāḷho tattakameva	1002	
PA_tika-vin01_t1:1002_3	ca upari uggato īsadharo pabbatoti iminā nayena sesesupi upaḍḍhupaḍḍhappamāṇatā veditabbā.	1002	
PA_tika-vin01_t1:1002_4	Yathā mahāsamuddo yāva cakkavāḷapādamūlā anupubbaninno, evaṃ yāva sinerupādamūlāti	1002	
PA_tika-vin01_t1:1002_5	heṭṭhā sineruppamāṇato upaḍḍhappamāṇopi yugandharapabbato pathaviyaṃ suppatiṭṭhito,	1002	
PA_tika-vin01_t1:1002_6	evaṃ īsadharādayopīti daṭṭhabbaṃ. Vuttañhetaṃ “mahāsamuddo, bhikkhave, anupubbaninno	1002	
PA_tika-vin01_t1:1002_7	anupubbapoṇo anupubbapabbhāro”ti. Sineruyugandharādīnaṃ antare sīdantarasamuddā nāma	1002	
PA_tika-vin01_t1:1002_8	honti. Tattha kira udakaṃ sukhumaṃ morapattamattampi pakkhittaṃ patiṭṭhātuṃ na sakkoti	1002	
PA_tika-vin01_t1:1002_9	sīdateva, tasmā te sīdasamuddā nāma vuccanti. Te pana vitthārato yathākkamaṃ sineruādīnaṃ	1002	
PA_tika-vin01_t1:1002_10	accuggamasamānapaamāṇāti vadanti. Ajjhogāḷhuggatāti ajjhogāḷhā ca uggatā ca. Brahāti mahantā.	10021	
PA_tika-vin01_t1:1003_0	Sinerussa samantatoti parikkhipanavasena sinerussa samantato ṭhitā. Sineruṃ tāva	1003	
PA_tika-vin01_t1:1003_1	parikkhipitvā ṭhito yugandharo, taṃ parikkhipitvā īsadharo. Evaṃ taṃ taṃ parikkhipitvā	1003	
PA_tika-vin01_t1:1003_2	ṭhitā “sinerussa samantato”ti vuttā. Katthaci pana “sineruṃ parikkhipitvā assakaṇṇo	1003	
PA_tika-vin01_t1:1003_3	nāma pabbato patiṭṭhito, taṃ parikkhipitvā vinatako nāma pabbato”ti evaṃ aññoyeva	1003	
PA_tika-vin01_t1:1003_4	anukkamo āgato. Tathā hi nimijātake –	1003	
PA_tika-vin01_t1:1004	“Sahassayuttaṃ hayavāhiṃ, dibbayānamadhiṭṭhito;	100	
PA_tika-vin01_t1:1005	Yāyamāno mahārājā, addā sīdantare nage;	100	
PA_tika-vin01_t1:1006	Disvānāmantayī sūtaṃ, ime ke nāma pabbatā”ti.	100	
PA_tika-vin01_t1:1007	Evaṃ nimimahārājena puṭṭhena mātalidevaputtena –	100	
PA_tika-vin01_t1:1008	“Sudassano karavīko, īsadharo yugandharo;	100	
PA_tika-vin01_t1:1009	Nemindharo vinatako, assakaṇṇo girī brahā.	100	
PA_tika-vin01_t1:1010	“Ete sīdantare nagā, anupubbasamuggatā;	101	
PA_tika-vin01_t1:1011	Mahārājānamāvāsā, yāni tvaṃ rāja passasī”ti.	101	
PA_tika-vin01_t1:1012	Vuttaṃ.	101	
PA_tika-vin01_t1:1013	Tattha aṭṭhakathāyaṃ idaṃ vuttaṃ –	101	
PA_tika-vin01_t1:1014_0	“Ayaṃ, mahārāja, etesaṃ sabbabāhiro sudassano pabbato nāma, tadanantare karavīko	1014	
PA_tika-vin01_t1:1014_1	nāma, so sudassanato uccataro. Ubhinnampi pana tesaṃ antare ekopi sīdantaramahāsamuddo.	1014	
PA_tika-vin01_t1:1014_2	Karavīkassa anantare īsadharo nāma, so karavīkato uccataro. Tesampi antare eko sīdantaramahāsamuddo.	1014	
PA_tika-vin01_t1:1014_3	Īsadharassa anantare yugandharo nāma, so īsadharato uccataro. Tesampi antare eko	1014	
PA_tika-vin01_t1:1014_4	sīdantaramahāsamuddo. Yugandharassa anantare nemindharo nāma, so yugandharato uccataro.	1014	
PA_tika-vin01_t1:1014_5	Tesampi antare eko sīdantaramahāsamuddo. Nemindharassa anantare vinatako nāma, so	1014	
PA_tika-vin01_t1:1014_6	nemindharato uccataro. Tesampi antare eko sīdantaramahāsamuddo. Vinatakassa anantare	1014	
PA_tika-vin01_t1:1014_7	assakaṇṇo nāma, so vinatakato uccataro. Tesampi antare eko sīdantaramahāsamuddo.	1014	
PA_tika-vin01_t1:1014_8	Ete sīdantaramahāsamudde satta pabbatā anupaṭipāṭiyā samuggatā sopānasadisā hutvā ṭhitā”ti.	1014	
PA_tika-vin01_t1:1015_0	Yojanānaṃ satānucco, himavā pañca pabbatoti himavā pabbato pañca yojanasatāni ucco,	1015	
PA_tika-vin01_t1:1015_1	ubbedhoti attho. Tattha himavāti himapātasamaye himayuttatāya himaṃ assa atthīti	1015	
PA_tika-vin01_t1:1015_2	himavā, gimhakāle himaṃ vamatīti himavā. Pabbatoti selo. Selo hi sandhisaṅkhātehi	1015	
PA_tika-vin01_t1:1015_3	pabbehi sahitattā “pabbato”ti vuccati, pasavanādivasena jalassa sārabhūtānaṃ bhesajjādīnaṃ	1015	
PA_tika-vin01_t1:1015_4	vatthūnañca giraṇato “girī”ti ca vuccati. Yojanānaṃ sahassāni, tīṇi āyatavitthatoti	1015	
PA_tika-vin01_t1:1015_5	yojanānaṃ tīṇi sahassāni āyāmato ca vitthārato cāti attho, āyāmato ca vitthārato	1015	
PA_tika-vin01_t1:1015_6	ca tīṇi yojanasahassānīti vuttaṃ hoti.	1015	
PA_tika-vin01_t1:1016_0	Caturāsītisahassehi, kūṭehi paṭimaṇḍitoti sudassanakūṭacitrakūṭādīhi caturāsītikūṭasahassehi	1016	
PA_tika-vin01_t1:1016_1	paṭimaṇḍito, sobhitoti attho. Apicettha avuttopi ayaṃ viseso veditabbo – ayaṃ himavā	1016	
PA_tika-vin01_t1:1016_2	nāma pabbato samantato sandamānapañcasatanadīvicitto, yattha āyāmavitthārena ceva	1016	
PA_tika-vin01_t1:1016_3	gambhīratāya ca paṇṇāsa paṇṇāsa yojanā diyaḍḍhayojanasataparimaṇḍalā anotattadaho	1016	
PA_tika-vin01_t1:1016_4	kaṇṇamuṇḍadaho rathakāradaho chaddantadaho kuṇāladaho mandākinīdaho sīhappapātadahoti	1016	
PA_tika-vin01_t1:1016_5	satta mahāsarā patiṭṭhitā. Tesu anotatto sudassanakūṭaṃ citrakūṭaṃ kāḷakūṭaṃ gandhamādanakūṭaṃ	1016	
PA_tika-vin01_t1:1016_6	kelāsakūṭanti imehi pañcahi pabbatehi parikkhitto. Tattha sudassanakūṭaṃ sovaṇṇamayaṃ	1016	
PA_tika-vin01_t1:1016_7	dviyojanasatubbedhaṃ antovaṅkaṃ kākamukhasaṇṭhānaṃ tameva saraṃ paṭicchādetvā ṭhitaṃ.	1016	
PA_tika-vin01_t1:1016_8	Citrakūṭaṃ sabbaratanamayaṃ. Kāḷakūṭaṃ añjanamayaṃ. Gandhamādanakūṭaṃ sānumayaṃ abbhantare	1016	
PA_tika-vin01_t1:1016_9	muggavaṇṇaṃ kāḷānusāriyādimūlagandho candanādisāragandho saralādipheggugandho lavaṅgāditacagandho	1016	
PA_tika-vin01_t1:1016_10	kapiṭṭhādipapaṭikagandho sajjādirasagandho tamālādipattagandho nāgakuṅkumādipupphagandho	10161	
PA_tika-vin01_t1:1016_11	jātiphalādiphalagandho sabbathā gandhabhāvato gandhagandhoti imehi dasahi gandhehi	10161	
PA_tika-vin01_t1:1016_12	ussannaṃ nānappakāraosadhasañchannaṃ kāḷapakkhauposathadivase ādittamiva aṅgāraṃ jalantaṃ tiṭṭhati.	10161	
PA_tika-vin01_t1:1017_0	Tattheva nandamūlakaṃ nāma pabbhāraṃ paccekabuddhānaṃ vasanokāso. Tisso guhāyo suvaṇṇaguhā	1017	
PA_tika-vin01_t1:1017_1	maṇiguhā rajataguhāti. Tattha maṇiguhādvāre mañjūsako nāma rukkho yojanaṃ ubbedhena,	1017	
PA_tika-vin01_t1:1017_2	yojanaṃ vitthārena, so yattakāni udake vā thale vā pupphāni, sabbāni pupphati visesena	1017	
PA_tika-vin01_t1:1017_3	paccekabuddhāgamanadivase, tassūparito sabbaratanamāḷo hoti. Tattha sammajjanakavāto	1017	
PA_tika-vin01_t1:1017_4	kacavaraṃ chaḍḍeti, samakaraṇavāto sabbaratanamayaṃ vālikaṃ samaṃ karoti, siñcanakavāto	1017	
PA_tika-vin01_t1:1017_5	anotattadahato ānetvā udakaṃ siñcati, sugandhakaraṇavāto sabbesaṃ gandharukkhānaṃ	1017	
PA_tika-vin01_t1:1017_6	gandhe āneti, ocinakavāto pupphāni ocinitvā pāteti, santharaṇakavāto sabbattha santharati,	1017	
PA_tika-vin01_t1:1017_7	sadā paññattāneva cettha āsanāni honti. Yesu paccekabuddhuppādadivase uposathadivase	1017	
PA_tika-vin01_t1:1017_8	ca sabbapaccekabuddhā sannipatitvā nisīdanti, ayaṃ tattha pakati. Abhisambuddhapaccekabuddho	1017	
PA_tika-vin01_t1:1017_9	tattha gantvā paññattāsane nisīdati. Tato sace tasmiṃ kāle aññepi paccekabuddhā saṃvijjanti,	1017	
PA_tika-vin01_t1:1017_10	tepi taṅkhaṇaṃ sannipatitvā paññattāsanesu nisīdanti, nisīditvā kiñcideva samāpattiṃ	10171	
PA_tika-vin01_t1:1017_11	samāpajjitvā vuṭṭhahanti. Tato saṅghatthero adhunāgataṃ paccekabuddhaṃ sabbesaṃ anumodanatthāya	10171	
PA_tika-vin01_t1:1017_12	“kathamadhigata”nti kammaṭṭhānaṃ pucchati, tadā so attano udānabyākaraṇagāthaṃ bhāsati.	10171	
PA_tika-vin01_t1:1017_13	Evamidaṃ gandhamādanakūṭaṃ paccekabuddhānaṃ āvāsaṭṭhānaṃ hotīti veditabbaṃ.	10171	
PA_tika-vin01_t1:1018_0	Kelāsakūṭaṃ pana rajatamayaṃ. Sabbāni cetāni citrakūṭādīni sudassanena samānubbedhasaṇṭhānāni	1018	
PA_tika-vin01_t1:1018_1	tameva saraṃ paṭicchādetvā ṭhitāni. Sabbāni pana puthulato paññāsayojanāni, āyāmato	1018	
PA_tika-vin01_t1:1018_2	pana ubbedhato viya dviyojanasatānevāti vadanti. Tāni sabbāni devānubhāvena nāgānubhāvena	1018	
PA_tika-vin01_t1:1018_3	ca ṭhassanti, nadiyo ca tesu sandanti, taṃ sabbampi udakaṃ anotattameva pavisati,	1018	
PA_tika-vin01_t1:1018_4	candimasūriyā dakkhiṇena vā uttarena vā gacchantā pabbatantarena tattha obhāsaṃ karonti,	1018	
PA_tika-vin01_t1:1018_5	ujuṃ gacchantā na karonti, tenevassa “anotatta”nti saṅkhā udapādi. Tattha ratanamayamanuññasopānasilātalāni	1018	
PA_tika-vin01_t1:1018_6	nimmacchakacchapāni phalikasadisanimmalūdakāni nhānatitthāni tadupabhogīsattānaṃ	1018	
PA_tika-vin01_t1:1018_7	sādhāraṇakammunāva suppaṭiyattāni susaṇṭhitāni honti, yesu buddhapaccekabuddhakhīṇāsavā	1018	
PA_tika-vin01_t1:1018_8	ca iddhimanto ca isayo nhāyanti, devayakkhādayo uyyānakīḷaṃ kīḷanti.	1018	
PA_tika-vin01_t1:1019_0	Tassa catūsu passesu sīhamukhaṃ hatthimukhaṃ assamukhaṃ usabhamukhanti cattāri mukhāni	1019	
PA_tika-vin01_t1:1019_1	honti, yehi catasso nadiyo sandanti. Sīhamukhena nikkhantanadītīre sīhā bahutarā	1019	
PA_tika-vin01_t1:1019_2	honti, hatthimukhādīhi hatthiassausabhā. Puratthimadisato nikkhantanadī anotattaṃ	1019	
PA_tika-vin01_t1:1019_3	tikkhattuṃ padakkhiṇaṃ katvā itarā tisso nadiyo anupagamma pācīnahimavanteneva amanussapathaṃ	1019	
PA_tika-vin01_t1:1019_4	gantvā mahāsamuddaṃ pavisati. Pacchimadisato ca uttaradisato ca nikkhantanadiyopi	1019	
PA_tika-vin01_t1:1019_5	tatheva padakkhiṇaṃ katvā pacchimahimavanteneva uttarahimavanteneva ca amanussapathaṃ	1019	
PA_tika-vin01_t1:1019_6	gantvā mahāsamuddaṃ pavisanti. Dakkhiṇadisato nikkhantanadī pana taṃ tikkhattuṃ padakkhiṇaṃ	1019	
PA_tika-vin01_t1:1019_7	katvā dakkhiṇena ujukaṃ pāsāṇapiṭṭheneva saṭṭhi yojanāni gantvā pabbataṃ paharitvā	1019	
PA_tika-vin01_t1:1019_8	vuṭṭhāya parikkhepena tigāvutappamāṇā udakadhārā hutvā ākāsena saṭṭhi yojanāni gantvā	1019	
PA_tika-vin01_t1:1019_9	tiyaggaḷe nāma pāsāṇe patitā, pāsāṇo udakadhārāvegena bhinno. Tattha paññāsayojanappamāṇā	1019	
PA_tika-vin01_t1:1019_10	tiyaggaḷā nāma mahāpokkharaṇī jātā, mahāpokkharaṇiyā kūlaṃ bhinditvā pāsāṇaṃ pavisitvā	10191	
PA_tika-vin01_t1:1019_11	saṭṭhi yojanāni gatā, tato ghanapathaviṃ bhinditvā umaṅgena saṭṭhi yojanāni gantvā	10191	
PA_tika-vin01_t1:1019_12	viñjhaṃ nāma tiracchānapabbataṃ paharitvā hatthatale pañcaṅgulisadisā pañcadhārā	10191	
PA_tika-vin01_t1:1019_13	hutvā pavattati. Sā tikkhattuṃ anotattaṃ padakkhiṇaṃ katvā gataṭṭhāne “āvaṭṭagaṅgā”ti	10191	
PA_tika-vin01_t1:1019_14	vuccati, ujukaṃ pāsāṇapiṭṭhena saṭṭhi yojanāni gataṭṭhāne “kaṇhagaṅgā”ti, ākāsena	10191	
PA_tika-vin01_t1:1019_15	saṭṭhi yojanāni gataṭṭhāne “ākāsagaṅgā”ti, tiyaggaḷapāsāṇe paññāsayojanokāse ṭhitā	10191	
PA_tika-vin01_t1:1019_16	“tiyaggaḷapokkharaṇī”ti, kūlaṃ bhinditvā pāsāṇaṃ pavisitvā saṭṭhi yojanāni gataṭṭhāne	10191	
PA_tika-vin01_t1:1019_17	“bahalagaṅgā”ti, umaṅgena saṭṭhi yojanāni gataṭṭhāne “umaṅgagaṅgā”ti vuccati. Viñjhaṃ	10191	
PA_tika-vin01_t1:1019_18	nāma tiracchānapabbataṃ paharitvā pañcadhārā hutvā pavattaṭṭhāne pana gaṅgā yamunā	10191	
PA_tika-vin01_t1:1019_19	aciravatī sarabhū mahīti pañcadhā saṅkhyaṃ gatā. Evametā pañca mahānadiyo himavantato pabhavanti.	10191	
PA_tika-vin01_t1:1020_0	Chaddantadahassa pana majjhe dvādasayojanappamāṇe ṭhāne sevālo vā paṇakaṃ vā natthi,	1020	
PA_tika-vin01_t1:1020_1	maṇikkhandhavaṇṇaṃ udakameva santiṭṭhati, tadanantaraṃ yojanavitthataṃ suddhakallahāravanaṃ	1020	
PA_tika-vin01_t1:1020_2	taṃ udakaṃ parikkhipitvā ṭhitaṃ, tadanantaraṃ yojanavitthatameva suddhanīluppalavanaṃ	1020	
PA_tika-vin01_t1:1020_3	taṃ parikkhipitvā ṭhitaṃ, yojanayojanavitthatāneva rattuppalasetuppalarattapadumasetapadumakumudavanāni	1020	
PA_tika-vin01_t1:1020_4	purimaṃ purimaṃ parikkhipitvā ṭhitāni, imesaṃ pana sattannaṃ vanānaṃ anantaraṃ sabbesampi	1020	
PA_tika-vin01_t1:1020_5	kallahārādīnaṃ vasena vomissakavanaṃ yojanavitthatameva tāni parikkhipitvā ṭhitaṃ,	1020	
PA_tika-vin01_t1:1020_6	tadanantaraṃ nāgānaṃ kaṭippamāṇe udake yojanavitthatameva rattasālivanaṃ, tadanantaraṃ	1020	
PA_tika-vin01_t1:1020_7	udakapariyante nīlapītalohitodātasurabhisukhumakusumasamākiṇṇaṃ khuddakagacchavananti	1020	
PA_tika-vin01_t1:1020_8	imāni dasa vanāni yojanayojanavitthatāneva. Tato khuddakarājamāsamahārājamāsamuggavanaṃ,	1020	
PA_tika-vin01_t1:1020_9	tadanantaraṃ tipusaeḷālukaalābukumbhaṇḍavallivanāni, tato pūgarukkhappamāṇaṃ ucchuvanaṃ,	1020	
PA_tika-vin01_t1:1020_10	tato hatthidantappamāṇaphalaṃ kadalivanaṃ, tato sālavanaṃ, tadanantaraṃ cāṭippamāṇaphalaṃ	10201	
PA_tika-vin01_t1:1020_11	panasavanaṃ, tato madhuraphalaṃ ambavanaṃ, tato ciñcavanaṃ, tato kapiṭṭhavanaṃ, tato	10201	
PA_tika-vin01_t1:1020_12	vomissako mahāvanasaṇḍo, tato veṇuvanaṃ, veṇuvanaṃ pana parikkhipitvā satta pabbatā	10201	
PA_tika-vin01_t1:1020_13	ṭhitā, tesaṃ bāhirantato paṭṭhāya paṭhamo cūḷakāḷapabbato nāma, dutiyo mahākāḷapabbato	10201	
PA_tika-vin01_t1:1020_14	nāma, tato udakapassapabbato nāma, tato candapassapabbato nāma, tato sūriyapassapabbato	10201	
PA_tika-vin01_t1:1020_15	nāma, tato maṇipassapabbato nāma, sattamo suvaṇṇapassapabbato nāma. So ubbedhato	10201	
PA_tika-vin01_t1:1020_16	sattayojaniko chaddantadahaṃ parikkhipitvā pattassa mukhavaṭṭi viya ṭhito. Tassa	10201	
PA_tika-vin01_t1:1020_17	abbhantarimapassaṃ suvaṇṇavaṇṇaṃ, tato nikkhantena obhāsena chaddantadaho samuggatabālasūriyo	10201	
PA_tika-vin01_t1:1020_18	viya hoti. Bāhirimapabbatesu pana eko ubbedhato cha yojanāni, eko pañca, eko cattāri,	10201	
PA_tika-vin01_t1:1020_19	eko tīṇi, eko dve, eko yojanaṃ.	10201	
PA_tika-vin01_t1:1021_0	Evaṃ sattapabbataparikkhittassa pana tassa dahassa pubbuttarakaṇṇe udakavātappaharaṇokāse	1021	
PA_tika-vin01_t1:1021_1	mahānigrodharukkho, tassa khandho parikkhepato pañcayojaniko, ubbedhato sattayojaniko.	1021	
PA_tika-vin01_t1:1021_2	Catūsu disāsu catasso sākhāyo chachayojanikā, uddhaṃ uggatasākhāpi chayojanikāva.	1021	
PA_tika-vin01_t1:1021_3	Iti so mūlato paṭṭhāya ubbedhena terasayojaniko sākhānaṃ orimantato yāva pārimantā	1021	
PA_tika-vin01_t1:1021_4	dvādasayojaniko aṭṭhahi pārohasahassehi paṭimaṇḍito muṇḍamaṇipabbato viya vilāsamāno	1021	
PA_tika-vin01_t1:1021_5	tiṭṭhati. Chaddantadahassa pana pacchimadisābhāge suvaṇṇapabbate dvādasayojanikā	1021	
PA_tika-vin01_t1:1021_6	kañcanaguhā. Chaddanto nāgarājā vassāratte aṭṭhasahassanāgaparivuto kañcanaguhāyaṃ	1021	
PA_tika-vin01_t1:1021_7	vasati, gimhakāle udakavātaṃ sampaṭicchamāno mahānigrodhamūle pārohantare tiṭṭhati.	1021	
PA_tika-vin01_t1:1022_0	Mandākiniyā pana majjhe pañcavīsatiyojanamatte ṭhāne sevālo vā paṇakaṃ vā natthi,	1022	
PA_tika-vin01_t1:1022_1	phalikavaṇṇaṃ udakameva hoti, tato paraṃ pana nāgānaṃ kaṭippamāṇe udake aḍḍhayojanavitthataṃ	1022	
PA_tika-vin01_t1:1022_2	setapadumavanaṃ taṃ udakaṃ parikkhipitvā ṭhitaṃ. Tattha muḷālaṃ naṅgalasīsamattaṃ	1022	
PA_tika-vin01_t1:1022_3	hoti, bhisaṃ mahābheripokkharappamāṇaṃ hoti. Tassa ekekasmiṃ pabbantare āḷhakappamāṇaṃ	1022	
PA_tika-vin01_t1:1022_4	khīraṃ hoti. Padumānaṃ pupphasamaye vāto reṇuvaṭṭiṃ uṭṭhāpetvā paduminīpattesu ṭhapeti,	1022	
PA_tika-vin01_t1:1022_5	tattha udakaphusitāni patanti, tato ādiccapākena paccitvā pakkaayoghaṭikā viya pokkharamadhu	1022	
PA_tika-vin01_t1:1022_6	tiṭṭhati, tadanantaraṃ tāvamahantameva rattapadumavanaṃ, tadanantaraṃ rattakumudavanaṃ,	1022	
PA_tika-vin01_t1:1022_7	tadanantaraṃ setakumudavanaṃ, tadanantaraṃ nīluppalavanaṃ, tadanantaraṃ rattuppalavanaṃ,	1022	
PA_tika-vin01_t1:1022_8	tadanantaraṃ sugandhasālivanaṃ, tadanantaraṃ eḷālukaalābukumbhaṇḍādīni madhurarasāni	1022	
PA_tika-vin01_t1:1022_9	valliphalāni, tadanantaraṃ aḍḍhayojanavitthatameva ucchuvanaṃ, tattha pūgarukkhakkhandhappamāṇaṃ	1022	
PA_tika-vin01_t1:1022_10	ucchu. Tadanantaraṃ kadalivanaṃ, yato duve pakkāni khādantā kilamanti. Tadanantaraṃ	10221	
PA_tika-vin01_t1:1022_11	cāṭippamāṇaphalaṃ panasavanaṃ, tadanantaraṃ ambavanaṃ, jambuvanaṃ, kapiṭṭhavananti	10221	
PA_tika-vin01_t1:1022_12	saṅkhepato tasmiṃ dahe khāditabbayuttakaṃ phalaṃ nāma natthīti na vattabbaṃ. Iti	10221	
PA_tika-vin01_t1:1022_13	imasmiṃ himavati vijjamānakasattamahāsarappabhutīnaṃ pamāṇasaṇṭhānādibhedaṃ sabbameva	10221	
PA_tika-vin01_t1:1022_14	visesaṃ bhagavā sabbathā avedi aññāsi paṭivijjhiyevāti daṭṭhabbaṃ.	10221	
PA_tika-vin01_t1:1023_0	Tipañcayojanakkhandhaparikkhepāti pannarasayojanappamāṇakkhandhaparikkhepā, khandhassa	1023	
PA_tika-vin01_t1:1023_1	pariṇāho pannarasayojanappamāṇoti vuttaṃ hoti. Nagavhayāti nagasaddena avhātabbā,	1023	
PA_tika-vin01_t1:1023_2	rukkhābhidhānāti attho. Rukkho hi na gacchatīti nagoti vuccati. Nagavhayā jambūti	1023	
PA_tika-vin01_t1:1023_3	yojetabbaṃ. Paññāsayojanakkhandhasākhāyāmāti ubbedhato paññāsayojanappamāṇakkhandhāyāmā	1023	
PA_tika-vin01_t1:1023_4	ubbedhato samantato ca paññāsayojanasākhāyāmā ca. Tato eva satayojanavitthiṇṇā, tāvadeva	1023	
PA_tika-vin01_t1:1023_5	ca uggatā. Jamburukkhassa hi mūlato paṭṭhāya yāva sākhāviṭapā, tāva paṇṇāsa yojanāni,	1023	
PA_tika-vin01_t1:1023_6	tato parampi ujukaṃ uggatasākhā paṇṇāsa yojanāni, samantato ca ekekā sākhā paṇṇāsa	1023	
PA_tika-vin01_t1:1023_7	paṇṇāsa yojanāni vaḍḍhitāni. Tāsu pana mahantā mahantā nadiyo sandanti, tāsaṃ nadīnaṃ	1023	
PA_tika-vin01_t1:1023_8	ubhayatīre jambupakkānaṃ patitaṭṭhāne suvaṇṇaṅkurā uṭṭhahanti, te nadījalena vuyhamānā	1023	
PA_tika-vin01_t1:1023_9	anupubbena mahāsamuddaṃ pavisanti, tatoyeva jambunadiyaṃ nibbattattā “jambunada”nti	1023	
PA_tika-vin01_t1:1023_10	taṃ suvaṇṇaṃ vuccati.	10231	
PA_tika-vin01_t1:1024_0	Yassānubhāvenāti yassā mahantatā kappaṭṭhāyikādippakārena pabhāvena. Yañcetaṃ jambuyā	1024	
PA_tika-vin01_t1:1024_1	pamāṇaṃ, etadeva asurānaṃ cittapāṭaliyā, garuḷānaṃ simbalirukkhassa, aparagoyāne	1024	
PA_tika-vin01_t1:1024_2	kadambassa, uttarakurūsu kapparukkhassa, pubbavidehe sirīsassa, tāvatiṃsesu pāricchattakassāti. Tenāhu porāṇā –	1024	
PA_tika-vin01_t1:1025	“Pāṭalī simbalī jambū, devānaṃ pārichattako;	102	
PA_tika-vin01_t1:1026	Kadambo kapparukkho ca, sirīsena bhavati sattama”nti. ;	102	
PA_tika-vin01_t1:1027	Ettha sirīsena bhavati sattamanti ettha sirīsenāti paccatte karaṇavacanaṃ. Sattamanti liṅgavipallāsena vuttaṃ, sirīso bhavati sattamoti attho.	102	
PA_tika-vin01_t1:1028_0	Cakkavāḷasiluccayoti cakkavāḷapabbato. Parikkhipitvā taṃ sabbaṃ, lokadhātumayaṃ ṭhitoti	1028	
PA_tika-vin01_t1:1028_1	heṭṭhā vuttaṃ sabbampi taṃ parikkhipitvā cakkavāḷasiluccayo patiṭṭhito, ayaṃ ekā	1028	
PA_tika-vin01_t1:1028_2	lokadhātu nāmāti attho. Ma-kāro padasandhivasena āgato. “Taṃ sabbaṃ lokadhātuṃ parikkhipitvā	1028	
PA_tika-vin01_t1:1028_3	ayaṃ cakkavāḷasiluccayo ṭhito”ti evampettha sambandhaṃ vadanti, evaṃ vuttepi cakkavāḷapabbatopi	1028	
PA_tika-vin01_t1:1028_4	lokadhātuyevāti veditabbaṃ.	1028	
PA_tika-vin01_t1:1029_0	Tatthāti tissaṃ lokadhātuyaṃ. Candamaṇḍalaṃ ekūnapaññāsayojananti ujukaṃ āyāmato	1029	
PA_tika-vin01_t1:1029_1	vitthārato ubbedhato ca ekūnapaññāsayojanaṃ, parimaṇḍalato pana tīhi yojanehi ūnadiyaḍḍhasatayojanaṃ.	1029	
PA_tika-vin01_t1:1029_2	Sūriyamaṇḍalaṃ paññāsayojananti etthāpi candamaṇḍale vuttanayeneva ujukaṃ paññāsayojananti	1029	
PA_tika-vin01_t1:1029_3	veditabbaṃ, parimaṇḍalato pana diyaḍḍhasatayojanaṃ.	1029	
PA_tika-vin01_t1:1030_0	Tesu pana candamaṇḍalaṃ heṭṭhā, sūriyamaṇḍalaṃ upari, antarā nesaṃ yojanaṃ hoti.	1030	
PA_tika-vin01_t1:1030_1	Candassa heṭṭhimantato sūriyassa uparimantaṃ yojanasataṃ hoti, candavimānaṃ anto	1030	
PA_tika-vin01_t1:1030_2	maṇimayaṃ, bahi rajatena parikkhittaṃ, anto ca bahi ca sītalameva hoti. Sūriyavimānaṃ	1030	
PA_tika-vin01_t1:1030_3	anto kanakamayaṃ, bāhiraṃ phalikaparikkhittaṃ hoti, anto ca bahi ca uṇhameva. Cando	1030	
PA_tika-vin01_t1:1030_4	ujukaṃ saṇikaṃ gacchati. So hi amāvāsiyaṃ sūriyena saddhiṃ gacchanto divase divase	1030	
PA_tika-vin01_t1:1030_5	thokaṃ thokaṃ ohīyanto puṇṇamāsiyaṃ upaḍḍhamaggato ohīyati, tiriyaṃ pana sīghaṃ gacchati.	1030	
PA_tika-vin01_t1:1030_6	Tathā hesa ekasmiṃ māse kadāci dakkhiṇato, kadāci uttarato dissati, candassa ubhosu	1030	
PA_tika-vin01_t1:1030_7	passesu nakkhattatārakā gacchanti, cando dhenu viya vacchaṃ taṃ taṃ nakkhattaṃ upasaṅkamati,	1030	
PA_tika-vin01_t1:1030_8	nakkhattāni pana attano gamanaṭṭhānaṃ na vijahanti, attano vīthiyāva gacchanti. Sūriyassa	1030	
PA_tika-vin01_t1:1030_9	pana ujukaṃ gamanaṃ sīghaṃ, tiriyaṃ gamanaṃ dandhaṃ. Tiriyaṃ gamanaṃ nāma dakkhiṇadisato	1030	
PA_tika-vin01_t1:1030_10	uttaradisāya, uttaradisato dakkhiṇadisāya gamanaṃ, taṃ dandhaṃ chahi chahi māsehi ijjhanato.	10301	
PA_tika-vin01_t1:1031_0	Sūriyo kāḷapakkhauposathe candena saheva gantvā tato paraṃ pāṭipadadivase yojanānaṃ	1031	
PA_tika-vin01_t1:1031_1	satasahassaṃ candamaṇḍalaṃ ohāya gacchati attano sīghagāmitāya tassa ca dandhagāmitāya,	1031	
PA_tika-vin01_t1:1031_2	atha cando lekhā viya paññāyati. Tato parampi pakkhassa dutiyāya yojanānaṃ satasahassaṃ	1031	
PA_tika-vin01_t1:1031_3	candamaṇḍalaṃ ohāya gacchati. Evaṃ divase divase yāva sukkapakkhauposathadivasā satasahassaṃ	1031	
PA_tika-vin01_t1:1031_4	satasahassaṃ ohāya gacchati, atha cando anukkamena vaḍḍhitvā uposathadivase paripuṇṇo	1031	
PA_tika-vin01_t1:1031_5	hoti. Anukkamena vaḍḍhanañcettha uparibhāgato patitasūriyālokatāya heṭṭhato pavattāya	1031	
PA_tika-vin01_t1:1031_6	sūriyassa dūrabhāvena divase divase anukkamena parihāyamānāya attano chāyāya vasena	1031	
PA_tika-vin01_t1:1031_7	anukkamena caṇḍamaṇḍalappadesassa vaḍḍhamānassa viya dissamānatāyāti veditabbaṃ,	1031	
PA_tika-vin01_t1:1031_8	tasmā anukkamena vaḍḍhitvā viya uposathadivase puṇṇamāyaṃ paripuṇṇamaṇḍalo hutvā	1031	
PA_tika-vin01_t1:1031_9	dissati. Atha sūriyo pāṭipadadivase yojanānaṃ satasahassaṃ dhāvitvā puna candamaṇḍalaṃ	1031	
PA_tika-vin01_t1:1031_10	gaṇhāti candassa dandhagatitāya attano ca sīghagatitāya, tathā dutiyāya satasahassanti	10311	
PA_tika-vin01_t1:1031_11	evaṃ yāva uposathadivasā satasahassaṃ satasahassaṃ dhāvitvā gaṇhāti. Atha cando anukkamena	10311	
PA_tika-vin01_t1:1031_12	hāyitvā kāḷapakkhauposathadivase sabbaso na paññāyati, anukkamena hāyamānatā cettha	10311	
PA_tika-vin01_t1:1031_13	anukkamena vaḍḍhamānatāya vuttanayena veditabbā. Tattha pana chāyāya hāyamānatāya	10311	
PA_tika-vin01_t1:1031_14	maṇḍalaṃ vaḍḍhamānaṃ viya dissati, idha ca chāyāya vaḍḍhamānatāya maṇḍalaṃ hāyamānaṃ	10311	
PA_tika-vin01_t1:1031_15	viya dissati, tasmā anukkamena hāyitvā viya uposathadivase sabbaso na paññāyati.	10311	
PA_tika-vin01_t1:1031_16	Candaṃ heṭṭhā katvā sūriyo upari hoti, mahatiyā pātiyā khuddakabhājanaṃ viya candamaṇḍalaṃ	10311	
PA_tika-vin01_t1:1031_17	pidhīyati, majjhanhike gehacchāyā viya candassa chāyā na paññāyati. So chāyāya apaññāyamānāya	10311	
PA_tika-vin01_t1:1031_18	dūre ṭhitānaṃ divā padīpo viya sayampi na paññāyati.	10311	
PA_tika-vin01_t1:1032_0	Imesaṃ pana ajavīthi nāgavīthi govīthīti tisso gamanavīthiyo honti. Tattha ajānaṃ	1032	
PA_tika-vin01_t1:1032_1	udakaṃ paṭikūlaṃ hoti, hatthināgānaṃ manāpaṃ, gunnaṃ sītuṇhasamatāya phāsu hoti.	1032	
PA_tika-vin01_t1:1032_2	Tathā ca yāya vīthiyā sūriye gacchante vassavalāhakadevaputtā sūriyābhitāpasantattā	1032	
PA_tika-vin01_t1:1032_3	attano vimānato na nikkhamanti, kīḷāpasutā hutvā na vicaranti, tadā kira sūriyavimānaṃ	1032	
PA_tika-vin01_t1:1032_4	pakatimaggato adho otaritvā vicarati, tassa oruyha caraṇeneva candavimānampi adho	1032	
PA_tika-vin01_t1:1032_5	oruyha carati taggatikattā, tasmā sā vīthi udakābhāvena ajānurūpatāya “ajavīthī”ti	1032	
PA_tika-vin01_t1:1032_6	samaññā gatā. Yāya pana vīthiyā sūriye gacchante vassavalāhakadevaputtā sūriyābhitāpābhāvato	1032	
PA_tika-vin01_t1:1032_7	abhiṇhaṃ attano vimānato bahi nikkhamitvā kīḷāpasutā hutvā ito cito ca vicaranti,	1032	
PA_tika-vin01_t1:1032_8	tadā kira sūriyavimānaṃ pakatimaggato uddhaṃ āruhitvā vicarati, tassa uddhaṃ āruyha	1032	
PA_tika-vin01_t1:1032_9	caraṇeneva candavimānampi uddhaṃ āruyha carati taggatikattā, taggatikatā ca samānagati	1032	
PA_tika-vin01_t1:1032_10	nāma vātamaṇḍalena vimānassa phellitabbattā, tasmā sā vīthi udakabahubhāvena nāgānurūpatāya	10321	
PA_tika-vin01_t1:1032_11	“nāgavīthī”ti samaññā gatā. Yadā sūriyo uddhaṃ anārohanto adho ca anotaranto pakatimaggeneva	10321	
PA_tika-vin01_t1:1032_12	gacchati, tadā vassavalāhakā yathākālaṃ yathāruciñca vimānato nikkhamitvā sukhena	10321	
PA_tika-vin01_t1:1032_13	vicaranti, tena kālena kālaṃ vassanato loke utusamatā hoti, tāya utusamatāya hetubhūtāya	10321	
PA_tika-vin01_t1:1032_14	sā candimasūriyānaṃ gati gavānurūpatāya “govīthī”ti samaññā gatā. Tasmā yaṃ kālaṃ	10321	
PA_tika-vin01_t1:1032_15	candimasūriyā ajavīthiṃ āruhanti, tadā devo ekabindumpi na vassati. Yadā nāgavīthiṃ	10321	
PA_tika-vin01_t1:1032_16	ārohanti, tadā bhinnaṃ viya nabhaṃ paggharati. Yadā govīthiṃ ārohanti, tadā utusamatā sampajjati.	10321	
PA_tika-vin01_t1:1033_0	Yadā pana rājāno adhammikā honti, tesaṃ adhammikatāya uparājasenāpatippabhutayo sabbe	1033	
PA_tika-vin01_t1:1033_1	devā brahmāno ca adhammikā honti, tadā tesaṃ adhammikatāya visamaṃ candimasūriyā	1033	
PA_tika-vin01_t1:1033_2	parivattanti. Tadā hi bahvābādhatādianiṭṭhaphalūpanissayabhūtassa yathāvuttassa adhammikatāsaññitassa	1033	
PA_tika-vin01_t1:1033_3	sādhāraṇassa pāpakammassa balena visamaṃ vāyantena vāyunā phelliyamānā candimasūriyā	1033	
PA_tika-vin01_t1:1033_4	sineruṃ parikkhipantā visamaṃ parivattanti, yathāmaggena na pavattanti. Vāto yathāmaggena	1033	
PA_tika-vin01_t1:1033_5	na vāyati, ayathāmaggena vāyati, ayathāmaggena vāyanto ākāsaṭṭhavimānāni khobheti,	1033	
PA_tika-vin01_t1:1033_6	vimānesu khobhitesu devatānaṃ kīḷanatthāya cittāni na namanti, cittesu anamantesu	1033	
PA_tika-vin01_t1:1033_7	sītuṇhabhedo utu yathākālena na sampajjati, tasmiṃ asampajjante na sammā devo vassati,	1033	
PA_tika-vin01_t1:1033_8	kadāci vassati, kadāci na vassati, katthaci vassati, katthaci na vassati. Vassantopi	1033	
PA_tika-vin01_t1:1033_9	vappakāle aṅkurakāle nāḷakāle pupphakāle khīraggahaṇādikālesu yathā yathā sassānaṃ	1033	
PA_tika-vin01_t1:1033_10	upakāro na hoti, tathā tathā vassati ca vigacchati ca. Tena sassāni visamapākāni	10331	
PA_tika-vin01_t1:1033_11	honti vigatagandharasādisampadāni, ekabhājane pakkhittataṇḍulesupi ekasmiṃ padese	10331	
PA_tika-vin01_t1:1033_12	bhattaṃ uttaṇḍulaṃ hoti, ekasmiṃ atikilinnaṃ, ekasmiṃ samapākaṃ. Taṃ paribhuttaṃ	10331	
PA_tika-vin01_t1:1033_13	kucchiyampi sabbaso apariṇataṃ, ekadesena pariṇataṃ, supariṇatanti evaṃ tīhiyeva	10331	
PA_tika-vin01_t1:1033_14	pakārehi paccati, pakkāsayaṃ na sammā upagacchati. Tena sattā bahvābādhā ceva honti appāyukā ca.	10331	
PA_tika-vin01_t1:1034_0	Dhammikānaṃ pana rājūnaṃ kāle vuttavipariyāyena candimasūriyā samaṃ parivattanti,	1034	
PA_tika-vin01_t1:1034_1	yathāmaggena pavattanti, utusamatā ca sampajjati, candimasūriyā cha māse sineruto	1034	
PA_tika-vin01_t1:1034_2	bahi nikkhamanti, cha māse anto vicaranti. Tathā hi sinerusamīpena taṃ padakkhiṇaṃ	1034	
PA_tika-vin01_t1:1034_3	katvā gacchantā cha māse tato gamanavīthito bahi attano tiriyaṃ gamanena cakkavāḷābhimukhā	1034	
PA_tika-vin01_t1:1034_4	nikkhamanti. Evaṃ cha māse khaṇe khaṇe sineruto apasakkanavasena tato nikkhamitvā	1034	
PA_tika-vin01_t1:1034_5	cakkavāḷasamīpaṃ pattā. Tatopi cha māse khaṇe khaṇe apasakkanavasena nikkhamitvā	1034	
PA_tika-vin01_t1:1034_6	sinerusamīpaṃ pāpuṇantā anto vicaranti. Te hi āsāḷhīmāse sinerusamīpena caranti,	1034	
PA_tika-vin01_t1:1034_7	tato dve māse nikkhamitvā bahi caranti. Paṭhamakattikamāse majjhena gacchanti, tato	1034	
PA_tika-vin01_t1:1034_8	cakkavāḷābhimukhā gantvā tayo māse cakkavāḷasamīpena vicaritvā puna nikkhamitvā citramāse	1034	
PA_tika-vin01_t1:1034_9	majjhena gantvā tato pare dve māse sineruabhimukhā pakkhanditvā puna āsāḷhe sinerusamīpena	1034	
PA_tika-vin01_t1:1034_10	caranti. Ettha ca sinerussa cakkavāḷassa ca yaṃ ṭhānaṃ vemajjhaṃ, tassa sinerussa	10341	
PA_tika-vin01_t1:1034_11	ca yaṃ ṭhānaṃ vemajjhaṃ, tena gacchantā sinerusamīpena carantīti veditabbā, na sinerussa	10341	
PA_tika-vin01_t1:1034_12	aggālindaṃ allīnā, cakkavāḷasamīpena caraṇampi imināva nayena veditabbaṃ. Yadā pana	10341	
PA_tika-vin01_t1:1034_13	sinerussa cakkavāḷassa ujukaṃ vemajjhena gacchanti, tadā vemajjhena vicarantīti veditabbaṃ.	10341	
PA_tika-vin01_t1:1035_0	Evaṃ vicarantā ca ekappahārena tīsupi dīpesu ālokaṃ karonti. Ekekāya disāya nava	1035	
PA_tika-vin01_t1:1035_1	nava yojanasatasahassāni andhakāraṃ vidhamitvā ālokaṃ dassenti. Kathaṃ? Imasmiñhi	1035	
PA_tika-vin01_t1:1035_2	dīpe sūriyuggamanakālo pubbavidehe majjhanhiko hoti, uttarakurūsu atthaṅgamanakālo,	1035	
PA_tika-vin01_t1:1035_3	aparagoyāne majjhimayāmo, pubbavidehamhi uggamanakālo uttarakurūsu majjhanhiko, aparagoyāne	1035	
PA_tika-vin01_t1:1035_4	atthaṅgamanakālo, idha majjhimayāmo, uttarakurūsu uggamanakālo aparagoyāne majjhanhiko,	1035	
PA_tika-vin01_t1:1035_5	idha atthaṅgamanakālo, pubbavidehe majjhimayāmo, aparagoyānadīpe uggamanakālo idha	1035	
PA_tika-vin01_t1:1035_6	majjhanhiko, pubbavidehadīpe atthaṅgamanakālo, uttarakurūsu majjhimayāmo. Imasmiñhi	1035	
PA_tika-vin01_t1:1035_7	dīpe ṭhitamajjhanhikavelāyaṃ pubbavidehavāsīnaṃ atthaṅgamanavasena upaḍḍhaṃ sūriyamaṇḍalaṃ	1035	
PA_tika-vin01_t1:1035_8	paññāyati, aparagoyānavāsīnaṃ uggamanavasena upaḍḍhaṃ paññāyati. Evaṃ sesadīpesupi.	1035	
PA_tika-vin01_t1:1035_9	Iti imināva pakārena tīsu dīpesu ekappahāreneva candimasūriyā ālokaṃ dassentīti veditabbaṃ.	1035	
PA_tika-vin01_t1:1036_0	Ito aññathā pana dvīsu eva dīpesu ekappahāreneva ālokaṃ dassenti. Yasmiñhi dīpe atthaṅgamanavasena	1036	
PA_tika-vin01_t1:1036_1	upaḍḍhaṃ sūriyamaṇḍalaṃ paññāyati, atthaṅgamite tattha na paññāyati, ālokaṃ na dasseti,	1036	
PA_tika-vin01_t1:1036_2	dvīsu eva dīpesu ekappahārena ubhayaṃ. Ekekāya disāya nava nava yojanasatasahassāni	1036	
PA_tika-vin01_t1:1036_3	andhakāravidhamanampi imināva nayena daṭṭhabbaṃ. Imasmiñhi dīpe ṭhitamajjhanhikavelāyaṃ	1036	
PA_tika-vin01_t1:1036_4	pubbavidehavāsīnaṃ atthaṅgamanavasena upaḍḍhaṃ sūriyamaṇḍalaṃ paññāyatīti pubbavidehe	1036	
PA_tika-vin01_t1:1036_5	navayojanasatasahassappamāṇe ṭhāne andhakāraṃ vidhamitvā ālokaṃ dasseti, tathā aparagoyāne	1036	
PA_tika-vin01_t1:1036_6	uggamanavasena tatthāpi upaḍḍhasseva paññāyamānattā. Pubbavidehānaṃ pana atthaṅgamite	1036	
PA_tika-vin01_t1:1036_7	na paññāyatīti dvīsu dīpesu sabbattha andhakāraṃ vidhamitvā ālokaṃ dasseti aparagoyānepi	1036	
PA_tika-vin01_t1:1036_8	uggate sūriye sabbattha andhakāravidhamanato.	1036	
PA_tika-vin01_t1:1037_0	Pātubhavantā ca candimasūriyā ekatova loke pātubhavanti, tesu sūriyo paṭhamataraṃ	1037	
PA_tika-vin01_t1:1037_1	paññāyati. Paṭhamakappikānañhi sattānaṃ sayaṃpabhāya antarahitāya andhakāro ahosi.	1037	
PA_tika-vin01_t1:1037_2	Te bhītatasitā “bhaddakaṃ vatassa, sace añño āloko bhaveyyā”ti cintayiṃsu. Tato mahājanassa	1037	
PA_tika-vin01_t1:1037_3	sūrabhāvaṃ janayamānaṃ sūriyamaṇḍalaṃ uṭṭhahi, tenevassa “sūriyo”ti nāmaṃ ahosi.	1037	
PA_tika-vin01_t1:1037_4	Tasmiṃ divasaṃ ālokaṃ katvā atthaṅgamite puna andhakāro ahosi. Te bhītatasitā “bhaddakaṃ	1037	
PA_tika-vin01_t1:1037_5	vatassa, sace añño āloko uppajjeyyā”ti cintayiṃsu. Atha nesaṃ chandaṃ ñatvā viya	1037	
PA_tika-vin01_t1:1037_6	candamaṇḍalaṃ uṭṭhahi, tenevassa “cando”ti nāmaṃ ahosi. Evaṃ candimasūriyesu pātubhūtesu	1037	
PA_tika-vin01_t1:1037_7	nakkhattāni tārakarūpāni pātubhavanti, tato pabhuti rattindivā paññāyanti. Anukkamena	1037	
PA_tika-vin01_t1:1037_8	ca māsaḍḍhamāsautusaṃvaccharā jāyanti. Candimasūriyānaṃ pana pātubhūtadivaseyeva	1037	
PA_tika-vin01_t1:1037_9	sinerucakkavāḷahimavantapabbatā cattāro ca dīpā pātubhavanti, te ca kho apubbaṃ acarimaṃ	1037	
PA_tika-vin01_t1:1037_10	phagguṇapuṇṇamadivaseyeva pātubhavantīti veditabbaṃ.	10371	
PA_tika-vin01_t1:1038_0	Yasmā cettha “ekaṃ cakkavāḷaṃ āyāmato ca vitthārato ca yojanānaṃ dvādasa satasahassāni	1038	
PA_tika-vin01_t1:1038_1	tīṇi sahassāni cattāri satāni paññāsañca yojanānī”ti aṭṭhakathāyaṃ vuttaṃ, tasmā	1038	
PA_tika-vin01_t1:1038_2	vuttappamāṇato imassa cakkavāḷassa sinerupatiṭṭhitokāse caturāsīti yojanasahassāni	1038	
PA_tika-vin01_t1:1038_3	parato yāva cakkavāḷapabbatā uttaradisābhāgappamāṇañca pahāya imissā dakkhiṇadisāya –	1038	
PA_tika-vin01_t1:1039	Sinerucakkavāḷānaṃ, antaraṃ parimāṇato;	103	
PA_tika-vin01_t1:1040	Pañca satasahassāni, sahassānūnasaṭṭhi ca.	104	
PA_tika-vin01_t1:1041	Satāni satta ñeyyāni, pañcavīsuttarāni ca;	104	
PA_tika-vin01_t1:1042	Majjhavīthigato nāma, tattha vemajjhago ravi.	104	
PA_tika-vin01_t1:1043	Majjhato yāva merumhā, cakkavāḷānamantare;	104	
PA_tika-vin01_t1:1044	Vemajjhago yadā hoti, ubhayantagato tadā.	104	
PA_tika-vin01_t1:1045	Majjhato yāva merumhā, cakkavāḷā ca pabbatā;	104	
PA_tika-vin01_t1:1046	Duve satasahassāni, sahassānūnasīti ca.	104	
PA_tika-vin01_t1:1047	Aṭṭhasataṃ duve saṭṭhi, yojanāni dvigāvutaṃ;	104	
PA_tika-vin01_t1:1048	Ubhato antato meru-cakkavāḷānamantare.	104	
PA_tika-vin01_t1:1049	Ekaṃ satasahassañca, sahassānūnatālīsaṃ;	104	
PA_tika-vin01_t1:1050	Navasatānekatiṃsa, yojanāni ca gāvutaṃ.	105	
PA_tika-vin01_t1:1051	Pamāṇato samantā ca, maṇḍalaṃ majjhavīthiyā;	105	
PA_tika-vin01_t1:1052	Satasahassānūnavīsa, sahassānekatiṃsa ca.	105	
PA_tika-vin01_t1:1053	Satamekañca viññeyyaṃ, pañcasattati uttaraṃ;	105	
PA_tika-vin01_t1:1054	Dakkhiṇaṃ uttarañcāpi, gacchanto pana bhāṇumā.	105	
PA_tika-vin01_t1:1055	Majjhavīthippamāṇena, maṇḍaleneva gacchati;	105	
PA_tika-vin01_t1:1056	Gacchanto ca panevaṃ so, oruyhoruyha heṭṭhato.	105	
PA_tika-vin01_t1:1057	Āruyhāruyha uddhañca, yato gacchati sabbadā;	105	
PA_tika-vin01_t1:1058	Tato gativasenassa, dūramaddhānamāsi taṃ.	105	
PA_tika-vin01_t1:1059	Tiṃsa satasahassāni, yojanāni pamāṇato;	105	
PA_tika-vin01_t1:1060	Tasmā so parito yāti, tattakaṃva dine dine.	106	
PA_tika-vin01_t1:1061	Sahassamekaṃ pañcasataṃ, catupaññāsayojanaṃ;	106	
PA_tika-vin01_t1:1062	Tigāvutaṃ terasūsabhaṃ, tettiṃsa ratanāni ca.	106	
PA_tika-vin01_t1:1063	Aṭṭhaṅgulāni ca tiriyaṃ, gacchatekadine ravi;	106	
PA_tika-vin01_t1:1064	Chatālīsasahassāni, cha satāni tigāvutaṃ.	106	
PA_tika-vin01_t1:1065	Yojanānaṃ titālīsaṃ, māsenekena gacchati;	106	
PA_tika-vin01_t1:1066	Tenavutisahassāni, dvisataṃ sattasīti ca.	106	
PA_tika-vin01_t1:1067	Gāvutāni duve cāpi, dvīhi māsehi gacchati;	106	
PA_tika-vin01_t1:1068	Imāya gatiyā anta-vīthito vīthiantimaṃ.	106	
PA_tika-vin01_t1:1069	Gacchati chahi māsehi, timāsehi ca majjhimaṃ;	106	
PA_tika-vin01_t1:1070	Sinerusantike anta-vīthito pana bhāṇumā;	107	
PA_tika-vin01_t1:1071	Āgacchanto dvimāsehi, assa dīpassa majjhago.	107	
PA_tika-vin01_t1:1072	Tasmā sīhaḷadīpassa, majjhato meruantaraṃ;	107	
PA_tika-vin01_t1:1073	Duve satasahassāni, dvisatenādhikāni tu.	107	
PA_tika-vin01_t1:1074	Tettiṃsañca sahassāni, aṭṭhārasa tigāvutaṃ;	107	
PA_tika-vin01_t1:1075	Cakkavāḷantarañcassa, dīpasseva ca majjhato.	107	
PA_tika-vin01_t1:1076	Tīṇi satasahassāni, sahassāni chavīsati;	107	
PA_tika-vin01_t1:1077	Cha uttarāni pañceva, satānekañca gāvutanti.	107	
PA_tika-vin01_t1:1078	Evamettha ayampi viseso veditabbo.	107	
PA_tika-vin01_t1:1079_0	Tāvatiṃsabhavanaṃ dasasahassayojananti ettha tettiṃsa sahapuññakārino ettha nibbattāti	1079	
PA_tika-vin01_t1:1079_1	taṃsahacaritaṭṭhānaṃ tettiṃsaṃ, tadeva tāvatiṃsaṃ, taṃ nivāso etesanti tāvatiṃsā,	1079	
PA_tika-vin01_t1:1079_2	devā, tesaṃ bhavanaṃ tāvatiṃsabhavanaṃ. Tathā hi maghena māṇavena saddhiṃ macalagāmake	1079	
PA_tika-vin01_t1:1079_3	kālaṃ katvā tattha uppanne tettiṃsa devaputte upādāya assa devalokassa ayaṃ paṇṇatti	1079	
PA_tika-vin01_t1:1079_4	jātāti vadanti. Atha vā yasmā sesacakkavāḷesupi cha kāmāvacaradevalokā atthi. Vuttampi	1079	
PA_tika-vin01_t1:1079_5	cetaṃ “sahassaṃ cātumahārājikānaṃ sahassaṃ tāvatiṃsāna”nti. Tasmā nāmapaṇṇattiyevesā	1079	
PA_tika-vin01_t1:1079_6	tassa devalokassāti veditabbā. Dasasahassayojananti idaṃ pana sakkapuraṃ sandhāya	1079	
PA_tika-vin01_t1:1079_7	vuttanti veditabbaṃ. Tathā hi tāvatiṃsakāyikā devā atthi pabbataṭṭhakā, atthi ākāsaṭṭhakā,	1079	
PA_tika-vin01_t1:1079_8	tesaṃ paramparā cakkavāḷapabbataṃ pattā, tathā cātumahārājikānaṃ yāmādīnañca. Ekadevalokepi	1079	
PA_tika-vin01_t1:1079_9	hi devānaṃ paramparā cakkavāḷapabbataṃ appattā nāma natthi. Idaṃ pana tāvatiṃsabhavanaṃ	1079	
PA_tika-vin01_t1:1079_10	sinerussa uparimatale dasasahassayojanike ṭhāne patiṭṭhitanti veditabbaṃ. Tassa pācīnapacchimadvārānaṃ	10791	
PA_tika-vin01_t1:1079_11	antarā dasayojanasahassaṃ hoti, tathā dakkhiṇuttaradvārānaṃ. Taṃ kho pana nagaraṃ	10791	
PA_tika-vin01_t1:1079_12	dvārasahassayuttaṃ ahosi ārāmapokkharaṇīpaṭimaṇḍitaṃ.	10791	
PA_tika-vin01_t1:1080_0	Tassa majjhe tiyojanasatubbedhehi, dhajehi paṭimaṇḍito sattaratanamayo sattayojanasatubbedho	1080	
PA_tika-vin01_t1:1080_1	sakkassa vejayanto nāma pāsādo. Tattha suvaṇṇayaṭṭhīsu maṇidhajā ahesuṃ, maṇiyaṭṭhīsu	1080	
PA_tika-vin01_t1:1080_2	suvaṇṇadhajā, pavāḷayaṭṭhīsu muttadhajā, muttayaṭṭhīsu pavāḷadhajā, sattaratanamayāsu	1080	
PA_tika-vin01_t1:1080_3	yaṭṭhīsu sattaratanamayā dhajā.	1080	
PA_tika-vin01_t1:1081_0	Diyaḍḍhayojanasatāyāmo vejayantaratho. Tassa hi pacchimanto paṇṇāsayojano, majjhe	1081	
PA_tika-vin01_t1:1081_1	rathapañjaro paṇṇāsayojano, rathasandhito yāva rathasīsā paṇṇāseva yojanāni. Tadeva	1081	
PA_tika-vin01_t1:1081_2	pamāṇaṃ diguṇaṃ katvā “tiyojanasatāyāmo”tipi vadantiyeva. Tasmiṃ yojanikapallaṅko	1081	
PA_tika-vin01_t1:1081_3	atthato tiṭṭhati. Tattha tiyojanikaṃ setacchattaṃ, ekasmiṃyeva yuge sahassaājaññayuttaṃ.	1081	
PA_tika-vin01_t1:1081_4	Sesālaṅkārassa pamāṇaṃ natthi. Dhajo panassa aḍḍhatiyāni yojanasatāni uggato, yassa	1081	
PA_tika-vin01_t1:1081_5	vātāhatassa pañcaṅgikatūriyasseva saddo niccharati.	1081	
PA_tika-vin01_t1:1082_0	Sakkassa pana erāvaṇo nāma hatthī diyaḍḍhayojanasatiko, sopi devaputtoyeva. Na hi	1082	
PA_tika-vin01_t1:1082_1	devalokasmiṃ tiracchānagatā honti, tasmā so uyyānakīḷāya nikkhamanakāle attabhāvaṃ	1082	
PA_tika-vin01_t1:1082_2	vijahitvā diyaḍḍhayojanasatiko erāvaṇo nāma hatthī hoti. So tettiṃsakumbhe māpeti	1082	
PA_tika-vin01_t1:1082_3	āvaṭṭena gāvutaaḍḍhayojanappamāṇe, sabbesaṃ majjhe sakkassa atthāya sudassanaṃ nāma	1082	
PA_tika-vin01_t1:1082_4	tiṃsayojanikaṃ kumbhaṃ māpeti. Tassa upari dvādasayojaniko ratanamaṇḍapo hoti. Tattha	1082	
PA_tika-vin01_t1:1082_5	antarantarā sattaratanamayā yojanubbedhā dhajā uṭṭhahanti. Pariyante kiṅkiṇikajālā	1082	
PA_tika-vin01_t1:1082_6	olambanti, yassa mandavāteritassa pañcaṅgikatūriyasaddasadiso dibbagītasaddo viya	1082	
PA_tika-vin01_t1:1082_7	ravo niccharati. Maṇḍapamajjhe sakkassa yojaniko maṇipallaṅko paññatto hoti, tattha	1082	
PA_tika-vin01_t1:1082_8	sakko nisīdati. Tettiṃsāya kumbhānaṃ ekekasmiṃ kumbhe satta satta dante māpeti, tesu	1082	
PA_tika-vin01_t1:1082_9	ekeko paṇṇāsayojanāyāmo. Ekekasmiñcettha dante satta satta pokkharaṇiyo honti, ekekāya	1082	
PA_tika-vin01_t1:1082_10	pokkharaṇiyā satta satta paduminīgacchā, ekekasmiṃ gacche satta satta pupphāni honti,	10821	
PA_tika-vin01_t1:1082_11	ekekassa pupphassa satta satta pattāni, ekekasmiṃ patte satta satta devadhītaro naccanti.	10821	
PA_tika-vin01_t1:1082_12	Evaṃ samantā paṇṇāsayojanaṭṭhāne hatthidantesuyeva naccanaṭasamajjo hoti.	10821	
PA_tika-vin01_t1:1083	Nandā nāma pana pokkharaṇī paññāsayojanā. “Pañcasatayojanikā”tipi vadanti.	108	
PA_tika-vin01_t1:1084_0	Cittalatāvanaṃ pana saṭṭhiyojanikaṃ. “Pañcayojanasatika”ntipi vadanti. Taṃ pana dibbarukkhasahassapaṭimaṇḍitaṃ,	1084	
PA_tika-vin01_t1:1084_1	tathā nandanavanaṃ phārusakavanañca. Sakko panettha accharāsaṅghaparivuto saṭṭhiyojanikaṃ	1084	
PA_tika-vin01_t1:1084_2	suvaṇṇamahāvīthiṃ otaritvā nakkhattaṃ kīḷanto nandanavanādīsu vicarati.	1084	
PA_tika-vin01_t1:1085_0	Pāricchattako pana koviḷāro samantā tiyojanasataparimaṇḍalo pañcadasayojanapariṇāhakkhandho	1085	
PA_tika-vin01_t1:1085_1	yojanasatubbedho. Tassa mūle saṭṭhiyojanāyāmā paññāsayojanavitthārā pañcadasayojanubbedhā	1085	
PA_tika-vin01_t1:1085_2	jayasumanapupphakavaṇṇā paṇḍukambalasilā, yassā mudutāya sakkassa nisīdato upaḍḍhakāyo	1085	
PA_tika-vin01_t1:1085_3	anupavisati, uṭṭhitakāle ūnaṃ paripūrati.	1085	
PA_tika-vin01_t1:1086_0	Sudhammā nāma devasabhā āyāmato ca vitthārato ca tiyojanasatikā, parikkhepato navayojanasatikā,	1086	
PA_tika-vin01_t1:1086_1	ubbedhato pañcayojanasatikā, tassā phalikamayā bhūmi, thambhatulāsaṅghāṭādīsu vāḷarūpādisaṅghaṭṭanakaāṇiyo	1086	
PA_tika-vin01_t1:1086_2	maṇimayā, suvaṇṇamayā thambhā, rajatamayā thambhaghaṭakā ca saṅghāṭañca, pavāḷamayāni	1086	
PA_tika-vin01_t1:1086_3	vāḷarūpāni, sattaratanamayā gopānasiyo ca pakkhapāsā ca mukhavaṭṭi ca, indanīlaiṭṭhakāhi	1086	
PA_tika-vin01_t1:1086_4	chadanaṃ, sovaṇṇamayaṃ chadanavidhaṃ, rajatamayā thupikā.	1086	
PA_tika-vin01_t1:1087_0	Āsāvatī nāma ekā latā atthi, “sā pupphissatī”ti devā vassasahassaṃ upaṭṭhānaṃ gacchanti,	1087	
PA_tika-vin01_t1:1087_1	pāricchattake pupphamāne ekaṃ vassaṃ upaṭṭhānaṃ gacchanti. Te tassa paṇḍupalāsādibhāvato	1087	
PA_tika-vin01_t1:1087_2	paṭṭhāya attamanā honti. Yathāha –	1087	
PA_tika-vin01_t1:1088_0	“Yasmiṃ, bhikkhave, samaye devānaṃ tāvatiṃsānaṃ pāricchattako koviḷāro paṇḍupalāso	1088	
PA_tika-vin01_t1:1088_1	hoti, attamanā, bhikkhave, devā tāvatiṃsā tasmiṃ samaye honti ‘paṇḍupalāso dāni pāricchattako	1088	
PA_tika-vin01_t1:1088_2	koviḷāro, na cirasseva dāni pannapalāso bhavissatī”’tiādi.	1088	
PA_tika-vin01_t1:1089_0	Sabbapāliphullassa pana pāricchattakassa koviḷārassa samantā pañca yojanasatāni ābhā	1089	
PA_tika-vin01_t1:1089_1	pharati, anuvātaṃ yojanasataṃ gandho gacchati. Pupphite pāricchattake ārohaṇakiccaṃ	1089	
PA_tika-vin01_t1:1089_2	vā aṅkusaṃ gahetvā nāmanakiccaṃ vā pupphāharaṇatthaṃ caṅkoṭakakiccaṃ vā natthi. Kantanakavāto	1089	
PA_tika-vin01_t1:1089_3	uṭṭhahitvā pupphāni vaṇṭato kantati, sampaṭicchanakavāto sampaṭicchati, pavesanakavāto	1089	
PA_tika-vin01_t1:1089_4	sudhammadevasabhaṃ paveseti, sammajjanakavāto purāṇapupphāni nīharati, santharaṇakavāto	1089	
PA_tika-vin01_t1:1089_5	pattakaṇṇikakesarāni racento santharati, majjhaṭṭhāne dhammāsanaṃ hoti yojanappamāṇo	1089	
PA_tika-vin01_t1:1089_6	ratanapallaṅko, tassa upari dhāriyamānaṃ tiyojanikaṃ setacchattaṃ, tadanantaraṃ sakkassa	1089	
PA_tika-vin01_t1:1089_7	devarañño āsanaṃ attharīyati, tato bāttiṃsāya devaputtānaṃ, tato aññesaṃ mahesakkhadevatānaṃ.	1089	
PA_tika-vin01_t1:1089_8	Aññesaṃ devatānaṃ pana pupphakaṇṇikāva āsanaṃ hoti. Devā devasabhaṃ pavisitvā nisīdanti.	1089	
PA_tika-vin01_t1:1089_9	Tato pupphehi reṇuvaṭṭi uggantvā upari kaṇṇikaṃ āhacca nipatamānā devatānaṃ tigāvutappamāṇaṃ	1089	
PA_tika-vin01_t1:1089_10	attabhāvaṃ lākhāparikammasajjitaṃ viya karoti, tesaṃ sā kīḷā catūhi māsehi pariyosānaṃ	10891	
PA_tika-vin01_t1:1089_11	gacchati. Iti imāhi sampattīhi samannāgataṃ tāvatiṃsabhavanaṃ bhagavā sabbathā avedīti veditabbaṃ.	10891	
PA_tika-vin01_t1:1090_0	Tathā asurabhavananti ettha devā viya na suranti na īsaranti na virocantīti asurā.	1090	
PA_tika-vin01_t1:1090_1	Surā nāma devā, tesaṃ paṭipakkhāti vā asurā. Sakko kira macalagāmake magho nāma māṇavo	1090	
PA_tika-vin01_t1:1090_2	hutvā tettiṃsa purise gahetvā kalyāṇakammaṃ karonto satta vattapadāni pūretvā tattha	1090	
PA_tika-vin01_t1:1090_3	kālakato devaloke nibbatti saddhiṃ parisāya. Tato pubbadevā “āgantukadevaputtā āgatā,	1090	
PA_tika-vin01_t1:1090_4	sakkāraṃ nesaṃ karomā”ti vatvā dibbapadumāni upanāmesuṃ, upaḍḍharajjena ca nimantesuṃ.	1090	
PA_tika-vin01_t1:1090_5	Sakko upaḍḍharajjena asantuṭṭho ahosi, atha nevāsikā “āgantukadevaputtānaṃ sakkāraṃ	1090	
PA_tika-vin01_t1:1090_6	karomā”ti gandhapānaṃ sajjayiṃsu. Sakko sakaparisāya saññaṃ adāsi “mārisā mā gandhapānaṃ	1090	
PA_tika-vin01_t1:1090_7	pivittha, pivamānākāramattameva dassethā”ti. Te tathā akaṃsu. Nevāsikadevatā suvaṇṇasarakehi	1090	
PA_tika-vin01_t1:1090_8	upanītaṃ gandhapānaṃ yāvadatthaṃ pivitvā mattā tattha tattha suvaṇṇapathaviyaṃ patitvā	1090	
PA_tika-vin01_t1:1090_9	sayiṃsu. Sakko “gaṇhatha dhutte, haratha dhutte”ti te pādesu gāhāpetvā sinerupāde	1090	
PA_tika-vin01_t1:1090_10	khipāpesi. Sakkassa puññatejena tadanuvattakāpi sabbe tattheva patiṃsu. Atha nesaṃ	10901	
PA_tika-vin01_t1:1090_11	kammapaccayautusamuṭṭhānaṃ sinerussa heṭṭhimatale dasayojanasahassaṃ asurabhavanaṃ	10901	
PA_tika-vin01_t1:1090_12	nibbatti pāricchattakapaṭicchannabhūtāya citrapāṭaliyā upasobhitaṃ. Sakko tesaṃ nivattitvā	10901	
PA_tika-vin01_t1:1090_13	anāgamanatthāya ārakkhaṃ ṭhapesi. Yaṃ sandhāya vuttaṃ –	10901	
PA_tika-vin01_t1:1091	“Antarā dvinnaṃ ayujjhapurānaṃ, pañcavidhā ṭhapitā abhirakkhā;	109	
PA_tika-vin01_t1:1092	Uragakaroṭipayassa ca hārī, madanayutā caturo ca mahatthā”ti. ;	109	
PA_tika-vin01_t1:1093_0	Tattha dvinnaṃ ayujjhapurānanti dvinnaṃ devāsuranagarānaṃ antarāti attho. Dve kira	1093	
PA_tika-vin01_t1:1093_1	nagarāni yuddhena gahetuṃ asakkuṇeyyatāya ayujjhapurāni nāma jātāni. Yadā hi asurā	1093	
PA_tika-vin01_t1:1093_2	balavanto honti, atha devehi palāyitvā devanagaraṃ pavisitvā dvāre pihite asurānaṃ	1093	
PA_tika-vin01_t1:1093_3	satasahassampi kiñci kātuṃ na sakkoti. Yadā devā balavanto honti, atha asurehi palāyitvā	1093	
PA_tika-vin01_t1:1093_4	asuranagaraṃ pavisitvā dvāre pihite sakkānaṃ satasahassampi kiñci kātuṃ na sakkoti.	1093	
PA_tika-vin01_t1:1093_5	Iti imāni dve nagarāni ayujjhapurāni nāma. Tesaṃ antarā etesu uragādīsu pañcasu ṭhānesu	1093	
PA_tika-vin01_t1:1093_6	sakkena ārakkhā ṭhapitā. Tattha uragasaddena nāgā gahitā. Te udake mahabbalā honti,	1093	
PA_tika-vin01_t1:1093_7	tasmā sinerussa paṭhamālinde etesaṃ ārakkhā. Sinerussa kira samantato bahalato puthulato	1093	
PA_tika-vin01_t1:1093_8	ca pañcayojanasahassaparimāṇāni cattāri paribhaṇḍāni tāvatiṃsabhavanassa ārakkhāya	1093	
PA_tika-vin01_t1:1093_9	nāgehi garuḷehi kumbhaṇḍehi yakkhehi ca adhiṭṭhitāni. Tehi kira sinerussa upaḍḍhaṃ	1093	
PA_tika-vin01_t1:1093_10	pariyādinnaṃ, etāniyeva ca sinerussa ālindāni mekhalāni ca vuccanti. Karoṭisaddena	10931	
PA_tika-vin01_t1:1093_11	supaṇṇā gahitā. Tesaṃ kira karoṭi nāma pānabhojanaṃ, tena nāmaṃ labhiṃsu, dutiyālinde	10931	
PA_tika-vin01_t1:1093_12	tesaṃ ārakkhā. Payassahārīsaddena kumbhaṇḍā gahitā. Dānavarakkhasā kira te, tatiyālinde	10931	
PA_tika-vin01_t1:1093_13	tesaṃ ārakkhā. Madanayutasaddena yakkhā gahitā. Visamacārino kira te yuddhasoṇḍā,	10931	
PA_tika-vin01_t1:1093_14	catutthālinde tesaṃ ārakkhā. Caturo ca mahatthāti cattāro mahārājāno vuttā. Te hi	10931	
PA_tika-vin01_t1:1093_15	sinerussa tasmiṃ tasmiṃ passe yugandharādīsu pañcasataparittadīpaparivāre mahādīpe	10931	
PA_tika-vin01_t1:1093_16	ca sāsitabbassa mahato atthassa vasena “mahatthā”ti vuccanti, pañcamālinde tesaṃ ārakkhā.	10931	
PA_tika-vin01_t1:1094_0	Te pana asurā āyuvaṇṇayasaissariyasampattīhi tāvatiṃsasadisāva. Tasmā antarā attānaṃ	1094	
PA_tika-vin01_t1:1094_1	ajānitvā pāṭaliyā pupphitāya “nayidaṃ devanagaraṃ, tattha pāricchattako pupphati,	1094	
PA_tika-vin01_t1:1094_2	idha pana cittapāṭalī, jarasakkena mayaṃ suraṃ pāyetvā vañcitā, devanagarañca no	1094	
PA_tika-vin01_t1:1094_3	gahitaṃ, gacchāma tena saddhiṃ yujjhissāmā”ti hatthiassarathe āruyha suvaṇṇarajatamaṇiphalakāni	1094	
PA_tika-vin01_t1:1094_4	gahetvā yuddhasajjā hutvā asurabheriyo vādentā mahāsamudde udakaṃ dvidhā bhinditvā	1094	
PA_tika-vin01_t1:1094_5	uṭṭhahanti. Te deve vuṭṭhe vammikamakkhikā vammikaṃ viya sineruṃ abhiruhituṃ ārabhanti.	1094	
PA_tika-vin01_t1:1094_6	Atha nesaṃ paṭhamaṃ nāgehi saddhiṃ yuddhaṃ hoti. Tasmiṃ kho pana yuddhe na kassaci	1094	
PA_tika-vin01_t1:1094_7	chavi vā cammaṃ vā chijjati, na lohitaṃ uppajjati, kevalaṃ kumārakānaṃ dārumeṇḍakayuddhaṃ	1094	
PA_tika-vin01_t1:1094_8	viya aññamaññaṃ santāsanamattameva hoti. Koṭisatāpi koṭisahassāpi nāgā tehi saddhiṃ	1094	
PA_tika-vin01_t1:1094_9	yujjhitvā asurapuraṃyeva pavesetvā nivattanti. Sace pana asurā balavanto honti, atha	1094	
PA_tika-vin01_t1:1094_10	nāgā osakkitvā dutiye ālinde supaṇṇehi saddhiṃ ekato hutvā yujjhanti. Esa nayo supaṇṇādīsupi.	10941	
PA_tika-vin01_t1:1094_11	Yadā pana tāni pañcapi ṭhānāni asurā maddanti, tadā ekato sampiṇḍitānipi tāni pañca	10941	
PA_tika-vin01_t1:1094_12	balāni osakkanti. Atha cattāro mahārājāno gantvā sakkassa pavattiṃ ārocenti. Sakko	10941	
PA_tika-vin01_t1:1094_13	tesaṃ vacanaṃ sutvā diyaḍḍhayojanasatikaṃ vejayantarathaṃ āruyha sayaṃ vā nikkhamati,	10941	
PA_tika-vin01_t1:1094_14	ekaṃ vā puttaṃ peseti. Ekasmiṃ pana divase evaṃ nikkhamitvā asure yuddhena abbhuggantvā	10941	
PA_tika-vin01_t1:1094_15	samudde pakkhipitvā catūsu dvāresu attanā sadisā paṭimā māpetvā ṭhapeti, tasmā asurā	10941	
PA_tika-vin01_t1:1094_16	nāgādayo jinitvā āgatāpi indapaṭimā disvā “sakko nikkhanto”ti palāyanti. Iti surānaṃ	10941	
PA_tika-vin01_t1:1094_17	paṭipakkhāti asurā, vepacittipahārādādayo, tesaṃ bhavanaṃ asurabhavanaṃ. Taṃ pana	10941	
PA_tika-vin01_t1:1094_18	āyāmato ca vitthārato ca dasasahassayojananti dassetuṃ “tathā asurabhavana”nti vuttaṃ.	10941	
PA_tika-vin01_t1:1095_0	Avīcimahānirayo jambudīpo cāti etthāpi tathā-saddo yojetabbo, avīcimahānirayo jambudīpo	1095	
PA_tika-vin01_t1:1095_1	ca tathā dasasahassayojanamevāti attho. Ettha ca avīcimahānirayassa abbhantaraṃ āyāmena	1095	
PA_tika-vin01_t1:1095_2	ca vitthārena ca yojanasataṃ hoti, lohapathavī lohachadanaṃ ekekā ca bhitti navanavayojanikā	1095	
PA_tika-vin01_t1:1095_3	hoti. Puratthimāya bhittiyā acci uṭṭhahitvā pacchimaṃ bhittiṃ gahetvā taṃ vinivijjhitvā	1095	
PA_tika-vin01_t1:1095_4	parato yojanasataṃ gacchati. Sesadisāsupi eseva nayo. Iti jālapariyantavasena āyāmavitthārato	1095	
PA_tika-vin01_t1:1095_5	aṭṭhārasayojanādhikāni tīṇi yojanasatāni honti, parikkhepena nava yojanasatāni catupaṇṇāsañca	1095	
PA_tika-vin01_t1:1095_6	yojanāni. Samantā pana ussadehi saddhiṃ dasayojanasahassaṃ hoti. Kasmā panesa narako	1095	
PA_tika-vin01_t1:1095_7	“avīcī”ti saṅkhyaṃ gatoti? Vīci nāma antaraṃ vuccati, tattha ca aggijālānaṃ vā sattānaṃ	1095	
PA_tika-vin01_t1:1095_8	vā dukkhassa vā antaraṃ natthi, tasmā so “avīcī”ti saṅkhyaṃ gato. Tassa hi puratthimabhittito	1095	
PA_tika-vin01_t1:1095_9	jālā uṭṭhahitvā saṃsibbamānayojanasataṃ gantvā bhittiṃ vinivijjhitvā parato yojanasataṃ	1095	
PA_tika-vin01_t1:1095_10	gacchati. Sesadisāsupi eseva nayo. Evaṃ jālānaṃ nirantaratāya avīci. Abbhantare panassa	10951	
PA_tika-vin01_t1:1095_11	yojanasatike ṭhāne nāḷiyaṃ koṭṭetvā pūritatipupiṭṭhaṃ viya sattā nirantarā, “imasmiṃ	10951	
PA_tika-vin01_t1:1095_12	ṭhāne satto atthi, imasmiṃ ṭhāne natthī”ti na vattabbaṃ, gacchantānaṃ ṭhitānaṃ nisinnānaṃ	10951	
PA_tika-vin01_t1:1095_13	nipannānañca paccamānānaṃ anto natthi, gacchantā ṭhite vā nisinne vā nipanne vā na	10951	
PA_tika-vin01_t1:1095_14	bādhenti. Evaṃ sattānaṃ nirantaratāya avīci. Kāyadvāre pana cha upekkhāsahagatāni	10951	
PA_tika-vin01_t1:1095_15	cittāni uppajjanti, ekaṃ dukkhasahagataṃ. Evaṃ santepi yathā jivhāgge cha madhubindūni	10951	
PA_tika-vin01_t1:1095_16	ṭhapetvā ekasmiṃ tambalohabindumhi ṭhapite anudahanabalavatāya tadeva paññāyati,	10951	
PA_tika-vin01_t1:1095_17	itarāni abbohārikāni honti, evaṃ anudahanabalavatāya dukkhamevettha nirantaraṃ, itarāni	10951	
PA_tika-vin01_t1:1095_18	abbohārikānīti evaṃ dukkhassa nirantaratāya avīcīti vuccati. “Ayañca avīcimahānirayo	10951	
PA_tika-vin01_t1:1095_19	jambudīpassa heṭṭhā patiṭṭhito”ti vadanti.	10951	
PA_tika-vin01_t1:1096_0	Jambudīpo pana āyāmato ca vitthārato ca dasasahassayojanaparimāṇo. Tattha ca catusahassayojanappamāṇo	1096	
PA_tika-vin01_t1:1096_1	padeso tadupabhogīsattānaṃ puññakkhayā udakena ajjhotthaṭo “samuddo”ti saṅkhyaṃ gato.	1096	
PA_tika-vin01_t1:1096_2	Tisahassayojanappamāṇe manussā vasanti, tisahassayojanappamāṇe himavā patiṭṭhitoti veditabbo.	1096	
PA_tika-vin01_t1:1097_0	Aparagoyānaṃ sattasahassayojanantiādīsu āyāmato ca vitthārato ca pamāṇaṃ dassitanti	1097	
PA_tika-vin01_t1:1097_1	veditabbaṃ. Tattha jambudīpo sakaṭasaṇṭhāno, channavutiyā paṭṭanakoṭisatasahassehi	1097	
PA_tika-vin01_t1:1097_2	chapaṇṇāsaratanāgārehi navanavutiyā doṇamukhasatasahassehi tikkhattuṃ tesaṭṭhiyā	1097	
PA_tika-vin01_t1:1097_3	nagarasahassehi ca samannāgato. Jambudīpe kira ādito tesaṭṭhimattāni nagarasahassāni	1097	
PA_tika-vin01_t1:1097_4	uppannāni, tathā dutiyaṃ, tathā tatiyaṃ. Tāni pana sampiṇḍetvā satasahassaṃ, tato	1097	
PA_tika-vin01_t1:1097_5	paraṃ asīti sahassāni ca nava sahassāni ca honti. Doṇamukhanti ca mahānagarassa āyuppattiṭṭhānabhūtaṃ	1097	
PA_tika-vin01_t1:1097_6	padhānagharaṃ vuccati. Aparagoyāno ādāsasaṇṭhāno, pubbavideho aḍḍhacandasaṇṭhāno,	1097	
PA_tika-vin01_t1:1097_7	uttarakuru pīṭhasaṇṭhāno. “Taṃtaṃnivāsīnaṃ taṃtaṃparivāradīpavāsīnañca manussānaṃ	1097	
PA_tika-vin01_t1:1097_8	mukhampi taṃtaṃsaṇṭhāna”nti vadanti.	1097	
PA_tika-vin01_t1:1098_0	Api cettha uttarakurukānaṃ puññānubhāvasiddho ayampi viseso veditabbo. Tattha kira	1098	
PA_tika-vin01_t1:1098_1	tesu tesu padesesu ghananicitapattasañchannasākhāpasākhā kūṭāgārupamā manoramā rukkhā	1098	
PA_tika-vin01_t1:1098_2	tesaṃ manussānaṃ nivesanakiccaṃ sādhenti. Yattha sukhaṃ nivasanti, aññepi tattha	1098	
PA_tika-vin01_t1:1098_3	rukkhā sujātā sabbadāpi pupphitaggā tiṭṭhanti. Jalāsayāpi vikasitapadumapuṇḍarīkasogandhikādipupphasañchannā	1098	
PA_tika-vin01_t1:1098_4	sabbakālaṃ paramasugandhā samantato pavāyantā tiṭṭhanti.	1098	
PA_tika-vin01_t1:1099_0	Sarīrampi tesaṃ atidīghatādidosarahitaṃ ārohapariṇāhasampannaṃ jarāya anabhibhūtattā	1099	
PA_tika-vin01_t1:1099_1	valitapalitādidosavirahitaṃ yāvatāyukaṃ aparikkhīṇajavabalaparakkamasobhameva hutvā	1099	
PA_tika-vin01_t1:1099_2	tiṭṭhati. Anuṭṭhānaphalūpajīvitāya na ca tesaṃ kasivaṇijjādivasena āhārapariyeṭṭhivasena	1099	
PA_tika-vin01_t1:1099_3	dukkhaṃ atthi, tato eva na dāsadāsīkammakarādipariggaho atthi. Na ca tattha sītuṇhaḍaṃsamakasavātātapasarīsapavāḷādiparissayo	1099	
PA_tika-vin01_t1:1099_4	atthi. Yathā nāmettha gimhānaṃ pacchime māse paccūsavelāyaṃ samasītuṇho utu hoti,	1099	
PA_tika-vin01_t1:1099_5	evameva sabbakālaṃ tattha samasītuṇhova utu hoti, na ca nesaṃ koci upaghāto vihesā vā uppajjati.	1099	
PA_tika-vin01_t1:1100_0	Akaṭṭhapākimameva sāliṃ akaṇaṃ athusaṃ suddhaṃ sugandhaṃ taṇḍulaphalaṃ niddhūmaṅgārena	1100	
PA_tika-vin01_t1:1100_1	agginā pacitvā paribhuñjanti. Tattha kira jotikapāsāṇā nāma honti, atha te tayo pāsāṇe	1100	
PA_tika-vin01_t1:1100_2	ṭhapetvā tattha ukkhaliṃ āropenti, pāsāṇehi tejo samuṭṭhahitvā taṃ pāceti, añño sūpo	1100	
PA_tika-vin01_t1:1100_3	vā byañjano vā na hoti, bhuñjantānaṃ cittānukūloyevassa raso hoti. Taṃ pana bhuñjantānaṃ	1100	
PA_tika-vin01_t1:1100_4	nesaṃ kuṭṭhaṃ gaṇḍo kilāso soso kāso apamāro jaroti evamādiko na koci rogo uppajjati.	1100	
PA_tika-vin01_t1:1100_5	Te taṃ ṭhānaṃ sampattānaṃ dentiyeva, macchariyacittaṃ nāma neva hoti, buddhapaccekabuddhādayopi	1100	
PA_tika-vin01_t1:1100_6	mahiddhikā tattha gantvā piṇḍapātaṃ gaṇhanti. Na ca te khujjā vā vāmanā vā kāṇā vā	1100	
PA_tika-vin01_t1:1100_7	kuṇī vā khañjā vā pakkhahatā vā vikalaṅgā vā vikalindriyā vā honti.	1100	
PA_tika-vin01_t1:1101_0	Itthiyopi tattha nātidīghā nātirassā nātikisā nātithūlā nātikāḷikā nāccodātā sobhaggappattarūpā	1101	
PA_tika-vin01_t1:1101_1	honti. Tathā hi dīghaṅgulī tambanakhā alambathanā tanumajjhā puṇṇacandamukhī visālakkhī	1101	
PA_tika-vin01_t1:1101_2	mudugattā sahibhorū odātadantā gambhīranābhī tanujaṅghā dīghanīlavellitakesī puthulasussoṇī	1101	
PA_tika-vin01_t1:1101_3	nātilomā nālomā subhagā utusukhasamphassā saṇhā sakhilasambhāsā nānābharaṇavibhūsitā	1101	
PA_tika-vin01_t1:1101_4	vicaranti, sabbadāpi soḷasavassuddesikā viya honti.	1101	
PA_tika-vin01_t1:1102_0	Purisāpi pañcavīsativassuddesikā viya, na puttā mātādīsu rajjanti, ayaṃ tattha dhammatā.	1102	
PA_tika-vin01_t1:1102_1	Sattāhikameva ca tattha itthipurisā kāmaratiyā viharanti, tato vītarāgā viya yathāsukhaṃ	1102	
PA_tika-vin01_t1:1102_2	gacchanti, na tattha idha viya gabbhokkantimūlakaṃ gabbhapariharaṇamūlakaṃ vā dukkhaṃ	1102	
PA_tika-vin01_t1:1102_3	vijāyanamūlakaṃ vā dukkhaṃ hoti, rattakañcukato kañcanapaṭimā viya dārakā mātukucchito	1102	
PA_tika-vin01_t1:1102_4	amakkhitā eva semhādinā sukheneva nikkhamanti, ayaṃ tattha dhammatā. Mātā pana puttaṃ	1102	
PA_tika-vin01_t1:1102_5	vā dhītaraṃ vā vijāyitvā tesaṃ vicaraṇakappadese ṭhapetvā anapekkhā yathāruci gacchati.	1102	
PA_tika-vin01_t1:1102_6	Tesaṃ tattha sayitānaṃ ye passanti purisā vā itthiyo vā, te attano aṅguliyo upanāmenti,	1102	
PA_tika-vin01_t1:1102_7	tesaṃ kammabalena tato khīraṃ pavattati, tena te dārakā yāpenti. Evaṃ pana vaḍḍhantā	1102	
PA_tika-vin01_t1:1102_8	katipayadivaseyeva laddhabalā hutvā dārikā itthiyo upagacchanti, dārakā purise.	1102	
PA_tika-vin01_t1:1103_0	Kapparukkhato eva ca tesaṃ tattha vatthābharaṇāni nipphajjanti. Nānāvirāgavaṇṇavicittāni	1103	
PA_tika-vin01_t1:1103_1	hi vatthāni sukhumāni mudusukhasamphassāni tattha tattha kapparukkhesu olambantāni	1103	
PA_tika-vin01_t1:1103_2	tiṭṭhanti. Nānāvidharaṃsijālasamujjalavividhavaṇṇaratanavinaddhāni anekavidhamālākammalatākammabhittikammavicittāni	1103	
PA_tika-vin01_t1:1103_3	sīsūpagagīvūpagakaṭūpagahatthūpagapādūpagāni sovaṇṇamayāni ābharaṇāni ca kapparukkhato	1103	
PA_tika-vin01_t1:1103_4	olambanti. Tathā vīṇāmudiṅgapaṇavasammatāḷasaṅkhavaṃsavetāḷaparivārādīni vallakīpabhautikāni	1103	
PA_tika-vin01_t1:1103_5	tūriyabhaṇḍānipi tato olambanti. Tattha ca bahū phalarukkhā kumbhamattāni phalāni	1103	
PA_tika-vin01_t1:1103_6	phalanti, madhurarasāni yāni paribhuñjitvā te sattāhampi khuppipāsāhi na bādhīyanti.	1103	
PA_tika-vin01_t1:1104_0	Najjopi tattha suvisuddhajalā supatitthā ramaṇīyā akaddamā vālukatalā nātisītā nātiuṇhā	1104	
PA_tika-vin01_t1:1104_1	surabhigandhīhi jalajapupphehi sañchannā sabbakālaṃ surabhī vāyantiyo sandanti, na	1104	
PA_tika-vin01_t1:1104_2	tattha kaṇṭakinā kakkhaḷagacchalatā honti, akaṇṭakā pupphaphalasacchannā eva honti,	1104	
PA_tika-vin01_t1:1104_3	candananāgarukkhā sayameva rasaṃ paggharanti. Nahāyitukāmā ca nadītitthe ekajjhaṃ	1104	
PA_tika-vin01_t1:1104_4	vatthābharaṇāni ṭhapetvā nadiṃ otaritvā nahāyitvā uttiṇṇā uttiṇṇā upariṭṭhimaṃ upariṭṭhimaṃ	1104	
PA_tika-vin01_t1:1104_5	vatthābharaṇaṃ gaṇhanti, na tesaṃ evaṃ hoti “idaṃ mama, idaṃ parassā”ti. Tato eva	1104	
PA_tika-vin01_t1:1104_6	na tesaṃ koci viggaho vā vivādo vā, sattāhikā eva ca nesaṃ kāmaratikīḷā hoti, tato	1104	
PA_tika-vin01_t1:1104_7	vītarāgā viya vicaranti. Yattha ca rukkhe sayitukāmā honti, tattheva sayanaṃ upalabbhati.	1104	
PA_tika-vin01_t1:1105_0	Mate ca satte na rodanti na socanti, tañca maṇḍayitvā nikkhipanti. Tāvadeva ca tathārūpā	1105	
PA_tika-vin01_t1:1105_1	sakuṇā upagantvā mataṃ dīpantaraṃ nenti, tasmā susānaṃ vā asuciṭṭhānaṃ vā tattha	1105	
PA_tika-vin01_t1:1105_2	natthi, na ca tato matā nirayaṃ vā tiracchānayoniṃ vā pettivisayaṃ vā upapajjanti.	1105	
PA_tika-vin01_t1:1105_3	“Dhammatāsiddhassa pañcasīlassa ānubhāvena te devaloke nibbattantī”ti vadanti. Vassasahassameva	1105	
PA_tika-vin01_t1:1105_4	ca nesaṃ sabbakālaṃ āyuppamāṇaṃ, sabbametaṃ nesaṃ pañcasīlaṃ viya dhammatāsiddhamevāti veditabbaṃ.	1105	
PA_tika-vin01_t1:1106_0	Tadantaresūti tesaṃ cakkavāḷānaṃ antaresu. Lokantarikanirayāti lokānaṃ lokadhātūnaṃ	1106	
PA_tika-vin01_t1:1106_1	antaro vivaro lokantaro, tattha bhavā lokantarikā, nirayā. Tiṇṇañhi sakaṭacakkānaṃ	1106	
PA_tika-vin01_t1:1106_2	pattānaṃ vā aññamaññaṃ āsannabhāvena ṭhapitānaṃ antarasadisesu tiṇṇaṃ tiṇṇaṃ cakkavāḷānaṃ	1106	
PA_tika-vin01_t1:1106_3	antaresu ekeko lokantarikanirayo. So pana parimāṇato aṭṭhayojanasahassappamāṇo hoti	1106	
PA_tika-vin01_t1:1106_4	niccavivaṭo heṭṭhā upari ca kenaci na pihito. Yathā hi heṭṭhā udakassa pidhāyikā	1106	
PA_tika-vin01_t1:1106_5	pathavī natthīti asaṃvutā lokantarikanirayā, evaṃ uparipi cakkavāḷesu viya devavimānānaṃ	1106	
PA_tika-vin01_t1:1106_6	abhāvato asaṃvutā apihitā cakkhuviññāṇuppattinivāraṇasamatthena ca andhakārena samannāgatā.	1106	
PA_tika-vin01_t1:1106_7	Tattha kira cakkhuviññāṇaṃ na jāyati ālokassa abhāvato. Tīsu dīpesu ekappahārena	1106	
PA_tika-vin01_t1:1106_8	ālokakaraṇasamatthāpi candimasūriyā tattha ālokaṃ na dassenti. Te hi yugandharasamappamāṇe	1106	
PA_tika-vin01_t1:1106_9	ākāsappadese vicaraṇato cakkavāḷapabbatassa vemajjhena vicaranti, cakkavāḷapabbatañca	1106	
PA_tika-vin01_t1:1106_10	atikkamma lokantarikanirayā, tasmā te tattha ālokaṃ na dassentīti cakkhuviññāṇaṃ	11061	
PA_tika-vin01_t1:1106_11	nuppajjati. Yadā pana sabbaññubodhisattassa paṭisandhiggahaṇādīsu obhāso uppajjati,	11061	
PA_tika-vin01_t1:1106_12	tadā cakkhuviññāṇaṃ uppajjati. “Aññepi kira bho santi sattā idhūpapannā”ti taṃ divasaṃ	11061	
PA_tika-vin01_t1:1106_13	aññamaññaṃ passanti. Ayaṃ pana obhāso ekaṃ yāgupānamattampi na tiṭṭhati, accharāsaṅghāṭamattameva	11061	
PA_tika-vin01_t1:1106_14	vijjobhāso viya niccharitvā “kiṃ ida”nti bhaṇantānaṃyeva antaradhāyati.	11061	
PA_tika-vin01_t1:1107_0	Kiṃ pana kammaṃ katvā tattha sattā nibbattantīti? Bhāriyaṃ dāruṇaṃ garukaṃ mātāpitūnaṃ	1107	
PA_tika-vin01_t1:1107_1	dhammikasamaṇabrāhmaṇānañca upari aparādhaṃ aññañca divase divase pāṇavadhādiṃ sāhasikakammaṃ	1107	
PA_tika-vin01_t1:1107_2	katvā uppajjanti tambapaṇṇidīpe abhayacoranāgacorādayo viya. Tesaṃ attabhāvo tigāvutiko	1107	
PA_tika-vin01_t1:1107_3	hoti, vaggulīnaṃ viya dīghanakhā honti. Te rukkhe vagguliyo viya nakhehi cakkavāḷapāde	1107	
PA_tika-vin01_t1:1107_4	lagganti, yadā saṃsappantā aññamaññassa hatthapāsagatā honti, atha “bhakkho no laddho”ti	1107	
PA_tika-vin01_t1:1107_5	maññamānā khādanatthaṃ gaṇhituṃ upakkamantā viparivattitvā lokasandhārake udake patanti,	1107	
PA_tika-vin01_t1:1107_6	vāte paharantepi madhukaphalāni viya chijjitvā udake patanti, patitamattāva accantakhāre	1107	
PA_tika-vin01_t1:1107_7	udake piṭṭhapiṇḍaṃ viya vilīyanti atisītalabhāvato ātapasantāpābhāvena. Atisītalabhāvameva	1107	
PA_tika-vin01_t1:1107_8	hi sandhāya accantakhāratā vuttā. Na hi taṃ kappasaṇṭhahanaudakaṃ sampattikaramahāmeghavuṭṭhaṃ	1107	
PA_tika-vin01_t1:1107_9	pathavīsandhārakaṃ kappavināsakaudakaṃ viya khāraṃ bhavituṃ arahati. Tathā hi sati	1107	
PA_tika-vin01_t1:1107_10	pathavīpi vilīyeyya, tesaṃ vā pāpakammabalena petānaṃ pakatiudakassa pubbakheḷabhāvāpatti	11071	
PA_tika-vin01_t1:1107_11	viya tassa udakassa tadā khārabhāvappatti hotīti vuttaṃ “accantakhāre udake piṭṭhapiṇḍaṃ viya vilīyantī”ti.	11071	
PA_tika-vin01_t1:1108_0	Anantānīti aparimāṇāni, “ettakānī”ti aññehi minituṃ asakkuṇeyyāni. Tāni ca bhagavā	1108	
PA_tika-vin01_t1:1108_1	anantena buddhañāṇena avedi “ananto ākāso, ananto sattanikāyo, anantāni cakkavāḷānī”ti.	1108	
PA_tika-vin01_t1:1108_2	Tividhampi hi anantaṃ buddhañāṇena paricchindati sayampi anantattā. Yāvatakañhi ñeyyaṃ,	1108	
PA_tika-vin01_t1:1108_3	tāvatakaṃ ñāṇaṃ. Yāvatakaṃ ñāṇaṃ, tāvatakameva ñeyyaṃ. Ñeyyapariyantikaṃ ñāṇaṃ, ñāṇapariyantikaṃ	1108	
PA_tika-vin01_t1:1108_4	ñeyyanti. Tena vuttaṃ “anantena buddhañāṇena avedī”tiādi. Anantatā cassa anantañeyyappaṭivijjhaneneva	1108	
PA_tika-vin01_t1:1108_5	veditabbā tattha appaṭihatacārattā. Idāni yathāvuttamatthaṃ nigamento āha “evamassa	1108	
PA_tika-vin01_t1:1108_6	okāsalokopi sabbathā vidito”ti.	1108	
PA_tika-vin01_t1:1109_0	Api cettha vivaṭṭādīnampi viditatā vattabbā, tasmā vivaṭṭādayopi ādito pabhuti evaṃ	1109	
PA_tika-vin01_t1:1109_1	veditabbā – saṃvaṭṭo saṃvaṭṭaṭṭhāyī vivaṭṭo vivaṭṭaṭṭhāyīti kappassa cattāri asaṅkhyeyyāni.	1109	
PA_tika-vin01_t1:1109_2	Tattha saṃvaṭṭanaṃ vinassanaṃ saṃvaṭṭo, vinassamāno asaṅkhyeyyakappo. So pana atthato	1109	
PA_tika-vin01_t1:1109_3	kāloyeva, tadā pavattamānasaṅkhāravasenassa vināso veditabbo. Saṃvaṭṭato uddhaṃ tathāṭhāyīkālo	1109	
PA_tika-vin01_t1:1109_4	saṃvaṭṭaṭṭhāyī. Vivaṭṭanaṃ nibbattanaṃ vaḍḍhanaṃ vā vivaṭṭo, vaḍḍhamāno asaṅkhyeyyakappo.	1109	
PA_tika-vin01_t1:1109_5	Sopi atthato kāloyeva, tadā pavattamānasaṅkhāravasenassa vaḍḍhi veditabbā. Vivaṭṭato	1109	
PA_tika-vin01_t1:1109_6	uddhaṃ tathāṭhāyīkālo vivaṭṭaṭṭhāyī. Tattha tayo saṃvaṭṭā tejosaṃvaṭṭo āposaṃvaṭṭo	1109	
PA_tika-vin01_t1:1109_7	vāyosaṃvaṭṭoti. Tisso saṃvaṭṭasīmā ābhassarā subhakiṇhā vehapphalāti. Yadā kappo	1109	
PA_tika-vin01_t1:1109_8	tejena saṃvaṭṭati, tadā ābhassarato heṭṭhā agginā ḍayhati. Yadā āpena saṃvaṭṭati,	1109	
PA_tika-vin01_t1:1109_9	tadā subhakiṇhato heṭṭhā udakena vilīyati. Yadā vāyunā saṃvaṭṭati, tadā vehapphalato	1109	
PA_tika-vin01_t1:1109_10	heṭṭhā vātena viddhaṃsati.	11091	
PA_tika-vin01_t1:1110_0	Vitthārato pana tīsupi saṃvaṭṭakālesu ekaṃ buddhakkhettaṃ vinassati. Buddhakkhettaṃ	1110	
PA_tika-vin01_t1:1110_1	nāma tividhaṃ hoti jātikkhettaṃ āṇākkhettaṃ visayakkhettañca. Tattha jātikkhettaṃ	1110	
PA_tika-vin01_t1:1110_2	dasasahassacakkavāḷapariyantaṃ hoti, yaṃ tathāgatassa paṭisandhiggahaṇādīsu kampati.	1110	
PA_tika-vin01_t1:1110_3	Yattake hi ṭhāne tathāgatassa paṭisandhiñāṇādiñāṇānubhāvo puññaphalasamuttejito saraseneva	1110	
PA_tika-vin01_t1:1110_4	paṭivijambhati, taṃ sabbampi buddhaṅkurassa nibbattanakkhettaṃ nāmāti buddhakkhettanti	1110	
PA_tika-vin01_t1:1110_5	vuccati. Āṇākkhettaṃ pana koṭisatasahassacakkavāḷapariyantaṃ, yattha ratanasuttaṃ	1110	
PA_tika-vin01_t1:1110_6	khandhaparittaṃ dhajaggaparittaṃ āṭānāṭiyaparittaṃ moraparittanti imesaṃ parittānaṃ	1110	
PA_tika-vin01_t1:1110_7	ānubhāvo vattati. Iddhimā hi cetovasippatto āṇākkhettapariyāpanne yattha katthaci	1110	
PA_tika-vin01_t1:1110_8	cakkavāḷe ṭhatvā attano atthāya parittaṃ katvā tattheva aññaṃ cakkavāḷaṃ gatopi kataparitto	1110	
PA_tika-vin01_t1:1110_9	eva hoti. Ekacakkavāḷe ṭhatvā sabbasattānaṃ atthāya paritte kate āṇākkhette sabbasattānampi	1110	
PA_tika-vin01_t1:1110_10	abhisambhuṇāteva parittānubhāvo tattha devatāhi parittānaṃ sampaṭicchitabbato, tasmā	11101	
PA_tika-vin01_t1:1110_11	taṃ āṇākkhettanti vuccati. Visayakkhettaṃ pana anantaṃ aparimāṇaṃ. Anantāparimāṇesu	11101	
PA_tika-vin01_t1:1110_12	hi cakkavāḷesu yaṃ yaṃ tathāgato ākaṅkhati, taṃ taṃ jānāti ākaṅkhappaṭibaddhavuttitāya	11101	
PA_tika-vin01_t1:1110_13	buddhañāṇassa. Evametesu tīsu buddhakkhettesu ekaṃ āṇākkhettaṃ vinassati, tasmiṃ	11101	
PA_tika-vin01_t1:1110_14	pana vinassante jātikkhettaṃ vinaṭṭhameva hoti. Vinassantampi ekatova vinassati,	11101	
PA_tika-vin01_t1:1110_15	saṇṭhahantampi ekatova saṇṭhahati, tassevaṃ vināso saṇṭhahanañca veditabbaṃ.	11101	
PA_tika-vin01_t1:1111_0	Yasmiṃ samaye kappo agginā nassati, āditova kappavināsakamahāmegho uṭṭhahitvā koṭisatasahassacakkavāḷe	1111	
PA_tika-vin01_t1:1111_1	ekaṃ mahāvassaṃ vassati, manussā tuṭṭhā sabbabījāni nīharitvā vapanti, sassesu pana	1111	
PA_tika-vin01_t1:1111_2	gokhāyitamattesu jātesu gadrabharavaṃ ravanto ekabindumpi na vassati, tadā pacchinnapacchinnameva	1111	
PA_tika-vin01_t1:1111_3	hoti vassaṃ. Idaṃ sandhāya hi bhagavatā “hoti so, bhikkhave, samayo yaṃ bahūni vassāni	1111	
PA_tika-vin01_t1:1111_4	bahūni vassasatāni bahūni vassasahassāni bahūni vassasatasahassāni devo na vassatī”ti	1111	
PA_tika-vin01_t1:1111_5	vuttaṃ. Vassūpajīvinopi sattā kālaṃ katvā parittābhādibrahmaloke nibbattanti, pupphaphalūpajīviniyo	1111	
PA_tika-vin01_t1:1111_6	ca devatā. Evaṃ dīghe addhāne vītivatte tattha tattha udakaṃ parikkhayaṃ gacchati,	1111	
PA_tika-vin01_t1:1111_7	athānupubbena macchakacchapāpi kālaṃ katvā brahmaloke nibbattanti nerayikasattāpi.	1111	
PA_tika-vin01_t1:1111_8	Tattha nerayikā sattamasūriyapātubhāve vinassantīti eke.	1111	
PA_tika-vin01_t1:1112_0	Jhānaṃ pana vinā natthi brahmaloke nibbatti, etesañca keci dubbhikkhapīḷitā, keci	1112	
PA_tika-vin01_t1:1112_1	abhabbā jhānādhigamāya, te kathaṃ tattha nibbattantīti? Devaloke paṭiladdhajjhānavasena.	1112	
PA_tika-vin01_t1:1112_2	Tadā hi “vassasatasahassassa accayena kappavuṭṭhānaṃ bhavissatī”ti lokabyūhā nāma	1112	
PA_tika-vin01_t1:1112_3	kāmāvacaradevā muttasirā vikiṇṇakesā rudammukhā assūni hatthehi puñchamānā rattavatthanivatthā	1112	
PA_tika-vin01_t1:1112_4	ativiya virūpavesadhārino hutvā manussapathe vicarantā evaṃ ārocenti “mārisā mārisā	1112	
PA_tika-vin01_t1:1112_5	ito vassasatasahassassa accayena kappavuṭṭhānaṃ bhavissati, ayaṃ loko vinassissati,	1112	
PA_tika-vin01_t1:1112_6	mahāsamuddopi ussussissati, ayañca mahāpathavī sineru ca pabbatarājā ḍayhissanti	1112	
PA_tika-vin01_t1:1112_7	vinassissanti, yāva brahmalokā lokavināso bhavissati, mettaṃ mārisā bhāvetha, karuṇaṃ,	1112	
PA_tika-vin01_t1:1112_8	muditaṃ, upekkhaṃ mārisā bhāvetha, mātaraṃ upaṭṭhahatha, pitaraṃ upaṭṭhahatha, kule	1112	
PA_tika-vin01_t1:1112_9	jeṭṭhāpacāyino hothā”ti. Te pana devā lokaṃ byūhenti sampiṇḍentīti “lokabyūhā”ti	1112	
PA_tika-vin01_t1:1112_10	vuccanti. Te kira disvā manussā yattha katthaci ṭhitāpi nisinnāpi saṃvegajātā sambhamappattāva	11121	
PA_tika-vin01_t1:1112_11	hutvā tesaṃ āsanne ṭhāne sannipatanti.	11121	
PA_tika-vin01_t1:1113_0	Kathaṃ panete kappavuṭṭhānaṃ jānantīti? “Dhammatāya sañcoditā”ti ācariyā. “Tādisanimittadassanenā”ti	1113	
PA_tika-vin01_t1:1113_1	eke. “Brahmadevatāhi uyyojitā”ti apare. Tesaṃ pana vacanaṃ sutvā yebhuyyena manussā	1113	
PA_tika-vin01_t1:1113_2	ca bhummadevatā ca saṃvegajātā aññamaññaṃ muducittā hutvā mettādīni puññāni karitvā	1113	
PA_tika-vin01_t1:1113_3	devaloke nibbattanti. Tattha dibbasudhābhojanaṃ bhuñjitvā tato vāyokasiṇe parikammaṃ	1113	
PA_tika-vin01_t1:1113_4	katvā jhānaṃ paṭilabhanti. Devānaṃ kira sukhasamphassavātaggahaṇapaacayena vāyokasiṇe	1113	
PA_tika-vin01_t1:1113_5	jhānāni sukheneva ijjhanti. Tadaññe pana āpāyikā sattā aparāpariyavedanīyena kammena	1113	
PA_tika-vin01_t1:1113_6	devaloke nibbattanti. Aparāpariyavedanīyakammarahito hi saṃsāre saṃsaranto nāma satto	1113	
PA_tika-vin01_t1:1113_7	natthi. Tepi tattha tatheva jhānaṃ paṭilabhanti. Evaṃ devaloke paṭiladdhajjhānavasena	1113	
PA_tika-vin01_t1:1113_8	sabbepi brahmaloke nibbattanti. Idañca yebhuyyavasena vuttaṃ.	1113	
PA_tika-vin01_t1:1114_0	Keci pana “apāyasattā saṃvaṭṭamānalokadhātūhi aññesu lokadhātūsupi nibbattanti. Na	1114	
PA_tika-vin01_t1:1114_1	hi sabbe apāyasattā tadā rūpārūpabhavesu uppajjantīti sakkā viññātuṃ apāyesu dīghāyukānaṃ	1114	
PA_tika-vin01_t1:1114_2	devalokūpapattiyā asambhavato. Niyatamicchādiṭṭhiko pana vinassamānepi kappe nirayato	1114	
PA_tika-vin01_t1:1114_3	na muccatiyeva, tasmā so tattha anibbattitvā piṭṭhicakkavāḷe nibbattati. Niyatamicchādiṭṭhiyā	1114	
PA_tika-vin01_t1:1114_4	hi samannāgatassa bhavato vuṭṭhānaṃ nāma natthi. Tāya hi samannāgatassa neva saggo	1114	
PA_tika-vin01_t1:1114_5	atthi, na maggo, tasmā so saṃvaṭṭamānacakkavāḷato aññattha niraye nibbattitvā paccati.	1114	
PA_tika-vin01_t1:1114_6	Kiṃ pana piṭṭhicakkavāḷaṃ na jhāyatīti? Jhāyati. Tasmiṃ jhāyamānepi esa ākāse ekasmiṃ	1114	
PA_tika-vin01_t1:1114_7	padese paccatī”ti vadanti.	1114	
PA_tika-vin01_t1:1115_0	Vassūpacchedato pana uddhaṃ dīghassa addhuno accayena dutiyo sūriyo pātubhavati,	1115	
PA_tika-vin01_t1:1115_1	pātubhūte pana tasmiṃ neva rattiparicchedo, na divāparicchedo paññāyati. Eko sūriyo	1115	
PA_tika-vin01_t1:1115_2	uṭṭheti, eko atthaṃ gacchati, avicchinnasūriyasantāpova loko hoti. Yathā ca kappavuṭṭhānakālato	1115	
PA_tika-vin01_t1:1115_3	pubbe uppannasūriyavimāne sūriyadevaputto hoti, evaṃ kappavināsakasūriye natthi.	1115	
PA_tika-vin01_t1:1115_4	Kappavuṭṭhānakāle pana yathā aññe kāmāvacaradevā, evaṃ sūriyadevaputtopi jhānaṃ nibbattetvā	1115	
PA_tika-vin01_t1:1115_5	brahmalokaṃ upapajjati. Sūriyamaṇḍalaṃ pana pabhassaratarañceva tejavantatarañca	1115	
PA_tika-vin01_t1:1115_6	hutvā pavattati. Taṃ antaradhāyitvā aññameva uppajjatīti apare. Tattha pakatisūriye	1115	
PA_tika-vin01_t1:1115_7	vattamāne ākāse valāhakāpi dhūmasikhāpi vattanti, kappavināsakasūriye vattamāne vigatadhūmavalāhakaṃ	1115	
PA_tika-vin01_t1:1115_8	ādāsamaṇḍalaṃ viya nimmalaṃ nabhaṃ hoti. Ṭhapetvā pañca mahānadiyo sesakunnadiādīsu udakaṃ sussati.	1115	
PA_tika-vin01_t1:1116	Tatopi dīghassa addhuno accayena tatiyo sūriyo pātubhavati, yassa pātubhāvā mahānadiyopi sussanti.	111	
PA_tika-vin01_t1:1117_0	Tatopi dīghassa addhuno accayena catuttho sūriyo pātubhavati, yassa pātubhāvā himavati	1117	
PA_tika-vin01_t1:1117_1	mahānadīnaṃ pabhavā sīhappapātadaho mandākinīdaho kaṇṇamuṇḍadaho rathakāradaho anotattadaho	1117	
PA_tika-vin01_t1:1117_2	chaddantadaho kuṇāladahoti ime satta mahāsarā sussanti.	1117	
PA_tika-vin01_t1:1118	Tatopi dīghassa addhuno accayena pañcamo sūriyo pātubhavati, yassa pātubhāvā anupubbena mahāsamudde aṅgulipabbatemanamattampi udakaṃ na saṇṭhāti.	111	
PA_tika-vin01_t1:1119_0	Tatopi dīghassa addhuno accayena chaṭṭho sūriyo pātubhavati, yassa pātubhāvā sakalacakkavāḷaṃ	1119	
PA_tika-vin01_t1:1119_1	ekadhūmaṃ hoti pariyādinnasinehaṃ dhūmena. Yāya hi āpodhātuyā tattha tattha pathavīdhātu	1119	
PA_tika-vin01_t1:1119_2	ābandhattā sampiṇḍitā hutvā tiṭṭhati, sā chaṭṭhasūriyapātubhāvena parikkhayaṃ gacchati.	1119	
PA_tika-vin01_t1:1119_3	Yathā cidaṃ, evaṃ koṭisatasahassacakkavāḷānipi.	1119	
PA_tika-vin01_t1:1120_0	Tatopi dīghassa addhuno accayena sattamo sūriyo pātubhavati, yassa pātubhāvā sakalacakkavāḷaṃ	1120	
PA_tika-vin01_t1:1120_1	ekajālaṃ hoti saddhiṃ koṭisatasahassacakkavāḷehi, yojanasatikādibhedāni sinerukūṭāni	1120	
PA_tika-vin01_t1:1120_2	palujjitvā ākāseyeva antaradhāyanti. Sā aggijālā uṭṭhahitvā cātumahārājike gaṇhāti.	1120	
PA_tika-vin01_t1:1120_3	Tattha kanakavimānaratanavimānamaṇivimānāni jhāpetvā tāvatiṃsabhavanaṃ gaṇhāti. Etenevūpāyena	1120	
PA_tika-vin01_t1:1120_4	yāva paṭhamajjhānabhūmiṃ gaṇhāti, tattha tayopi brahmaloke jhāpetvā ābhassare āhacca	1120	
PA_tika-vin01_t1:1120_5	tiṭṭhati. Sā yāva aṇumattampi saṅkhāragataṃ atthi, tāva na nibbāyati. Sabbasaṅkhāraparikkhayā	1120	
PA_tika-vin01_t1:1120_6	pana sappitelajjhāpanaggisikhā viya chārikampi anavasesetvā nibbāyati. Heṭṭhāākāsena	1120	
PA_tika-vin01_t1:1120_7	saha upariākāso eko hoti mahandhakāro.	1120	
PA_tika-vin01_t1:1121_0	Evaṃ ekamasaṅkhyeyyaṃ ekaṅgaṇaṃ hutvā ṭhite lokasannivāse lokassa saṇṭhānatthāya	1121	
PA_tika-vin01_t1:1121_1	devo vassituṃ ārabhati, āditova antaraṭṭhake himapāto viya hoti. Tato kaṇamattā taṇḍulamattā	1121	
PA_tika-vin01_t1:1121_2	muggamāsabadaraāmalakaeḷālukakumbhaṇḍaalābumattā udakadhārā hutvā anukkamena usabhadveusabhaaḍḍhagāvutagāvutaaḍḍhayojanayojanadviyojana…pe…	1121	
PA_tika-vin01_t1:1121_3	yojanasatayojanasahassamattā hutvā koṭisatasahassacakkavāḷagabbhantaraṃ yāva avinaṭṭhabrahmalokā	1121	
PA_tika-vin01_t1:1121_4	pūretvā antaradhāyati. Taṃ udakaṃ heṭṭhā ca tiriyañca vāto samuṭṭhahitvā ghanaṃ karoti	1121	
PA_tika-vin01_t1:1121_5	parivaṭumaṃ paduminīpatte udakabindusadisaṃ.	1121	
PA_tika-vin01_t1:1122_0	Kathaṃ tāvamahantaṃ udakarāsiṃ ghanaṃ karotīti ce? Vivarasampadānato vātassāti. Tañhissa	1122	
PA_tika-vin01_t1:1122_1	tahiṃ tahiṃ vivaraṃ deti. Taṃ evaṃ vātena sampiṇḍiyamānaṃ ghanaṃ kariyamānaṃ parikkhayamānaṃ	1122	
PA_tika-vin01_t1:1122_2	anupubbena heṭṭhā otarati. Otiṇṇe otiṇṇe udake brahmalokaṭṭhāne brahmaloko, uparicatukāmāvacaradevalokaṭṭhāne	1122	
PA_tika-vin01_t1:1122_3	ca devalokā pātubhavanti. Cātumahārājikatāvatiṃsabhavanāni pana pathavīsambandhatāya	1122	
PA_tika-vin01_t1:1122_4	na tāva pātubhavanti. Purimapathaviṭṭhānaṃ otiṇṇe pana balavavātā uppajjanti, te	1122	
PA_tika-vin01_t1:1122_5	taṃ pihitadvāre dhammakaraṇe ṭhitaudakamiva nirussāsaṃ katvā rumbhanti. Madhurodakaṃ	1122	
PA_tika-vin01_t1:1122_6	parikkhayaṃ gacchamānaṃ upari rasapathaviṃ samuṭṭhāpeti, udakapiṭṭhe uppalinīpattaṃ	1122	
PA_tika-vin01_t1:1122_7	viya pathavī saṇṭhāti. Sā vaṇṇasampannā ceva hoti gandharasasampannā ca nirudakapāyāsassa	1122	
PA_tika-vin01_t1:1122_8	upari paṭalaṃ viya. Ettha pana mahābodhipallaṅkaṭṭhānaṃ vinassamāne loke pacchā vinassati,	1122	
PA_tika-vin01_t1:1122_9	saṇṭhahamāne paṭhamaṃ saṇṭhahatīti veditabbaṃ.	1122	
PA_tika-vin01_t1:1123_0	Tadā ca ābhassarabrahmaloke paṭhamatarābhinibbattā sattā āyukkhayā vā puññakkhayā	1123	
PA_tika-vin01_t1:1123_1	vā tato cavitvā opapātikā hutvā idhūpapajjanti, te honti sayaṃpabhā antalikkhacarā,	1123	
PA_tika-vin01_t1:1123_2	te taṃ rasapathaviṃ sāyitvā taṇhābhibhūtā āluppakārakaṃ paribhuñjituṃ upakkamanti.	1123	
PA_tika-vin01_t1:1123_3	Atha tesaṃ sayaṃpabhā antaradhāyati, andhakāro hoti. Te andhakāraṃ disvā bhāyanti.	1123	
PA_tika-vin01_t1:1123_4	Tato tesaṃ bhayaṃ nāsetvā sūrabhāvaṃ janayantaṃ paripuṇṇapaññāsayojanaṃ sūriyamaṇḍalaṃ	1123	
PA_tika-vin01_t1:1123_5	pātubhavati. Te taṃ disvā “ālokaṃ paṭilabhimhā”ti haṭṭhatuṭṭhā hutvā “amhākaṃ bhītānaṃ	1123	
PA_tika-vin01_t1:1123_6	bhayaṃ nāsetvā sūrabhāvaṃ janayanto uṭṭhito, tasmā sūriyo hotū”ti sūriyotvevassa nāmaṃ karonti.	1123	
PA_tika-vin01_t1:1124_0	Atha sūriye divasaṃ ālokaṃ katvā atthaṅgate “yampi ālokaṃ labhimha, sopi no naṭṭho”ti	1124	
PA_tika-vin01_t1:1124_1	puna bhītā honti. Tesaṃ evaṃ hoti “sādhu vatassa, sace aññaṃ ālokaṃ labheyyāmā”ti.	1124	
PA_tika-vin01_t1:1124_2	Tesaṃ cittaṃ ñatvā viya ekūnapaññāsayojanaṃ candamaṇḍalaṃ pātubhavati. Te taṃ disvā	1124	
PA_tika-vin01_t1:1124_3	bhiyyoso mattāya haṭṭhatuṭṭhā hutvā “amhākaṃ chandaṃ ñatvā viya uṭṭhito, tasmā cando	1124	
PA_tika-vin01_t1:1124_4	hotū”ti candotvevassa nāmaṃ karonti.	1124	
PA_tika-vin01_t1:1125_0	Evaṃ candimasūriyesu pātubhūtesu nakkhattāni tārakarūpāni pātubhavanti, tato pabhuti	1125	
PA_tika-vin01_t1:1125_1	rattindivā paññāyanti, anukkamena ca māsaḍḍhamāsautusaṃvaccharā, candimasūriyānaṃ	1125	
PA_tika-vin01_t1:1125_2	pātubhūtadivaseyeva sinerucakkavāḷahimavantapabbatā dīpasamuddā ca pātubhavanti.	1125	
PA_tika-vin01_t1:1125_3	Te ca kho apubbaṃ acarimaṃ phagguṇapuṇṇamadivaseyeva pātubhavanti. Kathaṃ? Yathā	1125	
PA_tika-vin01_t1:1125_4	nāma kaṅgubhatte paccamāne ekappahāreneva pubbuḷakā uṭṭhahanti, eke padesā thūpathūpā	1125	
PA_tika-vin01_t1:1125_5	honti, eke ninnaninnā, eke samasamā, evameva thūpathūpaṭṭhāne pabbatā honti, ninnaninnaṭṭhāne	1125	
PA_tika-vin01_t1:1125_6	samuddā, samasamaṭṭhāne dīpāti.	1125	
PA_tika-vin01_t1:1126_0	Atha tesaṃ sattānaṃ rasapathaviṃ paribhuñjantānaṃ kammena ekacce vaṇṇavanto honti,	1126	
PA_tika-vin01_t1:1126_1	ekacce dubbaṇṇā honti. Tattha vaṇṇavanto dubbaṇṇe atimaññanti, tesaṃ atimānapaccayā	1126	
PA_tika-vin01_t1:1126_2	sāpi rasapathavī antaradhāyati, bhūmipappaṭako pātubhavati. Atha nesaṃ teneva nayena	1126	
PA_tika-vin01_t1:1126_3	sopi antaradhāyati, atha padālatā pātubhavati. Teneva nayena sāpi antaradhāyati,	1126	
PA_tika-vin01_t1:1126_4	akaṭṭhapāko sāli pātubhavati akaṇo athuso sugandho taṇḍulaphalo. Tato nesaṃ bhājanāni	1126	
PA_tika-vin01_t1:1126_5	uppajjanti. Te sāliṃ bhājane ṭhapetvā pāsāṇapiṭṭhiyaṃ ṭhapenti, sayameva jālasikhā	1126	
PA_tika-vin01_t1:1126_6	uṭṭhahitvā taṃ pacati. So hoti odano sumanajātipupphasadiso, na tassa sūpena vā byañjanena	1126	
PA_tika-vin01_t1:1126_7	vā karaṇīyaṃ atthi, yaṃ yaṃ rasaṃ bhuñjitukāmā honti, taṃtaṃrasova hoti. Tesaṃ taṃ	1126	
PA_tika-vin01_t1:1126_8	oḷārikaṃ āhāraṃ āharayataṃ tato pabhuti muttakarīsaṃ sañjāyati. Tathā hi rasapathavī	1126	
PA_tika-vin01_t1:1126_9	bhūmipappaṭako padālatāti ime tāva paribhuttā sudhāhāro viya khudaṃ vinodetvā rasaharaṇīhi	1126	
PA_tika-vin01_t1:1126_10	rasameva paribyūhentā tiṭṭhanti vatthuno sukhumabhāvena, na nissandā, sukhumabhāveneva	11261	
PA_tika-vin01_t1:1126_11	gahaṇindhanameva ca hoti. Odano pana paribhutto rasaṃ vaḍḍhentopi vatthuno oḷārikabhāveneva	11261	
PA_tika-vin01_t1:1126_12	nissandaṃ vissajjento passāvaṃ karīsañca uppādeti.	11261	
PA_tika-vin01_t1:1127_0	Atha tesaṃ nikkhamanatthāya vaṇamukhāni pabhijjanti. Purisassa purisabhāvo, itthiyā	1127	
PA_tika-vin01_t1:1127_1	itthibhāvo pātubhavati. Purimattabhāvesu hi pavattaupacārajjhānānubhāvena yāva sattasantānesu	1127	
PA_tika-vin01_t1:1127_2	kāmarāgo vikkhambhanavegena samito, na tāva bahalakāmarāgūpanissayāni itthipurisindriyāni	1127	
PA_tika-vin01_t1:1127_3	pāturahesuṃ. Yadā panassa vicchinnatāya bahalakāmarāgo laddhāvasaro ahosi, tadā tadupanissayāni	1127	
PA_tika-vin01_t1:1127_4	tāni sattānaṃ attabhāvesu sañjāyiṃsu, tadā itthī purisaṃ, puriso ca itthiṃ ativelaṃ	1127	
PA_tika-vin01_t1:1127_5	upanijjhāyati. Tesaṃ ativelaṃ upanijjhāyanapaccayā kāmapariḷāho uppajjati, tato methunaṃ	1127	
PA_tika-vin01_t1:1127_6	dhammaṃ paṭisevanti. Te asaddhammapaṭisevanapaccayā viññūhi garahiyamānā viheṭhiyamānā	1127	
PA_tika-vin01_t1:1127_7	tassa asaddhammassa paṭicchādanahetu agārāni karonti. Te agāraṃ ajjhāvasamānā anukkamena	1127	
PA_tika-vin01_t1:1127_8	aññatarassa alasajātikassa sattassa diṭṭhānugatiṃ āpajjantā sannidhiṃ karonti. Tato	1127	
PA_tika-vin01_t1:1127_9	pabhuti kaṇopi thusopi taṇḍulaṃ pariyonandhanti, lāyitaṭṭhānampi na paṭiviruhati.	1127	
PA_tika-vin01_t1:1128_0	Te sannipatitvā anutthunanti “pāpakā vata bho dhammā sattesu pātubhūtā, mayañhi pubbe	1128	
PA_tika-vin01_t1:1128_1	manomayā ahumhā”ti, aggaññasutte vuttanayena vitthāretabbaṃ. Tato mariyādaṃ ṭhapenti,	1128	
PA_tika-vin01_t1:1128_2	athaññataro satto aññassa bhāgaṃ adinnaṃ ādiyati, taṃ dvikkhattuṃ paribhāsetvā tatiyavāre	1128	
PA_tika-vin01_t1:1128_3	pāṇileḍḍudaṇḍehi paharanti. Te evaṃ adinnādāne kalahamusāvādadaṇḍādānesu uppannesu	1128	
PA_tika-vin01_t1:1128_4	ca sannipatitvā cintayanti “yannūna mayaṃ ekaṃ sattaṃ sammanneyyāma, yo no sammā	1128	
PA_tika-vin01_t1:1128_5	khīyitabbaṃ khīyeyya, garahitabbaṃ garaheyya, pabbājetabbaṃ pabbājeyya, mayaṃ panassa	1128	
PA_tika-vin01_t1:1128_6	sālīnaṃ bhāgamanuppadassāmā”ti. Evaṃ katasanniṭṭhānesu pana sattesu imasmiṃ tāva	1128	
PA_tika-vin01_t1:1128_7	kappe ayameva bhagavā bodhisattabhūto tena samayena tesu sattesu abhirūpataro ca	1128	
PA_tika-vin01_t1:1128_8	dassanīyataro ca mahesakkhataro ca buddhisampanno paṭibalo niggahapaggahaṃ kātuṃ.	1128	
PA_tika-vin01_t1:1128_9	Te taṃ upasaṅkamitvā yācitvā sammanniṃsu. So tena mahājanena sammatoti mahāsammato,	1128	
PA_tika-vin01_t1:1128_10	khettānaṃ adhipatīti khattiyo, dhammena samena paresaṃ rañjetīti rājāti tīhi nāmehi	11281	
PA_tika-vin01_t1:1128_11	paññāyittha. Yañhi loke acchariyaṭṭhānaṃ, bodhisattova tattha ādipurisoti evaṃ bodhisattaṃ	11281	
PA_tika-vin01_t1:1128_12	ādiṃ katvā khattiyamaṇḍale saṇṭhite anupubbena brāhmaṇādayopi vaṇṇā saṇṭhahiṃsu.	11281	
PA_tika-vin01_t1:1129_0	Tattha kappavināsakamahāmeghato yāva jālopacchedo, idamekamasaṅkhyeyyaṃ saṃvaṭṭoti	1129	
PA_tika-vin01_t1:1129_1	vuccati. Kappavināsakajālopacchedato yāva koṭisatasahassacakkavāḷaparipūrako sampattimahāmegho,	1129	
PA_tika-vin01_t1:1129_2	idaṃ dutiyamasaṅkhyeyyaṃ saṃvaṭṭaṭṭhāyīti vuccati. Sampattimahāmeghato yāva candimasūriyapātubhāvo,	1129	
PA_tika-vin01_t1:1129_3	idaṃ tatiyamasaṅkhyeyyaṃ vivaṭṭoti vuccati. Candimasūriyapātubhāvato yāva puna kappavināsakamahāmegho,	1129	
PA_tika-vin01_t1:1129_4	idaṃ catutthamasaṅkhyeyyaṃ vivaṭṭaṭṭhāyīti vuccati. Vivaṭṭaṭṭhāyīasaṅkhyeyyaṃ catusaṭṭhiantarakappasaṅgahaṃ.	1129	
PA_tika-vin01_t1:1129_5	“Vīsatiantarakappasaṅgaha”nti keci. Sesāsaṅkhyeyyāni kālato tena samappamāṇāneva.	1129	
PA_tika-vin01_t1:1129_6	Imāni cattāri asaṅkhyeyyāni eko mahākappo hoti. Evaṃ tāva agginā vināso ca saṇṭhahanañca veditabbaṃ.	1129	
PA_tika-vin01_t1:1130_0	Yasmiṃ pana samaye kappo udakena nassati, āditova kappavināsakamahāmegho vuṭṭhahitvāti	1130	
PA_tika-vin01_t1:1130_1	pubbe vuttanayeneva vitthāretabbaṃ. Ayaṃ pana viseso – yathā tattha dutiyasūriyo,	1130	
PA_tika-vin01_t1:1130_2	evamidha kappavināsako khārudakamahāmegho vuṭṭhāti. So ādito sukhumaṃ sukhumaṃ vassanto	1130	
PA_tika-vin01_t1:1130_3	anukkamena mahādhārāhi koṭisatasahassacakkavāḷānaṃ pūrento vassati. Khārudakena phuṭṭhaphuṭṭhā	1130	
PA_tika-vin01_t1:1130_4	pathavīpabbatādayo vilīyanti, udakaṃ samantato vātehi dhārīyati. Pathaviyā heṭṭhimantato	1130	
PA_tika-vin01_t1:1130_5	pabhuti yāva dutiyajjhānabhūmiṃ udakaṃ gaṇhāti. Tena hi khārudakena phuṭṭhaphuṭṭhā	1130	
PA_tika-vin01_t1:1130_6	pathavīpabbatādayo udake pakkhittaloṇasakkharā viya vilīyanteva, tasmā pathavīsandhārakaudakena	1130	
PA_tika-vin01_t1:1130_7	saddhiṃ ekūdakameva taṃ hotīti keci. Apare pana “pathavīsandhārakaudakaṃ taṃ sandhārakavāyukkhandhañca	1130	
PA_tika-vin01_t1:1130_8	anavasesato vināsetvā sabbattha sayameva eko ghanabhūto tiṭṭhatī”ti vadanti, taṃ	1130	
PA_tika-vin01_t1:1130_9	yuttaṃ. Upari pana chapi brahmaloke vilīyāpetvā subhakiṇhe āhacca tiṭṭhati, taṃ yāva	1130	
PA_tika-vin01_t1:1130_10	aṇumattampi saṅkhāragataṃ atthi, tāva na vūpasammati, udakānugataṃ pana sabbaṃ saṅkhāragataṃ	11301	
PA_tika-vin01_t1:1130_11	abhibhavitvā sahasā vūpasammati, antaradhānaṃ gacchati. Heṭṭhāākāsena saha upariākāso	11301	
PA_tika-vin01_t1:1130_12	eko hoti mahandhakāroti sabbaṃ vuttasadisaṃ. Kevalaṃ panidha ābhassarabrahmalokaṃ	11301	
PA_tika-vin01_t1:1130_13	ādiṃ katvā loko pātubhavati. Subhakiṇhato cavitvā ābhassaraṭṭhānādīsu sattā nibbattanti.	11301	
PA_tika-vin01_t1:1130_14	Tattha kappavināsakamahāmeghato yāva kappavināsakakhārudakopacchedo, idamekamasaṅkhyeyyaṃ.	11301	
PA_tika-vin01_t1:1130_15	Udakupacchedato yāva sampattimahāmegho, idaṃ dutiyamasaṅkhyeyyaṃ. Sampattimahāmeghato	11301	
PA_tika-vin01_t1:1130_16	yāva candimasūriyapātubhāvo, idaṃ tatiyamasaṅkhyeyyaṃ. Candimasūriyapātubhāvato yāva	11301	
PA_tika-vin01_t1:1130_17	kappavināsakamahaāmegho, idaṃ catutthamasaṅkhyeyyaṃ. Imāni cattāri asaṅkhyeyyāni	11301	
PA_tika-vin01_t1:1130_18	eko mahākappo hoti. Evaṃ udakena vināso ca saṇṭhahanañca veditabbaṃ.	11301	
PA_tika-vin01_t1:1131_0	Yasmiṃ samaye kappo vātena nassati, āditova kappavināsakamahāmegho vuṭṭhahitvāti	1131	
PA_tika-vin01_t1:1131_1	pubbe vuttanayeneva vitthāretabbaṃ. Ayaṃ pana viseso – yathā tattha dutiyasūriyo,	1131	
PA_tika-vin01_t1:1131_2	evamidha kappavināsanatthaṃ vāto samuṭṭhāti. So paṭhamaṃ thūlarajaṃ uṭṭhāpeti, tato	1131	
PA_tika-vin01_t1:1131_3	saṇharajaṃ sukhumavālikaṃ thūlavālikaṃ sakkharapāsāṇādayoti yāvakūṭāgāramatte pāsāṇe	1131	
PA_tika-vin01_t1:1131_4	visamaṭṭhāne ṭhitamahārukkhe ca uṭṭhāpeti. Te pathavito nabhamuggatā na puna patanti,	1131	
PA_tika-vin01_t1:1131_5	tattheva cuṇṇavicuṇṇā hutvā abhāvaṃ gacchanti. Athānukkamena heṭṭhā mahāpathaviyā	1131	
PA_tika-vin01_t1:1131_6	vāto samuṭṭhahitvā pathaviṃ parivattetvā uddhaṃ mūlaṃ katvā ākāse khipati. Yojanasatappamāṇāpi	1131	
PA_tika-vin01_t1:1131_7	pathavippadesā dviyojanatiyojanacatuyojanapañcayojanachayojanasattayojanappamāṇāpi	1131	
PA_tika-vin01_t1:1131_8	pabhijjitvā vātavegukkhittā ākāseyeva cuṇṇavicuṇṇā hutvā abhāvaṃ gacchanti. Cakkavāḷapabbatampi	1131	
PA_tika-vin01_t1:1131_9	sinerupabbatampi vāto ukkhipitvā ākāse khipati. Te aññamaññaṃ abhihantvā cuṇṇavicuṇṇā	1131	
PA_tika-vin01_t1:1131_10	hutvā vinassanti. Etenevūpāyena bhūmaṭṭhakavimānāni ca ākāsaṭṭhakavimānāni ca vināsento	11311	
PA_tika-vin01_t1:1131_11	chakāmāvacaradevaloke vināsetvā koṭisatasahassacakkavāḷāni vināseti. Tattha cakkavāḷā	11311	
PA_tika-vin01_t1:1131_12	cakkavāḷehi, himavantā himavantehi, sinerū sinerūhi aññamaññaṃ samāgantvā cuṇṇavicuṇṇā	11311	
PA_tika-vin01_t1:1131_13	hutvā vinassanti. Pathavito yāva tatiyajjhānabhūmi vāto gaṇhāti, navapi brahmaloke	11311	
PA_tika-vin01_t1:1131_14	vināsetvā vehapphale āhacca tiṭṭhati. Evaṃ pathavīsandhārakaudakena taṃsandhārakavātena	11311	
PA_tika-vin01_t1:1131_15	ca saddhiṃ sabbasaṅkhāragataṃ vināsetvā sayampi vinassati avaṭṭhānassa kāraṇābhāvato.	11311	
PA_tika-vin01_t1:1131_16	Heṭṭhāākāsena saha upariākāso eko hoti mahandhakāroti sabbaṃ vuttasadisaṃ. Idha pana	11311	
PA_tika-vin01_t1:1131_17	subhakiṇhabrahmalokaṃ ādiṃ katvā loko pātubhavati. Vehapphalato cavitvā subhakiṇhaṭṭhānādīsu	11311	
PA_tika-vin01_t1:1131_18	sattā nibbattanti. Tattha kappavināsakamahāmeghato yāva kappavināsakavātupacchedo,	11311	
PA_tika-vin01_t1:1131_19	idamekamasaṅkhyeyyaṃ. Vātupacchedato yāva sampattimahāmegho, idaṃ dutiyamasaṅkhyeyyantiādi	11311	
PA_tika-vin01_t1:1131_20	vuttanayameva. Evaṃ vātena vināso ca saṇṭhahanañca veditabbaṃ.	11312	
PA_tika-vin01_t1:1132_0	Atha kiṃkāraṇā evaṃ loko vinassati. Yadipi hi saṅkhārānaṃ ahetuko sarasanirodho vināsakābhāvato,	1132	
PA_tika-vin01_t1:1132_1	santānanirodho pana hetuvirahito natthi. Yathā taṃ sattanikāyesūti bhājanalokassapi	1132	
PA_tika-vin01_t1:1132_2	sahetukena vināsena bhavitabbaṃ, tasmā kimevaṃ lokavināse kāraṇanti? Akusalamūlaṃ	1132	
PA_tika-vin01_t1:1132_3	kāraṇaṃ. Yathā hi tattha nibbattanakasattānaṃ puññabalena paṭhamaṃ loko vivaṭṭati,	1132	
PA_tika-vin01_t1:1132_4	evaṃ tesaṃ pāpakammabalena saṃvaṭṭati, tasmā akusalamūlesu ussannesu evaṃ loko vinassati.	1132	
PA_tika-vin01_t1:1132_5	Yathā hi rāgadosamohānaṃ adhikabhāvena yathākkamaṃ rogantarakappo satthantarakappo	1132	
PA_tika-vin01_t1:1132_6	dubbhikkhantarakappoti ime tividhā antarakappā vivaṭṭaṭṭhāyimhi asaṅkhyeyyakappe	1132	
PA_tika-vin01_t1:1132_7	jāyanti. Evamete yathāvuttā tayo saṃvaṭṭā rāgādīnaṃ adhikabhāveneva honti.	1132	
PA_tika-vin01_t1:1133_0	Tattha rāge ussannatare agginā vinassati, dose ussannatare udakena vinassati. Dose	1133	
PA_tika-vin01_t1:1133_1	hi ussannatare adhikatarena dosena viya tikkhatarena khārudakena vināso yuttoti.	1133	
PA_tika-vin01_t1:1133_2	Keci pana “dose ussannatare agginā, rāge udakenā”ti vadanti, tesaṃ kira ayamadhippāyo	1133	
PA_tika-vin01_t1:1133_3	– pākaṭasattusadisassa dosassa aggisadisatā, apākaṭasattusadisassa rāgassa khārudakasadisatā	1133	
PA_tika-vin01_t1:1133_4	ca yuttāti. Mohe pana ussannatare vātena vinassati. Evaṃ vinassantopi ca nirantarameva	1133	
PA_tika-vin01_t1:1133_5	satta vāre agginā nassati, aṭṭhame vāre udakena, puna satta vāre agginā, aṭṭhame	1133	
PA_tika-vin01_t1:1133_6	udakenāti evaṃ aṭṭhame aṭṭhame vāre vinassanto sattakkhattuṃ udakena vinassitvā puna	1133	
PA_tika-vin01_t1:1133_7	satta vāre agginā nassati. Ettāvatā tesaṭṭhi kappā atītā honti. Etthantare udakena	1133	
PA_tika-vin01_t1:1133_8	nassanavāraṃ sampattampi paṭibāhitvā laddhokāso vāto paripuṇṇacatusaṭṭhikappāyuke	1133	
PA_tika-vin01_t1:1133_9	subhakiṇhe viddhaṃsento lokaṃ vināseti. Ettha pana rāgo sattānaṃ bahulaṃ pavattatīti	1133	
PA_tika-vin01_t1:1133_10	aggivasena bahuso lokavināso veditabbo. Iti evaṃ imehi kāraṇehi vinassitvā saṇṭhahantaṃ	11331	
PA_tika-vin01_t1:1133_11	saṇṭhahitvā ṭhitañca okāsalokaṃ bhagavā yāthāvato avedīti evampissa sabbathā okāsaloko	11331	
PA_tika-vin01_t1:1133_12	viditoti daṭṭhabbaṃ.	11331	
PA_tika-vin01_t1:1134_0	Yaṃ pana heṭṭhā vuttaṃ “sabbathā viditalokattā lokavidū”ti, idāni taṃ nigamento āha	1134	
PA_tika-vin01_t1:1134_1	“evaṃ sabbathā viditalokattā lokavidū”ti. Tattha sabbathāti lakkhaṇādippabhedato	1134	
PA_tika-vin01_t1:1134_2	saṅkhāralokassa, āsayādippabhedato sattalokassa, parimāṇasaṇṭhānādippabhedato okāsalokassāti	1134	
PA_tika-vin01_t1:1134_3	evaṃ sabbappakārena viditalokattāti attho.	1134	
PA_tika-vin01_t1:1135_0	Idāni anuttaroti padassa atthaṃ saṃvaṇṇento āha “attano pana guṇehī”tiādi. Tattha	1135	
PA_tika-vin01_t1:1135_1	attanoti nissakkatthe sāmivacanametaṃ, attatoti attho. Guṇehi attano visiṭṭhatarassāti	1135	
PA_tika-vin01_t1:1135_2	sambandho. Taraggahaṇañcettha “anuttaro”ti padassa atthaniddesatāya kataṃ, na visiṭṭhassa	1135	
PA_tika-vin01_t1:1135_3	kassaci atthitāya. Sadevake hi loke sadisakappopi nāma koci tathāgatassa natthi,	1135	
PA_tika-vin01_t1:1135_4	kuto sadiso, visiṭṭhe pana kā kathā. Kassacīti kassacipi. Abhibhavatīti sīlasampadāya	1135	
PA_tika-vin01_t1:1135_5	upanissayabhūtānaṃ hirottappamettākaruṇānaṃ visesapaccayānaṃ saddhāsativīriyapaññānañca	1135	
PA_tika-vin01_t1:1135_6	ukkaṃsappattiyā samudāgamato paṭṭhāya na aññasādhāraṇo savāsanapaṭipakkhassa pahīnattā	1135	
PA_tika-vin01_t1:1135_7	ukkaṃsapāramippatto satthu sīlaguṇo, tena bhagavā sadevakaṃ lokaṃ aññadatthu abhibhuyya	1135	
PA_tika-vin01_t1:1135_8	pavattati, na sayaṃ kenaci abhibhuyyatīti adhippāyo. Evaṃ samādhiguṇādīsupi yathārahaṃ	1135	
PA_tika-vin01_t1:1135_9	vattabbaṃ. Sīlādayo cete lokiyalokuttaramissakā veditabbā, vimuttiñāṇadassanaṃ pana	1135	
PA_tika-vin01_t1:1135_10	lokiyaṃ kāmāvacarameva.	11351	
PA_tika-vin01_t1:1136_0	Yadi evaṃ kathaṃ tena sadevakaṃ lokaṃ abhibhavatīti? Tassapi ānubhāvato asadisattā.	1136	
PA_tika-vin01_t1:1136_1	Tampi hi visayato pavattito pavattiākārato ca uttaritarameva. Tañhi anaññasādhāraṇaṃ	1136	
PA_tika-vin01_t1:1136_2	satthu vimuttiguṇaṃ ārabbha pavattati, pavattamānañca atakkāvacaraṃ paramagambhīraṃ	1136	
PA_tika-vin01_t1:1136_3	saṇhaṃ sukhumaṃ sātisayaṃ paṭipakkhadhammānaṃ suppahīnattā suṭṭhu pākaṭaṃ vibhūtataraṃ	1136	
PA_tika-vin01_t1:1136_4	katvā pavattati, sammadeva ca vasībhāvassa pāpakattā bhavaṅgaparivāsassa ca atiparittakattā	1136	
PA_tika-vin01_t1:1136_5	lahu lahu pavattatīti.	1136	
PA_tika-vin01_t1:1137_0	Evaṃ sīlādiguṇehi bhagavato uttaritarassa abhāvaṃ dassetvā idāni sadisassapi abhāvaṃ	1137	
PA_tika-vin01_t1:1137_1	dassetuṃ “sīlaguṇenapi asamo”tiādi vuttaṃ. Tattha asamoti ekasmiṃ kāle natthi etassa	1137	
PA_tika-vin01_t1:1137_2	sīlādiguṇena samo sadisoti asamo. Tathā asamehi samo asamasamo. Asamā vā samā etassāti	1137	
PA_tika-vin01_t1:1137_3	asamasamo. Sīlādiguṇena natthi etassa paṭimāti appaṭimo. Sesapadadvayepi eseva nayo.	1137	
PA_tika-vin01_t1:1137_4	Tattha upamāmattaṃ paṭimā, sadisūpamā paṭibhāgo, yugaggāhavasena ṭhito paṭipuggaloti veditabbo.	1137	
PA_tika-vin01_t1:1138_0	Na kho panāhaṃ bhikkhave samanupassāmītiādīsu mama samantacakkhunā hatthatale āmalakaṃ	1138	
PA_tika-vin01_t1:1138_1	viya sabbaṃ lokaṃ passantopi tattha sadevake…pe… pajāya attano attato sīlasampannataraṃ	1138	
PA_tika-vin01_t1:1138_2	sampannatarasīlaṃ kañcipi puggalaṃ na kho pana passāmi tādisassa abhāvatoti adhippāyo.	1138	
PA_tika-vin01_t1:1139	Aggappasādasuttādīnīti ettha –	113	
PA_tika-vin01_t1:1140_0	“Yāvatā, bhikkhave, sattā apadā vā dvipadā vā catuppadā vā bahuppadā vā rūpino vā	1140	
PA_tika-vin01_t1:1140_1	arūpino vā saññino vā asaññino vā nevasaññīnāsaññino vā, tathāgato tesaṃ aggamakkhāyati	1140	
PA_tika-vin01_t1:1140_2	arahaṃ sammāsambuddho. Ye, bhikkhave, buddhe pasannā, agge te pasannā. Agge kho pana	1140	
PA_tika-vin01_t1:1140_3	pasannānaṃ aggo vipāko hotī”ti –	1140	
PA_tika-vin01_t1:1141	Idaṃ aggappasādasuttaṃ. Ādi-saddena –	114	
PA_tika-vin01_t1:1142	“Sadevake, bhikkhave, loke…pe… sadevamanussāya tathāgato abhibhū anabhibhūto aññadatthu daso vasavattī, tasmā tathāgatoti vuccatī”ti –	114	
PA_tika-vin01_t1:1143	Evamādīni suttapadāni veditabbāni. Ādikā gāthāyoti –	114	
PA_tika-vin01_t1:1144	“Ahañhi arahā loke, ahaṃ satthā anuttaro;	114	
PA_tika-vin01_t1:1145	Ekomhi sammāsambuddho, sītibhūtosmi nibbuto. ;	114	
PA_tika-vin01_t1:1146	“Danto damayataṃ seṭṭho, santo samayataṃ isi;	114	
PA_tika-vin01_t1:1147	Mutto mocayataṃ aggo, tiṇṇo tārayataṃ varo.	114	
PA_tika-vin01_t1:1148	“Nayimasmiṃ loke parasmiṃ vā pana,	114	
PA_tika-vin01_t1:1149	Buddhena seṭṭho sadiso ca vijjati;	114	
PA_tika-vin01_t1:1150	Āhuneyyānaṃ paramāhutiṃ gato,	115	
PA_tika-vin01_t1:1151	Puññatthikānaṃ vipulapphalesina”nti. –	115	
PA_tika-vin01_t1:1152	Evamādikā gāthā vitthāretabbā.	115	
PA_tika-vin01_t1:1153_0	Purisadammasārathītiādīsu damitabbāti dammā, damituṃ araharūpā. Purisā ca te dammā	1153	
PA_tika-vin01_t1:1153_1	cāti purisadammā. Visesanassa cettha paranipātaṃ katvā niddeso, dammapurisāti attho.	1153	
PA_tika-vin01_t1:1153_2	“Satipi mātugāmassapi dammabhāve purisaggahaṇaṃ ukkaṭṭhaparicchedavasenā”ti vadanti.	1153	
PA_tika-vin01_t1:1153_3	Sāretīti imassa atthaṃ dassento āha “dametī”tiādi. Tattha dametīti sameti, kāyasamādīhi	1153	
PA_tika-vin01_t1:1153_4	yojetīti attho. Taṃ pana kāyasamādīhi yojanaṃ yathārahaṃ tadaṅgavinayādīsu patiṭṭhāpanaṃ	1153	
PA_tika-vin01_t1:1153_5	hotīti āha “vinetīti vuttaṃ hotī”ti. Adantāti idaṃ sabbena sabbaṃ damataṃ anupagatā	1153	
PA_tika-vin01_t1:1153_6	purisadammāti vuttāti katvā vuttaṃ. Ye pana vippakatadammabhāvā sabbathā dametabbataṃ	1153	
PA_tika-vin01_t1:1153_7	nātivattā, tepi purisadammā eva, yato te satthā dameti. Bhagavā hi visuddhasīlassa	1153	
PA_tika-vin01_t1:1153_8	paṭhamajjhānaṃ ācikkhati, paṭhamajjhānalābhino dutiyajjhānantiādinā tassa tassa uparūpari	1153	
PA_tika-vin01_t1:1153_9	visesaṃ ācikkhanto ekadesena dantepi sameti. Teneva vuttaṃ visuddhimagge “api ca	1153	
PA_tika-vin01_t1:1153_10	so bhagavā visuddhasīlādīnaṃ paṭhamajjhānādīni sotāpannādīnañca uttarimaggappaṭipadaṃ	11531	
PA_tika-vin01_t1:1153_11	ācikkhanto dantepi dametiyevā”ti. Atha vā sabbena sabbaṃ adantā ekadesena dantā ca	11531	
PA_tika-vin01_t1:1153_12	idha adantaggahaṇeneva saṅgahitāti veditabbaṃ. Dametuṃ yuttāti damanārahā.	11531	
PA_tika-vin01_t1:1154_0	Tiracchānapurisātiādīsu uddhaṃ anuggantvā tiriyaṃ añcitā gatā vaḍḍhitāti tiracchānā,	1154	
PA_tika-vin01_t1:1154_1	devamanussādayo viya uddhaṃ dīghaṃ ahutvā tiriyaṃ dīghāti attho. Tiracchānāyeva purisā	1154	
PA_tika-vin01_t1:1154_2	tiracchānapurisā. Manassa ussannatāya manussā. Satisūrabhāvabrahmacariyayogyatādiguṇavasena	1154	
PA_tika-vin01_t1:1154_3	upacitamānasā ukkaṭṭhaguṇacittā. Ke pana te? Jambudīpavāsino sattavisesā. Tenāha bhagavā –	1154	
PA_tika-vin01_t1:1155	“Tīhi, bhikkhave, ṭhānehi jambudīpakā manussā uttarakuruke ca manusse adhiggaṇhanti deve ca tāvatiṃse. Katamehi tīhi? Sūrā satimanto idha brahmacariyavāso”ti.	115	
PA_tika-vin01_t1:1156_0	Tathā hi buddhā bhagavanto paccekabuddhā aggasāvakā mahāsāvakā cakkavattino aññe	1156	
PA_tika-vin01_t1:1156_1	ca mahānubhāvā sattā tattheva uppajjanti. Tehi samānarūpāditāya pana saddhiṃ parittadīpavāsīhi	1156	
PA_tika-vin01_t1:1156_2	itaramahādīpavāsinopi manussātveva paññāyiṃsūti eke. Apare pana bhaṇanti – lobhādīhi	1156	
PA_tika-vin01_t1:1156_3	ca alobhādīhi ca sahitassa manassa ussannatāya manussā. Ye hi sattā manussajātikā,	1156	
PA_tika-vin01_t1:1156_4	tesu visesato lobhādayo alobhādayo ca ussannā, te lobhādiussannatāya apāyamaggaṃ,	1156	
PA_tika-vin01_t1:1156_5	alobhādiussannatāya sugatimaggaṃ nibbānagāmimaggañca pūrenti, tasmā lobhādīhi alobhādīhi	1156	
PA_tika-vin01_t1:1156_6	ca sahitassa manassa ussannatāya parittadīpavāsīhi saddhiṃ catumahādīpavāsino sattavisesā	1156	
PA_tika-vin01_t1:1156_7	manussāti vuccanti. Lokiyā pana “manuno apaccabhāvena manussā”ti vadanti. Manu nāma	1156	
PA_tika-vin01_t1:1156_8	paṭhamakappiko lokamariyādāya ādibhūto hitāhitavidhāyako sattānaṃ pituṭṭhāniyo, yo	1156	
PA_tika-vin01_t1:1156_9	sāsane mahāsammatoti vuccati, paccakkhato paramparāya ca tassa ovādānusāsaniyaṃ ṭhitā	1156	
PA_tika-vin01_t1:1156_10	tassa puttasadisatāya manussā mānusāti ca vuccanti. Tato eva hi te māṇavā “manujā”ti	11561	
PA_tika-vin01_t1:1156_11	ca voharīyanti, manussā ca te purisā cāti manussapurisā.	11561	
PA_tika-vin01_t1:1157_0	Amanussapurisāti ettha na manussāti amanussā. Taṃsadisatā ettha jotīyati. Tena manussattamattaṃ	1157	
PA_tika-vin01_t1:1157_1	natthi, aññaṃ samānanti yakkhādayo amanussāti adhippetā. Na ye keci manussehi aññe,	1157	
PA_tika-vin01_t1:1157_2	tathā tiracchānapurisānaṃ visuṃ gahaṇaṃ kataṃ. Yakkhādayo eva ca niddiṭṭhā. Apalālo	1157	
PA_tika-vin01_t1:1157_3	himavantavāsī, cūḷodaramahodarā nāgadīpavāsino, aggisikhadhūmasikhā sīhaḷadīpavāsino	1157	
PA_tika-vin01_t1:1157_4	nibbisā katā dosavisassa vinodanena. Tenāha “saraṇesu ca sīlesu ca patiṭṭhāpitā”ti.	1157	
PA_tika-vin01_t1:1157_5	Kūṭadantādayoti ādi-saddena ghoramukhaupāligahapatiādīnaṃ saṅgaho daṭṭhabbo. Sakkādayoti	1157	
PA_tika-vin01_t1:1157_6	ādi-saddena ajakalāpayakkhabakabrahmādīnaṃ saṅgaho daṭṭhabbo. Etesaṃ pana damanaṃ	1157	
PA_tika-vin01_t1:1157_7	tattha tattha vuttanayeneva sakkā viññātunti atippapañcabhāvato idha na vuccati.	1157	
PA_tika-vin01_t1:1157_8	Idañcettha suttaṃ vitthāretabbanti idaṃ kesīsuttaṃ “vinītā vicitrehi vinayanūpāyehī”ti	1157	
PA_tika-vin01_t1:1157_9	etasmiṃ atthe vitthāretabbaṃ yathārahaṃ saṇhādīhi upāyehi vinayanassa dīpanato.	1157	
PA_tika-vin01_t1:1158_0	Atthapadanti atthābhibyañjanakaṃ padaṃ, vākyanti attho. Vākyena hi atthābhibyatti,	1158	
PA_tika-vin01_t1:1158_1	na nāmādipadamattena, ekapadabhāvena ca anaññasādhāraṇo satthu purisadammasārathibhāvo	1158	
PA_tika-vin01_t1:1158_2	dassito hoti. Tenāha “bhagavā hī”tiādi. Aṭṭha disāti aṭṭha samāpattiyo. Tā hi aññamaññaṃ	1158	
PA_tika-vin01_t1:1158_3	sambandhāpi asaṃkiṇṇabhāvena dissanti apadissanti, disā viyāti vā disā. Asajjamānāti	1158	
PA_tika-vin01_t1:1158_4	na sajjamānā vasībhāvappattiyā nissaṅgacārā. Dhāvantīti javanavuttiyogato dhāvanti.	1158	
PA_tika-vin01_t1:1158_5	Ekaṃyeva disaṃ dhāvatīti attano kāyaṃ aparivattantoti adhippāyo, satthārā pana damitā	1158	
PA_tika-vin01_t1:1158_6	purisadammā ekiriyāpatheneva aṭṭha disā dhāvanti. Tenāha “ekapallaṅkeneva nisinnā”ti.	1158	
PA_tika-vin01_t1:1158_7	Aṭṭha disāti ca nidassanamattametaṃ lokiyehi agatapubbaṃ nirodhasamāpattidisaṃ amatadisañca pakkhandanato.	1158	
PA_tika-vin01_t1:1159_0	Diṭṭhadhammikasamparāyikaparamatthehītiādīsu diṭṭhadhammo vuccati paccakkho attabhāvo,	1159	
PA_tika-vin01_t1:1159_1	tattha niyuttoti diṭṭhadhammiko, idhalokattho. Kammakilesavasena samparetabbato sammā	1159	
PA_tika-vin01_t1:1159_2	gantabbato samparāyo, paraloko. Tattha niyuttoti samparāyiko, paralokattho. Paramo	1159	
PA_tika-vin01_t1:1159_3	uttamo attho paramattho, nibbānaṃ. Tehi diṭṭhadhammikasamparāyikaparamatthehi. Yathārahanti	1159	
PA_tika-vin01_t1:1159_4	yathānurūpaṃ, tesu tesu atthesu yo yo puggalo yaṃ yaṃ arahati, tadanurūpaṃ. Anusāsatīti	1159	
PA_tika-vin01_t1:1159_5	vineti tasmiṃ tasmiṃ atthe patiṭṭhāpeti. Saha atthena vattatīti sattho, bhaṇḍamūlena	1159	
PA_tika-vin01_t1:1159_6	vaṇijjāya desantaraṃ gacchanto janasamūho. Hitupadesādivasena paripāletabbo sāsitabbo	1159	
PA_tika-vin01_t1:1159_7	so etassa atthīti satthā satthavāho niruttinayena. So viya bhagavāti āha “satthā	1159	
PA_tika-vin01_t1:1159_8	viyāti satthā, bhagavā satthavāho”ti.	1159	
PA_tika-vin01_t1:1160_0	Idāni tamatthaṃ niddesapāḷinayena dassetuṃ “yathā satthavāho”tiādi vuttaṃ. Tattha	1160	
PA_tika-vin01_t1:1160_1	sattheti satthike jane. Kaṃ udakaṃ tārenti etthāti kantāro, nirudako araññappadeso.	1160	
PA_tika-vin01_t1:1160_2	Ruḷhīvasena pana itaropi araññappadeso tathā vuccati. Corakantāranti corehi adhiṭṭhitakantāraṃ,	1160	
PA_tika-vin01_t1:1160_3	tathā vāḷakantāraṃ. Dubbhikkhakantāranti dullabhabhikkhaṃ kantāraṃ. Tāretīti akhemantaṭṭhānaṃ	1160	
PA_tika-vin01_t1:1160_4	atikkāmeti. Uttāretītiādi upasaggena padaṃ vaḍḍhetvā vuttaṃ. Atha vā uttāretīti khemantabhūmiṃ	1160	
PA_tika-vin01_t1:1160_5	upanento tāreti. Nittāretīti akhemantaṭṭhānato nikkhāmento tāreti. Patāretīti pariggahetvā	1160	
PA_tika-vin01_t1:1160_6	tāreti, hatthena pariggahetvā tāreti viya tāretīti attho. Sabbampetaṃ tāraṇuttāraṇādi	1160	
PA_tika-vin01_t1:1160_7	khemaṭṭhāne ṭhapanamevāti āha “khemantabhūmiṃ sampāpetī”ti. Satteti veneyyasatte.	1160	
PA_tika-vin01_t1:1160_8	Mahāgahanatāya mahānatthatāya dunnittharatāya ca jātiyeva kantāro jātikantāro, taṃ jātikantāraṃ.	1160	
PA_tika-vin01_t1:1161_0	Ukkaṭṭhaparicchedavasenāti ukkaṭṭhasattaparicchedavasena. Devamanussā eva hi ukkaṭṭhasattā,	1161	
PA_tika-vin01_t1:1161_1	na tiracchānādayo. Etanti “devamanussāna”nti etaṃ vacanaṃ. Bhabbapuggalaparicchedavasenāti	1161	
PA_tika-vin01_t1:1161_2	sammattaniyāmokkamanassa yogyapuggalassa paricchindanavasena. Bhagavatoti nissakke	1161	
PA_tika-vin01_t1:1161_3	sāmivacanaṃ yathā “upajjhāyato ajjhetī”ti. Bhagavato santike vāti attho. Upanissayasampattinti	1161	
PA_tika-vin01_t1:1161_4	tihetukapaṭisandhiādikaṃ maggaphalādhigamassa balavakāraṇaṃ. Gaggarāyāti gaggarāya	1161	
PA_tika-vin01_t1:1161_5	nāma rañño deviyā, tāya vā kāritattā “gaggarā”ti laddhanāmāya. Sare nimittaṃ aggahesīti	1161	
PA_tika-vin01_t1:1161_6	“dhammo eso vuccatī”ti dhammasaññāya sare nimittaṃ gaṇhi, gaṇhanto ca pasannacitto	1161	
PA_tika-vin01_t1:1161_7	parisapariyante nipajji. Sannirumbhitvā aṭṭhāsīti tassa sīse daṇḍassa ṭhapitabhāvaṃ	1161	
PA_tika-vin01_t1:1161_8	apassanto tattha daṇḍaṃ uppīḷetvā aṭṭhāsi. Maṇḍūkopi daṇḍe ṭhapitepi uppīḷitepi dhammagatena	1161	
PA_tika-vin01_t1:1161_9	pasādena vissaramakarontova kālamakāsi. Devaloke nibbattasattānaṃ ayaṃ dhammatā,	1161	
PA_tika-vin01_t1:1161_10	yā “kutohaṃ idha nibbatto, tattha kinnu kho kammamakāsi”nti āvajjanā. Tasmā attano	11611	
PA_tika-vin01_t1:1161_11	purimabhavassa diṭṭhattā āha “are ahampi nāma idha nibbatto”ti. Bhagavato pāde sirasā	11611	
PA_tika-vin01_t1:1161_12	vandīti kataññutāsaṃvaḍḍhitena pemagāravabahumānena vandi.	11611	
PA_tika-vin01_t1:1162_0	Jānantova pucchīti mahājanassa kammaphalaṃ buddhānubhāvañca paccakkhaṃ kātukāmo bhagavā	1162	
PA_tika-vin01_t1:1162_1	“ko me vandatī”ti gāthāya pucchi. Tattha koti devanāgayakkhagandhabbādīsu ko, katamoti	1162	
PA_tika-vin01_t1:1162_2	attho. Meti mama. Pādānīti pāde. Iddhiyāti imāya evarūpāya deviddhiyā. Yasasāti iminā	1162	
PA_tika-vin01_t1:1162_3	edisena yasena ca parivārena ca. Jalanti vijjotamāno. Abhikkantenāti ativiya kantena	1162	
PA_tika-vin01_t1:1162_4	kāmanīyena sundarena. Vaṇṇenāti chavivaṇṇena sarīravaṇṇanibhāya. Sabbā obhāsayaṃ	1162	
PA_tika-vin01_t1:1162_5	disāti sabbā dasapi disā pabhāsento, cando viya sūriyo viya ca ekobhāsaṃ ekālokaṃ karontoti attho.	1162	
PA_tika-vin01_t1:1163_0	Evaṃ pana bhagavatā pucchito devaputto attānaṃ pavedento “maṇḍūkohaṃ pure āsi”nti	1163	
PA_tika-vin01_t1:1163_1	gāthamāha. Tattha pureti purimajātiyaṃ. Udaketi idaṃ tadā attano uppattiṭṭhānadassanaṃ.	1163	
PA_tika-vin01_t1:1163_2	Udake maṇḍūkoti tena uddhumāyikādikassa thale maṇḍūkassa nivattanaṃ kataṃ hoti. Gāvo	1163	
PA_tika-vin01_t1:1163_3	caranti etthāti gocaro, gunnaṃ ghāsesanaṭṭhānaṃ. Idha pana gocaro viyāti gocaro,	1163	
PA_tika-vin01_t1:1163_4	vāri udakaṃ gocaro etassāti vārigocaro. Udakacārīpi hi koci kacchapādi avārigocaropi	1163	
PA_tika-vin01_t1:1163_5	hotīti “vārigocaro”ti visesetvā vuttaṃ. Tava dhammaṃ suṇantassāti brahmassarena karavīkarutamañjunā	1163	
PA_tika-vin01_t1:1163_6	desentassa tava dhammaṃ “dhammo eso vuccatī”ti sare nimittaggāhavasena suṇantassa.	1163	
PA_tika-vin01_t1:1163_7	Anādare cetaṃ sāmivacanaṃ. Avadhī vacchapālakoti vacche rakkhanto gopālakadārako	1163	
PA_tika-vin01_t1:1163_8	mama samīpaṃ āgantvā daṇḍamolubbha tiṭṭhanto mama sīse daṇḍaṃ sannirumbhitvā maṃ māresīti attho.	1163	
PA_tika-vin01_t1:1164_0	Sitaṃ katvāti “tathā parittatarenapi puññānubhāvena evaṃ ativiya uḷārā lokiyalokuttarasampattiyo	1164	
PA_tika-vin01_t1:1164_1	labbhantī”ti pītisomanassajāto bhāsurataradhavaḷavipphurantadasanakhakiraṇāvaḷīhi	1164	
PA_tika-vin01_t1:1164_2	bhiyyoso mattāya taṃ padesaṃ obhāsento sitaṃ katvā. Pītisomanassavasena hi so –	1164	
PA_tika-vin01_t1:1165	“Muhuttaṃ cittapasādassa, iddhiṃ passa yasañca me;	116	
PA_tika-vin01_t1:1166	Ānubhāvañca me passa, vaṇṇaṃ passa jutiñca me.	116	
PA_tika-vin01_t1:1167	“Ye ca te dīghamaddhānaṃ, dhammaṃ assosuṃ gotama;	116	
PA_tika-vin01_t1:1168	Pattā te acalaṭṭhānaṃ, yattha gantvā na socare”ti. –	116	
PA_tika-vin01_t1:1169	Imā dve gāthā vatvā pakkāmi.	116	
PA_tika-vin01_t1:1170_0	Yaṃ pana kiñcīti ettha yanti aniyamitavacanaṃ, tathā kiñcīti. Panāti vacanālaṅkāramattaṃ.	1170	
PA_tika-vin01_t1:1170_1	Tasmā yaṃ kiñcīti ñeyyassa anavasesapariyādānaṃ kataṃ hoti. Panāti vā visesatthadīpako	1170	
PA_tika-vin01_t1:1170_2	nipāto. Tena “sammāsambuddho”ti iminā saṅkhepato vitthārato ca satthu catusaccābhisambodho	1170	
PA_tika-vin01_t1:1170_3	vutto. Buddhoti pana iminā tadaññassapi ñeyyassa avabodho. Purimena vā satthu paṭivedhañāṇānubhāvo,	1170	
PA_tika-vin01_t1:1170_4	pacchimena desanāñāṇānubhāvo. Pī-ti upari vuccamāno viseso jotīyati. Vimokkhantikañāṇavasenāti	1170	
PA_tika-vin01_t1:1170_5	ettha sabbaso paṭipakkhehi vimuccatīti vimokkho, aggamaggo, tassa anto, aggaphalaṃ,	1170	
PA_tika-vin01_t1:1170_6	tasmiṃ laddhe laddhabbato tattha bhavaṃ vimokkhantikaṃ, ñāṇaṃ sabbaññutaññāṇena saddhiṃ	1170	
PA_tika-vin01_t1:1170_7	sabbampi buddhañāṇaṃ.	1170	
PA_tika-vin01_t1:1171	Evaṃ pavattoti ettha –	117	
PA_tika-vin01_t1:1172_0	“Sabbaññutāya buddho, sabbadassāvitāya buddho, anaññaneyyatāya buddho, visavitāya	1172	
PA_tika-vin01_t1:1172_1	buddho, khīṇāsavasaṅkhātena buddho, nirupalepasaṅkhātena buddho, ekantavītarāgoti	1172	
PA_tika-vin01_t1:1172_2	buddho, ekantavītadosoti buddho, ekantavītamohoti buddho, ekantanikkilesoti buddho,	1172	
PA_tika-vin01_t1:1172_3	ekāyanamaggaṃ gatoti buddho, eko anuttaraṃ sammāsambodhiṃ abhisambuddhoti buddho,	1172	
PA_tika-vin01_t1:1172_4	abuddhivihatattā buddhipaṭilābhā buddho. Buddhoti netaṃ nāmaṃ mātarā kataṃ, na pitarā	1172	
PA_tika-vin01_t1:1172_5	kataṃ, na bhātarā kataṃ, na bhaginiyā kataṃ, na mittāmaccehi kataṃ, na ñātisālohitehi	1172	
PA_tika-vin01_t1:1172_6	kataṃ, na samaṇabrāhmaṇehi kataṃ, na devatāhi kataṃ, vimokkhantikametaṃ buddhānaṃ	1172	
PA_tika-vin01_t1:1172_7	bhagavantānaṃ bodhiyā mūle saha sabbaññutaññāṇassa paṭilābhā sacchikā paññatti yadidaṃ buddho”ti –	1172	
PA_tika-vin01_t1:1173	Ayaṃ niddesapāḷinayo. Yasmā cettha tassā paṭisambhidāpāḷiyā bhedo natthi, tasmā dvīsu ekenapi atthasiddhīti dassanatthaṃ “paṭisambhidānayo vā”ti aniyamattho vāsaddo vutto.	117	
PA_tika-vin01_t1:1174_0	Tattha yathā loke avagantā “avagato”ti vuccati, evaṃ bujjhitā saccānīti buddho suddhakattuvasena.	1174	
PA_tika-vin01_t1:1174_1	Yathā paṇṇasosā vātā “paṇṇasusā”ti vuccanti, evaṃ bodhetā pajāyāti buddho hetukattuvasena.	1174	
PA_tika-vin01_t1:1174_2	Hetuattho cettha antonīto. Sabbaññutāya buddhoti sabbadhammabujjhanasamatthāya buddhiyā	1174	
PA_tika-vin01_t1:1174_3	buddhoti attho. Sabbadassāvitāya buddhoti sabbadhammabodhanasamatthāya buddhiyā buddhoti	1174	
PA_tika-vin01_t1:1174_4	attho. Anaññaneyyatāya buddhoti aññena abodhito sayameva buddhattā buddhoti attho.	1174	
PA_tika-vin01_t1:1174_5	Visavitāya buddhoti nānāguṇavisavanato padumamiva vikasanaṭṭhena buddhoti attho.	1174	
PA_tika-vin01_t1:1174_6	Khīṇāsavasaṅkhātena buddhoti evamādīhi chahi padehi cittasaṅkocakaradhammappahānena	1174	
PA_tika-vin01_t1:1174_7	niddākkhayavibuddho puriso viya sabbakilesaniddākkhayavibuddhattā buddhoti vuttaṃ	1174	
PA_tika-vin01_t1:1174_8	hoti. Tattha saṅkhā saṅkhātanti atthato ekattā saṅkhātenāti vacanassa koṭṭhāsenāti	1174	
PA_tika-vin01_t1:1174_9	attho. Taṇhālepadiṭṭhilepābhāvena nirupalepasaṅkhātena. Savāsanānaṃ sabbakilesānaṃ	1174	
PA_tika-vin01_t1:1174_10	pahīnattā ekantavacaneneva visesetvā “ekantavītarāgo”tiādi vuttaṃ. Ekantanikkilesoti	11741	
PA_tika-vin01_t1:1174_11	rāgadosamohāvasesehi sabbakilesehi nikkileso. Ekāyanamaggaṃ gatoti buddhoti gamanatthānaṃ	11741	
PA_tika-vin01_t1:1174_12	buddhiatthatā viya buddhiatthānampi gamanatthatā labbhatīti ekāyanamaggaṃ gatattā	11741	
PA_tika-vin01_t1:1174_13	buddhoti vuccatīti attho. Eko anuttaraṃ sammāsambodhiṃ abhisambuddhoti buddhoti na	11741	
PA_tika-vin01_t1:1174_14	parehi buddhattā buddho, atha kho sayameva anuttaraṃ sammāsambodhiṃ abhisambuddhattā	11741	
PA_tika-vin01_t1:1174_15	buddhoti attho. Abuddhivihatattā buddhipaṭilābhā buddhoti buddhi buddhaṃ bodhoti	11741	
PA_tika-vin01_t1:1174_16	anatthantaraṃ. Tattha yathā rattaguṇayogato ratto paṭo, evaṃ buddhaguṇayogato buddhoti	11741	
PA_tika-vin01_t1:1174_17	ñāpanatthaṃ vuttaṃ. Tato paraṃ buddhoti netaṃ nāmantiādi atthānugatāyaṃ paññattīti	11741	
PA_tika-vin01_t1:1174_18	bodhanatthaṃ vuttanti evamettha imināpi kāraṇena bhagavā buddhoti veditabbo.	11741	
PA_tika-vin01_t1:1175_0	Idāni bhagavāti imassa atthaṃ dassento āha “bhagavāti idaṃ panassā”tiādi. Tattha	1175	
PA_tika-vin01_t1:1175_1	assāti bhagavato. Guṇavisiṭṭhasattuttamagarugāravādhivacananti sabbehi sīlādiguṇehi	1175	
PA_tika-vin01_t1:1175_2	visiṭṭhassa tato eva sabbasattehi uttamassa garuno gāravavasena vuccamānavacanametaṃ	1175	
PA_tika-vin01_t1:1175_3	bhagavāti. Tathā hi lokanātho aparimitanirupamappabhāvasīlādiguṇavisesasamaṅgitāya	1175	
PA_tika-vin01_t1:1175_4	sabbānatthaparihārapubbaṅgamāya niravasesahitasukhavidhānatapparāya niratisayāya	1175	
PA_tika-vin01_t1:1175_5	payogasampattiyā sadevamanussāya pajāya accantupakāritāya ca aparimāṇāsu lokadhātūsu	1175	
PA_tika-vin01_t1:1175_6	aparimāṇānaṃ sattānaṃ uttamaṃ gāravaṭṭhānanti.	1175	
PA_tika-vin01_t1:1176_0	Bhagavāti vacanaṃ seṭṭhanti seṭṭhavācakaṃ vacanaṃ seṭṭhaguṇasahacaraṇato “seṭṭha”nti	1176	
PA_tika-vin01_t1:1176_1	vuttaṃ. Atha vā vuccatīti vacanaṃ, attho, tasmā yo “bhagavā”ti vacanena vacanīyo	1176	
PA_tika-vin01_t1:1176_2	attho, so seṭṭhoti attho. Bhagavāti vacanamuttamanti etthāpi eseva nayo. Gāravayuttoti	1176	
PA_tika-vin01_t1:1176_3	garubhāvayutto garuguṇayogato. Garukaraṇaṃ vā sātisayaṃ arahatīti gāravayutto, gāravārahoti	1176	
PA_tika-vin01_t1:1176_4	attho. “Sippādisikkhāpakā garū honti, na ca gāravayuttā, ayaṃ pana tādiso na hoti,	1176	
PA_tika-vin01_t1:1176_5	tasmā ‘garū’ti vatvā ‘gāravayutto’ti vutta”nti keci.	1176	
PA_tika-vin01_t1:1177_0	Guṇavisesahetukaṃ “bhagavā”ti idaṃ bhagavato nāmanti saṅkhepato vuttamatthaṃ vitthārato	1177	
PA_tika-vin01_t1:1177_1	vibhajitukāmo nāmaṃyeva tāva atthuddhāravasena dassento “catubbidhañhi nāma”ntiādimāha.	1177	
PA_tika-vin01_t1:1177_2	Tattha āvatthikanti avatthāya viditaṃ taṃ taṃ avatthaṃ upādāya paññattaṃ voharitaṃ.	1177	
PA_tika-vin01_t1:1177_3	Tathā liṅgikaṃ tena tena liṅgena voharitaṃ. Nemittikanti nimittato āgataṃ. Adhiccasamuppannanti	1177	
PA_tika-vin01_t1:1177_4	yadicchāya pavattaṃ, yadicchāya āgataṃ yadicchakaṃ. Idāni āvatthikādīni nāmāni sarūpato	1177	
PA_tika-vin01_t1:1177_5	dassento āha “tattha vaccho dammo balibaddo”tiādi. Tattha paṭhamena ādi-saddena bālo	1177	
PA_tika-vin01_t1:1177_6	yuvā vuḍḍhoti evamādiṃ saṅgaṇhāti, dutiyena muṇḍī jaṭīti evamādiṃ, tatiyena bahussuto	1177	
PA_tika-vin01_t1:1177_7	dhammakathiko jhāyīti evamādiṃ, catutthena aghapadīpanaṃ pāvacananti evamādiṃ saṅgaṇhāti.	1177	
PA_tika-vin01_t1:1177_8	Nemittikanti vuttamatthaṃ byatirekavasena patiṭṭhāpetuṃ “na mahāmāyāyā”tiādi vuttaṃ.	1177	
PA_tika-vin01_t1:1177_9	Vimokkhantikanti iminā pana idaṃ nāmaṃ ariyāya jātiyā jātakkhaṇeyeva jātanti dasseti.	1177	
PA_tika-vin01_t1:1177_10	Yadi vimokkhantikaṃ, atha kasmā aññehi khīṇāsavehi asādhāraṇanti āha “saha sabbaññutaññāṇassa	11771	
PA_tika-vin01_t1:1177_11	paṭilābhā”ti. Buddhānañhi arahattaphalaṃ nipphajjamānaṃ sabbaññutaññāṇādīhi sabbehi	11771	
PA_tika-vin01_t1:1177_12	buddhaguṇehi saddhiṃyeva nipphajjati. Tena vuttaṃ “vimokkhantika”nti. Sacchikā paññattīti	11771	
PA_tika-vin01_t1:1177_13	sabbadhammānaṃ sacchikiriyāya nimittā paññatti. Atha vā sacchikā paññattīti paccakkhasiddhā	11771	
PA_tika-vin01_t1:1177_14	paññatti. Yaṃguṇanimittā hi sā, te satthu paccakkhabhūtā, taṃguṇā viya sāpi sacchikatā	11771	
PA_tika-vin01_t1:1177_15	eva nāma hoti, na paresaṃ vohāramattenāti adhippāyo.	11771	
PA_tika-vin01_t1:1178_0	Vadantīti mahātherassa garubhāvato bahuvacanenāha, saṅgītikārehi vā katamanuvādaṃ	1178	
PA_tika-vin01_t1:1178_1	sandhāya. Issariyādibhedo bhago assa atthīti bhagī. Maggaphalādiariyadhammaratanaṃ	1178	
PA_tika-vin01_t1:1178_2	araññavanapatthāni pantāni senāsanāni appasaddādiguṇayuttāni bhaji sevi sīlenāti	1178	
PA_tika-vin01_t1:1178_3	bhajī, bhajanasīloti attho. Bhāgīti cīvarapiṇḍapātādīnaṃ catunnaṃ paccayānañceva	1178	
PA_tika-vin01_t1:1178_4	atthadhammavimuttirasassa ca adhisīlādīnañca bhāgīti attho. Vibhaji pavibhaji dhammaratananti	1178	
PA_tika-vin01_t1:1178_5	vibhattavā. Akāsi bhagganti rāgādipāpadhammaṃ bhaggaṃ akāsīti bhagavāti attho. Garupi	1178	
PA_tika-vin01_t1:1178_6	loke bhagavāti vuccatīti āha “garū”ti. Yasmā garu, tasmāpi bhagavāti vuttaṃ hoti.	1178	
PA_tika-vin01_t1:1178_7	Hetuattho hi iti-saddo. So ca yattha iti-saddo natthi bhagītiādīsu, tattha paccekaṃ	1178	
PA_tika-vin01_t1:1178_8	yojetabbo. Bhāgyamassa atthīti bhāgyavā. Bahūhi ñāyehīti kāyabhāvanādikehi anekehi	1178	
PA_tika-vin01_t1:1178_9	bhāvanākkamehi. Subhāvitattanoti sammadeva bhāvitasabhāvassa. Paccatte cetaṃ sāmivacanaṃ,	1178	
PA_tika-vin01_t1:1178_10	tena subhāvitattāti vuttaṃ hoti, subhāvitasabhāvoti attho. Mahāgaṇṭhipade pana “subhāvitattano	11781	
PA_tika-vin01_t1:1178_11	subhāvitakāyo”ti vuttaṃ. Bhavānaṃ antaṃ nibbānaṃ gatoti bhavantago.	11781	
PA_tika-vin01_t1:1179	Niddese vuttanayenāti etthāyaṃ niddesanayo –	117	
PA_tika-vin01_t1:1180_0	“Bhagavāti gāravādhivacanametaṃ. Apica bhaggarāgoti bhagavā, bhaggadosoti bhagavā,	1180	
PA_tika-vin01_t1:1180_1	bhaggamohoti bhagavā, bhaggamānoti bhagavā, bhaggadiṭṭhīti bhagavā, bhaggataṇhoti	1180	
PA_tika-vin01_t1:1180_2	bhagavā, bhaggakilesoti bhagavā, bhaji vibhaji pavibhaji dhammaratananti bhagavā,	1180	
PA_tika-vin01_t1:1180_3	bhavānaṃ antakaroti bhagavā, bhāvitakāyo bhāvitasīlo bhāvitacitto bhāvitapaññoti	1180	
PA_tika-vin01_t1:1180_4	bhagavā, bhaji vā bhagavā araññavanapatthāni pantāni senāsanāni appasaddāni appanigghosāni	1180	
PA_tika-vin01_t1:1180_5	vijanavātāni manussarāhasseyyakāni paṭisallānasāruppānīti bhagavā. Bhāgī vā bhagavā	1180	
PA_tika-vin01_t1:1180_6	cīvarapiṇḍapātasenāsanagilānapaccayabhesajjaparikkhārānanti bhagavā. Bhāgī vā bhagavā	1180	
PA_tika-vin01_t1:1180_7	attharasassa dhammarasassa vimuttirasassa adhisīlassa adhicittassa adhipaññāyāti	1180	
PA_tika-vin01_t1:1180_8	bhagavā. Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ arūpasamāpattīnanti	1180	
PA_tika-vin01_t1:1180_9	bhagavā. Bhāgī vā bhagavā aṭṭhannaṃ vimokkhānaṃ aṭṭhannaṃ abhibhāyatanānaṃ navannaṃ	1180	
PA_tika-vin01_t1:1180_10	anupubbavihārasamāpattīnanti bhagavā. Bhāgī vā bhagavā dasannaṃ saññābhāvanānaṃ dasannaṃ	11801	
PA_tika-vin01_t1:1180_11	kasiṇasamāpattīnaṃ ānāpānassatisamādhissa asubhasamāpattiyāti bhagavā. Bhāgī vā bhagavā	11801	
PA_tika-vin01_t1:1180_12	catunnaṃ satipaṭṭhānānaṃ catunnaṃ sammappadhānānaṃ catunnaṃ iddhipādānaṃ pañcannaṃ	11801	
PA_tika-vin01_t1:1180_13	indriyānaṃ pañcannaṃ balānaṃ sattannaṃ bojjhaṅgānaṃ ariyassa aṭṭhaṅgikassa maggassāti	11801	
PA_tika-vin01_t1:1180_14	bhagavā. Bhāgī vā bhagavā dasannaṃ tathāgatabalānaṃ catunnaṃ vesārajjānaṃ catunnaṃ	11801	
PA_tika-vin01_t1:1180_15	paṭisambhidānaṃ channaṃ abhiññānaṃ channaṃ buddhadhammānanti bhagavā. Bhagavāti netaṃ	11801	
PA_tika-vin01_t1:1180_16	nāmaṃ…pe… sacchikā paññatti yadidaṃ bhagavā”ti.	11801	
PA_tika-vin01_t1:1181_0	Ettha ca “gāravādhivacana”ntiādīni yadipi gāthāyaṃ āgatapadānukkamena na niddiṭṭhāni,	1181	
PA_tika-vin01_t1:1181_1	yathārahaṃ pana tesaṃ sabbesampi niddesabhāvena veditabbāni. Tattha gāravādhivacananti	1181	
PA_tika-vin01_t1:1181_2	garūnaṃ garubhāvavācakaṃ vacanaṃ. Bhajīti bhāgaso kathesi. Tenāha “vibhaji pavibhaji	1181	
PA_tika-vin01_t1:1181_3	dhammaratana”nti. Maggaphalādi ariyadhammoyeva dhammaratanaṃ. Puna bhajīti imassa	1181	
PA_tika-vin01_t1:1181_4	sevīti attho. Bhāgīti bhāgābhidheyyavā. Puna bhāgīti ettha bhajanasīloti attho. Attharasassāti	1181	
PA_tika-vin01_t1:1181_5	atthasannissayassa rasassa. Vimuttāyatanasīse hi ṭhatvā dhammaṃ kathentassa suṇantassa	1181	
PA_tika-vin01_t1:1181_6	ca tadatthaṃ ārabbha uppajjanakapītisomanassaṃ attharaso. Dhammaṃ ārabbha dhammaraso.	1181	
PA_tika-vin01_t1:1181_7	Yaṃ sandhāya vuttaṃ “labhati atthavedaṃ, labhati dhammaveda”nti. Vimuttirasassāti	1181	
PA_tika-vin01_t1:1181_8	vimuttibhūtassa vimuttisannissayassa vā rasassa. Saññābhāvanānanti aniccasaññādīnaṃ	1181	
PA_tika-vin01_t1:1181_9	dasannaṃ saññābhāvanānaṃ. Channaṃ buddhadhammānanti cha asādhāraṇañāṇāni sandhāya	1181	
PA_tika-vin01_t1:1181_10	vuttaṃ. Tattha tattha bhagavātisaddasiddhi niruttinayeneva veditabbā.	11811	
PA_tika-vin01_t1:1182_0	Yadipi “bhāgyavā”tiādīhi padehi vuccamāno attho “bhagī bhajī”ti niddesagāthāya saṅgahito	1182	
PA_tika-vin01_t1:1182_1	eva, tathāpi padasiddhiatthavibhāgaatthayojanādisahito saṃvaṇṇanānayo tato aññākāroti	1182	
PA_tika-vin01_t1:1182_2	vuttaṃ “ayaṃ pana aparo nayo”ti. Vaṇṇavipariyāyoti etanti ettha itisaddo ādiattho,	1182	
PA_tika-vin01_t1:1182_3	tena vaṇṇavikāro vaṇṇalopo dhātuatthena niyojanañcāti imaṃ tividhaṃ lakkhaṇaṃ saṅgaṇhāti.	1182	
PA_tika-vin01_t1:1182_4	Saddanayenāti saddalakkhaṇanayena. Pisodarādīnaṃ saddānaṃ ākatigaṇabhāvato vuttaṃ	1182	
PA_tika-vin01_t1:1182_5	“pisodarādipakkhepalakkhaṇaṃ gahetvā”ti. Pakkhipanameva lakkhaṇaṃ. Tappariyāpannatākaraṇañhi	1182	
PA_tika-vin01_t1:1182_6	pakkhipanaṃ. Pārappattanti paramukkaṃsagataṃ pāramībhāvappattaṃ. Bhāgyanti kusalaṃ.	1182	
PA_tika-vin01_t1:1182_7	Tattha maggakusalaṃ lokuttarasukhanibbattakaṃ, itaraṃ lokiyasukhanibbattakaṃ, itarampi	1182	
PA_tika-vin01_t1:1182_8	vā vivaṭṭupanissayaṃ pariyāyato lokuttarasukhanibbattakaṃ siyā.	1182	
PA_tika-vin01_t1:1183_0	Idāni bhagavāti imassa atthaṃ vibhajitvā dassento āha “yasmā panā”tiādi. Tattha lobhādayo	1183	
PA_tika-vin01_t1:1183_1	ekakavasena gahitā, tathā viparītamanasikāro vipallāsabhāvasāmaññena, ahirikādayo	1183	
PA_tika-vin01_t1:1183_2	dukavasena. Tattha kujjhanalakkhaṇo kodho, so navavidhaāghātavatthusambhavo. “Akkocchi	1183	
PA_tika-vin01_t1:1183_3	maṃ avadhi ma”ntiādinā punappunaṃ kujjhanavasena cittapariyonandhano upanāho. Ubhayampi	1183	
PA_tika-vin01_t1:1183_4	paṭighoyeva, so pavattinānattato bhinditvā vutto. Sakiṃ uppanno kodho kodhoyeva,	1183	
PA_tika-vin01_t1:1183_5	taduttari upanāho. Vuttañcetaṃ “pubbakāle kodho, aparakāle upanāho”ti. Agāriyassa	1183	
PA_tika-vin01_t1:1183_6	anagāriyassa vā sukatakaraṇavināsano makkho. Agāriyopi hi kenaci anukampakena daliddo	1183	
PA_tika-vin01_t1:1183_7	samāno ucce ṭhāne ṭhapito aparena samayena “kiṃ tayā mayhaṃ kata”nti tassa sukatakaraṇaṃ	1183	
PA_tika-vin01_t1:1183_8	vināseti. Anagāriyopi sāmaṇerakālato pabhuti ācariyena vā upajjhāyena vā catūhi paccayehi	1183	
PA_tika-vin01_t1:1183_9	uddesaparipucchādīhi ca anuggahetvā dhammakathānayappakaraṇakosallādīni sikkhāpito	1183	
PA_tika-vin01_t1:1183_10	aparena samayena rājarājamahāmattādīhi sakkato garukato ācariyupajjhāyesu acittīkato	11831	
PA_tika-vin01_t1:1183_11	caramāno “ayaṃ amhehi daharakāle evaṃ anuggahito saṃvaḍḍhito ca, atha ca panidāni	11831	
PA_tika-vin01_t1:1183_12	nissineho jāto”ti vuccamāno “kiṃ mayhaṃ tumhehi kata”nti tesaṃ sukatakaraṇaṃ vināseti,	11831	
PA_tika-vin01_t1:1183_13	tasseso pubbakāritālakkhaṇassa guṇassa vināsano udakapuñchaniyā viya sarīrānugataṃ	11831	
PA_tika-vin01_t1:1183_14	udakaṃ nipuñchanto makkho. Tathā hi so paresaṃ guṇānaṃ makkhanaṭṭhena “makkho”ti	11831	
PA_tika-vin01_t1:1183_15	vuccati. Paḷāsatīti paḷāso, parassa guṇe dassetvā attano guṇehi same karotīti attho.	11831	
PA_tika-vin01_t1:1183_16	So pana bahussutepi puggale ajjhottharitvā “īdisassa ca bahussutassa aniyatā gati,	11831	
PA_tika-vin01_t1:1183_17	tava vā mama vā ko viseso”ti, rattaññū cirapabbajite puggale ajjhottharitvā “tvampi	11831	
PA_tika-vin01_t1:1183_18	imasmiṃ sāsane pabbajito, ahampi pabbajito, tvampi sīlamatte ṭhito, ahampī”tiādinā	11831	
PA_tika-vin01_t1:1183_19	nayena uppajjamāno yugaggāho. Yugaggāhalakkhaṇo hi paḷāso.	11831	
PA_tika-vin01_t1:1184_0	Paresaṃ sakkārādīni khīyamānā usūyamānā issā. Attano sampattiyā nigūhanaṃ parehi	1184	
PA_tika-vin01_t1:1184_1	sādhāraṇabhāvaṃ asahamānaṃ macchariyaṃ. Vañcanikacariyabhūtā māyā, sā sakadosapaṭicchādanalakkhaṇā.	1184	
PA_tika-vin01_t1:1184_2	Tathā hi sā attano vijjamānadosapaṭicchādanato cakkhumohanamāyā viyāti “māyā”ti vuccati.	1184	
PA_tika-vin01_t1:1184_3	Attano avijjamānaguṇappakāsanalakkhaṇaṃ kerāṭikabhāvena uppajjamānaṃ sāṭheyyaṃ. Asantaguṇadīpanañhi	1184	
PA_tika-vin01_t1:1184_4	“kerāṭiya”nti vuccati. Kerāṭiko hi puggalo āyanamaccho viya hoti. Āyanamaccho nāma	1184	
PA_tika-vin01_t1:1184_5	sappamukhamacchavālā ekā macchajāti. So kira macchānaṃ naṅguṭṭhaṃ dasseti, sappānaṃ	1184	
PA_tika-vin01_t1:1184_6	sīsaṃ “tumhākaṃ sadiso aha”nti jānāpetuṃ, evameva kerāṭiko puggalo yaṃ yaṃ suttantikaṃ	1184	
PA_tika-vin01_t1:1184_7	vā ābhidhammikaṃ vā upasaṅkamati, taṃ taṃ evaṃ vadati “ahaṃ tumhākaṃ antevāsī, tumhe	1184	
PA_tika-vin01_t1:1184_8	mayhaṃ anukampakā, nāhaṃ tumhe muñcāmī”ti. Evamete “sagāravo ayaṃ amhesu sappatisso”ti	1184	
PA_tika-vin01_t1:1184_9	maññissanti, tassevaṃ kerāṭikabhāvena uppajjamānaṃ sāṭheyyaṃ.	1184	
PA_tika-vin01_t1:1185_0	Sabbaso maddavābhāvena vātabharitabhastasadisassa thaddhabhāvassa anonamitadaṇḍasadisatāya	1185	
PA_tika-vin01_t1:1185_1	paggahitasiraanivātavuttikāyassa ca kārako thambho. Taduttarikaraṇo sārambho. So	1185	
PA_tika-vin01_t1:1185_2	duvidhena labbhati akusalavasena ceva kusalavasena ca. Tattha agāriyassa parena kataṃ	1185	
PA_tika-vin01_t1:1185_3	alaṅkārādiṃ disvā taddiguṇataddiguṇakaraṇena uppajjamāno, anagāriyassa ca yattakaṃ	1185	
PA_tika-vin01_t1:1185_4	yattakaṃ paro pariyāpuṇāti vā katheti vā, mānavasena taddiguṇataddiguṇakaraṇena uppajjamāno	1185	
PA_tika-vin01_t1:1185_5	akusalo. Tena hi samannāgato puggalo taddiguṇaṃ taddiguṇaṃ karoti. Agāriyo samāno	1185	
PA_tika-vin01_t1:1185_6	ekenekasmiṃ gharavatthusmiṃ sajjite aparo dve vatthūni sajjeti, aparo cattāro, aparo	1185	
PA_tika-vin01_t1:1185_7	aṭṭha, aparo soḷasa. Anagāriyo samāno ekenekasmiṃ nikāye gahite “nāhaṃ etassa heṭṭhā	1185	
PA_tika-vin01_t1:1185_8	bhavissāmī”ti aparo dve gaṇhāti, aparo tayo, aparo cattāro, aparo pañca. Sārambhavasena	1185	
PA_tika-vin01_t1:1185_9	hi gaṇhituṃ na vaṭṭati. Akusalapakkho hesa nirayagāmimaggo. Agāriyassa pana paraṃ	1185	
PA_tika-vin01_t1:1185_10	ekaṃ salākabhattaṃ dentaṃ disvā attano dve vā tīṇi vā dātukāmatāya uppajjamāno, anagāriyassa	11851	
PA_tika-vin01_t1:1185_11	ca parena ekanikāye gahite mānaṃ anissāya kevalaṃ taṃ disvā attano ālasiyaṃ abhibhuyya	11851	
PA_tika-vin01_t1:1185_12	dve nikāye gahetukāmatāya uppajjamāno kusalo. Kusalapakkhavasena hi ekasmiṃ ekaṃ	11851	
PA_tika-vin01_t1:1185_13	salākabhattaṃ dente dve, dve dente cattāri dātuṃ vaṭṭati. Bhikkhunāpi parena ekasmiṃ	11851	
PA_tika-vin01_t1:1185_14	nikāye gahite “dve nikāye gahetvā sajjhāyantassa me phāsu hotī”ti vivaṭṭapakkhe ṭhatvā	11851	
PA_tika-vin01_t1:1185_15	taduttari gaṇhituṃ vaṭṭati, idha pana akusalapakkhiyo taduttarikaraṇo “sārambho”ti vutto.	11851	
PA_tika-vin01_t1:1186_0	Jātiādīni nissāya seyyassa “seyyohamasmī”tiādinā unnativasena paggaṇhanavasena pavatto	1186	
PA_tika-vin01_t1:1186_1	māno. Abbhunnativasena pavatto atimāno. Pubbe kenaci attānaṃ sadisaṃ katvā pacchā	1186	
PA_tika-vin01_t1:1186_2	tato adhikato dahato uppajjamānako atimānoti veditabbo. Jātiādiṃ paṭicca majjanākāro	1186	
PA_tika-vin01_t1:1186_3	mado, sopi atthato māno eva. So pana jātimado gottamado ārogyamado yobbanamado jīvitamado	1186	
PA_tika-vin01_t1:1186_4	lābhamado sakkāramado garukāramado purekkhāramado parivāramado bhogamado vaṇṇamado	1186	
PA_tika-vin01_t1:1186_5	sutamado paṭibhānamado rattaññumado piṇḍapātikamado anavaññattimado iriyāpathamado	1186	
PA_tika-vin01_t1:1186_6	iddhimado yasamado sīlamado jhānamado sippamado ārohamado pariṇāhamado saṇṭhānamado	1186	
PA_tika-vin01_t1:1186_7	pāripūrimadoti anekavidho.	1186	
PA_tika-vin01_t1:1187_0	Tattha jātiṃ nissāya uppanno majjanākārappavatto māno jātimado, so khattiyādīnaṃ	1187	
PA_tika-vin01_t1:1187_1	catunnampi vaṇṇānaṃ uppajjati. Jātisampanno hi khattiyo “mādiso añño natthi, avasesā	1187	
PA_tika-vin01_t1:1187_2	antarā uṭṭhāya khattiyā jātā, ahaṃ pana vaṃsāgatakhattiyo”ti mānaṃ karoti. Brāhmaṇādīsupi	1187	
PA_tika-vin01_t1:1187_3	eseva nayo. Gottaṃ nissāya uppanno majjanākārappavatto māno gottamado, sopi khattiyādīnaṃ	1187	
PA_tika-vin01_t1:1187_4	catunnampi vaṇṇānaṃ uppajjati. Khattiyopi hi “ahaṃ koṇḍaññagotto, ahaṃ ādiccagotto”ti	1187	
PA_tika-vin01_t1:1187_5	mānaṃ karoti. Brāhmaṇopi “ahaṃ kassapagotto, ahaṃ bhāradvājagotto”ti mānaṃ karoti.	1187	
PA_tika-vin01_t1:1187_6	Vessopi suddopi attano attano kulagottaṃ nissāya mānaṃ karoti. Ārogyamadādīsupi “ahaṃ	1187	
PA_tika-vin01_t1:1187_7	arogo, sesā rogabahulā, kaṇḍuvanamattampi mayhaṃ byādhi nāma natthī”ti majjanavasena	1187	
PA_tika-vin01_t1:1187_8	uppanno māno ārogyamado nāma. “Ahaṃ taruṇo, avasesasattānaṃ attabhāvo papāte ṭhitarukkhasadiso,	1187	
PA_tika-vin01_t1:1187_9	ahaṃ pana paṭhamavaye ṭhito”ti majjanavasena uppanno māno yobbanamado. “Ahaṃ ciraṃ	1187	
PA_tika-vin01_t1:1187_10	jīviṃ, ciraṃ jīvāmi, ciraṃ jīvissāmi, sukhaṃ jīviṃ, sukhaṃ jīvāmi, sukhaṃ jīvissāmī”ti	11871	
PA_tika-vin01_t1:1187_11	majjanavasena uppanno māno jīvitamado nāma. “Ahaṃ lābhī, avasesā sattā appalābhā,	11871	
PA_tika-vin01_t1:1187_12	mayhaṃ pana lābhassa pamāṇaṃ natthī”ti majjanavasena uppanno māno lābhamado nāma.	11871	
PA_tika-vin01_t1:1188_0	“Avasesā sattā yaṃ vā taṃ vā labhanti, ahaṃ pana sukataṃ paṇītaṃ cīvarādipaccayaṃ	1188	
PA_tika-vin01_t1:1188_1	labhāmī”ti majjanavasena uppanno māno sakkāramado nāma. “Avasesabhikkhūnaṃ pādapiṭṭhiyaṃ	1188	
PA_tika-vin01_t1:1188_2	akkamitvā gacchantā manussā ‘ayaṃ samaṇo’tipi na vandanti, maṃ pana disvā vandanti,	1188	
PA_tika-vin01_t1:1188_3	pāsāṇacchattaṃ viya garukaṃ katvā aggikkhandhaṃ viya ca durāsadaṃ katvā maññantī”ti	1188	
PA_tika-vin01_t1:1188_4	majjanavasena uppanno māno garukāramado nāma. “Uppanno pañho mayhameva mukhena chijjati,	1188	
PA_tika-vin01_t1:1188_5	bhikkhācāraṃ gacchantāpi āgacchantāpi mameva purato katvā parivāretvā gacchantī”ti	1188	
PA_tika-vin01_t1:1188_6	majjanavasena uppanno māno purekkhāramado nāma. Agāriyassa tāva mahāparivārassa “purisasatampi	1188	
PA_tika-vin01_t1:1188_7	purisasahassampi maṃ parivāretī”ti, anagāriyassa “samaṇasatampi samaṇasahassampi	1188	
PA_tika-vin01_t1:1188_8	maṃ parivāreti, sesā appaparivārā, ahaṃ mahāparivāro ceva suciparivāro cā”ti majjanavasena	1188	
PA_tika-vin01_t1:1188_9	uppanno māno parivāramado nāma. “Avasesā sattā attano paribhogamattakampi na labhanti,	1188	
PA_tika-vin01_t1:1188_10	mayhaṃ pana nidhānagatasseva dhanassa pamāṇaṃ natthī”ti majjanavasena uppanno māno	11881	
PA_tika-vin01_t1:1188_11	bhogamado nāma. “Avasesā sattā dubbaṇṇā durūpā, ahaṃ abhirūpo pāsādiko”tipi “avasesasattā	11881	
PA_tika-vin01_t1:1188_12	nigguṇā patthaṭaakittino, mayhaṃ pana kittisaddo devamanussesu pākaṭo ‘itipi thero	11881	
PA_tika-vin01_t1:1188_13	bahussuto, itipi sīlavā, itipi dhutaguṇayutto”’ti, evaṃ sarīravaṇṇaṃ guṇavaṇṇañca	11881	
PA_tika-vin01_t1:1188_14	paṭicca majjanavasena uppanno māno vaṇṇamado nāma.	11881	
PA_tika-vin01_t1:1189_0	“Avasesā sattā appassutā, ahaṃ pana bahussuto”ti majjanavasena uppanno māno sutamado	1189	
PA_tika-vin01_t1:1189_1	nāma. “Avasesā sattā appaṭibhānā, mayhaṃ pana paṭibhānassa pamāṇaṃ natthī”ti majjanavasena	1189	
PA_tika-vin01_t1:1189_2	uppanno māno paṭibhānamado nāma. “Ahaṃ rattaññū asukaṃ buddhavaṃsaṃ rājavaṃsaṃ janapadavaṃsaṃ	1189	
PA_tika-vin01_t1:1189_3	gāmavaṃsaṃ rattindivaparicchedaṃ nakkhattamuhuttayogaṃ jānāmī”ti majjanavasena uppanno	1189	
PA_tika-vin01_t1:1189_4	māno rattaññumado nāma. “Avasesā bhikkhū antarā piṇḍapātikā jātā, ahaṃ pana jātipiṇḍapātiko”ti	1189	
PA_tika-vin01_t1:1189_5	majjanavasena uppanno māno piṇḍapātikamado nāma. “Avasesā sattā uññātā avaññātā,	1189	
PA_tika-vin01_t1:1189_6	ahaṃ pana anavaññāto”ti majjanavasena uppanno māno anavaññattimado nāma. “Avasesānaṃ	1189	
PA_tika-vin01_t1:1189_7	sattānaṃ iriyāpatho apāsādiko, mayhaṃ pana pāsādiko”ti majjanavasena uppanno māno	1189	
PA_tika-vin01_t1:1189_8	iriyāpathamado nāma. “Avasesā sattā chinnapakkhakākasadisā, ahaṃ pana mahiddhiko	1189	
PA_tika-vin01_t1:1189_9	mahānubhāvo”ti vā “ahaṃ yaṃ yaṃ kammaṃ karomi, taṃ taṃ ijjhatī”ti vā majjanavasena	1189	
PA_tika-vin01_t1:1189_10	uppanno māno iddhimado nāma.	11891	
PA_tika-vin01_t1:1190_0	Yasamado pana agārikenapi anagārikenapi dīpetabbo. Agārikopi hi ekacco aṭṭhārasasu	1190	
PA_tika-vin01_t1:1190_1	seṇīsu ekissā jeṭṭhako hoti, tassa “avasese purise ahaṃ paṭṭhapemi, ahaṃ vicāremī”ti,	1190	
PA_tika-vin01_t1:1190_2	anagārikopi ekacco katthaci jeṭṭhako hoti, tassa “avasesā bhikkhū mayhaṃ ovāde vattanti,	1190	
PA_tika-vin01_t1:1190_3	ahaṃ jeṭṭhako”ti majjanavasena uppanno māno yasamado nāma. “Avasesā sattā dussīlā,	1190	
PA_tika-vin01_t1:1190_4	ahaṃ pana sīlavā”ti majjanavasena uppanno māno sīlamado nāma. “Avasesānaṃ sattānaṃ	1190	
PA_tika-vin01_t1:1190_5	kukkuṭassa udakapānamattepi kāle cittekaggatā natthi, ahaṃ pana upacārappanānaṃ lābhī”ti	1190	
PA_tika-vin01_t1:1190_6	majjanavasena uppanno māno jhānamado nāma. “Avasesā sattā nissippā, ahaṃ sippavā”ti	1190	
PA_tika-vin01_t1:1190_7	majjanavasena uppanno māno sippamado nāma. “Avasesā sattā rassā, ahaṃ dīgho”ti majjanavasena	1190	
PA_tika-vin01_t1:1190_8	uppanno māno ārohamado nāma. “Avasesā sattā rassā vā honti dīghā vā, ahaṃ nigrodhaparimaṇḍalo”ti	1190	
PA_tika-vin01_t1:1190_9	majjanavasena uppanno māno pariṇāhamado nāma. “Avasesānaṃ sattānaṃ sarīrasaṇṭhānaṃ	1190	
PA_tika-vin01_t1:1190_10	virūpaṃ bībhacchaṃ, mayhaṃ pana manāpaṃ pāsādika”nti majjanavasena uppanno māno saṇṭhānamado	11901	
PA_tika-vin01_t1:1190_11	nāma. “Avasesānaṃ sattānaṃ sarīre bahū dosā, mayhaṃ pana sarīre kesaggamattampi vajjaṃ	11901	
PA_tika-vin01_t1:1190_12	natthī”ti majjanavasena uppanno māno pāripūrimado nāma. Evamayaṃ sabbopi jātiādiṃ	11901	
PA_tika-vin01_t1:1190_13	nissāya majjanākāravasappavatto māno idha “mado”ti vutto. Kāmaguṇesu cittassa vossaggo	11901	
PA_tika-vin01_t1:1190_14	pamādo, pañcasu kāmaguṇesu satiyā aniggaṇhitvā cittassa vossajjanaṃ, sativirahoti	11901	
PA_tika-vin01_t1:1190_15	vuttaṃ hoti. Taṇhāvijjā pākaṭāyeva.	11901	
PA_tika-vin01_t1:1191_0	Lobhādayo ca puna tividhākusalamūlanti tikavasena gahitā. Duccaritādīsupi tividha-saddo	1191	
PA_tika-vin01_t1:1191_1	paccekaṃ yojetabbo. Tattha kāyaduccaritādīni tividhaduccaritāni. Taṇhāsaṃkilesādayo	1191	
PA_tika-vin01_t1:1191_2	tividhasaṃkilesā. Rāgamalādayo malīnabhāvakarattā tividhamalāni. Rāgādayo hi cittaṃ	1191	
PA_tika-vin01_t1:1191_3	malīnaṃ karonti, malaṃ gāhāpenti, tasmā “malānī”ti vuccanti. “Rāgo visamaṃ, doso	1191	
PA_tika-vin01_t1:1191_4	visamaṃ, moho visama”nti evaṃ vuttā rāgādayo “kāyavisamaṃ vacīvisamaṃ manovisama”nti	1191	
PA_tika-vin01_t1:1191_5	evamāgatā kāyaduccaritādayo ca tividhavisamāni. Tāni pana yasmā rāgādīsu ceva kāyaduccaritādīsu	1191	
PA_tika-vin01_t1:1191_6	ca sattā pakkhalanti, pakkhalitā ca sāsanatopi sugatitopi patanti, tasmā pakkhalanapātahetubhāvato	1191	
PA_tika-vin01_t1:1191_7	“visamānī”ti vuccanti. “Kāmasaññā byāpādasaññā vihiṃsāsaññā”ti evamāgatā kāmādipaṭisaṃyuttā	1191	
PA_tika-vin01_t1:1191_8	saññā tividhasaññā. Tathā “kāmavitakko byāpādavitakko vihiṃsāvitakko”ti evamāgatā	1191	
PA_tika-vin01_t1:1191_9	tividhavitakkā. Taṇhāpapañco diṭṭhipapañco mānapapañcoti ime tividhapapañcā. Vaṭṭasmiṃ	1191	
PA_tika-vin01_t1:1191_10	satte papañcentīti taṇhādayo “papañcā”ti vuccanti.	11911	
PA_tika-vin01_t1:1192_0	Catubbidhavipariyesātiādīsu catubbidha-saddo paccekaṃ yojetabbo. Tattha aniccādīni	1192	
PA_tika-vin01_t1:1192_1	vatthūni niccantiādinā nayena viparītato esantīti vipariyesā. “Anicce niccanti saññāvipariyeso	1192	
PA_tika-vin01_t1:1192_2	cittavipariyeso diṭṭhivipariyeso, dukkhe sukhanti saññāvipariyeso cittavipariyeso	1192	
PA_tika-vin01_t1:1192_3	diṭṭhivipariyeso, asubhe subhanti saññāvipariyeso cittavipariyeso diṭṭhivipariyeso,	1192	
PA_tika-vin01_t1:1192_4	anattani attāti saññāvipariyeso cittavipariyeso diṭṭhivipariyeso”ti evamāgatā dvādasa	1192	
PA_tika-vin01_t1:1192_5	vipallāsā catunnaṃ aniccādivatthūnaṃ vasena “catubbidhavipariyesā”ti vuttā. Ettha	1192	
PA_tika-vin01_t1:1192_6	pana cittakiccassa dubbalaṭṭhāne diṭṭhivirahitāya akusalasaññāya sakakiccassa balavakāle	1192	
PA_tika-vin01_t1:1192_7	saññāvipallāso veditabbo, diṭṭhivirahitasseva akusalacittassa sakakiccassa balavakāle	1192	
PA_tika-vin01_t1:1192_8	cittavipallāso, diṭṭhisampayuttacitte diṭṭhivipallāso. Tasmā sabbadubbalo saññāvipallāso,	1192	
PA_tika-vin01_t1:1192_9	tato balavataro cittavipallāso, sabbabalavataro diṭṭhivipallāso. Ajātabuddhidārakassa	1192	
PA_tika-vin01_t1:1192_10	kahāpaṇadassanaṃ viya saññā ārammaṇassa upaṭṭhānākāramattagahaṇato. Gāmikapurisassa	11921	
PA_tika-vin01_t1:1192_11	kahāpaṇadassanaṃ viya cittaṃ lakkhaṇappaṭivedhassapi sampādanato. Kammārassa mahāsaṇḍāsena	11921	
PA_tika-vin01_t1:1192_12	ayogahaṇaṃ viya diṭṭhi abhinivesaparāmasanato. Tattha cattāro diṭṭhivipallāsā, aniccānattesu	11921	
PA_tika-vin01_t1:1192_13	niccantiādivasappavattā cattāro saññācittavipallāsāti ime aṭṭha vipallāsā sotāpattimaggena	11921	
PA_tika-vin01_t1:1192_14	pahīyanti. Asubhe subhanti saññācittavipallāsā sakadāgāmimaggena tanukā honti, anāgāmimaggena	11921	
PA_tika-vin01_t1:1192_15	pahīyanti. Dukkhe sukhanti saññācittavipallāsā arahattamaggena pahīyantīti veditabbā.	11921	
PA_tika-vin01_t1:1193_0	“Kāmāsavo bhavāsavo diṭṭhāsavo avijjāsavo”ti evamāgatā kāmataṇhādayo cattāro āsavanti	1193	
PA_tika-vin01_t1:1193_1	cakkhuādito sandanti pavattantīti āsavā. Kiñcāpi cakkhuādito kusalādīnampi pavatti	1193	
PA_tika-vin01_t1:1193_2	atthi, kāmāsavādayo eva pana vaṇato yūsaṃ viya paggharaṇakaasucibhāvena sandanti,	1193	
PA_tika-vin01_t1:1193_3	tasmā te eva “āsavā”ti vuccanti. Tattha hi paggharaṇakaasucimhi niruḷho āsavasaddoti.	1193	
PA_tika-vin01_t1:1193_4	Atha vā dhammato yāva gotrabhuṃ, okāsato yāva bhavaggaṃ savanti gacchanti ārammaṇakaraṇavasena	1193	
PA_tika-vin01_t1:1193_5	pavattantīti āsavā, ete dhamme etañca okāsaṃ antokaritvā pavattantīti attho. Avadhiattho	1193	
PA_tika-vin01_t1:1193_6	hi ā-kāro. Avadhi ca mariyādābhividhibhedato duvidho. Tattha mariyādaṃ kiriyaṃ bahikatvā	1193	
PA_tika-vin01_t1:1193_7	pavattati yathā “āpāṭaliputtaṃ vuṭṭho devo”ti, abhividhi pana kiriyaṃ byāpetvā pavattati	1193	
PA_tika-vin01_t1:1193_8	yathā “ābhavaggaṃ bhagavato yaso pavattatī”ti, abhividhiattho cāyaṃ ā-kāro idha gahito,	1193	
PA_tika-vin01_t1:1193_9	tasmā te dhamme tañca okāsaṃ antokaritvā ārammaṇakaraṇavasena savantīti “āsavā”ti	1193	
PA_tika-vin01_t1:1193_10	vuccanti. Cirapārivāsiyaṭṭhena madirādayo āsavā viyātipi āsavā. Lokasmiñhi cirapārivāsikā	11931	
PA_tika-vin01_t1:1193_11	madirādayo “āsavā”ti vuccanti. Yadi ca cirapārivāsiyaṭṭhena āsavā, eteyeva bhavitumarahanti.	11931	
PA_tika-vin01_t1:1193_12	Vuttañhetaṃ “purimā, bhikkhave, koṭi na paññāyati avijjāya, ito pubbe avijjā nāhosī”tiādi.	11931	
PA_tika-vin01_t1:1193_13	Aññesu pana yathāvutte dhamme okāsañca ārammaṇaṃ katvā pavattamānesu mānādīsu ca	11931	
PA_tika-vin01_t1:1193_14	vijjamānesu attattaniyādiggāhavasena abhibyāpanaṃ madanakaraṇavasena āsavasadisatā	11931	
PA_tika-vin01_t1:1193_15	ca etesaṃyeva, na aññesanti dvīsupi atthavikappesu etesuyeva āsavasaddo niruḷhoti	11931	
PA_tika-vin01_t1:1193_16	daṭṭhabbo. Āyataṃ vā saṃsāradukkhaṃ savanti pasavantītipi āsavā. Na hi taṃ kiñci	11931	
PA_tika-vin01_t1:1193_17	saṃsāradukkhaṃ atthi, yaṃ āsavehi vinā uppajjeyya.	11931	
PA_tika-vin01_t1:1194_0	“Abhijjhā kāyagantho byāpādo kāyagantho sīlabbataparāmāso kāyagantho idaṃsaccābhiniveso	1194	
PA_tika-vin01_t1:1194_1	kāyagantho”ti evamāgatā abhijjhādayo cattāro yassa saṃvijjanti, taṃ cutipaṭisandhivasena	1194	
PA_tika-vin01_t1:1194_2	vaṭṭasmiṃ ganthenti ghaṭentīti ganthā. “Kāmogho bhavogho diṭṭhogho avijjogho”ti evamāgatā	1194	
PA_tika-vin01_t1:1194_3	cattāro kāmataṇhādayo yassa saṃvijjanti, taṃ vaṭṭasmiṃ ohananti osīdāpentīti oghā.	1194	
PA_tika-vin01_t1:1194_4	Teyeva “kāmayogo bhavayogo diṭṭhiyogo avijjāyogo”ti evamāgatā vaṭṭasmiṃ yojentīti	1194	
PA_tika-vin01_t1:1194_5	yogā. Ariyā etāya na gacchantīti agati, sā chandādivasena catubbidhā. “Cīvarahetu	1194	
PA_tika-vin01_t1:1194_6	vā bhikkhuno taṇhā uppajjamānā uppajjati, piṇḍapāta, senāsana, itibhavābhavahetu	1194	
PA_tika-vin01_t1:1194_7	vā bhikkhuno taṇhā uppajjamānā uppajjatī”ti evamāgatā cattāro taṇhuppādā. Tattha	1194	
PA_tika-vin01_t1:1194_8	itibhavābhavahetūti ettha itīti nidassane nipāto, yathā cīvarādihetu, evaṃ bhavābhavahetupīti	1194	
PA_tika-vin01_t1:1194_9	attho. Bhavābhavoti cettha paṇītapaṇītatarāni telamadhuphāṇitādīni adhippetāni. Kāmupādānādīni cattāri upādānāni.	1194	
PA_tika-vin01_t1:1195_0	Pañca cetokhilātiādīsu “buddhe kaṅkhati, dhamme, saṅghe, sikkhāya kaṅkhati, sabrahmacārīsu	1195	
PA_tika-vin01_t1:1195_1	kupito hoti anattamano āhatacitto khilajāto”ti evamāgatāni pañca cetokhilāni, ceto	1195	
PA_tika-vin01_t1:1195_2	khilayati thaddhabhāvaṃ āpajjati etehīti cetokhilāni. Vinibandhādīsupi pañca-saddo	1195	
PA_tika-vin01_t1:1195_3	paccekaṃ yojetabbo. “Kāme avītarāgo hoti, kāye avītarāgo, rūpe avītarāgo, yāvadatthaṃ	1195	
PA_tika-vin01_t1:1195_4	udarāvadehakaṃ bhuñjitvā seyyasukhaṃ passasukhaṃ middhasukhaṃ anuyutto viharati,	1195	
PA_tika-vin01_t1:1195_5	aññataraṃ devanikāyaṃ paṇidhāya brahmacariyaṃ caratī”ti āgatā pañca cittaṃ bandhitvā	1195	
PA_tika-vin01_t1:1195_6	muṭṭhiyaṃ katvā viya gaṇhantīti cetovinibandhā. Ete hi taṇhāppavattibhāvato kusalappavattiyā	1195	
PA_tika-vin01_t1:1195_7	avasarāppadānavasena cittaṃ bandhaṃ viya samorodhetvā gaṇhanti. Saddatthato pana	1195	
PA_tika-vin01_t1:1195_8	ceto virūpaṃ nibandhīyati saṃyamīyati etehīti cetovinibandhā. Kāmacchandādīni pañca	1195	
PA_tika-vin01_t1:1195_9	kusaladhamme nīvārenti āvarantīti nīvaraṇāni. Rūpābhinandanādayo pañcābhinandanā.	1195	
PA_tika-vin01_t1:1196_0	Cha vivādamūlātiādīsu kodho makkho issā sāṭheyyaṃ pāpicchatā sandiṭṭhiparāmāsoti	1196	
PA_tika-vin01_t1:1196_1	imāni cha vivādamūlāni. Yasmā kuddho vā kodhavasena…pe… sandiṭṭhiparāmāsī vā sandiṭṭhiparāmasitāya	1196	
PA_tika-vin01_t1:1196_2	kalahaṃ viggahaṃ vivādaṃ āpajjati, tasmā kodhādayo “cha vivādamūlānī”ti vuccanti.	1196	
PA_tika-vin01_t1:1196_3	Rūpataṇhāsaddataṇhādayo cha taṇhākāyā. Kāmarāgapaṭighadiṭṭhivicikicchābhavarāgamānāvijjā	1196	
PA_tika-vin01_t1:1196_4	sattānusayā. Thāmagataṭṭhena appahīnaṭṭhena ca anusentīti anusayā. Micchādiṭṭhimicchāsaṅkappamicchāvācāmicchākammantamicchāājīvamicchāvāyāmamicchāsatimicchāsamādhī aṭṭha micchattā.	1196	
PA_tika-vin01_t1:1197_0	“Taṇhaṃ paṭicca pariyesanā, pariyesanaṃ paṭicca lābho, lābhaṃ paṭicca vinicchayo,	1197	
PA_tika-vin01_t1:1197_1	vinicchayaṃ paṭicca chandarāgo, chandarāgaṃ paṭicca ajjhosānaṃ, ajjhosānaṃ paṭicca	1197	
PA_tika-vin01_t1:1197_2	pariggaho, pariggahaṃ paṭicca macchariyaṃ, macchariyaṃ paṭicca ārakkho, ārakkhādhikaraṇaṃ	1197	
PA_tika-vin01_t1:1197_3	daṇḍādānasatthādānakalahaviggahavivādatuvaṃtuvaṃpesuññamusāvādā aneke pāpakā akusalā	1197	
PA_tika-vin01_t1:1197_4	dhammā sambhavantī”ti evamāgatā pariyesanādayo nava taṇhāmūlakā. Tattha taṇhaṃ paṭiccāti	1197	
PA_tika-vin01_t1:1197_5	taṇhaṃ nissāya. Pariyesanāti rūpādiārammaṇapariyesanā. Sā hi taṇhāya sati hoti. Lābhoti	1197	
PA_tika-vin01_t1:1197_6	rūpādiārammaṇapaṭilābho. So hi pariyesanāya sati hoti. Vinicchayoti idha vitakko	1197	
PA_tika-vin01_t1:1197_7	adhippeto. Lābhaṃ labhitvā hi iṭṭhāniṭṭhaṃ sundarāsundarañca vitakkeneva vinicchinati	1197	
PA_tika-vin01_t1:1197_8	“ettakaṃ me rūpārammaṇatthāya bhavissati, ettakaṃ saddādiārammaṇatthāya, ettakaṃ	1197	
PA_tika-vin01_t1:1197_9	mayhaṃ bhavissati, ettakaṃ parassa, ettakaṃ paribhuñjissāmi, ettakaṃ nidahissāmī”ti.	1197	
PA_tika-vin01_t1:1197_10	Tena vuttaṃ “lābhaṃ paṭicca vinicchayo”ti. Chandarāgoti evaṃ akusalavitakkena vitakkite	11971	
PA_tika-vin01_t1:1197_11	vatthusmiṃ dubbalarāgo ca balavarāgo ca uppajjati. Chandoti hi idha dubbalarāgassādhivacanaṃ.	11971	
PA_tika-vin01_t1:1197_12	Ajjhosānanti ahaṃ mamanti balavasanniṭṭhānaṃ. Pariggahoti taṇhādiṭṭhivasena pariggahakaraṇaṃ.	11971	
PA_tika-vin01_t1:1197_13	Macchariyanti parehi sādhāraṇabhāvassa asahanatā. Tenevassa porāṇā evaṃ vacanatthaṃ	11971	
PA_tika-vin01_t1:1197_14	vadanti “idaṃ acchariyaṃ mayhameva hotu, mā aññassa acchariyaṃ hotūti pavattattā	11971	
PA_tika-vin01_t1:1197_15	macchariyanti vuccatī”ti. Ārakkhoti dvārapidahanamañjusagopanādivasena suṭṭhu rakkhaṇaṃ.	11971	
PA_tika-vin01_t1:1197_16	Adhikarotīti adhikaraṇaṃ, kāraṇassetaṃ nāmaṃ. Ārakkhādhikaraṇanti bhāvanapuṃsakaṃ,	11971	
PA_tika-vin01_t1:1197_17	ārakkhahetūti attho. Daṇḍādānādīsu paranisedhanatthaṃ daṇḍassa ādānaṃ daṇḍādānaṃ.	11971	
PA_tika-vin01_t1:1197_18	Ekatodhārādino satthassa ādānaṃ satthādānaṃ. Kalahoti kāyakalahopi vācākalahopi.	11971	
PA_tika-vin01_t1:1197_19	Purimo purimo virodho viggaho. Pacchimo pacchimo vivādo. Tuvaṃ tuvanti agāravavacanaṃ, tvaṃ tvanti attho.	11971	
PA_tika-vin01_t1:1198_0	Pāṇātipātaadinnādānakāmesumicchācāramusāvādapisuṇavācāpharusavācāsamphappalāpaabhijjhābyāpādamicchādiṭṭhī	1198	
PA_tika-vin01_t1:1198_1	dasa akusalakammapathā. Cattāro sassatavādā cattāro ekaccasassatavādā cattāro antānantikā	1198	
PA_tika-vin01_t1:1198_2	cattāro amarāvikkhepikā dve adhiccasamuppannikā soḷasa saññīvādā aṭṭha asaññīvādā	1198	
PA_tika-vin01_t1:1198_3	aṭṭha nevasaññīnāsaññīvādā satta ucchedavādā pañca paramadiṭṭhadhammanibbānavādāti	1198	
PA_tika-vin01_t1:1198_4	etāni dvāsaṭṭhi diṭṭhigatāni. Rūpataṇhādichataṇhāyeva paccekaṃ kāmataṇhābhavataṇhāvibhavataṇhāvasena	1198	
PA_tika-vin01_t1:1198_5	aṭṭhārasa honti. Tathā hi rūpārammaṇā taṇhā, rūpe vā taṇhāti rūpataṇhā, sā kāmarāgabhāvena	1198	
PA_tika-vin01_t1:1198_6	rūpaṃ assādentī pavattamānā kāmataṇhā, sassatadiṭṭhisahagatarāgabhāvena “rūpaṃ niccaṃ	1198	
PA_tika-vin01_t1:1198_7	dhuvaṃ sassata”nti evaṃ assādentī pavattamānā bhavataṇhā, ucchedadiṭṭhisahagatarāgabhāvena	1198	
PA_tika-vin01_t1:1198_8	“rūpaṃ ucchijjati vinassati pecca na bhavatī”ti evaṃ assādentī pavattamānā vibhavataṇhāti	1198	
PA_tika-vin01_t1:1198_9	evaṃ tividhā hoti. Yathā ca rūpataṇhā, evaṃ saddataṇhādayopīti etāni aṭṭhārasa taṇhāvicaritāni	1198	
PA_tika-vin01_t1:1198_10	honti, tāni ajjhattarūpādīsu aṭṭhārasa, bahiddhārūpādīsu aṭṭhārasāti chattiṃsa, iti	11981	
PA_tika-vin01_t1:1198_11	atītāni chattiṃsa, anāgatāni chattiṃsa, paccuppannāni chattiṃsāti aṭṭhasatataṇhāvicaritāni,	11981	
PA_tika-vin01_t1:1198_12	aṭṭhuttarasatataṇhāvicaritānīti attho. Pabheda-saddo paccekaṃ sambandhitabbo. Tatthāyaṃ	11981	
PA_tika-vin01_t1:1198_13	yojanā “lobhappabhedo dosappabhedo yāva aṭṭhasatataṇhāvicaritappabhedo”ti. Sabbadarathapariḷāhakilesasatasahassānīti	11981	
PA_tika-vin01_t1:1198_14	sabbāni sattānaṃ darathapariḷāhakarāni kilesānaṃ anekāni satasahassāni. Ārammaṇādivibhāgato	11981	
PA_tika-vin01_t1:1198_15	hi pavattiākāravibhāgato ca anantappabhedā kilesā.	11981	
PA_tika-vin01_t1:1199_0	Saṅkhepato vātiādīsu sampati āyatiñca sattānaṃ anatthāvahattā māraṇaṭṭhena vibādhanaṭṭhena	1199	
PA_tika-vin01_t1:1199_1	kilesāva māroti kilesamāro. Vadhakaṭṭhena khandhāva māroti khandhamāro. Tathā hi	1199	
PA_tika-vin01_t1:1199_2	vuttaṃ “vadhakaṃ rūpaṃ, vadhakaṃ rūpanti yathābhūtaṃ nappajānātī”tiādi. Jātijarādimahābyasananibbattanena	1199	
PA_tika-vin01_t1:1199_3	abhisaṅkhārova māro abhisaṅkhāramāro. Saṃkilesanimittaṃ hutvā guṇamāraṇaṭṭhena devaputtova	1199	
PA_tika-vin01_t1:1199_4	māroti devaputtamāro. Sattānaṃ jīvitassa jīvitaparikkhārānañca jānikaraṇena mahābādharūpattā	1199	
PA_tika-vin01_t1:1199_5	maccu eva māroti maccumāro. Tattha samucchedappahānavasena sabbaso appavattikaraṇena	1199	
PA_tika-vin01_t1:1199_6	kilesamāraṃ, samudayappahānapariññāvasena khandhamāraṃ, sahāyavekallakaraṇavasena	1199	
PA_tika-vin01_t1:1199_7	sabbaso appavattikaraṇena abhisaṅkhāramāraṃ, balavidhamanavisayātikkamanavasena devaputtamaccumārañca	1199	
PA_tika-vin01_t1:1199_8	abhañji, bhagge akāsīti attho. Parissayānanti upaddavānaṃ.	1199	
PA_tika-vin01_t1:1200_0	Satapuññajalakkhaṇadharassāti aneka sata puñña nibbattamahā purisalakkhaṇadharassa.	1200	
PA_tika-vin01_t1:1200_1	Ettha hi “kevalaṃ satamattena puññakammena ekekalakkhaṇaṃ nibbatta”nti imamatthaṃ	1200	
PA_tika-vin01_t1:1200_2	na rocayiṃsu aṭṭhakathācariyā “evaṃ sante yo koci buddho bhaveyyā”ti, anantāsu pana	1200	
PA_tika-vin01_t1:1200_3	lokadhātūsu yattakā sattā, tehi sabbehi paccekaṃ satakkhattuṃ katāni dānādīni puññakammāni	1200	
PA_tika-vin01_t1:1200_4	yattakāni, tato ekekaṃ puññakammaṃ mahāsattena sataguṇaṃ kataṃ satanti adhippetanti	1200	
PA_tika-vin01_t1:1200_5	imamatthaṃ rocayiṃsu. Tasmā idha sata-saddo bahubhāvapariyāyo, na saṅkhyāvisesavacanoti	1200	
PA_tika-vin01_t1:1200_6	daṭṭhabbo “satagghaṃ sataṃ devamanussā”tiādīsu viya. Rūpakāyasampatti dīpitā hoti	1200	
PA_tika-vin01_t1:1200_7	itarāsaṃ phalasampadānaṃ mūlabhāvato adhiṭṭhānabhāvato ca. Dīpitā hotīti idaṃ dhammakāyasampattītiādīsupi	1200	
PA_tika-vin01_t1:1200_8	yojetabbaṃ. Tattha pahānasampadāpubbakattā ñāṇasampadādīnaṃ dhammakāyasampatti dīpitā	1200	
PA_tika-vin01_t1:1200_9	hotīti veditabbaṃ. Lokiyasarikkhakānaṃ bahumatabhāvoti ettha bhāgyavantatāya lokiyānaṃ	1200	
PA_tika-vin01_t1:1200_10	bahumatabhāvo, bhaggadosatāya sarikkhakānaṃ bahumatabhāvoti yojetabbaṃ. Evaṃ ito	12001	
PA_tika-vin01_t1:1200_11	paresupi yathākkamaṃ yojanā veditabbā.	12001	
PA_tika-vin01_t1:1201_0	Puññavantaṃ gahaṭṭhā khattiyādayo abhigacchanti, pahīnadosaṃ dosavinayāya dhammaṃ	1201	
PA_tika-vin01_t1:1201_1	desetīti pabbajitā tāpasaparibbājakādayo abhigacchantīti āha “gahaṭṭhapabbajitehi	1201	
PA_tika-vin01_t1:1201_2	abhigamanīyatā”ti. Abhigatānañca tesaṃ kāyacittadukkhāpanayane paṭibalabhāvo āmisadānadhammadānehi	1201	
PA_tika-vin01_t1:1201_3	upakārasabbhāvato rūpakāyaṃ tassa pasādacakkhunā, dhammakāyaṃ paññācakkhunā disvā	1201	
PA_tika-vin01_t1:1201_4	dukkhadvayassa paṭippassambhanatoti veditabbo. Bhāgyavantatāya upagatānaṃ āmisadānaṃ	1201	
PA_tika-vin01_t1:1201_5	deti, bhaggadosatāya dhammadānaṃ detīti āha “āmisadānadhammadānehi upakāritā”ti.	1201	
PA_tika-vin01_t1:1201_6	Lokiyalokuttarasukhehi ca saṃyojanasamatthatā dīpitā hotīti “pubbe āmisadānadhammadānehi	1201	
PA_tika-vin01_t1:1201_7	mayā ayaṃ lokaggabhāvo adhigato, tasmā tumhehipi evameva paṭipajjitabba”nti evaṃ	1201	
PA_tika-vin01_t1:1201_8	sammāpaṭipattiyaṃ niyojanena abhigatānaṃ lokiyalokuttarasukhehi saṃyojanasamatthatā ca dīpitā hoti.	1201	
PA_tika-vin01_t1:1202_0	Sakacitte issariyaṃ nāma attano cittassa vasībhāvāpādanaṃyeva, paṭikūlādīsu appaṭikūlasaññitādivihārasiddhi,	1202	
PA_tika-vin01_t1:1202_1	adhiṭṭhāniddhiādiko iddhividhopi cittissariyameva cittabhāvanāya vasībhāvappattiyā	1202	
PA_tika-vin01_t1:1202_2	ijjhanato. Aṇimālaghimādikanti ādi-saddena mahimā patti pākammaṃ īsitā vasitā yatthakāmāvasāyitāti	1202	
PA_tika-vin01_t1:1202_3	ime chapi saṅgahitā. Tattha kāyassa aṇubhāvakaraṇaṃ aṇimā. Ākāse padasā gamanādīnaṃ	1202	
PA_tika-vin01_t1:1202_4	arahabhāvena lahubhāvo laghimā. Mahattaṃ mahimā kāyassa mahantatāpādanaṃ. Iṭṭhadesassa	1202	
PA_tika-vin01_t1:1202_5	pāpuṇanaṃ patti. Adhiṭṭhānādivasena icchitanipphādanaṃ pākammaṃ. Sayaṃvasitā issarabhāvo	1202	
PA_tika-vin01_t1:1202_6	īsitā. Iddhividhe vasībhāvo vasitā. Ākāsena vā gacchato aññaṃ vā kiñci karoto yattha	1202	
PA_tika-vin01_t1:1202_7	katthaci vosānappatti yatthakāmāvasāyitā. “Kumārakarūpādidassana”ntipi vadanti. Evamidaṃ	1202	
PA_tika-vin01_t1:1202_8	aṭṭhavidhaṃ lokiyasammataṃ issariyaṃ. Taṃ pana bhagavato iddhividhantogadhaṃ anaññasādhāraṇañcāti	1202	
PA_tika-vin01_t1:1202_9	āha “sabbakāraparipūraṃ atthī”ti. Tathā lokuttaro dhammo atthīti sambandho. Evaṃ	1202	
PA_tika-vin01_t1:1202_10	yasādīsupi atthi-saddo yojetabbo.	12021	
PA_tika-vin01_t1:1203_0	Kesañci yaso padesavutti ayathābhūtaguṇasannissayattā aparisuddho ca hoti, na evaṃ	1203	
PA_tika-vin01_t1:1203_1	tathāgatassāti dassetuṃ “lokattayabyāpako”ti vuttaṃ. Tattha idha adhigatasatthuguṇānaṃ	1203	
PA_tika-vin01_t1:1203_2	āruppe uppannānaṃ “itipi so bhagavā”tiādinā bhagavato yaso pākaṭo hotīti āha “lokattayabyāpako”ti.	1203	
PA_tika-vin01_t1:1203_3	Yathābhuccaguṇādhigatoti yathābhūtaguṇehi adhigato. Ativiya parisuddhoti yathābhūtaguṇādhigatattā	1203	
PA_tika-vin01_t1:1203_4	eva accantaparisuddho. Sabbākāraparipūrāti anavasesalakkhaṇānubyañjanādisampattiyā	1203	
PA_tika-vin01_t1:1203_5	sabbākārehi paripuṇṇā. Sabbaṅgapaccaṅgasirīti sabbesaṃ aṅgapaccaṅgānaṃ sobhā. Yaṃ	1203	
PA_tika-vin01_t1:1203_6	yaṃ etena icchitaṃ patthitanti “tiṇṇo tāreyya”ntiādinā yaṃ yaṃ etena lokanāthena	1203	
PA_tika-vin01_t1:1203_7	manovacīpaṇidhānavasena icchitaṃ kāyapaṇidhānavasena patthitaṃ. Tathevāti paṇidhānānurūpameva.	1203	
PA_tika-vin01_t1:1203_8	Sammāvāyāmasaṅkhāto payattoti vīriyapāramibhāvappatto ariyamaggapariyāpanno ca sammāvāyāmasaṅkhāto ussāho.	1203	
PA_tika-vin01_t1:1204_0	Kusalādīhi bhedehīti sabbattikadukapadasaṅgahitehi kusalādippabhedehi. Paṭiccasamuppādādīhīti	1204	
PA_tika-vin01_t1:1204_1	ādi-saddena na kevalaṃ vibhaṅgapāḷiyaṃ āgatā satipaṭṭhānādayova saṅgahitā, atha kho	1204	
PA_tika-vin01_t1:1204_2	saṅgahādayo samayavimuttādayo ṭhapanādayo tikapaṭṭhānādayo ca saṅgahitāti veditabbaṃ.	1204	
PA_tika-vin01_t1:1204_3	Pīḷanasaṅkhatasantāpavipariṇāmaṭṭhena vā dukkhamariyasaccantiādīsu pīḷanaṭṭho taṃsamaṅgino	1204	
PA_tika-vin01_t1:1204_4	sattassa hiṃsanaṃ avipphārikatākaraṇaṃ. Saṅkhataṭṭho samecca saṅgamma sambhūya paccayehi	1204	
PA_tika-vin01_t1:1204_5	katabhāvo. Santāpaṭṭho dukkhadukkhatādīhi santāpanaṃ paridahanaṃ. Vipariṇāmaṭṭho	1204	
PA_tika-vin01_t1:1204_6	jarāya maraṇena cāti dvidhā vipariṇāmetabbatā. Samudayassa āyūhanaṭṭho dukkhassa	1204	
PA_tika-vin01_t1:1204_7	nibbattanavasena sampiṇḍanaṃ. Nidānaṭṭho “idaṃ taṃ dukkha”nti nidassentassa viya	1204	
PA_tika-vin01_t1:1204_8	samuṭṭhāpanaṃ. Saṃyogaṭṭho saṃsāradukkhena saṃyojanaṃ. Palibodhaṭṭho maggādhigamassa	1204	
PA_tika-vin01_t1:1204_9	nivāraṇaṃ. Nirodhassa nissaraṇaṭṭho sabbūpadhīnaṃ paṭinissaggasabhāvattā tato vinissaṭatā,	1204	
PA_tika-vin01_t1:1204_10	taṃnissaraṇanimittatā vā. Vivekaṭṭho sabbasaṅkhāravisaṃyuttatā. Asaṅkhataṭṭho kenacipi	12041	
PA_tika-vin01_t1:1204_11	paccayena anabhisaṅkhatatā. Amataṭṭho niccasabhāvattā maraṇābhāvo, sattānaṃ maraṇābhāvahetutā	12041	
PA_tika-vin01_t1:1204_12	vā. Maggassa niyyānaṭṭho vaṭṭadukkhato nikkamanaṭṭho. Hetuattho nibbānassa sampāpakabhāvo.	12041	
PA_tika-vin01_t1:1204_13	Dassanaṭṭho accantasukhumassa nibbānassa sacchikaraṇaṃ. Ādhipateyyaṭṭho catusaccadassane	12041	
PA_tika-vin01_t1:1204_14	sampayuttānaṃ ādhipaccakaraṇaṃ, ārammaṇādhipatibhāvo vā visesato maggādhipativacanato.	12041	
PA_tika-vin01_t1:1204_15	Satipi hi jhānādīnaṃ ārammaṇādhipatibhāve “jhānādhipatino dhammā”ti evamādiṃ avatvā	12041	
PA_tika-vin01_t1:1204_16	“maggādhipatino dhammā”icceva vuttaṃ, tasmā viññāyati “atthi maggassa ārammaṇādhipatibhāve	12041	
PA_tika-vin01_t1:1204_17	viseso”ti. Eteyeva ca pīḷanādayo soḷasākārāti vuccanti.	12041	
PA_tika-vin01_t1:1205_0	Dibbabrahmaariyavihāretiādīsu kasiṇādiārammaṇāni rūpāvacarajjhānāni dibbavihāro.	1205	
PA_tika-vin01_t1:1205_1	Mettādijjhānāni brahmavihāro. Phalasamāpatti ariyavihāro. Kāmehi vivekaṭṭhakāyatāvasena	1205	
PA_tika-vin01_t1:1205_2	ekībhāvo kāyaviveko. Paṭhamajjhānādinā nīvaraṇādīhi vivittacittatā cittaviveko. Upadhiviveko	1205	
PA_tika-vin01_t1:1205_3	nibbānaṃ. Upadhīti cettha cattāro upadhī kāmupadhi khandhupadhi kilesupadhi abhisaṅkhārupadhīti.	1205	
PA_tika-vin01_t1:1205_4	Kāmāpi hi “yaṃ pañca kāmaguṇe paṭicca uppajjati sukhaṃ somanassaṃ, ayaṃ kāmānaṃ assādo”ti	1205	
PA_tika-vin01_t1:1205_5	evaṃ vuttassa sukhassa adhiṭṭhānabhāvato upadhīyati ettha sukhanti iminā vacanatthena	1205	
PA_tika-vin01_t1:1205_6	“upadhī”ti vuccanti, khandhāpi khandhamūlakassa dukkhassa adhiṭṭhānabhāvato, kilesāpi	1205	
PA_tika-vin01_t1:1205_7	apāyadukkhassa adhiṭṭhānabhāvato, abhisaṅkhārāpi bhavadukkhassa adhiṭṭhānabhāvato	1205	
PA_tika-vin01_t1:1205_8	vuttanayena “upadhī”ti vuccanti. Imehi pana catūhi upadhīhi vivittatāya nibbānaṃ	1205	
PA_tika-vin01_t1:1205_9	“upadhiviveko”ti vuccati.	1205	
PA_tika-vin01_t1:1206_0	Suññatākārena nibbānaṃ ārammaṇaṃ katvā pavatto ariyamaggo suññatavimokkho. So hi	1206	
PA_tika-vin01_t1:1206_1	suññatāya dhātuyā uppannattā suññato, kilesehi ca vimuttattā vimokkho. Eteneva nayena	1206	
PA_tika-vin01_t1:1206_2	appaṇihitākārena nibbānaṃ ārammaṇaṃ katvā pavatto appaṇihitavimokkho. Animittākārena	1206	
PA_tika-vin01_t1:1206_3	nibbānaṃ ārammaṇaṃ katvā pavatto animittavimokkho. Atha vā suññatānupassanāsaṅkhātāya	1206	
PA_tika-vin01_t1:1206_4	anattānupassanāya vasena paṭiladdho ariyamaggo āgamanavasena “suññatavimokkho”ti	1206	
PA_tika-vin01_t1:1206_5	vuccati. Tathā appaṇihitānupassanāsaṅkhātāya dukkhānupassanāya vasena paṭiladdho	1206	
PA_tika-vin01_t1:1206_6	appaṇihitavimokkho. Animittānupassanāsaṅkhātāya aniccānupassanāya vasena paṭiladdho	1206	
PA_tika-vin01_t1:1206_7	“animittavimokkho”ti veditabbo. Vuttañhetaṃ –	1206	
PA_tika-vin01_t1:1207_0	“Aniccato manasikaronto adhimokkhabahulo animittavimokkhaṃ paṭilabhati, dukkhato	1207	
PA_tika-vin01_t1:1207_1	manasikaronto passaddhibahulo appaṇihitavimokkhaṃ paṭilabhati, anattato manasikaronto	1207	
PA_tika-vin01_t1:1207_2	vedabahulo suññatavimokkhaṃ paṭilabhatī”ti.	1207	
PA_tika-vin01_t1:1208	Aññeti lokiyaabhiññādike.	120	
PA_tika-vin01_t1:1209_0	Kilesābhisaṅkhāravasena bhavesu paribbhamanaṃ, tañca taṇhāpadhānanti āha “taṇhāsaṅkhātaṃ	1209	
PA_tika-vin01_t1:1209_1	gamana”nti. Vantanti ariyamaggamukhena uggiritaṃ puna apaccāgamanavasena chaḍḍitaṃ.	1209	
PA_tika-vin01_t1:1209_2	Bhagavāti vuccati niruttinayenāti dassento āha “yathā loke”tiādi. Yathā loke niruttinayena	1209	
PA_tika-vin01_t1:1209_3	ekekapadato ekekamakkharaṃ gahetvā “mekhalā”ti vuttaṃ, evamidhāpīti attho. Mehanassāti	1209	
PA_tika-vin01_t1:1209_4	guyhappadesassa. Khassāti okāsassa.	1209	
PA_tika-vin01_t1:1210	Aparo nayo – bhāgavāti bhagavā. Bhatavāti bhagavā. Bhāge vanīti bhagavā. Bhage vanīti bhagavā. Bhattavāti bhagavā. Bhage vamīti bhagavā. Bhāge vamīti bhagavā.	121	
PA_tika-vin01_t1:1211	Bhāgavā bhatavā bhāge, bhage ca vani bhattavā;	121	
PA_tika-vin01_t1:1212	Bhage vami tathā bhāge, vamīti bhagavā jino.	121	
PA_tika-vin01_t1:1213_0	Tattha kathaṃ bhāgavāti bhagavā? Ye te sīlādayo dhammakkhandhā guṇakoṭṭhāsā, te anaññasādhāraṇā	1213	
PA_tika-vin01_t1:1213_1	niratisayā tathāgatassa atthi upalabbhanti. Tathā hissa sīlaṃ samādhi paññā vimutti	1213	
PA_tika-vin01_t1:1213_2	vimuttiñāṇadassanaṃ, hirī ottappaṃ, saddhā vīriyaṃ, sati sampajaññaṃ, sīlavisuddhi	1213	
PA_tika-vin01_t1:1213_3	diṭṭhivisuddhi, samatho vipassanā, tīṇi kusalamūlāni, tīṇi sucaritāni, tayo sammāvitakkā,	1213	
PA_tika-vin01_t1:1213_4	tisso anavajjasaññā, tisso dhātuyo, cattāro satipaṭṭhānā, cattāro sammappadhānā,	1213	
PA_tika-vin01_t1:1213_5	cattāro iddhipādā, cattāro ariyamaggā, cattāri ariyaphalāni, catasso paṭisambhidā,	1213	
PA_tika-vin01_t1:1213_6	catuyoniparicchedakañāṇāni, cattāro ariyavaṃsā, cattāri vesārajjañāṇāni, pañca padhāniyaṅgāni,	1213	
PA_tika-vin01_t1:1213_7	pañcaṅgiko sammāsamādhi, pañcañāṇiko sammāsamādhi, pañcindriyāni, pañca balāni, pañca	1213	
PA_tika-vin01_t1:1213_8	nissāraṇīyā dhātuyo, pañca vimuttāyatanañāṇāni, pañca vimuttiparipācanīyā saññā,	1213	
PA_tika-vin01_t1:1213_9	cha anussatiṭṭhānāni, cha gāravā, cha nissāraṇīyā dhātuyo, cha satatavihārā, cha	1213	
PA_tika-vin01_t1:1213_10	anuttariyāni, chanibbedhabhāgiyā saññā, cha abhiññā, cha asādhāraṇañāṇāni, satta	12131	
PA_tika-vin01_t1:1213_11	aparihānīyā dhammā, satta ariyadhanāni, satta bojjhaṅgāni, satta sappurisadhammā,	12131	
PA_tika-vin01_t1:1213_12	satta nijjaravatthūni, satta saññā, sattadakkhiṇeyyapuggaladesanā, sattakhīṇāsavabaladesanā,	12131	
PA_tika-vin01_t1:1213_13	aṭṭhapaññāpaṭilābhahetudesanā, aṭṭha sammattāni, aṭṭhalokadhammātikkamo, aṭṭha ārambhavatthūni,	12131	
PA_tika-vin01_t1:1213_14	aṭṭhaakkhaṇadesanā, aṭṭha mahāpurisavitakkā, aṭṭhaabhibhāyatanadesanā, aṭṭha vimokkhā,	12131	
PA_tika-vin01_t1:1213_15	nava yonisomanasikāramūlakā dhammā, nava pārisuddhipadhāniyaṅgāni, navasattāvāsadesanā,	12131	
PA_tika-vin01_t1:1213_16	nava āghātappaṭivinayā, nava saññā, nava nānattā, nava anupubbavihārā, dasa nāthakaraṇā	12131	
PA_tika-vin01_t1:1213_17	dhammā, dasa kasiṇāyatanāni, dasa kusalakammapathā, dasa sammattāni, dasa ariyavāsā,	12131	
PA_tika-vin01_t1:1213_18	dasa asekkhadhammā, dasa tathāgatabalāni, ekādasa mettānisaṃsā, dvādasa dhammacakkākārā,	12131	
PA_tika-vin01_t1:1213_19	terasa dhutaguṇā, cuddasa buddhañāṇāni, pañcadasa vimuttiparipācanīyā dhammā, soḷasavidhā	12131	
PA_tika-vin01_t1:1213_20	ānāpānassati, soḷasa aparantapanīyā dhammā, aṭṭhārasa buddhadhammā, ekūnavīsati paccavekkhaṇañāṇāni,	12132	
PA_tika-vin01_t1:1213_21	catucattālīsa ñāṇavatthūni, paññāsa udayabbayañāṇāni, paropaṇṇāsa kusaladhammā, sattasattati	12132	
PA_tika-vin01_t1:1213_22	ñāṇavatthūni, catuvīsatikoṭisatasahassasamāpattisañcārimahāvajirañāṇaṃ, anantanayasamantapaṭṭhānapavicayapaccavekkhaṇadesanāñāṇāni,	12132	
PA_tika-vin01_t1:1213_23	tathā anantāsu lokadhātūsu anantānaṃ sattānaṃ āsayādivibhāvanañāṇāni cāti evamādayo	12132	
PA_tika-vin01_t1:1213_24	anantāparimāṇabhedā anaññasādhāraṇā niratisayā guṇabhāgā guṇakoṭṭhāsā saṃvijjanti	12132	
PA_tika-vin01_t1:1213_25	upalabbhanti, tasmā yathāvuttavibhāgā guṇabhāgā assa atthīti bhāgavāti vattabbe ākārassa	12132	
PA_tika-vin01_t1:1213_26	rassattaṃ katvā “bhagavā”ti vutto. Evaṃ tāva bhāgavāti bhagavā.	12132	
PA_tika-vin01_t1:1214	Yasmā sīlādayo sabbe, guṇabhāgā asesato;	121	
PA_tika-vin01_t1:1215	Vijjanti sugate tasmā, bhagavāti pavuccati.	121	
PA_tika-vin01_t1:1216_0	Kathaṃ bhatavāti bhagavā? Ye te sabbalokahitāya ussukkamāpannehi manussattādike aṭṭha	1216	
PA_tika-vin01_t1:1216_1	dhamme samodhānetvā sammāsambodhiyā katamahābhinīhārehi mahābodhisattehi paripūretabbā	1216	
PA_tika-vin01_t1:1216_2	dānapāramī sīlanekkhammapaññāvīriyakhantisaccaadhiṭṭhānamettāupekkhāpāramīti dasa	1216	
PA_tika-vin01_t1:1216_3	pāramiyo dasa upapāramiyo dasa paramatthapāramiyoti samatiṃsa pāramiyo, dānādīni	1216	
PA_tika-vin01_t1:1216_4	cattāri saṅgahavatthūni, cattāri adhiṭṭhānāni, attapariccāgo nayanadhanarajjaputtadārapariccāgoti	1216	
PA_tika-vin01_t1:1216_5	pañca mahāpariccāgā, pubbayogo, pubbacariyā, dhammakkhānaṃ, ñātatthacariyā, lokatthacariyā,	1216	
PA_tika-vin01_t1:1216_6	buddhatthacariyāti evamādayo saṅkhepato vā puññasambhārañāṇasambhārā buddhakarā dhammā,	1216	
PA_tika-vin01_t1:1216_7	te mahābhinīhārato paṭṭhāya kappānaṃ satasahassādhikāni cattāri asaṅkhyeyyāni yathā	1216	
PA_tika-vin01_t1:1216_8	hānabhāgiyā saṃkilesabhāgiyā ṭhitibhāgiyā vā na honti, atha kho uttaruttari visesabhāgiyāva	1216	
PA_tika-vin01_t1:1216_9	honti, evaṃ sakkaccaṃ nirantaraṃ anavasesato bhatā sambhatā assa atthīti bhatavāti	1216	
PA_tika-vin01_t1:1216_10	bhagavā niruttinayena ta-kārassa ga-kāraṃ katvā. Atha vā bhatavāti teyeva yathāvutte	12161	
PA_tika-vin01_t1:1216_11	buddhakare dhamme vuttanayena bhari sambhari, paripūresīti attho. Evampi bhatavāti bhagavā.	12161	
PA_tika-vin01_t1:1217	Yasmā sambodhiyā sabbe, dānapāramiādike;	121	
PA_tika-vin01_t1:1218	Sambhāre bhatavā nātho, tasmāpi bhagavā mato.	121	
PA_tika-vin01_t1:1219_0	Kathaṃ bhāge vanīti bhagavā? Ye te catuvīsatikoṭisatasahassasaṅkhā devasikaṃ vaḷañjanakasamāpattibhāgā,	1219	
PA_tika-vin01_t1:1219_1	te anavasesato lokahitatthaṃ attano ca diṭṭhadhammasukhavihāratthaṃ niccakappaṃ vani	1219	
PA_tika-vin01_t1:1219_2	bhaji sevi bahulamakāsīti bhāge vanīti bhagavā. Atha vā abhiññeyyadhammesu kusalādīsu	1219	
PA_tika-vin01_t1:1219_3	khandhādīsu ca ye te pariññeyyādivasena saṅkhepato vā catubbidhā abhisamayabhāgā,	1219	
PA_tika-vin01_t1:1219_4	vitthārato pana “cakkhu pariññeyyaṃ, sotaṃ pariññeyyaṃ…pe… jarāmaraṇaṃ pariññeyya”ntiādinā	1219	
PA_tika-vin01_t1:1219_5	aneke pariññeyyabhāgā, “cakkhussa samudayo pahātabbo…pe… jarāmaraṇassa samudayo pahātabbo”tiādinā	1219	
PA_tika-vin01_t1:1219_6	nayena pahātabbabhāgā, “cakkhussa nirodho…pe… jarāmaraṇassa nirodho sacchikātabbo”tiādinā	1219	
PA_tika-vin01_t1:1219_7	sacchikātabbabhāgā, “cakkhussa nirodhagāminī paṭipadā”tiādinā “cattāro satipaṭṭhānā”tiādinā	1219	
PA_tika-vin01_t1:1219_8	ca anekabhedā bhāvetabbabhāgā ca dhammā vuttā, te sabbe vani bhaji yathārahaṃ gocarabhāvanāsevanānaṃ	1219	
PA_tika-vin01_t1:1219_9	vasena sevi. Evampi bhāge vanīti bhagavā. Atha vā ye ime sīlādayo dhammakkhandhā	1219	
PA_tika-vin01_t1:1219_10	sāvakehi sādhāraṇā guṇakoṭṭhāsā guṇabhāgā, kinti nu kho te vineyyasantānesu patiṭṭhapeyyanti	12191	
PA_tika-vin01_t1:1219_11	mahākaruṇāya vani abhipatthayi, sā cassa abhipatthanā yathādhippetaphalāvahā ahosi.	12191	
PA_tika-vin01_t1:1219_12	Evampi bhāge vanīti bhagavā.	12191	
PA_tika-vin01_t1:1220	Yasmā ñeyyasamāpatti-guṇabhāge tathāgato;	122	
PA_tika-vin01_t1:1221	Bhaji patthayi sattānaṃ, hitāya bhagavā tato.	122	
PA_tika-vin01_t1:1222_0	Kathaṃ bhage vanīti bhagavā? Samāsato tāva katapuññehi payogasampannehi yathāvibhavaṃ	1222	
PA_tika-vin01_t1:1222_1	bhajīyantīti bhagā, lokiyalokuttarasampattiyo. Tattha lokiye tāva tathāgato sambodhito	1222	
PA_tika-vin01_t1:1222_2	pubbe bodhisattabhūto paramukkaṃsagate vani bhaji sevi, yattha patiṭṭhāya niravasesato	1222	
PA_tika-vin01_t1:1222_3	buddhakaradhamme samannānento buddhadhamme paripācesi. Buddhabhūto pana te niravajjasukhūpasaṃhite	1222	
PA_tika-vin01_t1:1222_4	anaññasādhāraṇe lokuttarepi vani bhaji sevi. Vittārato pana padesarajjaissariyacakkavattisampattidevarajjasampattiādivasena	1222	
PA_tika-vin01_t1:1222_5	jhānavimokkhasamādhisamāpattiñāṇadassanamaggabhāvanāphalasacchikiriyādiuttarimanussadhammavasena	1222	
PA_tika-vin01_t1:1222_6	ca anekavihite anaññasādhāraṇe bhage vani bhaji sevi. Evaṃ bhage vanīti bhagavā.	1222	
PA_tika-vin01_t1:1223	Yā tā sampattiyo loke, yā ca lokuttarā puthu;	122	
PA_tika-vin01_t1:1224	Sabbā tā bhaji sambuddho, tasmāpi bhagavā mato.	122	
PA_tika-vin01_t1:1225_0	Kathaṃ bhattavāti bhagavā? Bhattā daḷhabhattikā assa bahū atthīti bhattavā. Tathāgato	1225	
PA_tika-vin01_t1:1225_1	hi mahākaruṇāsabbaññutaññāṇādiaparimitanirupamappabhāvaguṇavisesasamaṅgībhāvato sabbasattāuttamo,	1225	
PA_tika-vin01_t1:1225_2	sabbānatthaparihārapubbaṅgamāya niravasesahitasukhavidhānatapparāya niratisayāya	1225	
PA_tika-vin01_t1:1225_3	payogasampattiyā sadevamanussāya pajāya accantupakāritāya dvattiṃsa mahāpurisalakkhaṇāsīti	1225	
PA_tika-vin01_t1:1225_4	anubyañjana byāmappabhādi anaññasādhāraṇavisesapaṭimaṇḍitarūpakāyatāya yathābhuccaguṇādhigatena	1225	
PA_tika-vin01_t1:1225_5	“itipi so bhagavā”tiādinayappavattena lokattayabyāpinā suvipulena suvisuddhena ca	1225	
PA_tika-vin01_t1:1225_6	thutighosena samannāgatattā ukkaṃsapāramippattāsu appicchatāsantuṭṭhitāādīsu suppatiṭṭhitabhāvato	1225	
PA_tika-vin01_t1:1225_7	dasabalacatuvesārajjādiniratisayaguṇavisesasamaṅgībhāvato ca rūpappamāṇo rūpappasanno,	1225	
PA_tika-vin01_t1:1225_8	ghosappamāṇo ghosappasanno, lūkhappamāṇo lūkhappasanno, dhammappamāṇo dhammappasannoti	1225	
PA_tika-vin01_t1:1225_9	evaṃ catuppamāṇike lokasannivāse sabbathāpi pasādāvahabhāvena samantapāsādikattā	1225	
PA_tika-vin01_t1:1225_10	aparimāṇānaṃ sattānaṃ sadevamanussānaṃ ādarabahumānagāravāyatanatāya paramapemasambhattiṭṭhānaṃ.	12251	
PA_tika-vin01_t1:1225_11	Ye cassa ovāde patiṭṭhitā aveccappasādena samannāgatā honti, kenaci asaṃhāriyā tesaṃ	12251	
PA_tika-vin01_t1:1225_12	sambhatti samaṇena vā brāhmaṇena vā devena vā mārena vā brahmunā vāti. Tathā hi te	12251	
PA_tika-vin01_t1:1225_13	attano jīvitapaaccāgepi tattha pasādaṃ na pariccajanti tassa vā āṇaṃ daḷhabhattibhāvato. Tenevāha –	12251	
PA_tika-vin01_t1:1226	“Yo ve kataññū katavedi dhīro,	122	
PA_tika-vin01_t1:1227	Kalyāṇamitto daḷhabhatti ca hotī”ti. ;	122	
PA_tika-vin01_t1:1228_0	“Seyyathāpi, bhikkhave, mahāsamuddo ṭhitadhammo velaṃ nātivattati, evameva kho, bhikkhave,	1228	
PA_tika-vin01_t1:1228_1	yaṃ mayā sāvakānaṃ sikkhāpadaṃ paññattaṃ, taṃ mama sāvakā jīvitahetupi nātikkamantī”ti ca.	1228	
PA_tika-vin01_t1:1229	Evaṃ bhattavāti bhagavā niruttinayena ekassa ta-kārassa lopaṃ katvā itarassa ta-kārassa ga-kāraṃ katvā.	122	
PA_tika-vin01_t1:1230	Guṇātisayayuttassa, yasmā lokahitesino;	123	
PA_tika-vin01_t1:1231	Sambhattā bahavo satthu, bhagavā tena vuccati.	123	
PA_tika-vin01_t1:1232_0	Kathaṃ bhage vamīti bhagavā? Yasmā tathāgato bodhisattabhūtopi purimāsu jātīsu pāramiyo	1232	
PA_tika-vin01_t1:1232_1	pūrento bhagasaṅkhātaṃ siriṃ issariyaṃ yasañca vami uggiri, kheḷapiṇḍaṃ viya anapekkho	1232	
PA_tika-vin01_t1:1232_2	chaḍḍayi. Tathā hissa somanassakumārakāle hatthipālakumārakāle ayogharapaṇḍitakāle	1232	
PA_tika-vin01_t1:1232_3	mūgapakkhapaṇḍitakāle cūḷasutasomakāleti evamādīsu nekkhammapāramīpūraṇavasena devarajjasadisāya	1232	
PA_tika-vin01_t1:1232_4	rajjasiriyā pariccattattabhāvānaṃ pamāṇaṃ natthi, carimattabhāvepi hatthagataṃ cakkavattisiriṃ	1232	
PA_tika-vin01_t1:1232_5	devalokādhipaccasaasaṃ catudīpissariyaṃ cakkavattisampattisannissayaṃ sattaratanasamujjalaṃ	1232	
PA_tika-vin01_t1:1232_6	yasañca tiṇāyapi amaññamāno nirapekkho pahāya abhinikkhamitvā sammāsambodhiṃ abhisambuddho,	1232	
PA_tika-vin01_t1:1232_7	tasmā ime siriādike bhage vamīti bhagavā. Atha vā bhāni nāma nakkhattāni, tehi samaṃ	1232	
PA_tika-vin01_t1:1232_8	gacchanti pavattantīti bhagā, sineruyugandharauttarakuruhimavantādibhājanalokavisesasannissayā	1232	
PA_tika-vin01_t1:1232_9	sobhā kappaṭṭhāyibhāvato, tepi bhagavā vami taṃnivāsisattāvāsasamatikkamanato tappaṭibaddhachandarāgappahānena	1232	
PA_tika-vin01_t1:1232_10	pajahīti. Evampi bhage vamīti bhagavā.	12321	
PA_tika-vin01_t1:1233	Cakkavattisiriṃ yasmā, yasaṃ issariyaṃ sukhaṃ;	123	
PA_tika-vin01_t1:1234	Pahāsi lokacittañca, sugato bhagavā tato.	123	
PA_tika-vin01_t1:1235_0	Kathaṃ bhāge vamīti bhagavā? Bhāgā nāma sabhāgadhammakoṭṭhāsā, te khandhāyatanadhātādivasena,	1235	
PA_tika-vin01_t1:1235_1	tatthāpi rūpavedanādivasena atītādivasena ca anekavidhā, te ca bhagavā sabbaṃ papañcaṃ	1235	
PA_tika-vin01_t1:1235_2	sabbaṃ yogaṃ sabbaṃ ganthaṃ sabbaṃ saṃyojanaṃ samucchinditvā amatadhātuṃ samadhigacchanto	1235	
PA_tika-vin01_t1:1235_3	vami uggiri, anapekkho chaḍḍayi na paccāgami. Tathā hesa sabbatthakameva pathaviṃ	1235	
PA_tika-vin01_t1:1235_4	āpaṃ tejaṃ vāyaṃ, cakkhuṃ sotaṃ ghānaṃ jivhaṃ kāyaṃ manaṃ, rūpe sadde gandhe rase	1235	
PA_tika-vin01_t1:1235_5	phoṭṭhabbe dhamme, cakkhuviññāṇaṃ…pe… manoviññāṇaṃ, cakkhusamphassaṃ…pe… manosamphassaṃ,	1235	
PA_tika-vin01_t1:1235_6	cakkhusamphassajaṃ vedanaṃ…pe… manosamphassajaṃ vedanaṃ, cakkhusamphassajaṃ saññaṃ…pe…	1235	
PA_tika-vin01_t1:1235_7	manosamphassajaṃ saññaṃ, cakkhusamphassajaṃ cetanaṃ…pe… manosamphassajaṃ cetanaṃ,	1235	
PA_tika-vin01_t1:1235_8	rūpataṇhaṃ…pe… dhammataṇhaṃ, rūpavitakkaṃ…pe… dhammavitakkaṃ, rūpavicāraṃ…pe… dhammavicārantiādinā	1235	
PA_tika-vin01_t1:1235_9	anupadadhammavibhāgavasenapi sabbeva dhammakoṭṭhāse anavasesato vami uggiri, anapekkhapariccāgena	1235	
PA_tika-vin01_t1:1235_10	chaḍḍayi. Vuttañhetaṃ “yaṃ taṃ, ānanda, cattaṃ vantaṃ muttaṃ pahīnaṃ paṭinissaṭṭhaṃ,	12351	
PA_tika-vin01_t1:1235_11	taṃ tathāgato puna paccāgamissatīti netaṃ ṭhānaṃ vijjatī”ti. Evampi bhāge vamīti	12351	
PA_tika-vin01_t1:1235_12	bhagavā. Atha vā bhāge vamīti sabbepi kusalākusale sāvajjānavajje hīnapaṇīte kaṇhasukkasappaṭibhāge	12351	
PA_tika-vin01_t1:1235_13	dhamme ariyamaggañāṇamukhena vami uggiri, anapekkho pariccaji pajahi, paresañca tathattāya	12351	
PA_tika-vin01_t1:1235_14	dhammaṃ desesi. Vuttampi cetaṃ “dhammāpi vo, bhikkhave, pahātabbā pageva adhammā.	12351	
PA_tika-vin01_t1:1235_15	Kullūpamaṃ vo, bhikkhave, dhammaṃ desessāmi nittharaṇatthāya, no gahaṇatthāyā”tiādi.	12351	
PA_tika-vin01_t1:1235_16	Evampi bhāge vamīti bhagavā.	12351	
PA_tika-vin01_t1:1236	Khandhāyatanadhātādi dhammabhedā mahesinā;	123	
PA_tika-vin01_t1:1237	Kaṇhā sukkā yato vantā, tatopi bhagavā mato.	123	
PA_tika-vin01_t1:1238	Tena vuttaṃ –	123	
PA_tika-vin01_t1:1239	“Bhāgavā bhatavā bhāge, bhage ca vani bhattavā;	123	
PA_tika-vin01_t1:1240	Bhage vami tathā bhāge, vamīti bhagavā jino”ti.	124	
PA_tika-vin01_t1:1241_0	Ettha ca yasmā saṅkhepato attahitasampattiparahitapaṭipattivasena duvidhā buddhaguṇā,	1241	
PA_tika-vin01_t1:1241_1	tāsu attahitasampatti pahānasampadāñāṇasampadābhedato duvidhā ānubhāvasampadādīnaṃ	1241	
PA_tika-vin01_t1:1241_2	tadavinābhāvena tadantogadhattā. Parahitapaṭipatti payogāsayabhedato duvidhā. Tattha	1241	
PA_tika-vin01_t1:1241_3	payogato lābhasakkārādinirapekkhacittassa sabbadukkhaniyyānikadhammūpadeso, āsayato	1241	
PA_tika-vin01_t1:1241_4	paṭiviruddhesupi niccaṃ hitesitā ñāṇaparipākakālāgamanādiparahitappaṭipatti. Āmisapaṭiggahaṇādināpi	1241	
PA_tika-vin01_t1:1241_5	atthacariyā parahitapaapatti hotiyeva, tasmā tesampi vibhāvanavasena pāḷiyaṃ “araha”ntiādīnaṃ	1241	
PA_tika-vin01_t1:1241_6	padānaṃ gahaṇaṃ veditabbaṃ.	1241	
PA_tika-vin01_t1:1242_0	Tattha arahanti iminā padena pahānasampadāvasena bhagavato attahitasampatti vibhāvitā,	1242	
PA_tika-vin01_t1:1242_1	sammāsambuddho lokavidūti ca imehi padehi ñāṇasampadāvasena. Nanu ca “lokavidū”ti	1242	
PA_tika-vin01_t1:1242_2	imināpi sammāsambuddhatā vibhāvīyatīti? Saccaṃ vibhāvīyati, atthi pana viseso “sammāsambuddho”ti	1242	
PA_tika-vin01_t1:1242_3	iminā sabbaññutaññāṇānubhāvo vibhāvito, “lokavidū”ti pana iminā āsayānusayañāṇādīnampi	1242	
PA_tika-vin01_t1:1242_4	ānubhāvo vibhāvitoti. Vijjācaraṇasampannoti iminā sabbāpi bhagavato attahitasampatti	1242	
PA_tika-vin01_t1:1242_5	vibhāvitā. Sugatoti pana iminā samudāgamato paṭṭhāya bhagavato attahitasampatti parahitapaṭipatti	1242	
PA_tika-vin01_t1:1242_6	ca vibhāvitā. Anuttaro purisadammasārathi satthā devamanussānanti imehi padehi bhagavato	1242	
PA_tika-vin01_t1:1242_7	parahitapaṭipatti vibhāvitā. Buddhoti iminā bhagavato attahitasampatti parahitapaṭipatti	1242	
PA_tika-vin01_t1:1242_8	ca vibhāvitā. Evañca katvā “sammāsambuddho”ti vatvā “buddho”ti vacanaṃ samatthitaṃ	1242	
PA_tika-vin01_t1:1242_9	hoti. Tenevāha “attanāpi bujjhi, aññepi satte bodhesī”tiādi. Bhagavāti ca imināpi	1242	
PA_tika-vin01_t1:1242_10	samudāgamato paṭṭhāya bhagavato sabbā attahitasampatti parahitapaṭipatti ca vibhāvitā.	12421	
PA_tika-vin01_t1:1243_0	Aparo nayo – hetuphalasattupakāravasena saṅkhepato tividhā buddhaguṇā. Tattha arahaṃ	1243	
PA_tika-vin01_t1:1243_1	sammāsambuddho vijjācaraṇasampanno lokavidūti imehi padehi phalasampattivasena buddhaguṇā	1243	
PA_tika-vin01_t1:1243_2	vibhāvitā. Anuttaro purisadammasārathi satthā devamanussānanti imehi sattupakāravasena	1243	
PA_tika-vin01_t1:1243_3	buddhaguṇā pakāsitā. Buddhoti iminā phalavasena sattupakāravasena ca buddhaguṇā vibhāvitā.	1243	
PA_tika-vin01_t1:1243_4	Sugato bhagavāti pana imehi padehi hetuphalasattupakāravasena buddhaguṇā vibhāvitāti veditabbaṃ.	1243	
PA_tika-vin01_t1:1244_0	So imaṃ lokantiādīsu so bhagavāti yo “araha”ntiādinā kittitaguṇo, so bhagavā. Imaṃ	1244	
PA_tika-vin01_t1:1244_1	lokanti nayidaṃ mahājanassa sammukhāmattaṃ sandhāya vuttaṃ, atha kho anavasesaṃ pariyādāyāti	1244	
PA_tika-vin01_t1:1244_2	dassetuṃ “sadevaka”ntiādi vuttaṃ. Tenāha “idāni vattabbaṃ nidassetī”ti. Pajātattāti	1244	
PA_tika-vin01_t1:1244_3	yathāsakaṃ kammakilesehi nibbattattā. Sadevakavacanena pañcakāmāvacaradevaggahaṇaṃ	1244	
PA_tika-vin01_t1:1244_4	pārisesañāyenāti veditabbaṃ itaresaṃ padantarehi saṅgahitattā. Sadevakanti ca avayavena	1244	
PA_tika-vin01_t1:1244_5	viggaho samudāyo samāsattho. Samārakavacanena chaṭṭhakāmāvacaradevaggahaṇaṃ paccāsattiñāyenāti	1244	
PA_tika-vin01_t1:1244_6	daṭṭhabbaṃ. Tattha hi so jāto taṃnivāsī ca. Sabrahmakavacanena brahmakāyikādibrahmaggahaṇanti	1244	
PA_tika-vin01_t1:1244_7	etthāpi eseva nayo. Paccatthikā…pe… samaṇabrāhmaṇaggahaṇanti nidassanamattametaṃ	1244	
PA_tika-vin01_t1:1244_8	apaccatthikānaṃ asamitābāhitapāpānañca samaṇabrāhmaṇānaṃ sassamaṇabrāhmaṇīvacanena	1244	
PA_tika-vin01_t1:1244_9	gahitattā. Kāmaṃ “sadevaka”ntiādivisesanānaṃ vasena sattavisayo lokasaddoti viññāyati	1244	
PA_tika-vin01_t1:1244_10	tulyayogavisayattā tesaṃ, “salomako sapakkhako”tiādīsu pana atulyayogepi ayaṃ samāso	12441	
PA_tika-vin01_t1:1244_11	labbhatīti byabhicāradassanato pajāgahaṇanti āha “pajāvacanena sattalokaggahaṇa”nti.	12441	
PA_tika-vin01_t1:1244_12	Sadevakādivacanena upapattidevānaṃ, sassamaṇabrāhmaṇīvacanena visuddhidevānañca gahitattā	12441	
PA_tika-vin01_t1:1244_13	āha “sadevamanussavacanena sammutidevaavasesamanussaggahaṇa”nti. Tattha sammutidevā	12441	
PA_tika-vin01_t1:1244_14	rājāno. Avasesamanussaggahaṇanti samaṇabrāhmaṇehi avasesamanussaggahaṇaṃ. Tīhi padehīti	12441	
PA_tika-vin01_t1:1244_15	sadevakasamārakasabarhmakavacanehi. Dvīhīti sassamaṇabrāhmaṇiṃ sadevamanussanti imehi dvīhi padehi.	12441	
PA_tika-vin01_t1:1245_0	Arūpī sattā attano āneñjavihārena viharantā dibbantīti devāti imaṃ nibbacanaṃ labhantīti	1245	
PA_tika-vin01_t1:1245_1	āha “sadevakaggahaṇena arūpāvacaraloko gahito”ti. Tenevāha bhagavā “ākāsānañcāyatanūpagānaṃ	1245	
PA_tika-vin01_t1:1245_2	devānaṃ sahabyata”ntiādi. Chakāmāvacaradevalokassa savisesaṃ mārassa vase vattanato	1245	
PA_tika-vin01_t1:1245_3	āha “samārakaggahaṇena chakāmāvacaradevaloko”ti. Arūpībrahmalokassa visuṃ gahitattā	1245	
PA_tika-vin01_t1:1245_4	āha “rūpī brahmaloko”ti. Catuparisavasenāti khattiyaparisā, brāhmaṇagahapatisamaṇacātumahārājikatāvatiṃsamārabrahmaparisāti	1245	
PA_tika-vin01_t1:1245_5	imāsu aṭṭhasu parisāsu khattiyādicatuparisavasena. Itarā pana catasso parisā samārakaggahaṇena gahitā evāti.	1245	
PA_tika-vin01_t1:1246_0	Kathaṃ panettha catuparisavasena manussaloko gahito? “Sassamaṇabrāhmaṇi”nti iminā	1246	
PA_tika-vin01_t1:1246_1	samaṇaparisā brāhmaṇaparisā ca gahitā honti, “sadevamanussa”nti iminā khattiyaparisā	1246	
PA_tika-vin01_t1:1246_2	gahapatiparisā ca gahitā, “paja”nti iminā pana imāyeva catasso parisā vuttā, catuparisasaṅkhātaṃ	1246	
PA_tika-vin01_t1:1246_3	pajanti vuttaṃ hoti, kathaṃ pana sammutidevehi saha manussaloko gahito? Etthāpi “sassamaṇabrāhmaṇi”nti	1246	
PA_tika-vin01_t1:1246_4	iminā samaṇabrāhmaṇā gahitā, “sadevamanussa”nti iminā sammutidevasaṅkhātā khattiyā,	1246	
PA_tika-vin01_t1:1246_5	gahapatisuddasaṅkhātā avasesamanussā ca gahitā honti. Ito pana aññesaṃ manussasattānaṃ	1246	
PA_tika-vin01_t1:1246_6	abhāvato “paja”nti iminā catūhi pakārehi ṭhitā eteyeva manussasattā vuttāti daṭṭhabbaṃ.	1246	
PA_tika-vin01_t1:1246_7	Evaṃ vikappadvayepi pajāggahaṇena catuparisādivasena ṭhitānaṃ manussānaṃyeva gahitattā	1246	
PA_tika-vin01_t1:1246_8	idāni “paja”nti iminā avasesasatte saṅgahetvā dassetukāmo āha “avasesasabbasattaloko	1246	
PA_tika-vin01_t1:1246_9	vā”ti. Tattha nāgagaruḷādivasena avasesasattaloko veditabbo. Etthāpi catuparisavasena	1246	
PA_tika-vin01_t1:1246_10	sammutidevehi vā saha avasesasabbasattaloko vāti yojetabbaṃ. Catuparisasahito avasesasuddhanāgasupaṇṇanerayikādisattaloko,	12461	
PA_tika-vin01_t1:1246_11	catudhā ṭhitamanussasahito vā avasesanāgasupaṇṇanerayikādisattaloko gahitoti vuttaṃ hoti.	12461	
PA_tika-vin01_t1:1247_0	Ettāvatā bhāgaso lokaṃ gahetvā yojanaṃ dassetvā idāni tena tena visesena abhāgaso	1247	
PA_tika-vin01_t1:1247_1	lokaṃ gahetvā yojanaṃ dassetuṃ “apicetthā”tiādi vuttaṃ. Tattha ukkaṭṭhaparicchedatoti	1247	
PA_tika-vin01_t1:1247_2	ukkaṃsagativijānanena. Pañcasu hi gatīsu devagatipariyāpannāva seṭṭhā, tatthāpi arūpino	1247	
PA_tika-vin01_t1:1247_3	dūrasamussāritakilesadukkhatāya santapaṇītaāneñjavihārasamaṅgitāya ativiya dīghāyukatāyāti	1247	
PA_tika-vin01_t1:1247_4	evamādīhi visesehi ativiya ukkaṭṭhā. Brahmā mahānubhāvoti dasasahassiyaṃ mahābrahmuno	1247	
PA_tika-vin01_t1:1247_5	vasena vadati. “Ukkaṭṭhaparicchedato”ti hi vuttaṃ. Anuttaranti seṭṭhaṃ navalokuttaraṃ.	1247	
PA_tika-vin01_t1:1247_6	Anusandhikkamoti atthānañceva padānañca anusandhānukkamo. Porāṇā panettha evaṃ vaṇṇayanti	1247	
PA_tika-vin01_t1:1247_7	– sadevakanti devatāhi saddhiṃ avasesaṃ lokaṃ. Samārakanti mārena saddhiṃ avasesaṃ	1247	
PA_tika-vin01_t1:1247_8	lokaṃ. Sabrahmakanti brahmehi saddhiṃ avasesaṃ lokaṃ. Evaṃ sabbepi tibhavūpage satte	1247	
PA_tika-vin01_t1:1247_9	devamārabrahmasahitatāsaṅkhātehi tīhi pakārehi “sadevaka”ntiādīsu tīsu padesu pakkhipitvā	1247	
PA_tika-vin01_t1:1247_10	puna dvīhi padehi pariyādiyanto “sassamaṇabrāhmaṇiṃ pajaṃ sadevamanussa”nti āha.	12471	
PA_tika-vin01_t1:1247_11	Evaṃ pañcahipi padehi sadevakattādinā tena tena pakārena tedhātukameva pariyādinnanti.	12471	
PA_tika-vin01_t1:1248_0	Abhiññāti yakāralopenāyaṃ niddeso, abhijānitvāti ayamettha atthoti āha “abhiññāya	1248	
PA_tika-vin01_t1:1248_1	adhikena ñāṇena ñatvā”ti. Anumānādipaṭikkhepoti anumānaupamānaatthāpattiādipaṭikkhepo	1248	
PA_tika-vin01_t1:1248_2	ekappamāṇattā. Sabbattha appaṭihatañāṇacāratāya hi sabbapaccakkhā buddhā bhagavanto.	1248	
PA_tika-vin01_t1:1248_3	Anuttaraṃ vivekasukhanti phalasamāpattisukhaṃ. Tena vīthimissāpi kadāci bhagavato	1248	
PA_tika-vin01_t1:1248_4	dhammadesanā hotīti hitvāpīti pisaddaggahaṇaṃ. Bhagavā hi dhammaṃ desento yasmiṃ	1248	
PA_tika-vin01_t1:1248_5	khaṇe parisā sādhukāraṃ vā deti, yathāsutaṃ vā dhammaṃ paccavekkhati, taṃ khaṇaṃ	1248	
PA_tika-vin01_t1:1248_6	pubbabhāgena paricchinditvā phalasamāpattiṃ samāpajjati, yathāparicchedañca samāpattito	1248	
PA_tika-vin01_t1:1248_7	vuṭṭhāya ṭhitaṭṭhānato paṭṭhāya dhammaṃ deseti. Appaṃ vā bahuṃ vā desentoti ugghaṭitaññussa	1248	
PA_tika-vin01_t1:1248_8	vasena appaṃ vā, vipañcitaññussa neyyassa vā vasena bahuṃ vā desento. Ādikalyāṇādippakārameva	1248	
PA_tika-vin01_t1:1248_9	desetīti ādimhipi kalyāṇaṃ bhaddakaṃ anavajjameva katvā deseti. Majjhepi pariyosānepi	1248	
PA_tika-vin01_t1:1248_10	kalyāṇaṃ bhaddakaṃ anavajjameva katvā desetīti vuttaṃ hoti. Dhammassa hi kalyāṇatā	12481	
PA_tika-vin01_t1:1248_11	niyyānikatāya niyyānikatā ca sabbaso anavajjabhāvena.	12481	
PA_tika-vin01_t1:1249_0	Samantabhaddakattāti sabbabhāgehi sundarattā. Dhammassāti pariyattidhammassa. Kiñcāpi	1249	
PA_tika-vin01_t1:1249_1	avayavavinimutto samudāyo nāma paramatthato koci natthi, yesu pana avayavesu samudāyarūpena	1249	
PA_tika-vin01_t1:1249_2	apekkhitesu gāthāti samaññā, taṃ tato bhinnaṃ viya katvā saṃsāmivohāraṃ āropetvā	1249	
PA_tika-vin01_t1:1249_3	dassento “paṭhamapādena ādikalyāṇā”tiādimāha. Ekānusandhikanti idaṃ nātibahuvibhāgaṃ	1249	
PA_tika-vin01_t1:1249_4	yathānusandhinā ekānusandhikaṃ sandhāya vuttaṃ. Itarassa pana teneva desetabbadhammavibhāgena	1249	
PA_tika-vin01_t1:1249_5	ādimajjhapariyosānabhāgā labbhantīti. Nidānenāti ānandattherena ṭhapitakāladesadesakaparisādiapadisanalakkhaṇena	1249	
PA_tika-vin01_t1:1249_6	nidānaganthena. Nigamenāti “idamavocā”tiādikena “iti yaṃ taṃ vuttaṃ, idametaṃ paṭicca	1249	
PA_tika-vin01_t1:1249_7	vutta”nti vā yathāvuttatthanigamanena. Saṅgītikārakehi ṭhapitānipi hi nidānanigamanāni	1249	
PA_tika-vin01_t1:1249_8	dassetvā tīṇi piṭakāni satthu desanāya anuvidhānato tadantogadhāneva. Teneva dīghanikāyaṭṭhakathāyaṃ	1249	
PA_tika-vin01_t1:1249_9	“ekānusandhikassa suttassa nidānaṃ ādi, idamavocāti pariyosānaṃ, ubhinnamantarā majjha”nti vuttaṃ.	1249	
PA_tika-vin01_t1:1250	Evaṃ suttantapiṭakavasena dhammassa ādikalyāṇāditaṃ dassetvā idāni tīṇi piṭakāni ekajjhaṃ gahetvā taṃ dassetuṃ “sakalopī”tiādi vuttaṃ. Tattha sāsanadhammoti –	125	
PA_tika-vin01_t1:1251	“Sabbapāpassa akaraṇaṃ, kusalassa upasampadā;	125	
PA_tika-vin01_t1:1252	Sacittapariyodapanaṃ, etaṃ buddhāna sāsana”nti. –	125	
PA_tika-vin01_t1:1253_0	Evaṃ vuttassa satthusāsanassa pakāsako pariyattidhammo. Sīlamūlakattā sāsanassa “sīlena	1253	
PA_tika-vin01_t1:1253_1	ādikalyāṇo”ti vuttaṃ. Samathādīnaṃ sāsanasampattiyā vemajjhabhāvato āha “samathavipassanāmaggaphalehi	1253	
PA_tika-vin01_t1:1253_2	majjhekalyāṇo”ti. Nibbānādhigamato uttari karaṇīyābhāvato vuttaṃ “nibbānena pariyosānakalyāṇo”ti.	1253	
PA_tika-vin01_t1:1253_3	Sāsane sammāpaṭipatti nāma paññāya hoti, tassā ca sīlaṃ samādhi ca mūlanti āha “sīlasamādhīhi	1253	
PA_tika-vin01_t1:1253_4	vā ādikalyāṇo”ti. Paññā pana anubodhapaavedhavasena duvidhāti tadubhayampi gaṇhanto	1253	
PA_tika-vin01_t1:1253_5	“vipassanāmaggehi majjhekalyāṇo”ti āha. Tassā nipphattiphalakiccaṃ nibbānasacchikiriyā,	1253	
PA_tika-vin01_t1:1253_6	tato paraṃ kattabbaṃ natthīti dassento āha “phalanibbānehi pariyosānakalyāṇo”ti.	1253	
PA_tika-vin01_t1:1253_7	Phalaggahaṇena vā saupādisesaṃ nibbānamāha, itarena itaraṃ tadubhayañca sāsanasampattiyā	1253	
PA_tika-vin01_t1:1253_8	osānanti āha “phalanibbānehi pariyosānakalyāṇo”ti.	1253	
PA_tika-vin01_t1:1254_0	Buddhasubodhitāya vā ādikalyāṇoti buddhassa subodhitā sammāsambuddhatā, tāya ādikalyāṇo	1254	
PA_tika-vin01_t1:1254_1	tappabhavattā. Sabbaso saṃkilesappahānaṃ vodānapāripūrī ca dhammasudhammatā, tāya	1254	
PA_tika-vin01_t1:1254_2	majjhekalyāṇo taṃsarīrattā. Satthārā yathānusiṭṭhaṃ tathā paṭipatti saṅghasuppaṭipatti,	1254	
PA_tika-vin01_t1:1254_3	tāya pariyosānakalyāṇo tāya sāsanassa loke suppatiṭṭhitabhāvato. Tanti sāsanadhammaṃ.	1254	
PA_tika-vin01_t1:1254_4	Tathattāyāti yathattāya bhagavatā dhammo desito, tathattāya tathabhāvāya. So pana	1254	
PA_tika-vin01_t1:1254_5	abhisambodhi paccekabodhi sāvakabodhīti tividho ito aññathā nibbānādhigamassa abhāvato.	1254	
PA_tika-vin01_t1:1254_6	Tattha sabbaguṇehi aggabhāvato itarabodhidvayamūlatāya ca paṭhamāya bodhiyā ādikalyāṇatā,	1254	
PA_tika-vin01_t1:1254_7	guṇehi vemajjhabhāvato dutiyāya majjhekalyāṇatā, tadubhayatāya vā vosānatāya ca sāsanadhammassa	1254	
PA_tika-vin01_t1:1254_8	tatiyāya pariyosānakalyāṇatā vuttā.	1254	
PA_tika-vin01_t1:1255	Esoti sāsanadhammo. Nīvaraṇavikkhambhanatoti vimuttāyatanasīse ṭhatvā saddhammaṃ suṇantassa nīvaraṇānaṃ vikkhambhanasabbhāvato. Vuttañhetaṃ –	125	
PA_tika-vin01_t1:1256	“Yathā yathāvuso, bhikkhuno satthā vā dhammaṃ deseti, aññataro vā garuṭṭhānīyo sabrahmacārī, tathā tathā so tattha labhati atthavedaṃ labhati dhammaveda”nti.	125	
PA_tika-vin01_t1:1257	“Yasmiṃ, bhikkhave, samaye ariyasāvako ohitasoto dhammaṃ suṇāti, pañcassa nīvaraṇāni tasmiṃ samaye pahīnāni hontī”ti –	125	
PA_tika-vin01_t1:1258_0	Ca ādi. Samathavipassanāsukhāvahanatoti samathasukhassa vipassanāsukhassa ca sampāpanato.	1258	
PA_tika-vin01_t1:1258_1	Vuttampi cetaṃ “so vivicceva kāmehi vivicca akusalehi dhammehi savitakkaṃ savicāraṃ	1258	
PA_tika-vin01_t1:1258_2	vivekajaṃ pītisukha”ntiādi, tathā –	1258	
PA_tika-vin01_t1:1259	“Yato yato sammasati, khandhānaṃ udayabbayaṃ;	125	
PA_tika-vin01_t1:1260	Labhatī pītipāmojjaṃ, amataṃ taṃ vijānataṃ.	126	
PA_tika-vin01_t1:1261	Amānusī ratī hoti, sammā dhammaṃ vipassato”ti ca. ;	126	
PA_tika-vin01_t1:1262_0	Tathā paṭipannoti yathā samathavipassanāsukhaṃ āvahati, yathā vā satthārā anusiṭṭhaṃ,	1262	
PA_tika-vin01_t1:1262_1	tathā paṭipanno sāsanadhammo. Tādibhāvāvahanatoti chaḷaṅgupekkhāvasena iṭṭhādīsu	1262	
PA_tika-vin01_t1:1262_2	tādibhāvassa lokadhammehi anupalepassa āvahanato. Nāthappabhavattāti pabhavati etasmāti	1262	
PA_tika-vin01_t1:1262_3	pabhavo, uppattiṭṭhānaṃ, nāthova pabhavo etassāti nāthappabhavo, tassa bhāvo nāthappabhavattaṃ,	1262	
PA_tika-vin01_t1:1262_4	tasmā sāsanadhammassa nāthahetukattāti attho. Atthasuddhiyā majjhekalyāṇoti nirupakkilesatāya	1262	
PA_tika-vin01_t1:1262_5	niyyānikatā atthasuddhi, tāya majjhekalyāṇo. Kiccasuddhiyā pariyosānakalyāṇoti suppaṭipattisaṅkhātakiccassa	1262	
PA_tika-vin01_t1:1262_6	suddhiyā pariyosānakalyāṇo suppaṭipattipariyosānattā sāsanadhammassa. Yathāvuttamatthaṃ	1262	
PA_tika-vin01_t1:1262_7	nigamento āha “tasmā”tiādi.	1262	
PA_tika-vin01_t1:1263_0	Sāsanabrahmacariyantiādīsu avisesena tisso sikkhā sakalo ca tantidhammo sāsanabrahmacariyaṃ.	1263	
PA_tika-vin01_t1:1263_1	Yaṃ sandhāya vuttaṃ “katamesānaṃ kho, bhante, buddhānaṃ bhagavantānaṃ brahmacariyaṃ	1263	
PA_tika-vin01_t1:1263_2	na ciraṭṭhitikamahosī”tiādi. Ariyo aṭṭhaṅgiko maggo maggabrahmacariyaṃ. Yaṃ sandhāya	1263	
PA_tika-vin01_t1:1263_3	vuttaṃ “khīṇā jāti, vusitaṃ brahmacariyaṃ, kataṃ karaṇīya”nti. Yathānurūpanti yathārahaṃ.	1263	
PA_tika-vin01_t1:1263_4	Sikkhattayasaṅgahañhi sāsanabrahmacariyaṃ atthasampattiyā sātthaṃ, tathā maggabrahmacariyaṃ.	1263	
PA_tika-vin01_t1:1263_5	Itaraṃ pana tantidhammasaṅkhātaṃ sāsanabrahmacariyaṃ yathāvuttenatthena sātthaṃ sabyañjanañca.	1263	
PA_tika-vin01_t1:1263_6	Atthasampattiyāti sampannatthatāya. Sampattiattho hi idha sahasaddo. Byañjanasampattiyāti	1263	
PA_tika-vin01_t1:1263_7	etthāpi eseva nayo. Yassa hi yāgubhattādiitthipurisādivaṇṇanānissitā desanā hoti,	1263	
PA_tika-vin01_t1:1263_8	na so sātthaṃ deseti niyyānatthavirahato tassā desanāya. Bhagavā pana tathārūpaṃ	1263	
PA_tika-vin01_t1:1263_9	desanaṃ pahāya catusatipaṭṭhānādinissitaṃ desanaṃ deseti, tasmā “atthasampattiyā	1263	
PA_tika-vin01_t1:1263_10	sātthaṃ desetī”ti vuccati. Yassa pana desanā sithiladhanitādibhedesu byañjanesu ekappakāreneva	12631	
PA_tika-vin01_t1:1263_11	dvippakāreneva vā byañjanena yuttatāya ekabyañjanādiyuttā vā damiḷabhāsā viya, vivaṭakaraṇatāya	12631	
PA_tika-vin01_t1:1263_12	oṭṭhe aphusāpetvā uccāretabbato sabbaniroṭṭhabyañjanā vā kirātabhāsā viya, sabbattheva	12631	
PA_tika-vin01_t1:1263_13	vissajjanīyayuttatāya sabbavissaṭṭhabyañjanā vā yavanabhāsā viya, sabbattheva sānusāratāya	12631	
PA_tika-vin01_t1:1263_14	sabbaniggahītabyañjanā vā pādasikādi milakkhubhāsā viya, tassa byañjanapāripūriyā	12631	
PA_tika-vin01_t1:1263_15	abhāvato abyañjanā nāma desanā hoti. Sabbāpi hi esā byañjanekadesavaseneva pavattiyā	12631	
PA_tika-vin01_t1:1263_16	aparipuṇṇabyañjanāti katvā “abyañjanā”ti vuccati. Bhagavā pana –	12631	
PA_tika-vin01_t1:1264	“Sithilaṃ dhanitañca dīgharassaṃ, garukaṃ lahukañca niggahītaṃ;	126	
PA_tika-vin01_t1:1265	Sambandhaṃ vavatthitaṃ vimuttaṃ, dasadhā byañjanabuddhiyā pabhedo”ti. –	126	
PA_tika-vin01_t1:1266	Evaṃ vuttaṃ dasavidhaṃ byañjanaṃ amakkhetvā paripuṇṇabyañjanameva katvā dhammaṃ deseti, tasmā “byañjanasampattiyā sabyañjanaṃ desetī”ti vuccati.	126	
PA_tika-vin01_t1:1267_0	Idāni “sātthaṃ sabyañjana”nti ettha nettinayenapi atthaṃ dassetuṃ “saṅkāsanaṃ…pe…	1267	
PA_tika-vin01_t1:1267_1	sabyañjana”nti vuttaṃ. Tattha yadipi nettiyaṃ “byañjanamukhena byañjanatthaggahaṇaṃ	1267	
PA_tika-vin01_t1:1267_2	hotīti akkharaṃ pada”ntiādinā byañjanapadāni paṭhamaṃ uddiṭṭhāni, idha pana pāḷiyaṃ	1267	
PA_tika-vin01_t1:1267_3	“sātthaṃ sabyañjana”nti āgatattā atthapadāniyeva paṭhamaṃ dassetuṃ “saṅkāsanapakāsanā”tiādi	1267	
PA_tika-vin01_t1:1267_4	vuttaṃ. Tattha saṅkhepato kāsanaṃ dīpanaṃ saṅkāsanaṃ. Kāsananti ca kāsīyati dīpīyati	1267	
PA_tika-vin01_t1:1267_5	vibhāvīyatīti attho. “Maññamāno kho bhikkhu baddho mārassa amaññamāno mutto”tiādīsu	1267	
PA_tika-vin01_t1:1267_6	viya saṅkhepena dīpanaṃ saṅkāsanaṃ nāma. Tattakena hi tena bhikkhunā paṭividdhaṃ.	1267	
PA_tika-vin01_t1:1267_7	Tenāha “aññātaṃ bhagavā”tiādi. Paṭhamaṃ kāsanaṃ pakāsanaṃ. “Sabbaṃ, bhikkhave, āditta”nti	1267	
PA_tika-vin01_t1:1267_8	evamādīsu pacchā kathitabbamatthaṃ paṭhamaṃ vacanena dīpanaṃ pakāsanaṃ nāma. Ādikammasmiñhi	1267	
PA_tika-vin01_t1:1267_9	ayaṃ pa-saddo “paññapeti paṭṭhapetī”tiādīsu viya. Tikkhindriyāpekkhañcetaṃ padadvayaṃ	1267	
PA_tika-vin01_t1:1267_10	uddesabhāvato. Tikkhindriyo hi saṅkhepato paṭhamañca vuttamatthaṃ paṭipajjati. Saṃkhittassa	12671	
PA_tika-vin01_t1:1267_11	vitthāravacanaṃ sakiṃ vuttassa puna vacanañca vivaraṇavibhajanāni, yathā “kusalā	12671	
PA_tika-vin01_t1:1267_12	dhammā”ti saṅkhepato sakiṃyeva ca vuttassa atthassa “katame dhammā kusalā? Yasmiṃ	12671	
PA_tika-vin01_t1:1267_13	samaye kāmāvacaraṃ kusalaṃ citta”ntiādinā vitthārato vivaraṇavasena vibhajanavasena	12671	
PA_tika-vin01_t1:1267_14	ca puna vacanaṃ. Majjhimindriyāpekkhametaṃ padadvayaṃ niddesabhāvato. Vivaṭassa vitthāratarābhidhānaṃ	12671	
PA_tika-vin01_t1:1267_15	vibhattassa ca pakārehi ñāpanaṃ vineyyānaṃ cittaparitosanaṃ uttānīkaraṇapaññāpanāni,	12671	
PA_tika-vin01_t1:1267_16	yathā “phasso hotī”tiādinā vivaṭavibhattassa atthassa “katamo tasmiṃ samaye phasso	12671	
PA_tika-vin01_t1:1267_17	hoti? Yo tasmiṃ samaye phasso phusanā saṃphusanā”tiādinā uttānīkiriyā paññāpanā ca.	12671	
PA_tika-vin01_t1:1267_18	Mudindriyāpekkhametaṃ padadvayaṃ paṭiniddesabhāvato.	12671	
PA_tika-vin01_t1:1268_0	Atha vā “sabbaṃ, bhikkhave, āditta”nti evaṃ paṭhamaṃ dīpitamatthaṃ puna pākaṭaṃ katvā	1268	
PA_tika-vin01_t1:1268_1	dīpanena “kiñca, bhikkhave, sabbaṃ ādittaṃ? Cakkhu, bhikkhave, ādittaṃ, rūpā ādittā”ti	1268	
PA_tika-vin01_t1:1268_2	evamādinā saṃkhittassa vitthārābhidhānena sakiṃ vuttassa punapi abhidhānena vitthāretvā	1268	
PA_tika-vin01_t1:1268_3	desanaṃ vivaraṇaṃ nāma. “Kusalā dhammā”ti saṅkhepena nikkhittassa “katame dhammā	1268	
PA_tika-vin01_t1:1268_4	kusalā? Yasmiṃ samaye kāmāvacaraṃ kusalaṃ cittaṃ uppannaṃ hotī”ti niddesavasena vivarite	1268	
PA_tika-vin01_t1:1268_5	kusale dhamme “tasmiṃ samaye phasso hoti vedanā hotī”ti vibhāgakaraṇaṃ vibhajanaṃ	1268	
PA_tika-vin01_t1:1268_6	nāma. Vivaṭassa vitthārābhidhānena vibhattassa ca upamābhidhānena uttāniṃ karotīti	1268	
PA_tika-vin01_t1:1268_7	vivaraṇena vivaritatthassa “katamo tasmiṃ samaye phasso hoti? Yo tasmiṃ samaye phasso	1268	
PA_tika-vin01_t1:1268_8	phusanā saṃphusanā”ti ativivaritvā kathanaṃ, vibhajanena vibhattassa “seyyathāpi,	1268	
PA_tika-vin01_t1:1268_9	bhikkhave, gāvī niccammā, evameva khvāyaṃ bhikkhave phassāhāro daṭṭhabboti vadāmī”ti	1268	
PA_tika-vin01_t1:1268_10	evamādiupamākathanañca uttānīkaraṇaṃ nāma. Dhammaṃ suṇantānaṃ dhammadesanena vicittena	12681	
PA_tika-vin01_t1:1268_11	anekavidhena somanassassa uppādanaṃ atikhiṇabuddhīnaṃ anekavidhena ñāṇatikhiṇakaraṇañca	12681	
PA_tika-vin01_t1:1268_12	paññatti nāma sotūnaṃ cittatosanena cittanisānena ca paññāpanaṃ paññattīti katvā.	12681	
PA_tika-vin01_t1:1268_13	Atthapadasamāyogato sātthanti pariyattiatthassa saṅkāsanādiatthapadarūpattā yathāvuttachaatthapadasamāyogato	12681	
PA_tika-vin01_t1:1268_14	sātthaṃ. Saṅkāsanapakāsanādayo hi atthākārattā “atthapadānī”ti vuccanti. Atthoyeva	12681	
PA_tika-vin01_t1:1268_15	hi byañjanapadehi saṅkāsīyati pakāsīyati vivarīyati vibhajīyati uttānī karīyati paññāpīyati.	12681	
PA_tika-vin01_t1:1269_0	Akkharapadabyañjanākāraniruttiniddesasampattiyāti ettha “saṭṭhi vassasahassānī”ti	1269	
PA_tika-vin01_t1:1269_1	evamādīsu sa-kāra du-kāra so-kārādi viya uccāraṇavelāya apariyosite pade vaṇṇo akkharaṃ	1269	
PA_tika-vin01_t1:1269_2	pariyāyavasena akkharaṇato avevacanato. Na hi vaṇṇassa pariyāyo vijjati. Yathā hi	1269	
PA_tika-vin01_t1:1269_3	padaṃ savevacanatāya atthavasena pariyāyaṃ carantaṃ sañcarantaṃ viya hoti, na evaṃ	1269	
PA_tika-vin01_t1:1269_4	vaṇṇo avevacanattā. Ekakkharaṃ vā padaṃ akkharaṃ “mā evaṃ kira ta”ntiādīsu mā-kārādayo	1269	
PA_tika-vin01_t1:1269_5	viya. Keci pana “tīsu dvāresu parisuddhapayogabhāvena visuddhakaraṇaṭṭhānānaṃ cittena	1269	
PA_tika-vin01_t1:1269_6	pavattitadesanāvācāhi akkharaṇato avevacanato akathitattā akkharanti saññitā. Taṃ	1269	
PA_tika-vin01_t1:1269_7	pārāyanikabrāhmaṇānaṃ manasā pucchitapañhānaṃ vasena bhagavatā ratanaghare nisīditvā	1269	
PA_tika-vin01_t1:1269_8	sammasitapaṭṭhānamahāpakaraṇavasena ca gahetabba”nti vadanti. Vibhattiyantaṃ atthassa	1269	
PA_tika-vin01_t1:1269_9	ñāpanato padaṃ. Pajjati attho etenāti hi padaṃ. Taṃ nāmapadaṃ ākhyātapadaṃ upasaggapadaṃ	1269	
PA_tika-vin01_t1:1269_10	nipātapadanti catubbidhaṃ. Tattha phasso vedanā cittanti evamādikaṃ dabbapadhānaṃ	12691	
PA_tika-vin01_t1:1269_11	nāmapadaṃ. Nāmapadehi dabbamāvibhūtarūpaṃ, kiriyā anāvibhūtarūpā. Phusati vedayati	12691	
PA_tika-vin01_t1:1269_12	vijānātīti evamādikaṃ kiriyāpadhānaṃ ākhyātapadaṃ. Ākhyātapadehi kiriyā āvibhūtarūpā,	12691	
PA_tika-vin01_t1:1269_13	dabbamanāvibhūtarūpaṃ. Yathā “cirappavāsi”nti ettha pa-saddo vasanakiriyāya viyogavisiṭṭhataṃ	12691	
PA_tika-vin01_t1:1269_14	dīpeti, evaṃ kiriyāvisesadīpanato kiriyāvisesāvabodhanimittaṃ. Pa-iti evamādikaṃ	12691	
PA_tika-vin01_t1:1269_15	upasaggapadaṃ. Kiriyāya dabbassa ca sarūpavisesappakāsanahetubhūtaṃ evanti evamādikaṃ	12691	
PA_tika-vin01_t1:1269_16	nipātapadaṃ. “Evaṃ manasi karotha, mā evaṃ manasākatthā”tiādīsu hi kiriyāvisesadīpanato	12691	
PA_tika-vin01_t1:1269_17	kiriyāvisesassa jotako evaṃsaddo, “evaṃsīlā evaṃdhammā”tiādīsu dabbavisesassa. Saṅkhepato	12691	
PA_tika-vin01_t1:1269_18	vuttaṃ padābhihitaṃ atthaṃ byañjetīti byañjanaṃ, vākyaṃ. “Cattāro iddhipādā”ti saṅkhepena	12691	
PA_tika-vin01_t1:1269_19	kathitamatthaṃ “katame cattāro? Idha, bhikkhave, bhikkhu chandasamādhipadhānasaṅkhārasamannāgataṃ	12691	
PA_tika-vin01_t1:1269_20	iddhipādaṃ bhāveti, vīriya, citta, vīmaṃsasamādhipadhānasaṅkhārasamannāgataṃ iddhipādaṃ	12692	
PA_tika-vin01_t1:1269_21	bhāvetī”tiādinā pākaṭaṃ karotīti vākyameva byañjanaṃ, taṃ pana atthato padasamudāyoti	12692	
PA_tika-vin01_t1:1269_22	daṭṭhabbaṃ. Saākhyātaṃ sanipātaṃ sakārakaṃ savisesanaṃ vākyanti hi vadanti. Nanu	12692	
PA_tika-vin01_t1:1269_23	ca padenapi attho byañjīyatīti padampi byañjananti āpajjatīti? Taṃ na. Padamattasavanepi	12692	
PA_tika-vin01_t1:1269_24	hi adhikārādivasena labbhamānehi padantarehi anusandhānaṃ katvāva atthasampaṭipatti	12692	
PA_tika-vin01_t1:1269_25	hotīti vākyameva atthaṃ byañjayatīti.	12692	
PA_tika-vin01_t1:1270_0	Pakārato vākyavibhāgo ākāro. “Tattha katamo chando? Yo chando chandikatā kattukamyatā”ti	1270	
PA_tika-vin01_t1:1270_1	evamādīsu kathitasseva vākyassa anekavidhena vibhāgakaraṇaṃ ākāro nāma. Ākārābhihitaṃ	1270	
PA_tika-vin01_t1:1270_2	nibbacanaṃ nirutti. “Phasso vedanā”ti evamādīsu ākārena kathitaṃ “phusatīti phasso,	1270	
PA_tika-vin01_t1:1270_3	vedayatīti vedanā”ti nīharitvā vitthāravacanaṃ nirutti nāma. “Nibbānaṃ maggati, nibbānatthikehi	1270	
PA_tika-vin01_t1:1270_4	vā maggīyati, kilese vā mārento gacchatīti maggo”tiādinā nibbacanavitthāro niravasesadesanattā	1270	
PA_tika-vin01_t1:1270_5	niddeso. Atha vā vedayatīti vedanāti nibbacanaladdhapadesu sukhadukkhaadukkhamasukhāsu	1270	
PA_tika-vin01_t1:1270_6	sukhayatīti sukhā, dukkhayatīti dukkhā, neva dukkhayati na sukhayatīti adukkhamasukhāti	1270	
PA_tika-vin01_t1:1270_7	atthavitthāro niravasesena kathitattā niddeso nāma. Etesaṃ akkharādīnaṃ byañjanapadānaṃ	1270	
PA_tika-vin01_t1:1270_8	sampattiyā sampannatāya sabyañjanaṃ.	1270	
PA_tika-vin01_t1:1271_0	Evaṃ panassa atthapadasamāyogo byañjanapadasampatti ca veditabbā. Tattha bhagavā	1271	
PA_tika-vin01_t1:1271_1	akkharehi saṅkāseti, padehi pakāseti, byañjanehi vivarati, ākārehi vibhajati, niruttīhi	1271	
PA_tika-vin01_t1:1271_2	uttāniṃ karoti, niddesehi paññapeti. Tathā hi padāvayavaggahaṇamukhena padaggahaṇaṃ,	1271	
PA_tika-vin01_t1:1271_3	gahitena ca padena padatthāvabodho gahitapubbasaṅketassa hotīti bhagavā akkharehi	1271	
PA_tika-vin01_t1:1271_4	saṅkāseti. Yasmā pana akkharehi saṃkhittena dīpiyamāno attho padapariyosāne vākyassa	1271	
PA_tika-vin01_t1:1271_5	apariyositattā padena paṭhamaṃ pakāsito dīpito hoti, tasmā padehi pakāseti. Vākyapariyosāne	1271	
PA_tika-vin01_t1:1271_6	pana so attho vivarito vivaṭo kato hotīti byañjanehi vivarati. Yasmā ca pakārehi	1271	
PA_tika-vin01_t1:1271_7	vākyabhede kate tadattho vibhatto nāma hoti, tasmā ākārehi vibhajati. Tathā vākyāvayavānaṃ	1271	
PA_tika-vin01_t1:1271_8	paccekaṃ nibbacanavibhāge kate so attho pākaṭo hotīti niruttīhi uttāniṃ karoti. Katanibbacanehi	1271	
PA_tika-vin01_t1:1271_9	pana vākyāvayavehi vitthāravasena niravasesato desitehi veneyyānaṃ cittaparitosanaṃ	1271	
PA_tika-vin01_t1:1271_10	buddhinisānañca kataṃ hotīti niddesehi paññapeti. Apica bhagavā akkharehi ugghaṭetvā	12711	
PA_tika-vin01_t1:1271_11	padehi vineti ugghaṭitaññuṃ, byañjanehi vipañcetvā ākārehi vineti vipañcitaññuṃ,	12711	
PA_tika-vin01_t1:1271_12	niruttīhi netvā niddesehi vineti neyyaṃ. Evañcāyaṃ dhammo ugghaṭiyamāno ugghaṭitaññuṃ	12711	
PA_tika-vin01_t1:1271_13	vineti, vipañciyamāno vipañcitaññuṃ, nīyamāno neyyaṃ. Tattha ugghaṭanā ādi, vipañcanā	12711	
PA_tika-vin01_t1:1271_14	majjhe, nayanaṃ ante. Evaṃ tīsu kālesu tidhā desito dosattayavidhamano guṇattayāvaho	12711	
PA_tika-vin01_t1:1271_15	tividhavineyyavinayanoti evampi tividhakalyāṇoyaṃ dhammo atthabyañjanapāripūriyā	12711	
PA_tika-vin01_t1:1271_16	sāttho sabyañjanoti veditabbo. Vuttañhetaṃ nettipakaraṇe –	12711	
PA_tika-vin01_t1:1272_0	“Tattha bhagavā akkharehi saṅkāseti, padehi pakāseti, byañjanehi vivarati, ākārehi	1272	
PA_tika-vin01_t1:1272_1	vibhajati, niruttīhi uttāniṃ karoti, niddesehi paññapeti. Tattha bhagavā akkharehi	1272	
PA_tika-vin01_t1:1272_2	ca padehi ca ugghaṭeti, byañjanehi ca ākārehi ca vipañceti, niruttīhi ca niddesehi	1272	
PA_tika-vin01_t1:1272_3	ca vitthāreti. Tattha ugghaṭanā ādi, vipañcanā majjhe, vitthāranā pariyosānaṃ. Soyaṃ	1272	
PA_tika-vin01_t1:1272_4	dhammavinayo ugghaṭiyanto ugghaṭitaññuṃ puggalaṃ vineti, tena naṃ āhu ādikalyāṇoti.	1272	
PA_tika-vin01_t1:1272_5	Vipañciyanto vipañcitaññuṃ puggalaṃ vineti, tena naṃ āhu majjhekalyāṇoti. Vitthāriyanto	1272	
PA_tika-vin01_t1:1272_6	neyyaṃ puggalaṃ vineti, tena naṃ āhu pariyosānakalyāṇotī”ti.	1272	
PA_tika-vin01_t1:1273_0	Atthagambhīratātiādīsu attho nāma tantiattho. Dhammo tanti. Paṭivedho tantiyā tantiatthassa	1273	
PA_tika-vin01_t1:1273_1	ca yathābhūtāvabodho. Desanā nāma manasā vavatthāpitāya tantiyā desanā. Te panete	1273	
PA_tika-vin01_t1:1273_2	atthādayo yasmā sasādīhi viya mahāsamuddo mandabuddhīhi dukkhogāhā alabbhaneyyapatiṭṭhā	1273	
PA_tika-vin01_t1:1273_3	ca, tasmā gambhīrā. Atha vā attho nāma hetuphalaṃ. Dhammo hetu. Desanā paññatti,	1273	
PA_tika-vin01_t1:1273_4	yathādhammaṃ dhammābhilāpo. Anulomapaṭilomasaṅkhepavitthārādivasena vā kathanaṃ.	1273	
PA_tika-vin01_t1:1273_5	Paṭivedho abhisamayo, atthānurūpaṃ dhammesu, dhammānurūpaṃ atthesu, paññattipathānurūpaṃ	1273	
PA_tika-vin01_t1:1273_6	paññattīsu avabodho. Tesaṃ tesaṃ vā dhammānaṃ paṭivijjhitabbo lakkhaṇasaṅkhāto aviparītasabhāvo.	1273	
PA_tika-vin01_t1:1273_7	Tepi cete atthādayo yasmā anupacitakusalasambhārehi duppaññehi sasādīhi viya mahāsamuddo	1273	
PA_tika-vin01_t1:1273_8	dukkhogāhā alabbhaneyyapatiṭṭhā ca, tasmā gambhīrā. Tesu paṭivedhassapi atthasannissitattā	1273	
PA_tika-vin01_t1:1273_9	vuttaṃ “atthagambhīratāpaṭivedhagambhīratāhi sāttha”nti atthaguṇadīpanato. Tāsaṃ	1273	
PA_tika-vin01_t1:1273_10	dhammadesanānaṃ byañjanasannissitattā vuttaṃ “dhammagambhīratādesanāgambhīratāhi	12731	
PA_tika-vin01_t1:1273_11	sabyañjana”nti tāsaṃ byañjanasampattidīpanato. Atthesu pabhedagataṃ ñāṇaṃ atthapaṭisambhidā,	12731	
PA_tika-vin01_t1:1273_12	atthadhammaniruttipaṭisambhidāsu pabhedagataṃ ñāṇaṃ paṭibhānapaṭisambhidāti imissāpi	12731	
PA_tika-vin01_t1:1273_13	paṭisambhidāya atthavisayattā āha “atthapaṭibhānapaṭisambhidāvisayato sāttha”nti	12731	
PA_tika-vin01_t1:1273_14	atthasampattiyā asati tadabhāvato. Dhammoti tanti. Niruttīti tantipadānaṃ niddhāretvā	12731	
PA_tika-vin01_t1:1273_15	vacanaṃ. Tattha pabhedagatāni ñāṇāni dhammaniruttipaṭisambhidāti āha “dhammaniruttipaṭisambhidāvisayato	12731	
PA_tika-vin01_t1:1273_16	sabyañjana”nti asati byañjanasampattiyā tadabhāvato.	12731	
PA_tika-vin01_t1:1274_0	Parikkhakajanappasādakantīti ettha iti-saddo hetuattho. Yasmā parikkhakajanānaṃ kiṃkusalagavesīnaṃ	1274	
PA_tika-vin01_t1:1274_1	pasādāvahaṃ, tasmā sātthaṃ. Atthasampannanti phalena hetuno anumānaṃ nadīpūrena viya	1274	
PA_tika-vin01_t1:1274_2	upari vuṭṭhipavattiyā. Sātthakatā panassa paṇḍitavedanīyatāya, sā paramagambhīrasaṇhasukhumabhāvato	1274	
PA_tika-vin01_t1:1274_3	veditabbā. Vuttañhetaṃ “gambhīro duddaso”tiādi. Lokiyajanappasādakanti sabyañjananti	1274	
PA_tika-vin01_t1:1274_4	yasmā lokiyajanassa pasādāvahaṃ, tasmā sabyañjanaṃ. Lokiyajano hi byañjanasampattiyā	1274	
PA_tika-vin01_t1:1274_5	tussati. Idhāpi phalena hetuno anumānaṃ. Sabyañjanatā panassa saddheyyatāya, sā ādikalyāṇādibhāvato	1274	
PA_tika-vin01_t1:1274_6	veditabbā. Atha vā paṇḍitavedanīyato sātthanti paññāpadaṭṭhānatāya atthasampannataṃ	1274	
PA_tika-vin01_t1:1274_7	āha, tato parikkhakajanappasādakaṃ saddheyyato sabyañjananti saddhāpadaṭṭhānatāya	1274	
PA_tika-vin01_t1:1274_8	byañjanasampannataṃ, tato lokiyajanappasādatanti evamettha attho daṭṭhabbo. Gambhīrādhippāyato	1274	
PA_tika-vin01_t1:1274_9	sātthanti adhippāyato agādhāpāratāya atthasampannaṃ aññathā tadabhāvato. Uttānapadato	1274	
PA_tika-vin01_t1:1274_10	sabyañjananti subodhasaddakatāya byañjanasampannaṃ paramagambhīrassapi atthassa vineyyānaṃ	12741	
PA_tika-vin01_t1:1274_11	suviññeyyabhāvāpādanato. Sabbopesa atthasampattiyā sātthaṃ, byañjanasampattiyā sabyañjananti	12741	
PA_tika-vin01_t1:1274_12	sabbapaṭhamaṃ vuttasseva atthadvayassa papañcoti daṭṭhabbo. Tathā ceva tattha tattha	12741	
PA_tika-vin01_t1:1274_13	saṃvaṇṇitaṃ. Tathā hettha vikappassa samuccayassa vā aggahaṇaṃ. Upanetabbassa abhāvatoti	12741	
PA_tika-vin01_t1:1274_14	pakkhipitabbassa vodānatthassa avuttassa abhāvato. Kevalasaddo sakalādhivacananti	12741	
PA_tika-vin01_t1:1274_15	āha “sakalaparipuṇṇabhāvenā”ti, sabbabhāgehi paripuṇṇatāyāti attho. Apanetabbassāti saṃkilesadhammassa.	12741	
PA_tika-vin01_t1:1275_0	Brahmacariyaṃ pakāsetīti ettha pana ayaṃ brahmacariya-saddo dāne veyyāvacce pañcasikkhāpadasīle	1275	
PA_tika-vin01_t1:1275_1	appamaññāsu methunaviratiyaṃ sadārasantose vīriye uposathaṅgesu ariyamagge sāsaneti	1275	
PA_tika-vin01_t1:1275_2	imesu atthesu dissati.	1275	
PA_tika-vin01_t1:1276	“Kiṃ te vataṃ kiṃ pana brahmacariyaṃ,	127	
PA_tika-vin01_t1:1277	Kissa suciṇṇassa ayaṃ vipāko;	127	
PA_tika-vin01_t1:1278	Iddhī jutī balavīriyūpapatti,	127	
PA_tika-vin01_t1:1279	Idañca te nāgamahāvimānaṃ.	127	
PA_tika-vin01_t1:1280	“Ahañca bhariyā ca manussaloke,	128	
PA_tika-vin01_t1:1281	Saddhā ubho dānapatī ahumhā;	128	
PA_tika-vin01_t1:1282	Opānabhūtaṃ me gharaṃ tadāsi,	128	
PA_tika-vin01_t1:1283	Santappitā samaṇabrāhmaṇā ca.	128	
PA_tika-vin01_t1:1284	“Taṃ me vataṃ taṃ pana brahmacariyaṃ,	128	
PA_tika-vin01_t1:1285	Tassa suciṇṇassa ayaṃ vipāko;	128	
PA_tika-vin01_t1:1286	Iddhī jutī balavīriyūpapatti,	128	
PA_tika-vin01_t1:1287	Idañca me dhīra mahāvimāna”nti. –	128	
PA_tika-vin01_t1:1288	Imasmiñhi puṇṇakajātake dānaṃ “brahmacariya”nti vuttaṃ.	128	
PA_tika-vin01_t1:1289	“Kena pāṇi kāmadado, kena pāṇi madhussavo;	128	
PA_tika-vin01_t1:1290	Kena te brahmacariyena, puññaṃ pāṇimhi ijjhati.	129	
PA_tika-vin01_t1:1291	“Tena pāṇi kāmadado, tena pāṇi madhussavo;	129	
PA_tika-vin01_t1:1292	Tena me brahmacariyena, puññaṃ pāṇimhi ijjhatī”ti. –	129	
PA_tika-vin01_t1:1293_0	Imasmiṃ aṅkurapetavatthumhi veyyāvaccaṃ “brahmacariya”nti vuttaṃ. “Evaṃ kho taṃ bhikkhave	1293	
PA_tika-vin01_t1:1293_1	tittiriyaṃ nāma brahmacariyaṃ ahosī”ti imasmiṃ tittirajātake pañcasikkhāpadasīlaṃ	1293	
PA_tika-vin01_t1:1293_2	“brahmacariya”nti vuttaṃ. “Taṃ kho pana me pañcasikha brahmacariyaṃ neva nibbidāya	1293	
PA_tika-vin01_t1:1293_3	na virāgāya na nirodhāya yāvadeva brahmalokūpapattiyā”ti imasmiṃ mahāgovindasutte	1293	
PA_tika-vin01_t1:1293_4	catasso appamaññāyo “brahmacariya”nti vuttā. “Pare abrahmacārī bhavissanti, mayamettha	1293	
PA_tika-vin01_t1:1293_5	brahmacārī bhavissāmā”ti imasmiṃ sallekhasutte methunavirati “brahmacariya”nti vuttā.	1293	
PA_tika-vin01_t1:1294	“Mayañca bhariyā nātikkamāma,	129	
PA_tika-vin01_t1:1295	Amhe ca bhariyā nātikkamanti;	129	
PA_tika-vin01_t1:1296	Aññatra tāhi brahmacariyaṃ carāma,	129	
PA_tika-vin01_t1:1297	Tasmā hi amhaṃ daharā na mīyare”ti. –	129	
PA_tika-vin01_t1:1298_0	Mahādhammapālajātake sadārasantoso “brahmacariya”nti vutto. “Abhijānāmi kho panāhaṃ,	1298	
PA_tika-vin01_t1:1298_1	sāriputta, caturaṅgasamannāgataṃ brahmacariyaṃ caritā, tapassī sudaṃ homī”ti lomahaṃsanasutte	1298	
PA_tika-vin01_t1:1298_2	vīriyaṃ “brahmacariya”nti vuttaṃ.	1298	
PA_tika-vin01_t1:1299	“Hīnena brahmacariyena, khattiye upapajjati;	129	
PA_tika-vin01_t1:1300	Majjhimena ca devattaṃ, uttamena visujjhatī”ti. –	130	
PA_tika-vin01_t1:1301_0	Evaṃ nimijātake attadamanavasena kato aṭṭhaṅgiko uposatho “brahmacariya”nti vutto.	1301	
PA_tika-vin01_t1:1301_1	“Idaṃ kho pana me, pañcasikha, brahmacariyaṃ ekantanibbidāya virāgāya…pe… ayameva	1301	
PA_tika-vin01_t1:1301_2	ariyo aṭṭhaṅgiko maggo”ti mahāgovindasuttasmiṃyeva ariyamaggo “brahmacariya”nti vutto.	1301	
PA_tika-vin01_t1:1301_3	“Tayidaṃ brahmacariyaṃ iddhañceva phītañca vitthārikaṃ bāhujaññaṃ puthubhūtaṃ yāvadeva	1301	
PA_tika-vin01_t1:1301_4	manussehi suppakāsita”nti pāsādikasutte sikkhattayasaṅgahaṃ sakalasāsanaṃ “brahmacariya”nti	1301	
PA_tika-vin01_t1:1301_5	vuttaṃ. Imasmimpi ṭhāne idameva “brahmacariya”nti adhippetanti āha “sikkhattayapariggahitattā”tiādi.	1301	
PA_tika-vin01_t1:1301_6	Seṭṭhehīti buddhādīhi seṭṭhehi. Seṭṭhaṭṭhena brahmabhūtaṃ vā cariyaṃ brahmacariyaṃ.	1301	
PA_tika-vin01_t1:1302_0	Sanidānanti heṭṭhā vuttalakkhaṇena nidānena sanidānaṃ. Sauppattikanti saaṭṭhuppattikaṃ.	1302	
PA_tika-vin01_t1:1302_1	Veneyyānaṃ anurūpatoti veneyyānaṃ cariyādianurūpato. Atthassāti desiyamānassa sīlādiatthassa.	1302	
PA_tika-vin01_t1:1302_2	Hetudāharaṇayuttatoti “taṃ kissa hetu seyyathāpi, bhikkhave”ti ca ādinā tattha tattha	1302	
PA_tika-vin01_t1:1302_3	hetupamaggahaṇena hetudāharaṇehi yuttato. Saddhāpaṭilābhenāti “te taṃ dhammaṃ sutvā	1302	
PA_tika-vin01_t1:1302_4	tathāgate saddhaṃ paṭilabhantī”tiādinā vuttasaddhāpaṭilābhena. Paṭipattiyāti sīlavisuddhiyādisammāpaṭipattiyā,	1302	
PA_tika-vin01_t1:1302_5	paṭipattinimittanti attho. Adhigamabyattitoti saccappaṭivedhena adhigamaveyyattiyasabbhāvato	1302	
PA_tika-vin01_t1:1302_6	sātthaṃ kapilamatādi viya tucchaṃ niratthakaṃ ahutvā atthasampannanti katvā. Pariyattiyāti	1302	
PA_tika-vin01_t1:1302_7	pariyattidhammaparicayena. Āgamabyattitoti durakkhātadhammesu paricayaṃ karontassa	1302	
PA_tika-vin01_t1:1302_8	viya sammohaṃ ajanetvā bāhusaccaveyyattiyasabbhāvato sabyañjanaṃ. Byañjanasampattiyā	1302	
PA_tika-vin01_t1:1302_9	hi sati āgamabyattīti. Sīlādipañcadhammakkhandhayuttatoti sīlādīhi pañcahi dhammakoṭṭhāsehi	1302	
PA_tika-vin01_t1:1302_10	avirahitattā. Kevalaparipuṇṇanti anavasesena samantato puṇṇaṃ pūritaṃ. Nirupakkilesatoti	13021	
PA_tika-vin01_t1:1302_11	diṭṭhimānādiupakkilesābhāvato. Nittharaṇatthāyāti vaṭṭadukkhato nissaraṇāya. Lokāmisanirapekkhatoti	13021	
PA_tika-vin01_t1:1302_12	kathañcipi taṇhāsannissayassa anissayato parisuddhaṃ. Idaṃ vuttaṃ hoti – yo “imaṃ	13021	
PA_tika-vin01_t1:1302_13	dhammadesanaṃ nissāya lābhaṃ vā sakkāraṃ vā labhissāmī”ti deseti, tassa aparisuddhā	13021	
PA_tika-vin01_t1:1302_14	desanā hoti. Bhagavā pana lokāmisanirapekkho hitapharaṇena mettābhāvanāya muduhadayo	13021	
PA_tika-vin01_t1:1302_15	ullumpanasabhāvasaṇṭhitena cittena deseti, tasmā tassa desanā parisuddhāti.	13021	
PA_tika-vin01_t1:1303_0	Sādhūti ayaṃ saddo “sādhu me bhante bhagavā saṃkhittena dhammaṃ desetū”tiādīsu āyācane	1303	
PA_tika-vin01_t1:1303_1	dissati. “Sādhu bhanteti kho so bhikkhu bhagavato bhāsitaṃ abhinanditvā anumoditvā”tiādīsu	1303	
PA_tika-vin01_t1:1303_2	sampaṭicchane. “Sādhu sādhu sāriputtā”tiādīsu sampahaṃsane. “Tena hi brāhmaṇa sādhukaṃ	1303	
PA_tika-vin01_t1:1303_3	suṇohī”tiādīsu daḷhīkamme āṇattiyañca dissati.	1303	
PA_tika-vin01_t1:1304	“Sādhu dhammaruci rājā, sādhu paññāṇavā naro;	130	
PA_tika-vin01_t1:1305	Sādhu mittānamaddubbho, pāpassākaraṇaṃ sukha”nti. –	130	
PA_tika-vin01_t1:1306_0	Ādīsu sundare. Idhāpi sundareyeva daṭṭhabboti āha “sādhu kho panāti sundaraṃ kho	1306	
PA_tika-vin01_t1:1306_1	panā”ti. Tattha sundaranti bhaddakaṃ. Bhaddakatā ca passantassa hitasukhāvahabhāvenāti	1306	
PA_tika-vin01_t1:1306_2	āha “atthāvahaṃ sukhāvaha”nti. Tattha atthāvahanti diṭṭhadhammikasamparāyikaparamatthasaññitahitāvahaṃ.	1306	
PA_tika-vin01_t1:1306_3	Sukhāvahanti yathāvuttatividhasukhāvahaṃ. Tathārūpānanti tādisānaṃ. Yādisehi pana	1306	
PA_tika-vin01_t1:1306_4	guṇehi bhagavā samannāgato, tehi catuppamāṇikassa lokassa sabbakālepi accantāya pasādanīyo	1306	
PA_tika-vin01_t1:1306_5	tesaṃ yathābhūtasabhāvattāti dassento “yathārūpo”tiādimāha. Tattha yathābhucca…pe…	1306	
PA_tika-vin01_t1:1306_6	arahatanti iminā dhammappamāṇānaṃ lūkhappamāṇānañca sattānaṃ bhagavato pasādāvahataṃ	1306	
PA_tika-vin01_t1:1306_7	dasseti, taṃdassanena ca itaresampi rūpappamāṇaghosappamāṇānaṃ pasādāvahatā dassitā	1306	
PA_tika-vin01_t1:1306_8	hotīti daṭṭhabbaṃ tadavinābhāvato. Brahmacariyaṃ pakāsetīti kittisaddo abbhuggatoti	1306	
PA_tika-vin01_t1:1306_9	evamettha sambandhoti āha “dassanamattampi sādhu hotīti evamajjhāsayaṃ katvā”tiādi.	1306	
PA_tika-vin01_t1:1306_10	Tattha dassanamattampi sādhu hotīti ettha kosiyasakuṇavatthu kathetabbaṃ.	13061	
PA_tika-vin01_t1:1307_0	2. Yena vā kāraṇenāti hetumhi idaṃ karaṇavacanaṃ. Hetuattho hi kiriyākāraṇaṃ, na	1307	
PA_tika-vin01_t1:1307_1	karaṇaṃ viya kiriyattho, tasmā nānappakāraguṇavisesādhigamatthā idha upasaṅkamanakiriyāti	1307	
PA_tika-vin01_t1:1307_2	“annena vasatī”tiādīsu viya hetuatthamevetaṃ karaṇavacanaṃ yuttaṃ, na karaṇatthaṃ	1307	
PA_tika-vin01_t1:1307_3	tassa ayujjamānattāti vuttaṃ “yena vā kāraṇenā”ti. Avibhāgato hi satatappavattaniratisayasāduvipulāmatarasasaddhammaphalatāyassa	1307	
PA_tika-vin01_t1:1307_4	sāduphalaniccaphalitamahārukkhena bhagavā upamito. Sāduphalūpabhogādhippāyaggahaṇeneva	1307	
PA_tika-vin01_t1:1307_5	hi mahārukkhassa sāduphalatā gahitāti. Upasaṅkamīti upasaṅkamanto. Sampattakāmatāya	1307	
PA_tika-vin01_t1:1307_6	hi kiñci ṭhānaṃ gacchanto taṃtaṃpadesātikkamanena upasaṅkami upasaṅkamantoti vattabbataṃ	1307	
PA_tika-vin01_t1:1307_7	labhati. Tenāha “gatoti vuttaṃ hotī”ti, upagatoti attho. Upasaṅkamitvāti pubbakālakiriyāniddesoti	1307	
PA_tika-vin01_t1:1307_8	āha “upasaṅkamanapariyosānadīpana”nti. Tatoti yaṃ ṭhānaṃ patto upasaṅkamīti vutto,	1307	
PA_tika-vin01_t1:1307_9	tato upagataṭṭhānato. Āsannataraṃ ṭhānanti pañhaṃ vā pucchituṃ dhammaṃ vā sotuṃ sakkuṇeyyaṭṭhānaṃ.	1307	
PA_tika-vin01_t1:1308_0	Yathā khamanīyādīni pucchantoti yathā bhagavā “kacci te brāhmaṇa khamanīyaṃ, kacci	1308	
PA_tika-vin01_t1:1308_1	yāpanīya”ntiādinā khamanīyādīni pucchanto tena brāhmaṇena saddhiṃ samappavattamodo	1308	
PA_tika-vin01_t1:1308_2	ahosi. Pubbabhāsitāya tadanukaraṇena evaṃ sopi brāhmaṇo bhagavatā saddhiṃ samappavattamodo	1308	
PA_tika-vin01_t1:1308_3	ahosīti yojanā. Taṃ pana samappavattamodataṃ upamāya dassetuṃ “sītodakaṃ viyā”tiādi	1308	
PA_tika-vin01_t1:1308_4	vuttaṃ. Sammoditanti saṃsanditaṃ. Ekībhāvanti sammodanakiriyāya samānataṃ ekarūpataṃ.	1308	
PA_tika-vin01_t1:1308_5	Khamanīyanti “idaṃ catucakkaṃ navadvāraṃ sarīrayantaṃ dukkhabahulatāya sabhāvato	1308	
PA_tika-vin01_t1:1308_6	dussahaṃ, kacci khamituṃ sakkuṇeyyanti pucchati. Yāpanīyanti paccayāyattavuttikaṃ	1308	
PA_tika-vin01_t1:1308_7	cirappabandhasaṅkhātāya yāpanāya kacci yāpetuṃ sakkuṇeyyaṃ. Sīsarogādiābādhābhāvena	1308	
PA_tika-vin01_t1:1308_8	kacci appābādhaṃ. Dukkhajīvikābhāvena kacci appātaṅkaṃ. Taṃtaṃkiccakaraṇe uṭṭhānasukhatāya	1308	
PA_tika-vin01_t1:1308_9	kacci lahuṭṭhānaṃ. Tadanurūpabalayogato kacci balaṃ. Sukhavihārasambhavena kacci	1308	
PA_tika-vin01_t1:1308_10	phāsuvihāro atthīti tattha tattha kaccisaddaṃ yojetvā attho veditabbo. Balappattā	13081	
PA_tika-vin01_t1:1308_11	pīti pītiyeva. Taruṇapīti pāmojjaṃ. Sammodaṃ janeti karotīti sammodanikaṃ, tadeva	13081	
PA_tika-vin01_t1:1308_12	sammodanīyanti āha “sammodajananato”ti. Sammoditabbato sammodanīyanti idaṃ pana atthaṃ	13081	
PA_tika-vin01_t1:1308_13	dassento “sammodituṃ yuttabhāvato”ti āha. Saritabbabhāvatoti anussaritabbabhāvato.	13081	
PA_tika-vin01_t1:1308_14	“Saraṇīya”nti vattabbe dīghaṃ katvā “sāraṇīya”nti vuttaṃ. Suyyamānasukhatoti āpāthamadhuratamāha.	13081	
PA_tika-vin01_t1:1308_15	Anussariyamānasukhatoti vimaddaramaṇīyataṃ. Byañjanaparisuddhatāyāti sabhāvaniruttibhāvena	13081	
PA_tika-vin01_t1:1308_16	tassā kathāya vacanacāturiyamāha. Atthaparisuddhatāyāti atthassa nirupakkilesataṃ.	13081	
PA_tika-vin01_t1:1308_17	Anekehi pariyāyehīti anekehi kāraṇehi.	13081	
PA_tika-vin01_t1:1309_0	Atidūraaccāsannapaṭikkhepena nātidūranāccāsannaṃ nāma gahitaṃ, taṃ pana avakaṃsato	1309	
PA_tika-vin01_t1:1309_1	ubhinnaṃ pasāritahatthāsaṅghaṭṭanena daṭṭhabbaṃ. Gīvaṃ pasāretvāti gīvaṃ parivattanavasena	1309	
PA_tika-vin01_t1:1309_2	pasāretvā. Meti kattuatthe sāmivacananti āha “mayā suta”nti. Jātibrāhmaṇeti jātiyā	1309	
PA_tika-vin01_t1:1309_3	brāhmaṇe, na bāhitapāpatāyāti vuttaṃ hoti. Khaṇḍiccādibhāvaṃ āpāditeti khaṇḍitadantapalitakesādibhāvaṃ	1309	
PA_tika-vin01_t1:1309_4	sampāpite. Vuḍḍhimariyādappatteti vuḍḍhiparicchedaṃ sampatte, vuḍḍhipariyantappatteti	1309	
PA_tika-vin01_t1:1309_5	vuttaṃ hoti. Jātimahallakatāyāti uppattiyā mahallakabhāvena. Mahattaṃ lāti gaṇhātīti	1309	
PA_tika-vin01_t1:1309_6	mahallako, jātiyā mahallako, na vibhavādināti jātimahallako. Addhānanti dīghakālaṃ.	1309	
PA_tika-vin01_t1:1309_7	Kittako pana soti āha “dve tayo rājaparivaṭṭe”ti, dvinnaṃ tiṇṇaṃ rājūnaṃ rajjapasāsanapaṭipāṭiyoti	1309	
PA_tika-vin01_t1:1309_8	attho. “Addhagate”ti vatvā kathaṃ vayogahaṇaṃ osānavayāpekkhanti āha “pacchimavayaṃ	1309	
PA_tika-vin01_t1:1309_9	anuppatte”ti. Pacchimo tatiyabhāgoti sattasaṭṭhito paṭṭhāya pacchimavayo koṭṭhāso.	1309	
PA_tika-vin01_t1:1310_0	Dutiye atthavikappe jiṇṇeti nāyaṃ jiṇṇatā vayomattena, atha kho kulaparivaṭṭena purāṇatāyāti	1310	
PA_tika-vin01_t1:1310_1	āha “jiṇṇeti porāṇe”tiādi. Tena tesaṃ brāhmaṇānaṃ kulavasena uditoditabhāvamāha.	1310	
PA_tika-vin01_t1:1310_2	“Vayoanuppatte”ti iminā jātivuḍḍhiyā vakkhamānattā guṇavuḍḍhiyā tato sātisayattā	1310	
PA_tika-vin01_t1:1310_3	ca “vuḍḍheti sīlācārādiguṇavuḍḍhiyutte”ti āha. Tathā jātimahallakatāyapi teneva vakkhamānattā	1310	
PA_tika-vin01_t1:1310_4	mahallaketi padena vibhavamahattatā yojitā. Maggapaṭipanneti brāhmaṇānaṃ paṭipattividhiṃ	1310	
PA_tika-vin01_t1:1310_5	upagate taṃ avokkamma caraṇato. Antimavayanti pacchimavayaṃ.	1310	
PA_tika-vin01_t1:1311_0	Paccuṭṭhānaṃ nāma āsanā vuṭṭhānanti āha “nāsanā vuṭṭhahatī”ti, nisinnāsanato na vuṭṭhātīti	1311	
PA_tika-vin01_t1:1311_1	attho. Ettha ca jiṇṇe…pe… vayoanuppatteti upayogavacanaṃ āsanā vuṭṭhānakiriyāpekkhaṃ	1311	
PA_tika-vin01_t1:1311_2	na hoti, tasmā jiṇṇe…pe… vayoanuppatte disvāti ajjhāhāraṃ katvā attho veditabbo.	1311	
PA_tika-vin01_t1:1311_3	Atha vā paccuggamanakiriyāpekkhaṃ upayogavacanaṃ, tasmā na paccuṭṭhetīti uṭṭhāya	1311	
PA_tika-vin01_t1:1311_4	paccuggamanaṃ na karotīti attho veditabbo. Paccuggamanampi hi paccuṭṭhānanti vuccati.	1311	
PA_tika-vin01_t1:1311_5	Vuttañhetaṃ “ācariyaṃ pana dūratova disvā paccuṭṭhāya paccuggamanakaraṇaṃ paccuṭṭhānaṃ	1311	
PA_tika-vin01_t1:1311_6	nāmā”ti. Nāsanā vuṭṭhātīti iminā pana paccuggamanābhāvassa upalakkhaṇamattaṃ dassitanti	1311	
PA_tika-vin01_t1:1311_7	daṭṭhabbaṃ. Vibhāvane nāma attheti pakativibhāvanasaṅkhāte atthe, na abhivādeti vāti	1311	
PA_tika-vin01_t1:1311_8	na abhivādetabbanti sallakkhetīti vuttaṃ hoti.	1311	
PA_tika-vin01_t1:1312_0	Taṃ aññāṇanti “ayaṃ mama abhivādanādīni kātuṃ araharūpo na hotī”ti ajānanavasena	1312	
PA_tika-vin01_t1:1312_1	pavattaṃ aññāṇaṃ. Olokentoti “dukkhaṃ kho agāravo viharati appatisso, kiṃ nu kho	1312	
PA_tika-vin01_t1:1312_2	ahaṃ samaṇaṃ vā brāhmaṇaṃ vā sakkareyyaṃ, garuṃ kareyya”ntiādisuttavasena ñāṇacakkhunā	1312	
PA_tika-vin01_t1:1312_3	olokento. Nipaccakārārahanti paṇipātārahaṃ. Sampatijātoti muhuttajāto, jātasamanantaramevāti	1312	
PA_tika-vin01_t1:1312_4	vuttaṃ hoti. Uttarena mukhoti uttarābhimukho, uttaradisābhimukhoti vuttaṃ hoti. Sattapadavītihārena	1312	
PA_tika-vin01_t1:1312_5	gantvā sakalaṃ dasasahassilokadhātuṃ olokesinti idaṃ “dhammatā esā, bhikkhave, sampatijāto	1312	
PA_tika-vin01_t1:1312_6	bodhisatto samehi pādehi patiṭṭhahitvā uttarābhimukho sattapadavītihārena gacchati,	1312	
PA_tika-vin01_t1:1312_7	setamhi chatte anudhāriyamāne sabbā disā viloketi, āsabhiñca vācaṃ bhāsatī”ti evaṃ	1312	
PA_tika-vin01_t1:1312_8	pāḷiyaṃ sattapadavītihārūpariṭṭhitassa viya sabbadisānuvilokanassa kathitattā vuttaṃ,	1312	
PA_tika-vin01_t1:1312_9	na panetaṃ evaṃ daṭṭhabbaṃ, sattapadavītihārato pageva disāvilokanassa katattā. Mahāsatto	1312	
PA_tika-vin01_t1:1312_10	hi manussānaṃ hatthato muccitvā puratthimadisaṃ olokesi, anekāni cakkavāḷasahassāni	13121	
PA_tika-vin01_t1:1312_11	ekaṅgaṇāni ahesuṃ. Tattha devamanussā gandhamālādīhi pūjayamānā “mahāpurisa idha	13121	
PA_tika-vin01_t1:1312_12	tumhehi sadisopi natthi, kuto uttaritaro”ti āhaṃsu. Evaṃ catasso disā catasso anudisā	13121	
PA_tika-vin01_t1:1312_13	heṭṭhā uparīti dasapi disā anuviloketvā attano sadisaṃ adisvā “ayaṃ uttarā disā”ti	13121	
PA_tika-vin01_t1:1312_14	sattapadavītihārena agamāsīti veditabbo. Olokesinti mama puññānubhāvena lokavivaraṇapāṭihāriye	13121	
PA_tika-vin01_t1:1312_15	jāte paññāyamānaṃ dasasahassilokadhātuṃ maṃsacakkhunāva olokesinti attho.	13121	
PA_tika-vin01_t1:1313_0	Mahāpurisoti jātigottakulappadesādivasena mahantapuriso. Aggoti guṇehi sabbapadhāno.	1313	
PA_tika-vin01_t1:1313_1	Jeṭṭhoti guṇavaseneva sabbesaṃ vuḍḍhatamo, guṇehi mahallakatamoti vuttaṃ hoti. Seṭṭhoti	1313	
PA_tika-vin01_t1:1313_2	guṇavaseneva sabbesaṃ pasatthatamo. Atthato pana pacchimāni dve purimasseva vevacanānīti	1313	
PA_tika-vin01_t1:1313_3	veditabbaṃ. Tayāti nissakke karaṇavacanaṃ. Uttaritaroti adhikataro. Patimānesīti	1313	
PA_tika-vin01_t1:1313_4	pūjesi. Āsabhinti uttamaṃ. Mayhaṃ abhivādanādiraho puggaloti mayhaṃ abhivādanādikiriyāya	1313	
PA_tika-vin01_t1:1313_5	araho anucchaviko puggalo. Niccasāpekkhatāya panettha samāso daṭṭhabbo. Tathāgatāti	1313	
PA_tika-vin01_t1:1313_6	tathāgatato, tathāgatassa santikāti vuttaṃ hoti. Evarūpanti abhivādanādisabhāvaṃ.	1313	
PA_tika-vin01_t1:1313_7	Paripākasithilabandhananti paripākena sithilabandhanaṃ.	1313	
PA_tika-vin01_t1:1314_0	3. Taṃ vacananti “nāhaṃ taṃ brāhmaṇā”tiādivacanaṃ. “Nāhaṃ arasarūpo, mādisā vā arasarūpā”ti	1314	
PA_tika-vin01_t1:1314_1	vutte brāhmaṇo thaddho bhaveyya. Tena vuttaṃ “cittamudubhāvajananattha”nti. Ayañhi	1314	
PA_tika-vin01_t1:1314_2	pariyāyasaddo desanāvārakāraṇesu vattatīti ettha pariyāyeti desetabbamatthaṃ avagameti	1314	
PA_tika-vin01_t1:1314_3	bodhetīti pariyāyo, desanā. Pariyāyati aparāparaṃ parivattetīti pariyāyo, vāro. Pariyāyati	1314	
PA_tika-vin01_t1:1314_4	attano phalaṃ pariggahetvā vattati, tassa vā kāraṇabhāvaṃ gacchatīti pariyāyo, kāraṇanti	1314	
PA_tika-vin01_t1:1314_5	evaṃ pariyāyasaddassa desanāvārakāraṇesu pavatti veditabbā. Aññāya saṇṭhaheyyāti	1314	
PA_tika-vin01_t1:1314_6	arahatte patiṭṭhaheyya. Katamo pana soti pariyāyāpekkho pulliṅganiddeso, katamo so	1314	
PA_tika-vin01_t1:1314_7	pariyāyoti attho. Jātivasenāti khattiyādijātivasena. Upapattivasenāti devesu upapattivasena.	1314	
PA_tika-vin01_t1:1314_8	Seṭṭhasammatānampīti api-saddena pageva aseṭṭhasammatānanti dasseti. Abhinandantānanti	1314	
PA_tika-vin01_t1:1314_9	sappītikataṇhāvasena pamodamānānaṃ. Rajjantānanti balavarāgavasena rajjantānaṃ. Rūpādiparibhogena	1314	
PA_tika-vin01_t1:1314_10	uppannataṇhāyuttasomanassavedanā rūpato nibbattitvā hadayatappanato ambarasādayo	13141	
PA_tika-vin01_t1:1314_11	viya “rūparasā”ti vuccanti. Āviñchantīti ākaḍḍhanti. Vatthārammaṇādisāmaggiyanti	13141	
PA_tika-vin01_t1:1314_12	vatthuārammaṇādikāraṇasāmaggiyaṃ. Anukkhipantoti attukkaṃsanavasena kathite brāhmaṇassa	13141	
PA_tika-vin01_t1:1314_13	asappāyabhāvato attānaṃ anukkhipanto anukkaṃsento.	13141	
PA_tika-vin01_t1:1315_0	Etasmiṃ panatthe karaṇe sāmivacananti “jahitā”ti etasmiṃ atthe. Tathāgatassāti karaṇe	1315	
PA_tika-vin01_t1:1315_1	sāmivacanaṃ, tathāgatena jahitāti attho. Mūlanti bhavamūlaṃ. “Tālavatthuvatthukatā”ti	1315	
PA_tika-vin01_t1:1315_2	vattabbe “oṭṭhamukho”tiādīsu viya majjhepadalopaṃ katvā akārañca dīghaṃ katvā “tālāvatthukatā”ti	1315	
PA_tika-vin01_t1:1315_3	vuttanti āha “tālavatthu viya nesaṃ vatthu katanti tālāvatthukatā”ti. Tattha tālassa	1315	
PA_tika-vin01_t1:1315_4	vatthu tālavatthu. Yathā ārāmassa vatthubhūtapubbo padeso ārāmassa abhāve “ārāmavatthū”ti	1315	
PA_tika-vin01_t1:1315_5	vuccati, evaṃ tālassa patiṭṭhitokāso samūlaṃ uddharite tāle padesamatte ṭhite tālassa	1315	
PA_tika-vin01_t1:1315_6	vatthubhūtapubbattā “tālavatthū”ti vuccati. Nesanti rūparasādīnaṃ. Kathaṃ pana tālavatthu	1315	
PA_tika-vin01_t1:1315_7	viya nesaṃ vatthu katanti āha “yathā hī”tiādi. Rūpādiparibhogena uppannataṇhāyuttasomanassavedanāsaṅkhātarūparasādīnaṃ	1315	
PA_tika-vin01_t1:1315_8	cittasantānassa adhiṭṭhānabhāvato vuttaṃ “tesaṃ pubbe uppannapubbabhāvena vatthumatte	1315	
PA_tika-vin01_t1:1315_9	cittasantāne kate”ti. Tattha pubbeti pure, sarāgakāleti vuttaṃ hoti. Tālāvatthukatāti	1315	
PA_tika-vin01_t1:1315_10	vuccantīti tālavatthu viya attano vatthussa katattā rūparasādayo “tālāvatthukatā”ti	13151	
PA_tika-vin01_t1:1315_11	vuccanti. Etena pahīnakilesānaṃ puna uppattiyā abhāvo dassito.	13151	
PA_tika-vin01_t1:1316_0	Aviruḷhidhammattāti aviruḷhisabhāvatāya. Matthakacchinno tālo pattaphalādīnaṃ avatthubhūto	1316	
PA_tika-vin01_t1:1316_1	tālāvatthūti āha “matthakacchinnatālo viya katā”ti. Etena “tālāvatthu viya katāti	1316	
PA_tika-vin01_t1:1316_2	tālāvatthukatā”ti ayaṃ viggaho dassito. Ettha pana avatthubhūto tālo viya katāti	1316	
PA_tika-vin01_t1:1316_3	avatthutālākatāti vattabbe visesanassa padassa paranipātaṃ katvā “tālāvatthukatā”ti	1316	
PA_tika-vin01_t1:1316_4	vuttanti daṭṭhabbaṃ. Iminā panatthena idaṃ dasseti – rūparasādivacanena vipākadhammadhammā	1316	
PA_tika-vin01_t1:1316_5	hutvā pubbe uppannā kusalākusaladhammā gahitā, te uppannāpi matthakasadisānaṃ taṇhāvijjānaṃ	1316	
PA_tika-vin01_t1:1316_6	maggasatthena chinnattā āyatiṃ tālapattasadise vipākakkhandhe nibbattetuṃ asamatthā	1316	
PA_tika-vin01_t1:1316_7	jātā, tasmā tālāvatthu viya katāti tālāvatthukatā rūparasādayoti. Imasmiñhi atthe	1316	
PA_tika-vin01_t1:1316_8	“abhinandantāna”nti iminā padena kusalasomanassampi saṅgahitanti vadanti.	1316	
PA_tika-vin01_t1:1317_0	Anabhāvaṃkatāti ettha anu-saddo pacchā-saddena samānatthoti āha “yathā nesaṃ pacchābhāvo	1317	
PA_tika-vin01_t1:1317_1	na hotī”tiādi. Anuabhāvaṃ gatāti pacchā anuppattidhammatāvasena abhāvaṃ gatā vināsamupagatā,	1317	
PA_tika-vin01_t1:1317_2	pahīnāti attho. “Imā anacchariyā gāthāyo paṭibhaṃsū”ti ettha anacchariyasaddaṃ udāharaṇavasena	1317	
PA_tika-vin01_t1:1317_3	dassento āha “yathā anuacchariyā anacchariyā”ti. Tattha anuacchariyāti savanakāle	1317	
PA_tika-vin01_t1:1317_4	uparūpari vimhayakarāti attho.	1317	
PA_tika-vin01_t1:1318_0	Yañca kho tvaṃ vadesi, so pariyāyo na hotīti yaṃ vandanādisāmaggirasābhāvasaṅkhātaṃ	1318	
PA_tika-vin01_t1:1318_1	kāraṇaṃ arasarūpatāya vadesi, taṃ kāraṇaṃ na hoti, na vijjatīti attho. Nanu ca brāhmaṇo	1318	
PA_tika-vin01_t1:1318_2	yaṃ vandanādisāmaggirasābhāvasaṅkhātaṃ pariyāyaṃ sandhāya “arasarūpo bhavaṃ gotamo”ti	1318	
PA_tika-vin01_t1:1318_3	āha, so pariyāyo natthīti vutte vandanādīni bhagavā karotīti āpajjatīti imaṃ aniṭṭhappasaṅgaṃ	1318	
PA_tika-vin01_t1:1318_4	dassento āha “kasmā pana bhagavā evamāhā”tiādi.	1318	
PA_tika-vin01_t1:1319_0	4. Sabbapariyāyesūti sabbavāresu. Sandhāya bhāsitamattanti yaṃ sandhāya brāhmaṇo	1319	
PA_tika-vin01_t1:1319_1	“nibbhogo bhavaṃ gotamo”tiādimāha, bhagavā ca yaṃ sandhāya nibbhogatādiṃ attani anujānāti,	1319	
PA_tika-vin01_t1:1319_2	taṃ sandhāya bhāsitamattaṃ. Chandarāgaparibhogoti chandarāgavasena paribhogo. Aparaṃ	1319	
PA_tika-vin01_t1:1319_3	pariyāyanti aññaṃ kāraṇaṃ.	1319	
PA_tika-vin01_t1:1320_0	5. Kulasamudācārakammanti kulācārasaṅkhātaṃ kammaṃ, kulacārittanti vuttaṃ hoti. Akiriyanti	1320	
PA_tika-vin01_t1:1320_1	akaraṇabhāvaṃ. Duṭṭhu caritaṃ duccaritaṃ, kāyadvāre bāhullavuttito kāyato pavattaṃ	1320	
PA_tika-vin01_t1:1320_2	duccaritanti kāyaduccaritaṃ. Taṃ sarūpato dassento “tattha cā”tiādimāha. Pāṇātipātaadinnādānamicchācāracetanā	1320	
PA_tika-vin01_t1:1320_3	veditabbāti ettha pāṇoti paramatthato jīvitindriyaṃ, vohārato satto. Jīvitindriyañcettha	1320	
PA_tika-vin01_t1:1320_4	rūpārūpavasena veditabbaṃ. Rūpajīvitindriye hi vikopite itarampi taṃsambandhatāya	1320	
PA_tika-vin01_t1:1320_5	vinassati. Sattoti ca khandhasantāno gahetabbo. Tattha hi sattapaññatti. Saraseneva	1320	
PA_tika-vin01_t1:1320_6	patanasabhāvassa antarā eva atīva pātanaṃ atipāto, saṇikaṃ patituṃ adatvā sīghaṃ	1320	
PA_tika-vin01_t1:1320_7	pātananti attho. Atikkamma vā satthādīhi abhibhavitvā pātanaṃ atipāto, pāṇassa atipāto	1320	
PA_tika-vin01_t1:1320_8	pāṇātipāto, pāṇavadho pāṇaghātoti vuttaṃ hoti. Atthato pana pāṇe pāṇasaññino parassa	1320	
PA_tika-vin01_t1:1320_9	jīvitindriyupacchedakapayogasamuṭṭhāpikā kāyavacīdvārānamaññatarappavattā vadhakacetanā.	1320	
PA_tika-vin01_t1:1320_10	Yāya hi cetanāya vattamānassa jīvitindriyassa nissayabhūtesu mahābhūtesu upakkamakaraṇahetukamahābhūtapaccayā	13201	
PA_tika-vin01_t1:1320_11	uppajjanakamahābhūtā nuppajjissanti, sā tādisappayogasamuṭṭhāpikā cetanā pāṇātipāto.	13201	
PA_tika-vin01_t1:1320_12	Laddhupakkamāni hi bhūtāni itarabhūtāni viya na visadānīti samānajātiyānaṃ kāraṇāni na honti.	13201	
PA_tika-vin01_t1:1321_0	Etthāha – khaṇe khaṇe nirujjhanasabhāvesu saṅkhāresu ko hantā, ko vā haññati, yadi	1321	
PA_tika-vin01_t1:1321_1	cittacetasikasantāno, so arūpatāya na chedanabhedanādivasena vikopanasamattho, napi	1321	
PA_tika-vin01_t1:1321_2	vikopanīyo. Atha rūpasantāno, so acetanatāya kaṭṭhakaliṅgarūpamoti na tattha chedanādinā	1321	
PA_tika-vin01_t1:1321_3	pāṇātipāto labbhati yathā matasarīre. Payogopi pāṇātipātassa paharaṇappahārādi atītesu	1321	
PA_tika-vin01_t1:1321_4	vā saṅkhāresu bhaveyya anāgatesu vā paccuppannesu vā, tattha na tāva atītānāgatesu	1321	
PA_tika-vin01_t1:1321_5	sambhavati tesaṃ abhāvato, paccuppannesu ca saṅkhārānaṃ khaṇikattā saraseneva nirujjhanasabhāvatāya	1321	
PA_tika-vin01_t1:1321_6	vināsābhimukhesu nippayojano payogo siyā, vināsassa ca kāraṇarahitattā na paharaṇappahārādippayogahetukaṃ	1321	
PA_tika-vin01_t1:1321_7	maraṇaṃ, nirīhakatāya ca saṅkhārānaṃ kassa so payogo, khaṇikattā vadhādhippāyasamakālabhijjanato	1321	
PA_tika-vin01_t1:1321_8	kassa kiriyā, pariyosānakālānavaṭṭhānato kassa vā pāṇātipātakammabaddhoti?	1321	
PA_tika-vin01_t1:1322_0	Vuccate – yathāvuttavadhakacetanāsahito saṅkhārānaṃ puñjo sattasaṅkhāto hantā. Tena	1322	
PA_tika-vin01_t1:1322_1	pavattitavadhappayoganimittaṃ apagatusmāviññāṇajīvitindriyo matavohārappavattinibandhano	1322	
PA_tika-vin01_t1:1322_2	yathāvuttavadhappayogakaraṇe uppajjanāraho rūpārūpadhammasamūho haññati, kevalo vā	1322	
PA_tika-vin01_t1:1322_3	cittacetasikasantāno. Vadhappayogāvisayabhāvepi tassa pañcavokārabhave rūpasantānādhīnavuttitāya	1322	
PA_tika-vin01_t1:1322_4	rūpasantāne parena payojitajīvitindriyupacchedakapayogavasena tannibbattivinibandhakavisadisarūpuppattiyā	1322	
PA_tika-vin01_t1:1322_5	vihate vicchedo hotīti na pāṇātipātassa asambhavo, napi ahetuko pāṇātipāto, na ca	1322	
PA_tika-vin01_t1:1322_6	payogo nippayojano. Paccuppannesu saṅkhāresu katapayogavasena tadanantaraṃ uppajjanārahassa	1322	
PA_tika-vin01_t1:1322_7	saṅkhārakalāpassa tathā anuppattito khaṇikānaṃ saṅkhārānaṃ khaṇikamaraṇassa idha	1322	
PA_tika-vin01_t1:1322_8	maraṇabhāvena anadhippetattā santatimaraṇassa ca yathāvuttanayena sahetukabhāvato	1322	
PA_tika-vin01_t1:1322_9	na ahetukaṃ maraṇaṃ, na ca katturahito pāṇātipātapayogo nirīhakesupi saṅkhāresu sannihitatāmattena	1322	
PA_tika-vin01_t1:1322_10	upakārakesu attano attano anurūpaphaluppādaniyatesu kāraṇesu kattuvohārasiddhito	13221	
PA_tika-vin01_t1:1322_11	yathā “padīpo pakāseti, nisākarova candimā”ti. Na ca kevalassa vadhādhippāyasahabhuno	13221	
PA_tika-vin01_t1:1322_12	cittacetasikakalāpassa pāṇātipāto icchitabbo santānavasena avaṭṭhitasseva paṭijānanato.	13221	
PA_tika-vin01_t1:1322_13	Santānavasena vattamānānañca padīpādīnaṃ atthakiriyā dissatīti attheva pāṇātipātena	13221	
PA_tika-vin01_t1:1322_14	kammabaddho. Ayañca vicāro adinnādānādīsupi yathāsambhavaṃ vibhāvetabbo.	13221	
PA_tika-vin01_t1:1323_0	So ca pāṇātipāto guṇavirahitesu tiracchānagatādīsu pāṇesu khuddake pāṇe appasāvajjo,	1323	
PA_tika-vin01_t1:1323_1	mahante mahāsāvajjo. Kasmā? Payogamahantatāya, payogasamattepi vatthumahantatāya.	1323	
PA_tika-vin01_t1:1323_2	Guṇavantesu manussādīsu appaguṇe pāṇe appasāvajjo, mahāguṇe mahāsāvajjo. Sarīraguṇānaṃ	1323	
PA_tika-vin01_t1:1323_3	pana samabhāve satipi kilesānaṃ upakkamānañca mudutāya appasāvajjo, tibbatāya mahāsāvajjoti veditabbo.	1323	
PA_tika-vin01_t1:1324_0	Kāyavācāhi na dinnanti adinnaṃ, parasantakaṃ, tassa ādānaṃ adinnādānaṃ. Parassaharaṇaṃ	1324	
PA_tika-vin01_t1:1324_1	theyyaṃ, corikāti vuttaṃ hoti. Atthato pana parapariggahe parapariggahitasaññino	1324	
PA_tika-vin01_t1:1324_2	tadādāyakaupakkamasamuṭṭhāpikā kāyavacīdvārānamaññataradvārappavattā theyyacetanā.	1324	
PA_tika-vin01_t1:1324_3	Taṃ hīne parasantake appasāvajjaṃ, paṇīte mahāsāvajjaṃ. Kasmā? Vatthupaṇītatāya.	1324	
PA_tika-vin01_t1:1324_4	Vatthusamatte sati guṇādhikānaṃ santake vatthusmiṃ mahāsāvajjaṃ, taṃtaṃguṇādhikaṃ	1324	
PA_tika-vin01_t1:1324_5	upādāya tato tato hīnaguṇassa santake vatthusmiṃ appasāvajjaṃ.	1324	
PA_tika-vin01_t1:1325_0	Micchā caraṇaṃ micchācāro, methunasamācāresu ekantanindito lāmakācāro. So pana lakkhaṇato	1325	
PA_tika-vin01_t1:1325_1	asaddhammādhippāyena kāyadvārappavattā agamanīyaṭṭhānavītikkamacetanā. So panesa	1325	
PA_tika-vin01_t1:1325_2	micchācāro sīlādiguṇavirahite agamanīyaṭṭhāne appasāvajjo, sīlādiguṇasampanne mahāsāvajjo.	1325	
PA_tika-vin01_t1:1325_3	Tassa cattāro sambhārā – agamanīyavatthu, tasmiṃ sevanacittaṃ, sevanapayogo, maggenamaggappaṭipattiadhivāsananti.	1325	
PA_tika-vin01_t1:1325_4	Eko payogo sāhatthiko eva.	1325	
PA_tika-vin01_t1:1326_0	Vacīdvāre bāhullavuttito vācato pavattaṃ duccaritanti vacīduccaritaṃ. Taṃ sarūpato	1326	
PA_tika-vin01_t1:1326_1	dassento āha “musāvādapisuṇavācāpharusavācāsamphappalāpacetanā veditabbā”ti. Tattha	1326	
PA_tika-vin01_t1:1326_2	musāti abhūtaṃ atacchaṃ vatthu. Musā vadīyati vuccati etāyāti musāvādo, atathaṃ vatthuṃ	1326	
PA_tika-vin01_t1:1326_3	tathato paraṃ viññāpetukāmassa tathāviññattisamuṭṭhāpikā cetanā. So yamatthaṃ bhañjati,	1326	
PA_tika-vin01_t1:1326_4	tassa appatāya appasāvajjo, mahantatāya mahāsāvajjo. Apica gahaṭṭhānaṃ attano santakaṃ	1326	
PA_tika-vin01_t1:1326_5	adātukāmatāya natthīti ādinayappavatto appasāvajjo, sakkhinā hutvā atthabhañjanatthaṃ	1326	
PA_tika-vin01_t1:1326_6	vutto mahāsāvajjo. Pabbajitānaṃ appakampi telaṃ vā sappiṃ vā labhitvā hasādhippāyena	1326	
PA_tika-vin01_t1:1326_7	“ajja gāme telaṃ nadī maññe sandatī”ti pūraṇakathānayena pavatto appasāvajjo, adiṭṭhaṃyeva	1326	
PA_tika-vin01_t1:1326_8	pana diṭṭhantiādinā nayena vadantānaṃ mahāsāvajjo. Tassa cattāro sambhārā honti –	1326	
PA_tika-vin01_t1:1326_9	atathaṃ vatthu, visaṃvādanacittaṃ, tajjo vāyāmo, parassa tadatthaviññāpananti. Eko	1326	
PA_tika-vin01_t1:1326_10	payogo sāhatthikova. So kāyena vā kāyapaṭibaddhena vā vācāya vā paravisaṃvādakakiriyākaraṇe	13261	
PA_tika-vin01_t1:1326_11	daṭṭhabbo. Tāya ce kiriyāya paro tamatthaṃ jānāti, ayaṃ kiriyāsamuṭṭhāpikacetanākkhaṇeyeva	13261	
PA_tika-vin01_t1:1326_12	musāvādakammunā bajjhati. Yasmā pana yathā kāyakāyapaṭibaddhavācāhi paraṃ visaṃvādeti,	13261	
PA_tika-vin01_t1:1326_13	tathā “idamassa bhaṇāhī”ti āṇāpentopi, paṇṇaṃ likhitvā purato nissajjantopi, “ayaṃ	13261	
PA_tika-vin01_t1:1326_14	attho evaṃ veditabbo”ti kuṭṭādīsu likhitvā ṭhapentopi, tasmā ettha āṇattikanissaggiyathāvarāpi	13261	
PA_tika-vin01_t1:1326_15	payogā yujjanti. Aṭṭhakathāsu pana anāgatattā vīmaṃsitvā gahetabbā.	13261	
PA_tika-vin01_t1:1327_0	Pisatīti pisuṇā, samagge satte avayavabhūte vagge bhinne karotīti attho. Niruttinayena	1327	
PA_tika-vin01_t1:1327_1	vā piyasuññakaraṇato pisuṇā. Yāya hi vācāya yassa taṃ vācaṃ bhāsati, tassa hadaye	1327	
PA_tika-vin01_t1:1327_2	attano piyabhāvaṃ, parassa ca piyasuññabhāvaṃ karoti, sā pisuṇavācā. Lakkhaṇato pana	1327	
PA_tika-vin01_t1:1327_3	saṃkiliṭṭhacittassa paresaṃ vā bhedāya attano piyakamyatāya vā kāyavacīpayogasamuṭṭhāpikā	1327	
PA_tika-vin01_t1:1327_4	cetanā pisuṇavācā pisuṇaṃ vadati etāyāti katvā. Sā yassa bhedaṃ karoti, tassa appaguṇatāya	1327	
PA_tika-vin01_t1:1327_5	appasāvajjā, mahāguṇatāya mahāsāvajjā. Tassā cattāro sambhārā – bhinditabbo paro,	1327	
PA_tika-vin01_t1:1327_6	“iti ime nānā bhavissanti vinā bhavissantī”ti bhedapurekkhāratā vā “iti ahaṃ piyo	1327	
PA_tika-vin01_t1:1327_7	bhavissāmi vissāsiko”ti piyakamyatā vā, tajjo vāyāmo, tassa tadatthavijānananti.	1327	
PA_tika-vin01_t1:1327_8	Pare pana abhinne kammapathabhedo natthi, bhinne eva hoti.	1327	
PA_tika-vin01_t1:1328_0	Pharusayatīti pharusā, vācā. Yāya hi vācāya attānampi parampi pharusaṃ sinehābhāvena	1328	
PA_tika-vin01_t1:1328_1	lūkhaṃ karoti, sā pharusavācā. Atha vā sayampi pharusā domanassasamuṭṭhitattā sabhāvenapi	1328	
PA_tika-vin01_t1:1328_2	kakkasā neva kaṇṇasukhā na hadayasukhāti pharusavācā. Ettha pana paresaṃ mammacchedanavasena	1328	
PA_tika-vin01_t1:1328_3	pavattiyā ekantaniṭṭhuratāya sabhāvena kāraṇavohārena ca vācāya pharusasaddappavatti	1328	
PA_tika-vin01_t1:1328_4	daṭṭhabbā. Taṃ pharusaṃ vadati etāyāti pharusavācā, parassa mammacchedakakāyavacīpayogasamuṭṭhāpikā	1328	
PA_tika-vin01_t1:1328_5	ekantapharusā cetanā. Tassā āvibhāvatthamidaṃ vatthu – eko kira dārako mātu vacanaṃ	1328	
PA_tika-vin01_t1:1328_6	anādiyitvā araññaṃ gacchati, taṃ mātā nivattetuṃ asakkontī “caṇḍā taṃ mahiṃsī anubandhatū”ti	1328	
PA_tika-vin01_t1:1328_7	akkosi. Athassa tatheva araññe mahiṃsī uṭṭhāsi. Dārako “yaṃ mama mātā mukhena kathesi,	1328	
PA_tika-vin01_t1:1328_8	taṃ mā hotu. Yaṃ cittena cintesi, taṃ hotū”ti saccakiriyamakāsi. Mahiṃsī tattheva	1328	
PA_tika-vin01_t1:1328_9	baddhā viya aṭṭhāsi. Evaṃ mammacchedakopi payogo cittasaṇhatāya pharusavācā na hoti.	1328	
PA_tika-vin01_t1:1328_10	Mātāpitaro hi kadāci puttake evampi vadanti “corā vo khaṇḍākhaṇḍikaṃ karontū”ti,	13281	
PA_tika-vin01_t1:1328_11	uppalapattampi ca nesaṃ upari patantaṃ na icchanti. Ācariyupajjhāyā ca kadāci nissitake	13281	
PA_tika-vin01_t1:1328_12	evaṃ vadanti “kiṃ ime ahirikā anottappino caranti, niddhamatha ne”ti. Atha ca nesaṃ	13281	
PA_tika-vin01_t1:1328_13	āgamādhigamasampattiṃ icchanti, yathā cittasaṇhatāya pharusavācā na hoti, evaṃ vacanasaṇhatāya	13281	
PA_tika-vin01_t1:1328_14	apharusavācāpi na hoti. Na hi mārāpetukāmassa “imaṃ sukhaṃ sayāpethā”ti vacanaṃ apharusavācā	13281	
PA_tika-vin01_t1:1328_15	hoti, cittapharusatāya pana esā pharusavācāva. Sā yaṃ sandhāya pavattitā, tassa appaguṇatāya	13281	
PA_tika-vin01_t1:1328_16	appasāvajjā, mahāguṇatāya mahāsāvajjā. Tassā tayo sambhārā – akkositabbo paro, kupitacittaṃ, akkosanāti.	13281	
PA_tika-vin01_t1:1329_0	Saṃ sukhaṃ hitañca phalati visarati vināsetīti samphaṃ, attano paresañca anupakārakaṃ	1329	
PA_tika-vin01_t1:1329_1	yaṃ kiñci, samphaṃ palapati etāyāti samphappalāpo, anatthaviññāpikakāyavacīpayogasamauṭṭhāpikā	1329	
PA_tika-vin01_t1:1329_2	akusalacetanā. So āsevanamandatāya appasāvajjo, āsevanamahantatāya mahāsāvajjo. Tassa	1329	
PA_tika-vin01_t1:1329_3	dve sambhārā – bhāratayuddhasītāharaṇādiniratthakakathāpurekkhāratā, tathārūpīkathākathanañca.	1329	
PA_tika-vin01_t1:1329_4	Pare pana taṃ kathaṃ agaṇhante kammapathabhedo natthi, parena pana samphappalāpe gahiteyeva hoti.	1329	
PA_tika-vin01_t1:1330_0	Abhijjhābyāpādamicchādiṭṭhiyoti ettha parasampattiṃ abhimukhaṃ jhāyatīti abhijjhā,	1330	
PA_tika-vin01_t1:1330_1	parasampattīsu lobho. Sā pana “aho vata idaṃ mamassā”ti evaṃ parabhaṇḍābhijjhāyanalakkhaṇā.	1330	
PA_tika-vin01_t1:1330_2	Adinnādānaṃ viya appasāvajjā mahāsāvajjā ca. Tassā dve sambhārā – parabhaṇḍaṃ, attano	1330	
PA_tika-vin01_t1:1330_3	pariṇāmanañca. Parabhaṇḍavatthuke hi lobhe uppannepi na tāva kammapathabhedo hoti,	1330	
PA_tika-vin01_t1:1330_4	yāva “aho vata idaṃ mamassā”ti attano na pariṇāmeti.	1330	
PA_tika-vin01_t1:1331_0	Hitasukhaṃ byāpādeti vināsetīti byāpādo, paṭigho. So paravināsāya manopadosalakkhaṇo.	1331	
PA_tika-vin01_t1:1331_1	So pharusavācā viya appasāvajjo mahāsāvajjo ca. Tassa dve sambhārā – parasatto, tassa	1331	
PA_tika-vin01_t1:1331_2	ca vināsanacintā. Parasattavatthuke hi kodhe uppannepi na tāva kammapathabhedo hoti,	1331	
PA_tika-vin01_t1:1331_3	yāva “aho vatāyaṃ ucchijjeyya vinasseyyā”ti tassa vināsanaṃ na cinteti.	1331	
PA_tika-vin01_t1:1332_0	Yathābhuccagahaṇābhāvena micchā passatīti micchādiṭṭhi. Sā “natthi dinna”ntiādinā	1332	
PA_tika-vin01_t1:1332_1	nayena viparītadassanalakkhaṇā. Samphappalāpo viya appasāvajjā mahāsāvajjā ca. Apica	1332	
PA_tika-vin01_t1:1332_2	aniyatā appasāvajjā, niyatā mahāsāvajjā. Tassa dve sambhārā – vatthuno gahitākāraviparītatā,	1332	
PA_tika-vin01_t1:1332_3	yathā ca taṃ gaṇhāti, tathābhāvena tassupaṭṭhānanti. Tattha natthikāhetukaaariyadiṭṭhīhi	1332	
PA_tika-vin01_t1:1332_4	eva kammapathabhedo hoti.	1332	
PA_tika-vin01_t1:1333_0	“Anekavihitānaṃ pāpakānaṃ akusalānaṃ dhammāna”nti sāmaññavacanepi pārisesañāyato	1333	
PA_tika-vin01_t1:1333_1	vuttāvasesā akusalā dhammā gahetabbāti āha “ṭhapetvā te dhamme”tiādi. Te yathāvuttakāyaduccaritādike	1333	
PA_tika-vin01_t1:1333_2	akusaladhamme ṭhapetvāti attho. Anekavihitāti anekappakārā.	1333	
PA_tika-vin01_t1:1334_0	6. Ayaṃ lokatantīti ayaṃ vuḍḍhānaṃ abhivādanādikiriyālakkhaṇā lokappaveṇī. Anāgāmibrahmānaṃ	1334	
PA_tika-vin01_t1:1334_1	alaṅkārādīsu anāgāmibhikkhūnañca cīvarādīsu nikantivasena rāguppatti hotīti anāgāmimaggena	1334	
PA_tika-vin01_t1:1334_2	pañcakāmaguṇikarāgasseva pahānaṃ veditabbanti āha “pañcakāmaguṇikarāgassā”ti. Rūpādīsu	1334	
PA_tika-vin01_t1:1334_3	pañcasu kāmaguṇesu vatthukāmakoṭṭhāsesu uppajjamāno rāgo “pañcakāmaguṇikarāgo”ti	1334	
PA_tika-vin01_t1:1334_4	veditabbo. Koṭṭhāsavacano hettha guṇasaddo “vayoguṇā anupubbaṃ jahantī”tiādīsu viya.	1334	
PA_tika-vin01_t1:1334_5	Dvīsu akusalacittesūti domanassasahagatesu dvīsu akusalacittesu. Mohassa sabbākusalasādhāraṇattā	1334	
PA_tika-vin01_t1:1334_6	āha “sabbākusalasambhavassā”ti. Avasesānanti sakkāyadiṭṭhiādīnaṃ.	1334	
PA_tika-vin01_t1:1335_0	7. Jigucchati maññeti “ahamabhijāto rūpavā paññavā, kathaṃ nāma aññesaṃ abhivādanādiṃ	1335	
PA_tika-vin01_t1:1335_1	kareyya”nti jigucchati viya jigucchatīti vā sallakkhemi. Akosallasambhūtaṭṭhenāti	1335	
PA_tika-vin01_t1:1335_2	aññāṇasambhūtaṭṭhena. Akusale dhamme jigucchamāno tesaṃ samaṅgībhāvampi jigucchatīti	1335	
PA_tika-vin01_t1:1335_3	vuttaṃ “akusalānaṃ dhammānaṃ samāpattī”ti. Samāpattīti etasseva vevacanaṃ samāpajjanā	1335	
PA_tika-vin01_t1:1335_4	samaṅgibhāvoti. Maṇḍanakajātiyoti maṇḍanasabhāvo, maṇḍanasīloti attho. Jegucchitanti jigucchanasīlataṃ.	1335	
PA_tika-vin01_t1:1336_0	8. Lokajeṭṭhakakammanti loke jeṭṭhakānaṃ kattabbakammaṃ, loke vā seṭṭhasammataṃ kammaṃ.	1336	
PA_tika-vin01_t1:1336_1	Tatrāti yathāvuttesu dvīsupi atthavikappesu. Padābhihito attho padattho, byañjanatthoti	1336	
PA_tika-vin01_t1:1336_2	vuttaṃ hoti. Vinayaṃ vā arahatīti ettha vinayanaṃ vinayo, niggaṇhananti attho. Tenāha	1336	
PA_tika-vin01_t1:1336_3	“niggahaṃ arahatīti vuttaṃ hotī”ti. Nanu ca paṭhamaṃ vuttesu dvīsupi atthavikappesu	1336	
PA_tika-vin01_t1:1336_4	sakatthe arahatthe ca bhaddhitapaccayo saddalakkhaṇato dissati, na pana “vinayāya	1336	
PA_tika-vin01_t1:1336_5	dhammaṃ desetī”ti imasmiṃ atthe, tasmā kathamettha taddhitapaccayoti āha “vicitrā	1336	
PA_tika-vin01_t1:1336_6	hi taddhitavuttī”ti. Vicitratā cettha lokappamāṇato veditabbā. Tathā hi yasmiṃ yasmiṃ	1336	
PA_tika-vin01_t1:1336_7	atthe taddhitappayogo lokassa, tattha tattha taddhitavutti lokato siddhāti vicitrā	1336	
PA_tika-vin01_t1:1336_8	taddhitavutti. Tasmā yathā “mā saddamakāsī”ti vadanto “māsaddiko”ti vuccati, evaṃ	1336	
PA_tika-vin01_t1:1336_9	vinayāya dhammaṃ desetīti venayikoti vuccatīti adhippāyo.	1336	
PA_tika-vin01_t1:1337_0	9. Kapaṇapurisoti guṇavirahitatāya dīnamanusso. Byañjanāni avicāretvāti tissadattādisaddesu	1337	
PA_tika-vin01_t1:1337_1	viya “imasmiṃ atthe ayaṃ nāma paccayo”ti evaṃ byañjanaṃ vicāraṃ akatvā, anipphannapāṭipadikavasenāti vuttaṃ hoti.	1337	
PA_tika-vin01_t1:1338_0	10. Devalokagabbhasampattiyāti vatvā ṭhapetvā bhummadeve sesesu devesu gabbhaggahaṇassa	1338	
PA_tika-vin01_t1:1338_1	abhāvato paṭisandhiyevettha gabbhasampattīti veditabbāti vuttamevatthaṃ vivaritvā	1338	
PA_tika-vin01_t1:1338_2	dassento āha “devalokapaṭisandhipaṭilābhāya saṃvattatī”ti. Assāti abhivādanādisāmīcikammassa.	1338	
PA_tika-vin01_t1:1338_3	Mātukucchismiṃ paṭisandhiggahaṇe dosaṃ dassentoti mātito aparisuddhabhāvaṃ dassento,	1338	
PA_tika-vin01_t1:1338_4	akkositukāmassa dāsiyā puttoti dāsikucchismiṃ nibbattabhāve dosaṃ dassetvā akkosanaṃ	1338	
PA_tika-vin01_t1:1338_5	viya bhagavato mātukucchismiṃ paṭisandhiggahaṇe dosaṃ dassetvā akkosantopi evamāhāti	1338	
PA_tika-vin01_t1:1338_6	adhippāyo. Gabbhatoti devalokapaṭisandhito. Tenevāha “abhabbo devalokūpapattiṃ pāpuṇitunti	1338	
PA_tika-vin01_t1:1338_7	adhippāyo”ti. Hīno vā gabbho assāti apagabbhoti imassa viggahassa ekena pariyāyena	1338	
PA_tika-vin01_t1:1338_8	adhippāyaṃ dassento āha “devalokagabbhaparibāhirattā āyatiṃ hīnagabbhapaṭilābhabhāgītī”ti.	1338	
PA_tika-vin01_t1:1338_9	Iti-saddā e hetuattho, yasmā āyatimpi hīnagabbhapaṭilābhabhāgī, tasmā hīno vā gabbho	1338	
PA_tika-vin01_t1:1338_10	assāti apagabbhoti adhippāyo.	13381	
PA_tika-vin01_t1:1339_0	Puna tasseva viggahassa kodhavasena…pe… dassentoti heṭṭhā vuttanayassa anurūpaṃ katvā	1339	
PA_tika-vin01_t1:1339_1	adhippāyaṃ dassento āha “hīno vāssa mātukucchismiṃ gabbhavāso ahosīti adhippāyo”ti.	1339	
PA_tika-vin01_t1:1339_2	Gabbha-saddo atthi mātukucchipariyāyo “gabbhe vasati māṇavo”tiādīsu viya. Atthi mātukucchismiṃ	1339	
PA_tika-vin01_t1:1339_3	nibbattasattapariyāyo “antamaso gabbhapātanaṃ upādāyā”tiādīsu viya. Tattha mātukucchipariyāyaṃ	1339	
PA_tika-vin01_t1:1339_4	gahetvā atthaṃ dassento āha “anāgate gabbhaseyyā”ti. Gabbhe seyyā gabbhaseyyā. Anuttarena	1339	
PA_tika-vin01_t1:1339_5	maggenāti aggamaggena. Kammakilesānaṃ maggena vihatattā āha “vihatakāraṇattā”ti.	1339	
PA_tika-vin01_t1:1339_6	Itarā tissopīti aṇḍajasaṃsedajaopapātikā. Ettha ca yadipi “apagabbho”ti imassa anurūpato	1339	
PA_tika-vin01_t1:1339_7	gabbhaseyyā eva vattabbā, pasaṅgato pana labbhamānaṃ sabbampi vattuṃ vaṭṭatīti punabbhavābhinibbattipi vuttāti veditabbā.	1339	
PA_tika-vin01_t1:1340_0	Idāni sattapariyāyassa gabbhasaddassa vasena viggahanānattaṃ dassento āha “apicā”tiādi.	1340	
PA_tika-vin01_t1:1340_1	Imasmiṃ pana vikappe gabbhaseyyā punabbhavābhinibbattīti ubhayampi gabbhaseyyavaseneva	1340	
PA_tika-vin01_t1:1340_2	vuttantipi vadanti. Nanu ca “āyatiṃ gabbhaseyyā pahīnā”ti vuttattā gabbhassa seyyā	1340	
PA_tika-vin01_t1:1340_3	eva pahīnā, na pana gabbhoti āpajjatīti āha “yathā cā”tiādi. Atha “abhinibbattī”ti	1340	
PA_tika-vin01_t1:1340_4	ettakameva avatvā punabbhavaggahaṇaṃ kimatthanti āha “abhinibbatti ca nāmā”tiādi.	1340	
PA_tika-vin01_t1:1340_5	Apunabbhavabhūtāti khaṇe khaṇe uppajjamānānaṃ dhammānaṃ abhinibbatti.	1340	
PA_tika-vin01_t1:1341_0	11. Dhammadhātunti ettha dhamme anavasese dhāreti yāthāvato upadhāretīti dhammadhātu,	1341	
PA_tika-vin01_t1:1341_1	dhammānaṃ yathāsabhāvato avabujjhanasabhāvo, sabbaññutaññāṇassetaṃ adhivacanaṃ. Paṭivijjhitvāti	1341	
PA_tika-vin01_t1:1341_2	sacchikatvā, paṭilabhitvāti attho, paṭilābhahetūti vuttaṃ hoti. Desanāvilāsappatto	1341	
PA_tika-vin01_t1:1341_3	hotīti rucivasena parivattetvā desetuṃ samatthatā desanāvilāso, taṃ patto adhigatoti	1341	
PA_tika-vin01_t1:1341_4	attho. Karuṇāvipphāranti sabbasattesu mahākaruṇāya pharaṇaṃ. Tādiguṇalakkhaṇameva	1341	
PA_tika-vin01_t1:1341_5	puna upamāya vibhāvetvā dassento āha “pathavīsamacittata”nti. Yathā pathavī suciasucinikkhepachedanabhedanādīsu	1341	
PA_tika-vin01_t1:1341_6	na vikampati, anurodhavirodhaṃ na pāpuṇāti, evaṃ iṭṭhāniṭṭhesu lābhālābhādīsu anurodhavirodhappahānato	1341	
PA_tika-vin01_t1:1341_7	avikampitacittatāya pathavīsamacittatanti attho. Akuppadhammatanti ettha “akuppadhammo	1341	
PA_tika-vin01_t1:1341_8	nāma phalasamāpattī”ti tīsupi gaṇṭhipadesu vuttaṃ. “Paresu pana akkosantesupi attano	1341	
PA_tika-vin01_t1:1341_9	pathavīsamacittatālakkhaṇaṃ akujjhanasabhāvatanti evamettha attho gahetabbo”ti amhākaṃ	1341	
PA_tika-vin01_t1:1341_10	khanti. Jarāya anusaṭanti jarāya paliveṭhitaṃ. Vaṭṭakhāṇubhūtanti anekesaṃ anayabyasanānaṃ	13411	
PA_tika-vin01_t1:1341_11	nipātalakkhaṇatthambhabhūtatāya saṃsārakhāṇubhūtaṃ. Brāhmaṇassa vuḍḍhatāya āsannavuttimaraṇanti	13411	
PA_tika-vin01_t1:1341_12	sambhāvanavasena “ajja maritvā”tiādi vuttaṃ. Mahantena kho pana ussāhenāti “sādhu	13411	
PA_tika-vin01_t1:1341_13	kho pana tathārūpānaṃ arahataṃ dassanaṃ hotī”ti evaṃ sañjātamahussāhena. Appaṭisamaṃ	13411	
PA_tika-vin01_t1:1341_14	purejātabhāvanti anaññasādhāraṇaṃ purejātabhāvaṃ. Natthi etassa paṭisamoti appaṭisamo, purejātabhāvo.	13411	
PA_tika-vin01_t1:1342_0	“Apī”ti avatvā “pī”ti vadanto pi-saddopi visuṃ atthi nipātoti dasseti. Sambhāvanattheti	1342	
PA_tika-vin01_t1:1342_1	“api nāmevaṃ siyā”ti vikappanattho sambhāvanattho, tasmiṃ jotakatāya pisaddo vattati.	1342	
PA_tika-vin01_t1:1342_2	Vacanasiliṭṭhatāyāti vacanassa madhurabhāvatthaṃ, mudubhāvatthanti attho. Evañhi	1342	
PA_tika-vin01_t1:1342_3	loke siliṭṭhavacanaṃ hotīti evaṃ ekameva gaṇanaṃ avatvā aparāya gaṇanāya saddhiṃ	1342	
PA_tika-vin01_t1:1342_4	vacanaṃ loke siliṭṭhavacanaṃ hoti yathā “dve vā tīṇi vā udakaphusitānī”ti. Sammā	1342	
PA_tika-vin01_t1:1342_5	adhisayitānīti pādādīhi attanā nesaṃ kiñci upaghātaṃ akarontiyā bahivātādiparissayaparihāratthaṃ	1342	
PA_tika-vin01_t1:1342_6	sammadeva upari sayitāni. Upariattho hettha adhi-saddo. Utuṃ gaṇhāpentiyāti tesaṃ	1342	
PA_tika-vin01_t1:1342_7	allasinehapariyādānatthaṃ attano kāyusmāvasena utuṃ gaṇhāpentiyā. Tenāha “usmīkatānī”ti.	1342	
PA_tika-vin01_t1:1342_8	Sammā paribhāvitānīti sammadeva sabbaso kukkuṭavāsanāya vāsitāni. Tenāha “kukkuṭagandhaṃ gāhāpitānī”ti.	1342	
PA_tika-vin01_t1:1343_0	Ettha ca sammā parisedanaṃ kukkuṭagandhaparibhāvanañca sammā adhisayananipphattiyā	1343	
PA_tika-vin01_t1:1343_1	ānubhāvanipphāditanti daṭṭhabbaṃ. Sammā adhisayaneneva hi itaradvayaṃ ijjhati. Na	1343	
PA_tika-vin01_t1:1343_2	hi sammā adhisayanato visuṃ sammā parisedanassa sammā paribhāvanassa ca karaṇaṃ atthi,	1343	
PA_tika-vin01_t1:1343_3	tena pana saddhiṃyeva itaresaṃ dvinnampi ijjhanato vuttaṃ “evaṃ tīhi pakārehi tāni	1343	
PA_tika-vin01_t1:1343_4	aṇḍāni paripāliyamānānī”ti. Nakhasikhāti nakhaggāni. Mukhatuṇḍakanti mukhaggaṃ. Kapālassa	1343	
PA_tika-vin01_t1:1343_5	tanukattāti ettha yathā kapālassa tanutā ālokassa anto paññāyamānassa kāraṇaṃ, tathā	1343	
PA_tika-vin01_t1:1343_6	kapālassa tanutāya nakhasikhāmukhatuṇḍakānaṃ kharatāya ca allasinehapariyādānaṃ kāraṇavacananti	1343	
PA_tika-vin01_t1:1343_7	daṭṭhabbaṃ. Saṅkuṭitahatthapādāti ettha hatthāti pakkhā. Na hi kukkuṭānaṃ pakkhato	1343	
PA_tika-vin01_t1:1343_8	añño hattho nāma atthi. Etthāti ālokaṭṭhāne. Pakkhe vidhunantāti pakkhe cālentā.	1343	
PA_tika-vin01_t1:1343_9	Nikkhamantānanti niddhāraṇe sāmivacanaṃ, nikkhamantesūti attho.	1343	
PA_tika-vin01_t1:1344_0	So jeṭṭho iti assa vacanīyoti yo paṭhamataraṃ aṇḍakosato nikkhanto kukkuṭapotako,	1344	
PA_tika-vin01_t1:1344_1	soyeva jeṭṭhoti vacanīyo assa, bhaveyyāti attho. Sampaṭipādentoti saṃsandento. Tibhūmakapariyāpannāpi	1344	
PA_tika-vin01_t1:1344_2	sattā avijjākosassa anto paviṭṭhā tattha tattha appahīnāya avijjāya veṭhitattāti	1344	
PA_tika-vin01_t1:1344_3	āha “avijjākosassa anto paviṭṭhesu sattesū”ti. Aṇḍakosanti bījakapālaṃ. Lokasannivāseti	1344	
PA_tika-vin01_t1:1344_4	loko eva lokasannivāso. Sammāsambodhinti ettha sammāti aviparītattho, saṃ-saddo sāmanti	1344	
PA_tika-vin01_t1:1344_5	imamatthaṃ dīpeti, tasmā sammā aviparītenākārena sayameva cattāri saccāni bujjhati	1344	
PA_tika-vin01_t1:1344_6	paṭivijjhatīti sammāsambodhīti maggo vuccati. Tenāha “sammā sāmañca bodhi”nti, sammā	1344	
PA_tika-vin01_t1:1344_7	sayameva ca bujjhanakanti attho. Sammāti vā pasatthavacano, saṃ-saddo sundaravacanoti	1344	
PA_tika-vin01_t1:1344_8	āha “atha vā pasatthaṃ sundarañca bodhi”nti. Bodhisaddassa anekatthataṃ dassetvā	1344	
PA_tika-vin01_t1:1344_9	idhādhippetamatthaṃ niddhāretvā dassetukāmo āha “bodhīti rukkhopi maggopī”tiādi.	1344	
PA_tika-vin01_t1:1344_10	Tattha abujjhi etthāti rukkho bodhi. Sayaṃ bujjhati, bujjhanti vā tena ariyāti maggo	13441	
PA_tika-vin01_t1:1344_11	bodhi. Sabbadhamme sabbākārato bujjhati paṭivijjhatīti sabbaññutaññāṇaṃ bodhi. Bujjhīyati	13441	
PA_tika-vin01_t1:1344_12	sacchikarīyatīti nibbānaṃ bodhi. Antarā ca bodhinti dutiyamudāharaṇaṃ vināpi rukkhasaddena	13441	
PA_tika-vin01_t1:1344_13	bodhisaddassa rukkhe pavattidassanatthaṃ vuttaṃ. Varabhūrimedhasoti mahāpathavī viya	13441	
PA_tika-vin01_t1:1344_14	patthaṭavarapaññoti attho. Asabbaguṇadāyakattāti sabbaguṇānaṃ adāyakattā. Sabbaguṇe	13441	
PA_tika-vin01_t1:1344_15	na dadātīti hi asabbaguṇadāyako, ayuttasamāsoyaṃ gamakattā yathā “asūriyaṃpassāni mukhānī”ti.	13441	
PA_tika-vin01_t1:1345_0	Tisso vijjāti upanissayavato saheva arahattaphalena tisso vijjā deti. Nanu cettha	1345	
PA_tika-vin01_t1:1345_1	tīsu vijjāsu āsavakkhayañāṇassa maggapariyāpannattā kathametaṃ yujjati “maggo tisso	1345	
PA_tika-vin01_t1:1345_2	vijjā detī”ti? Nāyaṃ doso. Satipi āsavakkhayañāṇassa maggapariyāpannabhāve aṭṭhaṅgike	1345	
PA_tika-vin01_t1:1345_3	magge sati maggañāṇena saddhiṃ tisso vijjā paripuṇṇā hontīti “maggo tisso vijjā detī”ti	1345	
PA_tika-vin01_t1:1345_4	vuccati. Cha abhiññāti etthāpi eseva nayo. Sāvakapāramiñāṇanti aggasāvakehi paṭilabhitabbaṃ	1345	
PA_tika-vin01_t1:1345_5	sabbameva lokiyalokuttarañāṇaṃ. Paccekabodhiñāṇanti etthāpi imināva nayena attho	1345	
PA_tika-vin01_t1:1345_6	veditabbo. Abbhaññāsinti jāniṃ. Jānanañca na anussavādivasenāti āha “paṭivijjhi”nti,	1345	
PA_tika-vin01_t1:1345_7	paccakkhamakāsinti attho. Paṭivedhopi na dūre ṭhitassa lakkhaṇappaṭivedho viyāti	1345	
PA_tika-vin01_t1:1345_8	āha “pattomhī”ti, pāpuṇinti attho. Pāpuṇanañca na sayaṃ gantvāti āha “adhigatomhī”ti,	1345	
PA_tika-vin01_t1:1345_9	sakasantāne uppādanavasena paṭilabhinti attho.	1345	
PA_tika-vin01_t1:1346_0	Opammasampaṭipādananti opammatthassa upameyyena sammadeva paṭipādanaṃ. Atthenāti	1346	
PA_tika-vin01_t1:1346_1	upameyyatthena. Yathā kukkuṭiyā aṇḍesu tividhakiriyākaraṇaṃ kukkuṭacchāpakānaṃ aṇḍakosato	1346	
PA_tika-vin01_t1:1346_2	nikkhamanassa mūlakāraṇaṃ, evaṃ bodhisattabhūtassa bhagavato tividhānupassanākaraṇaṃ	1346	
PA_tika-vin01_t1:1346_3	avijjaṇḍakosato nikkhamanassa mūlakāraṇanti āha “yathā hi tassā kukkuṭiyā…pe… tividhānupassanākaraṇa”nti.	1346	
PA_tika-vin01_t1:1346_4	“Santāne”ti vuttattā aṇḍasadisatā santānassa bahi nikkhantakukkuṭacchāpakasadisatā	1346	
PA_tika-vin01_t1:1346_5	buddhaguṇānaṃ, buddhaguṇāti ca atthato buddhoyeva “tathāgatassa kho etaṃ, vāseṭṭha,	1346	
PA_tika-vin01_t1:1346_6	adhivacanaṃ dhammakāyo itipī”ti vacanato. Avijjaṇḍakosassa tanubhāvoti balavavipassanāvasena	1346	
PA_tika-vin01_t1:1346_7	avijjaṇḍakosassa tanubhāvo, paṭicchādanasāmaññena ca avijjāya aṇḍakosasadisatā. Mudubhūtassapi	1346	
PA_tika-vin01_t1:1346_8	kharabhāvāpatti hotīti tannivattanatthaṃ “thaddhakharabhāvo”ti vuttaṃ. Tikkhakharavippasannasūrabhāvoti	1346	
PA_tika-vin01_t1:1346_9	ettha pariggayhamānesu saṅkhāresu vipassanāñāṇassa samādhindriyavasena sukhānuppaveso	1346	
PA_tika-vin01_t1:1346_10	tikkhatā, anupavisitvāpi satindriyavasena anatikkamanato akuṇṭhatā kharabhāvo. Tikkhopi	13461	
PA_tika-vin01_t1:1346_11	hi ekacco saro lakkhaṃ patvā kuṇṭho hoti, na tathā idaṃ. Satipi kharabhāve sukhumappavattivasena	13461	
PA_tika-vin01_t1:1346_12	kilesasamudācārasaṅkhobharahitatāya saddhindriyavasena pasannabhāvo, satipi ca pasannabhāve	13461	
PA_tika-vin01_t1:1346_13	antarā anosakkitvā kilesapaccatthikānaṃ suṭṭhu abhibhavanato vīriyindriyavasena sūrabhāvo	13461	
PA_tika-vin01_t1:1346_14	veditabbo. Evamimehi pakārehi saṅkhārupekkhāñāṇameva gahitanti daṭṭhabbaṃ. Vipassanāñāṇassa	13461	
PA_tika-vin01_t1:1346_15	pariṇāmakāloti vipassanāya vuṭṭhānagāminibhāvappatti, tadā ca sā maggañāṇagabbhaṃ	13461	
PA_tika-vin01_t1:1346_16	dhārentī viya hotīti āha “gabbhaggahaṇakālo”ti. Gabbhaṃ gaṇhāpetvāti saṅkhārupekkhāya	13461	
PA_tika-vin01_t1:1346_17	anantaraṃ sikhāppattaanulomavipassanāvasena maggavijāyanatthaṃ gabbhaṃ gaṇhāpetvā.	13461	
PA_tika-vin01_t1:1346_18	Anupubbādhigatenāti paṭhamamaggapaṭipāṭiyā adhigatena. Abhiññāpakkheti lokiyābhiññāpakkhe.	13461	
PA_tika-vin01_t1:1346_19	Lokuttarābhiññā hi avijjaṇḍakosaṃ padālitā. Potthakesu pana katthaci “chaabhiññāpakkhe”ti	13461	
PA_tika-vin01_t1:1346_20	likhanti, so apāṭhoti veditabbo. Jeṭṭho seṭṭhoti vuddhatamattā jeṭṭho, sabbaguṇehi	13462	
PA_tika-vin01_t1:1346_21	uttamattā pasatthatamoti seṭṭho.	13462	
PA_tika-vin01_t1:1347_0	Idāni “āraddhaṃ kho pana me brāhmaṇa vīriya”ntiādikāya desanāya anusandhiṃ dassento	1347	
PA_tika-vin01_t1:1347_1	āha “evaṃ bhagavā”tiādi. Tattha pubbabhāgato pabhutīti bhāvanāya pubbabhāgiyavīriyārambhādito	1347	
PA_tika-vin01_t1:1347_2	paṭṭhāya. Cittamevamuppannanti evaṃ upari vakkhamānaparivitakkavasena cittamuppannanti	1347	
PA_tika-vin01_t1:1347_3	attho. “Cittameva uppanna”ntipi pāṭho, tattha cittameva uppannaṃ, na tāva bhagavati	1347	
PA_tika-vin01_t1:1347_4	pasādoti attho. Muṭṭhassatināti vinaṭṭhassatinā, sativirahitenāti attho. Sāraddhakāyenāti	1347	
PA_tika-vin01_t1:1347_5	sadarathakāyena. Bodhimaṇḍeti bodhisaṅkhātassa ñāṇassa maṇḍabhāvappatte ṭhāne. Bodhīti	1347	
PA_tika-vin01_t1:1347_6	hi paññā vuccati, sā ettha maṇḍā pasannā jātāti so padeso “bodhimaṇḍo”ti paññāto.	1347	
PA_tika-vin01_t1:1347_7	Caturaṅgasamannāgatanti “kāmaṃ taco ca nhāru ca aṭṭhi ca avasissatu, sarīre upasussatu	1347	
PA_tika-vin01_t1:1347_8	maṃsalohita”nti evaṃ vuttacaturaṅgasamannāgataṃ vīriyaṃ. Tattha tacoti ekaṃ aṅgaṃ	1347	
PA_tika-vin01_t1:1347_9	nhāru ekaṃ aṅgaṃ aṭṭhi ekaṃ aṅgaṃ maṃsalohitaṃ ekaṃ aṅganti veditabbaṃ. Taco ekaṃ	1347	
PA_tika-vin01_t1:1347_10	aṅganti ca tace nirapekkhabhāvo ekaṃ aṅganti gahetabbaṃ. Padhānaṃ anuyuñjantassa	13471	
PA_tika-vin01_t1:1347_11	hi tace palujjamānepi taṃnimittaṃ avosānāpajjanaṃ tassa vīriyassa ekaṃ aṅgaṃ ekaṃ	13471	
PA_tika-vin01_t1:1347_12	kāraṇaṃ. Evaṃ sesesupi attho veditabbo. Paggahitanti ārambhaṃ sithilaṃ akatvā daḷhaparakkamasaṅkhātussāhanabhāvena	13471	
PA_tika-vin01_t1:1347_13	gahitaṃ. Tenāha “asithilappavattitanti vuttaṃ hotī”ti.	13471	
PA_tika-vin01_t1:1348_0	Asallīnanti asaṅkucitaṃ kosajjavasena saṅkocaṃ anāpannaṃ. Upaṭṭhitāti ogāhanasaṅkhātena	1348	
PA_tika-vin01_t1:1348_1	apilāpabhāvena ārammaṇaṃ upagantvā ṭhitā. Tenāha “ārammaṇābhimukhībhāvenā”ti. Sammosassa	1348	
PA_tika-vin01_t1:1348_2	viddhaṃsanavasena pavattiyā na sammuṭṭhāti asammuṭṭhā. Kiñcāpi cittapassaddhivaseneva	1348	
PA_tika-vin01_t1:1348_3	cittameva passaddhaṃ, kāyapassaddhivaseneva ca kāyo passaddho hoti, tathāpi yasmā	1348	
PA_tika-vin01_t1:1348_4	kāyapassaddhi uppajjamānā cittapassaddhiyā saheva uppajjati, na vinā, tasmā vuttaṃ	1348	
PA_tika-vin01_t1:1348_5	“kāyacittapassaddhivasenā”ti. Kāyapassaddhiyā ubhayesampi kāyānaṃ passambhanāvahattā	1348	
PA_tika-vin01_t1:1348_6	vuttaṃ “rūpakāyopi passaddhoyeva hotī”ti. So ca khoti so ca kho kāyo. Vigatadarathoti	1348	
PA_tika-vin01_t1:1348_7	vigatakilesadaratho. Nāmakāye hi vigatadarathe rūpakāyopi vūpasantadarathapariḷāho	1348	
PA_tika-vin01_t1:1348_8	hoti. Sammā āhitanti nānārammaṇesu vidhāvanasaṅkhātaṃ vikkhepaṃ vicchinditvā ekasmiṃyeva	1348	
PA_tika-vin01_t1:1348_9	ārammaṇe avikkhittabhāvāpādanena sammadeva āhitaṃ ṭhapitaṃ. Tenāha “suṭṭhu ṭhapita”ntiādi.	1348	
PA_tika-vin01_t1:1348_10	Cittassa anekaggabhāvo vikkhepavasena cañcalatā, sā sati ekaggatāya na hotīti āha	13481	
PA_tika-vin01_t1:1348_11	“ekaggaṃ acalaṃ nipphandana”nti. Ettāvatāti “āraddhaṃ kho panā”tiādinā vīriyasatipassaddhisamādhīnaṃ	13481	
PA_tika-vin01_t1:1348_12	kiccasiddhidassanena.	13481	
PA_tika-vin01_t1:1349_0	Nanu ca saddhāpaññānampi kiccasiddhi jhānassa pubbapaṭipadāya icchitabbāti? Saccaṃ	1349	
PA_tika-vin01_t1:1349_1	icchitabbā, sā pana nānantarikabhāvena avuttasiddhāti na gahitā. Asati hi saddhāya	1349	
PA_tika-vin01_t1:1349_2	vīriyārambhādīnaṃ asambhavoyeva, paññāpariggahe ca nesaṃ asati ñāyārambhādibhāvo	1349	
PA_tika-vin01_t1:1349_3	na siyā, tathā asallīnāsammosatādayo vīriyādīnanti asallīnatādiggahaṇenevettha paññākiccasiddhi	1349	
PA_tika-vin01_t1:1349_4	gahitāti daṭṭhabbaṃ. Jhānabhāvanāyaṃ vā samādhikiccaṃ adhikaṃ icchitabbanti dassetuṃ	1349	
PA_tika-vin01_t1:1349_5	samādhipariyosānāva jhānassa pubbapaṭipadā kathitāti daṭṭhabbaṃ.	1349	
PA_tika-vin01_t1:1350	Paṭhamajjhānakathā	135	
PA_tika-vin01_t1:1351_0	Idāni “vivicceva kāmehī”tiādinayappavattāya pāḷiyā jhānavibhaṅge vuttampi atthaṃ	1351	
PA_tika-vin01_t1:1351_1	aṭṭhakathānayeneva saṃvaṇṇetukāmo vibhaṅgapāḷiyaṃ vuttanayena avacane kāraṇaṃ dassetuṃ	1351	
PA_tika-vin01_t1:1351_2	“kiñcāpi tattha katame kāmā”tiādimāha. Tattha patthanākārena pavatto dubbalo lobho	1351	
PA_tika-vin01_t1:1351_3	chandanaṭṭhena chando, tato balavā rañjanaṭṭhena rāgo, tatopi balavataro bahalarāgo	1351	
PA_tika-vin01_t1:1351_4	chandarāgo. Nimittānubyañjanāni saṅkappeti etenāti saṅkappo, tathāpavatto lobho.	1351	
PA_tika-vin01_t1:1351_5	Tattha nimittasaṅkappanā nāma avayave samodhānetvā “itthī puriso”tiādinā ekajjhaṃ	1351	
PA_tika-vin01_t1:1351_6	katvā uparūpari kilesuppattiyā nimittassa kappanā. Anubyañjanasaṅkappanā pana “hatthā	1351	
PA_tika-vin01_t1:1351_7	sobhanā, pādā sobhanā”ti evaṃ anubyañjanavasena vibhajitvā kappanāti. Kilesānañhi	1351	
PA_tika-vin01_t1:1351_8	anu anu byañjanato paribyañjanato paribyattivasena uppattiyā paccayabhāvato anubyañjanaṃ	1351	
PA_tika-vin01_t1:1351_9	hatthapādādiavayavā vuccanti. Tato balavā rañjanaṭṭhena rāgo, saṅkappavaseneva pavatto	1351	
PA_tika-vin01_t1:1351_10	tatopi balavataro saṅkapparāgo. Svāyaṃ pabhedo ekasseva lobhassa pavattiākāravasena	13511	
PA_tika-vin01_t1:1351_11	avatthābhedavasena ca veditabbo yathā “vaccho dammo balībaddo”ti. Kāmāti kilesakāmā,	13511	
PA_tika-vin01_t1:1351_12	kāmentīti kāmā, kāmenti etehīti vā.	13511	
PA_tika-vin01_t1:1352_0	Seyyathidanti imassa taṃ katamaṃ, taṃ kathanti vā attho. Viviccitvāti visuṃ hutvā.	1352	
PA_tika-vin01_t1:1352_1	Tenāha “vinā hutvā apasakkitvā”ti, pajahanavasena apakkamitvāti attho. Vivicceva	1352	
PA_tika-vin01_t1:1352_2	kāmehīti ettha viviccāti iminā vivecanaṃ jhānakkhaṇe kāmānaṃ abhāvamattaṃ vuttaṃ.	1352	
PA_tika-vin01_t1:1352_3	Viviccevāti pana iminā ekaṃsato kāmānaṃ vivecetabbatādīpanena tappaṭipakkhatā jhānassa	1352	
PA_tika-vin01_t1:1352_4	kāmavivekappahānassa ca jhānādhigamūpāyatā dassitā hotīti imamatthaṃ dassetuṃ “paṭhamajjhāna”ntiādiṃ	1352	
PA_tika-vin01_t1:1352_5	vatvā tamevatthaṃ pākaṭataraṃ kātuṃ “katha”ntiādi vuttaṃ. Andhakāre sati padīpo viyāti	1352	
PA_tika-vin01_t1:1352_6	etena yathā padīpābhāvena rattiyaṃ andhakārābhibhavo, evaṃ jhānābhāvena cittasantatiyaṃ	1352	
PA_tika-vin01_t1:1352_7	kāmābhibhavoti dasseti.	1352	
PA_tika-vin01_t1:1353_0	Etanti pubbapadeyeva avadhāraṇavacanaṃ, na kho pana evaṃ daṭṭhabbaṃ “kāmehi evā”ti	1353	
PA_tika-vin01_t1:1353_1	avadhāraṇassa akatattā. Tannissaraṇatoti nissaranti niggacchanti etena, ettha vāti	1353	
PA_tika-vin01_t1:1353_2	nissaraṇaṃ. Ke niggacchanti? Kāmā. Tesaṃ kāmānaṃ nissaraṇaṃ pahānaṃ tannissaraṇaṃ,	1353	
PA_tika-vin01_t1:1353_3	tato kāmanissaraṇatoti attho. Kathaṃ pana samāne vikkhambhane kāmānamevetaṃ nissaraṇaṃ,	1353	
PA_tika-vin01_t1:1353_4	na byāpādādīnanti codanaṃ yuttito āgamato ca sādhetuṃ “kāmadhātū”tiādi vuttaṃ. Tattha	1353	
PA_tika-vin01_t1:1353_5	kāmadhātusamatikkamanatoti sakalassapi kāmabhavassa samatikkamapaṭipadābhāvato. Tena	1353	
PA_tika-vin01_t1:1353_6	imassa jhānassa kāmapariññābhāvamāha. Kāmarāgapaṭipakkhatoti “chando kāmo”tiādinā	1353	
PA_tika-vin01_t1:1353_7	vuttavibhāgassa kilesakāmassa paccatthikabhāvato. Tena yathā mettā byāpādassa, karuṇā	1353	
PA_tika-vin01_t1:1353_8	vihiṃsāya, evamidaṃ jhānaṃ kāmarāgassa ujuvipaccanīkabhūtanti dasseti. Vipākena cettha	1353	
PA_tika-vin01_t1:1353_9	kāmadhātusamatikkamo attano pavattikkhaṇe kāmarāgapaṭipakkhatā ca veditabbā. Evamattano	1353	
PA_tika-vin01_t1:1353_10	pavattiyā vipākappavattiyā ca kāmarāgato kāmadhātuto ca vinivattasabhāvattā idaṃ	13531	
PA_tika-vin01_t1:1353_11	jhānaṃ visesato kāmānameva nissaraṇaṃ, svāyamattho pāṭhāgato evāti āha “yathāhā”tiādi.	13531	
PA_tika-vin01_t1:1353_12	Nekkhammanti paṭhamajjhānaṃ.	13531	
PA_tika-vin01_t1:1354_0	Kāmañcettha tamatthaṃ dīpetuṃ purimapadeyeva avadhāraṇaṃ gahitaṃ, uttarapadepi pana	1354	
PA_tika-vin01_t1:1354_1	taṃ gahetabbameva tathā atthasambhavatoti dassetuṃ “uttarapadepī”tiādi vuttaṃ. Itoti	1354	
PA_tika-vin01_t1:1354_2	kāmacchandato. Esa daṭṭhabboti esa niyamo daṭṭhabbo. Sādhāraṇavacanenāti sabbavivekasādhāraṇavacanena.	1354	
PA_tika-vin01_t1:1354_3	Tadaṅgavikkhambhanasamucchedapaṭippassaddhinissaraṇavivekā tadaṅgavivekādayo. Kāyacittaupadhivivekā	1354	
PA_tika-vin01_t1:1354_4	kāyavivekādayo. Tayo eva idha daṭṭhabbāti tayo eva idha jhānakathāyaṃ daṭṭhabbā samucchedavivekādīnaṃ	1354	
PA_tika-vin01_t1:1354_5	asambhavato. Niddeseti mahāniddese. Tattha hi “uddānato dve kāmā vatthukāmā kilesakāmā	1354	
PA_tika-vin01_t1:1354_6	cā”ti uddisitvā tattha “katame vatthukāmā manāpiyā rūpā…pe… manāpiyā phoṭṭhabbā”tiādinā	1354	
PA_tika-vin01_t1:1354_7	vatthukāmā niddiṭṭhā. Te pana kāmīyantīti kāmāti veditabbā. Tatthevāti niddeseyeva.	1354	
PA_tika-vin01_t1:1354_8	Vibhaṅgeti jhānavibhaṅge. Evañhi satīti evaṃ ubhayesampi kāmānaṃ saṅgahe sati. Vatthukāmehipīti	1354	
PA_tika-vin01_t1:1354_9	vatthukāmehi viviccevātipi attho yujjatīti evaṃ yujjamānatthantarasamuccayattho pi-saddo,	1354	
PA_tika-vin01_t1:1354_10	na kilesakāmasamuccayattho. Kasmā? Imasmiṃ atthe kilesakāmehi vivekassa dutiyapadena	13541	
PA_tika-vin01_t1:1354_11	vuttattā. Tenāti vatthukāmavivekena. Kāyaviveko vutto hotīti puttadārādipariggahavivekadīpanato	13541	
PA_tika-vin01_t1:1354_12	kāyaviveko vutto hoti.	13541	
PA_tika-vin01_t1:1355_0	Purimenāti kāyavivekena. Etthāti “vivicceva kāmehi vivicca akusalehi dhammehī”ti	1355	
PA_tika-vin01_t1:1355_1	etasmiṃ padadvaye. Ito vā niddhārite vivekadvaye, akusalasaddena yadi kilesakāmā,	1355	
PA_tika-vin01_t1:1355_2	sabbākusalāpi vā gahitā, sabbathā kilesakāmehi viveko vuttoti āha “dutiyena kilesakāmehi	1355	
PA_tika-vin01_t1:1355_3	vivekavacanato”ti. Dutiyenāti ca cittavivekenāti attho. Etesanti yathāvuttānaṃ dvinnaṃ	1355	
PA_tika-vin01_t1:1355_4	padānaṃ. Niddhāraṇe cetaṃ sāmivacanaṃ. Taṇhādisaṃkilesānaṃ vatthuno pahānaṃ saṃkilesavatthuppahānaṃ.	1355	
PA_tika-vin01_t1:1355_5	Lolabhāvo nāma tattha tattha rūpādīsu taṇhuppādo, tassa hetū vatthukāmā eva veditabbā.	1355	
PA_tika-vin01_t1:1355_6	Bālabhāvassa hetupariccāgoti sambandho. Bālabhāvo nāma avijjā, ducintitacintitādi	1355	
PA_tika-vin01_t1:1355_7	vā, tassa ayonisomanasikāro, sabbepi vā akusalā dhammā hetū. Kāmaguṇādhigamahetu	1355	
PA_tika-vin01_t1:1355_8	pāṇātipātādiasuddhappayogo hotīti tabbivekena payogasuddhi vibhāvitā. Taṇhāsaṃkilesasodhanena	1355	
PA_tika-vin01_t1:1355_9	vivaṭṭūpanissayasaṃvaḍḍhanena ca ajjhāsayavisodhanaṃ āsayaposanaṃ. Āsayaposananti	1355	
PA_tika-vin01_t1:1355_10	ca jhānabhāvanāya paccayabhūtā pubbayogādivasena siddhā ajjhāsayasampadā, sā pana	13551	
PA_tika-vin01_t1:1355_11	taṇhupatāpavigamena hoti. Tena vuttaṃ “taṇhāsaṃkilesavisodhanenā”ti. Kāmesūti niddhāraṇe bhummaṃ.	13551	
PA_tika-vin01_t1:1356_0	Anekabhedoti kāmāsavakāmarāgasaṃyojanādivasena rūpataṇhādivasena ca anekappabhedo.	1356	
PA_tika-vin01_t1:1356_1	Kāmacchandoyevāti kāmasabhāvoyeva chando, na kattukamyatāchando napi kusalacchandoti	1356	
PA_tika-vin01_t1:1356_2	adhippāyo. Akusalapariyāpannopīti “vivicca akusalehī”ti ettha vuttaakusalesu antogadhopi.	1356	
PA_tika-vin01_t1:1356_3	Jhānapaṭipakkhatoti jhānassa paṭipakkhabhāvato taṃhetu taṃnimittaṃ visuṃ vutto, akusalabhāvasāmaññena	1356	
PA_tika-vin01_t1:1356_4	aggahetvā visuṃ sarūpena gahito. Yadi kilesakāmova purimapade vutto, taṃ kathaṃ bahuvacananti	1356	
PA_tika-vin01_t1:1356_5	āha “anekabhedato”tiādi. Aññesampīti diṭṭhimānaahirikānottappādīnaṃ taṃsahitaphassādīnañca.	1356	
PA_tika-vin01_t1:1356_6	Uparijhānaṅgapaccanīkapaṭipakkhabhāvadassanatoti “savitakkaṃ savicāra”ntiādinā upari	1356	
PA_tika-vin01_t1:1356_7	vuccamānāni jhānaṅgāni uparijhānaṅgāni, tesaṃ attano paccanīkānaṃ paṭipakkhabhāvadassanato	1356	
PA_tika-vin01_t1:1356_8	tappaccanīkanīvaraṇavacanaṃ. “Uparijhānaṅgānaṃ paccanīkapaṭipakkhabhāvadassanato”tipi	1356	
PA_tika-vin01_t1:1356_9	pāṭho. Tattha paccanīkapaṭipakkhabhāvadassanatoti upari vuccamānajhānaṅgānaṃ ujuvipaccanīkavasena	1356	
PA_tika-vin01_t1:1356_10	paṭipakkhabhāvadassanatoti atthaṃ vadanti. Jhānaṅgapaccanīkānīti jhānaṅgānaṃ pavattinivāraṇato	13561	
PA_tika-vin01_t1:1356_11	jhānaṅgapaccanīkāni. Viddhaṃsakānīti vighātakāni. Samādhi kāmacchandassa paṭipakkhoti	13561	
PA_tika-vin01_t1:1356_12	rāgapaṇidhiyā ujuvipaccanīkabhāvato nānārammaṇehi palobhitassa paribbhamantassa cittassa	13561	
PA_tika-vin01_t1:1356_13	samādhānato kāmacchandassa samādhi paṭipakkho. Pīti byāpādassāti pāmojjena samānayogakkhemattā	13561	
PA_tika-vin01_t1:1356_14	byāpādassa pīti paṭipakkhā. Vitakko thinamiddhassāti yoniso saṅkappanavasena savipphārappavattito	13561	
PA_tika-vin01_t1:1356_15	vitakko thinamiddhassa paṭipakkho. Sukhaṃ uddhaccakukkuccassāti sukhaṃ vūpasantasītalasabhāvattā	13561	
PA_tika-vin01_t1:1356_16	avūpasamānutāpasabhāvassa uddhaccakukkuccassa paṭipakkhaṃ. Vicāro vicikicchāyāti	13561	
PA_tika-vin01_t1:1356_17	vicāro ārammaṇe anumajjanavasena paññāpatirūpasabhāvattā vicikicchāya paṭipakkho.	13561	
PA_tika-vin01_t1:1356_18	Mahākaccānattherena desitā piṭakānaṃ saṃvaṇṇanā peṭakaṃ, tasmiṃ peṭake.	13561	
PA_tika-vin01_t1:1357_0	Pañcakāmaguṇabhedavisayassāti rūpādipañcakāmaguṇavisesavisayassa. Āghātavatthubhedādivisayānanti	1357	
PA_tika-vin01_t1:1357_1	byāpādavivekavacanena “anatthaṃ me acarī”tiādiāghātavatthubhedavisayassa dosassa,	1357	
PA_tika-vin01_t1:1357_2	mohādhikehi thinamiddhādīhi vivekavacanena paṭicchādanavasena dukkhādipubbantādibhedavisayassa	1357	
PA_tika-vin01_t1:1357_3	mohassa vikkhambhanaviveko vutto. Kāmarāgabyāpādatadekaṭṭhathinamiddhādivikkhambhakañcetaṃ	1357	
PA_tika-vin01_t1:1357_4	sabbākusalapaṭipakkhasabhāvattā sabbakusalānaṃ, tena sabhāvena sabbākusalappahāyakaṃ	1357	
PA_tika-vin01_t1:1357_5	hontampi kāmarāgādivikkhambhanasabhāvameva hoti taṃsabhāvattāti avisesetvā nīvaraṇākusalamūlādīnaṃ	1357	
PA_tika-vin01_t1:1357_6	vikkhambhanaviveko vutto hotīti āha.	1357	
PA_tika-vin01_t1:1358_0	Yathāpaccayaṃ pavattamānānaṃ sabhāvadhammānaṃ natthi kāci vasavattitāti vasavattibhāvanivāraṇatthaṃ	1358	
PA_tika-vin01_t1:1358_1	“vitakkanaṃ vitakko”ti vuttaṃ. Vitakkananti hi vitakkanakiriyā, sā ca vitakkassa	1358	
PA_tika-vin01_t1:1358_2	attano paccayehi pavattimattamevāti bhāvaniddeso vasavattibhāvanivāraṇāya hoti. Tayidaṃ	1358	
PA_tika-vin01_t1:1358_3	vitakkanaṃ “īdisamida”nti ārammaṇaparikappananti āha “ūhananti vuttaṃ hotī”ti. Yasmā	1358	
PA_tika-vin01_t1:1358_4	cittaṃ vitakkabalena ārammaṇaṃ abhiniruḷhaṃ viya hoti, tasmā so ārammaṇābhiniropanalakkhaṇo	1358	
PA_tika-vin01_t1:1358_5	vutto. Yathā hi koci rājavallabhaṃ ñātiṃ vā mittaṃ vā nissāya rājagehaṃ ārohati anupavisati,	1358	
PA_tika-vin01_t1:1358_6	evaṃ vitakkaṃ nissāya cittaṃ ārammaṇaṃ ārohati. Yadi evaṃ kathaṃ avitakkaṃ cittaṃ	1358	
PA_tika-vin01_t1:1358_7	ārammaṇaṃ ārohatīti? Vitakkabaleneva. Yathā hi so puriso paricayena tena vināpi nirāsaṅko	1358	
PA_tika-vin01_t1:1358_8	rājagehaṃ pavisati, evaṃ paricayena vitakkena vināpi avitakkaṃ cittaṃ ārammaṇaṃ ārohati.	1358	
PA_tika-vin01_t1:1358_9	Paricayenāti ca santāne pavattavitakkabhāvanāsaṅkhātena paricayena. Vitakkassa hi	1358	
PA_tika-vin01_t1:1358_10	santāne abhiṇhaṃ pavattassa vasena cittassa ārammaṇābhiruhanaṃ ciraparicitaṃ, tena	13581	
PA_tika-vin01_t1:1358_11	taṃ kadāci vitakkena vināpi tattha pavattateva. Yathā taṃ ñāṇasahitaṃ hutvā sammasanavasena	13581	
PA_tika-vin01_t1:1358_12	ciraparicitaṃ kadāci ñāṇarahitampi sammasanavasena pavattati, yathā vā kilesasahitaṃ	13581	
PA_tika-vin01_t1:1358_13	hutvā pavattaṃ sabbaso kilesarahitampi paricayena kilesavāsanāvasena pavattati, evaṃsampadamidaṃ daṭṭhabbaṃ.	13581	
PA_tika-vin01_t1:1359_0	Āhananapariyāhananarasoti ādito, abhimukhaṃ vā hananaṃ āhananaṃ. Parito, parivattitvā	1359	
PA_tika-vin01_t1:1359_1	vā āhananaṃ pariyāhananaṃ. “Rūpaṃ rūpaṃ, pathavī pathavī”ti ākoṭentassa viya pavatti	1359	
PA_tika-vin01_t1:1359_2	āhananaṃ pariyāhanananti ca veditabbaṃ. Yasmiñhi ārammaṇe cittaṃ abhiniropeti, taṃ	1359	
PA_tika-vin01_t1:1359_3	tassa gahaṇayogyaṃ karonto vitakko ākoṭento viya hoti. Yadi evaṃ nāgasenattherena	1359	
PA_tika-vin01_t1:1359_4	“ākoṭanalakkhaṇo vitakko. Yathā, mahārāja, bherī ākoṭitā atha pacchā anuravati anusaddāyati,	1359	
PA_tika-vin01_t1:1359_5	evameva kho, mahārāja, yathā ākoṭanā, evaṃ vitakko daṭṭhabbo. Atha pacchā anuravanā	1359	
PA_tika-vin01_t1:1359_6	anusaddanā, evaṃ vicāro daṭṭhabbo”ti ākoṭanalakkhaṇatā vitakkassa kasmā vuttā? Nāyaṃ	1359	
PA_tika-vin01_t1:1359_7	virodho. Therena hi kiccasannissitaṃ katvā lakkhaṇaṃ vuttaṃ. Dhammānañhi sabhāvavinimuttā	1359	
PA_tika-vin01_t1:1359_8	kāci kiriyā nāma natthi tathā gahetabbākāro ca. Bodhaneyyajanānurodhena pana paramatthato	1359	
PA_tika-vin01_t1:1359_9	ekībhāvopi sabhāvadhammo pariyāyavacanehi viya samāropitarūpehi bahūhi pakārehi pakāsīyati.	1359	
PA_tika-vin01_t1:1359_10	Evañhi so suṭṭhu pakāsito hoti. Ānayanapaccupaṭṭhānoti ettha ānayanaṃ citte ārammaṇassa	13591	
PA_tika-vin01_t1:1359_11	upanayanaṃ, ākaḍḍhanaṃ vā.	13591	
PA_tika-vin01_t1:1360_0	Anusañcaraṇaṃ anuparibbhamanaṃ. Svāyaṃ viseso santānamhi labbhamāno eva santāne pākaṭo	1360	
PA_tika-vin01_t1:1360_1	hotīti daṭṭhabbo. Sesesupi eseva nayo. Anumajjananti ārammaṇe cittassa anumasanaṃ,	1360	
PA_tika-vin01_t1:1360_2	parimajjananti attho. Tathā hi “vicāro parimajjanahattho viya sañcaraṇahattho viyā”ti	1360	
PA_tika-vin01_t1:1360_3	ca vutto. Tatthāti ārammaṇe. Sahajātānaṃ anuyojanaṃ ārammaṇe anuvicaraṇasaṅkhātaanumajjanavaseneva	1360	
PA_tika-vin01_t1:1360_4	veditabbaṃ. Anuppabandhanaṃ ārammaṇe cittassa avicchinnassa viya pavatti. Tathā hi	1360	
PA_tika-vin01_t1:1360_5	so “anuppabandhanatā”ti niddiṭṭho. Teneva ca “ghaṇṭānuravo viya, paribbhamanaṃ viyā”ti	1360	
PA_tika-vin01_t1:1360_6	ca vutto. Katthacīti paṭhamajjhāne parittacittuppādesu ca. Oḷārikaṭṭhenāti vicārato	1360	
PA_tika-vin01_t1:1360_7	oḷārikaṭṭhena. Yathā ghaṇṭābhighātasaddo paṭhamābhinipāto hoti, evaṃ ārammaṇābhimukhaniropanaṭṭhena	1360	
PA_tika-vin01_t1:1360_8	vitakko cetaso paṭhamābhinipāto viya hotīti āha “ghaṇṭābhighātasaddo viyā”tiādi.	1360	
PA_tika-vin01_t1:1360_9	Vipphāravāti ettha vipphāro nāma vitakkassa thinamiddhapaṭipakkho ārammaṇe anolīnatā	1360	
PA_tika-vin01_t1:1360_10	asaṅkoco, so pana abhiniropanabhāvena calanaṃ viya hotīti adhippāyenāha “paripphandanabhāvo	13601	
PA_tika-vin01_t1:1360_11	cittassā”ti. Paribbhamanaṃ viyāti ettha parissayābhāvavīmaṃsanatthaṃ paribbhamananti	13601	
PA_tika-vin01_t1:1360_12	veditabbaṃ. Dukanipātaṭṭhakathāyaṃ pana –	13601	
PA_tika-vin01_t1:1361_0	“Ākāse gacchato mahāsakuṇassa ubhohi pakkhehi vātaṃ gahetvā pakkhe sannisīdāpetvā	1361	
PA_tika-vin01_t1:1361_1	gamanaṃ viya ārammaṇe cetaso abhiniropanabhāvena pavatto vitakko, vātaggahaṇatthaṃ	1361	
PA_tika-vin01_t1:1361_2	pakkhe phandāpayamānassa gamanaṃ viya anumajjanabhāvena pavatto vicāro”ti –	1361	
PA_tika-vin01_t1:1362_0	Vuttaṃ, taṃ anuppabandhanena pavattiyaṃ yujjati. Tathā hi upacāre vā appanāyaṃ vā	1362	
PA_tika-vin01_t1:1362_1	santānena pavattiyaṃ vitakko niccalo hutvā ārammaṇaṃ anupavisitvā viya pavattati,	1362	
PA_tika-vin01_t1:1362_2	na paṭhamābhinipāte pākaṭo hoti. Yathā hi apubbārammaṇe paṭhamābhinipātabhūto vitakko	1362	
PA_tika-vin01_t1:1362_3	vipphāravā hoti, na tathā ekasmiṃyeva ārammaṇe nirantaraṃ anuppabandhavasena pavattiyaṃ,	1362	
PA_tika-vin01_t1:1362_4	nātivipphāravā pana tattha hoti sannisinnabhāvato. Paṭhamadutiyajjhānesu pākaṭo hotīti	1362	
PA_tika-vin01_t1:1362_5	vitakkassa viseso abhiniropanākāro oḷārikattā paṭhamajjhāne pākaṭo hoti, tadabhāvato	1362	
PA_tika-vin01_t1:1362_6	pañcakanaye dutiyajjhāne vicārassa viseso anumajjanākāro pākaṭo hoti.	1362	
PA_tika-vin01_t1:1363_0	Ayaṃ panettha aparo nayo – malaggahitaṃ kaṃsabhājanaṃ ekena hatthena daḷhaṃ gahetvā	1363	
PA_tika-vin01_t1:1363_1	itarena hatthena cuṇṇatelaeḷakalomādikatacumbaṭakena parimajjantassa daḷhaṃ gahaṇahattho	1363	
PA_tika-vin01_t1:1363_2	viya vitakko, parimajjanahattho viya vicāro. Tathā kumbhakārassa daṇḍappahārena cakkaṃ	1363	
PA_tika-vin01_t1:1363_3	bhamayitvā bhājanaṃ karontassa piṇḍassa uppīḷanahattho viya vitakko, tasseva ito	1363	
PA_tika-vin01_t1:1363_4	cito ca sañcaraṇahattho viya vicāro. Tathā kaṃsabhājanādīsu kiñci maṇḍalaṃ vaṭṭalekhaṃ	1363	
PA_tika-vin01_t1:1363_5	karontassa majjhe sannirumbhitvā ṭhitakaṇṭako viya abhiniropano vitakko, bahi paribbhamanakaṇṭako	1363	
PA_tika-vin01_t1:1363_6	viya anumajjano vicāroti veditabbaṃ.	1363	
PA_tika-vin01_t1:1364_0	Yathā pupphaphalasākhādiavayavavinimutto avijjamānopi rukkho “sapuppho saphalo”ti	1364	
PA_tika-vin01_t1:1364_1	voharīyati, evaṃ vitakkādiaṅgavinimuttaṃ avijjamānampi jhānaṃ “savitakkaṃ savicāra”nti	1364	
PA_tika-vin01_t1:1364_2	voharīyatīti dassetuṃ “rukkho viyā”tiādi vuttaṃ. Vibhaṅge panātiādīsu jhānabhāvanāya	1364	
PA_tika-vin01_t1:1364_3	puggalavasena desetabbattā “idha bhikkhu vivicceva kāmehī”tiādinā puggalādhiṭṭhānena	1364	
PA_tika-vin01_t1:1364_4	jhānāni uddiṭṭhānīti. Yadipi vibhaṅge puggalādhiṭṭhānā desanā katā, attho pana tatrāpi	1364	
PA_tika-vin01_t1:1364_5	vibhaṅgepi yathā idha “iminā ca vitakkenā”tiādinā dhammavasena vutto, evameva daṭṭhabbo,	1364	
PA_tika-vin01_t1:1364_6	paramatthato puggalasseva abhāvatoti adhippāyo. Atha vā jhānasamaṅgino vitakkavicārasamaṅgitādassanena	1364	
PA_tika-vin01_t1:1364_7	jhānasseva savitakkasavicāratā vuttāti āha “attho pana tatrāpi evameva daṭṭhabbo”ti.	1364	
PA_tika-vin01_t1:1365_0	Vivekasaddassa bhāvasādhanataṃ sandhāyāha “tasmā vivekā”ti. Hetuatthe cetaṃ nissakkavacanaṃ,	1365	
PA_tika-vin01_t1:1365_1	tasmā vivekā hetubhūtāti attho. Vivekasaddassa kattusādhanataṃ kammasādhanataṃ vā	1365	
PA_tika-vin01_t1:1365_2	sandhāyāha “tasmiṃ vā viveke”ti. “Vivitto”ti hi iminā nīvaraṇehi vinābhūto tehi vivecitoti	1365	
PA_tika-vin01_t1:1365_3	ca sādhanadvayampi saṅgahitamevāti. Pinayatīti tappeti vaḍḍheti vā. Sampiyāyanalakkhaṇāti	1365	
PA_tika-vin01_t1:1365_4	paritussanalakkhaṇā. Pīnanarasāti paribrūhanarasā. Pharaṇarasāti paṇītarūpehi kāyassa	1365	
PA_tika-vin01_t1:1365_5	byāpanarasā. Udaggabhāvo odagyaṃ. Sukhayatīti sukhaṃ, attanā sampayuttadhamme laddhassāde	1365	
PA_tika-vin01_t1:1365_6	karotīti attho. Svāyaṃ kattuniddeso pariyāyaladdho dhammato aññassa kattunivattanattho,	1365	
PA_tika-vin01_t1:1365_7	nippariyāyena pana bhāvasādhanameva labbhatīti “sukhanaṃ sukha”nti vuttaṃ. Sātalakkhaṇanti	1365	
PA_tika-vin01_t1:1365_8	iṭṭhasabhāvattā taṃsamaṅgīpuggalaṃ, sampayuttadhamme vā attani sādayatīti sātaṃ da-kārassa	1365	
PA_tika-vin01_t1:1365_9	ta-kāraṃ katvā. Sātaṃ madhuranti vadanti, sātaṃ lakkhaṇaṃ etassāti sātalakkhaṇaṃ.	1365	
PA_tika-vin01_t1:1365_10	Upabrūhanarasantiādīsu upabrūhanaṃ sampayuttadhammānaṃ saṃvaddhanaṃ, dukkhaṃ viya	13651	
PA_tika-vin01_t1:1365_11	avissajjetvā adukkhamasukhā viya anajjhupekkhitvā anu anu gaṇhanaṃ upakāritā vā anuggaho.	13651	
PA_tika-vin01_t1:1365_12	Katthacīti paṭhamajjhānādike. Paṭilābhatuṭṭhīti paṭilābhavasena uppajjanakatuṭṭhi.	13651	
PA_tika-vin01_t1:1365_13	Paṭiladdharasānubhavananti paṭiladdhassa ārammaṇarasassa anubhavanaṃ. Etena pītisukhāni	13651	
PA_tika-vin01_t1:1365_14	sabhāvato vibhajitvā dassitāni. Yattha pīti, tattha sukhanti vitakkassa viya vicārena	13651	
PA_tika-vin01_t1:1365_15	pītiyā sukhena accantasaṃyogamāha. Yattha sukhaṃ, tattha na niyamato pītīti vicārassa	13651	
PA_tika-vin01_t1:1365_16	viya vitakkena, sukhassa pītiyā anaccantasaṃyogaṃ. Tena accantānaccantasaṃyogitāya	13651	
PA_tika-vin01_t1:1365_17	pītisukhānaṃ visesaṃ dasseti.	13651	
PA_tika-vin01_t1:1366_0	Kaṃ udakaṃ tārenti etthāti kantāraṃ, nirudakamaruṭṭhānaṃ. Vanameva vanantaṃ. Vanacchāyappavesanaudakaparibhogesu	1366	
PA_tika-vin01_t1:1366_1	viya sukhanti yathā hi puriso mahākantāramaggaṃ paṭipanno ghammapareto tasito pipāsito	1366	
PA_tika-vin01_t1:1366_2	paṭipathe purisaṃ disvā “kattha pānīyaṃ atthī”ti puccheyya, so “aṭaviṃ uttaritvāva	1366	
PA_tika-vin01_t1:1366_3	jātassaravanasaṇḍo atthi, tattha gantvā labhissasī”ti vadeyya, so tassa kathaṃ sutvāva	1366	
PA_tika-vin01_t1:1366_4	haṭṭhapahaṭṭho bhaveyya, tato gacchanto bhūmiyaṃ patitāni uppaladalanāḷapattādīni	1366	
PA_tika-vin01_t1:1366_5	disvā suṭṭhutaraṃ haṭṭhapahaṭṭho hutvā gacchanto allavatthe allakese purise passeyya,	1366	
PA_tika-vin01_t1:1366_6	vanakukkuṭavanamorādīnaṃ saddaṃ suṇeyya, jātassarapariyante jātamaṇijālasadisaṃ nīlavanasaṇḍaṃ	1366	
PA_tika-vin01_t1:1366_7	passeyya, sare jātāni uppalapadumakumudāni passeyya, acchaṃ vippasannaṃ udakampi	1366	
PA_tika-vin01_t1:1366_8	passeyya, so bhiyyo bhiyyo haṭṭhapahaṭṭho hutvā jātassaraṃ otaritvā yathāruci nhatvā	1366	
PA_tika-vin01_t1:1366_9	ca pivitvā ca passaddhadaratho bhisamuḷālapokkharādīni khāditvā nīluppalādīni piḷandhitvā	1366	
PA_tika-vin01_t1:1366_10	mandālavamūlāni khandhe khipitvā uttaritvā sāṭakaṃ nivāsetvā udakasāṭakaṃ ātape katvā	13661	
PA_tika-vin01_t1:1366_11	sītacchāyāya mandamande vāte paharante nipannova “aho sukhaṃ aho sukha”nti vadeyya,	13661	
PA_tika-vin01_t1:1366_12	evaṃsampadamidaṃ daṭṭhabbaṃ. Tassa hi purisassa jātassaravanasaṇḍasavanato paṭṭhāya	13661	
PA_tika-vin01_t1:1366_13	yāva udakadassanā haṭṭhapahaṭṭhakālo viya pubbabhāgārammaṇe haṭṭhapahaṭṭhākārā pīti,	13661	
PA_tika-vin01_t1:1366_14	nhāyitvā ca pivitvā ca sītacchāyāya mandamande vāte paharante “aho sukhaṃ aho sukha”nti	13661	
PA_tika-vin01_t1:1366_15	vadanto nipannakālo viya balappattaṃ ārammaṇarasānubhavanākārasaṇṭhitaṃ sukhaṃ.	13661	
PA_tika-vin01_t1:1367_0	Tasmiṃ tasmiṃ samayeti iṭṭhārammaṇassa paṭilābhasamaye paṭiladdhassa rasānubhavanasamaye	1367	
PA_tika-vin01_t1:1367_1	vanacchāyādīnaṃ savanadassanasamaye paribhogasamaye ca. Pākaṭabhāvatoti yathākkamaṃ	1367	
PA_tika-vin01_t1:1367_2	pītisukhānaṃ vibhūtabhāvato. Vivekajaṃ pītisukhanti ettha purimasmiṃ atthe vivekajanti	1367	
PA_tika-vin01_t1:1367_3	jhānaṃ vuttaṃ. Pītisukhasaddato ca atthiatthavisesavato assa jhānassa, asmiṃ vā jhāneti	1367	
PA_tika-vin01_t1:1367_4	ettha akāro daṭṭhabbo yathā arisasoti. Dutiye pītisukhameva vivekajaṃ, vivekajaṃpītisukhanti	1367	
PA_tika-vin01_t1:1367_5	ca aññapadatthasamāso paccattaniddesassa ca alopo kato, lope vā sati “vivekajapītisukha”nti	1367	
PA_tika-vin01_t1:1367_6	pāṭhoti ayaṃ viseso.	1367	
PA_tika-vin01_t1:1368_0	Gaṇanānupubbato paṭhamanti iminā desanākkamaṃ ulliṅgeti. “Gaṇanānupubbatā paṭhama”ntipi	1368	
PA_tika-vin01_t1:1368_1	pāṭho, tatthāpi gaṇanānupubbatāyāti attho, gaṇanānupubbatāmattaṃ vā paṭhamanti idaṃ	1368	
PA_tika-vin01_t1:1368_2	vacananti attho. Paṭhamaṃ samāpajjatīti paṭhamanti idaṃ pana na ekantalakkhaṇaṃ.	1368	
PA_tika-vin01_t1:1368_3	Ciṇṇavasībhāvo hi aṭṭhasamāpattilābhī ādito paṭṭhāya matthakaṃ pāpentopi samāpajjituṃ	1368	
PA_tika-vin01_t1:1368_4	sakkoti, matthakato paṭṭhāya ādiṃ pāpentopi samāpajjituṃ sakkoti, antarantarā okkamantopi	1368	
PA_tika-vin01_t1:1368_5	sakkoti. Evaṃ pubbuppattiyaṭṭhena pana paṭhamaṃ uppannantipi paṭhamaṃ. Teneva visuddhimagge	1368	
PA_tika-vin01_t1:1368_6	“gaṇanānupubbatā paṭhamaṃ, paṭhamaṃ uppannantipi paṭhama”nti ettakameva vuttaṃ. Paccanīkadhamme	1368	
PA_tika-vin01_t1:1368_7	jhāpetīti nīvaraṇādipaccanīkadhamme dahati, vikkhambhanavasena pajahatīti attho.	1368	
PA_tika-vin01_t1:1368_8	Gocaranti kasiṇādiālambanaṃ. Tanti taṃ gocaraṃ. Upanijjhāyatīti passati. Saha upacārenāti	1368	
PA_tika-vin01_t1:1368_9	saddhiṃ upacārajjhānena. Kasiṇārammaṇūpanijjhāyanatoti pathavīkasiṇādino attano ārammaṇassa	1368	
PA_tika-vin01_t1:1368_10	rūpaṃ viya cakkhunā upanijjhāyanato. Lakkhaṇūpanijjhāyanatoti yathāsambhavaṃ aniccādilakkhaṇattayassa	13681	
PA_tika-vin01_t1:1368_11	nibbānadhātuyā tathalakkhaṇassa ca upanijjhāyanato. Tenevāha “ettha hī”tiādi. Niccādivipallāsappahānena	13681	
PA_tika-vin01_t1:1368_12	maggo asammohato aniccādilakkhaṇāni upanijjhāyatīti lakkhaṇūpanijjhānanti āha “vipassanāya	13681	
PA_tika-vin01_t1:1368_13	upanijjhāyanakicca”ntiādi. Tathalakkhaṇanti avināsadhammassa nibbānassa anaññathābhāvato	13681	
PA_tika-vin01_t1:1368_14	aviparītasabhāvo tathalakkhaṇaṃ, maggassapi vā nibbānārammaṇato tathalakkhaṇūpanijjhānatā yojetabbā.	13681	
PA_tika-vin01_t1:1369_0	Visadisodāharaṇaṃ tāva dassento āha “yathā sadhano”tiādi. Añño apadesāraho hotīti	1369	
PA_tika-vin01_t1:1369_1	dhanato parijanato ca añño dhanavā parijanavā ca puriso saha dhanena vattati parijanena	1369	
PA_tika-vin01_t1:1369_2	cāti sadhano saparijanoti apadesaṃ arahatīti apadesāraho hoti, apadisitabbo hotīti	1369	
PA_tika-vin01_t1:1369_3	vuttaṃ hoti. Senaṅgesu eva senāsammutīti rathādisenaṅgavinimuttāya senāya abhāvepi	1369	
PA_tika-vin01_t1:1369_4	rathehi pattīhi ca saha vattanato sarathā sapatti senāti rathādisenaṅgesuyeva senāvohāroti	1369	
PA_tika-vin01_t1:1369_5	attho. Kasmā panettha jhānapāṭhe aggahitā cittekaggatā gahitāti anuyogaṃ sandhāyāha	1369	
PA_tika-vin01_t1:1369_6	“avuttattā”tiādi. Evaṃ vuttāyevāti evaṃ sarūpato vibhaṅge vuttāyeva. Sacittekaggatanti	1369	
PA_tika-vin01_t1:1369_7	idha avuttepīti “sacittekaggata”nti evaṃ sarūpato imasmiṃ jhānapāṭhe avuttepīti attho,	1369	
PA_tika-vin01_t1:1369_8	sāmaññato pana jhānaggahaṇena gahitā eva. Tenevāha “yena hī”tiādi. Idaṃ vuttaṃ hoti	1369	
PA_tika-vin01_t1:1369_9	– yena vitakkādīhi saha vattabbaṃ, taṃ dhammaṃ dīpetuṃ tassa pakāsanādhippāyena “savitakkaṃ	1369	
PA_tika-vin01_t1:1369_10	savicāra”ntiādinā uddeso kato, so eva adhippāyo tena bhagavatā vibhaṅge “cittassekaggatā”ti	13691	
PA_tika-vin01_t1:1369_11	niddisantena pakāsito, tasmā sā jhānapāṭhe aggahitāti na cintetabbanti.	13691	
PA_tika-vin01_t1:1370_0	Upasampajjāti ettha upa-saṃsaddā “upalabbhatī”tiādīsu viya niratthakāti dassetuṃ	1370	
PA_tika-vin01_t1:1370_1	“upagantvā”tiādiṃ vatvā puna tesaṃ sātthakabhāvaṃ dassetuṃ “upasampādayitvā”tiādi	1370	
PA_tika-vin01_t1:1370_2	vuttaṃ, tasmā upasampajjāti ettha patvā sādhetvāti vā attho. Iriyanti kiriyaṃ. Vuttintiādīni	1370	
PA_tika-vin01_t1:1370_3	tasseva vevacanāni. Ekaṃ iriyāpathabādhanaṃ iriyāpathantarehi rakkhaṇaṃ pālanaṃ.	1370	
PA_tika-vin01_t1:1370_4	Sabbabuddhānaṃ āciṇṇattā ānāpānassatikammaṭṭhānameva vuttaṃ. Tañhi sabbabuddhānaṃ āciṇṇanti vadanti.	1370	
PA_tika-vin01_t1:1371	Paṭhamajjhānakathā niṭṭhitā.	137	
PA_tika-vin01_t1:1372	Dutiyajjhānakathā	137	
PA_tika-vin01_t1:1373_0	Vūpasamāti vūpasamahetu. Vūpasamoti cettha pahānaṃ adhippetaṃ, tañca vitakkavicārānaṃ	1373	
PA_tika-vin01_t1:1373_1	atikkamo atthato dutiyajjhānakkhaṇe anuppādoti āha “samatikkamā”tiādi. Katamesaṃ	1373	
PA_tika-vin01_t1:1373_2	panettha vitakkavicārānaṃ vūpasamo adhippeto, kiṃ paṭhamajjhānikānaṃ, udāhu dutiyajjhānikānanti,	1373	
PA_tika-vin01_t1:1373_3	kiñcettha – yadi paṭhamajjhānikānaṃ, natthi tesaṃ vūpasamo. Na hi kadāci paṭhamajjhānaṃ	1373	
PA_tika-vin01_t1:1373_4	vitakkavicārarahitaṃ atthi. Atha dutiyajjhānikānaṃ, evampi nattheva vūpasamo sabbena	1373	
PA_tika-vin01_t1:1373_5	sabbaṃ tesaṃ tattha abhāvatoti imaṃ anuyogaṃ sandhāyāha “tattha kiñcāpī”tiādi. Yasmā	1373	
PA_tika-vin01_t1:1373_6	diṭṭhādīnavassa taṃtaṃjhānakkhaṇe anuppattidhammatāpādanaṃ vūpasamanaṃ adhippetaṃ,	1373	
PA_tika-vin01_t1:1373_7	vitakkādayo eva ca jhānaṅgabhūtā tathā karīyanti, na taṃsampayuttā phassādayo, tasmā	1373	
PA_tika-vin01_t1:1373_8	vitakkādīnaṃyeva vūpasamādhivacanaṃ jhāne āgataṃ. Yasmā pana vitakkādīnaṃ viya taṃsampayuttadhammānampi	1373	
PA_tika-vin01_t1:1373_9	“etena etaṃ oḷārika”nti ādīnavadassanaṃ sutte āgataṃ, tasmā avisesena vitakkādīnaṃ	1373	
PA_tika-vin01_t1:1373_10	taṃsahagatānañca vūpasamādike vattabbe vitakkādīnaṃyeva vūpasamo vuccamāno adhikavacanaṃ	13731	
PA_tika-vin01_t1:1373_11	aññamatthaṃ bodhetīti katvā kañci visesaṃ dīpetīti dassento “oḷārikassa panā”tiādimāha.	13731	
PA_tika-vin01_t1:1373_12	Ayañhettha adhippāyo – yehi vitakkavicārehi paṭhamajjhānassa oḷārikatā, tesaṃ samatikkamā	13731	
PA_tika-vin01_t1:1373_13	dutiyajjhānassa samadhigamo, na sabhāvato anoḷārikānaṃ phassādīnaṃ samatikkamāti	13731	
PA_tika-vin01_t1:1373_14	ayamattho “vitakkavicārānaṃ vūpasamā”ti etena dīpito, tasmā “kiṃ paṭhamajjhānikānaṃ	13731	
PA_tika-vin01_t1:1373_15	vitakkavicārānaṃ vūpasamo idhādhippeto, udāhu dutiyajjhānikāna”nti edisī codanā anokāsāva.	13731	
PA_tika-vin01_t1:1373_16	“Pītiyā ca virāgā”tiādīsupi eseva nayo. Tasmā vitakkavicārapītisukhasamatikkamavacanāni	13731	
PA_tika-vin01_t1:1373_17	oḷārikoḷārikaṅgasamatikkamā dutiyādiadhigamadīpakānīti tesaṃ ekadesabhūtaṃ vitakkavicārasamatikkamavacanaṃ	13731	
PA_tika-vin01_t1:1373_18	avayavena samudāyopalakkhaṇanayena taṃ dīpakaṃ vuttaṃ. Visuṃ visuṃ ṭhitepi hi vitakkavicārasamatikkamavacanādike	13731	
PA_tika-vin01_t1:1373_19	paheyyaṅganiddesatāsāmaññena cittena samūhato gahite vitakkavicāravūpasamavacanassa	13731	
PA_tika-vin01_t1:1373_20	tadekadesatā hotīti. Atha vā vitakkavicāravūpasamavacaneneva taṃsamatikkamā dutiyādiadhigamadīpakena	13732	
PA_tika-vin01_t1:1373_21	pītivirāgādivacanānaṃ pītiādisamatikkamā tatiyādiadhigamadīpakatā dīpitā hotīti tassa	13732	
PA_tika-vin01_t1:1373_22	taṃdīpakatā vuttā. Evañhi avayavena samudāyopalakkhaṇaṃ vinā vitakkavicāravūpasamavacanena	13732	
PA_tika-vin01_t1:1373_23	pītivirāgādivacanānaṃ savisaye samānabyāpāratā dassitā hoti.	13732	
PA_tika-vin01_t1:1374_0	Ajjhattanti niyakajjhattaṃ adhippetaṃ, na ajjhattajjhattādīti dassento āha “ajjhattanti	1374	
PA_tika-vin01_t1:1374_1	niyakajjhattaṃ adhippeta”nti. Tattha kāraṇamāha “vibhaṅge panā”tiādi. Pana-saddopi	1374	
PA_tika-vin01_t1:1374_2	apisaddattho, vibhaṅgepīti attho. Ayameva vā pāṭho.	1374	
PA_tika-vin01_t1:1375_0	Nīlavaṇṇayogato nīlavatthaṃ viyāti nīlayogato vatthaṃ nīlaṃ viyāti adhippāyo. Imasmiñca	1375	
PA_tika-vin01_t1:1375_1	atthavikappeti “ceto sampasādayatī”ti etasmiṃ pakkhe. Cetasoti ca upayogatthe sāmivacanaṃ.	1375	
PA_tika-vin01_t1:1375_2	Purimasminti “sampasādanayogato jhānampi sampasādana”nti vuttapakkhe. Cetasoti sambandhe	1375	
PA_tika-vin01_t1:1375_3	sāmivacanaṃ. “Yāva na pare ekagate karomī”tiādīsu seṭṭhavacanopi ekasaddo loke dissatīti	1375	
PA_tika-vin01_t1:1375_4	āha “seṭṭhopi hi loke ekoti vuccatī”ti. “Ekākīhi khuddakehi jita”ntiādīsu asahāyatthopi	1375	
PA_tika-vin01_t1:1375_5	ekasaddo diṭṭhoti āha “eko asahāyo hutvā”ti. Saddhādayopi kāmaṃ sampayuttadhammānaṃ	1375	
PA_tika-vin01_t1:1375_6	sādhāraṇato ca asādhāraṇato ca paccayā hontiyeva, samādhi pana jhānakkhaṇe sampayuttadhammānaṃ	1375	
PA_tika-vin01_t1:1375_7	avikkhepalakkhaṇe indaṭṭhakaraṇena sātisayaṃ paccayo hotīti dassento “sampayuttadhamme…pe… adhivacana”nti āha.	1375	
PA_tika-vin01_t1:1376_0	“Sampasādanaṃ cetaso ekodibhāva”nti visesanadvayaṃ jhānassa atisayavacanicchāvasena	1376	
PA_tika-vin01_t1:1376_1	gahitaṃ. Svāyamatisayo yathā imasmiṃ jhāne labbhati, na tathā paṭhamajjhāneti imaṃ	1376	
PA_tika-vin01_t1:1376_2	visesaṃ dassetuṃ “nanu cā”tiādi vuttaṃ. Ārammaṇe āhananapariyāhananavasena anumajjanaanuyujjanavasena	1376	
PA_tika-vin01_t1:1376_3	ca pavattamānā dhammā satipi nīvaraṇappahānena kilesakālussiyāpagame sampayuttānaṃ	1376	
PA_tika-vin01_t1:1376_4	kiñci khobhaṃ karontā viya tehi ca te na sannisinnā hontīti vuttaṃ “vitakkavicārakkhobhena…pe…	1376	
PA_tika-vin01_t1:1376_5	na suppasanna”nti. Tattha khuddikā ūmiyo vīciyo, mahatiyo taraṅgā. Samādhipi na suṭṭhu	1376	
PA_tika-vin01_t1:1376_6	pākaṭoti satipi indriyasamatte vīriyasamatāya ca teneva khotena sampasādābhāvena	1376	
PA_tika-vin01_t1:1376_7	ca bahale viya jale maccho samādhipi na suṭṭhu pākaṭo. Vitakkavicārapalibodhābhāvenāti	1376	
PA_tika-vin01_t1:1376_8	ettha yathāvuttakhobho eva palibodho. Evaṃ vuttenāti yassā saddhāya vasena sampasādanaṃ,	1376	
PA_tika-vin01_t1:1376_9	yassā ca cittekaggatāya vasena ekodibhāvanti ca jhānaṃ vuttaṃ, tāsaṃ eva “saddahanā”tiādinā	1376	
PA_tika-vin01_t1:1376_10	pavattiākāravisesavibhāvanavasena vuttena tena vibhaṅgapāṭhena. Ayaṃ atthavaṇṇanāti	13761	
PA_tika-vin01_t1:1376_11	“sampasādanayogato, sampasādanato vā sampasādanaṃ. Ekodiṃ bhāvetīti ekodibhāvanti	13761	
PA_tika-vin01_t1:1376_12	jhānaṃ vutta”nti evaṃ pavattā ayaṃ atthavaṇṇanā. Aññadatthu saṃsandati ceva sameti	13761	
PA_tika-vin01_t1:1376_13	ca, evaṃ veditabbāti kathaṃ panāyaṃ atthavaṇṇanā tena vibhaṅgapāṭhena saddhiṃ saṃsandati	13761	
PA_tika-vin01_t1:1376_14	sameti, nanu jhānavibhaṅge “sampasādana”nti padaṃ uddharitvā “yā saddhā saddahanā”tiādinā	13761	
PA_tika-vin01_t1:1376_15	saddhāyeva vuttā, “cetaso ekodibhāva”nti ca padaṃ uddharitvā “yā cittassa ṭhiti saṇṭhiti	13761	
PA_tika-vin01_t1:1376_16	avaṭṭhitī”tiādinā samādhisseva niddeso kato, aṭṭhakathāyaṃ pana “sampasādanaṃ ekodibhāva”nti	13761	
PA_tika-vin01_t1:1376_17	jhānameva vuttanti aṭṭhakathāya vibhaṅgapāṭhena saddhiṃ virodho āpajjatīti? Nāpajjati	13761	
PA_tika-vin01_t1:1376_18	vibhaṅgepi imināva adhippāyena niddesassa katattā. Tathā hi yena sampasādanena yogā	13761	
PA_tika-vin01_t1:1376_19	jhānaṃ “sampasādana”nti vuccati, tasmiṃ “yā saddhā saddahanā”tiādinā dassite sampasādanaṃ	13761	
PA_tika-vin01_t1:1376_20	jhānanti samānādhikaraṇaniddeseneva taṃyogā jhāne taṃsaddappavatti dassitā hoti.	13762	
PA_tika-vin01_t1:1376_21	“Ekodibhāva”nti ca padaṃ uddharitvā ekodimhi dassite ekodibhāvaṃ jhānanti samānādhikaraṇaniddeseneva	13762	
PA_tika-vin01_t1:1376_22	jhānassa ekodivaḍḍhanatā vuttāva hotīti iminā adhippāyena byañjanavicāraṃ akatvā	13762	
PA_tika-vin01_t1:1376_23	dhammamattameva niddiṭṭhanti avirodho yutto.	13762	
PA_tika-vin01_t1:1377_0	Yaṃ pana vuttaṃ ṭīkākārehi ācariyadhammapālattherādīhi “yadi ekodīti samādhissa gahaṇaṃ	1377	
PA_tika-vin01_t1:1377_1	adhippetaṃ, tadā ‘ekodibhāva’nti padaṃ uddharitvā samādhissa niddeso na kattabbo	1377	
PA_tika-vin01_t1:1377_2	siyā. Tasmā ekodibhāvasaddo eva samādhimhi pavatto sampasādanasaddo viya jhāne pavattatīti	1377	
PA_tika-vin01_t1:1377_3	yutta”nti, taṃ aṭṭhakathāya virujjhati. Tasmā so aṭṭhakathānirapekkho visuṃyeveko	1377	
PA_tika-vin01_t1:1377_4	atthavikappoti gahetabbaṃ. Ayañhi nesaṃ adhippāyo – vitakkavicārehi anajjhāruḷhattā	1377	
PA_tika-vin01_t1:1377_5	ekaṃ udetīti ekodīti tathāvidhasamādhiyuttaṃ jhānacittameva gahetvā ekodissa bhāvo	1377	
PA_tika-vin01_t1:1377_6	ekodibhāvoti samādhissa gahaṇaṃ sakkā vattunti. Yo panāyaṃ tesamabhiniveso “ekodīti	1377	
PA_tika-vin01_t1:1377_7	samādhissa gahaṇe sati ‘ekodibhāva’nti padaṃ uddharitvā samādhissa niddeso na kattabbo	1377	
PA_tika-vin01_t1:1377_8	siyā”ti, so anekantikattā ayutto. Aññatthapi hi byañjanavicāraṃ akatvā atthamattasseva	1377	
PA_tika-vin01_t1:1377_9	bāhullena vibhaṅge niddeso dissati.	1377	
PA_tika-vin01_t1:1378_0	Santāti samaṃ nirodhaṃ gatā. Samitāti bhāvanāya samaṃ gamitā nirodhitā. Vūpasantāti	1378	
PA_tika-vin01_t1:1378_1	tato eva suṭṭhu upasantā. Atthaṅgatāti atthaṃ vināsaṃ gatā. Abbhatthaṅgatāti upasaggena	1378	
PA_tika-vin01_t1:1378_2	padaṃ vaḍḍhetvā vuttaṃ. Appitāti gamitā vināsaṃ gatā. Sositāti pavattisaṅkhātassa	1378	
PA_tika-vin01_t1:1378_3	santānassa abhāvena sosaṃ sukkhabhāvaṃ gatā. Byantīkatāti vigatantā katā.	1378	
PA_tika-vin01_t1:1379_0	Ayamatthoti bhāvanāya pahīnattā vitakkavicārānaṃ abhāvasaṅkhāto attho. Codakena vuttamatthaṃ	1379	
PA_tika-vin01_t1:1379_1	sampaṭicchitvā pariharituṃ “evametaṃ siddhovāyamattho”ti vatvā “na paneta”ntiādi	1379	
PA_tika-vin01_t1:1379_2	vuttaṃ. Tattha etanti “vitakkavicārānaṃ vūpasamā”ti etaṃ vacanaṃ. Tadatthadīpakanti	1379	
PA_tika-vin01_t1:1379_3	tassa vitakkavicārābhāvamattasaṅkhātassa atthassa dīpakaṃ. Na kilesakālussiyassāti	1379	
PA_tika-vin01_t1:1379_4	upacārakkhaṇe viya nīvaraṇasaṅkhātassa kilesasaṅkhobhassa vūpasamā na sampasādananti	1379	
PA_tika-vin01_t1:1379_5	attho. Nanu ca “purimaṃ vatvāpi vattabbamevā”ti idaṃ kasmā vuttaṃ. Tathā hi dutiyajjhānādiadhigamūpāyadīpakena	1379	
PA_tika-vin01_t1:1379_6	ajjhattaṃ sampasādanatāya cetaso ekodibhāvatāya ca hetudīpakena avitakkaavicārabhāvahetudīpakena	1379	
PA_tika-vin01_t1:1379_7	ca vitakkavicāravūpasamavacaneneva vitakkavicārābhāvo dīpitoti, kiṃ puna avitakkaavicāravacanena	1379	
PA_tika-vin01_t1:1379_8	katenāti? Na, adīpitattā. Na hi vitakkavicāravūpasamavacanena vitakkavicārānaṃ appavatti	1379	
PA_tika-vin01_t1:1379_9	vuttā hoti. Vitakkavicāresu hi taṇhāppahānaṃ etesaṃ vūpasamanaṃ. Oḷārikaṅgamukhena	1379	
PA_tika-vin01_t1:1379_10	hi taṃtaṃjhānanikantiyā vikkhambhanaṃ vitakkavicāravūpasamavacanādīhi pakāsitaṃ.	13791	
PA_tika-vin01_t1:1379_11	Yato vitakkavicāresu virattabhāvadīpakaṃ vitakkavicāravūpasamavacanaṃ, ye ca saṅkhāresu	13791	
PA_tika-vin01_t1:1379_12	taṇhāppahānaṃ karonti, tesu maggesu pahīnataṇhesu ca phalesu saṅkhārappavatti hoti,	13791	
PA_tika-vin01_t1:1379_13	evamidhāpi vikkhambhitavitakkavicārataṇhassa dutiyajjhānassa vitakkavicārasampayogo	13791	
PA_tika-vin01_t1:1379_14	purimena na nivārito siyāti tannivāraṇatthaṃ āvajjitukāmatādiatikkamo ca tesaṃ vūpasamoti	13791	
PA_tika-vin01_t1:1379_15	dassanatthañca “avitakkaṃ avicāra”nti vuttaṃ. Paṭhamajjhānaṃ dutiyajjhānassa upanissayapaccayena	13791	
PA_tika-vin01_t1:1379_16	paccayo hotīti āha “paṭhamajjhānasamādhito”ti. Paṭhamampīti paṭhamajjhānampi.	13791	
PA_tika-vin01_t1:1380_0	Gaṇanānupubbatotiādi heṭṭhā vuttanayeneva veditabbaṃ. Etthāpi “dutiyaṃ uppannantipi	1380	
PA_tika-vin01_t1:1380_1	dutiya”nti vattuṃ vaṭṭatiyeva. Vuttamevatthaṃ vibhaṅgapāṭhena sādhento āha “yathāhā”tiādi.	1380	
PA_tika-vin01_t1:1380_2	Yaṃ pana vibhaṅge “jhānanti sampasādo pīti sukhaṃ cittassekaggatā”ti vuttaṃ, taṃ	1380	
PA_tika-vin01_t1:1380_3	saparikkhāraṃ jhānaṃ dassetuṃ pariyāyena vuttaṃ. Rathassa paṇḍukambalaṃ viya hi sampasādo	1380	
PA_tika-vin01_t1:1380_4	jhānassa parikkhāro, na jhānaṅganti āha “pariyāyoyeva ceso”ti. Nippariyāyato pana	1380	
PA_tika-vin01_t1:1380_5	upanijjhānalakkhaṇappattānaṃ aṅgānaṃ vasena tivaṅgikamevetaṃ hotīti āha “sampasādanaṃ	1380	
PA_tika-vin01_t1:1380_6	pana ṭhapetvā”tiādi.	1380	
PA_tika-vin01_t1:1381	Dutiyajjhānakathā niṭṭhitā.	138	
PA_tika-vin01_t1:1382	Tatiyajjhānakathā	138	
PA_tika-vin01_t1:1383_0	Virajjanaṃ virāgo. Taṃ pana virajjanaṃ nibbindanamukhena hīḷanaṃ vā tappaṭibaddharāgappahānaṃ	1383	
PA_tika-vin01_t1:1383_1	vāti dassetuṃ “tassā pītiyā jigucchanaṃ vā samatikkamo vā”ti vuttaṃ. Ubhinnamantarāti	1383	
PA_tika-vin01_t1:1383_2	pītiyā virāgāti imesaṃ dvinnaṃ padānaṃ antarā, majjheti attho. Sampiṇḍanaṃ samuccayo.	1383	
PA_tika-vin01_t1:1383_3	Maggoti upāyo. Dutiyajjhānassa hi paṭilābhaṃ vinā tatiyajjhānassa adhigamo na hotīti	1383	
PA_tika-vin01_t1:1383_4	vitakkavicārānaṃ vūpasamo tatiyajjhānādhigamassa upāyo. Tadadhigamāyāti tatiyamaggādhigamāya.	1383	
PA_tika-vin01_t1:1384_0	Upapattitoti samavāhitabhāvena patirūpato jhānupekkhāpi samavāhitameva antonītaṃ	1384	
PA_tika-vin01_t1:1384_1	katvā pavattatīti āha “samaṃ passatī”ti. Visadāyāti saṃkilesavigamena paribyattāya.	1384	
PA_tika-vin01_t1:1384_2	Vipulāyāti sātisayaṃ mahaggatabhāvappattito mahatiyā. Thāmagatāyāti pītivigamena	1384	
PA_tika-vin01_t1:1384_3	thirabhāvappattāya. Nanu cettha upekkhāvedanāva na sambhavati, tasmā kathamayaṃ tatiyajjhānasamaṅgī	1384	
PA_tika-vin01_t1:1384_4	upekkhāya samannāgatattā “upekkhako”ti vuccatīti ce? Na kevalaṃ vedanupekkhāva upekkhāti	1384	
PA_tika-vin01_t1:1384_5	vuccati, atha kho aññāpi upekkhā vijjantīti dassento āha “upekkhā pana dasavidhā	1384	
PA_tika-vin01_t1:1384_6	hotī”tiādi. Tattha “idha, bhikkhave, bhikkhu cakkhunā rūpaṃ disvā neva sumano hoti	1384	
PA_tika-vin01_t1:1384_7	na dummano, upekkhako viharati sato sampajāno”ti evamāgatā khīṇāsavassa chasu dvāresu	1384	
PA_tika-vin01_t1:1384_8	iṭṭhāniṭṭhachaḷārammaṇāpāthe parisuddhapakatibhāvāvijahanākārabhūtā upekkhā chaḷaṅgupekkhā nāma.	1384	
PA_tika-vin01_t1:1385	Yā pana “upekkhāsahagatena cetasā ekaṃ disaṃ pharitvā viharatī”ti evamāgatā sattesu majjhattākārabhūtā upekkhā, ayaṃ brahmavihārupekkhā nāma.	138	
PA_tika-vin01_t1:1386	Yā “upekkhāsambojjhaṅgaṃ bhāveti vivekanissita”nti evamāgatā sahajātadhammānaṃ majjhattākārabhūtā upekkhā, ayaṃ bojjhaṅgupekkhā nāma.	138	
PA_tika-vin01_t1:1387	Yā pana “kālena kālaṃ upekkhānimittaṃ manasi karotī”ti evamāgatā anaccāraddhanātisithilavīriyasaṅkhātā upekkhā, ayaṃ vīriyupekkhā nāma.	138	
PA_tika-vin01_t1:1388	Yā –	138	
PA_tika-vin01_t1:1389_0	“Kati saṅkhārupekkhā samathavasena uppajjanti, kati saṅkhārupekkhā vipassanāvasena	1389	
PA_tika-vin01_t1:1389_1	uppajjanti? Aṭṭha saṅkhārupekkhā samathavasena uppajjanti, dasa saṅkhārupekkhā vipassanāvasena uppajjanti.	1389	
PA_tika-vin01_t1:1390_0	“Katamā aṭṭha saṅkhārupekkhā samathavasena uppajjanti? Paṭhamajjhānapaṭilābhatthāya	1390	
PA_tika-vin01_t1:1390_1	nīvaraṇe paṭisaṅkhā santiṭṭhanā paññā saṅkhārupekkhāsu ñāṇaṃ, dutiyajjhānapaṭilābhatthāya	1390	
PA_tika-vin01_t1:1390_2	vitakkavicāre paṭisaṅkhā santiṭṭhanā paññā saṅkhārupekkhāsu ñāṇaṃ, tatiyajjhānapaṭilābhatthāya	1390	
PA_tika-vin01_t1:1390_3	pītiṃ paṭisaṅkhā santiṭṭhanā paññā saṅkhārupekkhāsu ñāṇaṃ, catutthajjhānapaṭilābhatthāya	1390	
PA_tika-vin01_t1:1390_4	sukhadukkhe paṭisaṅkhā santiṭṭhanā paññā saṅkhārupekkhāsu ñāṇaṃ, ākāsānañcāyatanasamāpattipaṭilābhatthāya	1390	
PA_tika-vin01_t1:1390_5	rūpasaññaṃ paṭighasaññaṃ nānattasaññaṃ paṭisaṅkhā santiṭṭhanā paññā saṅkhārupekkhāsu	1390	
PA_tika-vin01_t1:1390_6	ñāṇaṃ, viññāṇañcāyatanasamāpattipaṭilābhatthāya ākāsānañcāyatanasaññaṃ paṭisaṅkhā	1390	
PA_tika-vin01_t1:1390_7	santiṭṭhanā paññā saṅkhārupekkhāsu ñāṇaṃ, ākiñcaññāyatanasamāpattipaṭilābhatthāya	1390	
PA_tika-vin01_t1:1390_8	viññāṇañcāyatanasaññaṃ paṭisaṅkhā santiṭṭhanā paññā saṅkhārupekkhāsu ñāṇaṃ, nevasaññānāsaññāyatanasamāpattipaṭilābhatthāya	1390	
PA_tika-vin01_t1:1390_9	ākiñcaññāyatanasaññaṃ paṭisaṅkhā santiṭṭhanā paññā saṅkhārupekkhāsu ñāṇaṃ, imā aṭṭha	1390	
PA_tika-vin01_t1:1390_10	saṅkhārupekkhā samathavasena uppajjanti.	13901	
PA_tika-vin01_t1:1391_0	“Katamā dasa saṅkhārupekkhā vipassanāvasena uppajjanti? Sotāpattimaggapaṭilābhatthāya	1391	
PA_tika-vin01_t1:1391_1	uppādaṃ pavattaṃ nimittaṃ āyūhanaṃ paṭisandhiṃ gatiṃ nibbattiṃ upapattiṃ jātiṃ jaraṃ	1391	
PA_tika-vin01_t1:1391_2	byādhiṃ maraṇaṃ sokaṃ paridevaṃ upāyāsaṃ paṭisaṅkhā santiṭṭhanā paññā saṅkhārupekkhāsu	1391	
PA_tika-vin01_t1:1391_3	ñāṇaṃ, sotāpattiphalasamāpattatthāya uppādaṃ pavattaṃ nimittaṃ āyūhanaṃ paṭisandhiṃ	1391	
PA_tika-vin01_t1:1391_4	paṭisaṅkhā santiṭṭhanā paññā saṅkhārupekkhāsu ñāṇaṃ, sakadāgāmimaggapaalābhatthāya…pe…	1391	
PA_tika-vin01_t1:1391_5	sakadāgāmiphalasamāpattatthāya…pe… anāgāmimaggapaṭilābhatthāya…pe… anāgāmiphalasamāpattatthāya…pe…	1391	
PA_tika-vin01_t1:1391_6	arahattamaggapaṭilābhatthāya uppādaṃ pavattaṃ nimittaṃ āyūhanaṃ paṭisandhiṃ gatiṃ	1391	
PA_tika-vin01_t1:1391_7	nibbattiṃ upapattiṃ jātiṃ jaraṃ byādhiṃ maraṇaṃ sokaṃ paridevaṃ upāyāsaṃ paṭisaṅkhā	1391	
PA_tika-vin01_t1:1391_8	santiṭṭhanā paññā saṅkhārupekkhāsu ñāṇaṃ, arahattaphalasamāpattatthāya…pe… suññatavihārasamāpattatthāya…pe…	1391	
PA_tika-vin01_t1:1391_9	animittavihārasamaāpattatthāya uppādaṃ pavattaṃ nimittaṃ āyūhanaṃ paṭisandhiṃ paṭisaṅkhā	1391	
PA_tika-vin01_t1:1391_10	santiṭṭhanā paññā saṅkhārupekkhāsu ñāṇaṃ, imā dasa saṅkhārupekkhā vipassanāvasena uppajjantī”ti –	13911	
PA_tika-vin01_t1:1392	Evamāgatā nīvaraṇādipaṭisaṅkhāsantiṭṭhanākārabhūtā upekkhā, ayaṃ saṅkhārupekkhā nāma.	139	
PA_tika-vin01_t1:1393_0	Tattha nīvaraṇe paṭisaṅkhāti pañca nīvaraṇāni pahātabbabhāvena paṭisaṅkhāya, pariggahetvāti	1393	
PA_tika-vin01_t1:1393_1	attho. Santiṭṭhanāti nīvaraṇānaṃ pahānābhimukhībhūtattā tesaṃ pahānepi abyāpārabhāvūpagamanena	1393	
PA_tika-vin01_t1:1393_2	majjhattatāya santiṭṭhanā. Saṅkhārupekkhāsūti nīvaraṇappahāne byāpārākaraṇena nīvaraṇasaṅkhātānaṃ	1393	
PA_tika-vin01_t1:1393_3	saṅkhārānaṃ upekkhanāsūti attho. Esa nayo vitakkavicārādīsu uppādādīsu ca. Tattha	1393	
PA_tika-vin01_t1:1393_4	uppādanti purimakammapaccayā khandhānaṃ idha uppattimāha. Pavattanti tathāuppannassa	1393	
PA_tika-vin01_t1:1393_5	pavattiṃ. Nimittanti sabbampi tebhūmakaṃ saṅkhāragataṃ nimittabhāvena upaṭṭhānato.	1393	
PA_tika-vin01_t1:1393_6	Āyūhananti āyatiṃ paṭisandhihetubhūtaṃ kammaṃ. Paṭisandhinti āyatiṃ upapattiṃ. Gatinti	1393	
PA_tika-vin01_t1:1393_7	yāya gatiyā sā paṭisandhi hoti. Nibbattinti khandhānaṃ nibbattanaṃ. Upapattinti vipākappavattiṃ.	1393	
PA_tika-vin01_t1:1393_8	Jātinti jarādīnaṃ paccayabhūtaṃ bhavapaccayā jātiṃ. Jarāmaraṇādayo pākaṭā eva.	1393	
PA_tika-vin01_t1:1394_0	Ettha ca uppādādayo pañceva saṅkhārupekkhāñāṇassa visayavasena vuttā, sesā tesaṃ	1394	
PA_tika-vin01_t1:1394_1	vevacanavasena. Nibbatti jātīti idañhi dvayaṃ uppādassa ceva paṭisandhiyā ca vevacanaṃ.	1394	
PA_tika-vin01_t1:1394_2	Gati upapatti cāti idaṃ dvayaṃ pavattassa, jarādayo nimittassāti veditabbaṃ. Nanu	1394	
PA_tika-vin01_t1:1394_3	cettha catūsu maggavāresu “uppāda”ntiādīni pañca mūlapadāni, “gatī”tiādīni dasa vevacanapadānīti	1394	
PA_tika-vin01_t1:1394_4	pannarasa padāni vuttāni, chasu pana phalasamāpattivāresu pañca mūlapadāneva vuttāni,	1394	
PA_tika-vin01_t1:1394_5	taṃ kasmāti ce? Saṅkhārupekkhāya tikkhabhāve sati kilesappahānasamatthassa maggassa	1394	
PA_tika-vin01_t1:1394_6	sabbhāvato tassā tikkhabhāvadassanatthaṃ vevacanapadehi saha daḷhaṃ katvā mūlapadāni	1394	
PA_tika-vin01_t1:1394_7	vuttāni, phalassa nirussāhabhāvena santasabhāvattā maggāyattattā ca mandabhūtāpi	1394	
PA_tika-vin01_t1:1394_8	saṅkhārupekkhā phalassa paccayo hotīti dassanatthaṃ mūlapadāneva vuttānīti veditabbāni.	1394	
PA_tika-vin01_t1:1395_0	Tattha “sotāpattimaggapaṭilābhatthāyā”tiādīsu catūsu maggavāresu suññatānimittappaṇihitamaggānaṃ	1395	
PA_tika-vin01_t1:1395_1	aññataro vutto. “Sotāpattiphalasamāpattatthāyā”tiādīsu catūsu phalavāresu pana appaṇihitaphalasamāpatti	1395	
PA_tika-vin01_t1:1395_2	veditabbā. Kasmā? Suññatavihārasamāpattatthāya animittavihārasamāpattatthāyāti itarāsaṃ	1395	
PA_tika-vin01_t1:1395_3	dvinnaṃ phalasamāpattīnaṃ visuṃ vuttattā. Aniccānupassanāvuṭṭhānavasena hi animittamaggo,	1395	
PA_tika-vin01_t1:1395_4	tatheva phalasamāpattikāle animittaphalasamāpatti, dukkhānupassanāvuṭṭhānavasena	1395	
PA_tika-vin01_t1:1395_5	appaṇihitamaggaphalasamāpattiyo, anattānupassanāvuṭṭhānavasaena suññatamaggaphalasamāpattiyo	1395	
PA_tika-vin01_t1:1395_6	suttantanayena veditabbā. Evañca katvā suññatādivimokkhavasena magguppattihetubhūtā	1395	
PA_tika-vin01_t1:1395_7	catasso, tathā appaṇihitaphalasamāpattiyā catasso, suññatavihāraanimittavihāravasena	1395	
PA_tika-vin01_t1:1395_8	dveti dasa saṅkhārupekkhāvipassanāpaññā vuttā, samathasaṅkhārupekkhā pana appanāvīthiyā	1395	
PA_tika-vin01_t1:1395_9	āsannapubbabhāge balappattaṃ bhāvanāmayañāṇaṃ.	1395	
PA_tika-vin01_t1:1396	Yā pana “yasmiṃ samaye kāmāvacaraṃ kusalaṃ cittaṃ uppannaṃ hoti upekkhāsahagata”nti evamāgatā adukkhamasukhasaññitā upekkhā, ayaṃ vedanupekkhā nāma.	139	
PA_tika-vin01_t1:1397	Yā “yadatthi yaṃ bhūtaṃ, taṃ pajahati, upekkhaṃ paṭilabhatī”ti evamāgatā vicinane majjhattabhūtā upekkhā, ayaṃ vipassanupekkhā nāma.	139	
PA_tika-vin01_t1:1398_0	Tattha yadatthi yaṃ bhūtanti khandhapañcakaṃ, taṃ muñcitukamyatāñāṇena pajahati.	1398	
PA_tika-vin01_t1:1398_1	Upekkhaṃ paṭilabhatīti diṭṭhasovattikattayassa sappassa lakkhaṇavicinane viya diṭṭhalakkhaṇattayassa	1398	
PA_tika-vin01_t1:1398_2	khandhapañcakassa saṅkhāralakkhaṇavicinane upekkhaṃ paṭilabhatīti attho.	1398	
PA_tika-vin01_t1:1399	Yā pana chandādīsu yevāpanakesu āgatā sahajātānaṃ samappavattihetubhūtā upekkhā, ayaṃ tatramajjhattupekkhā nāma.	139	
PA_tika-vin01_t1:1400	Yā “upekkhako ca viharatī”ti evamāgatā aggasukhepi tasmiṃ apakkhapātajananī upekkhā, ayaṃ jhānupekkhā nāma.	140	
PA_tika-vin01_t1:1401	Yā pana “upekkhāsatipārisuddhiṃ catutthaṃ jhāna”nti evamāgatā sabbapaccanīkaparisuddhā paccanīkavūpasamanepi abyāpārabhūtā upekkhā, ayaṃ pārisuddhupekkhā nāma.	140	
PA_tika-vin01_t1:1402_0	Tattha chaḷaṅgupekkhā ca brahmavihārupekkhā ca bojjhaṅgupekkhā ca tatramajjhattupekkhā	1402	
PA_tika-vin01_t1:1402_1	ca jhānupekkhā ca pārisuddhupekkhā ca atthato ekā tatramajjhattupekkhāva hoti. Tena	1402	
PA_tika-vin01_t1:1402_2	tena avatthābhedena panassā ayaṃ bhedo ekassapi sato sattassa kumārayuvatherasenāpatirājādivasena	1402	
PA_tika-vin01_t1:1402_3	bhedo viya. Tasmā tāsu yattha chaḷaṅgupekkhā, na tattha bojjhaṅgupekkhādayo. Yattha	1402	
PA_tika-vin01_t1:1402_4	vā pana bojjhaṅgupekkhā, na tattha chaḷaṅgupekkhādayo hontīti veditabbā. Yathā cetāsaṃ	1402	
PA_tika-vin01_t1:1402_5	atthato ekībhāvo, evaṃ saṅkhārupekkhāvipassanupekkhānampi. Paññā eva hi sā kiccavasena	1402	
PA_tika-vin01_t1:1402_6	dvidhā bhinnā. Yathā hi purisassa sāyaṃ gehaṃ paviṭṭhaṃ sappaṃ ajapadadaṇḍaṃ gahetvā	1402	
PA_tika-vin01_t1:1402_7	pariyesamānassa taṃ thusakoṭṭhake nipannaṃ disvā “sappo nu kho, no”ti avalokentassa	1402	
PA_tika-vin01_t1:1402_8	sovattikattayaṃ disvā nibbematikassa “sappo, na sappo”ti vicinane majjhattatā hoti,	1402	
PA_tika-vin01_t1:1402_9	evameva yā āraddhavipassakassa vipassanāñāṇena lakkhaṇattaye diṭṭhe saṅkhārānaṃ aniccabhāvādivicinane	1402	
PA_tika-vin01_t1:1402_10	majjhattatā uppajjati, ayaṃ vipassanupekkhā. Yathā pana tassa purisassa ajapadena	14021	
PA_tika-vin01_t1:1402_11	daṇḍena gāḷhaṃ sappaṃ gahetvā “kintāhaṃ imaṃ sappaṃ aviheṭhento attānañca iminā aḍaṃsāpento	14021	
PA_tika-vin01_t1:1402_12	muñceyya”nti muñcanākārameva pariyesato gahaṇe majjhattatā hoti, evameva yā lakkhaṇattayassa	14021	
PA_tika-vin01_t1:1402_13	diṭṭhattā āditte viya tayo bhave passato saṅkhāraggahaṇe majjhattatā, ayaṃ saṅkhārupekkhā.	14021	
PA_tika-vin01_t1:1402_14	Iti vipassanupekkhāya siddhāya saṅkhārupekkhāpi siddhāva hoti. Iminā panesā vicinanagahaṇesu	14021	
PA_tika-vin01_t1:1402_15	majjhattasaṅkhātena kiccena dvidhā bhinnā. Vīriyupekkhā pana vedanupekkhā ca aññamaññañca	14021	
PA_tika-vin01_t1:1402_16	avasesāhi ca atthato bhinnā evāti.	14021	
PA_tika-vin01_t1:1403_0	Imāsaṃ pana dasannampi upekkhānaṃ bhūmipuggalādivasena vibhāgo tattha tattha vuttanayeneva	1403	
PA_tika-vin01_t1:1403_1	veditabboti dassento āha “evamayaṃ dasavidhāpī”tiādi. Tattha bhūmipuggalacittārammaṇatoti	1403	
PA_tika-vin01_t1:1403_2	“chaḷaṅgupekkhā kāmāvacarā, brahmavihārupekkhā rūpāvacarā”ti evamādinā bhūmito. “Chaḷaṅgupekkhā	1403	
PA_tika-vin01_t1:1403_3	khīṇāsavasseva, brahmavihārupekkhā tiṇṇampi puthujjanasekkhāsekkhāna”nti evamādinā	1403	
PA_tika-vin01_t1:1403_4	puggalato. “Chaḷaṅgupekkhā somanassupekkhāsahagatacittasampayuttā”tiādinā cittato.	1403	
PA_tika-vin01_t1:1403_5	“Chaḷaṅgupekkhā chaḷārammaṇā, brahmavihārupekkhā dhammārammaṇā”tiādinā ārammaṇato.	1403	
PA_tika-vin01_t1:1403_6	Khandhasaṅgahaekakkhaṇakusalattikasaṅkhepavasenāti “vedanupekkhā vedanākkhandhena	1403	
PA_tika-vin01_t1:1403_7	saṅgahitā, itarā nava saṅkhārakkhandhenā”ti khandhasaṅgahavasena. Chaḷaṅgupekkhā	1403	
PA_tika-vin01_t1:1403_8	brahmavihārabojjhaṅgajhānapārisuddhitatramajjhattupekkhā ca atthato ekā, tasmā ekakkhaṇe	1403	
PA_tika-vin01_t1:1403_9	tāsu ekāya sati na itarā, tathā saṅkhārupekkhāvipassanupekkhāpi veditabbā, vedanāvīriyupekkhānaṃ	1403	
PA_tika-vin01_t1:1403_10	ekakkhaṇe siyā uppattīti evaṃ ekakkhaṇavasena. Chaḷaṅgupekkhā abyākatā, brahmavihārupekkhā	14031	
PA_tika-vin01_t1:1403_11	kusalābyākatā, tathā sesā, vedanupekkhā pana siyā akusalāpīti evaṃ kusalattikavasena.	14031	
PA_tika-vin01_t1:1403_12	Dasapetā saṅkhepato cattārova dhammā vīriyavedanātatramajjhattatāñāṇavasenāti evaṃ saṅkhepavasena.	14031	
PA_tika-vin01_t1:1404_0	Idāni idhādhippetāya jhānupekkhāya lakkhaṇādiṃ niddhāretvā dassento āha “lakkhaṇādito	1404	
PA_tika-vin01_t1:1404_1	panā”tiādi. Tattha anābhogarasāti paṇītasukhepi tasmiṃ avanatipaṭipakkhakiccāti attho.	1404	
PA_tika-vin01_t1:1404_2	Abyāpārapaccupaṭṭhānāti satipi sukhapāramippattiyaṃ tasmiṃ sukhe abyāvaṭā hutvā paccupatiṭṭhati,	1404	
PA_tika-vin01_t1:1404_3	sampayuttānaṃ vā tattha abyāpāraṃ paccupaṭṭhapetīti attho. Sampayuttadhammānaṃ khobhaṃ	1404	
PA_tika-vin01_t1:1404_4	uppilavañca āvahantehi vitakkādīhi abhibhūtattā aparibyattaṃ tattha tatramajjhattatāya	1404	
PA_tika-vin01_t1:1404_5	kiccaṃ, tadabhāvato idha paribyattanti āha “aparibyattakiccato”ti. Tenevāha “aparibyattaṃ hī”tiādi.	1404	
PA_tika-vin01_t1:1405_0	Idāni sato ca sampajānoti ettha “vuccatī”ti ajjhāharitabbaṃ. Saratīti iminā “sato”ti	1405	
PA_tika-vin01_t1:1405_1	padassa kattusādhanatamāha. Sampajānātīti sammadeva pajānāti. Puggalenāti puggalādhiṭṭhānena.	1405	
PA_tika-vin01_t1:1405_2	Saraṇaṃ cintanaṃ upaṭṭhānaṃ lakkhaṇametissāti saraṇalakkhaṇā. Sammussanapaṭipakkho	1405	
PA_tika-vin01_t1:1405_3	asammussanaṃ kiccaṃ etissāti asammussanarasā. Kilesehi ārakkhā hutvā paccupatiṭṭhati,	1405	
PA_tika-vin01_t1:1405_4	tato vā ārakkhaṃ paccupaṭṭhapetīti ārakkhapaccupaṭṭhānā. Asammuyhanaṃ sammadeva pajānanaṃ,	1405	
PA_tika-vin01_t1:1405_5	sammohapaṭipakkho vā asammoho lakkhaṇametassāti asammohalakkhaṇaṃ. Tīraṇaṃ kiccassa	1405	
PA_tika-vin01_t1:1405_6	pāragamanaṃ. Pavicayo vīmaṃsā. Kāmaṃ upacārajjhānādiṃ upādāya paṭhamadutiyajjhānānipi	1405	
PA_tika-vin01_t1:1405_7	sukhumāneva, imaṃ pana uparimajjhānaṃ upādāya “oḷārikattā pana tesaṃ jhānāna”nti	1405	
PA_tika-vin01_t1:1405_8	vuttaṃ, sā ca oḷārikatā vitakkādithūlaṅgatāya veditabbā. Keci “bahucetasikatāyā”ti	1405	
PA_tika-vin01_t1:1405_9	ca vadanti. Bhūmiyaṃ viya purisassāti purisassa bhūmiyaṃ gati viyāti vuttaṃ hoti.	1405	
PA_tika-vin01_t1:1405_10	Gati sukhā hotīti tesu jhānesu gati sukhā hoti. Abyattaṃ tattha satisampajaññakiccanti	14051	
PA_tika-vin01_t1:1405_11	“idaṃ nāma dukkaraṃ karīyatī”ti vattabbassa abhāvato vuttaṃ. Oḷārikaṅgappahānena	14051	
PA_tika-vin01_t1:1405_12	pana sukhumattāti ayamattho kāmaṃ dutiyajjhānepi sambhavati, tathāpi yebhuyyena avippayogībhāvena	14051	
PA_tika-vin01_t1:1405_13	vattamānesu pītisukhesu pītisaṅkhātassa oḷārikaṅgassa pahānena sukhumatāya idha sātisayo	14051	
PA_tika-vin01_t1:1405_14	satipaññābyāpāroti vuttaṃ “purisassā”tiādi. Dhenuṃ pivatīti dhenupago, dhenuyā khīraṃ	14051	
PA_tika-vin01_t1:1405_15	pivantoti vuttaṃ hoti. Punadeva pītiṃ upagaccheyyāti hānabhāgiyaṃ jhānaṃ siyā, dutiyajjhānameva	14051	
PA_tika-vin01_t1:1405_16	sampajjeyyāti attho. Tenāha “pītisampayuttameva siyā”ti. Idañca atimadhuraṃ sukhanti	14051	
PA_tika-vin01_t1:1405_17	tatiyajjhāne sukhaṃ sandhāyāha, atimadhuratā cassa pahāsodagyasabhāvāya pītiyā abhāveneva	14051	
PA_tika-vin01_t1:1405_18	veditabbā. Idanti “sato sampajāno”ti padadvayaṃ.	14051	
PA_tika-vin01_t1:1406_0	Sukhañca kāyena paṭisaṃvedesinti ettha kathamābhogena vinā sukhapaṭisaṃvedanāti āha	1406	
PA_tika-vin01_t1:1406_1	“kiñcāpī”tiādi. Yasmā tassa nāmakāyena sampayuttaṃ sukhaṃ, tasmā etamatthaṃ dassento	1406	
PA_tika-vin01_t1:1406_2	“sukhañca kāyena paṭisaṃvedesi”nti āhāti yojetabbaṃ. Ayaṃ panettha saṅkhepattho –	1406	
PA_tika-vin01_t1:1406_3	“sukhaṃ vedayāmī”ti evamābhoge asatipi nāmakāyena cetasikasukhaṃ, kāyikasukhaheturūpasamuṭṭhāpanena	1406	
PA_tika-vin01_t1:1406_4	kāyikasukhañca jhānasamaṅgī paṭisaṃvedetīti vuccatīti. Tassāti jhānasamaṅgino. Yaṃ	1406	
PA_tika-vin01_t1:1406_5	vā tanti yaṃ vā taṃ yathāvuttaṃ nāmakāyasampayuttaṃ sukhaṃ. Taṃsamuṭṭhānenāti tato	1406	
PA_tika-vin01_t1:1406_6	samuṭṭhitena atipaṇītena rūpena assa jhānasamaṅgino rūpakāyo yasmā phuṭo, tasmā etamatthaṃ	1406	
PA_tika-vin01_t1:1406_7	dassentoti sambandhitabbaṃ. Yassāti rūpakāyassa. Phuṭattāti byāpitattāti attho. Yathā	1406	
PA_tika-vin01_t1:1406_8	hi udakena phuṭṭhasarīrassa tādise phoṭṭhabbe phuṭṭhe sukhaṃ uppajjati, evaṃ etehi	1406	
PA_tika-vin01_t1:1406_9	jhānacittasamuṭṭhitehi rūpehi phuṭṭhasarīrassa. Jhānā vuṭṭhitopīti jhānamhā vuṭṭhitopi.	1406	
PA_tika-vin01_t1:1406_10	Sukhaṃ paṭisaṃvedeyyāti cittasamuṭṭhitarūpehi avasesatisamuṭṭhitarūpasaṅghaṭṭanena	14061	
PA_tika-vin01_t1:1406_11	uppannakāyaviññāṇena kāyikaṃ sukhaṃ paṭisaṃvedeyya. Etamatthanti vuttanayena cetasikakāyikasukhapaṭisaṃvedanasaṅkhātaṃ atthaṃ.	14061	
PA_tika-vin01_t1:1407_0	Yanti hetuatthe nipāto, yasmāti attho. Tenāha “yaṃjhānahetū”ti. Ācikkhantītiādīni	1407	
PA_tika-vin01_t1:1407_1	padāni kittanatthānīti adhippāyenāha “pasaṃsantīti adhippāyo”ti. Kintīti pasaṃsanākārapucchā.	1407	
PA_tika-vin01_t1:1407_2	Sukhapāramippatteti sukhassa paramaṃ pariyantaṃ patte. Sukhābhisaṅgenāti sukhasmiṃ	1407	
PA_tika-vin01_t1:1407_3	ālayena. Edisesu ṭhānesu satiggahaṇeneva sampajaññampi gahitaṃ hotīti idha pāḷiyaṃ	1407	
PA_tika-vin01_t1:1407_4	satiyā eva gahitattā evaṃ upaṭṭhitassatitāya satimā icceva vuttaṃ, sampajānoti heṭṭhā	1407	
PA_tika-vin01_t1:1407_5	vuttattā vā. Asaṃkiliṭṭhanti kilesehi asammissattā asaṃkiliṭṭhaṃ. Jhānakkhaṇe nippariyāyato	1407	
PA_tika-vin01_t1:1407_6	cetasikasukhameva labbhatīti “sukhaṃ nāmakāyena paṭisaṃvedetī”ti vuttaṃ. Tatiyanti	1407	
PA_tika-vin01_t1:1407_7	gaṇanānupubbato tatiyantiādi heṭṭhā vuttanayānusārena veditabbaṃ.	1407	
PA_tika-vin01_t1:1408	Tatiyajjhānakathā niṭṭhitā.	140	
PA_tika-vin01_t1:1409	Catutthajjhānakathā	140	
PA_tika-vin01_t1:1410_0	“Pubbevā”ti vuttattā “kadā pana nesaṃ pahānaṃ hotī”ti codanaṃ samuṭṭhāpetvā āha “catunnaṃ	1410	
PA_tika-vin01_t1:1410_1	jhānānaṃ upacārakkhaṇe”ti. Evaṃ veditabbanti sambandho. Pahānakkamena avuttānanti	1410	
PA_tika-vin01_t1:1410_2	ettha pahānakkamo nāma pahāyakadhammānaṃ uppattipaṭipāṭi. Tena pana vuccamāne “dukkhaṃ	1410	
PA_tika-vin01_t1:1410_3	domanassaṃ sukhaṃ somanassa”nti vattabbaṃ siyā, kasmā ito aññathā vacananti āha “indriyavibhaṅge”tiādi.	1410	
PA_tika-vin01_t1:1410_4	Uddesakkamenāti “sukhindriyaṃ dukkhindriyaṃ somanassindriyaṃ domanassindriya”nti	1410	
PA_tika-vin01_t1:1410_5	evaṃ pavattauddesakkamena.	1410	
PA_tika-vin01_t1:1411_0	Atha kasmā jhānesveva nirodho vuttoti sambandho. Kattha cuppannaṃ dukkhindriyanti	1411	
PA_tika-vin01_t1:1411_1	attano paccayehi uppannaṃ avikkhambhitaṃ dukkhindriyaṃ. Kattha ca aparisesaṃ nirujjhatīti	1411	
PA_tika-vin01_t1:1411_2	nirodhaṭṭhānaṃ nirodhakāraṇaṃ pucchati. Tena katthāti pucchāya etthāti vissajjanepi	1411	
PA_tika-vin01_t1:1411_3	hetumhi bhummavacanaṃ daṭṭhabbaṃ. Jhānānubhāvanimittañhi anuppajjantaṃ dukkhindriyaṃ	1411	
PA_tika-vin01_t1:1411_4	aparisesaṃ nirujjhatīti vuttaṃ. Atisayanirodho suṭṭhu pahānaṃ ujupaṭipakkhena vūpasamo.	1411	
PA_tika-vin01_t1:1411_5	Nirodho pahānamattaṃ. Nānāvajjaneti yena āvajjanena appanāvīthi, tato bhinnāvajjane	1411	
PA_tika-vin01_t1:1411_6	anekāvajjane vā. Appanāvīthiyañhi upacāro ekāvajjano, itaro anekāvajjano anekakkhattuṃ	1411	
PA_tika-vin01_t1:1411_7	pavattanato. Visamanisajjāya uppannakilamatho visamāsanupatāpo. Pītipharaṇenāti pītiyā	1411	
PA_tika-vin01_t1:1411_8	pharaṇarasattā pītisamuṭṭhānānaṃ vā paṇītarūpānaṃ kāyassa byāpanato vuttaṃ. Tenāha	1411	
PA_tika-vin01_t1:1411_9	“sabbo kāyo sukhokkanto hotī”ti. Paṇītarūpaphuṭṭhasarīrassa sukhokkantakāyattā kuto	1411	
PA_tika-vin01_t1:1411_10	dukkhuppatti visamāsanupatāpādināti āha “paṭipakkhena avihatattā”ti. Vitakkavicārapaccayepīti	14111	
PA_tika-vin01_t1:1411_11	pi-saddo aṭṭhānappayutto, so “pahīnassā”ti ettha ānetvā sambandhitabbo. Pahīnassapi	14111	
PA_tika-vin01_t1:1411_12	domanassindriyassāti idañca “siyā uppattī”ti iminā sambandhitabbaṃ. Etanti domanassindriyaṃ.	14111	
PA_tika-vin01_t1:1411_13	“Uppajjatī”ti iminā sambandho. “Tassa mayhaṃ aticiraṃ vitakkayato vicārayato kāyopi	14111	
PA_tika-vin01_t1:1411_14	kilami, cittampi ūhaññī”ti vacanato kāyacittakhedānaṃ vitakkavicārapaccayatā veditabbā.	14111	
PA_tika-vin01_t1:1411_15	Vitakkavicārabhāveti ettha “uppajjati domanassindriya”nti ānetvā sambandhitabbaṃ.	14111	
PA_tika-vin01_t1:1411_16	Tatthassa siyā uppattīti tattha dutiyajjhānūpacāre assa pahīnassapi domanassindriyassa uppatti bhaveyya.	14111	
PA_tika-vin01_t1:1412_0	Ettha ca yadeke vadanti “tatthassa siyā uppattīti vadantena jhānalābhīnampi domanassuppatti	1412	
PA_tika-vin01_t1:1412_1	atthīti dassitaṃ hoti, tena ca anīvaraṇasabhāvo lobho viya dosopi atthīti dīpeti.	1412	
PA_tika-vin01_t1:1412_2	Na hi dosena vinā domanassaṃ pavattati, na cettha paṭṭhānapāḷiyā virodho cintetabbo.	1412	
PA_tika-vin01_t1:1412_3	Yasmā tattha parihīnajjhānaṃ ārammaṇaṃ katvā pavattamānaṃ domanassaṃ dassitaṃ, aparihīnajjhānaṃ	1412	
PA_tika-vin01_t1:1412_4	ārammaṇaṃ katvā uppajjamānassa domanassassa asambhavato jhānalābhīnaṃ sabbaso domanassaṃ	1412	
PA_tika-vin01_t1:1412_5	nuppajjatīti ca na sakkā vattuṃ aṭṭhasamāpattilābhino api tassa uppannattā, na heva	1412	
PA_tika-vin01_t1:1412_6	kho so parihīnajjhāno ahosī”ti, taṃ ayuttaṃ anīvaraṇasabhāvassa domanassassa abhāvato.	1412	
PA_tika-vin01_t1:1412_7	Yadi siyā, rūpārūpāvacarasattānampi uppajjeyya, na ca uppajjati. Tathā hi āruppe	1412	
PA_tika-vin01_t1:1412_8	kāmacchandanīvaraṇaṃ paṭicca thinamiddhanīvaraṇaṃ uddhaccanīvaraṇaṃ avijjānīvaraṇantiādīsu	1412	
PA_tika-vin01_t1:1412_9	byāpādakukkuccanīvaraṇāni anuddhaṭāni, na cettha anīvaraṇatāpariyāyo kāmacchandādīnampi	1412	
PA_tika-vin01_t1:1412_10	anīvaraṇānaṃyeva nīvaraṇasadisatāya nīvaraṇapariyāyassa vuttattā. Yaṃ pana vuttaṃ	14121	
PA_tika-vin01_t1:1412_11	“aṭṭhasamāpattilābhino api tassa uppannattā”ti, tampi akāraṇaṃ uppajjamānena ca domanassena	14121	
PA_tika-vin01_t1:1412_12	jhānato parihāyanato. Lahukena pana paccayena parihīnaṃ tādisā naṃ appakasireneva	14121	
PA_tika-vin01_t1:1412_13	paṭipākatikaṃ karontīti daṭṭhabbaṃ. “Tatthassa siyā uppattī”ti idaṃ pana parikappanavacanaṃ	14121	
PA_tika-vin01_t1:1412_14	upacārakkhaṇe domanassassa appahīnabhāvadassanatthaṃ. Tathā hi vuttaṃ “na tveva antoappanāya”nti.	14121	
PA_tika-vin01_t1:1412_15	Yadi pana tadā domanassaṃ uppajjeyya, paṭhamajjhānampissa parihīnamevāti daṭṭhabbaṃ.	14121	
PA_tika-vin01_t1:1412_16	Pahīnampi somanassindriyaṃ pīti viya na dūreti katvā “āsannattā”ti vuttaṃ. Nānāvajjanūpacāre	14121	
PA_tika-vin01_t1:1412_17	pahīnampi pahānaṅgaṃ paṭipakkhena avihatattā antarantarā uppajjeyya vāti imamatthaṃ	14121	
PA_tika-vin01_t1:1412_18	dassento “appanāppattāyā”tiādimāha. Tādisāya āsevanāya icchitabbattā yathā maggavīthito	14121	
PA_tika-vin01_t1:1412_19	pubbe dve tayo javanavārā sadisānupassanāva pavattanti, evamidhāpi appanāvārato pubbe	14121	
PA_tika-vin01_t1:1412_20	dve tayo javanavārā upekkhāsahagatāva pavattantīti vadanti.	14122	
PA_tika-vin01_t1:1413_0	Samāharīti samānesi, saṅgahetvā abhāsīti attho. Sukhumāti sukhadukkhāni viya anoḷārikattā	1413	
PA_tika-vin01_t1:1413_1	avibhūtatāya sukhumā, tato eva anuminitabbasabhāvattā dubbiññeyyā. Duṭṭhassāti duṭṭhapayogassa,	1413	
PA_tika-vin01_t1:1413_2	duddamassāti attho. Sakkā hoti esā gāhayitunti aññāpohananayena sakkā gāhayitunti	1413	
PA_tika-vin01_t1:1413_3	adhippāyo. Adukkhamasukhāya cetovimuttiyāti idameva catutthaṃ jhānaṃ daṭṭhabbaṃ.	1413	
PA_tika-vin01_t1:1413_4	Paccayadassanatthanti adhigamassa upāyabhūtapaccayadassanatthaṃ. Tenāha “dukkhappahānādayo	1413	
PA_tika-vin01_t1:1413_5	hi tassā paccayā”ti. Dukkhappahānādayoti ca sopacārā paṭhamajjhānādayovettha adhippetā.	1413	
PA_tika-vin01_t1:1413_6	Pahīnāti vuttāti “pañcannaṃ orambhāgiyānaṃ saṃyojanānaṃ parikkhayā”ti vuttattā. Etāti	1413	
PA_tika-vin01_t1:1413_7	sukhādayo vedanā. Sukhaṃ somanassassa paccayoti vasanagandhālepanapupphābharaṇasamālepanādinibbattaṃ	1413	
PA_tika-vin01_t1:1413_8	kāyikasukhaṃ somanassassa paccayo. “Sukhāya kho, āvuso visākha vedanāya, rāgānusayo	1413	
PA_tika-vin01_t1:1413_9	anusetī”ti vacanato āha “somanassaṃ rāgassa paccayo”ti. “Dukkhāya kho, āvuso visākha,	1413	
PA_tika-vin01_t1:1413_10	vedanāya paṭighānusayo anusetī”ti vacanato vuttaṃ “domanassaṃ dosassa paccayo”ti.	14131	
PA_tika-vin01_t1:1413_11	Sukhādighātenāti sukhādīnaṃ pahānena.	14131	
PA_tika-vin01_t1:1414_0	Adukkhamasukhanti ettha na dukkhanti adukkhaṃ, dukkhavidūraṃ. Yasmā tattha dukkhaṃ	1414	
PA_tika-vin01_t1:1414_1	natthi, tasmā vuttaṃ “dukkhābhāvenā”ti. Asukhanti etthāpi eseva nayo. Etenāti dukkhasukhapaṭikkhepavacanena.	1414	
PA_tika-vin01_t1:1414_2	Paṭipakkhabhūtanti idaṃ idha tatiyavedanāya dukkhādīnaṃ samatikkamavasena pattabbattā	1414	
PA_tika-vin01_t1:1414_3	vuttaṃ, na kusalākusalānaṃ viya ujuvipaccanīkatāya. Iṭṭhāniṭṭhaviparītānubhavanalakkhaṇāti	1414	
PA_tika-vin01_t1:1414_4	iṭṭhāniṭṭhaviparītassa majjhattārammaṇassa, iṭṭhāniṭṭhaviparītaṃ vā majjhattākārena	1414	
PA_tika-vin01_t1:1414_5	anubhavanalakkhaṇā. Tato eva majjhattarasā. Avibhūtapaccupaṭṭhānāti sukhadukkhāni	1414	
PA_tika-vin01_t1:1414_6	viya na vibhūtākārā piṭṭhipāsāṇe migagatamaggo viya tehi anumātabbāvibhūtākāropaṭṭhānā.	1414	
PA_tika-vin01_t1:1414_7	Sukhanirodho nāma idha catutthajjhānūpacāro, so padaṭṭhānaṃ etissāti sukhanirodhapadaṭṭhānā.	1414	
PA_tika-vin01_t1:1414_8	Upekkhāsatipārisuddhinti purimapade uttarapadalopenetaṃ samāsapadanti āha “upekkhāya	1414	
PA_tika-vin01_t1:1414_9	janitasatipārisuddhi”nti. Sabbapaccanīkadhammaparisuddhāya paccanīkasamanepi abyāvaṭāya	1414	
PA_tika-vin01_t1:1414_10	pārisuddhupekkhāya vattamānāya catutthajjhāne sati sampahaṃsanapaññā viya suparisuddhā	14141	
PA_tika-vin01_t1:1414_11	suvisadā ca hotīti āha “satiyā pārisuddhi, sā upekkhāya katā na aññenā”ti. Yadi tatramajjhattatā	14141	
PA_tika-vin01_t1:1414_12	idha “upekkhā”ti adhippetā, kathaṃ satiyeva pārisuddhāti vuttāti āha “na kevala”ntiādi.	14141	
PA_tika-vin01_t1:1414_13	Satisīsenāti satiṃ uttamaṅgaṃ katvā, padhānaṃ katvāti vuttaṃ hoti.	14141	
PA_tika-vin01_t1:1415_0	Evamapi kasmā idheva sati “upekkhāsatipārisuddhī”ti vuttāti anuyogaṃ sandhāya “tattha	1415	
PA_tika-vin01_t1:1415_1	kiñcāpī”tiādi vuttaṃ. Tattha heṭṭhā tīsu jhānesu vijjamānāyapi tatramajjhattatāya	1415	
PA_tika-vin01_t1:1415_2	paccanīkābhibhavanato sahāyapaccayavekallato ca apārisuddhi, tathā taṃsampayuttānaṃ	1415	
PA_tika-vin01_t1:1415_3	tadabhāvato idha pārisuddhīti imamatthaṃ upamāvasena dassetuṃ “yathā panā”tiādi vuttaṃ.	1415	
PA_tika-vin01_t1:1415_4	Sūriyappabhābhibhavāti sūriyappabhāya abhibhuyyamānattā. Atikkhatāya candalekhā viya	1415	
PA_tika-vin01_t1:1415_5	rattipi sommasabhāvā sabhāgāya rattiyameva ca candalekhā samujjalatīti sā tassā saṅgayhatīti	1415	
PA_tika-vin01_t1:1415_6	dassento “sommabhāvena ca attano upakārakattena vā sabhāgāya rattiyā”ti āha. Sesamettha uttānatthameva.	1415	
PA_tika-vin01_t1:1416	Catutthajjhānakathā niṭṭhitā.	141	
PA_tika-vin01_t1:1417	Pubbenivāsakathā	141	
PA_tika-vin01_t1:1418_0	12. Rūpavirāgabhāvanāvasena pavattaṃ catubbidhampi arūpajjhānaṃ catutthajjhānasaṅgahamevāti	1418	
PA_tika-vin01_t1:1418_1	āha “cattāri jhānānī”ti. Yuttaṃ tāva cittekaggatā bhavokkamanatthatā viya vipassanāpādakatāpi	1418	
PA_tika-vin01_t1:1418_2	catunnaṃ jhānānaṃ sādhāraṇāti tesaṃ vasena “cattāri jhānānī”ti vacanaṃ, abhiññāpādakatā	1418	
PA_tika-vin01_t1:1418_3	pana nirodhapādakatā ca catutthasseva jhānassa āveṇikā, sā kathaṃ catunnaṃ jhānānaṃ	1418	
PA_tika-vin01_t1:1418_4	sādhāraṇā vuttāti? Paramparādhiṭṭhānabhāvato. Padaṭṭhānapadaṭṭhānampi hi padaṭṭhānantveva	1418	
PA_tika-vin01_t1:1418_5	vuccati, kāraṇakāraṇampi kāraṇanti yathā “tiṇehi bhattaṃ siddha”nti. Evañca katvā	1418	
PA_tika-vin01_t1:1418_6	payojananiddese aṭṭhasamāpattiggahaṇaṃ samatthitaṃ hoti. Cittekaggatatthānīti ittasamādhatthāni,	1418	
PA_tika-vin01_t1:1418_7	diṭṭhadhammasukhavihāratthānīti attho. Cittekaggatāsīsena hi diṭṭhadhammasukhavihāro	1418	
PA_tika-vin01_t1:1418_8	vutto, sukkhavipassakakhīṇāsavavasena cetaṃ vuttaṃ. Tenāha “ekaggacittā sukhaṃ divasaṃ	1418	
PA_tika-vin01_t1:1418_9	viharissāmā”ti. Bhavokkamanatthānīti bhavesu nibbattiatthāni. Sattāhaṃ nirodhasamāpattiyā	1418	
PA_tika-vin01_t1:1418_10	samāpajjanato āha “sattāhaṃ acittakā hutvā”ti. Kasmā pana sattāhameva nirodhaṃ samāpajjantīti?	14181	
PA_tika-vin01_t1:1418_11	Tathākālaparicchedakaraṇato, tañca yebhuyyena āhārūpajīvīnaṃ sattānaṃ upādinnakappavattassa	14181	
PA_tika-vin01_t1:1418_12	ekadivasaṃ bhuttāhārassa sattāhameva yāpanato.	14181	
PA_tika-vin01_t1:1419_0	Kā panāyaṃ nirodhasamāpatti nāma, ke taṃ samāpajjanti, ke na samāpajjanti, kattha	1419	
PA_tika-vin01_t1:1419_1	samāpajjanti, kasmā samāpajjanti, kathañcassā samāpajjanaṃ hotīti? Vuccate – tattha	1419	
PA_tika-vin01_t1:1419_2	kā panāyaṃ nirodhasamāpatti nāmāti yā anupubbanirodhavasena cittacetasikānaṃ dhammānaṃ	1419	
PA_tika-vin01_t1:1419_3	appavatti. Ke taṃ samāpajjanti, ke na samāpajjantīti sabbepi puthujjanasotāpannasakadāgāmino	1419	
PA_tika-vin01_t1:1419_4	sukkhavipassakā ca anāgāmiarahanto na samāpajjanti, aṭṭhasamāpattilābhino pana anāgāmino	1419	
PA_tika-vin01_t1:1419_5	khīṇāsavā ca samāpajjanti. Kattha samāpajjantīti pañcavokārabhave. Kasmā? Anupubbasamāpattisabbhāvato.	1419	
PA_tika-vin01_t1:1419_6	Catuvokārabhave pana paṭhamajjhānādīnaṃ uppattiyeva natthi, tasmā na sakkā tattha	1419	
PA_tika-vin01_t1:1419_7	samāpajjituṃ. Kasmā samāpajjantīti saṅkhārānaṃ pavattibhede ukkaṇṭhitvā “diṭṭhadhamme	1419	
PA_tika-vin01_t1:1419_8	acittakā hutvā nirodhaṃ nibbānaṃ patvā sukhaṃ viharissāmā”ti. Kathañcassā samāpajjanaṃ	1419	
PA_tika-vin01_t1:1419_9	hotīti samathavipassanāvasena ussakkitvā katapubbakiccassa nevasaññānāsaññāyatanaṃ	1419	
PA_tika-vin01_t1:1419_10	nirodhayato evamassā samāpajjanaṃ hoti. Yo hi samathavaseneva ussakkati, so nevasaññānāsaññāyatanasamāpattiṃ	14191	
PA_tika-vin01_t1:1419_11	patvā tiṭṭhati. Yopi vipassanāvaseneva ussakkati, so phalasamāpattiṃ patvā tiṭṭhati.	14191	
PA_tika-vin01_t1:1419_12	Yo pana ubhayavaseneva ussakkitvā nevasaññānāsaññāyatanaṃ nirodheti, so taṃ samāpajjatīti ayamettha saṅkhepo.	14191	
PA_tika-vin01_t1:1420_0	Ayaṃ pana vitthāro – idha bhikkhu nirodhaṃ samāpajjitukāmo paṭhamajjhānaṃ samāpajjitvā	1420	
PA_tika-vin01_t1:1420_1	vuṭṭhāya tattha saṅkhāre aniccato dukkhato anattato vipassati. Vipassanā ca panesā	1420	
PA_tika-vin01_t1:1420_2	tividhā saṅkhārapariggaṇhanakavipassanā phalasamāpattivipassanā nirodhasamāpattivipassanāti.	1420	
PA_tika-vin01_t1:1420_3	Tattha saṅkhārapariggaṇhanakavipassanā mandā vā tikkhā vā maggassa padaṭṭhānaṃ hotiyeva.	1420	
PA_tika-vin01_t1:1420_4	Phalasamāpattivipassanā tikkhāva vaṭṭati maggabhāvanāsadisā. Nirodhasamāpattivipassanā	1420	
PA_tika-vin01_t1:1420_5	pana nātimandanātitikkhā vaṭṭati, tasmā esa nātimandāya nātitikkhāya vipassanāya	1420	
PA_tika-vin01_t1:1420_6	te saṅkhāre vipassati. Tato dutiyajjhānaṃ…pe… tato viññāṇañcāyatanaṃ samāpajjitvā	1420	
PA_tika-vin01_t1:1420_7	vuṭṭhāya tattha saṅkhāre tatheva vipassati. Atha ākiñcaññāyatanaṃ samāpajjitvā vuṭṭhāya	1420	
PA_tika-vin01_t1:1420_8	catubbidhaṃ pubbakiccaṃ karoti nānābaddhaavikopanaṃ saṅghapatimānanaṃ satthupakkosanaṃ	1420	
PA_tika-vin01_t1:1420_9	addhānaparicchedanti.	1420	
PA_tika-vin01_t1:1421_0	Tattha nānābaddhaavikopananti yaṃ iminā bhikkhunā saddhiṃ ekābaddhaṃ na hoti, nānābaddhaṃ	1421	
PA_tika-vin01_t1:1421_1	hutvā ṭhitaṃ pattacīvaraṃ vā mañcapīṭhaṃ vā nivāsagehaṃ vā aññaṃ vā pana yaṃ kiñci	1421	
PA_tika-vin01_t1:1421_2	parikkhārajātaṃ, taṃ yathā na vikuppati, aggiudakavātacoraundūrādīnaṃ vasena na vinassati,	1421	
PA_tika-vin01_t1:1421_3	evaṃ adhiṭṭhātabbaṃ. Tatridaṃ adhiṭṭhānavidhānaṃ “idañcidañca imasmiṃ sattāhabbhantare	1421	
PA_tika-vin01_t1:1421_4	mā agginā jhāyatu, mā udakena vuyhatu, mā vātena viddhaṃsatu, mā corehi harīyatu,	1421	
PA_tika-vin01_t1:1421_5	mā undūrādīhi khajjatū”ti. Evaṃ adhiṭṭhite taṃ sattāhaṃ tassa na koci parissayo hoti,	1421	
PA_tika-vin01_t1:1421_6	anadhiṭṭhahato pana aggiādīhi nassati, idaṃ nānābaddhaavikopanaṃ nāma. Yaṃ pana ekābaddhaṃ	1421	
PA_tika-vin01_t1:1421_7	hoti nivāsanapārupanaṃ vā nisinnāsanaṃ vā, tattha visuṃ adhiṭṭhānakiccaṃ natthi,	1421	
PA_tika-vin01_t1:1421_8	samāpattiyeva naṃ rakkhati.	1421	
PA_tika-vin01_t1:1422_0	Saṅghapatimānananti bhikkhusaṅghassa patimānanaṃ udikkhanaṃ, yāva so bhikkhu āgacchati,	1422	
PA_tika-vin01_t1:1422_1	tāva saṅghakammassa akaraṇanti attho. Ettha ca patimānanaṃ etassa na pubbakiccaṃ,	1422	
PA_tika-vin01_t1:1422_2	patimānanāvajjanaṃ pana pubbakiccaṃ. Tasmā evaṃ āvajjitabbaṃ “sace mayi sattāhaṃ	1422	
PA_tika-vin01_t1:1422_3	nirodhaṃ samāpajjitvā nisinne saṅgho apalokanakammādīsu kiñcideva kammaṃ kattukāmo	1422	
PA_tika-vin01_t1:1422_4	hoti, yāva maṃ koci bhikkhu āgantvā na pakkosati, tāvadeva vuṭṭhahissāmī”ti. Evaṃ	1422	
PA_tika-vin01_t1:1422_5	katvā samāpanno hi tasmiṃ samaye vuṭṭhahatiyeva. Yo pana evaṃ na karoti, saṅgho ce	1422	
PA_tika-vin01_t1:1422_6	sannipatitvā taṃ apassanto “asuko bhikkhu kuhi”nti pucchitvā “nirodhaṃ samāpanno”ti	1422	
PA_tika-vin01_t1:1422_7	vutte kañci bhikkhuṃ peseti “taṃ pakkosāhī”ti, athassa tena bhikkhunā savanūpacāre	1422	
PA_tika-vin01_t1:1422_8	ṭhatvā “saṅgho taṃ āvuso patimānetī”ti vuttamatteyeva vuṭṭhānaṃ hoti. Evaṃ garukā	1422	
PA_tika-vin01_t1:1422_9	hi saṅghassa āṇā nāma, tasmā taṃ āvajjitvā yathā paṭhamameva vuṭṭhāti, evaṃ samāpajjitabbaṃ.	1422	
PA_tika-vin01_t1:1423	Satthupakkosananti idhāpi satthupakkosanāvajjanameva imassa pubbakiccaṃ, tasmā tampi evaṃ āvajjitabbaṃ. Sesaṃ purimanayeneva veditabbaṃ.	142	
PA_tika-vin01_t1:1424_0	Addhānaparicchedoti jīvitaddhānassa paricchedo. Iminā bhikkhunā addhānaparicchedesu	1424	
PA_tika-vin01_t1:1424_1	kusalena bhavitabbaṃ, “attano āyusaṅkhārā sattāhaṃ pavattissanti na pavattissantī”ti	1424	
PA_tika-vin01_t1:1424_2	āvajjitvāva samāpajjitabbaṃ. Sace hi sattāhabbhantare nirujjhanake āyusaṅkhāre anāvajjitvāva	1424	
PA_tika-vin01_t1:1424_3	samāpajjati, tassa nirodhasamāpatti maraṇaṃ paṭibāhituṃ na sakkoti, antonirodhe maraṇassa	1424	
PA_tika-vin01_t1:1424_4	natthitāya antarāva samāpattito vuṭṭhāti, tasmā etaṃ āvajjitvāva samāpajjitabbaṃ.	1424	
PA_tika-vin01_t1:1424_5	Avasesañhi anāvajjitumpi vaṭṭati, idaṃ pana āvajjitabbamevāti vuttaṃ. So evaṃ ākiñcaññāyatanaṃ	1424	
PA_tika-vin01_t1:1424_6	samāpajjitvā vuṭṭhāya idaṃ pubbakiccaṃ katvā nevasaññānāsaññāyatanaṃ samāpajjati,	1424	
PA_tika-vin01_t1:1424_7	athekaṃ vā dve vā cittavāre atikkamitvā acittako hoti, nirodhaṃ phusati. Kasmā panassa	1424	
PA_tika-vin01_t1:1424_8	dvinnaṃ cittānaṃ upari cittāni na pavattantīti? Nirodhassa payogattā. Idañhi imassa	1424	
PA_tika-vin01_t1:1424_9	bhikkhuno dve samathavipassanādhamme yuganaddhe katvā aṭṭhasamāpattiārohanaṃ anupubbanirodhassa	1424	
PA_tika-vin01_t1:1424_10	payogo, na nevasaññānāsaññāyatanasamāpattiyāti nirodhassa payogattā dvinnaṃ cittānaṃ	14241	
PA_tika-vin01_t1:1424_11	upari cittāni na pavattantīti.	14241	
PA_tika-vin01_t1:1425_0	Yasmā bodhisattena bodhimaṇḍupasaṅkamanato pubbepi carimabhave catutthajjhānaṃ nibbattitapubbaṃ,	1425	
PA_tika-vin01_t1:1425_1	tadā pana taṃ nibbattitamattameva ahosi, na vipassanādipādakaṃ. Tasmā “bodhirukkhamūle	1425	
PA_tika-vin01_t1:1425_2	nibbattita”nti tato visesetvā vuttaṃ. Vipassanāpādakanti vipassanārambhe vipassanāya	1425	
PA_tika-vin01_t1:1425_3	pādakaṃ. Abhiññāpādakanti etthāpi eseva nayo. Buddhānañhi paṭhamārambhe eva pādakajjhānena	1425	
PA_tika-vin01_t1:1425_4	payojanaṃ ahosi, na tato paraṃ uparimaggādhigamaphalasamāpattiabhiññāvaḷañjanādiatthaṃ.	1425	
PA_tika-vin01_t1:1425_5	Abhisambodhisamadhigamato paṭṭhāya hi sabbaṃ ñāṇasamādhikiccaṃ ākaṅkhāmattapaṭibaddhamevāti.	1425	
PA_tika-vin01_t1:1425_6	Sabbakiccasādhakanti anupubbavihārādisabbakiccasādhakaṃ. Sabbalokiyalokuttaraguṇadāyakanti	1425	
PA_tika-vin01_t1:1425_7	ettha vipassanābhiññāpādakattā eva catutthassa jhānassa bhagavato sabbalokiyalokuttaraguṇadāyakatā	1425	
PA_tika-vin01_t1:1425_8	veditabbā. Sabbaññutaññāṇapadaṭṭhānañhi maggañāṇaṃ taṃpadaṭṭhānañca sabbaññutaññāṇaṃ	1425	
PA_tika-vin01_t1:1425_9	abhisambodhi, tadadhigamasamakālameva ca bhagavato sabbe buddhaguṇā hatthagatā ahesuṃ,	1425	
PA_tika-vin01_t1:1425_10	catutthajjhānasannissayo ca maggādhigamoti.	14251	
PA_tika-vin01_t1:1426_0	“Catutthaṃ jhānaṃ upasampajja vihāsi”nti vatvā “so”ti vuttattā āha “so aha”nti. Evaṃ	1426	
PA_tika-vin01_t1:1426_1	samāhiteti ettha evaṃ-saddo heṭṭhā jhānattayādhigamapaṭipāṭisiddhassa catutthajjhānasamādhānassa	1426	
PA_tika-vin01_t1:1426_2	nidassanatthoti āha “evanti catutthajjhānakkamanidassanameta”nti. Catutthajjhānassa	1426	
PA_tika-vin01_t1:1426_3	tassa ca adhigamamaggassa nidassanaṃ, yena samādhānānukkamena catutthajjhānasamādhi	1426	
PA_tika-vin01_t1:1426_4	laddho, tadubhayanidassananti attho. Tenāha “iminā…pe… vuttaṃ hotī”ti. Tattha iminā	1426	
PA_tika-vin01_t1:1426_5	kamenāti iminā paṭhamajjhānādhigamādinā kamena. Yadipi “eva”nti idaṃ āgamanasamādhinā	1426	
PA_tika-vin01_t1:1426_6	saddhiṃ catutthajjhānasamādhānaṃ dīpeti, satipārisuddhisamādhi eva pana iddhiyā adhiṭṭhānabhāvato	1426	
PA_tika-vin01_t1:1426_7	padhānanti āha “catutthajjhānasamādhinā samāhite”ti. Sabbapaccanīkadhammupakkilesaparisuddhāya	1426	
PA_tika-vin01_t1:1426_8	paccanīkasamanepi abyāvaṭāya pārisuddhupekkhāya vattamānāya catutthajjhānaṃ taṃsampayuttā	1426	
PA_tika-vin01_t1:1426_9	ca dhammā suparisuddhā suvisadā ca honti, satisīsena pana tattha desanā katāti āha	1426	
PA_tika-vin01_t1:1426_10	“upekkhāsatipārisuddhibhāvena parisuddhe”ti, upekkhāya janitasatipārisuddhisambhavenāti	14261	
PA_tika-vin01_t1:1426_11	attho. Parisuddhiyā eva paccayavisesena pavattiviseso pariyodātatā sudhantasuvaṇṇassa	14261	
PA_tika-vin01_t1:1426_12	nighaṃsanena pabhassaratā viyāti āha “parisuddhattāyeva pariyodāte, pabhassareti vuttaṃ hotī”ti.	14261	
PA_tika-vin01_t1:1427_0	Sukhādīnaṃ paccayānaṃ ghātenāti sukhasomanassānaṃ dukkhadomanassānañca yathākkamaṃ	1427	
PA_tika-vin01_t1:1427_1	rāgadosapaccayānaṃ vikkhambhanena. “Sukhaṃ somanassassa paccayo, somanassaṃ rāgassa,	1427	
PA_tika-vin01_t1:1427_2	dukkhaṃ domanassassa paccayo, domanassaṃ dosassā”ti vuttaṃ. Yathā rāgādayo cetaso	1427	
PA_tika-vin01_t1:1427_3	malāsucibhāvena “aṅgaṇānī”ti vuccanti, evaṃ upagantvā kilesanaṭṭhena upakkilesāti	1427	
PA_tika-vin01_t1:1427_4	āha “anaṅgaṇattā eva ca vigatupakkilese”ti. Tenāha “aṅgaṇena hi cittaṃ upakkilissatī”ti,	1427	
PA_tika-vin01_t1:1427_5	vibādhīyati upatāpīyatīti attho. Subhāvitattāti paguṇabhāvāpādanena suṭṭhu bhāvitattā.	1427	
PA_tika-vin01_t1:1427_6	Tenāha “vasībhāvappatte”ti, āvajjanādinā pañcadhā cuddasavidhena vā paridamanena	1427	
PA_tika-vin01_t1:1427_7	vasaṃ vattituṃ upagateti attho. Vase vattamānañhi cittaṃ mudūti vuccatīti vase vattamānaṃ	1427	
PA_tika-vin01_t1:1427_8	cittaṃ paguṇabhāvāpattiyā suparimadditaṃ viya cammaṃ suparikammakatā viya ca lākhā	1427	
PA_tika-vin01_t1:1427_9	mudūti vuccati. Kammakkhameti vikubbanādiiddhikammakkhame. Tadubhayanti mudutākammaniyadvayaṃ.	1427	
PA_tika-vin01_t1:1428_0	Nāhantiādīsu na-kāro paṭisedhattho. Ahanti satthā attānaṃ niddisati. Bhikkhaveti	1428	
PA_tika-vin01_t1:1428_1	bhikkhū ālapati. Aññanti idāni vuccamānacittato aññaṃ. Ekadhammampīti ekampi sabhāvadhammaṃ.	1428	
PA_tika-vin01_t1:1428_2	Na samanupassāmīti sambandho. Ayañhettha attho – ahaṃ, bhikkhave, sabbaññutaññāṇena	1428	
PA_tika-vin01_t1:1428_3	olokentopi aññaṃ ekadhammampi na samanupassāmi, yaṃ vasībhāvāpādanena bhāvitaṃ tathā	1428	
PA_tika-vin01_t1:1428_4	punappunaṃ karaṇena bahulīkataṃ evaṃ savisesamudubhāvappattiyā mudu kammakkhamatāya	1428	
PA_tika-vin01_t1:1428_5	kammaniyañca hoti yathā idaṃ cittanti. Idaṃ cittanti ca attano tesañca paccakkhatāya evamāha.	1428	
PA_tika-vin01_t1:1429_0	Yathā yathāvuttā parisuddhatādayo na vigacchanti, evaṃ subhāvitaṃ cittaṃ tattha avaṭṭhitaṃ	1429	
PA_tika-vin01_t1:1429_1	idha “ṭhitaṃ āneñjappatta”nti ca vuttanti āha “etesu parisuddhabhāvādīsu ṭhitattā	1429	
PA_tika-vin01_t1:1429_2	ṭhite, ṭhitattāyeva āneñjappatte”ti. Yathā mudukammaññatā vasībhāvappattiyā lakkhīyati,	1429	
PA_tika-vin01_t1:1429_3	evaṃ vasībhāvappattipi mudukammaññatāhi lakkhīyatīti “mudukammaññabhāvena vā attano	1429	
PA_tika-vin01_t1:1429_4	vase ṭhitattā ṭhite”ti vuttaṃ. Yathā hi kāraṇena phalaṃ niddhārīyati, evaṃ phalenapi	1429	
PA_tika-vin01_t1:1429_5	kāraṇaṃ niddhārīyatīti niccalabhāvena avaṭṭhānaṃ āneñjappattiyā ca sampayuttadhammesu	1429	
PA_tika-vin01_t1:1429_6	thirabhāvena paṭipakkhehi akammaniyatāya ca sambhavataṃ saddhādibalānaṃ ānubhāvena	1429	
PA_tika-vin01_t1:1429_7	hotīti āha “saddhādīhi pariggahitattā āneñjappatte”ti.	1429	
PA_tika-vin01_t1:1430_0	Idāni saṅkhepato vuttamevatthaṃ vivarituṃ “saddhāpariggahitaṃ hī”tiādi vuttaṃ. Tattha	1430	
PA_tika-vin01_t1:1430_1	saddhāpariggahitanti evaṃ subhāvitaṃ vasībhāvappattaṃ cittaṃ ekaṃsena abhiññāsacchikaraṇīyānaṃ	1430	
PA_tika-vin01_t1:1430_2	dhammānaṃ abhiññāsacchikiriyāya saṃvattatīti evaṃ pavattāya saddhāya pariggahitaṃ	1430	
PA_tika-vin01_t1:1430_3	yathāvuttasaddhābalena upatthambhitaṃ. Assaddhiyenāti tappaṭipakkhena assaddhiyena	1430	
PA_tika-vin01_t1:1430_4	hetunā. Na iñjatīti na calati na kampati, aññadatthu uparivisesāvahabhāveneva tiṭṭhati.	1430	
PA_tika-vin01_t1:1430_5	Vīriyapariggahitantiādīsupi imināva nayena attho veditabbo. Ayaṃ pana viseso – vīriyapariggahitanti	1430	
PA_tika-vin01_t1:1430_6	vasībhāvāpādanaparidamanasādhanena vīriyena upatthambhitaṃ. Satipariggahitanti yathāvutte	1430	
PA_tika-vin01_t1:1430_7	bhāvanābahulīkāre asammosādikāya kusalānañca dhammānaṃ gatiyo samanvesamānāya satiyā	1430	
PA_tika-vin01_t1:1430_8	upatthambhitaṃ. Samādhipariggahitanti tattheva avikkhepasādhanena samādhānena upatthambhitaṃ.	1430	
PA_tika-vin01_t1:1430_9	Paññāpariggahitanti tassā eva bhāvanāya upakārānupakāradhammānaṃ pajānanalakkhaṇāya	1430	
PA_tika-vin01_t1:1430_10	paññāya upatthambhitaṃ. Obhāsagatanti ñāṇobhāsasahagataṃ. Obhāsabhūtena hi yathāvuttasamādhānasaṃvaddhitena	14301	
PA_tika-vin01_t1:1430_11	ñāṇena saṃkilesapakkhaṃ yāthāvato passanto tato utrāsanto ottappanto taṃ abhibhavati,	14301	
PA_tika-vin01_t1:1430_12	na tena abhibhuyyati. Tenāha “kilesandhakārena na iñjatī”ti. Etena ñāṇapariggahitaṃ	14301	
PA_tika-vin01_t1:1430_13	hirottappabalaṃ dasseti. Aṭṭhaṅgasamannāgatanti catutthajjhānasamādhinā samāhitatā	14301	
PA_tika-vin01_t1:1430_14	parisuddhatā pariyodātatā anaṅgaṇatā vigatupakkilesatā mudubhāvo kammaniyatā āneñjappattiyā	14301	
PA_tika-vin01_t1:1430_15	ṭhitatāti imehi aṭṭhahi aṅgehi samannāgataṃ. Atha vā samāhitassa cittassa imāni aṅgānīti	14301	
PA_tika-vin01_t1:1430_16	“samāhite”ti imaṃ aṅgabhāvena aggahetvā ṭhitiāneñjappattiyo visuṃ gahetvā yathāvuttehi	14301	
PA_tika-vin01_t1:1430_17	aṭṭhahi aṅgehi samannāgatanti attho daṭṭhabbo. Abhinīhārakkhamanti iddhividhādiatthaṃ	14301	
PA_tika-vin01_t1:1430_18	abhinīhārakkhamaṃ tadabhimukhakaraṇayoggaṃ. Tenāha “abhiññāsacchikaraṇīyānaṃ dhammānaṃ	14301	
PA_tika-vin01_t1:1430_19	abhiññāsacchikiriyāyā”ti.	14301	
PA_tika-vin01_t1:1431_0	Kāmaṃ nīvaraṇāni vikkhambhetvā eva paṭhamajjhānasamadhigamo, vitakkādivūpasamā eva	1431	
PA_tika-vin01_t1:1431_1	ca dutiyajjhānādisamadhigamo, tathāpi na tathā te tehi dūrībhūtā, apetā vā yathā	1431	
PA_tika-vin01_t1:1431_2	catutthajjhānato, tasmā cetaso malīnabhāvasaṅkhobhauppilābhāvakarehi nīvaraṇādīhi	1431	
PA_tika-vin01_t1:1431_3	suṭṭhu vimuttiyā tassa parisuddhipariyodātatā ca vuttāti āha “nīvaraṇa…pe… pariyodāte”ti.	1431	
PA_tika-vin01_t1:1431_4	Jhānapaṭilābhapaccanīkānanti ettha ācariyadhammapālattherena “jhānapaṭilābhapaccayāna”nti	1431	
PA_tika-vin01_t1:1431_5	pāṭhaṃ gahetvā “jhānapaṭilābhapaccanīkāna”nti ayaṃ pāṭho paṭikkhitto. Vuttañhi tena –	1431	
PA_tika-vin01_t1:1432_0	“Jhānapaṭilābhapaccayānanti jhānapaṭilābhahetukānaṃ jhānapaṭilābhaṃ nissāya uppajjanakānaṃ.	1432	
PA_tika-vin01_t1:1432_1	Pāpakānanti lāmakānaṃ. Icchāvacarānanti icchāya avacarānaṃ icchāvasena otiṇṇānaṃ	1432	
PA_tika-vin01_t1:1432_2	‘aho vata mameva satthā paṭipucchitvā bhikkhūnaṃ dhammaṃ deseyyā’tiādinayappavattānaṃ	1432	
PA_tika-vin01_t1:1432_3	mānamāyāsāṭheyyādīnaṃ. Abhijjhādīnanti ādi-saddenapi tesaṃyeva saṅgaho. Abhijjhā	1432	
PA_tika-vin01_t1:1432_4	cettha paṭhamajjhānena avikkhambhaneyyā mānādayo ca tadekaṭṭhā daṭṭhabbā jhānapaṭilābhapaccayānanti	1432	
PA_tika-vin01_t1:1432_5	anuvattamānattā. Vikkhambhaneyyā pana nīvaraṇaggahaṇena gahitā. Kathaṃ pana paṭhamajjhānena	1432	
PA_tika-vin01_t1:1432_6	avikkhambhaneyyā idha vigacchantīti? ‘Sabbe kusalā dhammā sabbākusalānaṃ paṭipakkhā’ti	1432	
PA_tika-vin01_t1:1432_7	sallekhapaṭipattivasena evaṃ vuttaṃ jhānassa aparāmaṭṭhabhāvadassanato. Ye panettha	1432	
PA_tika-vin01_t1:1432_8	‘icchāvacarānaṃ abhijjhādīna’nti imehi padehi kopaappaccayakāmarāgabyāpādādayo gahitāti	1432	
PA_tika-vin01_t1:1432_9	adhippāyena ‘jhānapaṭilābhapaccayāna’nti pāṭhaṃ paṭikkhipitvā ‘jhānapaṭilābhapaccanīkāna’nti	1432	
PA_tika-vin01_t1:1432_10	pāṭhoti vadanti, taṃ tesaṃ matimattaṃ tathā pāṭhasseva abhāvato, jhānapaṭilābhapaccanīkā	14321	
PA_tika-vin01_t1:1432_11	ca nīvaraṇā ceva tadekaṭṭhā ca, tesaṃ dūrībhāvaṃ vatvā puna tesaṃyeva abhāvavigamacodanāya	14321	
PA_tika-vin01_t1:1432_12	ayujjamānattā. Nanu ca anaṅgaṇasuttavatthasuttesu ayamattho labbhati oḷārikānaṃyeva	14321	
PA_tika-vin01_t1:1432_13	pāpadhammānaṃ tattha adhippetattāti. Saccametaṃ, idha pana adhigatacatutthajjhānassa	14321	
PA_tika-vin01_t1:1432_14	vasena vuttattā sukhumāyeva te gahitā, aṅgaṇupakkilesatāsāmaññena panettha suttānaṃ	14321	
PA_tika-vin01_t1:1432_15	apadisanaṃ. Tathā hi ‘suttānusārenā’ti vuttaṃ, na pana suttavasenā”ti.	14321	
PA_tika-vin01_t1:1433_0	Avassañcetamevaṃ sampaṭicchitabbaṃ adhigatajjhānānampi kesañci icchāvacarānaṃ pavattisabbhāvatoti.	1433	
PA_tika-vin01_t1:1433_1	Teneva ācariyadhammapālattherena “jhānapaṭilābhapaccayāna”nti pāṭhaṃ gahetvā “jhānapaṭilābhapaccanīkāna”nti	1433	
PA_tika-vin01_t1:1433_2	ayaṃ pāṭho paṭikkhitto. Mahāgaṇṭhipade visuddhimaggassa sīhaḷagaṇṭhipadepi ca “jhānapaṭilābhapaccayāna”nti	1433	
PA_tika-vin01_t1:1433_3	imasseva pāṭhassa attho vutto, tasmā ayameva pāṭho gahetabbo, atthopi cettha yathāvuttanayeneva	1433	
PA_tika-vin01_t1:1433_4	veditabbo. Tena “icchāvacarānanti icchāya avacarānaṃ icchāvasena otiṇṇānaṃ pavattānaṃ	1433	
PA_tika-vin01_t1:1433_5	nānappakārānaṃ kopaappaccayānanti attho”ti ayampi pāṭho ayuttoyevāti gahetabbaṃ,	1433	
PA_tika-vin01_t1:1433_6	tatoyeva ca visuddhimagge ayaṃ pāṭho sabbena sabbaṃ na dassitoti.	1433	
PA_tika-vin01_t1:1434_0	Iddhipādakabhāvūpagamanenāti iddhiyā pādakabhāvassa padaṭṭhānabhāvassa upagamanena.	1434	
PA_tika-vin01_t1:1434_1	Bhāvanāpāripūriyāti ito paraṃ kattabbassa abhāvavasena abhinīhārakkhamabhāvanāya	1434	
PA_tika-vin01_t1:1434_2	paripuṇṇattā. Paṇītabhāvūpagamanenāti tato eva padhānabhāvaṃ nītatāya uttamaṭṭhena	1434	
PA_tika-vin01_t1:1434_3	atittikaraṭṭhena ca paṇītabhāvassa upagamanena. Ubhayañcetaṃ bhāvanāya ṭhitiyā kāraṇavacanaṃ,	1434	
PA_tika-vin01_t1:1434_4	paripuṇṇāya bhāvanāya paṇītabhāvappattiyā ṭhiteti. Āneñjappatteti idaṃ ṭhitiyā visesanaṃ.	1434	
PA_tika-vin01_t1:1434_5	Tenāha “yathā āneñjappattaṃ hoti, evaṃ ṭhite”ti. Imasmiṃ pakkhe “ṭhite āneñjappatte”ti	1434	
PA_tika-vin01_t1:1434_6	ubhayamekaṃ aṅgaṃ, “samāhite”ti pana idampi ekamaṅgaṃ. Tenevassa paṭhamavikappato	1434	
PA_tika-vin01_t1:1434_7	visesaṃ sandhāyāha “evampi aṭṭhaṅgasamannāgata”nti.	1434	
PA_tika-vin01_t1:1435_0	Pubbenivāsaṃ anussarati, tassa vā anussaraṇaṃ pubbenivāsānussati taṃnissayādipaccayabhūtaṃ	1435	
PA_tika-vin01_t1:1435_1	paṭicca uppajjanato. Pubbenivāsānussatimhi yaṃ ñāṇaṃ tadatthāyāti saṅkhepena vuttamatthaṃ	1435	
PA_tika-vin01_t1:1435_2	vivaranto pubbenivāsaṃ tāva dassetvā tattha satiñāṇāni dassetuṃ “pubbenivāso”tiādimāha.	1435	
PA_tika-vin01_t1:1435_3	Tattha “pubbe”ti idaṃ padaṃ “ekampi jāti”ntiādivacanato atītabhavavisayaṃ idhādhippetanti	1435	
PA_tika-vin01_t1:1435_4	āha “atītajātīsū”ti. Nivāsasaddo kammasādhano, khandhavinimutto ca nivasitadhammo	1435	
PA_tika-vin01_t1:1435_5	natthīti āha “nivutthakkhandhā”ti. Nivutthatā cettha santāne pavattatā, tathābhūtā	1435	
PA_tika-vin01_t1:1435_6	ca te anu anu bhūtā jātā pavattā, tattha uppajjitvā vigatā ca hontīti āha “nivutthāti	1435	
PA_tika-vin01_t1:1435_7	ajjhāvutthā anubhūtā attano santāne uppajjitvā niruddhā”ti. Evaṃ sasantatipariyāpannadhammavasena	1435	
PA_tika-vin01_t1:1435_8	nivāsasaddassa atthaṃ vatvā idāni avisesena vattuṃ “nivutthadhammā vā nivutthā”ti	1435	
PA_tika-vin01_t1:1435_9	vatvā taṃ vivarituṃ “gocaranivāsenā”tiādi vuttaṃ. Gocarabhūtāpi hi gocarāsevanāya	1435	
PA_tika-vin01_t1:1435_10	āsevitā ārammaṇakaraṇavasena anubhūtā nivutthā nāma honti. Te pana duvidhā saparaviññāṇagocaratāyāti	14351	
PA_tika-vin01_t1:1435_11	ubhayepi te dassetuṃ “attano”tiādi vuttaṃ. Tattha “attano viññāṇena viññātā”ti vatvā	14351	
PA_tika-vin01_t1:1435_12	“paricchinnā”ti vacanaṃ ye te gocaranivāsena nivutthadhammā, na te kevalaṃ viññāṇena	14351	
PA_tika-vin01_t1:1435_13	viññātamattā, atha kho yathā pubbe nāmagottavaṇṇaliṅgāhārādīhi visesehi paricchedakārikāya	14351	
PA_tika-vin01_t1:1435_14	paññāya paricchijja gahitā, tathevetaṃ ñāṇaṃ paricchijja gaṇhātīti imassa atthassa	14351	
PA_tika-vin01_t1:1435_15	dīpanatthaṃ vuttaṃ. Paraviññāṇaviññātāpi vā nivutthāti sambandho. Na kevalaṃ attanova	14351	
PA_tika-vin01_t1:1435_16	viññāṇena, atha kho paresaṃ viññāṇena viññātāpīti attho. Idhāpi “paricchinnā”ti padaṃ	14351	
PA_tika-vin01_t1:1435_17	ānetvā sambandhitabbaṃ, paresampi vā viññāṇena viññātā paricchinnāti. Tassa ca gahaṇe	14351	
PA_tika-vin01_t1:1435_18	payojanaṃ vuttanayeneva vattabbaṃ.	14351	
PA_tika-vin01_t1:1436_0	Te ca kho yasmā atītāsu eva jātīsu aññehi viññātā paricchinnā, te ca parinibbutāpi	1436	
PA_tika-vin01_t1:1436_1	honti, yehi te viññātā, tesaṃ tadā vattamānasantānānusārena tesampi atīte pavatti	1436	
PA_tika-vin01_t1:1436_2	viññāyatīti sikhāppattaṃ pubbenivāsānussatiñāṇassa visayabhūtaṃ pubbenivāsaṃ dassetuṃ	1436	
PA_tika-vin01_t1:1436_3	“chinnavaṭumakānussaraṇādīsū”ti vuttaṃ. Chinnavaṭumakā sammāsambuddhā, tesaṃ anussaraṇaṃ	1436	
PA_tika-vin01_t1:1436_4	chinnavaṭumakānussaraṇaṃ. “Ādisaddena paccekabuddhabuddhasāvakānussaraṇāni gayhantī”ti	1436	
PA_tika-vin01_t1:1436_5	keci vadanti. Chinnavaṭumakā pana sabbeva anupādisesāya nibbānadhātuyā parinibbutā	1436	
PA_tika-vin01_t1:1436_6	chinnasaṃsāramaggattā, tesaṃ anussaraṇaṃ nāma tesaṃ paṭipattiyā anussaraṇaṃ. Sā pana	1436	
PA_tika-vin01_t1:1436_7	paṭipatti saṅkhepato chaḷārammaṇaggahaṇalakkhaṇāti tāni idha paraviññāṇaviññātaggahaṇena	1436	
PA_tika-vin01_t1:1436_8	gahitāni. Tasmā purimāsu jātīsu attano viññāṇena aviññātānaṃ parinibbutānaṃ sabbesampi	1436	
PA_tika-vin01_t1:1436_9	buddhapaccekabuddhasāvakānaṃ anussaraṇaṃ chinnavaṭumakānussaraṇanti veditabbaṃ. Ādi-saddena	1436	
PA_tika-vin01_t1:1436_10	panettha purimāsu jātīsu attano viññāṇena aviññātānaṃ aparinibbutānampi vattamānakkhandhapaṭipāṭiyā	14361	
PA_tika-vin01_t1:1436_11	agantvā sīhokkantikavasena anussaraṇaṃ gahitaṃ, ime pana yathāvuttachinnavaṭumakānussaraṇādayo	14361	
PA_tika-vin01_t1:1436_12	buddhānaṃyeva labbhanti. Na hi atīte buddhā bhagavanto evaṃ vipassiṃsu, evaṃ maggaṃ	14361	
PA_tika-vin01_t1:1436_13	bhāvesuṃ, phalanibbānāni sacchākaṃsu, evaṃ veneyye vinesunti ettha sabbathā aññesaṃ	14361	
PA_tika-vin01_t1:1436_14	ñāṇassa gati atthīti. Ye pana purimāsu jātīsu attanova viññāṇena viññātā, te parinibbutepi	14361	
PA_tika-vin01_t1:1436_15	khandhapaṭibaddhattā sāvakā anussarantiyeva. Yāya satiyā pubbenivāsaṃ anussarati,	14361	
PA_tika-vin01_t1:1436_16	sā pubbenivāsānussatīti ānetvā sambandhitabbaṃ. Abhinīharinti cittaṃ jhānārammaṇato	14361	
PA_tika-vin01_t1:1436_17	apanetvā pubbenivāsābhimukhaṃ pesesiṃ, pubbenivāsaninnaṃ pubbenivāsapoṇaṃ pubbenivāsapabbhāraṃ akāsinti attho.	14361	
PA_tika-vin01_t1:1437_0	Pāḷiyaṃ “abhininnāmesi”nti uttamapurisappayogattā “so”ti ettha ahaṃsaddo ānetvā vuccamāno	1437	
PA_tika-vin01_t1:1437_1	tadattho pākaṭo hotīti “so aha”nti vuttaṃ. Anekavidhanti nānābhavayonigativiññāṇaṭṭhitisattāvāsādivasena	1437	
PA_tika-vin01_t1:1437_2	bahuvidhaṃ. Pakārehīti nāmagottādiākārehi saddhiṃ. Sahayoge cetaṃ karaṇavacanaṃ.	1437	
PA_tika-vin01_t1:1437_3	Pavattitanti desanāvasena pavattitaṃ. Tenāha “saṃvaṇṇita”nti, vitthāritanti attho.	1437	
PA_tika-vin01_t1:1437_4	Nivāsanti antogadhabhedasāmaññavacanametanti te bhede byāpanicchāvasena saṅgahetvā	1437	
PA_tika-vin01_t1:1437_5	dassento “tattha tattha nivutthasantāna”nti āha. Anugantvā anugantvāti ñāṇagatiyā	1437	
PA_tika-vin01_t1:1437_6	anugantvā anugantvā. Anudevāti anu eva, da-kāro padasandhivasena āgato. “Abhininnāmesi”nti	1437	
PA_tika-vin01_t1:1437_7	vatvā “anussarāmī”ti vuttattā cittassa abhinīhārasamanantarabhāvasaraṇaṃ anusaddo	1437	
PA_tika-vin01_t1:1437_8	dīpetīti āha “citte abhininnāmitamatte eva sarāmīti dassetī”ti. Parikammaṃ vattabbaṃ	1437	
PA_tika-vin01_t1:1437_9	siyāti “pubbenivāsaṃ anussaritukāmena ādikammikena bhikkhunā pacchābhattaṃ piṇḍapātapaṭikkantena	1437	
PA_tika-vin01_t1:1437_10	rahogatena paṭisallīnena paṭipāṭiyā cattāri jhānāni samāpajjitvā abhiññāpādakacatutthajjhānato	14371	
PA_tika-vin01_t1:1437_11	vuṭṭhāya sabbapacchimā nisajjā āvajjitabbā”ti evamādinā pubbenivāsañāṇassa parikammabhūtaṃ	14371	
PA_tika-vin01_t1:1437_12	pubbakaraṇaṃ vattabbaṃ bhaveyya.	14371	
PA_tika-vin01_t1:1438_0	Āraddhappakāradassanattheti anussarituṃ āraddhassa pubbenivāsassa pabhedadassanatthe.	1438	
PA_tika-vin01_t1:1438_1	Ekampi jātinti ekampi bhavaṃ. So hi ekakammanibbatto ādānanikkhepaparicchinno antogadhadhammappabhedo	1438	
PA_tika-vin01_t1:1438_2	khandhappabandho idha “jātī”ti adhippeto jāyatīti jātīti katvā. Tenāha “ekampi…pe…	1438	
PA_tika-vin01_t1:1438_3	khandhasantāna”nti. Parihāyamānoti khīyamāno vinassamāno. Kappoti asaṅkhyeyyakappo.	1438	
PA_tika-vin01_t1:1438_4	So pana atthato kālo, tadā pavattamānasaṅkhāravasenassa parihāni veditabbā. Vaḍḍhamāno	1438	
PA_tika-vin01_t1:1438_5	vivaṭṭakappoti etthāpi eseva nayo. Yo pana “kālaṃ khepeti, kālo ghasati bhūtāni,	1438	
PA_tika-vin01_t1:1438_6	sabbāneva sahattanā”ti ādīsu kālassapi khayo vuccati, so idha nādhippeto aniṭṭhappasaṅgato.	1438	
PA_tika-vin01_t1:1438_7	Saṃvaṭṭanaṃ vinassanaṃ saṃvaṭṭo, saṃvaṭṭato uddhaṃ tathāṭhāyī saṃvaṭṭaṭṭhāyī. Tammūlakattāti	1438	
PA_tika-vin01_t1:1438_8	taṃpubbakattā. Vivaṭṭanaṃ nibbattanaṃ, vaḍḍhanaṃ vā vivaṭṭo.	1438	
PA_tika-vin01_t1:1439_0	Tejena saṃvaṭṭo tejosaṃvaṭṭo. Saṃvaṭṭasīmāti saṃvaṭṭanamariyādā. Saṃvaṭṭatīti vinassati.	1439	
PA_tika-vin01_t1:1439_1	Sadāti sabbakālaṃ, tīsupi saṃvaṭṭakālesūti attho. Ekaṃ buddhakkhettanti idha yaṃ	1439	
PA_tika-vin01_t1:1439_2	sandhāya vuttaṃ, taṃ niyametvā dassetuṃ “buddhakkhettaṃ nāma tividha”ntiādi vuttaṃ.	1439	
PA_tika-vin01_t1:1439_3	Yattake ṭhāne tathāgatassa paṭisandhiñāṇādiñāṇānubhāvo puññaphalasamuttejito saraseneva	1439	
PA_tika-vin01_t1:1439_4	parijambhati, taṃ sabbampi buddhaṅkurassa nibbattanakkhettaṃ nāmāti āha “jātikkhettaṃ	1439	
PA_tika-vin01_t1:1439_5	dasasahassacakkavāḷapariyanta”nti. Ānubhāvo pavattatīti idha iddhimā cetovasippatto	1439	
PA_tika-vin01_t1:1439_6	āṇākkhettapariyāpanne yattha katthaci cakkavāḷe ṭhatvā attano atthāya parittaṃ katvā	1439	
PA_tika-vin01_t1:1439_7	tattheva aññaṃ cakkavāḷaṃ gatopi kataparitto eva hotīti katvā vuttaṃ. Atha vā tattha	1439	
PA_tika-vin01_t1:1439_8	ekasmiṃ cakkavāḷe ṭhatvā sabbasattānaṃ atthāya paritte kate āṇākkhette sabbasattānaṃ	1439	
PA_tika-vin01_t1:1439_9	abhisambhuṇātveva parittānubhāvo tattha devatāhi parittānaṃ sampaṭicchitabbatoti	1439	
PA_tika-vin01_t1:1439_10	vuttaṃ “ānubhāvo pavattatī”ti. Yaṃ yāvatā vā pana ākaṅkheyyāti vuttanti yaṃ visayakkhettaṃ	14391	
PA_tika-vin01_t1:1439_11	sandhāya ekasmiṃyeva khaṇe sarena abhiviññāpanaṃ attano rūpadassanañca paṭijānantena	14391	
PA_tika-vin01_t1:1439_12	bhagavatā “yāvatā vā pana ākaṅkheyyā”ti vuttaṃ. Yatthāti yasmiṃ padese anantāparimāṇe	14391	
PA_tika-vin01_t1:1439_13	visayakkhette. Yaṃ yaṃ ākaṅkhati, taṃ taṃ anussaratīti ākaṅkhamattapaṭibaddhavuttitāya	14391	
PA_tika-vin01_t1:1439_14	buddhañāṇassa yaṃ yaṃ anussarituṃ icchati, taṃ taṃ anussarati. Ekaṃ āṇākkhettaṃ vinassatīti	14391	
PA_tika-vin01_t1:1439_15	iminā tiriyato saṃvaṭṭamānaparicchedo vutto. Saṇṭhahantanti vivaṭṭamānaṃ jāyamānaṃ.	14391	
PA_tika-vin01_t1:1439_16	Tassa vināso ca saṇṭhahanañca visuddhimagge vuttanti amhehipi heṭṭhā “lokavidū”ti	14391	
PA_tika-vin01_t1:1439_17	imassa atthasaṃvaṇṇanādhikāre pasaṅgato vuttattā idha na vuccati.	14391	
PA_tika-vin01_t1:1440_0	Evaṃ pasaṅgena saṃvaṭṭādike pakāsetvā idāni yathādhigataṃ tesaṃ anussaraṇākāraṃ dassetuṃ	1440	
PA_tika-vin01_t1:1440_1	“ye panete saṃvaṭṭavivaṭṭā vuttā”tiādimāha. Tattha etesūti niddhāraṇe bhummaṃ saṃvaṭṭavivaṭṭakappasamudāyato	1440	
PA_tika-vin01_t1:1440_2	anekesaṃ saṃvaṭṭakappādīnaṃ niddhāriyamānattā. Amumhi saṃvaṭṭakappeti ettha vā-saddo	1440	
PA_tika-vin01_t1:1440_3	luttaniddiṭṭho daṭṭhabbo. Tena ca aniyamatthena itarāsaṃ asaṅkhyeyyānampi saṅgaho	1440	
PA_tika-vin01_t1:1440_4	siddhoti. Atha vā amumhi saṃvaṭṭakappeti idaṃ saṃvaṭṭakappassa ādito pāḷiyaṃ gahitattā	1440	
PA_tika-vin01_t1:1440_5	vuttaṃ. Tatthāpi hi imassa katipayakālaṃ bhavādīsu saṃsaraṇaṃ upalabbhatīti. Saṃvaṭṭakappe	1440	
PA_tika-vin01_t1:1440_6	vā vattamāne yesu bhavādīsu imassa upapatti ahosi, taṃdassanametaṃ daṭṭhabbaṃ. Bhave	1440	
PA_tika-vin01_t1:1440_7	vātiādīsu kāmādibhave vā aṇḍajādiyoniyā vā devādigatiyā vā nānattakāyanānattasaññīādiviññāṇaṭṭhitiyā	1440	
PA_tika-vin01_t1:1440_8	vā sattāvāse vā khattiyādisattanikāye vā. Yasmā idaṃ bhagavato vasena pubbenivāsānussatiñāṇaṃ	1440	
PA_tika-vin01_t1:1440_9	āgataṃ, tasmā tasseva nāmādivasena atthaṃ yojetvā dassento āha “evaṃnāmoti vessantaro	1440	
PA_tika-vin01_t1:1440_10	vā jotipālo vā”tiādi. Sālimaṃsodanāhāro vāti gihikālaṃ sandhāya vuttaṃ. Pavattaphalabhojano	14401	
PA_tika-vin01_t1:1440_11	vāti tāpasādikālaṃ sandhāya. Pavattaphalabhojanoti sayampatitaphalāhāro. Sāmisanirāmisādippabhedānanti	14401	
PA_tika-vin01_t1:1440_12	ettha sāmisā gehassitasomanassādayo, nirāmisā nekkhammassitasomanassādayo. Ādi-saddena	14401	
PA_tika-vin01_t1:1440_13	vivekajasamādhijasukhādīnaṃ saṅgaho.	14401	
PA_tika-vin01_t1:1441_0	Heṭṭhā sāmaññato vuttamevatthaṃ vibhajitvā dassetukāmo “atha vā”tiādimāha. Tattha	1441	
PA_tika-vin01_t1:1441_1	amutrāsinti sāmaññaniddesoyaṃ, byāpanicchālopo vā, amutra amutra āsinti vuttaṃ hoti.	1441	
PA_tika-vin01_t1:1441_2	Anupubbena ārohantassa yāvadicchakaṃ anussaraṇanti ettha ārohantassāti paṭilomato	1441	
PA_tika-vin01_t1:1441_3	ñāṇena pubbenivāsaṃ ārohantassa. Paṭinivattantassāti pubbenivāsaṃ anussaraṇavasena	1441	
PA_tika-vin01_t1:1441_4	yāvadicchakaṃ gantvā paccāgacchantassa. Paccavekkhaṇanti anussaritānussaritassa paccavekkhaṇaṃ.	1441	
PA_tika-vin01_t1:1441_5	Tasmāti vuttassevatthassa kāraṇabhāvena paccāmasanaṃ, paṭinivattantassa paccavekkhaṇabhāvatoti	1441	
PA_tika-vin01_t1:1441_6	vuttaṃ hoti. Idhūpapattiyāti idha carimabhave upapattiyā. Anantaranti atītānantaramāha.	1441	
PA_tika-vin01_t1:1441_7	Amutrāti amukasmiṃ bhaveti attho. Udapādinti uppajjiṃ. Tāhi devatāhīti tusitadevatāhi.	1441	
PA_tika-vin01_t1:1441_8	Ekagottoti tusitagottena ekagotto. Mahābodhisattānaṃ santānassa pariyosānāvatthāyaṃ	1441	
PA_tika-vin01_t1:1441_9	devalokūpapattijanakaṃ nāma akusalena kammunā anupaddutameva hotīti adhippāyena “dukkhaṃ	1441	
PA_tika-vin01_t1:1441_10	pana saṅkhāradukkhamattamevā”ti vuttaṃ. Mahāpuññānampi pana devaputtānaṃ pubbanimittuppattikālādīsu	14411	
PA_tika-vin01_t1:1441_11	aniṭṭhārammaṇasamāyogo hotiyevāti “kadāci dukkhadukkhassapi sambhavo natthī”ti na	14411	
PA_tika-vin01_t1:1441_12	sakkā vattuṃ, dhammānaṃ uppādanirodhasaṅkhāradukkhanti veditabbaṃ. Sattapaññāsa…pe…	14411	
PA_tika-vin01_t1:1441_13	pariyantoti idaṃ manussavassagaṇanāvasena vuttaṃ. Tattha devānaṃ vassagaṇanāya pana catusahassameva.	14411	
PA_tika-vin01_t1:1442_0	Itīti vuttatthanidassanametaṃ, tañca kho yathārahato, na yathānupubbatoti dassento	1442	
PA_tika-vin01_t1:1442_1	“nāmagottavasenā”tiādimāha. Uddisīyatīti disvāva aviññeyyattā “ayaṃ ko nāmo”ti pucchite	1442	
PA_tika-vin01_t1:1442_2	“tisso gotamo”ti nāmagottena uddisīyati. Vaṇṇādīhīti vaṇṇāhāravedayitāyuparicchedehi.	1442	
PA_tika-vin01_t1:1442_3	Sāmotīti ettha iti-saddo ādiattho, pakārattho vā. Tena evamādievaṃpakāranānattatoti	1442	
PA_tika-vin01_t1:1442_4	dassitaṃ hoti. Nāmagottaṃ uddesoti uddisīyati satto etenāti uddeso nāmagottaṃ. Itare	1442	
PA_tika-vin01_t1:1442_5	ākārāti ākarīyati disvāva satto viññāyati etehīti itare vaṇṇādayo ākārā. “No ca kho	1442	
PA_tika-vin01_t1:1442_6	avisesenā”ti saṅkhepato vuttamevatthaṃ vitthārena dassento āha “titthiyā hī”tiādi.	1442	
PA_tika-vin01_t1:1442_7	Tattha titthiyāti aññatitthiyā. Te pana kammavādino kiriyavādino tāpasādayo. Yasmā	1442	
PA_tika-vin01_t1:1442_8	titthiyānaṃ brahmajālādīsu cattālīsāya eva saṃvaṭṭavivaṭṭānaṃ anussaraṇaṃ āgataṃ,	1442	
PA_tika-vin01_t1:1442_9	tasmā “na tato para”nti vatvā tattha kāraṇaṃ vadanto “dubbalapaññattā”tiādimāha.	1442	
PA_tika-vin01_t1:1442_10	Tena vipassanābhiyogo pubbenivāsānussatiñāṇassa visesakāraṇanti dasseti. Tatoyeva	14421	
PA_tika-vin01_t1:1442_11	ca balavapaññattā ṭhapetvā aggasāvakamahāsāvake itare pakatisāvakā kappasatampi kappasahassampi	14421	
PA_tika-vin01_t1:1442_12	anussarantiyevāti daṭṭhabbaṃ. Teneva vuttaṃ visuddhimagge “pakatisāvakā kappasatampi	14421	
PA_tika-vin01_t1:1442_13	kappasahassampi anussarantiyeva balavapaññattā”ti. Ettako hi tesaṃ abhinīhāroti kappānaṃ	14421	
PA_tika-vin01_t1:1442_14	satasahassampi tadadhikaṃ ekaṃ dve ca asaṅkhyeyyānīti kālavasena evaṃparimāṇo yathākkamaṃ	14421	
PA_tika-vin01_t1:1442_15	tesaṃ mahāsāvakaaggasāvakapaccekabuddhānaṃ puññañāṇābhinīhāro, sāvakapaccekabodhipāramitā	14421	
PA_tika-vin01_t1:1442_16	siddhā. Yadi bodhisambhārasambharaṇakālaparicchinno tesaṃ tesaṃ ariyānaṃ abhiññāñāṇavibhavo,	14421	
PA_tika-vin01_t1:1442_17	evaṃ sante buddhānampissa paricchedatā āpannāti āha “buddhānaṃ pana paricchedo natthī”ti.	14421	
PA_tika-vin01_t1:1442_18	“Yāvatakaṃ ñeyyaṃ, tāvatakaṃ ñāṇa”nti vacanato sabbaññutaññāṇassa viya buddhānaṃ	14421	
PA_tika-vin01_t1:1442_19	abhiññāñāṇānampi savisaye paricchedo nāma natthīti tattha yaṃ yaṃ ñātuṃ icchanti,	14421	
PA_tika-vin01_t1:1442_20	taṃ taṃ jānanti eva. Atha vā satipi kālaparicchede kāraṇūpāyakosallapariggahādinā	14422	
PA_tika-vin01_t1:1442_21	sātisayattā mahābodhisambhārānaṃ paññāpāramitāya pavattiānubhāvassa paricchedo nāma	14422	
PA_tika-vin01_t1:1442_22	natthi, kuto taṃnibbattānaṃ abhiññāñāṇānanti āha “buddhānaṃ pana paricchedo natthī”ti.	14422	
PA_tika-vin01_t1:1442_23	Atīte “ettakānaṃ kappānaṃ asaṅkhyeyyānī”ti evaṃ kālaparicchedo natthi anāgate anāgataṃsañāṇassa	14422	
PA_tika-vin01_t1:1442_24	viya. Tenāha “yāva icchanti tāva sarantī”ti.	14422	
PA_tika-vin01_t1:1443_0	Evaṃ pañcannaṃ janānaṃ pubbenivāsānussaraṇaṃ kālavibhāgato dassetvā idāni ārammaṇaggahaṇavasenassa	1443	
PA_tika-vin01_t1:1443_1	pavattivisesaṃ dassento “titthiyā cā”tiādimāha. Khandhapaṭipāṭimeva sarantīti ettha	1443	
PA_tika-vin01_t1:1443_2	khandhapaṭipāṭi khandhānaṃ anukkamo, sā ca kho cutito paṭṭhāya uppaṭipāṭivasena.	1443	
PA_tika-vin01_t1:1443_3	Keci panettha “iriyāpathapaṭipāṭi khandhapaṭipāṭī”ti vadanti. Vuttamevatthaṃ byatirekato	1443	
PA_tika-vin01_t1:1443_4	vibhāvento āha “paṭipāṭiṃ muñcitvā”tiādi. Tattha cutipaṭisandhivasenāti attano parassa	1443	
PA_tika-vin01_t1:1443_5	vā tasmiṃ tasmiṃ attabhāve cutiṃ disvā antarā kiñci anāmasitvā paṭisandhiyā eva gahaṇavasena.	1443	
PA_tika-vin01_t1:1443_6	Yathā pana andhā yaṭṭhiṃ amuñcitvā gacchanti, evaṃ te khandhapaṭipāṭiṃ amuñcitvāva	1443	
PA_tika-vin01_t1:1443_7	sarantīti āha “tesañhi andhānaṃ viya icchitappadesokkamanaṃ natthī”ti. Sāvakāti pakatisāvakāpi	1443	
PA_tika-vin01_t1:1443_8	mahāsāvakāpi aggasāvakāpi sāmaññato vuttā. Pakatisāvakāpi hi khandhapaṭipāṭiyāpi	1443	
PA_tika-vin01_t1:1443_9	anussaranti, cutipaṭisandhivasenapi saṅkamanti balavapaññattā, tathā asītimahāsāvakā.	1443	
PA_tika-vin01_t1:1443_10	Dvinnaṃ pana aggasāvakānaṃ khandhapaṭipāṭikiccaṃ natthi. Ekassa attabhāvassa cutiṃ	14431	
PA_tika-vin01_t1:1443_11	disvā paṭisandhiṃ passanti, puna aparassa cutiṃ disvā paṭisandhinti evaṃ cutipaṭisandhivasenapi	14431	
PA_tika-vin01_t1:1443_12	saṅkamantā gacchanti. Yathā nāma saradasamaye ṭhitamajjhanhikavelāyaṃ caturatanike	14431	
PA_tika-vin01_t1:1443_13	gehe cakkhumato purisassa rūpagataṃ supākaṭameva hotīti lokasiddhametaṃ. Siyā pana	14431	
PA_tika-vin01_t1:1443_14	tassa sukhumataratirokuṭṭādibhedassa rūpagatassa agocaratā, na tveva buddhānaṃ ñātuṃ	14431	
PA_tika-vin01_t1:1443_15	icchitassa ñeyyassa agocaratā, atha kho taṃ ñāṇālokena obhāsitaṃ hatthatale āmalakaṃ	14431	
PA_tika-vin01_t1:1443_16	viya supākaṭaṃ suvibhūtameva hoti, tathā ñeyyāvaraṇassa suppahīnattāti āha “buddhā panā”tiādi.	14431	
PA_tika-vin01_t1:1444_0	Tattha sīhokkantavasenāti sīhagatipatanavasena. Yaṃ yaṃ ṭhānaṃ ākaṅkhantīti yasmiṃ	1444	
PA_tika-vin01_t1:1444_1	kappe yasmiṃ bhave yaṃ yaṃ ṭhānaṃ jānituṃ icchanti. Taṃ sabbaṃ sarantiyevāti ñātuṃ	1444	
PA_tika-vin01_t1:1444_2	icchitaṃ taṃ sabbaṃ sarantiyeva, na na saranti. Buddhānañhi neva khandhapaṭipāṭikiccaṃ,	1444	
PA_tika-vin01_t1:1444_3	na ca cutipaṭisandhivasena saṅkamanakiccaṃ atthi. Tesañhi anekāsu kappakoṭīsu heṭṭhā	1444	
PA_tika-vin01_t1:1444_4	vā upari vā yaṃ yaṃ ṭhānaṃ icchanti, taṃ taṃ pākaṭameva hoti. Tasmā yathā peyyālapāḷiṃ	1444	
PA_tika-vin01_t1:1444_5	paṭhantā “paṭhamaṃ jhānaṃ…pe… pañcamaṃ jhāna”ntiādipariyosānameva gaṇhantā saṅkhipitvā	1444	
PA_tika-vin01_t1:1444_6	sajjhāyanti, na anupadaṃ, evaṃ anekāpi kappakoṭiyo peyyālapāḷiṃ viya saṅkhipitvā	1444	
PA_tika-vin01_t1:1444_7	yaṃ yaṃ icchanti, tattha tattheva ñāṇena okkamantā sīhokkantavasena gacchanti. Evaṃ	1444	
PA_tika-vin01_t1:1444_8	gacchantānañca tesaṃ ñāṇaṃ yathā nāma katavālavedhiparicayassa sarabhaṅgasadisassa	1444	
PA_tika-vin01_t1:1444_9	dhanuggahassa khitto saro antarantarā rukkhalatādīsu asajjamāno lakkheyeva patati	1444	
PA_tika-vin01_t1:1444_10	na sajjati na virajjhati, evaṃ antarantarāsu jātīsu na sajjati na virajjhati, asajjamānaṃ	14441	
PA_tika-vin01_t1:1444_11	avirajjhamānaṃ icchiticchitaṭṭhānaṃyeva gaṇhāti.	14441	
PA_tika-vin01_t1:1445_0	Atītabhave khandhā tappaṭibaddhanāmagottāni ca sabbaṃ pubbenivāsantveva saṅgahitānīti	1445	
PA_tika-vin01_t1:1445_1	āha “kiṃ viditaṃ karoti? Pubbenivāsa”nti. Moho paṭicchādakaṭṭhena tamo viya tamoti	1445	
PA_tika-vin01_t1:1445_2	āha “sveva moho”tiādi. Obhāsakaraṇaṭṭhenāti kātabbato karaṇaṃ, obhāsova karaṇaṃ obhāsakaraṇaṃ,	1445	
PA_tika-vin01_t1:1445_3	attano paccayehi obhāsabhāvena nibbattetabbaṭṭhenāti attho. Sesaṃ pasaṃsāvacananti	1445	
PA_tika-vin01_t1:1445_4	paṭipakkhavidhamanapavattivisesānaṃ bodhanato vuttaṃ. Avijjā vihatāti etena vijānanaṭṭhena	1445	
PA_tika-vin01_t1:1445_5	vijjāti ayampi attho dīpitoti daṭṭhabbaṃ. Kasmā? Yasmā vijjā uppannāti etena vijjāpaṭipakkhā	1445	
PA_tika-vin01_t1:1445_6	avijjā, paṭipakkhatā cassā pahātabbabhāvena vijjāya ca pahāyakabhāvenāti dasseti.	1445	
PA_tika-vin01_t1:1445_7	Esa nayo itarasmimpi padadvayeti iminā tamo vihato vinaṭṭho. Kasmā? Yasmā āloko uppannoti	1445	
PA_tika-vin01_t1:1445_8	imamatthaṃ atidisati. Kilesānaṃ ātāpanaparitāpanaṭṭhena vīriyaṃ ātāpoti āha “vīriyātāpena	1445	
PA_tika-vin01_t1:1445_9	ātāpino”ti, vīriyavatoti attho. Pesitacittassāti yathādhippetatthasiddhiṃ pativissaṭṭhacittassa.	1445	
PA_tika-vin01_t1:1445_10	Yathā appamattassa ātāpino pahitattassa viharatoti aññassapi kassaci mādisassāti	14451	
PA_tika-vin01_t1:1445_11	adhippāyo. Padhānānuyogassāti sammappadhānamanuyuttassa. Sesamettha uttānattā vuttanayattā ca suviññeyyameva.	14451	
PA_tika-vin01_t1:1446	Pubbenivāsakathā niṭṭhitā.	144	
PA_tika-vin01_t1:1447	Dibbacakkhuñāṇakathā	144	
PA_tika-vin01_t1:1448_0	13. Cutiyāti cavane. Upapāteti upapajjane. Samīpatthe cetaṃ bhummavacanaṃ, cutikkhaṇasāmantā	1448	
PA_tika-vin01_t1:1448_1	upapattikkhaṇasāmantā cāti vuttaṃ hoti. Tathā hi vakkhati “ye pana āsannacutikā”tiādi.	1448	
PA_tika-vin01_t1:1448_2	Yena ñāṇenāti yena dibbacakkhuñāṇena. Dibbacakkhuñāṇeneva hi sattānaṃ cuti ca upapatti	1448	
PA_tika-vin01_t1:1448_3	ca ñāyati. Parikammaṃ vattabbaṃ siyāti “dibbacakkhuñāṇaṃ uppādetukāmena ādikammikena	1448	
PA_tika-vin01_t1:1448_4	kulaputtena kasiṇārammaṇaṃ abhiññāpādakajjhānaṃ sabbākārena abhinīhārakkhamaṃ katvā	1448	
PA_tika-vin01_t1:1448_5	tejokasiṇaṃ odātakasiṇaṃ ālokakasiṇanti imesu tīsu kasiṇesu aññataraṃ āsannaṃ kātabbaṃ,	1448	
PA_tika-vin01_t1:1448_6	upacārajjhānagocaraṃ katvā vaḍḍhetvā ṭhapetabba”ntiādinā dibbacakkhuñāṇassa parikammaṃ vattabbaṃ bhaveyya.	1448	
PA_tika-vin01_t1:1449_0	So ahanti so katacittābhinīhāro ahaṃ. Dibbasadisattāti divi bhavanti dibbaṃ, devānaṃ	1449	
PA_tika-vin01_t1:1449_1	pasādacakkhu, tena dibbena cakkhunā sadisattāti attho. Dibbasadisattāti ca hīnūpamādassanaṃ	1449	
PA_tika-vin01_t1:1449_2	devatānaṃ dibbacakkhutopi imassa mahānubhāvattā. Idāni taṃ dibbasadisattaṃ vibhāvetuṃ	1449	
PA_tika-vin01_t1:1449_3	“devatānañhī”tiādi vuttaṃ. Tattha sucaritakammanibbattanti saddhābahulatāvisuddhadiṭṭhitāānisaṃsadassāvitādisampattiyā	1449	
PA_tika-vin01_t1:1449_4	suṭṭhu caritattā sucaritena devūpapattijanakena puññakammena nibbattaṃ. Pittasemharuhirādīhīti	1449	
PA_tika-vin01_t1:1449_5	ādi-saddena vātarogādīnaṃ saṅgaho. Apalibuddhanti anupaddutaṃ. Pittādīhi anupaddutattā	1449	
PA_tika-vin01_t1:1449_6	kammassa ca uḷāratāya upakkilesavimutti veditabbā. Upakkilesadosarahitañhi kammaṃ	1449	
PA_tika-vin01_t1:1449_7	tiṇādidosarahitaṃ viya sassaṃ uḷāraphalaṃ anupakkiliṭṭhaṃ hoti. Kāraṇūpacārena cassa	1449	
PA_tika-vin01_t1:1449_8	phalaṃ tathā voharīyati yathā “sukkaṃ sukkavipāka”nti. Dūrepīti pi-saddena sukhumassapi	1449	
PA_tika-vin01_t1:1449_9	ārammaṇassa sampaṭicchanasamatthataṃ saṅgaṇhāti. Pasādacakkhūti catunnaṃ mahābhūtānaṃ	1449	
PA_tika-vin01_t1:1449_10	pasādalakkhaṇaṃ cakkhu. Vīriyabhāvanābalanibbattanti vīriyārambhavaseneva ijjhanato	14491	
PA_tika-vin01_t1:1449_11	sabbāpi kusalabhāvanā vīriyabhāvanā, padhānasaṅkhārasamannāgatā vā iddhipādabhāvanā	14491	
PA_tika-vin01_t1:1449_12	visesato vīriyabhāvanā, tassā ānubhāvena nibbattaṃ vīriyabhāvanābalanibbattaṃ. Ñāṇamayaṃ	14491	
PA_tika-vin01_t1:1449_13	cakkhu ñāṇacakkhu. Tādisamevāti upakkilesavimuttatāya dūrepi sukhumassapi ārammaṇassa	14491	
PA_tika-vin01_t1:1449_14	sampaṭicchanasamatthatāya ca taṃsadisameva.	14491	
PA_tika-vin01_t1:1450_0	Dibbavihāravasena paṭiladdhattāti dibbavihārasaṅkhātānaṃ catunnaṃ jhānānaṃ vasena	1450	
PA_tika-vin01_t1:1450_1	paṭiladdhattā. Iminā kāraṇavasenassa dibbabhāvamāha. Dibbavihārasannissitattāti aṭṭhaṅgasamannāgamena	1450	
PA_tika-vin01_t1:1450_2	ukkaṃsagataṃ pādakajjhānasaṅkhātaṃ dibbavihāraṃ sannissāya pavattattā, dibbavihārapariyāpannaṃ	1450	
PA_tika-vin01_t1:1450_3	vā attanā sampayuttaṃ rūpāvacaracatutthajjhānaṃ nissāya paccayabhūtaṃ sannissitattāti	1450	
PA_tika-vin01_t1:1450_4	evamettha attho daṭṭhabbo. Ālokapariggahena mahājutikattāpi dibbanti kasiṇālokānuggahena	1450	
PA_tika-vin01_t1:1450_5	pattabbattā sayaṃ ñāṇālokapharaṇabhāvena ca mahājutikabhāvatopi dibbanti attho. Mahājutikampi	1450	
PA_tika-vin01_t1:1450_6	hi dibbanti vuccati “dibbamidaṃ byamha”ntiādīsu. Mahāgatikattāti mahanīyagamanattā,	1450	
PA_tika-vin01_t1:1450_7	vimhayanīyappavattikattāti attho. Vimhayanīyā hissa pavatti tirokuṭṭādigatarūpadassanato.	1450	
PA_tika-vin01_t1:1450_8	Taṃ sabbanti “heṭṭhā vuttaṃ atthapañcakamapekkhitvā vutta”nti vadanti. Keci pana	1450	
PA_tika-vin01_t1:1450_9	“jutigatiatthesupi saddavidū divusaddaṃ icchantīti mahājutikattā mahāgatikattāti	1450	
PA_tika-vin01_t1:1450_10	idameva dvayaṃ sandhāya vuttaṃ, tasmā ‘saddasatthānusārena veditabba’nti idaṃ dibbati	14501	
PA_tika-vin01_t1:1450_11	jotayatīti dibbaṃ, dibbati gacchati asajjamānaṃ pavattatīti dibbanti imamatthaṃ dassetuṃ	14501	
PA_tika-vin01_t1:1450_12	vutta”nti vadanti. Ācariyadhammapālatthero pana –	14501	
PA_tika-vin01_t1:1451_0	“Dibbacakkhulābhāya yogino parikammakaraṇaṃ tappaṭipakkhābhibhavassa atthato tassa	1451	
PA_tika-vin01_t1:1451_1	vijayicchā nāma hoti, dibbacakkhulābhī ca iddhimā devatānaṃ vacanagahaṇakkhamanadhammadānavasena	1451	
PA_tika-vin01_t1:1451_2	mahāmoggallānattherādayo viya dānaggahaṇalakkhaṇe vohāre ca pavatteyyāti evaṃ vihāravijayicchāvohārajutigatisaṅkhātānaṃ	1451	
PA_tika-vin01_t1:1451_3	atthānaṃ vasena imassa abhiññāñāṇassa dibbacakkhubhāvasiddhito saddavidū ca tesu	1451	
PA_tika-vin01_t1:1451_4	eva atthesu divusaddaṃ icchantīti ‘taṃ sabbaṃ saddasatthānusārena veditabba’nti vutta”nti –	1451	
PA_tika-vin01_t1:1452	Āha.	145	
PA_tika-vin01_t1:1453_0	Dassanaṭṭhenāti rūpadassanabhāvena. Cakkhunā hi sattā rūpaṃ passanti. Yathā maṃsacakkhu	1453	
PA_tika-vin01_t1:1453_1	viññāṇādhiṭṭhitaṃ samavisamaṃ ācikkhantaṃ viya pavattati, na tathā idaṃ. Idaṃ pana	1453	
PA_tika-vin01_t1:1453_2	sayameva tato sātisayaṃ cakkhukiccakārīti āha “cakkhukiccakaraṇena cakkhumivātipi	1453	
PA_tika-vin01_t1:1453_3	cakkhū”ti. Diṭṭhivisuddhihetuttāti saṅkhepato vuttamatthaṃ vivarituṃ “yo hī”tiādi	1453	
PA_tika-vin01_t1:1453_4	vuttaṃ. Ucchedadiṭṭhiṃ gaṇhātīti parato uppattiyā adassanato “etthe vāyaṃ satto ucchinno,	1453	
PA_tika-vin01_t1:1453_5	evamitarepī”ti ucchedadiṭṭhiṃ gaṇhāti. Navasattapātubhāvadiṭṭhiṃ gaṇhātīti jhānalābhī	1453	
PA_tika-vin01_t1:1453_6	adhiccasamuppanniko viya gaṇhāti. Yathā hi so asaññasattā cavitvā idhūpapanno pabbajito	1453	
PA_tika-vin01_t1:1453_7	samāno abhiññālābhī hutvā pubbenivāsaṃ anussaranto idhūpapattimeva disvā tato paraṃ	1453	
PA_tika-vin01_t1:1453_8	asaññabhave uppattiṃ anussaritumasakkonto “ahaṃ adhiccasamuppanno pubbe nāhosiṃ,	1453	
PA_tika-vin01_t1:1453_9	somhi etarahi ahutvā sattatāya pariṇato, sesāpi sattā tādisāyevā”ti abhinavasattapātubhāvadiṭṭhiṃ	1453	
PA_tika-vin01_t1:1453_10	gaṇhāti, evamayampi upapātamattameva disvā cutiṃ apassanto navasattapātubhāvadiṭṭhiṃ gaṇhāti.	14531	
PA_tika-vin01_t1:1454_0	Idāni aññathāpi visuddhikāraṇaṃ dassento āha “ekādasaupakkilesavirahato vā”tiādi.	1454	
PA_tika-vin01_t1:1454_1	Yathāhāti upakkilesasutte āgatapāḷiṃ nidasseti. Tattha hi anuruddho nandiyo kimiloti	1454	
PA_tika-vin01_t1:1454_2	ime tayo kulaputte āmantetvā dhammaṃ dassentena “anuruddhā tumhe kiṃ imehi na āluḷissanti,	1454	
PA_tika-vin01_t1:1454_3	ahampi imehi upādāya ekādasahi upakkilesehi āluḷitapubbo”ti dassetuṃ –	1454	
PA_tika-vin01_t1:1455_0	“Ahampi sudaṃ anuruddhā pubbeva sambodhā anabhisambuddho bodhisattova samāno obhāsañceva	1455	
PA_tika-vin01_t1:1455_1	sañjānāmi dassanañca rūpānaṃ, so kho pana me obhāso na cirasseva antaradhāyati dassanañca	1455	
PA_tika-vin01_t1:1455_2	rūpānaṃ. Tassa mayhaṃ anuruddhā etadahosi ‘ko nu kho hetu, ko paccayo, yena me obhāso	1455	
PA_tika-vin01_t1:1455_3	antaradhāyati dassanañca rūpāna’nti. Tassa mayhaṃ anuruddhā etadahosi ‘vicikicchā	1455	
PA_tika-vin01_t1:1455_4	kho me udapādi, vicikicchādhikaraṇañca me samādhi cavi, samādhimhi cute obhāso antaradhāyati	1455	
PA_tika-vin01_t1:1455_5	dassanañca rūpānaṃ, sohaṃ tathā karissāmi, yathā me puna na vicikicchā uppajjissatī’ti.	1455	
PA_tika-vin01_t1:1456_0	“So kho ahaṃ anuruddhā appamatto ātāpī pahitatto viharanto obhāsañceva sañjānāmi	1456	
PA_tika-vin01_t1:1456_1	dassanañca rūpānaṃ, so kho pana me obhāso na cirasseva antaradhāyati dassanañca rūpānaṃ.	1456	
PA_tika-vin01_t1:1456_2	Tassa mayhaṃ anuruddhā etadahosi ‘ko nu kho hetu, ko paccayo, yena me obhāso antaradhāyati	1456	
PA_tika-vin01_t1:1456_3	dassanañca rūpāna’nti. Tassa mayhaṃ anuruddhā etadahosi ‘amanasikāro kho me udapādi,	1456	
PA_tika-vin01_t1:1456_4	amanasikārādhikaraṇañca pana me samādhi cavi, samādhimhi cute obhāso antaradhāyati	1456	
PA_tika-vin01_t1:1456_5	dassanañca rūpānaṃ, sohaṃ tathā karissāmi, yathā me puna na vicikicchā uppajjissati	1456	
PA_tika-vin01_t1:1456_6	na amanasikāro”’ti –	1456	
PA_tika-vin01_t1:1457	Ādinā desanaṃ ārabhitvā idaṃ vuttaṃ “so kho ahaṃ anuruddhā vicikicchā cittassa upakkilesoti iti viditvā”tiādi.	145	
PA_tika-vin01_t1:1458_0	Tattha vicikicchāti mahāsattassa ālokaṃ vaḍḍhetvā dibbacakkhunā nānāvidhāni rūpāni	1458	
PA_tika-vin01_t1:1458_1	passantassa “idaṃ nu kho ki”nti uppannā vicikicchā. Manasikāravasena pana me rūpāni	1458	
PA_tika-vin01_t1:1458_2	upaṭṭhahiṃsu, rūpāni passato vicikicchā uppajjati, tasmā idāni kiñci na manasi karissāmīti	1458	
PA_tika-vin01_t1:1458_3	tuṇhī bhavati, taṃ tuṇhībhāvappattiṃ sandhāyāha “amanasikāro”ti. Thinamiddhanti kiñci	1458	
PA_tika-vin01_t1:1458_4	amanasikarontassa uppannaṃ thinamiddhaṃ. Tathābhūtassa hi savipphārikamanasikārassa	1458	
PA_tika-vin01_t1:1458_5	abhāvato thinamiddhaṃ uppajjati. Chambhitattanti thinamiddhaṃ vinodetvā yathāraddhamanasikāravasena	1458	
PA_tika-vin01_t1:1458_6	himavantābhimukhaṃ ālokaṃ vaḍḍhetvā dānavarakkhasaajagarādayo passantassa uppannaṃ	1458	
PA_tika-vin01_t1:1458_7	chambhitattaṃ. Uppilanti “mayā diṭṭhabhayaṃ pakatiyā cakkhuviññāṇena olokiyamānaṃ	1458	
PA_tika-vin01_t1:1458_8	na passati, adiṭṭhe parikappitasadise kiṃnāma bhaya”nti bhayassa vinodanavasena cintentassa	1458	
PA_tika-vin01_t1:1458_9	attano paccavekkhaṇākosallaṃ nissāya uppannaṃ uppilāvitattaṃ. Duṭṭhullanti kāyālasiyaṃ.	1458	
PA_tika-vin01_t1:1458_10	“Mayā thinamiddhaṃ chambhitattānaṃ vūpasamanatthaṃ gāḷhaṃ vīriyaṃ paggahitaṃ, tena	14581	
PA_tika-vin01_t1:1458_11	me uppilasaṅkhātā cittasamādhidūsitā gehassitā balavapīti uppannā”ti vīriyaṃ sithilaṃ	14581	
PA_tika-vin01_t1:1458_12	karontassa hi kāyaduṭṭhullaṃ kāyadaratho kāyālasiyaṃ udapādi.	14581	
PA_tika-vin01_t1:1459_0	Accāraddhavīriyanti “mama vīriyaṃ sithilaṃ karoto duṭṭhullaṃ uppanna”nti puna vīriyaṃ	1459	
PA_tika-vin01_t1:1459_1	paggaṇhato uppannaṃ accāraddhavīriyaṃ. Atilīnavīriyanti “mama vīriyaṃ paggaṇhato	1459	
PA_tika-vin01_t1:1459_2	evaṃ jāta”nti puna vīriyaṃ sithilayato uppannaṃ atilīnavīriyaṃ. Abhijappāti devalokābhimukhaṃ	1459	
PA_tika-vin01_t1:1459_3	ālokaṃ vaḍḍhetvā devasaṅghaṃ passato uppannā taṇhā. “Evaṃ me hotū”ti hi abhinivisanavasena	1459	
PA_tika-vin01_t1:1459_4	jappatīti abhijappā, taṇhā. Nānattasaññāti “mayhaṃ ekajātikaṃ rūpaṃ manasikarontassa	1459	
PA_tika-vin01_t1:1459_5	abhijappā uppannā, nānāvidhaṃ rūpaṃ manasikāraṃ karissāmī”ti kālena devalokābhimukhaṃ	1459	
PA_tika-vin01_t1:1459_6	kālena manussalokābhimukhaṃ vaḍḍhetvā nānāvidhāni rūpāni manasikaroto uppannā nānattasaññā,	1459	
PA_tika-vin01_t1:1459_7	nānatte nānāsabhāve saññāti nānattasaññā. Atinijjhāyitattanti “mayhaṃ nānāvidhāni	1459	
PA_tika-vin01_t1:1459_8	rūpāni manasikarontassa nānattasaññā udapādi, iṭṭhaṃ vā aniṭṭhaṃ vā ekajātikameva	1459	
PA_tika-vin01_t1:1459_9	rūpaṃ manasi karissāmī”ti tathā manasikaroto uppannaṃ rūpānaṃ atinijjhāyitattaṃ,	1459	
PA_tika-vin01_t1:1459_10	ativiya uttari katvā nijjhānaṃ pekkhanaṃ atinijjhāyitattaṃ. Obhāsanti parikammasamuṭṭhitaṃ	14591	
PA_tika-vin01_t1:1459_11	obhāsaṃ. Na ca rūpāni passāmīti parikammobhāsamanasikārappasutatāya dibbacakkhunā	14591	
PA_tika-vin01_t1:1459_12	rūpāni na passāmi. Rūpāni hi kho passāmīti tena parikammobhāsena pharitvā ṭhitaṭṭhāne	14591	
PA_tika-vin01_t1:1459_13	dibbacakkhuno visayabhūtāni rūpagatāni passāmi.	14591	
PA_tika-vin01_t1:1460	Evamādīti ādi-saddena –	146	
PA_tika-vin01_t1:1461_0	“Kevalampi rattiṃ kevalampi divaṃ kevalampi rattindivaṃ tassa mayhaṃ anuruddhā etadahosi	1461	
PA_tika-vin01_t1:1461_1	‘ko nu kho hetu, ko paccayo, yvāhaṃ obhāsañhi kho sañjānāmi, na ca rūpāni passāmi,	1461	
PA_tika-vin01_t1:1461_2	rūpāni kho passāmi, na ca obhāsaṃ sañjānāmi kevalampi rattiṃ kevalampi divaṃ kevalampi	1461	
PA_tika-vin01_t1:1461_3	rattindiva’nti. Tassa mayhaṃ anuruddhā etadahosi ‘yasmiñhi kho ahaṃ samaye rūpanimittaṃ	1461	
PA_tika-vin01_t1:1461_4	amanasikaritvā obhāsanimittaṃ manasi karomi. Obhāsañhi kho tasmiṃ samaye sañjānāmi,	1461	
PA_tika-vin01_t1:1461_5	na ca rūpāni passāmi. Yasmiṃ panāhaṃ samaye obhāsanimittaṃ amanasikaritvā rūpanimittaṃ	1461	
PA_tika-vin01_t1:1461_6	manasi karomi. Rūpāni hi kho tasmiṃ samaye passāmi, na ca obhāsaṃ sañjānāmi kevalampi	1461	
PA_tika-vin01_t1:1461_7	rattiṃ kevalampi divaṃ kevalampi rattindiva”nti –	1461	
PA_tika-vin01_t1:1462	Evamādipāḷiṃ saṅgaṇhāti.	146	
PA_tika-vin01_t1:1463_0	Manussānaṃ idanti mānusakaṃ, manussānaṃ gocarabhūtaṃ rūpārammaṇaṃ. Tadaññassa pana	1463	
PA_tika-vin01_t1:1463_1	dibbatirokuṭṭasukhumādibhedassa rūpassa dassanato atikkantamānusakaṃ. Evarūpaṃ tañca	1463	
PA_tika-vin01_t1:1463_2	manussūpacāraṃ atikkantaṃ nāma hotīti āha “manussūpacāraṃ atikkamitvā rūpadassanenā”ti.	1463	
PA_tika-vin01_t1:1463_3	Tattha manussūpacāranti manussehi upacaritabbaṭṭhānaṃ, pakatiyā cakkhudvārena gahetabbaṃ	1463	
PA_tika-vin01_t1:1463_4	visayanti adhippāyo. Evaṃ visayamukhena dassetvā idāni visayimukhena dassetuṃ “mānusakaṃ	1463	
PA_tika-vin01_t1:1463_5	vā”tiādi vuttaṃ. Tatthāpi maṃsacakkhātikkamo tassa kiccātikkameneva daṭṭhabbo. Dibbena	1463	
PA_tika-vin01_t1:1463_6	cakkhunāti dibbacakkhuñāṇenapi daṭṭhuṃ na sakkā khaṇassa atiittaratāya atisukhumatāya	1463	
PA_tika-vin01_t1:1463_7	kesañci rūpassa, apica dibbacakkhussa paccuppannaṃ rūpārammaṇaṃ, tañca purejātapaccayabhūtaṃ,	1463	
PA_tika-vin01_t1:1463_8	na ca āvajjanaparikammehi vinā mahaggatassa pavatti atthi, nāpi uppajjamānameva rūpaṃ	1463	
PA_tika-vin01_t1:1463_9	ārammaṇapaccayo bhavituṃ sakkoti, bhijjamānaṃ vā, tasmā cutūpapātakkhaṇe rūpaṃ dibbacakkhunā	1463	
PA_tika-vin01_t1:1463_10	daṭṭhuṃ na sakkāti suvuttametaṃ.	14631	
PA_tika-vin01_t1:1464_0	Yadi dibbacakkhuñāṇaṃ rūpārammaṇameva, atha kasmā “satte passāmī”ti vuttanti? Yebhuyyena	1464	
PA_tika-vin01_t1:1464_1	sattasantānagatarūpadassanato evaṃ vuttaṃ. Sattagahaṇassa vā kāraṇabhāvato vohāravasena	1464	
PA_tika-vin01_t1:1464_2	vuttantipi vadanti. Te cavamānāti adhippetāti sambandho. Evarūpeti na cutūpapātakkhaṇasamaṅginoti	1464	
PA_tika-vin01_t1:1464_3	adhippāyo. Mohūpanissayaṃ nāma kammaṃ nihīnaṃ nihīnaphalaṃ hotīti āha “mohanissandayuttattā”ti.	1464	
PA_tika-vin01_t1:1464_4	Mohūpanissayatā ca kusalakammassa pubbabhāge mohappavattibahulatāya veditabbā. Tāya	1464	
PA_tika-vin01_t1:1464_5	pana mohappavattiyā saṃkiliṭṭhaṃ kusalakammaṃ nihīnameva jātiādiṃ nipphādetīti nihīnajātiādayo	1464	
PA_tika-vin01_t1:1464_6	mohassa nissandaphalānīti āha “hīnānaṃ jātikulabhogādīna”ntiādi. Hīḷiteti garahite.	1464	
PA_tika-vin01_t1:1464_7	Ohīḷiteti visesato garahite. Uññāteti lāmakabhāvena ñāte. Avaññāteti visesato lāmakabhāvena	1464	
PA_tika-vin01_t1:1464_8	vidite. Amohanissandayuttattāti ettha amoho sampayuttavasena pubbabhāgavasena ca	1464	
PA_tika-vin01_t1:1464_9	pavatto kathito, tena ca tihetukapaṭisandhike dasseti. Tabbiparīteti tassa hīḷitādibhāvassa	1464	
PA_tika-vin01_t1:1464_10	viparīte, ahīḷite anohīḷite anuññāte anavaññāte cittīkateti attho.	14641	
PA_tika-vin01_t1:1465_0	Suvaṇṇeti sundaravaṇṇe. Dubbaṇṇeti asundaravaṇṇe. Sā panāyaṃ suvaṇṇadubbaṇṇatā yathākkamaṃ	1465	
PA_tika-vin01_t1:1465_1	kammassa adosadosūpanissayatāya hotīti āha “adosanissandayuttattā”tiādi. Adosūpanissayatā	1465	
PA_tika-vin01_t1:1465_2	ca kammassa mettādīhi paribhāvitasantānappavattiyā veditabbā. Abhirūpe virūpeti idaṃ	1465	
PA_tika-vin01_t1:1465_3	saṇṭhānavasena vuttaṃ. Saṇṭhānavacanopi hi vaṇṇasaddo hoti “mahantaṃ hatthivaṇṇaṃ	1465	
PA_tika-vin01_t1:1465_4	abhinimminitvā”tiādīsu viya. Paṭhamaṃ vutto pana attho vaṇṇavaseneva vutto. Sundaraṃ	1465	
PA_tika-vin01_t1:1465_5	gatiṃ gatā sugatāti āha “sugatigate”ti, sugatiṃ upapanneti attho. Alobhajjhāsayā	1465	
PA_tika-vin01_t1:1465_6	sattā vadaññū vigatamaccherā alobhūpanissayena kammunā sugatā samiddhā hontīti āha	1465	
PA_tika-vin01_t1:1465_7	“alobhanissandayuttattā vā aḍḍhe mahaddhane”ti. Dukkhaṃ gatiṃ gatā duggatāti āha	1465	
PA_tika-vin01_t1:1465_8	“duggatigate”ti. Lobhajjhāsayā sattā luddhā maccharino lobhūpanissayena kammunā duggatā	1465	
PA_tika-vin01_t1:1465_9	durūpā hontīti āha “lobhanissandayuttattā vā dalidde appannapāne”ti. Upacitanti phalāvahabhāvena	1465	
PA_tika-vin01_t1:1465_10	kataṃ. Yathā katañhi kammaṃ phaladānasamatthaṃ hoti, tathā kataṃ upacitaṃ. Cavamānetiādīhi	14651	
PA_tika-vin01_t1:1465_11	dibbacakkhukiccaṃ vuttanti visayamukhena visayibyāpāramāha. Purimehīti “dibbena cakkhunā”tiādīni	14651	
PA_tika-vin01_t1:1465_12	padāni sandhāya vuttaṃ. Ādīhīti ettha ca-saddo luttaniddiṭṭho, tasmā “dibbena…pe…	14651	
PA_tika-vin01_t1:1465_13	passāmī”ti imehi “cavamāne”tiādīhi ca dibbacakkhukiccaṃ vuttanti attho. Iminā pana	14651	
PA_tika-vin01_t1:1465_14	padenāti “yathākammūpage satte pajānāmī”ti iminā vākyena. Pajjati ñāyati attho imināti hi padaṃ vākyaṃ.	14651	
PA_tika-vin01_t1:1466_0	Mahantaṃ dukkhamanubhavamāneti ettha dibbacakkhuñāṇena rūpaṃ disvā tesaṃ dukkhānubhavanaṃ	1466	
PA_tika-vin01_t1:1466_1	kāmāvacaracitteneva jānātīti veditabbaṃ. Soti nerayikasatte paccakkhato disvā ṭhito	1466	
PA_tika-vin01_t1:1466_2	dibbacakkhuñāṇalābhī. Evaṃ manasi karotīti tesaṃ nerayikānaṃ nirayasaṃvattanikassa	1466	
PA_tika-vin01_t1:1466_3	kammassa ñātukāmatāvasena pādakajjhānaṃ samāpajjitvā vuṭṭhāya parikammavasena manasi	1466	
PA_tika-vin01_t1:1466_4	karoti. Kiṃ nu khotiādi manasikāravidhidassanaṃ. Evaṃ pana parikammaṃ katvā pādakajjhānaṃ	1466	
PA_tika-vin01_t1:1466_5	samāpajjitvā vuṭṭhitassa taṃ kammaṃ ārammaṇaṃ katvā āvajjanaṃ uppajjati, tasmiṃ niruddhe	1466	
PA_tika-vin01_t1:1466_6	cattāri pañca vā javanāni javanti. Yesaṃ purimāni tīṇi cattāri vā parikammaupacārānulomagotrabhunāmakāni	1466	
PA_tika-vin01_t1:1466_7	kāmāvacarāni, catutthaṃ pañcamaṃ vā appanācittaṃ rūpāvacaraṃ catutthajjhānikaṃ, tattha	1466	
PA_tika-vin01_t1:1466_8	yaṃ tena appanācittena saddhiṃ uppannaṃ ñāṇaṃ, taṃ yathākammūpagañāṇanti veditabbaṃ.	1466	
PA_tika-vin01_t1:1466_9	“Visuṃ parikammaṃ natthī”ti idaṃ pana dibbacakkhuñāṇena vinā yathākammūpagañāṇassa	1466	
PA_tika-vin01_t1:1466_10	visuṃ parikammaṃ natthīti adhippāyena vuttaṃ. Evañcetaṃ icchitabbaṃ, aññathā yathākammūpagañāṇassa	14661	
PA_tika-vin01_t1:1466_11	mahaggatabhāvo eva na siyā. Devānaṃ dassanepi eseva nayo. Nerayikadevaggahaṇañcettha	14661	
PA_tika-vin01_t1:1466_12	nidassanamattaṃ daṭṭhabbaṃ. Ākaṅkhamāno hi dibbacakkhulābhī aññagatikesupi evaṃ paṭipajjatiyeva.	14661	
PA_tika-vin01_t1:1466_13	Tathā hi vakkhati “apāyaggahaṇena tiracchānayoniṃ dīpetī”tiādi, “sugatiggahaṇena	14661	
PA_tika-vin01_t1:1466_14	manussagatipi saṅgayhatī”ti ca. Taṃ nirayasaṃvattaniyakammaṃ ārammaṇametassāti taṃkammārammaṇaṃ.	14661	
PA_tika-vin01_t1:1466_15	Phārusakavanādīsūti ādi-saddena cittalatāvanādīnaṃ saṅgaho.	14661	
PA_tika-vin01_t1:1467_0	Yathā cimassāti yathā ca imassa yathākammūpagañāṇassa visuṃ parikammaṃ natthi, evaṃ	1467	
PA_tika-vin01_t1:1467_1	anāgataṃsañāṇassapīti visuṃ parikammābhāvañca nidasseti. Tattha kāraṇamāha “dibbacakkhupādakāneva	1467	
PA_tika-vin01_t1:1467_2	hi imānī”ti. Tatrāyamadhippāyo – yathā dibbacakkhulābhī nirayādiabhimukhaṃ ālokaṃ	1467	
PA_tika-vin01_t1:1467_3	vaḍḍhetvā nerayikādike satte disvā tehi pubbe āyūhitaṃ nirayasaṃvattaniyādikaṃ kammaṃ	1467	
PA_tika-vin01_t1:1467_4	tādisena samādānena tajjena ca manasikārena parikkhate citte yāthāvato jānāti, evaṃ	1467	
PA_tika-vin01_t1:1467_5	yassa yassa sattassa samanantaraṃ anāgataṃ attabhāvaṃ ñātukāmo, taṃ taṃ odissa ālokaṃ	1467	
PA_tika-vin01_t1:1467_6	vaḍḍhetvā tena tena atīte etarahi vā āyūhitaṃ tassa nibbattakaṃ kammaṃ yathākammūpagañāṇena	1467	
PA_tika-vin01_t1:1467_7	disvā tena tena nibbattetabbaṃ anāgataṃ attabhāvaṃ ñātukāmo tādisena samādānena tajjena	1467	
PA_tika-vin01_t1:1467_8	ca manasikārena parikkhate citte yāthāvato jānāti. Esa nayo tato paresupi attabhāvesu.	1467	
PA_tika-vin01_t1:1467_9	Etaṃ anāgataṃsañāṇaṃ nāma. Yasmā etaṃ dvayaṃ dibbacakkhuñāṇe sati eva sijjhati, nāsati.	1467	
PA_tika-vin01_t1:1467_10	Tena vuttaṃ “imāni dibbacakkhunā saheva ijjhantī”ti.	14671	
PA_tika-vin01_t1:1468_0	Kāyena duccaritaṃ, kāyato vā uppannaṃ duccaritanti kāyena duṭṭhu caritaṃ, kāyato	1468	
PA_tika-vin01_t1:1468_1	vā uppannaṃ kilesapūtikattā duṭṭhu caritaṃ kāyaduccaritanti evaṃ yathākkamaṃ yojetabbaṃ.	1468	
PA_tika-vin01_t1:1468_2	Kāyoti cettha copanakāyo adhippeto. Kāyaviññattivasena pavattaṃ akusalaṃ kāyakammaṃ	1468	
PA_tika-vin01_t1:1468_3	kāyaduccaritaṃ. Yasmiṃ santāne kammaṃ katupacitaṃ, asati āhārupacchede vipākārahasabhāvassa	1468	
PA_tika-vin01_t1:1468_4	avigacchanato so tena sahitoyevāti vattabboti āha “samannāgatāti samaṅgībhūtā”ti.	1468	
PA_tika-vin01_t1:1468_5	Anatthakāmā hutvāti etena mātāpitaro viya puttānaṃ, ācariyupajjhāyā viya ca nissitakānaṃ	1468	
PA_tika-vin01_t1:1468_6	atthakāmā hutvā garahakā upavādakā na hontīti dasseti. Guṇaparidhaṃsanenāti vijjamānānaṃ	1468	
PA_tika-vin01_t1:1468_7	guṇānaṃ viddhaṃsanena, vināsanenāti attho. Nanu ca antimavatthunāpi upavādo guṇaparidhaṃsanamevāti?	1468	
PA_tika-vin01_t1:1468_8	Saccametaṃ, guṇāti panettha jhānādivisesā uttarimanussadhammā adhippetāti sīlaparidhaṃsanaṃ	1468	
PA_tika-vin01_t1:1468_9	visuṃ gahitaṃ. Tenāha “natthi imesaṃ samaṇadhammo”tiādi. Samaṇadhammoti ca sīlasaṃyamaṃ	1468	
PA_tika-vin01_t1:1468_10	sandhāya vadati. Jānaṃ vāti yaṃ upavadati, tassa ariyabhāvaṃ jānanto vā. Ajānaṃ vāti	14681	
PA_tika-vin01_t1:1468_11	ajānanto vā. Jānanājānanañcettha appamāṇaṃ, ariyabhāvo eva pamāṇaṃ. Tenāha “ubhayathāpi	14681	
PA_tika-vin01_t1:1468_12	ariyūpavādova hotī”ti. “Ariyoti pana ajānato aduṭṭhacittasseva tattha ariyaguṇabhāvaṃ	14681	
PA_tika-vin01_t1:1468_13	pavedentassa guṇaparidhaṃsanaṃ na hotīti tassa ariyūpavādo natthī”ti vadanti. Bhāriyaṃ	14681	
PA_tika-vin01_t1:1468_14	kammanti ānantariyasadisattā bhāriyaṃ kammaṃ, satekicchaṃ pana hoti khamāpanena,	14681	
PA_tika-vin01_t1:1468_15	na ānantariyaṃ viya atekicchaṃ.	14681	
PA_tika-vin01_t1:1469_0	Tassa ca āvibhāvatthanti bhāriyādisabhāvassa pakāsanatthaṃ. Taṃ jigucchīti taṃ theraṃ,	1469	
PA_tika-vin01_t1:1469_1	taṃ vā kiriyaṃ jigucchi. Aticchātoti ativiya khudābhibhūto. Mahallakoti samaṇānaṃ	1469	
PA_tika-vin01_t1:1469_2	sāruppamasāruppaṃ, lokasamudācāramattaṃ vā na jānātīti adhippāyena vuttattā guṇaparidhaṃsanena	1469	
PA_tika-vin01_t1:1469_3	garahatīti veditabbaṃ. Amhākaṃ lajjitabbakaṃ akāsīti “samaṇena nāma evaṃ kata”nti	1469	
PA_tika-vin01_t1:1469_4	vutte mayaṃ sīsaṃ ukkhipituṃ na sakkomāti adhippāyo. Jānanto eva thero “atthi te	1469	
PA_tika-vin01_t1:1469_5	āvuso imasmiṃ sāsane patiṭṭhā”ti pucchi. Itaropi saccābhisamayo sāsane patiṭṭhāti	1469	
PA_tika-vin01_t1:1469_6	āha “sotāpanno aha”nti. Thero taṃ karuṇāyamāno “khīṇāsavo tayā upavadito”ti attānaṃ	1469	
PA_tika-vin01_t1:1469_7	āvi akāsi. Tenassa taṃ pākatikaṃ ahosīti tena assa taṃ kammaṃ maggāvaraṇaṃ nāhosīti	1469	
PA_tika-vin01_t1:1469_8	adhippāyo. Pubbeva pana sotāpannattā apāyagāmīnaṃ suppahīnabhāvato saggāvaraṇamassa	1469	
PA_tika-vin01_t1:1469_9	kātumasamatthameva taṃ kammaṃ. Attanā vuḍḍhataro hotīti ettha “ukkuṭikaṃ nisīditvā	1469	
PA_tika-vin01_t1:1469_10	khamāpetabbo”ti visuddhimagge vuttaṃ. Sotāpannasakadāgāmino dosenapi nakkhamanti,	14691	
PA_tika-vin01_t1:1469_11	sesaariyā vā tassa atthakāmā hutvā āyatiṃ saṃvaraṇatthāya na khamāpeyyunti āha “sace	14691	
PA_tika-vin01_t1:1469_12	so nakkhamatī”ti. Attanā vuḍḍhataro hoti, ṭhitakenevāti etthāpi “ukkuṭikaṃ nisīditvā”ti	14691	
PA_tika-vin01_t1:1469_13	visuddhimagge vuttaṃ. Evañhi tattha vuttaṃ –	14691	
PA_tika-vin01_t1:1470_0	“Sace disāpakkanto hoti, sayaṃ vā gantvā saddhivihārike vā pesetvā khamāpetabbo.	1470	
PA_tika-vin01_t1:1470_1	Sace nāpi gantuṃ, na pesetuṃ sakkā hoti, ye tasmiṃ vihāre bhikkhū vasanti, tesaṃ	1470	
PA_tika-vin01_t1:1470_2	santikaṃ gantvā sace navakatarā honti, ukkuṭikaṃ nisīditvā, sace vuḍḍhatarā, vuḍḍhesu	1470	
PA_tika-vin01_t1:1470_3	vuttanayeneva paṭipajjitvā ‘ahaṃ, bhante, asukaṃ nāma āyasmantaṃ idañcidañca avacaṃ,	1470	
PA_tika-vin01_t1:1470_4	khamatu me so āyasmā’ti vatvā khamāpetabbaṃ. Sammukhā akhamantepi etadeva kātabba”nti.	1470	
PA_tika-vin01_t1:1471	Idaṃ pana parampi tattha vuttaṃ –	147	
PA_tika-vin01_t1:1472_0	“Sace ekacārikabhikkhu hoti, nevassa vasanaṭṭhānaṃ, na gataṭṭhānaṃ paññāyati, ekassa	1472	
PA_tika-vin01_t1:1472_1	paṇḍitassa bhikkhuno santikaṃ gantvā ‘ahaṃ, bhante, asukaṃ nāma āyasmantaṃ idañcidañca	1472	
PA_tika-vin01_t1:1472_2	avacaṃ, taṃ me anussarato anussarato vippaṭisāro hoti, kiṃ karomī’ti vattabbaṃ. So	1472	
PA_tika-vin01_t1:1472_3	vakkhati ‘tumhe mā cintayittha, thero tumhākaṃ khamati, cittaṃ vūpasamethā’ti. Tenapi	1472	
PA_tika-vin01_t1:1472_4	ariyassa gatadisābhimukhena añjaliṃ paggahetvā ‘khamatū’ti vattabba”nti.	1472	
PA_tika-vin01_t1:1473_0	Parinibbutamañcaṭṭhānanti pūjākaraṇaṭṭhānaṃ sandhāyāha. Pākatikameva hotīti evaṃ	1473	
PA_tika-vin01_t1:1473_1	kate attano cittaṃ pasīdatīti taṃ kammaṃ saggāvaraṇaṃ maggāvaraṇañca na hotīti adhippāyoti	1473	
PA_tika-vin01_t1:1473_2	keci vadanti. Cariyāpiṭake mātaṅgacaritasaṃvaṇṇanāyaṃ –	1473	
PA_tika-vin01_t1:1474_0	“Pāramitāparibhāvanasamiddhāhi nānāsamāpattivihāraparipūritāhi sīladiṭṭhisampadāhi	1474	
PA_tika-vin01_t1:1474_1	susaṅkhatasantāne mahākaruṇādhivāse mahāsatte ariyūpavādakammaabhisapasaṅkhātaṃ pharusavacanaṃ	1474	
PA_tika-vin01_t1:1474_2	saṃyuttaṃ mahāsattassa khettavisesabhāvato tassa ca ajjhāsayapharusatāya diṭṭhadhammavedanīyaṃ	1474	
PA_tika-vin01_t1:1474_3	hutvā sace so mahāsattaṃ na khamāpeti, sattame divase vipaccanasabhāvaṃ jātaṃ. Khamāpite	1474	
PA_tika-vin01_t1:1474_4	pana mahāsatte payogasampattiyā vipākassa paṭibāhitattā avipākadhammataṃ āpajji ahosikammabhāvato.	1474	
PA_tika-vin01_t1:1474_5	Ayañhi ariyūpavādapāpassa diṭṭhadhammavedanīyassa ca dhammatā”ti –	1474	
PA_tika-vin01_t1:1475_0	Ācariyadhammapālattherena vuttattā evaṃ khamāpite taṃ kammaṃ payogasampattiyā vipākassa	1475	
PA_tika-vin01_t1:1475_1	paṭibāhitattā ahosikammabhāvena avipākadhammataṃ āpannanti neva saggāvaraṇaṃ na mokkhāvaraṇañca	1475	
PA_tika-vin01_t1:1475_2	hotīti evamettha attho gahetabbo.	1475	
PA_tika-vin01_t1:1476_0	Viparītaṃ dassanametesanti viparītadassanā. Samādātabbaṭṭhena samādānāni, kammāni	1476	
PA_tika-vin01_t1:1476_1	samādānāni yesaṃ te kammasamādānā, micchādiṭṭhivasena kammasamādānā micchādiṭṭhikammasamādānā,	1476	
PA_tika-vin01_t1:1476_2	hetuatthaṃ vā antogadhaṃ katvā micchādiṭṭhivasena pare kammesu samādāpakā micchādiṭṭhikammasamādānā.	1476	
PA_tika-vin01_t1:1476_3	Tayimaṃ atthaṃ dassento “micchādiṭṭhivasenā”tiādimāha. Ye ca…pe… samādapenti, tepi	1476	
PA_tika-vin01_t1:1476_4	micchādiṭṭhikammasamādānāti yojetabbaṃ. Sīlasampannotiādi paripakkindriyassa maggasamaṅgino	1476	
PA_tika-vin01_t1:1476_5	vasena vuttaṃ, aggamaggaṭṭhe pana vattabbameva natthi. Atha vā aggamaggapariyāpannā	1476	
PA_tika-vin01_t1:1476_6	eva sīlādayo veditabbā. Aggamaggaṭṭhassa hi diṭṭheva dhamme ekaṃsikā aññārādhanā,	1476	
PA_tika-vin01_t1:1476_7	itaresaṃ anekaṃsikā. Aññanti arahattaṃ. Evaṃsampadamidanti ettha sampajjanaṃ sampadā,	1476	
PA_tika-vin01_t1:1476_8	nipphatti, evaṃ avirajjhanakanipphattikanti attho, yathā taṃ avassambhāvī, evamidampīti	1476	
PA_tika-vin01_t1:1476_9	vuttaṃ hoti. Yathā hi maggānantaraṃ avirajjhitvāva phalaṃ nibbattaṃ, evametaṃ imassapi	1476	
PA_tika-vin01_t1:1476_10	puggalassa cutianantaraṃ avirajjhitvāva niraye paṭisandhi hotīti dasseti. Sakalasmiñhi	14761	
PA_tika-vin01_t1:1476_11	buddhavacane na imāya upamāya gāḷhataraṃ katvā vuttaupamā atthi. Taṃ vācaṃ appahāyātiādīsu	14761	
PA_tika-vin01_t1:1476_12	ariyūpavādaṃ sandhāya “puna evarūpiṃ vācaṃ na vakkhāmī”ti vadanto vācaṃ pajahati	14761	
PA_tika-vin01_t1:1476_13	nāma, “puna evarūpaṃ cittaṃ na uppādessāmī”ti cintento cittaṃ pajahati nāma, “puna	14761	
PA_tika-vin01_t1:1476_14	evarūpiṃ diṭṭhiṃ na gaṇhissāmī”ti pajahanto diṭṭhiṃ pajahati nāma. Tathā akaronto	14761	
PA_tika-vin01_t1:1476_15	neva pajahati na paṭinissajjati. Yathābhataṃ nikkhitto evaṃ nirayeti yathā nirayapālehi	14761	
PA_tika-vin01_t1:1476_16	āharitvā niraye ṭhapito, evaṃ niraye ṭhapitoyeva, nāssa nirayūpapattiyā koci vibandho.	14761	
PA_tika-vin01_t1:1476_17	Tatrāyaṃ yutti – nirayūpago ariyūpavādī tadādāyakassa avijahanato seyyathāpi micchādiṭṭhīti.	14761	
PA_tika-vin01_t1:1476_18	Ettha ca “taṃ vācaṃ appahāyā”ti evamādivacanena tadādāyakassa appahāneneva ariyūpavādo	14761	
PA_tika-vin01_t1:1476_19	antarāyiko anatthāvahova, pahānena pana accayaṃ desetvā khamāpanena na antarāyiko	14761	
PA_tika-vin01_t1:1476_20	anatthāvaho yathā taṃ vuṭṭhitā desitā ca āpattīti dasseti. Micchādiṭṭhivasena akattabbaṃ	14762	
PA_tika-vin01_t1:1476_21	nāma pāpaṃ natthi, yato saṃsārakhāṇubhāvopi nāma hotīti āha “micchādiṭṭhiparamāni,	14762	
PA_tika-vin01_t1:1476_22	bhikkhave, vajjānī”ti.	14762	
PA_tika-vin01_t1:1477_0	“Ucchinnabhavanettiko, bhikkhave, tathāgatassa kāyo tiṭṭhati, ayañceva kāyo bahiddhā	1477	
PA_tika-vin01_t1:1477_1	ca nāmarūpa”nti ca evamādīsu viya idha kāya-saddo khandhapañcakavisayoti āha “kāyassa	1477	
PA_tika-vin01_t1:1477_2	bhedāti upādinnakkhandhapariccāgā”ti. Avītarāgassa maraṇato paraṃ nāma bhavantarūpādānamevāti	1477	
PA_tika-vin01_t1:1477_3	āha “paraṃ maraṇāti tadanantaraṃ abhinibbattakkhandhaggahaṇe”ti. Yena tiṭṭhati, tassa	1477	
PA_tika-vin01_t1:1477_4	upacchedeneva kāyo bhijjatīti āha “kāyassa bhedāti jīvitindriyassa upacchedā”ti.	1477	
PA_tika-vin01_t1:1477_5	Eti imasmā sukhanti ayo, puññanti āha “puññasammatā ayā”ti. Āyanti etasmā sukhānīti	1477	
PA_tika-vin01_t1:1477_6	āyo, puññakammādīnaṃ sukhasādhanaṃ. Tenāha “sukhānaṃ vā āyassa abhāvā”ti. Vivasāti	1477	
PA_tika-vin01_t1:1477_7	kammassa vase vattanato attano vase vattituṃ na sakkontīti vigato vaso etesanti vivasā,	1477	
PA_tika-vin01_t1:1477_8	avasavattinoti attho. Iyati assādīyatīti ayo, assādoti āha “assādasaññito ayo”ti.	1477	
PA_tika-vin01_t1:1478_0	Nāgarājādīnanti ādi-saddena supaṇṇādīnaṃ saṅgaho. Asurasadisanti petāsurasadisaṃ.	1478	
PA_tika-vin01_t1:1478_1	So hīti so asurakāyo. Sabbasamussayehīti sabbehi sampattisamussayehi, sabbasampattirāsitoti	1478	
PA_tika-vin01_t1:1478_2	vuttaṃ hoti. Vuttavipariyāyenāti “suṭṭhu caritaṃ, sobhanaṃ vā caritaṃ anavajjattāti	1478	
PA_tika-vin01_t1:1478_3	sucarita”ntiādinā kāyaduccaritenātiādīnaṃ padānaṃ vuttassa atthassa vipariyāyena.	1478	
PA_tika-vin01_t1:1478_4	“Ito bho sugatiṃ gacchā”ti vacanato manussagatipi sugatiyevāti āha “sugatiggahaṇena	1478	
PA_tika-vin01_t1:1478_5	manussagatipi saṅgayhatī”ti. Sesamettha vuttanayattā uttānatthato ca suviññeyyameva.	1478	
PA_tika-vin01_t1:1479	Dibbacakkhuñāṇakathā niṭṭhitā.	147	
PA_tika-vin01_t1:1480	Āsavakkhayañāṇakathā	148	
PA_tika-vin01_t1:1481_0	14. Vipassanāpādakanti vipassanāya padaṭṭhānabhūtaṃ. Vipassanā ca tividhā vipassakapuggalabhedena.	1481	
PA_tika-vin01_t1:1481_1	Mahābodhisattānañhi paccekabodhisattānañca cintāmayañāṇasaṃvaddhitattā sayambhūñāṇabhūtā,	1481	
PA_tika-vin01_t1:1481_2	itaresaṃ sutamayañāṇasaṃvaddhitattā paropadesasambhūtā. Sā “ṭhapetvā nevasaññānāsaññāyatanaṃ	1481	
PA_tika-vin01_t1:1481_3	avasesarūpārūpajjhānānaṃ aññatarato vuṭṭhāyā”tiādinā anekadhā arūpamukhavasena catudhātuvavatthāne	1481	
PA_tika-vin01_t1:1481_4	vuttānaṃ tesaṃ tesaṃ dhātupariggahamukhānaṃ aññataramukhavasena anekadhāva visuddhimagge	1481	
PA_tika-vin01_t1:1481_5	nānānayato vibhāvitā. Mahābodhisattānaṃ pana catuvīsatikoṭisatasahassamukhena pabhedagamanato	1481	
PA_tika-vin01_t1:1481_6	nānānayaṃ sabbaññutaññāṇasannissayassa ariyamaggañāṇassa adhiṭṭhānabhūtaṃ pubbabhāgañāṇagabbhaṃ	1481	
PA_tika-vin01_t1:1481_7	gaṇhāpentaṃ paripākaṃ gacchantaṃ paramagambhīraṃ saṇhasukhumataraṃ anaññasādhāraṇaṃ	1481	
PA_tika-vin01_t1:1481_8	vipassanāñāṇaṃ hoti. Yaṃ aṭṭhakathāsu mahāvajiraññāṇanti vuccati. Yassa ca pavattivibhāgena	1481	
PA_tika-vin01_t1:1481_9	catuvīsatikoṭisatasahassapabhedassa pādakabhāvena samāpajjiyamānā catuvīsatikoṭisatasahassasaṅkhyā	1481	
PA_tika-vin01_t1:1481_10	devasikaṃ satthu vaḷañjanakasamāpattiyo vuccanti, svāyaṃ buddhānaṃ vipassanācāro	14811	
PA_tika-vin01_t1:1481_11	paramatthamañjusāyaṃ visuddhimaggavaṇṇanāyaṃ uddesato dassito, atthikehi tato gahetabbo.	14811	
PA_tika-vin01_t1:1482_0	Āsavānaṃ khepanato samucchindanato āsavakkhayo ariyamaggo, ukkaṭṭhaniddesavasena	1482	
PA_tika-vin01_t1:1482_1	arahattamaggaggahaṇaṃ. Āsavānaṃ khaye ñāṇaṃ āsavakkhayañāṇanti dassento “tatra cetaṃ	1482	
PA_tika-vin01_t1:1482_2	ñāṇa”nti vatvā khayeti ca ādhāre bhummaṃ, na visayeti dassento “tappariyāpannattā”ti	1482	
PA_tika-vin01_t1:1482_3	āha. Idaṃ dukkhanti dukkhassa ariyasaccassa tadā paccakkhato gahitabhāvadassanaṃ.	1482	
PA_tika-vin01_t1:1482_4	Ettakaṃ dukkhanti tassa paricchijja gahitabhāvadassanaṃ. Na ito bhiyyoti anavasesetvā	1482	
PA_tika-vin01_t1:1482_5	gahitabhāvadassanaṃ. Tenāha “sabbampi dukkhasacca”ntiādi. Sarasalakkhaṇapaṭivedhenāti	1482	
PA_tika-vin01_t1:1482_6	sabhāvasaṅkhātassa lakkhaṇassa asammohato paṭivijjhanena. Asammohapaṭivedhoti ca	1482	
PA_tika-vin01_t1:1482_7	yathā tasmiṃ ñāṇe pavatte pacchā dukkhassa sarūpādiparicchede sammoho na hoti, tathā	1482	
PA_tika-vin01_t1:1482_8	pavatti. Tenāha “yathābhūtaṃ abbhaññāsi”nti. Nibbattikanti nipphādentaṃ. Yaṃ ṭhānaṃ	1482	
PA_tika-vin01_t1:1482_9	patvāti yaṃ nibbānaṃ maggassa ārammaṇapaccayaṭṭhena kāraṇabhūtaṃ āgamma. Tadubhayavato	1482	
PA_tika-vin01_t1:1482_10	hi puggalassa patti tadubhayassa pattīti vuttaṃ. Patvāti vā pāpuṇanahetu. Appavattinti	14821	
PA_tika-vin01_t1:1482_11	appavattinimittaṃ. Te vā na pavattanti etthāti appavatti, nibbānaṃ. Tassāti dukkhanirodhassa.	14821	
PA_tika-vin01_t1:1482_12	Sampāpakanti sacchikiriyāvasena sammadeva pāpakaṃ.	14821	
PA_tika-vin01_t1:1483_0	Kilesavasenāti āsavasaṅkhātakilesavasena. Yasmā āsavānaṃ dukkhasaccapariyāyo, tappariyāpannattā,	1483	
PA_tika-vin01_t1:1483_1	sesasaccānañca taṃsamudayādipariyāyo atthi, tasmā vuttaṃ “pariyāyato”ti. Dassento	1483	
PA_tika-vin01_t1:1483_2	saccānīti yojanā. Āsavānaṃyeva cettha gahaṇaṃ “āsavānaṃ khayañāṇāyā”ti āraddhattā.	1483	
PA_tika-vin01_t1:1483_3	Tathā hi āsavavimuttisīseneva sabbasaṃkilesavimutti vuttā. Idaṃ dukkhanti yathābhūtaṃ	1483	
PA_tika-vin01_t1:1483_4	abbhaññāsintiādinā missakamaggo idha kathitoti “saha vipassanāya koṭippattaṃ maggaṃ	1483	
PA_tika-vin01_t1:1483_5	kathetī”ti vuttaṃ. Ettha ca saccappaṭivedhassa tadā atītakālikattā “yathābhūtaṃ abbhaññāsi”nti	1483	
PA_tika-vin01_t1:1483_6	vatvāpi abhisamayakāle tassa paccuppannataṃ upādāya “evaṃ jānato evaṃ passato”ti	1483	
PA_tika-vin01_t1:1483_7	vattamānakālena niddeso kato. So ca kāmaṃ maggakkhaṇato paraṃ yāvajjatanā atītakāliko	1483	
PA_tika-vin01_t1:1483_8	eva, sabbapaṭhamaṃ panassa atītakālikattaṃ phalakkhaṇeneva veditabbanti āha “vimuccitthāti	1483	
PA_tika-vin01_t1:1483_9	iminā phalakkhaṇaṃ dassetī”ti. Jānato passatoti vā hetuniddesoyaṃ. Jānanahetu dassanahetu	1483	
PA_tika-vin01_t1:1483_10	kāmāsavāpi cittaṃ vimuccitthāti yojanā. Bhavāsavaggahaṇeneva cettha bhavarāgassa	14831	
PA_tika-vin01_t1:1483_11	viya bhavadiṭṭhiyāpi samavarodhoti diṭṭhāsavassapi saṅgaho daṭṭhabbo.	14831	
PA_tika-vin01_t1:1484_0	Yasmā pahīnakilesapaccavekkhaṇena vijjamānassapi kammassa āyatiṃ appaṭisandhikabhāvato	1484	
PA_tika-vin01_t1:1484_1	“khīṇā jātī”ti jānāti, yasmā ca maggapaccavekkhaṇādīhi vusitaṃ brahmacariyantiādiṃ	1484	
PA_tika-vin01_t1:1484_2	pajānāti, tasmā vuttaṃ “khīṇā jātīti ādīhi tassa bhūmi”nti. Tattha tassāti paccavekkhaṇañāṇassa.	1484	
PA_tika-vin01_t1:1484_3	Bhūminti pavattiṭṭhānaṃ. Yenādhippāyena “katamā panā”tiādinā codanā katā, taṃ pakāsetvā	1484	
PA_tika-vin01_t1:1484_4	parihāraṃ vattukāmo āha “na tāvassā”tiādi. Na tāvassa atītā jāti khīṇāti maggabhāvanāya	1484	
PA_tika-vin01_t1:1484_5	na khīṇāti adhippāyo. Tattha kāraṇamāha “pubbeva khīṇattā”ti. Na anāgatā assa jāti	1484	
PA_tika-vin01_t1:1484_6	khīṇāti yojanā. Na anāgatāti ca anāgatattasāmaññaṃ gahetvā lesena vadati. Tenāha	1484	
PA_tika-vin01_t1:1484_7	“anāgate vāyāmābhāvato”ti. Vijjamāneyeva hi payogo sambhavati, nāvijjamāneti adhippāyo.	1484	
PA_tika-vin01_t1:1484_8	Anāgataviseso panettha adhippeto, tassa ca khepane vāyāmopi labbhateva. Tenāha “yā	1484	
PA_tika-vin01_t1:1484_9	pana maggassā”tiādi. “Yā panā”ti hi ādinā maggabhāvanāya anāgatajātiyā eva hetuvināsanadvārena	1484	
PA_tika-vin01_t1:1484_10	khīṇabhāvo pakāsīyati. Ekacatupañcavokārabhavesūti bhavattayaggahaṇaṃ vuttanayena	14841	
PA_tika-vin01_t1:1484_11	anavasesato jātiyā khīṇabhāvadassanatthaṃ. Tanti yathāvuttajātiṃ. Soti bhagavā.	14841	
PA_tika-vin01_t1:1485_0	Brahmacariyavāso nāma idha maggabrahmacariyassa nibbattanamevāti āha “niṭṭhita”nti.	1485	
PA_tika-vin01_t1:1485_1	Sammādiṭṭhiyā catūsu saccesu pariññādikiccasādhanavasena pavattamānāya sammāsaṅkappādīnampi	1485	
PA_tika-vin01_t1:1485_2	dukkhasacce pariññābhisamayānuguṇā pavatti, itarasaccesu ca nesaṃ pahānābhisamayādivasena	1485	
PA_tika-vin01_t1:1485_3	pavatti pākaṭā eva. Tena vuttaṃ “catūhi maggehi pariññāpahānasacchikiriyābhāvanābhisamayavasenā”ti.	1485	
PA_tika-vin01_t1:1485_4	Nāparaṃ itthattāyāti ime pakārā itthaṃ, tabbhāvo itthattaṃ, tadatthanti vuttaṃ hoti.	1485	
PA_tika-vin01_t1:1485_5	Te pana pakārā ariyamaggabyāpārabhūtā pariññādayo idhādhippetāti āha “evaṃsoḷasakiccabhāvāyā”ti.	1485	
PA_tika-vin01_t1:1485_6	Te hi maggaṃ paccavekkhato maggānubhāvena pākaṭā hutvā upaṭṭhahanti, pariññādīsu	1485	
PA_tika-vin01_t1:1485_7	ca pahānameva padhānaṃ, tadatthattāya itaresanti āha “kilesakkhayāya vā”ti. Pahīnakilesapaccavekkhaṇavasena	1485	
PA_tika-vin01_t1:1485_8	vā etaṃ vuttaṃ. “Nāparaṃ itthattāyāti abbhaññāsi”nti etthāyamaparo nayo – itthattāyāti	1485	
PA_tika-vin01_t1:1485_9	nissakke sampadānavacanaṃ. Tenāyamattho – itthattāya itthambhāvato imasmā evaṃpakārā	1485	
PA_tika-vin01_t1:1485_10	idāni vattamānakkhandhasantānā aparaṃ anāgatakkhandhasantānaṃ mayhaṃ natthi, ime	14851	
PA_tika-vin01_t1:1485_11	pana carimattabhāvasaṅkhātā pañcakkhandhā pariññātā appatiṭṭhā tiṭṭhanti chinnamūlakā	14851	
PA_tika-vin01_t1:1485_12	rukkhā viya. Apariññātamūlakā hi patiṭṭhā. Yathāha “kabaḷīkāre ce, bhikkhave, āhāre	14851	
PA_tika-vin01_t1:1485_13	atthi rāgo atthi nandī atthi taṇhā, patiṭṭhitaṃ tattha viññāṇaṃ viruḷha”ntiādi. Te	14851	
PA_tika-vin01_t1:1485_14	pana pañcakkhandhā carimakaviññāṇanirodhena anupādāno viya jātavedo nibbāyissantīti abbhaññāsinti.	14851	
PA_tika-vin01_t1:1486_0	Paccavekkhaṇañāṇapariggahitanti na paṭhamadutiyañāṇadvayādhigamaṃ viya kevalanti	1486	
PA_tika-vin01_t1:1486_1	adhippāyo. Dassentoti nigamanavasena dassento. Sarūpato hi pubbe dassitamevāti. Sesamettha	1486	
PA_tika-vin01_t1:1486_2	vuttanayattā suviññeyyameva.	1486	
PA_tika-vin01_t1:1487_0	Tikkhattuṃ jātoti iminā pana idaṃ dasseti “ahaṃ, brāhmaṇa, paṭhamavijjāya jātoyeva	1487	
PA_tika-vin01_t1:1487_1	purejātassa sahajātassa vā abhāvato sabbesaṃ vuḍḍho mahallako, kimaṅgaṃ pana tīhi	1487	
PA_tika-vin01_t1:1487_2	vijjāhi tikkhattuṃ jātoti. Pubbenivāsañāṇena atītaṃsañāṇanti atītārammaṇasabhāgatāya	1487	
PA_tika-vin01_t1:1487_3	tabbhāvībhāvato ca pubbenivāsañāṇena atītaṃsañāṇaṃ pakāsetvāti yojetabbaṃ. Tattha	1487	
PA_tika-vin01_t1:1487_4	atītaṃsañāṇanti atītakkhandhāyatanadhātusaṅkhāte atītakoṭṭhāse appaṭihatañāṇaṃ. Dibbacakkhuñāṇassa	1487	
PA_tika-vin01_t1:1487_5	paccuppannārammaṇattā yathākammūpagañāṇassa anāgataṃsañāṇassa ca dibbacakkhuvaseneva	1487	
PA_tika-vin01_t1:1487_6	ijjhanato dibbacakkhuno paribhaṇḍañāṇattā dibbacakkhumhiyeva ca ṭhitassa cetopariyañāṇasiddhito	1487	
PA_tika-vin01_t1:1487_7	vuttaṃ “dibbacakkhunā paccuppannānāgataṃsañāṇa”nti. Tattha dibbacakkhunāti saparibhaṇḍena	1487	
PA_tika-vin01_t1:1487_8	dibbacakkhuñāṇena. Paccuppannaṃso ca anāgataṃso ca paccuppannānāgataṃsaṃ, tattha	1487	
PA_tika-vin01_t1:1487_9	ñāṇaṃ paccuppannānāgataṃsañāṇaṃ. Āsavakkhayañāṇādhigameneva sabbaññutaññāṇassa viya	1487	
PA_tika-vin01_t1:1487_10	sesāsādhāraṇañāṇadasabalañāṇaāveṇikabuddhadhammādīnampi anaññasādhāraṇānaṃ buddhaguṇānaṃ	14871	
PA_tika-vin01_t1:1487_11	ijjhanato vuttaṃ “āsavakkhayena sakalalokiyalokuttaraguṇa”nti. Tenāha “sabbepi sabbaññuguṇe pakāsetvā”ti.	14871	
PA_tika-vin01_t1:1488	Āsavakkhayañāṇakathā niṭṭhitā.	148	
PA_tika-vin01_t1:1489	Desanānumodanakathā	148	
PA_tika-vin01_t1:1490_0	15. Pītivipphāraparipuṇṇagattacittoti pītipharaṇena paripuṇṇakāyacitto. Aññāṇanti	1490	
PA_tika-vin01_t1:1490_1	aññāṇassāti attho. Dhīsaddassa yogato hi sāmiatthe etaṃ upayogavacanaṃ. Abhikkantāti	1490	
PA_tika-vin01_t1:1490_2	ettha atikkantā, vigatāti atthoti āha “khaye dissatī”ti. Teneva hi “nikkhanto paṭhamo	1490	
PA_tika-vin01_t1:1490_3	yāmo”ti vuttaṃ. Abhikkantataro cāti ativiya kantataro manoramo, tādiso ca sundaro	1490	
PA_tika-vin01_t1:1490_4	bhaddako nāma hotīti āha “sundare dissatī”ti. Koti devanāgayakkhagandhabbādīsu ko	1490	
PA_tika-vin01_t1:1490_5	katamo. Meti mama. Pādānīti pāde. Iddhiyāti imāya evarūpāya deviddhiyā. Yasasāti	1490	
PA_tika-vin01_t1:1490_6	iminā edisena parivārena paricchedena. Jalanti vijjotamāno. Abhikkantenāti ativiya	1490	
PA_tika-vin01_t1:1490_7	kantena kamanīyena abhirūpena. Vaṇṇenāti chavivaṇṇena sarīravaṇṇanibhāya. Sabbā obhāsayaṃ	1490	
PA_tika-vin01_t1:1490_8	disāti dasapi disā pabhāsento cando viya sūriyo viya ca ekobhāsaṃ ekālokaṃ karontoti	1490	
PA_tika-vin01_t1:1490_9	gāthāya attho. Abhirūpeti uḷārarūpe sampannarūpe.	1490	
PA_tika-vin01_t1:1491_0	Abhikkantaṃ bho gotama, abhikkantaṃ bho gotamāti vacanadvayassa “sādhu sādhu bho	1491	
PA_tika-vin01_t1:1491_1	gotamā”ti āmeḍitavasena atthaṃ dassetvā tassa visayaṃ niddhārento āha “bhaye kodhe”tiādi.	1491	
PA_tika-vin01_t1:1491_2	Tattha “coro coro, sappo sappo”tiādīsu bhaye āmeḍitaṃ. “Vijjha vijjha, pahara paharā”tiādīsu	1491	
PA_tika-vin01_t1:1491_3	kodhe. “Sādhu sādhū”tiādīsu pasaṃsāyaṃ. “Gaccha gaccha, lunāhi lunāhī”tiādīsu turite.	1491	
PA_tika-vin01_t1:1491_4	“Āgaccha āgacchā”tiādīsu kotūhale. “Buddho buddhoti cintento”tiādīsu acchare. “Abhikkamathāyasmanto,	1491	
PA_tika-vin01_t1:1491_5	abhikkamathāyasmanto”tiādīsu hāse. “Kahaṃ ekaputtaka, kahaṃ ekaputtakā”tiādīsu soke.	1491	
PA_tika-vin01_t1:1491_6	“Aho sukhaṃ, aho sukha”ntiādīsu pasāde. Ca-saddo avuttasamuccayattho. Tena garahaasammānādīnaṃ	1491	
PA_tika-vin01_t1:1491_7	saṅgaho daṭṭhabbo. Tattha “pāpo pāpo”tiādīsu garahāyaṃ. “Abhirūpaka abhirūpakā”tiādīsu	1491	
PA_tika-vin01_t1:1491_8	asammāne daṭṭhabbaṃ.	1491	
PA_tika-vin01_t1:1492_0	Nayidaṃ āmeḍitavasena dvikkhattuṃ vuttaṃ, atha kho atthadvayavasenāti dassento “atha	1492	
PA_tika-vin01_t1:1492_1	vā”tiādimāha. Abhikkantanti vacanaṃ apekkhitvā napuṃsakaliṅgavasena vuttaṃ. Taṃ pana	1492	
PA_tika-vin01_t1:1492_2	bhagavato vacanaṃ dhammassa desanāti katvā vuttaṃ “yadidaṃ bhoto gotamassa dhammadesanā”ti.	1492	
PA_tika-vin01_t1:1492_3	Atthamattadassanaṃ vā etaṃ, tasmā atthavasena liṅgavibhattivipariṇāmo veditabbo.	1492	
PA_tika-vin01_t1:1492_4	Dutiyapadepi eseva nayo. Dosanāsanatoti rāgādikilesaviddhaṃsanato. Guṇādhigamanatoti	1492	
PA_tika-vin01_t1:1492_5	sīlādiguṇānaṃ sampāpanato. Ye guṇe desanā adhigameti, tesu padhānabhūtā guṇā dassetabbāti	1492	
PA_tika-vin01_t1:1492_6	te padhānabhūte guṇe tāva dassetuṃ “saddhājananato paññājananato”ti vuttaṃ. Saddhāpamukhā	1492	
PA_tika-vin01_t1:1492_7	hi lokiyā guṇā, paññāpamukhā lokuttarā. Sātthatotiādīsu sīlādiatthasampattiyā sātthato,	1492	
PA_tika-vin01_t1:1492_8	sabhāvaniruttisampattiyā sabyañjanato. Suviññeyyasaddappayogatāya uttānapadato, saṇhasukhumabhāvena	1492	
PA_tika-vin01_t1:1492_9	duviññeyyatthatāya gambhīratthato. Siniddhamudumadhurasaddappayogatāya kaṇṇasukhato,	1492	
PA_tika-vin01_t1:1492_10	vipulavisuddhapemanīyatthatāya hadayaṅgamato. Mānātimānavidhamanena anattukkaṃsanato,	14921	
PA_tika-vin01_t1:1492_11	thambhasārambhanimmaddanena aparavambhanato. Hitādhippāyappavattiyā paresaṃ rāgapariḷāhādivūpasamanena	14921	
PA_tika-vin01_t1:1492_12	karuṇāsītalato, kilesandhakāravidhamanena paññāvadātato. Karavīkarutamañjutāya āpātharamaṇīyato,	14921	
PA_tika-vin01_t1:1492_13	pubbāparāviruddhasuvisuddhatthatāya vimaddakkhamato. Āpātharamaṇīyatāya eva suyyamānasukhato,	14921	
PA_tika-vin01_t1:1492_14	vimaddakkhamatāya hitajjhāsayappavattitāya ca vīmaṃsiyamānahitatoti evamattho veditabbo.	14921	
PA_tika-vin01_t1:1492_15	Evamādīhīti ādi-saddena saṃsāracakkanivattanato, saddhammacakkappavattanato, micchāvādavidhamanato,	14921	
PA_tika-vin01_t1:1492_16	sammāvādapatiṭṭhāpanato, akusalamūlasamuddharaṇato, kusalamūlasaṃropanato, apāyadvārapidhānato,	14921	
PA_tika-vin01_t1:1492_17	saggamaggadvāravivaraṇato, pariyuṭṭhānavūpasamanato, anusayasamugghātanatoti evamādīnaṃ saṅgaho daṭṭhabbo.	14921	
PA_tika-vin01_t1:1493_0	Adhomukhaṭhapitanti kenaci adhomukhaṃ ṭhapitaṃ. Heṭṭhāmukhajātanti sabhāveneva heṭṭhāmukhaṃ	1493	
PA_tika-vin01_t1:1493_1	jātaṃ. Ugghāṭeyyāti vivaṭaṃ kareyya. Hatthe gahetvāti “puratthābhimukho uttarābhimukho	1493	
PA_tika-vin01_t1:1493_2	vā gacchā”tiādīni avatvā hatthe gahetvā “nissandehaṃ esa maggo, evaṃ gacchā”ti dasseyya.	1493	
PA_tika-vin01_t1:1493_3	Kāḷapakkhacātuddasīti kāḷapakkhe cātuddasī kāḷapakkhacātuddasī. Nikkujjitaṃ ukkujjeyyāti	1493	
PA_tika-vin01_t1:1493_4	ādheyyassa anādhārabhūtaṃ bhājanaṃ ādhārabhāvāpādanavasena ukkujjeyya. Heṭṭhāmukhajātatāya	1493	
PA_tika-vin01_t1:1493_5	saddhammavimukhaṃ adhomukhaṭhapitatāya asaddhamme patiṭṭhitanti evaṃ padadvayaṃ yathārahaṃ	1493	
PA_tika-vin01_t1:1493_6	yojetabbaṃ, na yathāsaṅkhyaṃ. Kāmaṃ kāmacchandādayopi paṭicchādakā nīvaraṇabhāvato,	1493	
PA_tika-vin01_t1:1493_7	micchādiṭṭhi pana savisesaṃ paṭicchādikā satte micchābhinivesanenāti āha “micchādiṭṭhigahanapaṭicchanna”nti.	1493	
PA_tika-vin01_t1:1493_8	Tenāha bhagavā – “micchādiṭṭhiparamāhaṃ, bhikkhave, vajjaṃ vadāmī”ti. Sabbo apāyagāmimaggo	1493	
PA_tika-vin01_t1:1493_9	kummaggo kucchito maggoti katvā, sammādiṭṭhiādīnaṃ ujupaṭipakkhatāya micchādiṭṭhiādayo	1493	
PA_tika-vin01_t1:1493_10	aṭṭha micchattadhammā micchāmaggo. Teneva hi tadubhayapaṭipakkhataṃ sandhāya “saggamokkhamaggaṃ	14931	
PA_tika-vin01_t1:1493_11	ācikkhantenā”ti vuttaṃ. Sappiādisannissayo padīpo na tathā, ujjalo yathā telasannissayoti	14931	
PA_tika-vin01_t1:1493_12	telapajjotaggahaṇaṃ. Etehi pariyāyehīti etehi nikkujjitukkujjanapaṭicchannavivaraṇādiupamopamitabbappakārehi,	14931	
PA_tika-vin01_t1:1493_13	etehi vā yathāvuttehi arasarūpatādīnaṃ attani aññathā paṭipādanapariyāyehi attano	14931	
PA_tika-vin01_t1:1493_14	dibbavihāravibhāvanapariyāyehi vijjattayavibhāvanāpadesena attano sabbaññuguṇavibhāvanapariyāyehi	14931	
PA_tika-vin01_t1:1493_15	ca. Tenāha “anekapariyāyena dhammo pakāsito”ti.	14931	
PA_tika-vin01_t1:1494	Desanānumodanakathā niṭṭhitā.	149	
PA_tika-vin01_t1:1495	Pasannākārakathā	149	
PA_tika-vin01_t1:1496_0	Pasannākāranti pasannehi kātabbaṃ sakkāraṃ. Saraṇaṃ gacchāmīti ettha iti-saddo luttaniddiṭṭhoti	1496	
PA_tika-vin01_t1:1496_1	āha “saraṇanti gacchāmī”ti. Ettha hi nāyaṃ gamisaddo nīsaddādayo viya dvikammako,	1496	
PA_tika-vin01_t1:1496_2	tasmā yathā ajaṃ gāmaṃ netīti vuccati, evaṃ “gotamaṃ saraṇaṃ gacchāmī”ti vattuṃ na	1496	
PA_tika-vin01_t1:1496_3	sakkā, “saraṇanti gacchāmī”ti pana vattabbaṃ, tasmā ettha iti-saddo luttaniddiṭṭhoti	1496	
PA_tika-vin01_t1:1496_4	veditabbaṃ. Saraṇanti paṭisaraṇaṃ. Tenāha “parāyaṇa”nti. Parāyaṇabhāvo ca anatthanisedhanena	1496	
PA_tika-vin01_t1:1496_5	atthasampaṭipādanena ca hotīti āha “aghassa tātā hitassa ca vidhātā”ti. Aghassāti	1496	
PA_tika-vin01_t1:1496_6	dukkhatoti vadanti, pāpatoti pana attho yutto, nissakke cetaṃ sāmivacanaṃ. Saraṇanti	1496	
PA_tika-vin01_t1:1496_7	gamanañcettha tadadhippāyena bhajanaṃ tathā jānanaṃ vāti dassento “iti iminā adhippāyenā”tiādimāha.	1496	
PA_tika-vin01_t1:1496_8	Tattha gacchāmītiādīsu purimassa purimassa pacchimaṃ pacchimaṃ atthavacanaṃ. Bhajanaṃ	1496	
PA_tika-vin01_t1:1496_9	vā saraṇādhippāyena upasaṅkamanaṃ, sevanā santikāvacaratā, payirupāsanaṃ vattappaṭivattakaraṇena	1496	
PA_tika-vin01_t1:1496_10	upaṭṭhānanti evaṃ sabbathāpi anaññasaraṇataṃyeva dīpeti. Gacchāmīti padassa kathaṃ	14961	
PA_tika-vin01_t1:1496_11	bujjhāmīti ayamattho labbhatīti āha “yesaṃ hī”tiādi.	14961	
PA_tika-vin01_t1:1497_0	Adhigatamagge sacchikatanirodheti padadvayenapi phalaṭṭhā eva dassitā, na maggaṭṭhāti	1497	
PA_tika-vin01_t1:1497_1	te dassento “yathānusiṭṭhaṃ paṭipajjamāne cā”ti āha. Nanu ca kalyāṇaputhujjanopi	1497	
PA_tika-vin01_t1:1497_2	yathānusiṭṭhaṃ paṭipajjatīti vuccatīti? Kiñcāpi vuccati, nippariyāyena pana maggaṭṭhā	1497	
PA_tika-vin01_t1:1497_3	eva tathā vattabbā, na itare niyāmokkamanābhāvato. Tathā hi te eva “apāyesu apatamāne	1497	
PA_tika-vin01_t1:1497_4	dhāretī”ti vuttā. Sammattaniyāmokkamanena hi apāyavinimuttasambhavo. Akkhāyatīti	1497	
PA_tika-vin01_t1:1497_5	ettha iti-saddo ādiattho, pakārattho vā. Tena “yāvatā, bhikkhave, dhammā saṅkhatā	1497	
PA_tika-vin01_t1:1497_6	vā asaṅkhatā vā, virāgo tesaṃ aggamakkhāyatī”ti suttapadaṃ saṅgaṇhāti, “vitthāro”ti	1497	
PA_tika-vin01_t1:1497_7	vā iminā. Ettha ca ariyamaggo niyyānikatāya, nibbānaṃ tassa tadatthasiddhihetutāyāti	1497	
PA_tika-vin01_t1:1497_8	ubhayameva nippariyāyena dhammoti vutto. Nibbānañhi ārammaṇapaccayabhūtaṃ labhitvā	1497	
PA_tika-vin01_t1:1497_9	ariyamaggassa tadatthasiddhi, tathāpi ariyaphalānaṃ “yasmā tāya saddhāya avūpasantāyā”tiādivacanato	1497	
PA_tika-vin01_t1:1497_10	maggena samucchinnānaṃ kilesānaṃ paṭippassaddhippahānakiccatāya niyyānānuguṇatāya	14971	
PA_tika-vin01_t1:1497_11	niyyānapariyosānatāya ca. Pariyattidhammassa pana niyyānadhammasamadhigamahetutāyāti	14971	
PA_tika-vin01_t1:1497_12	iminā pariyāyena vuttanayena dhammabhāvo labbhati eva, svāyamattho pāṭhāruḷho evāti	14971	
PA_tika-vin01_t1:1497_13	dassento “na kevala”ntiādimāha.	14971	
PA_tika-vin01_t1:1498_0	Rāgavirāgoti maggo kathitoti kāmarāgo bhavarāgoti evamādibhedo sabbopi rāgo virajjati	1498	
PA_tika-vin01_t1:1498_1	pahīyati etenāti rāgavirāgoti maggo kathito. Anejamasokanti phalanti ejāsaṅkhātāya	1498	
PA_tika-vin01_t1:1498_2	taṇhāya antonijjhānalakkhaṇassa sokassa ca taduppattiyaṃ sabbaso parikkhīṇattā anejamasokanti	1498	
PA_tika-vin01_t1:1498_3	phalaṃ kathitaṃ. Appaṭikūlanti avirodhadīpanato kenaci aviruddhaṃ, iṭṭhaṃ paṇītanti	1498	
PA_tika-vin01_t1:1498_4	vā attho. Paguṇarūpena pavattitattā, pakaṭṭhaguṇavibhāvanato vā paguṇaṃ. Yathāha	1498	
PA_tika-vin01_t1:1498_5	“vihiṃsasaññī paguṇaṃ nabhāsiṃ, dhammaṃ paṇītaṃ manujesu brahme”ti. Sabbadhammakkhandhā	1498	
PA_tika-vin01_t1:1498_6	kathitāti yojanā. Diṭṭhisīlasaṅghātenāti “yāyaṃ diṭṭhi ariyā niyyānikā niyyāti takkarassa	1498	
PA_tika-vin01_t1:1498_7	sammā dukkhakkhayāya, tathārūpāya diṭṭhiyā diṭṭhisāmaññagato viharatī”ti evaṃ vuttāya	1498	
PA_tika-vin01_t1:1498_8	diṭṭhiyā “yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni	1498	
PA_tika-vin01_t1:1498_9	aparāmaṭṭhāni samādhisaṃvattanikāni, tathārūpehi sīlehi sīlasāmaññagato viharatī”ti	1498	
PA_tika-vin01_t1:1498_10	evaṃ vuttānaṃ sīlānañca saṃhatabhāvena, diṭṭhisīlasāmaññenāti attho. Saṃhatoti ghaṭito,	14981	
PA_tika-vin01_t1:1498_11	sametoti attho. Ariyapuggalā hi yattha katthaci dūre ṭhitāpi attano guṇasāmaggiyā	14981	
PA_tika-vin01_t1:1498_12	saṃhatā eva. Aṭṭha ca puggalā dhammadasā teti purisayugaḷavasena cattāropi puggalavasena	14981	
PA_tika-vin01_t1:1498_13	aṭṭheva ariyadhammassa paccakkhadassāvitāya dhammadasā. Tīṇi vatthūni saraṇanti gamanena	14981	
PA_tika-vin01_t1:1498_14	tikkhattuṃ gamanena ca tīṇi saraṇagamanāni. Paṭivedesīti attano hadayaṅgataṃ vācāya pavedesi.	14981	
PA_tika-vin01_t1:1499	Pasannākārakathā niṭṭhitā.	149	
PA_tika-vin01_t1:1500	Saraṇagamanakathā	150	
PA_tika-vin01_t1:1501_0	Saraṇagamanassa visayappabhedaphalasaṃkilesabhedānaṃ viya kattu ca vibhāvanā tattha	1501	
PA_tika-vin01_t1:1501_1	kosallāya hotīti “saraṇagamanesu kosallatthaṃ saraṇaṃ…pe… veditabbo”ti vuttaṃ tena	1501	
PA_tika-vin01_t1:1501_2	vinā saraṇagamanasseva asambhavato. Tattha saraṇanti padatthato tāva hiṃsatīti saraṇaṃ.	1501	
PA_tika-vin01_t1:1501_3	Hiṃsatthassa hi sarasaddassa vasenetaṃ padaṃ daṭṭhabbaṃ, tasmā saraṇagatānaṃ teneva	1501	
PA_tika-vin01_t1:1501_4	saraṇagamanena vaṭṭabhayaṃ cittutrāsaṃ kāyikaṃ dukkhaṃ duggatipariyāpannaṃ sabbampi	1501	
PA_tika-vin01_t1:1501_5	dukkhaṃ hanati, vināsetīti attho. Ratanattayassevetaṃ adhivacanaṃ. Atha vā hite pavattanena	1501	
PA_tika-vin01_t1:1501_6	“sampannasīlā, bhikkhave, viharathā”tiādinā atthe niyojanena ahitā ca nivattanena	1501	
PA_tika-vin01_t1:1501_7	“pāṇātipātassa kho pana pāpako vipāko, pāpakaṃ abhisamparāya”ntiādinā ādīnavadassanādimukhena	1501	
PA_tika-vin01_t1:1501_8	anatthato nivattanena sattānaṃ bhayaṃ hiṃsati, hitāhitesu appavattipavattihetukaṃ	1501	
PA_tika-vin01_t1:1501_9	byasanaṃ apavattikaraṇena vināseti buddho. Bhavakantārauttaraṇena maggasaṅkhāto dhammo	1501	
PA_tika-vin01_t1:1501_10	sattānaṃ bhayaṃ hiṃsati, itaro assāsadānena. Appakānampi dānavasena pūjāvasena ca	15011	
PA_tika-vin01_t1:1501_11	upanītānaṃ sakkārānaṃ vipulaphalapaṭilābhakaraṇena sattānaṃ bhayaṃ hiṃsati saṅgho	15011	
PA_tika-vin01_t1:1501_12	anuttaradakkhiṇeyyabhāvato, tasmā imināpi vibhajitvā vuttapariyāyena ratanattayaṃ	15011	
PA_tika-vin01_t1:1501_13	saraṇaṃ. “Sammāsambuddho bhagavā, svākkhāto dhammo, suppaṭipanno saṅgho”ti evaṃ pavattaratanattayapasaādataggarukatāhi	15011	
PA_tika-vin01_t1:1501_14	vidhutadiṭṭhivicikicchāsammohaassaddhiyāditāya vihatakileso tadeva ratanattayaṃ saraṇaṃ	15011	
PA_tika-vin01_t1:1501_15	parāyaṇaṃ gati tāṇaṃ leṇanti evaṃ pavattiyā tapparāyaṇatākārappavatto cittuppādo	15011	
PA_tika-vin01_t1:1501_16	saraṇagamanaṃ saraṇanti gacchati etenāti katvā. Tena yathāvuttacittuppādena samannāgato	15011	
PA_tika-vin01_t1:1501_17	satto saraṇanti gacchati, vuttappakārena cittuppādena “etāni me tīṇi ratanāni saraṇaṃ,	15011	
PA_tika-vin01_t1:1501_18	etāni parāyaṇa”nti evaṃ upeti bhajati sevati payirupāsati, evaṃ vā jānāti, bujjhatīti	15011	
PA_tika-vin01_t1:1501_19	attho. Evaṃ tāva saraṇaṃ, saraṇagamanaṃ, yo ca saraṇaṃ gacchati, idaṃ tayaṃ veditabbaṃ.	15011	
PA_tika-vin01_t1:1502_0	Saraṇagamanappabhede pana duvidhaṃ saraṇagamanaṃ lokuttaraṃ lokiyañca. Tattha lokuttaraṃ	1502	
PA_tika-vin01_t1:1502_1	diṭṭhasaccānaṃ maggakkhaṇe saraṇagamanupakkilesasamucchedanena ārammaṇato nibbānārammaṇaṃ	1502	
PA_tika-vin01_t1:1502_2	hutvā kiccato sakalepi ratanattaye ijjhati. Atthato catusaccādhigamo eva hi lokuttarasaraṇagamanaṃ.	1502	
PA_tika-vin01_t1:1502_3	Tattha hi nibbānadhammo sacchikiriyābhisamayavasena, maggadhammo bhāvanābhisamayavasena	1502	
PA_tika-vin01_t1:1502_4	paṭivijjhiyamānoyeva saraṇagamanatthaṃ sādheti, buddhaguṇā pana sāvakagocarabhūtā	1502	
PA_tika-vin01_t1:1502_5	pariññābhisamayavasena, tathā ariyasaṅghaguṇā. Tena vuttaṃ “kiccato sakalepi ratanattaye	1502	
PA_tika-vin01_t1:1502_6	ijjhatī”ti. Ijjhantañca saheva ijjhati, na lokiyaṃ viya paṭipāṭiyā asammohapaṭivedhena	1502	
PA_tika-vin01_t1:1502_7	paṭividdhattā. Ye pana vadanti “na saraṇagamanaṃ nibbānārammaṇaṃ hutvā pavattati,	1502	
PA_tika-vin01_t1:1502_8	maggassa adhigatattā pana adhigatameva hoti ekaccānaṃ tevijjādīnaṃ lokiyavijjādayo	1502	
PA_tika-vin01_t1:1502_9	viyā”ti, tesaṃ lokiyameva saraṇagamanaṃ siyā, na lokuttaraṃ. Tañca ayuttaṃ duvidhassapi	1502	
PA_tika-vin01_t1:1502_10	icchitabbattā. Lokiyaṃ pana saraṇagamanaṃ puthujjanānaṃ saraṇagamanupakkilesavikkhambhanena	15021	
PA_tika-vin01_t1:1502_11	ārammaṇato buddhādiguṇārammaṇaṃ hutvā ijjhati. Taṃ atthato buddhādīsu vatthūsu “sammāsambuddho	15021	
PA_tika-vin01_t1:1502_12	bhagavā”tiādinā saddhāpaṭilābho yathāvuttasaddhāpubbaṅgamā ca sammādiṭṭhi, dasasu	15021	
PA_tika-vin01_t1:1502_13	puññakiriyavatthūsu diṭṭhijukammanti vuccati. Ettha ca “saddhāpaṭilābho”ti iminā	15021	
PA_tika-vin01_t1:1502_14	mātādīhi ussāhitadārakādīnaṃ viya ñāṇavippayuttasaraṇagamanaṃ dassitanti veditabbaṃ.	15021	
PA_tika-vin01_t1:1502_15	“Sammādiṭṭhī”ti iminā pana ñāṇasampayuttaṃ saraṇagamanaṃ dassitaṃ buddhasubuddhataṃ	15021	
PA_tika-vin01_t1:1502_16	dhammasudhammataṃ saṅghasuppaṭipattiñca lokiyāvabodhavaseneva sammā ñāyena dassanato.	15021	
PA_tika-vin01_t1:1503_0	Tayidaṃ lokiyasaraṇagamanaṃ catudhā pavattati attasanniyyātanena tapparāyaṇatāya	1503	
PA_tika-vin01_t1:1503_1	sissabhāvūpagamanena paṇipātenāti. Tattha attasanniyyātanaṃ nāma “ajja ādiṃ katvā	1503	
PA_tika-vin01_t1:1503_2	ahaṃ attānaṃ buddhassa niyyātemi, dhammassa, saṅghassā”ti evaṃ buddhādīnaṃyeva saṃsāradukkhanittharaṇatthaṃ	1503	
PA_tika-vin01_t1:1503_3	attano attabhāvassa pariccajanaṃ. Tapparāyaṇatā nāma “ajja ādiṃ katvā ahaṃ buddhaparāyaṇo	1503	
PA_tika-vin01_t1:1503_4	dhammaparāyaṇo saṅghaparāyaṇoti maṃ dhārethā”ti evaṃ tapparāyaṇabhāvo. Sissabhāvūpagamanaṃ	1503	
PA_tika-vin01_t1:1503_5	nāma “ajja ādiṃ katvā ‘ahaṃ buddhassa antevāsiko, dhammassa, saṅghassā’ti maṃ dhārethā”ti	1503	
PA_tika-vin01_t1:1503_6	evaṃ sissabhāvūpagamo. Paṇipāto nāma “ajja ādiṃ katvā ‘ahaṃ abhivādanaṃ paccuṭṭhānaṃ	1503	
PA_tika-vin01_t1:1503_7	añjalikammaṃ sāmīcikammaṃ buddhādīnaṃyeva tiṇṇaṃ vatthūnaṃ karomī’ti maṃ dhārethā”ti	1503	
PA_tika-vin01_t1:1503_8	evaṃ buddhādīsu paramanipaccakāro. Imesañhi catunnaṃ ākārānaṃ aññatarampi karontena	1503	
PA_tika-vin01_t1:1503_9	gahitaṃyeva hoti saraṇagamanaṃ.	1503	
PA_tika-vin01_t1:1504_0	Apica “bhagavato attānaṃ pariccajāmi, dhammassa saṅghassa attānaṃ pariccajāmi, jīvitaṃ	1504	
PA_tika-vin01_t1:1504_1	pariccajāmi, pariccattoyeva me attā, pariccattaṃyeva me jīvitaṃ, jīvitapariyantikaṃ	1504	
PA_tika-vin01_t1:1504_2	buddhaṃ saraṇaṃ gacchāmi, buddho me saraṇaṃ leṇaṃ tāṇa”nti evampi attasanniyyātanaṃ	1504	
PA_tika-vin01_t1:1504_3	veditabbaṃ. “Satthārañca vatāhaṃ passāmi, bhagavantameva passāmi, sugatañca vatāhaṃ	1504	
PA_tika-vin01_t1:1504_4	passāmi, bhagavantameva passāmi, sammāsambuddhañca vatāhaṃ passāmi, bhagavantameva	1504	
PA_tika-vin01_t1:1504_5	passāmī”ti evaṃ mahākassapattherassa saraṇagamanaṃ viya sissabhāvūpagamanaṃ daṭṭhabbaṃ.	1504	
PA_tika-vin01_t1:1505	“So ahaṃ vicarissāmi, gāmā gāmaṃ purā puraṃ;	150	
PA_tika-vin01_t1:1506	Namassamāno sambuddhaṃ, dhammassa ca sudhammataṃ. ;	150	
PA_tika-vin01_t1:1507	“Te mayaṃ vicarissāma, gāmā gāmaṃ nagā nagaṃ…pe… sudhammata”nti. –	150	
PA_tika-vin01_t1:1508_0	Evampi āḷavakasātāgirahemavatādīnaṃ saraṇagamanaṃ viya tapparāyaṇatā veditabbā. Nanu	1508	
PA_tika-vin01_t1:1508_1	cete āḷavakādayo maggeneva āgatasaraṇagamanā, kathaṃ tesaṃ tapparāyaṇatāsaraṇagamanaṃ	1508	
PA_tika-vin01_t1:1508_2	vuttanti? Maggenāgatasaraṇagamanehipi “sohaṃ vicarissāmi gāmā gāma”ntiādinā tehi	1508	
PA_tika-vin01_t1:1508_3	tapparāyaṇatākārassa paveditattā tathā vuttaṃ. Atha kho brahmāyu brāhmaṇo uṭṭhāyāsanā	1508	
PA_tika-vin01_t1:1508_4	ekaṃsaṃ uttarāsaṅgaṃ karitvā bhagavato pādesu sirasā nipatitvā bhagavato pādāni mukhena	1508	
PA_tika-vin01_t1:1508_5	ca paricumbati, pāṇīhi ca parisambāhati, nāmañca sāveti “brahmāyu ahaṃ, bho gotama,	1508	
PA_tika-vin01_t1:1508_6	brāhmaṇo, brahmāyu ahaṃ, bho gotama, brāhmaṇo”ti evampi paṇipāto daṭṭhabbo.	1508	
PA_tika-vin01_t1:1509_0	So panesa ñātibhayācariyadakkhiṇeyyatāvasena catubbidho hoti. Tattha dakkhiṇeyyatāhetukena	1509	
PA_tika-vin01_t1:1509_1	paṇipātena saraṇagamanaṃ hoti, na itarehi ñātibhayādivasappavattehi tīhi paṇipātehi.	1509	
PA_tika-vin01_t1:1509_2	Seṭṭhavaseneva hi saraṇaṃ gayhati, seṭṭhavasena bhijjati, tasmā yo sākiyo vā koliyo	1509	
PA_tika-vin01_t1:1509_3	vā “buddho amhākaṃ ñātako”ti vandati, aggahitameva hoti saraṇaṃ. Yo vā “samaṇo gotamo	1509	
PA_tika-vin01_t1:1509_4	rājapūjito mahānubhāvo avandiyamāno anatthampi kareyyā”ti bhayena vandati, aggahitameva	1509	
PA_tika-vin01_t1:1509_5	hoti saraṇaṃ. Yopi bodhisattakāle bhagavato santike kiñci uggahitaṃ saramāno buddhakāle vā –	1509	
PA_tika-vin01_t1:1510	“Ekena bhogaṃ bhuñjeyya, dvīhi kammaṃ payojaye;	151	
PA_tika-vin01_t1:1511	Catutthañca nidhāpeyya, āpadāsu bhavissatī”ti. –	151	
PA_tika-vin01_t1:1512_0	Evarūpiṃ diṭṭhadhammikaṃ anusāsaniṃ uggahetvā “ācariyo me”ti vandati, aggahitameva	1512	
PA_tika-vin01_t1:1512_1	hoti saraṇaṃ, samparāyikaṃ pana niyyānikaṃ vā anusāsaniṃ paccāsīsanto dakkhiṇeyyapaṇipātameva	1512	
PA_tika-vin01_t1:1512_2	karoti. Yo pana “ayaṃ loke aggadakkhiṇeyyo”ti vandati, teneva gahitaṃ hoti saraṇaṃ.	1512	
PA_tika-vin01_t1:1513_0	Evaṃ gahitasaraṇassa ca upāsakassa vā upāsikāya vā aññatitthiyesu pabbajitampi ñātiṃ	1513	
PA_tika-vin01_t1:1513_1	“ñātako me aya”nti vandatopi saraṇagamanaṃ na bhijjati, pageva apabbajitaṃ. Tathā	1513	
PA_tika-vin01_t1:1513_2	rājānaṃ bhayavasena vandato. So hi raṭṭhapūjitattā avandiyamāno anatthampi kareyyāti.	1513	
PA_tika-vin01_t1:1513_3	Tathā yaṃ kiñci sippasikkhāpakaṃ titthiyampi “ācariyo me aya”nti vandatopi na bhijjati.	1513	
PA_tika-vin01_t1:1513_4	Evaṃ saraṇagamanassa pabhedo veditabbo.	1513	
PA_tika-vin01_t1:1514	Saraṇagamanakathā niṭṭhitā.	151	
PA_tika-vin01_t1:1515	Saraṇagamanaphalakathā	151	
PA_tika-vin01_t1:1516_0	Ettha ca lokuttarassa saraṇagamanassa cattāri sāmaññaphalāni vipākaphalaṃ ariyamaggasseva	1516	
PA_tika-vin01_t1:1516_1	lokuttarasaraṇagamananti adhippetattā. Sakalassa pana vaṭṭadukkhassa anuppādanirodho	1516	
PA_tika-vin01_t1:1516_2	ānisaṃsaphalaṃ. Vuttañhetaṃ –	1516	
PA_tika-vin01_t1:1517	“Yo ca buddhañca dhammañca, saṅghañca saraṇaṃ gato;	151	
PA_tika-vin01_t1:1518	Cattāri ariyasaccāni, sammappaññāya passati.	151	
PA_tika-vin01_t1:1519	“Dukkhaṃ dukkhasamuppādaṃ, dukkhassa ca atikkamaṃ;	151	
PA_tika-vin01_t1:1520	Ariyañcaṭṭhaṅgikaṃ maggaṃ, dukkhūpasamagāminaṃ.	152	
PA_tika-vin01_t1:1521	“Etaṃ kho saraṇaṃ khemaṃ, etaṃ saraṇamuttamaṃ;	152	
PA_tika-vin01_t1:1522	Etaṃ saraṇamāgamma, sabbadukkhā pamuccatī”ti. ;	152	
PA_tika-vin01_t1:1523	Apica niccato anupagamanādivasena petassa ānisaṃsaphalaṃ veditabbaṃ. Vuttañhetaṃ –	152	
PA_tika-vin01_t1:1524_0	“Aṭṭhānametaṃ, bhikkhave, anavakāso, yaṃ diṭṭhisampanno puggalo kañci saṅkhāraṃ niccato	1524	
PA_tika-vin01_t1:1524_1	upagaccheyya, sukhato upagaccheyya, kañci dhammaṃ attato upagaccheyya, mātaraṃ jīvitā	1524	
PA_tika-vin01_t1:1524_2	voropeyya, pitaraṃ jīvitā voropeyya, arahantaṃ jīvitā voropeyya, paduṭṭhacitto tathāgatassa	1524	
PA_tika-vin01_t1:1524_3	lohitaṃ uppādeyya, saṅghaṃ bhindeyya, aññaṃ satthāraṃ uddiseyya, netaṃ ṭhānaṃ vijjatī”ti.	1524	
PA_tika-vin01_t1:1525	Lokiyassa pana saraṇagamanassa bhavasampadāpi bhogasampadāpi phalameva. Vuttañhetaṃ –	152	
PA_tika-vin01_t1:1526	“Ye keci buddhaṃ saraṇaṃ gatāse,	152	
PA_tika-vin01_t1:1527	Na te gamissanti apāyabhūmiṃ;	152	
PA_tika-vin01_t1:1528	Pahāya mānusaṃ dehaṃ,	152	
PA_tika-vin01_t1:1529	Devakāyaṃ paripūressantī”ti.;	152	
PA_tika-vin01_t1:1530	Aparampi vuttaṃ –	153	
PA_tika-vin01_t1:1531_0	“Atha kho sakko devānamindo asītiyā devatāsahassehi saddhiṃ yenāyasmā mahāmoggallāno	1531	
PA_tika-vin01_t1:1531_1	tenupasaṅkami…pe… ekamantaṃ ṭhitaṃ kho sakkaṃ devānamindaṃ āyasmā mahāmoggallāno	1531	
PA_tika-vin01_t1:1531_2	etadavoca ‘sādhu kho, devānaminda, buddhasaraṇagamanaṃ hoti, buddhasaraṇagamanahetu	1531	
PA_tika-vin01_t1:1531_3	kho, devānaminda, evamidhekacce sattā kāyassa bhedā paraṃ maraṇā sugatiṃ saggaṃ lokaṃ	1531	
PA_tika-vin01_t1:1531_4	upapajjanti. Te aññe deve dasahi ṭhānehi adhigaṇhanti dibbena āyunā dibbena vaṇṇena	1531	
PA_tika-vin01_t1:1531_5	sukhena yasena ādhipateyyena dibbehi rūpehi saddehi gandhehi rasehi phoṭṭhabbehī”’ti.	1531	
PA_tika-vin01_t1:1532	Esa nayo dhamme saṅghe ca.	153	
PA_tika-vin01_t1:1533_0	Apica velāmasuttādivasenapi saraṇagamanassa phalaviseso veditabbo. Tathā hi velāmasutte	1533	
PA_tika-vin01_t1:1533_1	“karīsassa catutthabhāgappamāṇānaṃ caturāsītisahassasaṅkhyānaṃ suvaṇṇapātirūpiyapātikaṃsapātīnaṃ	1533	
PA_tika-vin01_t1:1533_2	yathākkamaṃ rūpiyasuvaṇṇahiraññapūrānaṃ sabbālaṅkārapaṭimaṇḍitānaṃ caturāsītiyā hatthisahassānaṃ	1533	
PA_tika-vin01_t1:1533_3	caturāsītiyā assasahassānaṃ caturāsītiyā rathasahassānaṃ caturāsītiyā dhenusahassānaṃ	1533	
PA_tika-vin01_t1:1533_4	caturāsītiyā kaññāsahassānaṃ caturāsītiyā pallaṅkasahassānaṃ caturāsītiyā vatthakoṭisahassānaṃ	1533	
PA_tika-vin01_t1:1533_5	aparimāṇassa ca khajjabhojjādibhedassa āhārassa pariccajanavasena sattamāsādhikāni	1533	
PA_tika-vin01_t1:1533_6	satta saṃvaccharāni nirantaraṃ pavattavelāmamahādānato ekassa sotāpannassa dinnaṃ	1533	
PA_tika-vin01_t1:1533_7	mahapphalataraṃ, tato sataṃ sotāpannānaṃ dinnadānato ekassa sakadāgāmino, tato ekassa	1533	
PA_tika-vin01_t1:1533_8	anāgāmino, tato ekassa arahato, tato ekassa paccekasambuddhassa, tato sammāsambuddhassa,	1533	
PA_tika-vin01_t1:1533_9	tato buddhappamukhassa saṅghassa dinnadānaṃ mahapphalataraṃ, tato cātuddisaṃ saṅghaṃ	1533	
PA_tika-vin01_t1:1533_10	uddissa vihārakaraṇaṃ, tato saraṇagamanaṃ mahapphalatara”nti pakāsitaṃ. Vuttañhetaṃ –	15331	
PA_tika-vin01_t1:1534	“Yaṃ, gahapati, velāmo brāhmaṇo dānaṃ adāsi mahādānaṃ, yo cekaṃ diṭṭhisampannaṃ bhojeyya, idaṃ tato mahapphalatara”nti –	153	
PA_tika-vin01_t1:1535	Ādi. Evaṃ saraṇagamanaphalaṃ veditabbaṃ.	153	
PA_tika-vin01_t1:1536	Saraṇagamanaphalakathā niṭṭhitā.	153	
PA_tika-vin01_t1:1537	Saraṇagamanasaṃkilesabhedakathā	153	
PA_tika-vin01_t1:1538_0	Tattha ca lokiyasaraṇagamanaṃ tīsu vatthūsu aññāṇasaṃsayamicchāñāṇādīhi saṃkilissati,	1538	
PA_tika-vin01_t1:1538_1	na mahājutikaṃ, na ujjalaṃ aparisuddhaṃ apariyodātaṃ hoti, na mahāvipphāraṃ anuḷāraṃ.	1538	
PA_tika-vin01_t1:1538_2	Ettha ca aññāṇaṃ nāma vatthuttayassa guṇānaṃ ajānanaṃ tattha sammoho. “Buddho nu	1538	
PA_tika-vin01_t1:1538_3	kho, na nu kho”tiādinā vicikicchā saṃsayo. Micchāñāṇaṃ nāma tassa guṇānaṃ aguṇabhāvaparikappanena	1538	
PA_tika-vin01_t1:1538_4	viparītaggāhoti veditabbaṃ. Lokuttarassa pana saraṇagamanassa natthi saṃkileso. Lokiyassa	1538	
PA_tika-vin01_t1:1538_5	ca saraṇagamanassa duvidho bhedo sāvajjo anavajjo ca. Tattha sāvajjo aññasatthārādīsu	1538	
PA_tika-vin01_t1:1538_6	attaniyyātanādīhi hoti, so aniṭṭhaphalo. Anavajjo pana kālakiriyāya hoti. Lokiyañhi	1538	
PA_tika-vin01_t1:1538_7	saraṇagamanaṃ sikkhāpadasamādānaṃ viya aggahitakālaparicchedakaṃ jīvitapariyantameva	1538	
PA_tika-vin01_t1:1538_8	hoti, tasmā tassa khandhabhedena bhedo, so avipākattā aphalo. Lokuttarassa pana nevatthi	1538	
PA_tika-vin01_t1:1538_9	bhedo. Bhavantarepi hi ariyasāvako aññaṃ satthāraṃ na uddisatīti. Evaṃ saraṇagamanassa	1538	
PA_tika-vin01_t1:1538_10	saṃkileso ca bhedo ca veditabbo.	15381	
PA_tika-vin01_t1:1539_0	Kasmā panettha vodānaṃ na gahitaṃ, nanu vodānavibhāvanāpi tattha kosallāya hotīti?	1539	
PA_tika-vin01_t1:1539_1	Saccametaṃ, taṃ pana saṃkilesaggahaṇena atthato dīpitaṃ hotīti na gahitaṃ. Yāni hi	1539	
PA_tika-vin01_t1:1539_2	tesaṃ saṃkilesakāraṇāni aññāṇādīni, tesaṃ sabbena sabbaṃ anuppādanena uppannānañca	1539	
PA_tika-vin01_t1:1539_3	pahānena vodānaṃ hotīti. Evamettha “saraṇaṃ saraṇagamana”ntiādīnaṃ papañco veditabbo.	1539	
PA_tika-vin01_t1:1539_4	Imassa pana yathāvuttapapañcassa idha avacane kāraṇaṃ dassento āha “so pana idha	1539	
PA_tika-vin01_t1:1539_5	vuccamāno”tiādi. Tattha saraṇavaṇṇanatoti sāmaññaphalasutte vuttasaraṇavaṇṇanato.	1539	
PA_tika-vin01_t1:1540	Saraṇagamanasaṃkilesabhedakathā niṭṭhitā.	154	
PA_tika-vin01_t1:1541	Upāsakattapaṭivedanākathā	154	
PA_tika-vin01_t1:1542_0	Evaṃ dhāretūti evaṃ jānātūti attho. Ettha ko upāsakoti sarūpapucchā, tasmā kiṃlakkhaṇo	1542	
PA_tika-vin01_t1:1542_1	upāsakoti vuttaṃ hoti. Kasmāti hetupucchā. Tena kena pavattinimittena upāsakasaddo	1542	
PA_tika-vin01_t1:1542_2	tasmiṃ puggale niruḷhoti dasseti. Tenāha “kasmā upāsakoti vuccatī”ti. Saddassa hi	1542	
PA_tika-vin01_t1:1542_3	abhidheyyapavattinimittaṃ tadatthassa tabbhāvakāraṇaṃ. Kimassa sīlanti kīdisaṃ assa	1542	
PA_tika-vin01_t1:1542_4	upāsakassa sīlaṃ, kittakena sīlenāyaṃ sīlasampanno nāma hotīti attho. Ko ājīvoti	1542	
PA_tika-vin01_t1:1542_5	ko assa sammāājīvo. So pana micchājīvassa parivajjanena hotīti sopi vibhajīyati.	1542	
PA_tika-vin01_t1:1542_6	Kā vipattīti kassa sīlassa ājīvassa vā vipatti. Anantarassa hi vidhi vā paṭisedho	1542	
PA_tika-vin01_t1:1542_7	vā. Sampattīti etthāpi eseva nayo.	1542	
PA_tika-vin01_t1:1543_0	Idaṃ pakiṇṇakaṃ veditabbanti kathaṃ veditabbaṃ? Vuccate – ko upāsakoti khattiyādīsu	1543	
PA_tika-vin01_t1:1543_1	yo koci tisaraṇaṃ gato gahaṭṭho. Saraṇagamanameva hettha kāraṇaṃ, na jātiādiviseso.	1543	
PA_tika-vin01_t1:1543_2	Vuttañhetaṃ “yato kho, mahānāma, buddhaṃ saraṇaṃ gato hoti, dhammaṃ, saṅghaṃ saraṇaṃ	1543	
PA_tika-vin01_t1:1543_3	gato hoti. Ettāvatā kho, mahānāma, upāsako hotī”ti.	1543	
PA_tika-vin01_t1:1544_0	Kasmā upāsakoti ratanattayaupāsanato. Teneva saraṇagamanena tattha ca sakkaccakiriyāya	1544	
PA_tika-vin01_t1:1544_1	ādaragāravabahumānādiyogena payirupāsanatoti vuttaṃ hoti. So hi buddhaṃ upāsatīti	1544	
PA_tika-vin01_t1:1544_2	upāsako. Dhammaṃ, saṅghaṃ upāsatīti upāsako.	1544	
PA_tika-vin01_t1:1545_0	Kimassa sīlanti pañca veramaṇiyo. Veramaṇiyoti cettha veraṃ vuccati pāṇātipātādīsu	1545	
PA_tika-vin01_t1:1545_1	dussīlyaṃ, tassa mananato hananato vināsanato veramaṇiyo pañca viratiyo viratippadhānattā	1545	
PA_tika-vin01_t1:1545_2	tassa sīlassa. Vuttañhetaṃ “yato kho, mahānāma, upāsako pāṇātipātā paṭivirato hoti,	1545	
PA_tika-vin01_t1:1545_3	adinnādānā, kāmesumicchācārā, musāvādā, surāmerayamajjapamādaṭṭhānā paṭivirato hoti.	1545	
PA_tika-vin01_t1:1545_4	Ettāvatā kho, mahānāma, upāsako sīlavā hotī”ti.	1545	
PA_tika-vin01_t1:1546_0	Ko ājīvoti pañca micchāvaṇijjā pahāya dhammena samena jīvitakappanaṃ. Vuttañhetaṃ	1546	
PA_tika-vin01_t1:1546_1	– “pañcimā, bhikkhave, vaṇijjā upāsakena akaraṇīyā. Katamā pañca? Satthavaṇijjā sattavaṇijjā	1546	
PA_tika-vin01_t1:1546_2	maṃsavaṇijjā majjavaṇijjā visavaṇijjā. Imā kho, bhikkhave, pañca vaṇijjā upāsakena akaraṇīyā”ti.	1546	
PA_tika-vin01_t1:1547_0	Ettha ca satthavaṇijjāti āvudhabhaṇḍaṃ katvā vā kāretvā vā yathākataṃ vā paṭilabhitvā	1547	
PA_tika-vin01_t1:1547_1	tassa vikkayo. Sattavaṇijjāti manussavikkayo. Maṃsavaṇijjāti sūnakārādayo viya migasūkarādike	1547	
PA_tika-vin01_t1:1547_2	posetvā maṃsaṃ sampādetvā vikkayo. Majjavaṇijjāti yaṃ kiñci majjaṃ yojetvā tassa	1547	
PA_tika-vin01_t1:1547_3	vikkayo. Visavaṇijjāti visaṃ yojetvā saṅgahetvā vā tassa vikkayo. Tattha satthavaṇijjā	1547	
PA_tika-vin01_t1:1547_4	paroparodhanimittatāya akaraṇīyā vuttā, sattavaṇijjā abhujissabhāvakaraṇato, maṃsavisavaṇijjā	1547	
PA_tika-vin01_t1:1547_5	vadhahetuto, majjavaṇijjā pamādaṭṭhānatoti veditabbā.	1547	
PA_tika-vin01_t1:1548_0	Kā vipattīti yā tasseva sīlassa ca ājīvassa ca vipatti bhedo kopo pakopo ca, ayamassa	1548	
PA_tika-vin01_t1:1548_1	vipatti. Apica yāya esa caṇḍālo ceva hoti malañca paṭikuṭṭho ca, sāpissa vipattīti	1548	
PA_tika-vin01_t1:1548_2	veditabbā. Te ca atthato assaddhiyādayo pañca dhammā honti. Yathāha –	1548	
PA_tika-vin01_t1:1549_0	“Pañcahi, bhikkhave, dhammehi samannāgato upāsako upāsakacaṇḍālo ca hoti upāsakamalañca	1549	
PA_tika-vin01_t1:1549_1	upāsakapaṭikuṭṭho ca. Katamehi pañcahi? Assaddho hoti, dussīlo hoti, kotūhalamaṅgaliko	1549	
PA_tika-vin01_t1:1549_2	hoti, maṅgalaṃ pacceti, no kammaṃ, ito ca bahiddhā dakkhiṇeyyaṃ pariyesati, tattha	1549	
PA_tika-vin01_t1:1549_3	ca pubbakāraṃ karotī”ti.	1549	
PA_tika-vin01_t1:1550_0	Ettha ca upāsakapaṭikuṭṭhoti upāsakanihīno. Buddhādīsu kammakammaphalesu ca saddhāvipariyāyo	1550	
PA_tika-vin01_t1:1550_1	assaddhiyaṃ micchādhimokkho, yathāvuttena assaddhiyena samannāgato assaddho. Yathāvuttasīlavipattiājīvavipattivasena	1550	
PA_tika-vin01_t1:1550_2	dussīlo. “Iminā diṭṭhādinā idaṃ nāma maṅgalaṃ hotī”ti evaṃ bālajanaparikappitakotūhalasaṅkhātena	1550	
PA_tika-vin01_t1:1550_3	diṭṭhasutamutamaṅgalena samannāgato kotūhalamaṅgaliko. Maṅgalaṃ paccetīti diṭṭhamaṅgalādibhedaṃ	1550	
PA_tika-vin01_t1:1550_4	maṅgalameva pattiyāyati. No kammanti kammassakataṃ no pattiyāyati. Itobahiddhāti	1550	
PA_tika-vin01_t1:1550_5	ito sabbaññubuddhasāsanato bahiddhā bāhirakasamaye. Dakkhiṇeyyaṃ pariyesatīti duppaṭipannaṃ	1550	
PA_tika-vin01_t1:1550_6	dakkhiṇārahasaññī gavesati. Pubbakāraṃ karotīti dānamānanādikaṃ kusalakiriyaṃ paṭhamataraṃ	1550	
PA_tika-vin01_t1:1550_7	karoti. Ettha ca dakkhiṇeyyapaayesanapubbakāre ekaṃ katvā pañca dhammā veditabbā.	1550	
PA_tika-vin01_t1:1551	Kā sampattīti sāva tassa sīlasampadā ca ājīvasampadā ca sampatti, ye cassa ratanabhāvādikarā saddhādayo pañca dhammā. Yathāha –	155	
PA_tika-vin01_t1:1552_0	“Pañcahi, bhikkhave, dhammehi samannāgato upāsako upāsakaratanañca hoti upāsakapadumañca	1552	
PA_tika-vin01_t1:1552_1	upāsakapuṇḍarīko ca. Katamehi pañcahi? Saddho hoti, sīlavā hoti, na kotūhalamaṅgaliko	1552	
PA_tika-vin01_t1:1552_2	hoti, kammaṃ pacceti, no maṅgalaṃ, na ito bahiddhā dakkhiṇeyyaṃ pariyesati, idha	1552	
PA_tika-vin01_t1:1552_3	ca pubbakāraṃ karotī”ti.	1552	
PA_tika-vin01_t1:1553_0	Ettha ca catunnampi parisānaṃ ratijananaṭṭhena upāsakova ratanaṃ upāsakaratanaṃ,	1553	
PA_tika-vin01_t1:1553_1	guṇasobhākittisaddasugandhatāhi upāsakova padumaṃ upāsakapadumaṃ, tathā upāsakapuṇḍarīko	1553	
PA_tika-vin01_t1:1553_2	ca veditabbo. Sesamettha vipattiyaṃ vuttavipariyāyena viññeyyaṃ. Evamidaṃ “ko upāsako”tiādikaṃ	1553	
PA_tika-vin01_t1:1553_3	pakiṇṇakaṃ vitthārato veditabbaṃ. Imassa pana pakiṇṇakassa idha vitthāretvā avacane	1553	
PA_tika-vin01_t1:1553_4	kāraṇaṃ dassento āha “taṃ atibhāriyakaraṇato”tiādi.	1553	
PA_tika-vin01_t1:1554_0	Ādimhīti ādiatthe. Koṭiyanti pariyantakoṭiyaṃ. Vihāraggenāti ovarakakoṭṭhāsena, “imasmiṃ	1554	
PA_tika-vin01_t1:1554_1	gabbhe vasantānaṃ idaṃ panasaphalaṃ pāpuṇātī”tiādinā taṃtaṃvasanaṭṭhānakoṭṭhāsenāti	1554	
PA_tika-vin01_t1:1554_2	attho. Ajjatanti ajja icceva attho. Pāṇehi upetanti iminā tassa saraṇagamanassa āpāṇakoṭikataṃ	1554	
PA_tika-vin01_t1:1554_3	dassento “yāva me jīvitaṃ pavattatī”tiādīni vatvā puna jīvitenapahaṃ vatthuttayaṃ	1554	
PA_tika-vin01_t1:1554_4	paṭipūjento saraṇagamanañca rakkhāmīti uppannaṃ tassa brāhmaṇassa adhippāyaṃ vibhāvento	1554	
PA_tika-vin01_t1:1554_5	“ahañhī”tiādimāha. Pāṇehi upetanti hi yāva me pāṇā dharanti, tāva saraṇaṃ upetaṃ,	1554	
PA_tika-vin01_t1:1554_6	upento na vācāmattena na ekavāraṃ cittuppādanamattena, atha kho pāṇānaṃ pariccajanavasena	1554	
PA_tika-vin01_t1:1554_7	yāvajīvaṃ upetanti evamettha attho veditabbo.	1554	
PA_tika-vin01_t1:1555_0	Adhivāsetūti sādiyatu, taṃ pana sādiyanaṃ manasā sampaṭiggaho hotīti āha “sampaṭicchatū”ti.	1555	
PA_tika-vin01_t1:1555_1	Kāyaṅganti kāyameva aṅganti vadanti, kāyassa vā aṅgaṃ sīsādi kāyaṅgaṃ, sīsādi sarīrāvayavanti	1555	
PA_tika-vin01_t1:1555_2	vuttaṃ hoti. Vācaṅganti “hotu sādhū”ti evamādivācāya aṅgaṃ avayavaṃ. Vācaṅgassa copanaṃ	1555	
PA_tika-vin01_t1:1555_3	vācāya pavattanamevāti veditabbaṃ. Abbhantareyevāti attano cittasantāneyeva. Khantiṃ	1555	
PA_tika-vin01_t1:1555_4	cāretvāti khantiṃ pavattetvā, ruciṃ uppādetvāti vuttaṃ hoti. “Khantiṃ dhāretvā”tipi	1555	
PA_tika-vin01_t1:1555_5	pāṭho, uppannaṃ ruciṃ abbhantareyeva dhāretvā vacībhedena apakāsetvāti vuttaṃ hoti.	1555	
PA_tika-vin01_t1:1556_0	Kathaṃ pana verañjo brāhmaṇo bhagavato adhivāsanaṃ aññāsi. Na hi tena sakkā bhagavato	1556	
PA_tika-vin01_t1:1556_1	cittappavatti paccakkhato viññātuṃ, tasmā “bhagavato adhivāsanaṃ viditvā”ti kasmā	1556	
PA_tika-vin01_t1:1556_2	vuttanti ce? Kiñcāpi tena na sakkā cittappavatti paccakkhato viññātuṃ, tathāpi ākārasallakkhaṇakusalatāya	1556	
PA_tika-vin01_t1:1556_3	anvayabyatirekavasena anumānato aññāsīti dassento āha “sace me samaṇo gotamo”tiādi.	1556	
PA_tika-vin01_t1:1556_4	Ākārasallakkhaṇakusalatāyāti cittappavattiākāravijānane chekatāya, adhippāyavijānane	1556	
PA_tika-vin01_t1:1556_5	kusalatāyāti vuttaṃ hoti. Dasanakhasamodhānasamujjalanti dvīsu hatthesu dasannaṃ	1556	
PA_tika-vin01_t1:1556_6	nakhānaṃ samodhānena ekībhāvena samujjalantaṃ. Añjalinti hatthapuṭaṃ. Paṭimukhoyevāti	1556	
PA_tika-vin01_t1:1556_7	abhimukhoyeva, na bhagavato piṭṭhiṃ dassetvāti attho. Vanditvāti pañcapatiṭṭhitena vanditvā.	1556	
PA_tika-vin01_t1:1557	Upāsakattapaṭivedanākathā niṭṭhitā.	155	
PA_tika-vin01_t1:1558	Dubbhikkhakathā	155	
PA_tika-vin01_t1:1559_0	16. Susassakālepīti sampannasassakālepi. Atisamagghepīti atisayena appagghepi, yadā	1559	
PA_tika-vin01_t1:1559_1	kiñcideva datvā bahuṃ pubbaṇṇāparaṇṇaṃ gaṇhanti, tādise kālepīti attho. Sāliādi dhaññaṃ	1559	
PA_tika-vin01_t1:1559_2	pubbaṇṇaṃ, muggamāsādi aparaṇṇaṃ. Dvidhā pavattaṃ īhitaṃ etthāti dvīhitikāti majjhapadalopībāhiratthasamāsoyamīti	1559	
PA_tika-vin01_t1:1559_3	dassento āha “dvidhā pavattaīhitikā”ti. Īhanaṃ īhitanti īhitasaddoyaṃ bhāvasādhanoti	1559	
PA_tika-vin01_t1:1559_4	āha “īhitaṃ nāma iriyā”ti. Tattha iriyāti kiriyā. Kassa panesā kiriyāti āha “cittairiyā”ti,	1559	
PA_tika-vin01_t1:1559_5	cittakiriyā cittappayogoti attho. Tenevāha “cittaīhā”ti. Kathaṃ panettha īhitassa	1559	
PA_tika-vin01_t1:1559_6	dvidhā pavattīti āha “lacchāma nu kho”tiādi. Tattha lacchāma nu khoti idaṃ duggatānaṃ	1559	
PA_tika-vin01_t1:1559_7	vasena vuttaṃ. Jīvituṃ vā sakkhissāma nu kho, noti idaṃ pana issarānaṃ vasena vuttanti	1559	
PA_tika-vin01_t1:1559_8	veditabbaṃ. Bhikkhamānāti yācamānā. “Duhitikā”tipi pāṭho. Tatthāpi vuttanayenevattho	1559	
PA_tika-vin01_t1:1559_9	veditabbo. Dvi-saddassa hi du-saddādesenāyaṃ niddeso hoti. Dukkhaṃ vā īhitaṃ ettha	1559	
PA_tika-vin01_t1:1559_10	na sakkā koci payogo sukhena kātunti duhitikā, dukkarajīvitappayogāti attho.	15591	
PA_tika-vin01_t1:1560_0	Du-sadde vā ukārassa vakāraṃ katvā dvīhitikāti ayaṃ niddesoti āha “atha vā”tiādi.	1560	
PA_tika-vin01_t1:1560_1	Byādhi rogoti etāni “āturatā”ti imassa vevacanāni. Tena setaṭṭikā nāma ekā rogajātīti	1560	
PA_tika-vin01_t1:1560_2	dasseti. So pana rogo pāṇakadosena sambhavati. Eko kira pāṇako nāḷamajjhagataṃ gaṇṭhiṃ	1560	
PA_tika-vin01_t1:1560_3	vijjhati, yena viddhattā nikkhantampi sālisīsaṃ khīraṃ gahetuṃ na sakkoti. Tenāha	1560	
PA_tika-vin01_t1:1560_4	“pacchinnakhīra”ntiādi.	1560	
PA_tika-vin01_t1:1561_0	Vuttasassanti vapitasassaṃ. Tatthāti verañjāyaṃ. Salākāmattaṃ vuttaṃ etthāti salākāvuttā,	1561	
PA_tika-vin01_t1:1561_1	purimapade uttarapadalopenāyaṃ niddeso. Tenāha “salākā eva sampajjatī”ti. Yaṃ tattha	1561	
PA_tika-vin01_t1:1561_2	vuttaṃ vāpitaṃ, taṃ salākāmattameva ahosi, phalaṃ na jāyatīti attho. Sampajjatīti	1561	
PA_tika-vin01_t1:1561_3	ca iminā “salākāvuttā”ti etthāyaṃ vuttasaddo nipphattiatthoti dasseti. Salākāyāti	1561	
PA_tika-vin01_t1:1561_4	veḷuvilīvatālapaṇṇādīhi katasalākāya. Dhaññavikkayakānaṃ santikanti dhaññaṃ vikkiṇantīti	1561	
PA_tika-vin01_t1:1561_5	dhaññavikkayakā, tesaṃ samīpanti attho. Kayakesūti dhaññagaṇhanakesu. Kiṇitvāti gahetvā.	1561	
PA_tika-vin01_t1:1561_6	Dhaññakaraṇaṭṭhāneti koṭṭhāgārassa samīpaṭṭhāne, dhaññaminanaṭṭhāneti vuttaṃ hoti.	1561	
PA_tika-vin01_t1:1561_7	Vaṇṇajjhakkhanti kahāpaṇaparikkhakaṃ. Nasukarā uñchena paggahena yāpetunti paggayhatīti	1561	
PA_tika-vin01_t1:1561_8	paggaho, patto. Tena paggahena pattenāti attho, pattaṃ gahetvā bhikkhācariyāya yāpetuṃ	1561	
PA_tika-vin01_t1:1561_9	na sakkāti vuttaṃ hoti. Tenevāha “paggahena yo uñcho”tiādi. Nasukarāti sukarabhāvo	1561	
PA_tika-vin01_t1:1561_10	ettha natthīti nasukarā. Piṇḍāya caritvāti piṇḍāya caraṇahetu. Hetuatthepi hi tvāsaddameke icchanti.	15611	
PA_tika-vin01_t1:1562_0	Uttarāpathato āgatā, uttarāpatho vā nivāso etesanti uttarāpathakāti vattabbe niruttinayena	1562	
PA_tika-vin01_t1:1562_1	“uttarāhakā”ti vuttaṃ. Tenāha “uttarāpathavāsikā”tiādi. “Uttarāpathakā”icceva vā	1562	
PA_tika-vin01_t1:1562_2	pāḷipāṭho veditabbo. Keci pana “uttaraṃ visiṭṭhaṃ bhaṇḍaṃ āharantīti uttarāhakā,	1562	
PA_tika-vin01_t1:1562_3	uttaraṃ vā adhikaṃ agghaṃ nentīti uttarāhakā”tiādinā aññena pakārena atthaṃ vaṇṇayanti.	1562	
PA_tika-vin01_t1:1562_4	Assānaṃ uṭṭhānaṭṭhāneti assānaṃ ākaraṭṭhāne. Verañjanti verañjāyaṃ. Bhummatthe hetaṃ	1562	
PA_tika-vin01_t1:1562_5	upayogavacanaṃ. Mandiranti assasālaṃ. Assamaṇḍalikāyoti paññāyiṃsūti parimaṇḍalākārena	1562	
PA_tika-vin01_t1:1562_6	katattā assamaṇḍalikāyoti pākaṭā ahesuṃ. Evaṃ katānañca assasālānaṃ bahuttā bahuvacananiddeso	1562	
PA_tika-vin01_t1:1562_7	kato. Dasannaṃ dasannaṃ assānaṃ vasanokāso ekekā assamaṇḍalikātipi vadanti. Addhānakkhamā	1562	
PA_tika-vin01_t1:1562_8	na hontīti dīghakālaṃ pavattetuṃ khamā na honti, na cirakālappavattinoti vuttaṃ hoti.	1562	
PA_tika-vin01_t1:1563_0	Gaṅgāya dakkhiṇā disā appatirūpadeso, uttarā disā patirūpadesoti adhippāyenāha “na	1563	
PA_tika-vin01_t1:1563_1	hi te”tiādi. Gaṅgāya dakkhiṇatīrajātā dakkhiṇāpathamanussā. “Amhākaṃ buddho”ti evaṃ	1563	
PA_tika-vin01_t1:1563_2	buddhaṃ mamāyantīti buddhamāmakā. Evaṃ sesesupi. Paṭiyādetunti sampādetuṃ. Niccabhattasaṅkhepenāti	1563	
PA_tika-vin01_t1:1563_3	niccabhattākārena. Pubbaṇhasamayanti idaṃ bhummatthe upayogavacananti āha “pubbaṇhasamayeti	1563	
PA_tika-vin01_t1:1563_4	attho”ti. Accantasaṃyoge vā idaṃ upayogavacananti dassetuṃ yathā accantasaṃyogattho	1563	
PA_tika-vin01_t1:1563_5	sambhavati, tathā atthaṃ dassento āha “pubbaṇhe vā samaya”ntiādi. Evanti evaṃ pacchā	1563	
PA_tika-vin01_t1:1563_6	vuttanayena atthe vuccamāne. Nanu ca vihāre nisīdantāpi antaravāsakaṃ nivāsetvāva	1563	
PA_tika-vin01_t1:1563_7	nisīdanti, tasmā “nivāsetvā”ti idaṃ kasmā vuttanti āha “vihāranivāsanaparivattanavasenā”tiādi.	1563	
PA_tika-vin01_t1:1563_8	Vihāranivāsanaparivattanañca vihāre nisinnakāle nivatthampi puna gāmappavesanasamaye	1563	
PA_tika-vin01_t1:1563_9	cāletvā ito cito ca saṇṭhapetvā sakkaccaṃ nivāsanamevāti veditabbaṃ. Tenevāha “na	1563	
PA_tika-vin01_t1:1563_10	hi te tato pubbe anivatthā ahesu”nti. Pattacīvaramādāyāti pattañca cīvarañca gahetvā.	15631	
PA_tika-vin01_t1:1563_11	Gahaṇañcettha na kevalaṃ hattheneva, atha kho yena kenaci ākārena dhāraṇamevāti dassento	15631	
PA_tika-vin01_t1:1563_12	yathāsambhavamatthayojanaṃ karoti “pattaṃ hatthehī”tiādinā.	15631	
PA_tika-vin01_t1:1564_0	Gatagataṭṭhāneti assamaṇḍalikāsu sampattasampattaṭṭhāne. Udukkhale koṭṭetvā koṭṭetvā	1564	
PA_tika-vin01_t1:1564_1	paribhuñjantīti ettha kasmā pana te bhikkhū sayameva evaṃ katvā paribhuñjanti, kimevaṃ	1564	
PA_tika-vin01_t1:1564_2	laddhaṃ kappiyakārakehi yāguṃ vā bhattaṃ vā pacāpetvā sayaṃ vā pacitvā paribhuñjituṃ	1564	
PA_tika-vin01_t1:1564_3	na vaṭṭatīti āha “therānaṃ koci kappiyakārako natthī”tiādi. Kappiyākappiyabhāvaṃ	1564	
PA_tika-vin01_t1:1564_4	anapekkhitvā bhikkhūnaṃ evaṃ kātuṃ sāruppaṃ na hotīti vatvā puna akappiyabhāvampi	1564	
PA_tika-vin01_t1:1564_5	dassento āha “na ca vaṭṭatī”ti. Bhājanādipariharaṇavasena bahubhaṇḍikatāya abhāvato	1564	
PA_tika-vin01_t1:1564_6	vuttaṃ “sallahukavuttitā”ti. Sakaṃ sakaṃ paṭivīsanti attano attano koṭṭhāsaṃ. Appossukkāti	1564	
PA_tika-vin01_t1:1564_7	samaṇadhammato aññattha nirussāhā. Tadupiyanti tadanurūpaṃ. Pisatīti cuṇṇeti. Puññañāṇavisesehi	1564	
PA_tika-vin01_t1:1564_8	kattabbakammassa manāpatā hotīti āha “puññavatā”tiādi. Nanti naṃ patthapulakaṃ. “Na	1564	
PA_tika-vin01_t1:1564_9	tato paṭṭhāyā”ti vacanato tato pubbe bhagavato piṇḍāya caraṇampi dassitanti veditabbaṃ.	1564	
PA_tika-vin01_t1:1565_0	Laddhāti labhitvā. “Laddho”ti vā pāṭho, upaṭṭhākaṭṭhānaṃ neva laddhoti attho. Kadā	1565	
PA_tika-vin01_t1:1565_1	pana thero upaṭṭhākaṭṭhānaṃ laddhoti? Vuccate – ekadā kira bhagavā nāgasamālattherena	1565	
PA_tika-vin01_t1:1565_2	saddhiṃ addhānamaggappaṭipanno dvedhāpathaṃ patto. Thero maggā ukkamma “bhagavā ahaṃ	1565	
PA_tika-vin01_t1:1565_3	iminā maggena gacchāmī”ti āha. Atha naṃ bhagavā “ehi bhikkhu, iminā gacchāmā”ti āha.	1565	
PA_tika-vin01_t1:1565_4	So “handa bhagavā tumhākaṃ pattacīvaraṃ gaṇhatha, ahaṃ iminā gacchāmī”ti vatvā pattacīvaraṃ	1565	
PA_tika-vin01_t1:1565_5	chamāyaṃ ṭhapetuṃ āraddho. Atha bhagavā “āhara bhikkhū”ti vatvā pattacīvaraṃ gahetvā	1565	
PA_tika-vin01_t1:1565_6	gato. Tassapi bhikkhuno itarena maggena gacchato corā pattacīvarañceva hariṃsu, sīsañca	1565	
PA_tika-vin01_t1:1565_7	bhindiṃsu. So “bhagavā dāni me paṭisaraṇaṃ, na añño”ti cintetvā lohitena gaḷantena	1565	
PA_tika-vin01_t1:1565_8	bhagavato santikaṃ āgami. “Kimidaṃ bhikkhū”ti ca vutte taṃ pavattiṃ ārocesi. Atha	1565	
PA_tika-vin01_t1:1565_9	naṃ bhagavā “mā cintayi bhikkhu, etaṃ kāraṇaṃyeva te nivārayimhā”ti vatvā samassāsesi.	1565	
PA_tika-vin01_t1:1566_0	Ekadā pana bhagavā meghiyattherena saddhiṃ pācīnavaṃsamigadāye jantugāmaṃ agamāsi.	1566	
PA_tika-vin01_t1:1566_1	Tatrāpi meghiyo jantugāme piṇḍāya caritvā nadītīre pāsādikaṃ ambavanaṃ disvā “bhagavā	1566	
PA_tika-vin01_t1:1566_2	tumhākaṃ pattacīvaraṃ gaṇhatha, ahaṃ etasmiṃ ambavane samaṇadhammaṃ karomī”ti vatvā	1566	
PA_tika-vin01_t1:1566_3	bhagavatā tikkhattuṃ nivāriyamānopi gantvā akusalavitakkehi anvāsatto paccāgantvā	1566	
PA_tika-vin01_t1:1566_4	taṃ pavattiṃ ārocesi. Tampi bhagavā “idameva te kāraṇaṃ sallakkhayitvā nivārayimhā”ti	1566	
PA_tika-vin01_t1:1566_5	vatvā anupubbena sāvatthiṃ agamāsi. Tattha gandhakuṭipariveṇe paññattavarabuddhāsane	1566	
PA_tika-vin01_t1:1566_6	nisinno bhikkhusaṅghaparivuto bhikkhū āmantesi – “bhikkhave, idānimhi mahallako,	1566	
PA_tika-vin01_t1:1566_7	ekacce bhikkhū ‘iminā maggena gacchāmā’ti vutte aññena gacchanti, ekacce mayhaṃ pattacīvaraṃ	1566	
PA_tika-vin01_t1:1566_8	bhūmiyaṃ nikkhipanti, mayhaṃ nibaddhupaṭṭhākaṃ bhikkhuṃ jānāthā”ti. Bhikkhūnaṃ dhammasaṃvego	1566	
PA_tika-vin01_t1:1566_9	udapādi. Athāyasmā sāriputto uṭṭhāya bhagavantaṃ vanditvā “ahaṃ, bhante, tumheyeva	1566	
PA_tika-vin01_t1:1566_10	patthayamāno satasahassakappādhikaṃ asaṅkhyeyyaṃ pāramiyo pūresiṃ, nanu mādiso mahāpañño	15661	
PA_tika-vin01_t1:1566_11	upaṭṭhāko nāma vaṭṭati, ahaṃ upaṭṭhahissāmī”ti āha. Taṃ bhagavā “alaṃ, sāriputta,	15661	
PA_tika-vin01_t1:1566_12	yassaṃ disāyaṃ tvaṃ viharasi, asuññāyeva sā disā, tava ovādo buddhānaṃ ovādasadiso,	15661	
PA_tika-vin01_t1:1566_13	na me tayā upaṭṭhākakiccaṃ atthī”ti paṭikkhipi. Etenevupāyena mahāmoggallānaṃ ādiṃ	15661	
PA_tika-vin01_t1:1566_14	katvā asītimahāsāvakā uṭṭhahiṃsu. Sabbe bhagavā paṭikkhipi.	15661	
PA_tika-vin01_t1:1567_0	Ānandatthero pana tuṇhīyeva nisīdi. Atha naṃ bhikkhū āhaṃsu “āvuso, bhikkhusaṅgho	1567	
PA_tika-vin01_t1:1567_1	upaṭṭhākaṭṭhānaṃ yācati, tvampi yācāhī”ti. Yācitvā laddhaṭṭhānaṃ nāma āvuso kīdisaṃ	1567	
PA_tika-vin01_t1:1567_2	hoti, kiṃ maṃ satthā na passati, sace rocessati, “ānando maṃ upaṭṭhātū”ti vakkhatīti.	1567	
PA_tika-vin01_t1:1567_3	Atha bhagavā “na, bhikkhave, ānando aññena ussāhetabbo, sayameva jānitvā maṃ upaṭṭhahissatī”ti	1567	
PA_tika-vin01_t1:1567_4	āha. Tato bhikkhū “uṭṭhehi āvuso ānanda, uṭṭhehi, āvuso ānanda, dasabalaṃ upaṭṭhākaṭṭhānaṃ	1567	
PA_tika-vin01_t1:1567_5	yācāhī”ti āhaṃsu. Thero uṭṭhahitvā cattāro paṭikkhepe ca catasso ca āyācanāti aṭṭha vare yāci.	1567	
PA_tika-vin01_t1:1568_0	Cattāro paṭikkhepā nāma “sace me, bhante bhagavā, attanā laddhaṃ paṇītaṃ cīvaraṃ	1568	
PA_tika-vin01_t1:1568_1	na dassati, piṇḍapātaṃ na dassati, ekagandhakuṭiyaṃ vasituṃ na dassati, nimantanaṃ	1568	
PA_tika-vin01_t1:1568_2	gahetvā na gamissati, evāhaṃ bhagavantaṃ upaṭṭhahissāmī”ti vatvā “kaṃ panettha, ānanda,	1568	
PA_tika-vin01_t1:1568_3	ādīnavaṃ addasā”ti vutte āha “sacāhaṃ, bhante, imāni vatthūni labhissāmi, bhavissanti	1568	
PA_tika-vin01_t1:1568_4	vattāro ‘ānando dasabalena laddhaṃ paṇītaṃ cīvaraṃ paribhuñjati, piṇḍapātaṃ paribhuñjati,	1568	
PA_tika-vin01_t1:1568_5	ekagandhakuṭiyaṃ vasati, ekanimantanaṃ gacchati, etaṃ lābhaṃ labhanto tathāgataṃ	1568	
PA_tika-vin01_t1:1568_6	upaṭṭhāti, ko evaṃ upaṭṭhahato bhāro”’ti. Ime cattāro paṭikkhepe yāci.	1568	
PA_tika-vin01_t1:1569_0	Catasso āyācanā nāma “sace, bhante bhagavā, mayā gahitaṃ nimantanaṃ gamissati, sacāhaṃ	1569	
PA_tika-vin01_t1:1569_1	tiroraṭṭhā tirojanapadā bhagavantaṃ daṭṭhuṃ āgataparisaṃ āgatakkhaṇe eva bhagavantaṃ	1569	
PA_tika-vin01_t1:1569_2	dassetuṃ lacchāmi, yadā me kaṅkhā uppajjati, tasmiṃyeva khaṇe bhagavantaṃ upasaṅkamituṃ	1569	
PA_tika-vin01_t1:1569_3	lacchāmi, tathā yaṃ bhagavā mayhaṃ parammukhaṃ dhammaṃ deseti, taṃ āgantvā mayhaṃ	1569	
PA_tika-vin01_t1:1569_4	kathessati, evāhaṃ bhagavantaṃ upaṭṭhahissāmī”ti vatvā “kaṃ panettha, ānanda, ānisaṃsaṃ	1569	
PA_tika-vin01_t1:1569_5	passasī”ti vutte āha “idha, bhante, saddhā kulaputtā bhagavato okāsaṃ alabhantā maṃ	1569	
PA_tika-vin01_t1:1569_6	evaṃ vadanti ‘sveva, bhante ānanda, bhagavatā saddhiṃ amhākaṃ ghare bhikkhaṃ gaṇheyyāthā’ti.	1569	
PA_tika-vin01_t1:1569_7	Sace bhagavā tattha na gamissati, icchitakkhaṇeyeva parisaṃ dassetuṃ kaṅkhañca vinodetuṃ	1569	
PA_tika-vin01_t1:1569_8	okāsaṃ na lacchāmi, bhavissanti vattāro ‘kiṃ ānando dasabalaṃ upaṭṭhāti, ettakampissa	1569	
PA_tika-vin01_t1:1569_9	anuggahaṃ bhagavā na karotī’ti. Bhagavato ca parammukhā maṃ pucchissanti ‘ayaṃ, āvuso	1569	
PA_tika-vin01_t1:1569_10	ānanda, gāthā idaṃ suttaṃ idaṃ jātakaṃ kattha desita’nti. Sacāhaṃ taṃ na sampāyissāmi,	15691	
PA_tika-vin01_t1:1569_11	bhavissanti vattāro ‘ettakampi, āvuso, na jānāsi, kasmā tvaṃ chāyā viya bhagavantaṃ	15691	
PA_tika-vin01_t1:1569_12	na vijahanto dīgharattaṃ ciraṃ vicarī’ti. Tenāhaṃ parammukhā desitassapi dhammassa	15691	
PA_tika-vin01_t1:1569_13	puna kathanaṃ icchāmī”ti. Imā catasso āyācanā yāci. Bhagavāpissa adāsi. Evaṃ ime	15691	
PA_tika-vin01_t1:1569_14	aṭṭha vare gahetvā nibaddhupaṭṭhāko ahosi.	15691	
PA_tika-vin01_t1:1570_0	Tasseva ṭhānantarassa atthāya kappasatasahassaṃ pūritānaṃ pāramīnaṃ phalaṃ pāpuṇi,	1570	
PA_tika-vin01_t1:1570_1	pāpuṇitvā ca upaṭṭhākānaṃ aggo hutvā bhagavantaṃ upaṭṭhahi. Thero hi upaṭṭhākaṭṭhānaṃ	1570	
PA_tika-vin01_t1:1570_2	laddhakālato paṭṭhāya bhagavantaṃ duvidhena udakena tividhena dantakaṭṭhena pādaparikammena	1570	
PA_tika-vin01_t1:1570_3	piṭṭhiparikammena gandhakuṭipariveṇasammajjanenāti evamādīhi kiccehi upaṭṭhahanto	1570	
PA_tika-vin01_t1:1570_4	“imāya nāma velāya satthu idaṃ nāma laddhuṃ vaṭṭati, idaṃ nāma kātuṃ vaṭṭatī”ti cintetvā	1570	
PA_tika-vin01_t1:1570_5	taṃ taṃ nipphādento mahatiṃ daṇḍadīpikaṃ gahetvā ekarattiṃ gandhakuṭipariveṇaṃ nava	1570	
PA_tika-vin01_t1:1570_6	vāre anupariyāyati. Evañhissa ahosi “sace me thinamiddhaṃ okkameyya, bhagavati pakkosante	1570	
PA_tika-vin01_t1:1570_7	paṭivacanaṃ dātuṃ nāhaṃ sakkuṇeyya”nti. Tasmā sabbarattiṃ daṇḍadīpikaṃ hatthena na	1570	
PA_tika-vin01_t1:1570_8	muñcati, evametassa nibaddhupaṭṭhākaṭṭhānassa aladdhabhāvaṃ sandhāya vuttaṃ “no ca	1570	
PA_tika-vin01_t1:1570_9	kho upaṭṭhākaṭṭhānaṃ laddhā”ti. Nibaddhupaṭṭhāko nāma natthīti niyatupaṭṭhāko nāma	1570	
PA_tika-vin01_t1:1570_10	natthi. Aniyatupaṭṭhākā pana bhagavato paṭhamabodhiyaṃ bahū ahesuṃ, te dassento āha	15701	
PA_tika-vin01_t1:1570_11	“kadāci nāgasamālatthero”tiādi. Ñāti ca so pasatthatamaguṇayogato seṭṭho cāti ñātiseṭṭho.	15701	
PA_tika-vin01_t1:1570_12	Evarūpesu ṭhānesu ayameva patirūpoti āpadāsu āmisassa abhisaṅkharitvā dānaṃ nāma	15701	
PA_tika-vin01_t1:1570_13	ñātakeneva kātuṃ yuttataranti adhippāyo.	15701	
PA_tika-vin01_t1:1571_0	Mārāvaṭṭanāyāti mārena katacittāvaṭṭanāya, mārānubhāvena sañjātacittasammohenāti	1571	
PA_tika-vin01_t1:1571_1	vuttaṃ hoti. Tenevāha “āvaṭṭetvā mohetvā”tiādi. Tiṭṭhantu…pe… tampi māro āvaṭṭeyyāti	1571	
PA_tika-vin01_t1:1571_2	phussassa bhagavato kāle katupacitassa akusalakammassa tadā laddhokāsavasena upaṭṭhitattā.	1571	
PA_tika-vin01_t1:1571_3	Vuttañhetaṃ apadāne –	1571	
PA_tika-vin01_t1:1572	“Phussassāhaṃ pāvacane, sāvake paribhāsayiṃ;	157	
PA_tika-vin01_t1:1573	Yavaṃ khādatha bhuñjatha, mā ca bhuñjatha sālayo.	157	
PA_tika-vin01_t1:1574	“Tena kammavipākena, temāsaṃ khāditaṃ yavaṃ;	157	
PA_tika-vin01_t1:1575	Nimantito brāhmaṇena, verañjāyaṃ vasiṃ tadā”ti. ;	157	
PA_tika-vin01_t1:1576_0	Pariyuṭṭhitacittoti pariyonaddhacitto, abhibhūtacittoti attho. Āvaṭṭitapariyosāne	1576	
PA_tika-vin01_t1:1576_1	āgamiṃsūti mārena āvaṭṭetvā gate pacchā āgamiṃsu. Avisahatāyāti asakkuṇeyyatāya.	1576	
PA_tika-vin01_t1:1576_2	Abhihaṭabhikkhāyāti pacitvā abhihariyamānabhikkhāya. Nibaddhadānassāti “ettakaṃ kālaṃ	1576	
PA_tika-vin01_t1:1576_3	bhagavato dassāmā”ti niccabhattavasena paricchinditvā ṭhapitadānassa. Appitavatthassāti	1576	
PA_tika-vin01_t1:1576_4	“idaṃ buddhassa catupaccayaparibhogattha”nti vihāraṃ netvā dinnavatthuno. Na visahatīti	1576	
PA_tika-vin01_t1:1576_5	na sakkoti. Abhihaṭabhikkhāsaṅkhepenāti abhihaṭabhikkhānīhārena. Byāmappabhāyāti	1576	
PA_tika-vin01_t1:1576_6	samantato byāmamattāya pabhāya. Ettha ca anubyañjanānaṃ byāmappabhāya ca nippabhākaraṇaṃ	1576	
PA_tika-vin01_t1:1576_7	antarāyoti daṭṭhabbaṃ. Tenevāha “candimasūriyadevabrahmānampi hī”tiādi. Anubyañjanānaṃ	1576	
PA_tika-vin01_t1:1576_8	byāmappabhāya ekābaddhattā vuttaṃ “anubyañjanabyāmappabhāppadesaṃ patvā”ti. Sabbaññutaññāṇassa	1576	
PA_tika-vin01_t1:1576_9	antarāyo nāma ñeyyadhammesu āvaraṇaṃ.	1576	
PA_tika-vin01_t1:1577_0	Assosi kho bhagavā udukkhalasaddanti kiṃ sayameva uppannaṃ udukkhalasaddaṃ assosīti	1577	
PA_tika-vin01_t1:1577_1	ceti āha “patthapatthapulakaṃ koṭṭentāna”ntiādi. Atthasañhitanti payojanasādhakaṃ.	1577	
PA_tika-vin01_t1:1577_2	Anatthasañhiteti anatthanissite vacane. Ghātāpekkhaṃ bhummavacanaṃ. Yasmiñca yena	1577	
PA_tika-vin01_t1:1577_3	ghāto nipphādīyati, tasseva tena ghāto kato nāma hotīti āha “maggeneva tādisassa	1577	
PA_tika-vin01_t1:1577_4	vacanassa ghāto samucchedoti vuttaṃ hotī”ti. Sāmiatthe vā bhummavacananti maññamāno	1577	
PA_tika-vin01_t1:1577_5	evamāhāti daṭṭhabbaṃ. Vacanassa ca samugghāto tammūlakilesānaṃ samugghātenāti veditabbaṃ.	1577	
PA_tika-vin01_t1:1578_0	Ākaroti attano anurūpatāya samariyādaṃ saparicchedaṃ phalaṃ nipphattetīti ākāro kāraṇanti	1578	
PA_tika-vin01_t1:1578_1	āha “ākārehīti kāraṇehī”ti. Aṭṭhuppattiyuttanti paccuppannavatthuṃ nissāya pavattaṃ.	1578	
PA_tika-vin01_t1:1578_2	Tāya pucchāya vītikkamaṃ pākaṭaṃ katvāti “saccaṃ kira tvaṃ bhikkhū”tiādipucchāya	1578	
PA_tika-vin01_t1:1578_3	tena bhikkhunā katavītikkamaṃ pakāsetvā, vītikkamappakāsanañca kimatthamidaṃ sikkhāpadaṃ	1578	
PA_tika-vin01_t1:1578_4	paññapetīti anujānanatthaṃ.	1578	
PA_tika-vin01_t1:1579_0	Natthi kiñci vattabbanti pubbe vuttanayattā na kiñci ettha apubbaṃ vattabbamatthīti	1579	
PA_tika-vin01_t1:1579_1	dasseti. Tenāha “pubbe vuttameva hī”tiādi. Sādhu sādhūti idaṃ pasaṃsāyaṃ āmeḍitavacananti	1579	
PA_tika-vin01_t1:1579_2	āha “āyasmantaṃ ānandaṃ sampahaṃsento”ti. Dvīsu ākāresūti dhammadesanasikkhāpadapaññattisaṅkhātesu	1579	
PA_tika-vin01_t1:1579_3	dvīsu kāraṇesu. Ekaṃ gahetvāti dhammaṃ vā desessāmāti evaṃ vuttakāraṇaṃ gahetvā.	1579	
PA_tika-vin01_t1:1579_4	Evaṃdubbhikkheti evaṃ dukkhena labhitabbā bhikkhā etthāti evaṃdubbhikkhe kāle, dese	1579	
PA_tika-vin01_t1:1579_5	vā. Dullabhapiṇḍeti etasseva atthadīpanaṃ. Bhājanādipariharaṇavasena bahubhaṇḍikatāya	1579	
PA_tika-vin01_t1:1579_6	abhāvato vuttaṃ “imāya sallahukavuttitāyā”ti. Ettakameva alaṃ yāpetunti uttari patthanābhāvato	1579	
PA_tika-vin01_t1:1579_7	pana “iminā ca sallekhenā”ti vuttaṃ. Dubbhikkhaṃ vijitanti ettha hi bhikkhānaṃ abhāvo	1579	
PA_tika-vin01_t1:1579_8	dubbhikkhaṃ “nimmakkhika”ntiādīsu viya. Bhikkhābhāvoyeva hi taṃnimittacittavighātānaṃ	1579	
PA_tika-vin01_t1:1579_9	abhāvato bhikkhūhi vijito vase vattito. Lobho vijitoti āmisahetu ratticchedavassacchedasamuṭṭhāpako	1579	
PA_tika-vin01_t1:1579_10	loluppādopi tesaṃ nāhosīti āmisalolatāsaṅkhāto lobho vijito. Icchācāro vijitoti “āmisahetu	15791	
PA_tika-vin01_t1:1579_11	aññamaññassa uttarimanussadhammappakāsanavasena guṇavaṇijjaṃ katvā jīvikaṃ kappessāmā”ti	15791	
PA_tika-vin01_t1:1579_12	evaṃ pavattaicchācārassa abhāvato yathāvutto icchācāro vijito. Cittuppādamattassapi	15791	
PA_tika-vin01_t1:1579_13	anuppannabhāvaṃ sandhāya “cintā vā”ti vuttaṃ. Punappunānusocanavasena pana cittapīḷāpi	15791	
PA_tika-vin01_t1:1579_14	nāhosīti dassanatthaṃ “vighāto vā”ti vuttaṃ.	15791	
PA_tika-vin01_t1:1580_0	Ratticchedo vāti sattāhakaraṇīyavasena gantvā bahi aruṇuṭṭhāpanavasena ratticchedo	1580	
PA_tika-vin01_t1:1580_1	vā na kato sattāhakiccavasenapi katthaci agatattā. Sattāhakiccavasena vippavāsañhi	1580	
PA_tika-vin01_t1:1580_2	sandhāya ratticchedoti aṭṭhakathāvohāro, tatoyeva ca vassūpanāyikakkhandhakavaṇṇanāyaṃ	1580	
PA_tika-vin01_t1:1580_3	“ayaṃ panettha pāḷimuttakaratticchedavinicchayo”ti vatvā “dhammassavanatthāya animantitena	1580	
PA_tika-vin01_t1:1580_4	gantuṃ na vaṭṭatī”tiādinā sattāhakaraṇīyameva vibhattaṃ. Mahāaṭṭhakathāyampi vuttaṃ	1580	
PA_tika-vin01_t1:1580_5	“sattāhakiccena gantvā ekabhikkhunāpi ratticchedo vā na kato”ti. Evañca katvā ratticchedo	1580	
PA_tika-vin01_t1:1580_6	nāma sattāhakaraṇīyavasena hoti, na aññathāti ratticchedalakkhaṇañca kathitanti daṭṭhabbaṃ.	1580	
PA_tika-vin01_t1:1580_7	Ettha ca paccayavekallasaṅkhāte vassacchedakāraṇe sati ratticchedassapi vuttattā	1580	
PA_tika-vin01_t1:1580_8	yattha vassacchedakāraṇaṃ labbhati, tattha sattāhakiccena gantumpi vaṭṭatīti siddhanti	1580	
PA_tika-vin01_t1:1580_9	cūḷagaṇṭhipade majjhimagaṇṭhipade ca vuttaṃ, taṃ suvuttaṃ vassūpanāyikakkhandhake	1580	
PA_tika-vin01_t1:1580_10	vassacchedādhikāre –	15801	
PA_tika-vin01_t1:1581	“Tena kho pana samayena aññatarasmiṃ āvāse vassūpagatānaṃ bhikkhūnaṃ gāmo corehi vuṭṭhāsi. Bhagavato etamatthaṃ ārocesuṃ. Anujānāmi, bhikkhave, yena gāmo tena gantu”nti –	158	
PA_tika-vin01_t1:1582_0	Ettha “sace gāmo avidūragato hoti, tattha piṇḍāya caritvā vihārameva āgantvā vasitabbaṃ.	1582	
PA_tika-vin01_t1:1582_1	Sace dūragato, sattāhavārena aruṇo uṭṭhāpetabbo. Na sakkā ce hoti, tattheva sabhāgaṭṭhāne	1582	
PA_tika-vin01_t1:1582_2	vasitabba”nti iminā aṭṭhakathāvacanenapi saṃsandanato. Tathā hi gāme vuṭṭhite bhikkhāya	1582	
PA_tika-vin01_t1:1582_3	abhāvato vassacchedepi anāpattiṃ vadantena bhagavatā “anujānāmi, bhikkhave, yena	1582	
PA_tika-vin01_t1:1582_4	gāmo tena gantu”nti vuttattā bhikkhāya abhāvo vassacchedakāraṇaṃ. Tattha “sace dūragato,	1582	
PA_tika-vin01_t1:1582_5	sattāhavārena aruṇo uṭṭhāpetabbo”ti idaṃ aṭṭhakathāvacanaṃ vassacchedakāraṇe sati	1582	
PA_tika-vin01_t1:1582_6	sattāhakiccena gantumpi vaṭṭatīti imamatthaṃ sādheti.	1582	
PA_tika-vin01_t1:1583	Yaṃ pana vuttaṃ kenaci –	158	
PA_tika-vin01_t1:1584_0	“Ratticchedoti sattāhakiccaṃ sandhāya vutto, sattāhakaraṇīyena gantvā ratticchedo	1584	
PA_tika-vin01_t1:1584_1	vā vassacchedo vā ekabhikkhunāpi na katoti vuttaṃ kira mahāaṭṭhakathāyaṃ, tasmā vassacchedassa	1584	
PA_tika-vin01_t1:1584_2	kāraṇe sati sattāhakiccaṃ kātuṃ vaṭṭatīti eke. Vinayadharā pana na icchanti, tasmā	1584	
PA_tika-vin01_t1:1584_3	aṭṭhakathādhippāyo vīmaṃsitabbo”ti.	1584	
PA_tika-vin01_t1:1585_0	Taṃ pana sayaṃ sammūḷhassa paresaṃ mohuppādanamattaṃ. Na hi vinayadharānaṃ anicchāya	1585	
PA_tika-vin01_t1:1585_1	kāraṇaṃ dissati aṭṭhakathāya virujjhanato yuttiabhāvato ca. Yañhi kāraṇaṃ vassacchedepi	1585	
PA_tika-vin01_t1:1585_2	anāpattiṃ sādheti, tasmiṃ sati vinā vassacchedaṃ sattāhakiccena gantuṃ na vaṭṭatīti	1585	
PA_tika-vin01_t1:1585_3	kā nāma yutti. “Pacchimikāya tattha vassaṃ upagacchāmā”ti idaṃ tesaṃ bhikkhūnaṃ anurūpaparivitakkanapaadīpanaṃ,	1585	
PA_tika-vin01_t1:1585_4	na pana visesatthaparidīpanaṃ. Tathā hi dubbhikkhatāya vassacchedakaraṇasabbhāvato	1585	
PA_tika-vin01_t1:1585_5	purimikāya tāva vassacchedepi anāpatti. Pacchimikāyaṃ anupagantukāmatāya gamanepi	1585	
PA_tika-vin01_t1:1585_6	natthi doso pacchimikāya vassūpanāyikadivasassa asampattabhāvato.	1585	
PA_tika-vin01_t1:1586_0	Na kismiñci maññantīti kismiñci guṇe sambhāvanavasena na maññanti. Pakāsetvāti paṭiladdhajjhānādiguṇavasena	1586	
PA_tika-vin01_t1:1586_1	pakāsetvā. “Pacchā sīlaṃ adhiṭṭhaheyyāmā”ti vuttanayena kucchipaṭijaggane sati tathāpavattaicchācārassa	1586	
PA_tika-vin01_t1:1586_2	aparisuddhabhāvato ājīvasuddhiyā ca abhāvato puna vāyamitvā saṃvare patiṭṭhātabbanti	1586	
PA_tika-vin01_t1:1586_3	āha “pacchā sīlaṃ adhiṭṭhaheyyāmā”ti.	1586	
PA_tika-vin01_t1:1587_0	Kiṃ idanti garahaṇavasena vuttaṃ. Sālitaṇḍulehi sampāditaṃ maṃsena upasittaṃ odanaṃ	1587	
PA_tika-vin01_t1:1587_1	sālimaṃsodanaṃ. Atimaññissatīti avaññātakaraṇavasena atikkamitvā maññissati, lāmakaṃ	1587	
PA_tika-vin01_t1:1587_2	nihīnaṃ katvā maññissatīti vuttaṃ hoti. Tenāha “oññātaṃ avaññātaṃ karissatī”ti. Heṭṭhā	1587	
PA_tika-vin01_t1:1587_3	katvā nihīnaṃ katvā ñātaṃ oññātaṃ. Avaññātanti tasseva vevacanaṃ. Svāyanti so ayaṃ	1587	
PA_tika-vin01_t1:1587_4	janapado. Imāya paṭipattiyāti verañjāyaṃ pūritāya sudukkarāya paṭipattiyā. Tumhe	1587	
PA_tika-vin01_t1:1587_5	nissāyāti tumhākaṃ imaṃ appicchapaṭipadaṃ nissāya. Sabrahmacārīsaṅkhātāti chabbaggiyādayo	1587	
PA_tika-vin01_t1:1587_6	vuttā. Tumhākaṃ antare nisīditvāti tumhākaṃ majjhe nisīditvā, tumhehi saddhiṃ nisīditvāti	1587	
PA_tika-vin01_t1:1587_7	vuttaṃ hoti. Omānanti atimānaṃ. Atimānoyeva hettha nihīnatāya “omāna”nti vutto, na	1587	
PA_tika-vin01_t1:1587_8	pana hīḷetvā maññanaṃ. Tumhehi, ānanda, sappurisehi vijitaṃ sālimaṃsodanaṃ pacchimā	1587	
PA_tika-vin01_t1:1587_9	janatā atimaññissatīti evamettha pāḷiṃ yojetvā atthaṃ vaṇṇayanti. Idaṃ vuttaṃ hoti	1587	
PA_tika-vin01_t1:1587_10	– yaṃ laddhaṃ, teneva tussitvā sālimaṃsodanapatthanāya chinnattā ca tumhehi vijitaṃ	15871	
PA_tika-vin01_t1:1587_11	abhibhūtaṃ sālimaṃsodanaṃ pacchimā janatā tattha patthanaṃ chindituṃ asamatthatāya atimaññissatīti.	15871	
PA_tika-vin01_t1:1588	Dubbhikkhakathā niṭṭhitā.	158	
PA_tika-vin01_t1:1589	Mahāmoggallānassa sīhanādakathā	158	
PA_tika-vin01_t1:1590_0	17. Āyasmāti vā devānaṃpiyāti vā bhadrabhavanti vā piyasamudācāro esoti āha “āyasmāti	1590	
PA_tika-vin01_t1:1590_1	piyavacanameta”nti. Viññujātikā hi paraṃ piyena samudācarantā “bhava”nti vā “devānaṃpiyā”ti	1590	
PA_tika-vin01_t1:1590_2	vā “āyasmā”ti vā samudācaranti, tasmā sammukhā sambodhanavasena āvusoti, tirokkhaṃ	1590	
PA_tika-vin01_t1:1590_3	āyasmāti ayampi samudācāro. Tayidaṃ piyavacanaṃ garugāravasappatissavasena vuccatīti	1590	
PA_tika-vin01_t1:1590_4	āha “garugāravasappatissādhivacanameta”nti. Guṇamahattatāya mahāmoggallāno, na cūḷamoggallānassa	1590	
PA_tika-vin01_t1:1590_5	atthitāyāti āha “mahā ca so guṇamahantatāyā”ti. Pappaṭakojanti pathavīsandhārakaṃ	1590	
PA_tika-vin01_t1:1590_6	udakaṃ āhacca ṭhite mahāpathaviyā heṭṭhimatale samuṭṭhitaṃ udakoghena ajjhotthaṭe	1590	
PA_tika-vin01_t1:1590_7	bhūmippadese sañjātakaddamapaṭalasadisaṃ atimadhurapathavīmaṇḍaṃ. Na me taṃ assa	1590	
PA_tika-vin01_t1:1590_8	patirūpanti taṃ anāpucchā karaṇaṃ na me anucchavikaṃ bhaveyyāti attho. Anāpucchā	1590	
PA_tika-vin01_t1:1590_9	karontena ca yathā bhagavā icchiticchitaṃ kiñci anāpucchā karoti, evamahampīti bhagavatā	1590	
PA_tika-vin01_t1:1590_10	samānaṃ katvā attānaṃ mānena kataṃ viya bhavissatīti āha “yugaggāho viya bhagavatā	15901	
PA_tika-vin01_t1:1590_11	saddhiṃ kato bhaveyyā”ti. Parena hi saddhiṃ attānaṃ yugaṃ yugaḷaṃ samānaṃ katvā gāho,	15901	
PA_tika-vin01_t1:1590_12	tassa mama vā ko visesoti gahaṇaṃ yugaggāho.	15901	
PA_tika-vin01_t1:1591_0	Sampannanti sampattiyuttaṃ. Sā panettha rasasampatti adhippetā sāmaññajotanāya visese	1591	
PA_tika-vin01_t1:1591_1	avaṭṭhānato. Tenāha “sampannanti madhuraṃ sādurasanti attho”ti. Tividhañhi sampannaṃ	1591	
PA_tika-vin01_t1:1591_2	paripuṇṇasamaṅgīmadhuravasena. Tattha –	1591	
PA_tika-vin01_t1:1592	“Sampannaṃ sālikedāraṃ, suvā bhuñjanti kosiya;	159	
PA_tika-vin01_t1:1593	Paṭivedemi te brahme, na ne vāretumussahe”ti. –	159	
PA_tika-vin01_t1:1594_0	Idaṃ paripuṇṇasampannaṃ nāma. Paripuṇṇampi hi samantato pannaṃ pattanti sampannanti	1594	
PA_tika-vin01_t1:1594_1	vuccati. “Iminā pātimokkhasaṃvarena upeto hoti samupeto upagato samupagato sampanno	1594	
PA_tika-vin01_t1:1594_2	samannāgato”ti idaṃ samaṅgīsampannaṃ nāma. Samaṅgīpi hi sammadeva panno gato upagatoti	1594	
PA_tika-vin01_t1:1594_3	sampannoti vuccati. “Tatrassa rukkho sampannaphalo ca upapannaphalo cā”ti idaṃ madhurasampannaṃ	1594	
PA_tika-vin01_t1:1594_4	nāma. Tattha madhurasampannaṃ idhādhippetanti veditabbaṃ. Upapannaphaloti bahuphalo.	1594	
PA_tika-vin01_t1:1594_5	Assāti pathaviyā heṭṭhimatalassa. Opammanidassanatthanti upamāya nidassanatthaṃ.	1594	
PA_tika-vin01_t1:1594_6	Anīḷakanti niddosaṃ. Niddosatā cettha makkhikādirahitatāyāti āha “nimmakkhika”ntiādi.	1594	
PA_tika-vin01_t1:1594_7	Natthi ettha makkhikāti nimmakkhikaṃ. Makkhikāsaddena cettha makkhikaṇḍakampi sāmaññato	1594	
PA_tika-vin01_t1:1594_8	gahitanti vadanti. Teneva tīsupi gaṇṭhipadesu vuttaṃ “nimmakkhikanti imassevatthaṃ	1594	
PA_tika-vin01_t1:1594_9	pakāsetuṃ nimmakkhikaṇḍakanti vuttaṃ, makkhikāhi tāsaṃ aṇḍakehi ca virahitanti attho”ti.	1594	
PA_tika-vin01_t1:1594_10	Ayaṃ panettha amhākaṃ khanti “makkhikānaṃ aṇḍāni makkhikaṇḍāni, natthi ettha makkhikaṇḍānīti	15941	
PA_tika-vin01_t1:1594_11	nimmakkhikaṇḍanti. Iminā makkhikānaṃ aṇḍehi rahitatā vuttā, ‘nimmakkhika’nti iminā	15941	
PA_tika-vin01_t1:1594_12	pana makkhikānaṃyeva abhāvo vutto”ti. Etaṃ kira madhūti khuddakamakkhikāhi katamadhu.	15941	
PA_tika-vin01_t1:1594_13	Sabbamadhūhīti mahāmakkhikabhamaramakkhikādikatehi. Agganti uttamaṃ. Seṭṭhanti pasatthatamaṃ.	15941	
PA_tika-vin01_t1:1594_14	Surasanti sobhanarasaṃ. Ojavantanti accantamojasampannaṃ.	15941	
PA_tika-vin01_t1:1595_0	Āyācanavacanametanti iminā sampaṭicchanasampahaṃsanādiatthaṃ nivatteti. Ekaṃ hatthanti	1595	
PA_tika-vin01_t1:1595_1	ekaṃ pāṇitalaṃ. “Abhinimminissāmī”ti vuttamatthaṃ pakāsetuṃ “pathavīsadisaṃ karissāmī”ti	1595	
PA_tika-vin01_t1:1595_2	vuttaṃ. Ayaṃ nu kho pathavī, udāhu na ayanti iminā nimmitapathaviyā pakatipathaviyā	1595	
PA_tika-vin01_t1:1595_3	ca sandissamānattā “esā nu kho amhākaṃ pathavī, udāhu aññā”ti uppajjamānakukkuccaṃ	1595	
PA_tika-vin01_t1:1595_4	dasseti. Nibaddhavipulāgamo gāmo nigamo, pavattitamahāāyo mahāgāmoti vuttaṃ hoti.	1595	
PA_tika-vin01_t1:1595_5	Na vā esa vipallāsoti pubbapakkhaṃ nidasseti. Kasmā panesa vipallāso na hotīti āha	1595	
PA_tika-vin01_t1:1595_6	“acinteyyo hi iddhimato iddhivisayo”ti. Iddhibaleneva tesaṃ sattānaṃ tādiso vipallāso	1595	
PA_tika-vin01_t1:1595_7	na bhavissatīti adhippāyo. Idāni aññathā vipallāsappaṭilābhaṃ dassento āha “evaṃ	1595	
PA_tika-vin01_t1:1595_8	panā”tiādi. Garahantāti sammukhā garahantā. Upavadantāti parammukhā akkosantā.	1595	
PA_tika-vin01_t1:1596_0	Nanu ca uttarakuruṃ piṇḍāya gamanaṃ paṭisedhetvā vipallāsampi sattā paṭilabheyyunti	1596	
PA_tika-vin01_t1:1596_1	kāraṇaṃ na vuttaṃ, tasmā kimettha kāraṇanti āha “tattha kiñcāpī”tiādi. Yadipi na	1596	
PA_tika-vin01_t1:1596_2	vuttaṃ, tathāpi “vipallāsampi sattā paṭilabheyyu”nti pubbe adhikatattā teneva kāraṇena	1596	
PA_tika-vin01_t1:1596_3	piṇḍāya uttarakurugamanampi bhagavatā paṭisiddhanti viññāyati, tasmā tadeva kāraṇaṃ	1596	
PA_tika-vin01_t1:1596_4	idhāpi gahetabbanti dassento āha “pubbe vuttanayeneva gahetabba”nti. Vipallāsampi	1596	
PA_tika-vin01_t1:1596_5	sattā paṭilabheyyunti idaṃ idha avuttampi ānetvā sambandhitabbanti adhippāyo. Atthopi	1596	
PA_tika-vin01_t1:1596_6	cassa vuttasadisameva veditabboti. “Evaṃ pana vipallāsaṃ paṭilabheyyu”ntiādinā pacchā	1596	
PA_tika-vin01_t1:1596_7	vuttameva atthavikappaṃ sandhāya vadati. Yaṃ pana tattha vuttaṃ “te guṇe nibbattetvā	1596	
PA_tika-vin01_t1:1596_8	dubbhikkhakāle pathaviṃ parivattetvā pappaṭakojaṃ paribhuñjiṃsū”ti, taṃ apanetvā	1596	
PA_tika-vin01_t1:1596_9	te guṇe nibbattetvā dubbhikkhakāle uttarakuruṃ gantvā piṇḍāya caritvā paribhuñjiṃsūti	1596	
PA_tika-vin01_t1:1596_10	evamettha yojanā kātabbā. Ekena padavītihārenāti ettha padassa vītiharaṇaṃ nikkhipanaṃ	15961	
PA_tika-vin01_t1:1596_11	padavītihāro, padanikkhepo, tasmā ekena padanikkhepenāti vuttaṃ hoti. Ekena padavītihārena	15961	
PA_tika-vin01_t1:1596_12	atikkamitabbaṭṭhānañca samagamanena dvinnaṃ padānaṃ antare muṭṭhiratanamattaṃ, tasmā.	15961	
PA_tika-vin01_t1:1596_13	Mātikāmattaṃ adhiṭṭhahitvāti muṭṭhiratanappamāṇaṃ mātikāmattaṃ adhiṭṭhāyāti attho.	15961	
PA_tika-vin01_t1:1597	Niṭṭhitā mahāmoggallānassa sīhanādakathā.	159	
PA_tika-vin01_t1:1598	Vinayapaññattiyācanakathā	159	
PA_tika-vin01_t1:1599_0	18. Vinayapaññattiyāti pubbe apaññattasikkhāpadaṃ sandhāya vuttaṃ. Thero hi paññattasikkhāpadāni	1599	
PA_tika-vin01_t1:1599_1	ṭhapetvā idāni paññapetabbasikkhāpadāni pātimokkhuddesañca sandhāya “etassa bhagavā	1599	
PA_tika-vin01_t1:1599_2	kālo, etassa sugata kālo, yaṃ bhagavā sāvakānaṃ sikkhāpadaṃ paññapeyya, uddiseyya	1599	
PA_tika-vin01_t1:1599_3	pātimokkha”nti āha. Bhagavatāpi –	1599	
PA_tika-vin01_t1:1600_0	“Ko nu kho, bhante, hetu, ko paccayo, yena pubbe appatarāni ceva sikkhāpadāni ahesuṃ,	1600	
PA_tika-vin01_t1:1600_1	bahutarā ca bhikkhū aññāya saṇṭhahiṃsu. Ko pana, bhante, hetu, ko paccayo, yena etarahi	1600	
PA_tika-vin01_t1:1600_2	bahutarāni ceva sikkhāpadāni honti, appatarā ca bhikkhū aññāya saṇṭhahantīti. Evametaṃ,	1600	
PA_tika-vin01_t1:1600_3	bhaddāli, hoti, sattesu hāyamānesu saddhamme antaradhāyamāne bahutarāni ceva sikkhāpadāni	1600	
PA_tika-vin01_t1:1600_4	honti, appatarā ca bhikkhū aññāya saṇṭhahantīti. Na tāva, bhaddāli, satthā sāvakānaṃ	1600	
PA_tika-vin01_t1:1600_5	sikkhāpadaṃ paññapeti, yāva na idhekacce āsavaṭṭhānīyā dhammā saṅghe pātubhavantī”ti –	1600	
PA_tika-vin01_t1:1601_0	Imasmiṃ bhaddālisutte viya ekaccesu paññattesupi tato paraṃ paññapetabbāni sandhāya	1601	
PA_tika-vin01_t1:1601_1	“na tāva, sāriputta, satthā sāvakānaṃ sikkhāpadaṃ paññapetī”ti vuttaṃ. Idheva ca	1601	
PA_tika-vin01_t1:1601_2	aṭṭhakathāyaṃ “sāmampi pacanaṃ samaṇasāruppaṃ na hoti, na ca vaṭṭatī”ti vacanaṃ “ratticchedo	1601	
PA_tika-vin01_t1:1601_3	vā vassacchedo vā na kato”ti vacanañca pubbe paññattasikkhāpadānaṃ sabbhāve pamāṇanti	1601	
PA_tika-vin01_t1:1601_4	daṭṭhabbaṃ. Sesasikkhāpadānañceva pātimokkhuddesassa ca therassa āyācanena paññattattā	1601	
PA_tika-vin01_t1:1601_5	“mūlato pabhuti nidānaṃ dassetu”nti āha. Rahogatassāti raho janavivittaṃ ṭhānaṃ upagatassa.	1601	
PA_tika-vin01_t1:1601_6	Tena gaṇasaṅgaṇikābhāvena therassa kāyavivekamāha. Paṭisallīnassāti nānārammaṇacārato	1601	
PA_tika-vin01_t1:1601_7	cittassa nivattiyā paṭi sammadeva nilīnassa tattha avisaṭacittassa. Tena cittasaṅgaṇikābhāvenassa	1601	
PA_tika-vin01_t1:1601_8	pubbabhāgiyaṃ cittavivekamāha. Ciranti kālāpekkhaṃ accantasaṃyoge upayogavacanaṃ.	1601	
PA_tika-vin01_t1:1601_9	Cirāti cirakālayuttā ṭhiti abhedena vuttā.	1601	
PA_tika-vin01_t1:1602_0	Etaṃ na sakkotīti etaṃ vinicchinituṃ na sakkoti. Aṭṭhakathāyaṃ vuttanayaṃ dassetvā	1602	
PA_tika-vin01_t1:1602_1	idāni theravādaṃ dassento āha “mahāpadumatthero panā”tiādi. Aṭṭhakathāyampi “na sakkotī”ti	1602	
PA_tika-vin01_t1:1602_2	idaṃ yasmā jānamānopi sammadeva paricchindituṃ na sakkoti, tasmā vuttanti vadanti.	1602	
PA_tika-vin01_t1:1602_3	Soḷasavidhāya paññāya matthakaṃ pattassāti majjhimanikāye anupadasuttantadesanāya –	1602	
PA_tika-vin01_t1:1603_0	“Mahāpañño bhikkhave sāriputto, puthupañño bhikkhave sāriputto, hāsapañño bhikkhave	1603	
PA_tika-vin01_t1:1603_1	sāriputto, javanapañño bhikkhave sāriputto, tikkhapañño bhikkhave sāriputto, nibbedhikapañño	1603	
PA_tika-vin01_t1:1603_2	bhikkhave sāriputto”ti –	1603	
PA_tika-vin01_t1:1604	Evamāgatā mahāpaññādikā cha, tasmiṃyeva sutte āgatā navānupubbavihārasamāpattipaññā, arahattamaggapaññāti imāsaṃ soḷasappabhedānaṃ paññānaṃ sāvakavisaye ukkaṭṭhakoṭippattassa.	160	
PA_tika-vin01_t1:1605_0	Kasmā panettha bhagavā vipassīādīnaṃ sattannaṃyeva buddhānaṃ brahmacariyassa ciraṭṭhitikāciraṭṭhitikabhāvaṃ	1605	
PA_tika-vin01_t1:1605_1	kathesi, na buddhavaṃsadesanāyaṃ viya pañcavīsatiyā buddhānaṃ, tato vā pana bhiyyoti?	1605	
PA_tika-vin01_t1:1605_2	Yesaṃ sammāsambuddhānaṃ paṭivedhasāsanaṃ ekaṃsato nicchayena ajjāpi dharati, na antarahitaṃ,	1605	
PA_tika-vin01_t1:1605_3	te eva kittento vipassīādīnaṃyeva bhagavantānaṃ brahmacariyassa ciraṭṭhitikāciraṭṭhitikabhāvaṃ	1605	
PA_tika-vin01_t1:1605_4	idha kathesi. Tesaṃyeva hi sāvakā tadā ceva etarahi ca suddhāvāsabhūmiyaṃ ṭhitā,	1605	
PA_tika-vin01_t1:1605_5	na aññesaṃ parinibbutattā. Siddhatthatissaphussānaṃ kira buddhānaṃ sāvakā suddhāvāsesu	1605	
PA_tika-vin01_t1:1605_6	uppannā uppattisamanantarameva imasmiṃ sāsane upakādayo viya arahattaṃ adhigantvā	1605	
PA_tika-vin01_t1:1605_7	na cirasseva parinibbāyiṃsu, na tattha tattha sāvakā yāvatāyukaṃ aṭṭhaṃsūti vadanti.	1605	
PA_tika-vin01_t1:1605_8	Apubbācarimaniyamo pana aparāparaṃ saṃsaraṇakasattāvāsavasena ekissā lokadhātuyā	1605	
PA_tika-vin01_t1:1605_9	icchitoti na tenetaṃ virujjhatīti daṭṭhabbaṃ.	1605	
PA_tika-vin01_t1:1606_0	19. Asādhāraṇo hetu, sādhāraṇo paccayoti evamādivibhāgena idha payojanaṃ natthi,	1606	
PA_tika-vin01_t1:1606_1	vipassīādīnaṃ pana brahmacariyassa aciraṭṭhitikatāya ciraṭṭhitikatāya ca kāraṇapucchāparattā	1606	
PA_tika-vin01_t1:1606_2	codanāyāti āha “hetu paccayoti ubhayametaṃ kāraṇādhivacana”nti. Hinoti tena phalanti	1606	
PA_tika-vin01_t1:1606_3	hetūti karaṇasādhanoyaṃ hetusaddoti āha “tena tassa phala”ntiādi. Kattusādhanopi	1606	
PA_tika-vin01_t1:1606_4	hetusaddo no na yujjati hinoti phalassa hetubhāvaṃ upagacchatīti hetūti. Taṃ paṭicca	1606	
PA_tika-vin01_t1:1606_5	eti pavattatīti taṃ kāraṇaṃ paṭicca tassa phalaṃ eti pavattati nibbattatīti attho.	1606	
PA_tika-vin01_t1:1607_0	Kilāsuno ahesunti appossukkā ahesuṃ, nirussāhā ahesunti attho. Sā pana nirussāhatā	1607	
PA_tika-vin01_t1:1607_1	na ālasiyavasenāti āha “na ālasiyakilāsuno”ti, ālasiyavasena kilāsuno nāhesunti attho.	1607	
PA_tika-vin01_t1:1607_2	Tattha kāraṇamāha “na hī”tiādi. Ālasiyaṃ vāti iminā thinamiddhavasappavattānaṃ akusalānaṃ	1607	
PA_tika-vin01_t1:1607_3	abhāvamāha. Osannavīriyatā vāti iminā pana “ālasiyābhāvepi antamaso annabhāranesādānampi	1607	
PA_tika-vin01_t1:1607_4	sakkaccaṃyeva dhammaṃ desetī”ti vacanato yassa kassacipi dhammadesanāya nirussāhatā	1607	
PA_tika-vin01_t1:1607_5	natthīti dīpeti sabbesaṃ samakeneva ussāhena dhammadesanāya pavattanato. Tenāha “buddhā	1607	
PA_tika-vin01_t1:1607_6	hī”tiādi. Osannavīriyāti ohīnavīriyā, appossukkāti attho. Ussannavīriyāti adhikavīriyā,	1607	
PA_tika-vin01_t1:1607_7	mahussāhāti attho. Vegenāti javena. Dhamme garu etesanti dhammagaruno. Dhamme gāravametesanti	1607	
PA_tika-vin01_t1:1607_8	dhammagāravā. Vipassissa bhagavato kāle asīti vassasahassāni āyuppamāṇaṃ sikhissa	1607	
PA_tika-vin01_t1:1607_9	sattati vassasahassāni, vessabhussa saṭṭhivassasahassāni āyuppamāṇanti āha “tesaṃ	1607	
PA_tika-vin01_t1:1607_10	kira kāle dīghāyukā sattā”ti. Abhisamentīti paṭivijjhanti.	16071	
PA_tika-vin01_t1:1608_0	Niddosatāyāti vītikkamadosassa abhāvato. “Imasmiṃ vītikkame ayaṃ nāma āpattī”ti evaṃ	1608	
PA_tika-vin01_t1:1608_1	āpattivasena apaññapetvā “pāṇātipātaṃ pahāya pāṇātipātā paṭivirato hotī”tiādinā dhammadesanāvasena	1608	
PA_tika-vin01_t1:1608_2	ovādasikkhāpadānaṃyeva paññattattā vuttaṃ “sattāpattikkhandhavasena āṇāsikkhāpadaṃ	1608	
PA_tika-vin01_t1:1608_3	apaññatta”nti. Channaṃ channaṃ vassānaṃ accayenāti pāṭhaseso daṭṭhabbo. Atha vā channaṃ	1608	
PA_tika-vin01_t1:1608_4	channaṃ vassānaṃ osānadivasaṃ apekkhitvā “sakiṃ saki”nti vuttattā tadapekkhamidaṃ	1608	
PA_tika-vin01_t1:1608_5	sāmivacanaṃ. Sakalajambudīpe sabbopi bhikkhusaṅgho ekasmiṃyeva ṭhāne uposathaṃ akāsīti	1608	
PA_tika-vin01_t1:1608_6	sambandho. Katamaṃ taṃ ṭhānanti āha “bandhumatiyā rājadhāniyā”tiādi. Isipatanaṃ tena	1608	
PA_tika-vin01_t1:1608_7	samayena khemaṃ nāma uyyānaṃ hoti, migānaṃ pana abhayavāsatthāya dinnattā migadāyoti	1608	
PA_tika-vin01_t1:1608_8	vuccati. Taṃ sandhāya vuttaṃ “kheme migadāye”ti.	1608	
PA_tika-vin01_t1:1609_0	Abbokiṇṇāni dasapi vīsatipi bhikkhusahassāni vasantīti visabhāgapuggalehi asaṃsaṭṭhāni	1609	
PA_tika-vin01_t1:1609_1	dasapi vīsatipi bhikkhūnaṃ sahassāni vasanti. Dīghanikāyaṭṭhakathāyaṃ pana “te sabbepi	1609	
PA_tika-vin01_t1:1609_2	dvādasasahassabhikkhugaṇhanakā mahāvihārā abhayagiricetiyapabbatacittalapabbatavihārasadisā	1609	
PA_tika-vin01_t1:1609_3	ca ahesu”nti vuttaṃ. Uposathārocikāti uposathārocanakā. Tā kira devatā ekamhi vasse	1609	
PA_tika-vin01_t1:1609_4	nikkhante tattha tattha gantvā ārocenti “nikkhantaṃ kho, mārisā, ekaṃ vassaṃ, pañca	1609	
PA_tika-vin01_t1:1609_5	dāni vassāni sesāni, pañcannaṃ vassānaṃ accayena bandhumatī rājadhānī upasaṅkamitabbā	1609	
PA_tika-vin01_t1:1609_6	pātimokkhuddesāyā”ti. Tathā dvīsu vassesu nikkhantesu “nikkhantāni kho, mārisā, dve	1609	
PA_tika-vin01_t1:1609_7	vassāni, cattāri vassāni sesāni, catunnaṃ vassānaṃ accayena bandhumatī rājadhānī	1609	
PA_tika-vin01_t1:1609_8	upasaṅkamitabbā pātimokkhuddesāyā”ti ārocenti. Imināva nayena tīsu catūsu pañcasu	1609	
PA_tika-vin01_t1:1609_9	vassesu atikkantesu ārocenti. Tena vuttaṃ “mārisā ekaṃ vassaṃ atikkanta”ntiādi. Sānubhāvāti	1609	
PA_tika-vin01_t1:1609_10	iddhānubhāvena sānubhāvā. Te kira bhikkhūti ye devatānubhāvena gacchanti, te sandhāya	16091	
PA_tika-vin01_t1:1609_11	vadati. Pācīnasamuddanteti pācīnasamuddassa samīpadese. Gamiyavattanti gamikehi kātabbaṃ	16091	
PA_tika-vin01_t1:1609_12	senāsanapaṭijagganādivattaṃ. Uposathagganti uposathakaraṇaṭṭhānaṃ. Gatāva hontīti	16091	
PA_tika-vin01_t1:1609_13	devatānubhāvena gatā eva honti. Teti attano attano ānubhāvena devatānubhāvena ca gatā sabbepi.	16091	
PA_tika-vin01_t1:1610_0	Khantī paramantiādīsu parūpavādaṃ parāpakāraṃ sītuṇhādibhedañca guṇoparodhaṃ khamati	1610	
PA_tika-vin01_t1:1610_1	sahati adhivāsetīti khanti. Sā pana sīlādīnaṃ paṭipakkhadhamme savisesaṃ tapati santapati	1610	
PA_tika-vin01_t1:1610_2	vidhamatīti paramaṃ uttamaṃ tapo. Titikkhanaṃ khamanaṃ titikkhā. Khantiyāyevetaṃ	1610	
PA_tika-vin01_t1:1610_3	vevacanaṃ. Akkharacintakā hi khamāyaṃ titikkhāsaddaṃ vaṇṇenti, tasmā evamettha attho	1610	
PA_tika-vin01_t1:1610_4	daṭṭhabbo “titikkhāsaṅkhātā adhivāsanakhanti nāma uttamaṃ tapo”ti. Nibbānaṃ paramaṃ	1610	
PA_tika-vin01_t1:1610_5	vadanti buddhāti bhavena bhavantaraṃ vināti bhavanikantibhāvena saṃsibbati, sataṇhasseva	1610	
PA_tika-vin01_t1:1610_6	vā āyatiṃ punabbhavabhāvato phalena saddhiṃ kammaṃ vināti saṃsibbatīti vānanti saṅkhyaṃ	1610	
PA_tika-vin01_t1:1610_7	gatāya taṇhāya nikkhantaṃ nibbānaṃ tattha tassā sabbaso abhāvato. Taṃ nibbānaṃ pana	1610	
PA_tika-vin01_t1:1610_8	santapaṇītanipuṇasivakhemādinā sabbākārena paramanti vadanti buddhā.	1610	
PA_tika-vin01_t1:1611_0	Na hi pabbajito parūpaghātīti yo adhivāsanakhantirahitattā paraṃ upaghāteti bādhati	1611	
PA_tika-vin01_t1:1611_1	vihiṃsati, so pabbajito nāma na hoti pabbājetabbadhammassa apabbājanato. Catutthapādo	1611	
PA_tika-vin01_t1:1611_2	pana tatiyapādasseva vevacanaṃ anatthantarattā. “Na hi pabbajito”ti etassa hi “na	1611	
PA_tika-vin01_t1:1611_3	samaṇo hotī”ti vevacanaṃ. “Parūpaghātī”ti etassa “paraṃ viheṭhayanto”ti vevacanaṃ.	1611	
PA_tika-vin01_t1:1611_4	Atha vā parūpaghātīti sīlūpaghātī. Sīlañhi uttamaṭṭhena “para”nti vuccati parasaddassa	1611	
PA_tika-vin01_t1:1611_5	seṭṭhavācakattā “puggalaparoparaññū”tiādīsu viya. Yo ca samaṇo paraṃ yaṃ kañci sattaṃ	1611	
PA_tika-vin01_t1:1611_6	viheṭhayanto parūpaghātī hoti attano sīlavināsako, so pabbajito nāma na hotīti attho.	1611	
PA_tika-vin01_t1:1611_7	Atha vā yo adhivāsanakhantiyā abhāvā parūpaghātī hoti, paraṃ antamaso ḍaṃsamakasampi	1611	
PA_tika-vin01_t1:1611_8	jīvitā voropeti, so na hi pabbajito. Kiṃ kāraṇā? Pāpamalassa apabbājitattā anīhaṭattā.	1611	
PA_tika-vin01_t1:1611_9	“Pabbājayamattano malaṃ, tasmā pabbajitoti vuccatī”ti idañhi pabbajitalakkhaṇaṃ.	1611	
PA_tika-vin01_t1:1611_10	Yopi naheva kho upaghāteti na māreti, apica daṇḍādīhi viheṭheti, sopi paraṃ viheṭhayanto	16111	
PA_tika-vin01_t1:1611_11	samaṇo na hoti. Kiṃkāraṇā? Vihesāya asamitattā. Samitattā samaṇoti vuccatīti idañhi	16111	
PA_tika-vin01_t1:1611_12	samaṇalakkhaṇaṃ. “Samitattā hi pāpānaṃ, samaṇoti pavuccatī”ti hi vuttaṃ.	16111	
PA_tika-vin01_t1:1612_0	Apica bhagavā bhikkhūnaṃ pātimokkhaṃ uddisanto pātimokkhakathāya ca sīlappadhānattā	1612	
PA_tika-vin01_t1:1612_1	sīlassa ca visesato doso paṭipakkhoti tassa niggaṇhanavidhiṃ dassetuṃ ādito “khantī	1612	
PA_tika-vin01_t1:1612_2	paramaṃ tapo”ti āha. Tena aniṭṭhassa paṭihananūpāyo vutto, titikkhāggahaṇena pana	1612	
PA_tika-vin01_t1:1612_3	iṭṭhassa, tadubhayenapi uppannaṃ aratiṃ uppannaṃ ratiṃ abhibhuyya viharatīti ayamattho	1612	
PA_tika-vin01_t1:1612_4	dassito. Taṇhāvānassa vūpasamanato nibbānaṃ paramaṃ vadanti buddhā. Tattha khantiggahaṇena	1612	
PA_tika-vin01_t1:1612_5	payogavipattiyā abhāvo dassito, titikkhāggahaṇena āsayavipattiyā abhāvo. Tathā khantiggahaṇena	1612	
PA_tika-vin01_t1:1612_6	parāparādhasahatā, titikkhāggahaṇena paresu anaparajjhanā dassitā. Evaṃ kāraṇamukhena	1612	
PA_tika-vin01_t1:1612_7	anvayato pātimokkhaṃ dassetvā idāni byatirekato taṃ dassetuṃ “na hī”tiādi vuttaṃ.	1612	
PA_tika-vin01_t1:1612_8	Tena yathā sattānaṃ jīvitā voropanaṃ paraṃ pāṇileḍḍudaṇḍādīhi viheṭhanañca “parūpaghāto	1612	
PA_tika-vin01_t1:1612_9	paraṃ viheṭhana”nti vuccati, evaṃ tesaṃ sāpateyyāvaharaṇaṃ parāmasanaṃ visaṃvādanaṃ	1612	
PA_tika-vin01_t1:1612_10	aññamaññabhedanaṃ pharusavacanena mammaghaṭṭanaṃ niratthakavippalāpo parasantakābhijjhānaṃ	16121	
PA_tika-vin01_t1:1612_11	ucchedacintanaṃ micchābhinivesanañca upaghāto paraviheṭhanañca hotīti yassa kassaci	16121	
PA_tika-vin01_t1:1612_12	akusalassa kammapathassa kammassa ca karaṇena pabbajito samaṇo ca na hotīti dasseti.	16121	
PA_tika-vin01_t1:1613_0	Dutiyagāthāya sabbapāpassāti sabbākusalassa sabbassapi dvādasākusalassa sabbacittuppādasaṅgahitassa	1613	
PA_tika-vin01_t1:1613_1	sāvajjadhammassa. Akaraṇanti anuppādanaṃ. Karaṇañhi nāma tassa attano santāne uppādananti	1613	
PA_tika-vin01_t1:1613_2	tappaṭikkhepato akaraṇaṃ anuppādanaṃ. Kusalassāti catubhūmikakusalassa. “Kusalassā”ti	1613	
PA_tika-vin01_t1:1613_3	hi idaṃ “etaṃ buddhāna sāsana”nti vakkhamānattā ariyamaggadhamme tesañca sambhārabhūte	1613	
PA_tika-vin01_t1:1613_4	tebhūmikakusale dhamme bodheti. Upasampadāti upasampādanaṃ. Taṃ pana atthato tassa	1613	
PA_tika-vin01_t1:1613_5	kusalassa samadhigamo paṭilābho. Sacittapariyodapananti attano cittassa jotanaṃ cittassa	1613	
PA_tika-vin01_t1:1613_6	pabhassarabhāvakaraṇaṃ sabbaso parisodhanaṃ. Taṃ pana arahattena hoti. Ettha ca yasmā	1613	
PA_tika-vin01_t1:1613_7	aggamaggasamaṅgino cittaṃ sabbaso pariyodapīyati nāma, aggaphalakkhaṇe pana pariyodapitaṃ	1613	
PA_tika-vin01_t1:1613_8	hoti puna pariyodapetabbatāya abhāvato, tasmā pariniṭṭhitapariyodapanataṃ sandhāya	1613	
PA_tika-vin01_t1:1613_9	vuttaṃ “taṃ pana arahattena hotī”ti. Iti sīlasaṃvarena sabbapāpaṃ pahāya lokiyalokuttarāhi	1613	
PA_tika-vin01_t1:1613_10	samathavipassanāhi kusalaṃ sampādetvā arahattaphalena cittaṃ pariyodapetabbanti etaṃ	16131	
PA_tika-vin01_t1:1613_11	buddhānaṃ sāsanaṃ ovādo anusiṭṭhi.	16131	
PA_tika-vin01_t1:1614_0	Tatiyagāthāya anupavādoti vācāya kassaci anupavadanaṃ. Anupaghātoti kāyena manasā	1614	
PA_tika-vin01_t1:1614_1	ca kassaci upaghātākaraṇaṃ manasāpi paresaṃ anatthacintanādivasena upaghātakaraṇassa	1614	
PA_tika-vin01_t1:1614_2	vajjetabbattā. Pātimokkheti yaṃ taṃ paatimokkhaṃ atipamokkhaṃ uttamaṃ sīlaṃ, pāti	1614	
PA_tika-vin01_t1:1614_3	vā sugatibhayehi mokkheti duggatibhayehi, yo vā naṃ pāti, taṃ mokkhetīti pātimokkhanti	1614	
PA_tika-vin01_t1:1614_4	vuccati, tasmiṃ pātimokkhe ca. Saṃvaroti sattannaṃ āpattikkhandhānaṃ avītikkamalakkhaṇo	1614	
PA_tika-vin01_t1:1614_5	saṃvaro. Mattaññutāti bhojane mattaññutā paṭiggahaṇaparibhogavasena pamāṇaññutā.	1614	
PA_tika-vin01_t1:1614_6	Pantañca sayanāsananti janasaṅghaṭṭavirahitaṃ nijjanasambādhaṃ vivittaṃ senāsanañca.	1614	
PA_tika-vin01_t1:1614_7	Ettha dvīhiyeva paccayehi catupaccayasantoso dīpitoti veditabbo paccayasantosasāmaññena	1614	
PA_tika-vin01_t1:1614_8	itaradvayassapi lakkhaṇahāranayena jotitabhāvato. Adhicitte ca āyogoti vipassanāpādakaṃ	1614	
PA_tika-vin01_t1:1614_9	aṭṭhasamāpatticittaṃ adhicittaṃ, tatopi ca maggaphalacittameva adhicittaṃ, tasmiṃ	1614	
PA_tika-vin01_t1:1614_10	yathāvutte adhicitte āyogo ca, anuyogoti attho. Etaṃ buddhāna sāsananti etaṃ parassa	16141	
PA_tika-vin01_t1:1614_11	anupavadanaṃ anupaghātanaṃ pātimokkhe saṃvaro paṭiggahaṇaparibhogesu mattaññutā vivittasenāsanasevanaṃ	16141	
PA_tika-vin01_t1:1614_12	adhicittānuyogo ca buddhānaṃ sāsanaṃ ovādo anusiṭṭhi.	16141	
PA_tika-vin01_t1:1615_0	Imā pana sabbabuddhānaṃ pātimokkhuddesagāthā hontīti veditabbā. Tenāha “eteneva upāyenā”tiādi.	1615	
PA_tika-vin01_t1:1615_1	Yāva sāsanapariyantāti dharamānakabuddhānaṃ anusāsanapariyantaṃ sandhāya vuttaṃ,	1615	
PA_tika-vin01_t1:1615_2	yāva buddhā dharanti, tāva uddisitabbataṃ āgacchantīti vuttaṃ hoti. Ovādapātimokkhañhi	1615	
PA_tika-vin01_t1:1615_3	buddhāyeva uddisanti, na sāvakā. Paṭhamabodhiyaṃyeva uddesamāgacchantīti sambandho.	1615	
PA_tika-vin01_t1:1615_4	Paṭhamabodhi cettha vīsativassaparicchinnāti mahāgaṇṭhipade vuttaṃ. Tañca heṭṭhā	1615	
PA_tika-vin01_t1:1615_5	aṭṭhakathāyameva “bhagavato hi paṭhamabodhiyaṃ vīsativassantare nibaddhupaṭṭhāko	1615	
PA_tika-vin01_t1:1615_6	nāma natthī”ti kathitattā “paṭhamabodhi nāma vīsativassānī”ti gahetvā vuttaṃ. Ācariyadhammapālattherena	1615	
PA_tika-vin01_t1:1615_7	pana “pañcacattālīsāya vassesu ādito pannarasa vassāni paṭhamabodhī”ti vuttaṃ. Evañca	1615	
PA_tika-vin01_t1:1615_8	sati majjhe pannarasa vassāni majjhimabodhi, ante pannarasa vassāni pacchimabodhīti	1615	
PA_tika-vin01_t1:1615_9	tiṇṇaṃ bodhīnaṃ samappamāṇatā siyāti tampi yuttaṃ. Pannarasattikena hi pañcacattālīsa	1615	
PA_tika-vin01_t1:1615_10	vassāni pūrenti. Aṭṭhakathāyaṃ pana pannarasavassappamāṇāya paṭhamabodhiyā vīsativassesuyeva	16151	
PA_tika-vin01_t1:1615_11	antogadhattā “paṭhamabodhiyaṃ vīsativassantare”ti vuttanti evampi sakkā viññātuṃ.	16151	
PA_tika-vin01_t1:1616_0	Nanu ca kānici sikkhāpadāni paññapetvāpi na tāva āṇāpātimokkhaṃ anuññātaṃ pacchā	1616	
PA_tika-vin01_t1:1616_1	therassa āyācanena anuññātattā, tasmā kathametaṃ vuttaṃ “sikkhāpadapaññattikālato	1616	
PA_tika-vin01_t1:1616_2	pana pabhuti āṇāpātimokkhameva uddisīyatī”ti, yadipi kānici sikkhāpadāni paññapetvāva	1616	
PA_tika-vin01_t1:1616_3	āṇāpātimokkhaṃ na anuññātaṃ, tathāpi apaññatte sikkhāpade āṇāpātimokkhaṃ natthi,	1616	
PA_tika-vin01_t1:1616_4	kintu paññatteyevāti imamatthaṃ dassetuṃ “sikkhāpadapaññattikālato pana pabhutī”ti	1616	
PA_tika-vin01_t1:1616_5	vuttaṃ. Pubbārāmeti sāvatthiyā pācīnadisābhāge katattā evaṃladdhavohāre mahāvihāre.	1616	
PA_tika-vin01_t1:1616_6	Migāramātupāsādeti migāraseṭṭhino mātuṭṭhāniyattā migāramātāti saṅkhyaṃ gatāya visākhāmahāupāsikāya	1616	
PA_tika-vin01_t1:1616_7	kārite pāsāde. Aṭṭhānanti hetupaṭikkhepo. Anavakāsoti paccayapaṭikkhepo. Ubhayenapi	1616	
PA_tika-vin01_t1:1616_8	kāraṇameva paṭikkhipati. Yanti yena kāraṇena.	1616	
PA_tika-vin01_t1:1617_0	Tesanti bhikkhūnaṃ. Sammukhasāvakānaṃ santike pabbajitāti sabbantimānaṃ subhaddasadisānaṃ	1617	
PA_tika-vin01_t1:1617_1	sammukhasāvakānaṃ santike pabbajite sandhāya vadati. Khattiyakulādivaseneva vividhā	1617	
PA_tika-vin01_t1:1617_2	kulāti sambandho. Uccanīcauḷāruḷārabhogādikulavasena vāti uccanīcakulavasena uḷāruḷārabhogādikulavasena	1617	
PA_tika-vin01_t1:1617_3	vāti yojetabbaṃ. Tattha khattiyabrāhmaṇavasena vā khattiyabrāhmaṇagahapatikānaṃ vasena	1617	
PA_tika-vin01_t1:1617_4	vā uccakulatā veditabbā, sesānaṃ vasena nīcakulatā. Uḷāruḷārabhogādikulavasena vāti	1617	
PA_tika-vin01_t1:1617_5	uḷārataratamaupabhogavantādikulavasena. Uḷārātisayajotanatthañhi puna uḷāraggahaṇaṃ	1617	
PA_tika-vin01_t1:1617_6	“dukkhadukkha”ntiādīsu viya. Ādi-saddena uḷārānuḷārānaṃ gahaṇaṃ veditabbaṃ.	1617	
PA_tika-vin01_t1:1618_0	Brahmacariyaṃ rakkhantīti vuttamevatthaṃ pakāsetvā dassento āha “ciraṃ pariyattidhammaṃ	1618	
PA_tika-vin01_t1:1618_1	pariharantī”ti. Apaññattepi sikkhāpade yadi samānajātiādikā siyuṃ, attano attano	1618	
PA_tika-vin01_t1:1618_2	kulānugataganthaṃ viya na nāseyyuṃ. Yasmā pana sikkhāpadampi apaññattaṃ, ime ca bhikkhū	1618	
PA_tika-vin01_t1:1618_3	na samānajātiādikā, tasmā vināsesunti imamatthaṃ dassetuṃ “yasmā ekanāmā…pe… tasmā	1618	
PA_tika-vin01_t1:1618_4	aññamaññaṃ viheṭhentā”tiādi vuttaṃ. Yadi evaṃ kasmā ciraṭṭhitikavārepi “nānānāmā”tiādi	1618	
PA_tika-vin01_t1:1618_5	vuttanti? Satipi tesaṃ nānājaccādibhāve sikkhāpadapaññattiyā eva sāsanassa cirappavattīti	1618	
PA_tika-vin01_t1:1618_6	dassanatthaṃ vuttaṃ. Sikkhāpadapaññattivaseneva sāsanassa cirappavatti. Yasmā buddhā	1618	
PA_tika-vin01_t1:1618_7	attano parinibbānato uddhampi vinetabbasattasambhave sati sikkhāpadaṃ paññapenti,	1618	
PA_tika-vin01_t1:1618_8	asati na paññapenti, tasmāti veditabbo. Yathā kāyavacīdvārasaṅkhātaṃ viññattiṃ samuṭṭhāpetvā	1618	
PA_tika-vin01_t1:1618_9	pavattamānampi cittaṃ tassāyeva viññattiyā vasena pavattanato “kāyavacīdvārehi pavatta”nti	1618	
PA_tika-vin01_t1:1618_10	vuccati, evaṃsampadamidaṃ daṭṭhabbaṃ. Yathā tanti ettha tanti nipātamattaṃ. Vaggasaṅgahapaṇṇāsasaṅgahādīhīti	16181	
PA_tika-vin01_t1:1618_11	sīlakkhandhavaggamahāvaggādivaggasaṅgahavasena mūlapaṇṇāsamaajhamapaṇṇāsādipaṇṇāsasaṅgahavasena.	16181	
PA_tika-vin01_t1:1618_12	Ādi-saddena saṃyuttādisaṅgaho veditabbo.	16181	
PA_tika-vin01_t1:1619_0	Evaṃ vitakketha, mā evaṃ vitakkayitthāti ettha evanti yathānusiṭṭhāya anusāsaniyā	1619	
PA_tika-vin01_t1:1619_1	vidhivasena paṭisedhanavasena ca pavattitākāraparāmasanaṃ, sā ca sammāvitakkānaṃ	1619	
PA_tika-vin01_t1:1619_2	micchāvitakkānañca pavattiākāradassanavasena pavattati atthaānisaṃsassa ādīnavassa	1619	
PA_tika-vin01_t1:1619_3	ca vibhāvanatthaṃ. Tenāha “nekkhammavitakkādayo tayo vitakke vitakkethā”tiādi. Ettha	1619	
PA_tika-vin01_t1:1619_4	ādi-saddena abyāpādavitakkaavihiṃsāvitakkānaṃ gahaṇaṃ veditabbaṃ. Tattha nekkhammaṃ	1619	
PA_tika-vin01_t1:1619_5	vuccati lobhato nikkhantattā alobho, nīvaraṇehi nikkhantattā paṭhamajjhānaṃ, sabbākusalehi	1619	
PA_tika-vin01_t1:1619_6	nikkhantattā sabbo kusalo dhammo, sabbasaṅkhatehi nikkhantattā nibbānaṃ, upanissayato	1619	
PA_tika-vin01_t1:1619_7	sampayogato ārammaṇakaraṇato ca nekkhammena paṭisaṃyutto vitakko nekkhammavitakko,	1619	
PA_tika-vin01_t1:1619_8	sammāsaṅkappo. So asubhajjhānassa pubbabhāge kāmāvacaro hoti, asubhajjhāne rūpāvacaro,	1619	
PA_tika-vin01_t1:1619_9	taṃ jhānaṃ pādakaṃ katvā uppannamaggaphalakāle lokuttaro. Byāpādassa paṭipakkho abyāpādo,	1619	
PA_tika-vin01_t1:1619_10	kañcipi na byāpādenti etenāti vā abyāpādo, mettā. Yathāvuttena abyāpādena paṭisaṃyutto	16191	
PA_tika-vin01_t1:1619_11	vitakko abyāpādavitakko. So mettājhānassa pubbabhāge kāmāvacaro hoti, mettābhāvanāvasena	16191	
PA_tika-vin01_t1:1619_12	adhigate paṭhamajjhāne rūpāvacaro, taṃ jhānaṃ pādakaṃ katvā uppannamaggaphalakāle	16191	
PA_tika-vin01_t1:1619_13	lokuttaro. Vihiṃsāya paṭipakkhā, na vihiṃsanti vā etāya satteti avihiṃsā, karuṇā.	16191	
PA_tika-vin01_t1:1619_14	Tāya paṭisaṃyutto vitakko avihiṃsāvitakko. So karuṇājhānassa pubbabhāge kāmāvacaro,	16191	
PA_tika-vin01_t1:1619_15	karuṇābhāvanāvasena adhigate paṭhamajjhāne rūpāvacaro, taṃ jhānaṃ pādakaṃ katvā uppannamaggaphalakāle lokuttaro.	16191	
PA_tika-vin01_t1:1620_0	Nanu ca alobhādosāmohānaṃ aññamaññāvirahato nesaṃ vasena uppajjanakānaṃ imesaṃ nekkhammavitakkādīnaṃ	1620	
PA_tika-vin01_t1:1620_1	aññamaññaṃ asaṅkarato vavatthānaṃ na hotīti? No na hoti. Yadā hi alobho padhāno hoti	1620	
PA_tika-vin01_t1:1620_2	niyamitapariṇatasamudācārādivasena, tadā itare dve tadanvāyikā bhavanti. Tathā hi	1620	
PA_tika-vin01_t1:1620_3	yadā alobhappadhāno nekkhammagaruko cittuppādo hoti, tadā laddhāvasaro nekkhammavitakko	1620	
PA_tika-vin01_t1:1620_4	patiṭṭhahati. Taṃsampayuttassa pana adosalakkhaṇassa abyāpādassa vasena yo tasseva	1620	
PA_tika-vin01_t1:1620_5	abyāpādavitakkabhāvo sambhaveyya, sati ca abyāpādavitakkabhāve kassacipi aviheṭhanajātikatāya	1620	
PA_tika-vin01_t1:1620_6	avihiṃsāvitakkabhāvo ca sambhaveyya. Te itare dve tasseva nekkhammavitakkassa anugāmino	1620	
PA_tika-vin01_t1:1620_7	sarūpato adissanato tasmiṃ sati honti, asati na hontīti anumāneyyā bhavanti. Evameva	1620	
PA_tika-vin01_t1:1620_8	yadā mettāpadhāno cittuppādo hoti, tadā itare dve tadanvāyikā bhavanti. Yadā karuṇāpadhāno	1620	
PA_tika-vin01_t1:1620_9	cittuppādo hoti, tadā itare dve tadanvāyikā bhavanti.	1620	
PA_tika-vin01_t1:1621_0	Kāmavitakkādayoti ettha ādi-saddena byāpādavitakkavihiṃsāvitakkānaṃ gahaṇaṃ veditabbaṃ.	1621	
PA_tika-vin01_t1:1621_1	Tattha kāmapaṭisaṃyutto vitakko kāmavitakko. Ettha hi dve kāmā vatthukāmo ca kilesakāmo	1621	
PA_tika-vin01_t1:1621_2	ca. Tattha vatthukāmapakkhe ārammaṇavasena kāmehi paṭisaṃyutto vitakko kāmavitakko,	1621	
PA_tika-vin01_t1:1621_3	kilesakāmapakkhe pana sampayogavasena kāmena paṭisaṃyuttoti yojetabbaṃ. Byāpādapaṭisaṃyutto	1621	
PA_tika-vin01_t1:1621_4	vitakko byāpādavitakko. Vihiṃsāpaṭisaṃyutto vitakko vihiṃsāvitakko. Tesu dve sattesupi	1621	
PA_tika-vin01_t1:1621_5	saṅkhāresupi uppajjanti. Kāmavitakko hi piye manāpe satte vā saṅkhāre vā vitakkentassa	1621	
PA_tika-vin01_t1:1621_6	uppajjati, byāpādavitakko appiye amanāpe satte vā saṅkhāre vā kujjhitvā olokanakālato	1621	
PA_tika-vin01_t1:1621_7	paṭṭhāya yāva vināsanā uppajjati, vihiṃsāvitakko saṅkhāresu nuppajjati. Saṅkhāro	1621	
PA_tika-vin01_t1:1621_8	hi dukkhāpetabbo nāma natthi, “ime sattā haññantu vā ucchijjantu vā vinassantu vā	1621	
PA_tika-vin01_t1:1621_9	mā vā ahesu”nti cintanakāle pana sattesu uppajjati. Atha kasmā vuttaṃ “saṅkhāro dukkhāpetabbo	1621	
PA_tika-vin01_t1:1621_10	nāma natthī”ti, nanu ye dukkhāpetabbāti icchitā sattasaññitā, tepi atthato saṅkhārā	16211	
PA_tika-vin01_t1:1621_11	evāti? Saccametaṃ, te pana indriyabaddhā saviññāṇakatāya dukkhaṃ paṭisaṃvedenti,	16211	
PA_tika-vin01_t1:1621_12	tasmā te vihiṃsāvitakkassa visayā icchitā sattasaññitā. Ye pana na dukkhaṃ paṭisaṃvedenti	16211	
PA_tika-vin01_t1:1621_13	vuttalakkhaṇāyogato, te sandhāya “vihiṃsāvitakko saṅkhāresu nuppajjatī”ti vuttaṃ.	16211	
PA_tika-vin01_t1:1622_0	Anupādāya āsavehi cittāni vimucciṃsūti ettha āsavehīti katthuatthe karaṇaniddeso,	1622	
PA_tika-vin01_t1:1622_1	cittānīti paccattabahuvacanaṃ, vimucciṃsūti kammasādhanaṃ, tasmā āsavehi kattubhūtehi	1622	
PA_tika-vin01_t1:1622_2	anupādāya ārammaṇavasena aggahetvā cittāni vimuccitānīti evamettha attho gahetabboti	1622	
PA_tika-vin01_t1:1622_3	āha “tesañhi cittānī”tiādi. Yehi āsavehīti etthāpi kattuatthe eva karaṇaniddeso.	1622	
PA_tika-vin01_t1:1622_4	Vimucciṃsūti kammasādhanaṃ. Na te tāni gahetvā vimucciṃsūti te āsavā tāni cittāni	1622	
PA_tika-vin01_t1:1622_5	ārammaṇavasena na gahetvā vimucciṃsu vimocesuṃ. Ettha hi cittānīti upayogabahuvacanaṃ,	1622	
PA_tika-vin01_t1:1622_6	vimucciṃsūti kattusādhanaṃ. Anuppādanirodhena nirujjhamānāti āyatiṃ anuppattisaṅkhātena	1622	
PA_tika-vin01_t1:1622_7	nirodhena nirujjhamānā āsavā. Aggahetvā vimucciṃsūti ārammaṇakaraṇavasena aggahetvā	1622	
PA_tika-vin01_t1:1622_8	cittāni vimocesuṃ. Vikasitacittā ahesunti sātisayañāṇarasmisamphassena samphullacittā	1622	
PA_tika-vin01_t1:1622_9	ahesuṃ. Purimavacanāpekkhanti “aññatarasmiṃ bhiṃsanake vanasaṇḍe”ti vuttavacanāpekkhaṃ.	1622	
PA_tika-vin01_t1:1622_10	Tenāha “yaṃ vuttaṃ aññatarasmiṃ bhiṃsanake vanasaṇḍeti, tatrā”ti. Katanti bhāvasādhanavāci	16221	
PA_tika-vin01_t1:1622_11	idaṃ padanti āha “bhiṃsanakatasmiṃ hoti, bhiṃsanakakiriyāyā”ti. Bhiṃsanassa karaṇaṃ	16221	
PA_tika-vin01_t1:1622_12	kiriyā bhiṃsanakataṃ, tasmiṃ bhiṃsanakatasmiṃ.	16221	
PA_tika-vin01_t1:1623_0	Idāni aññathāpi atthayojanaṃ dassento āha “atha vā”tiādi. Imasmiṃ atthavikappe bhiṃsayatīti	1623	
PA_tika-vin01_t1:1623_1	bhiṃsano, bhiṃsano eva bhiṃsanako, tassa bhāvo bhiṃsanakattanti vattabbe ta-kārassa	1623	
PA_tika-vin01_t1:1623_2	lopaṃ katvā “bhiṃsanakata”nti vuttanti dassento āha “bhiṃsanakatasminti bhiṃsanakabhāveti	1623	
PA_tika-vin01_t1:1623_3	attho”tiādi. Yebhuyyaggahaṇaṃ lomavantavasenapi yojetabbaṃ, na lomavasenevāti āha	1623	
PA_tika-vin01_t1:1623_4	“bahutarānaṃ vā”tiādi.	1623	
PA_tika-vin01_t1:1624_0	Purisayugavasenāti purisakālavasena, purisānaṃ āyuppamāṇavasenāti vuttaṃ hoti. “Sabbapacchimako	1624	
PA_tika-vin01_t1:1624_1	subhaddasadiso”ti tīsupi gaṇṭhipadesu vuttaṃ. Tasmiṃ kāle vijjamānānaṃ dvinnaṃ purisānaṃ	1624	
PA_tika-vin01_t1:1624_2	āyuparicchedaṃ sakalameva gahetvā “satasahassaṃ…pe… aṭṭhāsī”ti vuttaṃ. Dveyeva purisayugānīti	1624	
PA_tika-vin01_t1:1624_3	ettha purisānaṃ yugappavattikālo purisayugaṃ. Abhilāpamattameva cetaṃ, atthato pana	1624	
PA_tika-vin01_t1:1624_4	purisova purisayugaṃ. Dharamāne bhagavati ekaṃ purisayugaṃ, parinibbute ekanti katvā	1624	
PA_tika-vin01_t1:1624_5	“dveyeva purisayugānī”ti vuttaṃ. Parinibbute pana bhagavati ekameva purisayugaṃ asītiyeva	1624	
PA_tika-vin01_t1:1624_6	vassasahassāni brahmacariyaṃ aṭṭhāsīti veditabbaṃ.	1624	
PA_tika-vin01_t1:1625	20. Sāvakayugānīti sāvakā eva sāvakayugāni. Asambhuṇantenāti apāpuṇantena. Gabbhaṃ gaṇhāpentassāti sabbaññutaññāṇassa vijāyanatthaṃ ñāṇagabbhaṃ gaṇhāpentassa.	162	
PA_tika-vin01_t1:1626_0	21. Ko anusandhīti pubbāparakathānaṃ kiṃ anusandhānaṃ, ko sambandhoti attho. Sikkhāpadapaññattiyācanāpekkhanti	1626	
PA_tika-vin01_t1:1626_1	yācīyatīti yācanā, sikkhāpadapaññattiyeva yācanā sikkhāpadapaññattiyācanā, taṃ apekkhatīti	1626	
PA_tika-vin01_t1:1626_2	sikkhāpadapaññattiyācanāpekkhaṃ bhummavacanaṃ, yāciyamānasikkhāpadapaññattiapekkhaṃ	1626	
PA_tika-vin01_t1:1626_3	bhummavacananti vuttaṃ hoti. Yācanavisiṭṭhā sikkhāpadapaññattiyeva hi “tatthā”ti	1626	
PA_tika-vin01_t1:1626_4	iminā parāmaṭṭhā, teneva vakkhati “tattha tassā sikkhāpadapaññattiyā”ti. Yaṃ vuttanti	1626	
PA_tika-vin01_t1:1626_5	“sikkhāpadaṃ paññapeyyā”ti iminā yaṃ sikkhāpadapaññapanaṃ vuttaṃ, yācitanti attho.	1626	
PA_tika-vin01_t1:1626_6	Tattha tassā sikkhāpadapaññattiyāti tassaṃ yāciyamānasikkhāpadapaññattiyanti attho.	1626	
PA_tika-vin01_t1:1626_7	Akālanti sikkhāpadapaññattiyā akālaṃ.	1626	
PA_tika-vin01_t1:1627_0	Āsavaṭṭhānīyāti ettha adhikaraṇe anīyasaddoti āha “āsavā tiṭṭhanti etesū”tiādi. Ke	1627	
PA_tika-vin01_t1:1627_1	pana te āsavā, ke ca dhammā tadadhikaraṇabhūtāti āha “yesu diṭṭhadhammikasamparāyikā”tiādi.	1627	
PA_tika-vin01_t1:1627_2	Diṭṭhadhammikā parūpavādādayo, samparāyikā āpāyikā apāyadukkhavisesā. Te āsavanti	1627	
PA_tika-vin01_t1:1627_3	tena tena paccayavasena pavattantīti āsavā. Nesanti parūpavādādiāsavānaṃ. Teti vītikkamadhammā.	1627	
PA_tika-vin01_t1:1627_4	Asati āsavaṭṭhānīye dhamme sikkhāpadapaññattiyaṃ ko doso, yenevaṃ vuttanti āha “yadi	1627	
PA_tika-vin01_t1:1627_5	hi paññapeyyā”tiādi, vītikkamadosaṃ adisvā yadi paññapeyyāti adhippāyo. Parammukhā	1627	
PA_tika-vin01_t1:1627_6	akkosanaṃ parūpavādo, parehi vacanesu dosāropanaṃ parūpārambho, sammukhā garahanaṃ garahadoso.	1627	
PA_tika-vin01_t1:1628_0	Kathañhi nāma paliveṭhessatīti sambandho, kathaṃ-saddayoge anāgatappayogo daṭṭhabbo.	1628	
PA_tika-vin01_t1:1628_1	Anvāyikoti anuvattako. Bhogakkhandhanti bhogarāsiṃ. “Amhākamete”ti ñāyantīti ñātī,	1628	
PA_tika-vin01_t1:1628_2	pitāmahapituputtādivasena parivaṭṭanaṭṭhena parivaṭṭo, ñātīyeva parivaṭṭo ñātiparivaṭṭo.	1628	
PA_tika-vin01_t1:1628_3	Ghāsacchādanaparamatāya santuṭṭhāti ghāsacchādane paramatāya uttamatāya santuṭṭhā,	1628	
PA_tika-vin01_t1:1628_4	ghāsacchādanapariyesane sallekhavasena paramatāya ukkaṭṭhabhāve saṇṭhitāti attho.	1628	
PA_tika-vin01_t1:1628_5	Ghāsacchādanameva vā paramaṃ paramā koṭi etesaṃ na tato paraṃ kiñci asāmisajātaṃ	1628	
PA_tika-vin01_t1:1628_6	pariyesanti paccāsīsanti cāti ghāsacchādanaparamā, tesaṃ bhāvo ghāsacchādanaparamatā,	1628	
PA_tika-vin01_t1:1628_7	tassaṃ ghāsacchādanaparamatāya santuṭṭhā. Tesu nāma koti yathāvuttaguṇavisiṭṭhesu	1628	
PA_tika-vin01_t1:1628_8	tesu bhikkhūsu ko nāma. Lokāmisabhūtanti lokapariyāpannaṃ hutvā kilesehi āmasitabbattā	1628	
PA_tika-vin01_t1:1628_9	lokāmisabhūtaṃ. Pabbajjāsaṅkhepenevāti “pāṇātipātā veramaṇī”tiādinā pabbajjāmukheneva.	1628	
PA_tika-vin01_t1:1628_10	Etanti methunādīnaṃ akaraṇaṃ. Thāmanti sikkhāpadānaṃ paññāpanakiriyāya sāmatthiyaṃ.	16281	
PA_tika-vin01_t1:1628_11	Balanti yāthāvato sabbadhammānaṃ paṭivedhasamatthaṃ ñāṇabalaṃ. Kuppeyyāti kuppaṃ	16281	
PA_tika-vin01_t1:1628_12	bhaveyya. Etassevatthassa pākaṭakaraṇaṃ na yathāṭhāne tiṭṭheyyāti, paññattiṭṭhāne	16281	
PA_tika-vin01_t1:1628_13	na tiṭṭheyyāti attho. Akusaloti tikicchituṃ yuttakālassa aparijānanato akusalo acheko.	16281	
PA_tika-vin01_t1:1628_14	Avuddhi anayo, byasanaṃ dukkhaṃ. Paṭikaccevāti gaṇḍuppādanato paṭhamameva. Sañchaviṃ	16281	
PA_tika-vin01_t1:1628_15	katvāti sobhanacchaviṃ katvā. Bālavejjoti apaṇḍitavejjo. Lohitakkhayañca maṃ pāpetīti	16281	
PA_tika-vin01_t1:1628_16	vibhattivipariṇāmaṃ katvā yojetabbaṃ.	16281	
PA_tika-vin01_t1:1629_0	Akālaṃ dassetvāti sikkhāpadapaññattiyā akālaṃ dassetvā. Rogaṃ vūpasametvāti phāsuṃ	1629	
PA_tika-vin01_t1:1629_1	katvā. Sake ācariyaketi ācariyassa bhāvo, kammaṃ vā ācariyakaṃ, tasmiṃ attano ācariyabhāve,	1629	
PA_tika-vin01_t1:1629_2	ācariyakamme vā. Nimittatthe cetaṃ bhummavacanaṃ. Viditānubhāvoti pākaṭānubhāvo.	1629	
PA_tika-vin01_t1:1630_0	Vipulabhāvenāti pabbajitānaṃ bahubhāvena. Sāsane ekacce āsavaṭṭhānīyā dhammā na uppajjantīti	1630	
PA_tika-vin01_t1:1630_1	yasmā senāsanāni pahonti, tasmā āvāsamacchariyādihetukā sāsane ekacce āsavaṭṭhānīyā	1630	
PA_tika-vin01_t1:1630_2	dhammā na uppajjanti. Iminā nayenāti etena padasodhammasikkhāpadādīnaṃ saṅgaho daṭṭhabbo.	1630	
PA_tika-vin01_t1:1631_0	Lābhaggamahattanti cīvarādilabhitabbapaccayo lābho, tassa aggaṃ mahattaṃ paṇītatā	1631	
PA_tika-vin01_t1:1631_1	bahubhāvo vā. Bahussutassa bhāvo bāhusaccaṃ. Ayoniso ummujjamānāti anupāyena abhinivisamānā,	1631	
PA_tika-vin01_t1:1631_2	viparītato jānamānāti attho. Rasena rasaṃ saṃsanditvāti sabhāvena sabhāvaṃ saṃsanditvā,	1631	
PA_tika-vin01_t1:1631_3	anuññātapaccattharaṇādīsu sukhasamphassasāmaññato upādinnaphassarasepi anavajjasaññitāya	1631	
PA_tika-vin01_t1:1631_4	anupādinnaphassarasena upādinnaphassarasaṃ saṃsanditvā, samānabhāvaṃ upanetvāti attho.	1631	
PA_tika-vin01_t1:1631_5	Uddhammaṃ ubbinayaṃ satthusāsanaṃ dīpentīti “tathāhaṃ bhagavatā dhammaṃ desitaṃ ājānāmī”tiādinā	1631	
PA_tika-vin01_t1:1631_6	satthusāsanaṃ uddhammaṃ ubbinayaṃ katvā dīpenti.	1631	
PA_tika-vin01_t1:1632_0	Imasmiṃ attheti “nirabbudo hi, sāriputta, bhikkhusaṅgho”ti evaṃ vuttabhikkhusaṅghasaññite	1632	
PA_tika-vin01_t1:1632_1	atthe. Kathaṃ pana dussīlānaṃ corabhāvoti āha “te hi assamaṇāva hutvā”tiādi. Kāḷakadhammayogāti	1632	
PA_tika-vin01_t1:1632_2	dussīlatāsaṅkhātapāpadhammayogato. Pabhassaroti pabhassarasīlo. Sāroti vuccantīti	1632	
PA_tika-vin01_t1:1632_3	sāsanabrahmacariyassa sārabhūtattā sīlādayo guṇā “sāro”ti vuccanti.	1632	
PA_tika-vin01_t1:1633_0	Sabbaparittaguṇoti sabbehi nihīnaguṇo, appaguṇo vā. So sotāpannoti ānandattheraṃ	1633	
PA_tika-vin01_t1:1633_1	sandhāya vadati. Sotaṃ āpannoti maggasotaṃ āpanno. Paṭipakkhadhammānaṃ anavasesato	1633	
PA_tika-vin01_t1:1633_2	savanato pellanato soto ariyamaggoti āha “sototi ca maggassetaṃ adhivacana”nti. Sotāpannoti	1633	
PA_tika-vin01_t1:1633_3	tena samannāgatassa puggalassāti iminā maggasamaṅgī sotāpannoti vatvā tamevatthaṃ	1633	
PA_tika-vin01_t1:1633_4	udāharaṇena sādhetvā idāni idhādhippetapuggalaṃ niddhāretvā dassento āha “idha panā”tiādi.	1633	
PA_tika-vin01_t1:1633_5	Idha āpannasaddo “phalasacchikiriyāya paṭipanno”tiādīsu viya vattamānakālikoti āha	1633	
PA_tika-vin01_t1:1633_6	“maggena phalassa nāmaṃ dinna”nti. Maggena hi attanā sadisassa aṭṭhaṅgikassa vā sattaṅgikassa	1633	
PA_tika-vin01_t1:1633_7	vā phalassa sototi nāmaṃ dinnaṃ, atītakālikatte pana sarasatova nāmalābho siyā. Maggakkhaṇe	1633	
PA_tika-vin01_t1:1633_8	hi maggasotaṃ āpajjati nāma, phalakkhaṇe āpanno.	1633	
PA_tika-vin01_t1:1634_0	Virūpaṃ sadukkhaṃ saupāyāsaṃ nipātetīti vinipāto, apāyadukkhe khipanako. Dhammoti	1634	
PA_tika-vin01_t1:1634_1	sabhāvo. Tenāha “na attānaṃ apāyesu vinipātanasabhāvo”ti. Atha vā dhammoti apāyesu	1634	
PA_tika-vin01_t1:1634_2	khipanako sakkāyadiṭṭhiādiko akusaladhammo. Yassa pana so akusaladhammo natthi sabbaso	1634	
PA_tika-vin01_t1:1634_3	pahīnattā, so yasmā apāyesu attānaṃ vinipātanasabhāvo na hoti, tasmā vuttaṃ “na attānaṃ	1634	
PA_tika-vin01_t1:1634_4	apāyesu vinipātanasabhāvoti vuttaṃ hotī”ti. Kasmāti avinipātanadhammatāya kāraṇaṃ	1634	
PA_tika-vin01_t1:1634_5	pucchati. Apāyaṃ gamentīti apāyagamanīyā. Vinipātanasabhāvoti uppajjanasabhāvo. Sammattaniyāmena	1634	
PA_tika-vin01_t1:1634_6	maggenāti sammā bhavaniyāmakena paṭiladdhamaggena. Niyatoti vā heṭṭhimantato sattamabhavato	1634	
PA_tika-vin01_t1:1634_7	upari anuppajjanadhammatāya niyato. Sambodhīti uparimaggattayasaṅkhātā sambodhi.	1634	
PA_tika-vin01_t1:1634_8	Sambujjhatīti hi sambodhi, ariyamaggo. So ca idha paṭhamamaggassa adhigatattā avasiṭṭho	1634	
PA_tika-vin01_t1:1634_9	eva adhigantabbabhāvena icchitabboti. Tenāha “uparimaggattayaṃ avassaṃ sampāpako”ti.	1634	
PA_tika-vin01_t1:1634_10	Uparimaggattayaṃ avassaṃ sampāpuṇātīti sampāpako, sotāpanno.	16341	
PA_tika-vin01_t1:1635	Vinayapaññattiyācanakathā niṭṭhitā.	163	
PA_tika-vin01_t1:1636	Buddhāciṇṇakathā	163	
PA_tika-vin01_t1:1637_0	22. Anudhammatāti lokuttaradhammānugato dhammo. Anapaloketvāti padassa vivaraṇaṃ	1637	
PA_tika-vin01_t1:1637_1	“anāpucchitvā”ti. Janapadacārikaṃ pakkamantīti ettha iti-saddo gamyamānatāya na vutto,	1637	
PA_tika-vin01_t1:1637_2	evaṃ aññatthāpi īdisesu ṭhānesu. Tattha janapadacārikanti janapadesu caraṇaṃ, caraṇaṃ	1637	
PA_tika-vin01_t1:1637_3	vā cāro, so eva cārikā, janapadesu cārikā janapadacārikā. Taṃ pakkamanti, janapadagamanaṃ	1637	
PA_tika-vin01_t1:1637_4	gacchantīti attho. Pakkamantiyevāti avadhāraṇena no na pakkamantīti dasseti. “Janapadacārikaṃ	1637	
PA_tika-vin01_t1:1637_5	pakkamantī”ti ettha ṭhatvā bhagavato cārikāpakkamanavidhiṃ dassento āha “janapadacārikaṃ	1637	
PA_tika-vin01_t1:1637_6	carantā cā”tiādi. Cārikā ca nāmesā duvidhā turitacārikā ceva aturitacārikā ca. Tattha	1637	
PA_tika-vin01_t1:1637_7	dūrepi bodhaneyyapuggalaṃ disvā tassa bodhanatthāya sahasā gamanaṃ turitacārikā nāma,	1637	
PA_tika-vin01_t1:1637_8	sā mahākassapattherapaccuggamanādīsu daṭṭhabbā. Bhagavā hi mahākassapattheraṃ paccuggacchanto	1637	
PA_tika-vin01_t1:1637_9	muhuttena tigāvutamagamāsi, āḷavakassatthāya tiṃsayojanaṃ, tathā aṅgulimālassa, pukkusātissa	1637	
PA_tika-vin01_t1:1637_10	pana pañcacattālīsayojanaṃ, mahākappinassa vīsayojanasataṃ, dhaniyassatthāya sattayojanasatāni	16371	
PA_tika-vin01_t1:1637_11	agamāsi, dhammasenāpatino saddhivihārikassa vanavāsītissasāmaṇerassa tigāvutādhikaṃ	16371	
PA_tika-vin01_t1:1637_12	vīsayojanasataṃ agamāsi, ayaṃ turitacārikā. Yaṃ pana gāmanigamanagarapaṭipāṭiyā devasikaṃ	16371	
PA_tika-vin01_t1:1637_13	yojanaaḍḍhayojanavasena piṇḍapātacariyādīhi lokaṃ anuggaṇhantassa gamanaṃ, ayaṃ aturitacārikā	16371	
PA_tika-vin01_t1:1637_14	nāma. Imaṃ pana cārikaṃ caranto bhagavā mahāmaṇḍalaṃ majjhimamaṇḍalaṃ antimamaṇḍalanti	16371	
PA_tika-vin01_t1:1637_15	imesaṃ tiṇṇaṃ maṇḍalānaṃ aññatarasmiṃ carati. Tattha “janapadacārika”nti vuttattā	16371	
PA_tika-vin01_t1:1637_16	aturitacārikāva idhādhippetā. Tameva vibhajitvā dassento āha “mahāmaṇḍalaṃ majjhimamaṇḍala”ntiādi.	16371	
PA_tika-vin01_t1:1638_0	Tattha antimamaṇḍalanti khuddakamaṇḍalaṃ, itaresaṃ vā maṇḍalānaṃ antogadhattā antimamaṇḍalaṃ,	1638	
PA_tika-vin01_t1:1638_1	abbhantarimamaṇḍalanti vuttaṃ hoti. Imesaṃ pana maṇḍalānaṃ kiṃ pamāṇanti āha “tattha	1638	
PA_tika-vin01_t1:1638_2	mahāmaṇḍalaṃ navayojanasatika”ntiādi. Navayojanasatikampi ṭhānaṃ majjhimadesapariyāpannameva,	1638	
PA_tika-vin01_t1:1638_3	tato paraṃ nādhippetaṃ turitacārikāvasena agamanato. Yasmā nikkhantakālato paṭṭhāya	1638	
PA_tika-vin01_t1:1638_4	gatagataṭṭhānassa catūsu passesu samantato yojanasataṃ ekakolāhalaṃ hoti, purimaṃ	1638	
PA_tika-vin01_t1:1638_5	purimaṃ āgatā nimantetuṃ labhanti, itaresu dvīsu maṇḍalesu sakkāro mahāmaṇḍalaṃ osarati,	1638	
PA_tika-vin01_t1:1638_6	tattha buddhā bhagavanto tesu tesu gāmanigamesu ekāhaṃ dvīhaṃ vasantā mahājanaṃ āmisapaṭiggahena	1638	
PA_tika-vin01_t1:1638_7	anuggaṇhanti, dhammadānena ca vivaṭṭūpanissitaṃ kusalaṃ vaḍḍhenti, tasmā vuttaṃ “gāmanigamādīsu	1638	
PA_tika-vin01_t1:1638_8	mahājanaṃ āmisapaṭiggahena anuggaṇhantā”tiādi. Samathavipassanā taruṇā hontīti ettha	1638	
PA_tika-vin01_t1:1638_9	taruṇā vipassanāti saṅkhāraparicchedane ñāṇaṃ kaṅkhāvitaraṇe ñāṇaṃ sammasane ñāṇaṃ	1638	
PA_tika-vin01_t1:1638_10	maggāmagge ñāṇanti catunnaṃ ñāṇānaṃ adhivacanaṃ. Samathassa taruṇabhāvo pana upacārasamādhivasena	16381	
PA_tika-vin01_t1:1638_11	veditabbo. “Sace pana antovasse bhikkhūnaṃ samathavipassanā taruṇā hontī”ti idaṃ	16381	
PA_tika-vin01_t1:1638_12	nidassanamattanti daṭṭhabbaṃ. Aññenapi majjhimamaṇḍale veneyyānaṃ ñāṇaparipākādikāraṇena	16381	
PA_tika-vin01_t1:1638_13	majjhimamaṇḍale cārikaṃ caritukāmā cātumāsaṃ vasitvāva nikkhamanti.	16381	
PA_tika-vin01_t1:1639_0	Pavāraṇāsaṅgahaṃ datvāti anumatidānavasena datvā. Māgasirassa paṭhamadivaseti māgasiramāsassa	1639	
PA_tika-vin01_t1:1639_1	paṭhamadivase. Idañcetarahi pavattavohāravasena kattikamāsassa aparapakkhapāṭipadadivasaṃ	1639	
PA_tika-vin01_t1:1639_2	sandhāya vuttaṃ. Tesanti tesaṃ buddhānaṃ. Tehi vinetabbattā “tesaṃ vineyyasattā”ti	1639	
PA_tika-vin01_t1:1639_3	vuttaṃ. Vineyyasattāti ca cārikāya vinetabbasattā. Māgasiramāsampi tattheva vasitvā	1639	
PA_tika-vin01_t1:1639_4	phussamāsassa paṭhamadivaseti idampi nidassanamattanti daṭṭhabbaṃ. Catumāsavutthānampi	1639	
PA_tika-vin01_t1:1639_5	buddhānaṃ vineyyasattā aparipakkindriyā honti, tesaṃ indriyaparipākaṃ āgamayamānā	1639	
PA_tika-vin01_t1:1639_6	aparampi ekamāsaṃ vā dviticatumāsaṃ vā tatthevavasitvā mahābhikkhusaṅghaparivārā	1639	
PA_tika-vin01_t1:1639_7	nikkhamitvā purimanayeneva lokaṃ anuggaṇhantā sattahi vā chahi vā pañcahi vā catūhi	1639	
PA_tika-vin01_t1:1639_8	vā māsehi cārikaṃ pariyosāpenti. Veneyyavasenevāti avadhāraṇena na cīvarādihetu carantīti	1639	
PA_tika-vin01_t1:1639_9	dasseti. Tathā hi imesu tīsu maṇḍalesu yattha katthaci cārikaṃ carantā na cīvarādihetu	1639	
PA_tika-vin01_t1:1639_10	caranti, atha kho ye duggatabālajiṇṇabyādhikā, te “kadā tathāgataṃ āgantvā passissanti,	16391	
PA_tika-vin01_t1:1639_11	mayi pana cārikaṃ carante mahājano tathāgatadassanaṃ labhissati, tattha keci cittāni	16391	
PA_tika-vin01_t1:1639_12	pasādessanti, keci mālādīhi pūjessanti, keci kaṭacchubhikkhaṃ dassanti, keci micchādassanaṃ	16391	
PA_tika-vin01_t1:1639_13	pahāya sammādiṭṭhikā bhavissanti, taṃ nesaṃ bhavissati dīgharattaṃ hitāya sukhāyā”ti	16391	
PA_tika-vin01_t1:1639_14	evaṃ lokānukampāya cārikaṃ caranti.	16391	
PA_tika-vin01_t1:1640_0	Apica catūhi kāraṇehi buddhā bhagavanto cārikaṃ caranti jaṅghavihāravasena sarīraphāsukatthāya,	1640	
PA_tika-vin01_t1:1640_1	aṭṭhuppattikālābhikaṅkhanatthāya, bhikkhūnaṃ sikkhāpadapaññāpanatthāya, tattha tattha	1640	
PA_tika-vin01_t1:1640_2	paripākagatindriye bodhaneyyasatte bodhanatthāyāti. Aparehipi catūhi kāraṇehi buddhā	1640	
PA_tika-vin01_t1:1640_3	bhagavanto cārikaṃ caranti buddhaṃ saraṇaṃ gacchissantīti vā, dhammaṃ, saṅghaṃ saraṇaṃ	1640	
PA_tika-vin01_t1:1640_4	gacchissantīti vā, mahatā dhammavassena catasso parisā santappessāmāti vā. Aparehipi	1640	
PA_tika-vin01_t1:1640_5	pañcahi kāraṇehi buddhā bhagavanto cārikaṃ caranti pāṇātipātā viramissantīti vā,	1640	
PA_tika-vin01_t1:1640_6	adinnādānā, kāmesumicchācārā, musāvādā, surāmerayamajjapamādaṭṭhānā viramissantīti	1640	
PA_tika-vin01_t1:1640_7	vā. Aparehipi aṭṭhahi kāraṇehi buddhā bhagavanto cārikaṃ caranti paṭhamaṃ jhānaṃ	1640	
PA_tika-vin01_t1:1640_8	paṭilabhissantīti vā, dutiyaṃ…pe… nevasaññānāsaññāyatanasamāpattiṃ paṭilabhissantīti	1640	
PA_tika-vin01_t1:1640_9	vā. Aparehipi aṭṭhahi kāraṇehi buddhā bhagavanto cārikaṃ caranti sotāpattimaggaṃ	1640	
PA_tika-vin01_t1:1640_10	adhigamissantīti vā, sotāpattiphalaṃ…pe… arahattaphalaṃ sacchikarissantīti vāti.	16401	
PA_tika-vin01_t1:1641_0	Pupphāni ocinantā viya carantīti iminā yathā mālākāro bahuṃ pupphagacchaṃ disvā tattha	1641	
PA_tika-vin01_t1:1641_1	cirampi ṭhatvā pupphāni ocinitvā pupphasuññaṃ gacchaṃ disvā tattha papañcaṃ akatvā	1641	
PA_tika-vin01_t1:1641_2	taṃ pahāya aññattha gantvā pupphāni ocinanto vicarati, evameva buddhāpi yattha gāmanigamādīsu	1641	
PA_tika-vin01_t1:1641_3	vineyyasattā bahū honti, tattha cirampi vasantā te vinetvā vineyyasuññagāmādīsu papañcaṃ	1641	
PA_tika-vin01_t1:1641_4	akatvā taṃ pahāya aññattha bahuvineyyakesu gāmādīsu vasantā vicarantīti dasseti.	1641	
PA_tika-vin01_t1:1641_5	Tatoyeva ca atikhuddakepi antimamaṇḍale upanissayavantānaṃ bahubhāvato tāva bahumpi	1641	
PA_tika-vin01_t1:1641_6	kālaṃ sattamāsapariyantaṃ cārikaṃ caranti.	1641	
PA_tika-vin01_t1:1642_0	Santasabhāvattā kilesasamaṇahetutāya vā santaṃ nibbānaṃ, sukhakāraṇatāya ca sukhanti	1642	
PA_tika-vin01_t1:1642_1	āha “santaṃ sukhaṃ nibbānamārammaṇaṃ katvā”ti. Dasasahassacakkavāḷeti jātikkhettabhūtāya	1642	
PA_tika-vin01_t1:1642_2	dasasahassilokadhātuyā. Idañca devabrahmānaṃ vasena vuttaṃ, manussā pana imasmiṃyeva	1642	
PA_tika-vin01_t1:1642_3	cakkavāḷe bodhaneyyā honti. Bodhaneyyasattasamavalokananti paṭhamaṃ mahākaruṇāya	1642	
PA_tika-vin01_t1:1642_4	pharitvā pacchā sabbaññutaññāṇajālaṃ pattharitvā tassa anto paviṭṭhānaṃ bodhaneyyasattānaṃ	1642	
PA_tika-vin01_t1:1642_5	samolokanaṃ. Buddhā kira mahākaruṇāsamāpattiṃ samāpajjitvā tato vuṭṭhāya “ye sattā	1642	
PA_tika-vin01_t1:1642_6	bhabbā paripākañāṇā ajjayeva mayā vinetabbā, te mayhaṃ ñāṇassa upaṭṭhahantū”ti cittaṃ	1642	
PA_tika-vin01_t1:1642_7	adhiṭṭhāya samannāharanti. Tesaṃ saha samannāhārā eko vā dve vā bahū vā tadā vinayūpagā	1642	
PA_tika-vin01_t1:1642_8	veneyyā sabbaññutaññāṇassa āpāthamāgacchanti, ayamettha buddhānubhāvo. Evaṃ āpāthamāgatānaṃ	1642	
PA_tika-vin01_t1:1642_9	pana nesaṃ upanissayaṃ pubbacariyaṃ pubbahetuṃ sampativattamānañca paṭipattiṃ olokenti.	1642	
PA_tika-vin01_t1:1642_10	Veneyyasattapariggaṇhanatthañhi samannāhāre kate paṭhamaṃ nesaṃ veneyyabhāveneva	16421	
PA_tika-vin01_t1:1642_11	upaṭṭhānaṃ hoti. Atha “kiṃ nu kho bhavissatī”ti saraṇagamanādivasena kañci nipphattiṃ	16421	
PA_tika-vin01_t1:1642_12	vīmaṃsamānā pubbupanissayāni olokenti.	16421	
PA_tika-vin01_t1:1643_0	Otiṇṇeti ārocite, parisamajjhaṃ vā otiṇṇe. Dvikkhattunti ekasmiṃ saṃvacchare dvikkhattuṃ.	1643	
PA_tika-vin01_t1:1643_1	Buddhakāle kira ekekasmiṃ saṃvacchare dve vāre bhikkhū sannipatanti upakaṭṭhavassūpanāyikakāle	1643	
PA_tika-vin01_t1:1643_2	ca pavāraṇākāle ca. Upakaṭṭhāya vassūpanāyikāya dasapi vīsampi tiṃsampi cattālīsampi	1643	
PA_tika-vin01_t1:1643_3	paññāsampi bhikkhū vaggavaggā hutvā kammaṭṭhānatthāya āgacchanti. Bhagavā tehi saddhiṃ	1643	
PA_tika-vin01_t1:1643_4	sammoditvā “kasmā, bhikkhave, upakaṭṭhāya vassūpanāyikāya vicarathā”ti pucchati.	1643	
PA_tika-vin01_t1:1643_5	Atha te “bhagavā kammaṭṭhānatthaṃ āgatamha, kammaṭṭhānaṃ no dethā”ti yācanti. Satthā	1643	
PA_tika-vin01_t1:1643_6	tesaṃ cariyavasena rāgacaritassa asubhakammaṭṭhānaṃ deti, dosacaritassa mettākammaṭṭhānaṃ,	1643	
PA_tika-vin01_t1:1643_7	mohacaritassa “uddeso paripucchā kālena dhammassavanaṃ kālena dhammasākacchā idaṃ	1643	
PA_tika-vin01_t1:1643_8	tuyhaṃ sappāya”nti ācikkhati. Kiñcāpi hi mohacaritassa ānāpānassatikammaṭṭhānaṃ sappāyaṃ,	1643	
PA_tika-vin01_t1:1643_9	kammaṭṭhānabhāvanāya pana bhājanabhūtaṃ kātuṃ sammohavigamāya paṭhamaṃ uddesaparipucchādhammassavanadhammasākacchāsu	1643	
PA_tika-vin01_t1:1643_10	niyojeti. Vitakkacaritassa ānāpānassatikammaṭṭhānaṃ deti. Saddhācaritassa visesato	16431	
PA_tika-vin01_t1:1643_11	purimā cha anussatiyo sappāyā, tāsaṃ pana anuyuñjane ayaṃ pubbabhāgapaṭipattīti dassetuṃ	16431	
PA_tika-vin01_t1:1643_12	pasādanīyasuttantena buddhasubodhitaṃ dhammasudhammataṃ saṅghasuppaṭipattiñca pakāseti.	16431	
PA_tika-vin01_t1:1643_13	Ñāṇacaritassa pana maraṇassati upasamānussati catudhātuvavatthānaṃ āhārepaṭikūlasaññā	16431	
PA_tika-vin01_t1:1643_14	visesato sappāyā, tesaṃ upakāradhammadassanatthaṃ aniccatādipaṭisaṃyutte gambhīre	16431	
PA_tika-vin01_t1:1643_15	suttante katheti. Te kammaṭṭhānaṃ gahetvā sace sappāyaṃ hoti, satthu santike eva	16431	
PA_tika-vin01_t1:1643_16	vasanti. No ce hoti, sappāyaṃ senāsanaṃ pucchantā gacchanti. Tepi tattha vasantā	16431	
PA_tika-vin01_t1:1643_17	temāsikaṃ paṭipadaṃ gahetvā ghaṭentā vāyamantā sotāpannāpi honti sakadāgāminopi anāgāminopi	16431	
PA_tika-vin01_t1:1643_18	arahantopi. Tato vutthavassā pavāretvā satthu santikaṃ gantvā “bhagavā ahaṃ tumhākaṃ	16431	
PA_tika-vin01_t1:1643_19	santike kammaṭṭhānaṃ gahetvā sotāpattiphalaṃ patto…pe… ahaṃ aggaphalaṃ arahatta”nti	16431	
PA_tika-vin01_t1:1643_20	paṭiladdhaguṇaṃ ārocenti, upari anadhigatassa adhigamāya kammaṭṭhānañca yācanti.	16432	
PA_tika-vin01_t1:1643_21	Tena vuttaṃ “pure vassūpanāyikāya ca kammaṭṭhānaggahaṇatthaṃ…pe… upari kammaṭṭhānaggahaṇatthañcā”ti.	16432	
PA_tika-vin01_t1:1644_0	Āyāmāti ettha ā-saddo “āgacchā”ti iminā samānatthoti āha “āyāmāti āgaccha yāmā”ti,	1644	
PA_tika-vin01_t1:1644_1	ehi gacchāmāti attho. Ānandāti bhagavā santikāvacarattā theraṃ ālapati, na pana tadā	1644	
PA_tika-vin01_t1:1644_2	satthu santike vasantānaṃ bhikkhūnaṃ abhāvato. Pañcasataparimāṇo hi tadā bhagavato	1644	
PA_tika-vin01_t1:1644_3	santike bhikkhusaṅgho. Thero pana “gaṇhathāvuso pattacīvarāni, bhagavā asukaṭṭhānaṃ	1644	
PA_tika-vin01_t1:1644_4	gantukāmo”ti bhikkhūnaṃ āroceti. “Atha kho bhagavā āyasmantaṃ ānandaṃ āmantesī”ti	1644	
PA_tika-vin01_t1:1644_5	vuttattā “bhagavato paccassosī”ti idha bhagavatoti sāmivacanaṃ āmantanavacanameva	1644	
PA_tika-vin01_t1:1644_6	sambandhīantaraṃ apekkhatīti iminā adhippāyena “bhagavato vacanaṃ paṭiassosī”ti vuttaṃ.	1644	
PA_tika-vin01_t1:1644_7	Bhagavatoti pana idaṃ patissavasambandhena sampadānavacanaṃ yathā “devadattassa paṭissuṇotī”ti.	1644	
PA_tika-vin01_t1:1644_8	Paccassosīti ettha paṭi-saddo abhimukhavacanoti āha “abhimukho hutvā suṇī”ti. Bhagavato	1644	
PA_tika-vin01_t1:1644_9	mukhābhimukho hutvā adhivāsetvā suṇi, na udāsino hutvāti adhippāyo.	1644	
PA_tika-vin01_t1:1645_0	Tassa pāṭihāriyassa āgantukavasena katattā vuttaṃ “nagaradvārato paṭṭhāyā”ti. Suvaṇṇarasapiñjarāhi	1645	
PA_tika-vin01_t1:1645_1	rasmīhīti ettha rasa-saddo udakapariyāyo, piñjara-saddo hemavaṇṇapariyāyo, tasmā	1645	
PA_tika-vin01_t1:1645_2	suvaṇṇajaladhārā viya suvaṇṇavaṇṇāhi rasmīhīti attho. Samujjotayamānoti obhāsayamāno.	1645	
PA_tika-vin01_t1:1645_3	Assāti verañjassa brāhmaṇassa. Bhagavantaṃ upanisīditukāmoti bhagavantaṃ upagantvā	1645	
PA_tika-vin01_t1:1645_4	nisīditukāmo, bhagavato samīpe nisīditukāmoti vuttaṃ hoti.	1645	
PA_tika-vin01_t1:1646_0	Brāhmaṇa tayā nimantitā vassaṃvutthā amhāti pāḷiyaṃ sambandho veditabbo. Dātabbo	1646	
PA_tika-vin01_t1:1646_1	assāti dātabbo bhaveyya. No asantoti neva avijjamāno, kintu vijjamānoyevāti dīpeti.	1646	
PA_tika-vin01_t1:1646_2	Vinā vā liṅgavipallāsenettha attho daṭṭhabboti āha “atha vā”tiādi. Iminā sāmaññavacanato	1646	
PA_tika-vin01_t1:1646_3	ettha napuṃsakaliṅganiddesoti dasseti. No natthīti no amhākaṃ natthi. Noti vā etassa	1646	
PA_tika-vin01_t1:1646_4	vivaraṇaṃ natthīti. Kesaṃ adātukāmatā viyāti āha “yathā”tiādi. Pahūtavittūpakaraṇānanti	1646	
PA_tika-vin01_t1:1646_5	ettha vittīti tuṭṭhi, vittiyā upakaraṇaṃ vittūpakaraṇaṃ, tuṭṭhikāraṇanti attho. Pahūtaṃ	1646	
PA_tika-vin01_t1:1646_6	dhanadhaññajātarūparajatanānāvidhālaṅkārasuvaṇṇabhājanādibhedaṃ vittūpakaraṇametesanti	1646	
PA_tika-vin01_t1:1646_7	pahūtavittūpakaraṇā, tesaṃ pahūtavittūpakaraṇānaṃ maccharīnaṃ yathā adātukāmatā,	1646	
PA_tika-vin01_t1:1646_8	evaṃ no adātukāmatāpi natthīti sambandho. Taṃ kutettha labbhāti ettha tanti taṃ kāraṇaṃ,	1646	
PA_tika-vin01_t1:1646_9	taṃ kiccaṃ vā. Etthāti gharāvāse. Dutiye pana atthavikappe tanti deyyadhammassa parāmasanaṃ.	1646	
PA_tika-vin01_t1:1646_10	Etthāti imasmiṃ temāsabbhantareti attho. Yanti yena kāraṇena, kiriyāparāmasanaṃ vā.	16461	
PA_tika-vin01_t1:1646_11	Dutiye pana atthavikappe yanti yaṃ deyyadhammanti attho.	16461	
PA_tika-vin01_t1:1647_0	Alaṃ gharāvāsapalibodhacintāyāti saññāpetvāti brāhmaṇa netaṃ gharāvāsapalibodhena	1647	
PA_tika-vin01_t1:1647_1	kataṃ, atha kho mārāvaṭṭanenāti brāhmaṇaṃ saññāpetvā. Taṅkhaṇānurūpāyāti yādisī tadā	1647	
PA_tika-vin01_t1:1647_2	tassa ajjhāsayappavatti, tadanurūpāyāti attho. Tassa tadā tādisassa vivaṭṭasannissitassa	1647	
PA_tika-vin01_t1:1647_3	ñāṇaparipākassa abhāvato kevalaṃ abbhantarasannissito eva attho dassitoti āha “diṭṭhadhammikasamparāyikaṃ	1647	
PA_tika-vin01_t1:1647_4	atthaṃ sandassetvā”ti, paccakkhato vibhāvetvāti attho. Kusale dhammeti tebhūmake	1647	
PA_tika-vin01_t1:1647_5	kusale dhamme. Tatthāti kusaladhamme yathāsamādapite. Nanti brāhmaṇaṃ. Samuttejetvāti	1647	
PA_tika-vin01_t1:1647_6	sammadeva uparūpari nivesetvā puññakiriyāya tikkhavisadabhāvaṃ āpādetvā. Taṃ pana	1647	
PA_tika-vin01_t1:1647_7	atthato tassa ussāhajananaṃ hotīti āha “saussāhaṃ katvā”ti. Evaṃ puññakiriyāya saussāhato	1647	
PA_tika-vin01_t1:1647_8	evarūpaguṇasamaṅgitā ca niyamato diṭṭhadhammikādiatthasampādananti evaṃ saussāhatāya	1647	
PA_tika-vin01_t1:1647_9	aññehi ca tasmiṃ vijjamānaguṇehi sampahaṃsetvā sammadeva haṭṭhatuṭṭhabhāvaṃ āpādetvā.	1647	
PA_tika-vin01_t1:1648_0	Yadi bhagavā dhammaratanavassaṃ vassi, atha kasmā so visesaṃ nādhigacchi? Upanissayasampattiyā	1648	
PA_tika-vin01_t1:1648_1	abhāvato. Yadi evaṃ kasmā bhagavā tassa tathā dhammaratanavassaṃ vassīti? Vuccate	1648	
PA_tika-vin01_t1:1648_2	– yadipi tassa visesādhigamo natthi, āyatiṃ pana nibbānādhigamatthāya vāsanābhāgiyā	1648	
PA_tika-vin01_t1:1648_3	ca sabbā purimapacchimadhammakathā ahosīti daṭṭhabbā. Na hi bhagavato niratthakā	1648	
PA_tika-vin01_t1:1648_4	dhammadesanā atthi. Temāsikopi deyyadhammoti temāsaṃ dātabbopi deyyadhammo. Yaṃ divasanti yasmiṃ divase.	1648	
PA_tika-vin01_t1:1649_0	23. Buddhapariṇāyakanti buddho pariṇāyako etassāti buddhapariṇāyako, bhikkhusaṅgho.	1649	
PA_tika-vin01_t1:1649_1	Taṃ buddhapariṇāyakaṃ, buddhajeṭṭhakanti attho. Yāvadatthaṃ katvāti yāva attho, tāva	1649	
PA_tika-vin01_t1:1649_2	bhojanena tadā katanti adhippāyo. Dātuṃ upanītabhikkhāya paṭikkhepo nāma hatthasaññāya	1649	
PA_tika-vin01_t1:1649_3	mukhavikārena vacībhedena vā hotīti āha “hatthasaññāyā”tiādi. Onītapattapāṇinti ettha	1649	
PA_tika-vin01_t1:1649_4	onīto pattato pāṇi etassāti onītapattapāṇīti bhinnādhikaraṇavisayoyaṃ saddo bāhiratthasamāsoti	1649	
PA_tika-vin01_t1:1649_5	āha “pattato onītapāṇi”ntiādi. “Onittapattapāṇi”ntipi pāṭho, tassattho onittaṃ nānābhūtaṃ	1649	
PA_tika-vin01_t1:1649_6	vinābhūtaṃ āmisāpanayanena vā sucikataṃ pattaṃ pāṇito assāti onittapattapāṇi, taṃ	1649	
PA_tika-vin01_t1:1649_7	onittapattapāṇiṃ, hatthe ca pattañca dhovitvā ekamante pattaṃ nikkhipitvā nisinnanti	1649	
PA_tika-vin01_t1:1649_8	attho. Pattuṇṇapaṭṭapaṭe cāti pattuṇṇapaṭe ca paṭṭapaṭe ca. Tattha pattuṇṇapadese	1649	
PA_tika-vin01_t1:1649_9	bhavā pattuṇṇā, kosiyavisesātipi vadanti. Paṭṭāni pana cīnapaṭāni. Āyogādīsu āyogoti	1649	
PA_tika-vin01_t1:1649_10	paṭiāyogo, aṃsabaddhakaṃ pattatthavikādīsu. Bhesajjatelānanti bhesajjasampākena sādhitatelānaṃ.	16491	
PA_tika-vin01_t1:1649_11	Tumbānīti cammamayatelabhājanāni. Ekamekassa bhikkhuno sahassagghanakaṃ telamadāsīti sambandho.	16491	
PA_tika-vin01_t1:1650_0	Mahāyāgaṃ yajitvāti mahādānaṃ datvā. Saputtadāraṃ vanditvā nisinnanti puttadārehi	1650	
PA_tika-vin01_t1:1650_1	saddhiṃ vanditvā nisinnaṃ. Temāsanti accantasaṃyoge upayogavacanaṃ. “Temāsaṃ sotabbadhammaṃ	1650	
PA_tika-vin01_t1:1650_2	ajjeva suṇissāmī”ti nisinnassa taṃ ajjhāsayaṃ pūretvā desitattā vuttaṃ “paripuṇṇasaṅkappaṃ	1650	
PA_tika-vin01_t1:1650_3	kurumāno”ti. Anubandhitvāti anugantvā.	1650	
PA_tika-vin01_t1:1651_0	Buddhānaṃ anabhiratiparitassitā nāma natthīti āha “yathājjhāsayaṃ yathārucitaṃ vāsaṃ	1651	
PA_tika-vin01_t1:1651_1	vasitvā”ti. Abhirantaṃ abhiratīti hi atthato ekaṃ. Abhirantasaddo cāyaṃ abhirucipariyāyo,	1651	
PA_tika-vin01_t1:1651_2	na assādapariyāyo. Assādavasena ca katthaci vasantassa assādavatthuvigamanena siyā	1651	
PA_tika-vin01_t1:1651_3	tassa tattha anabhirati, tayidaṃ khīṇāsavānaṃ natthi, pageva buddhānaṃ, tasmā abhirativasena	1651	
PA_tika-vin01_t1:1651_4	katthaci vasitvā tadabhāvato aññattha gamanaṃ nāma buddhānaṃ natthi, vineyyavinayanatthaṃ	1651	
PA_tika-vin01_t1:1651_5	pana katthaci vasitvā tasmiṃ siddhe vineyyavinayatthameva tato aññattha gacchanti,	1651	
PA_tika-vin01_t1:1651_6	ayamettha yathāruci. Soreyyādīni anupagammāti mahāmaṇḍalacārikāya vīthibhūtāni soreyyanagarādīni	1651	
PA_tika-vin01_t1:1651_7	anupagantvā. Payāgapatiṭṭhānanti gāmassapi adhivacanaṃ titthassapi. Gaṅgaṃ nadinti	1651	
PA_tika-vin01_t1:1651_8	gaṅgaṃ nāma nadiṃ. Tadavasarīti ettha tanti karaṇatthe upayogavacananti āha “tena	1651	
PA_tika-vin01_t1:1651_9	avasari tadavasarī”ti.	1651	
PA_tika-vin01_t1:1652	Buddhāciṇṇakathā niṭṭhitā.	165	
PA_tika-vin01_t1:1653_0	Samantapāsādikāyāti samantato sabbaso pasādaṃ janetīti samantapāsādikā, tassā samantapāsādikāya.	1653	
PA_tika-vin01_t1:1653_1	Tatridaṃ samantapāsādikāya samantapāsādikattasminti ettha tatrāti purimavacanāpekkhaṃ,	1653	
PA_tika-vin01_t1:1653_2	idanti vakkhamānakāraṇavacanāpekkhaṃ. Tatrāyaṃ yojanā – yaṃ vuttaṃ “samantapāsādikāya	1653	
PA_tika-vin01_t1:1653_3	vinayasaṃvaṇṇanāyā”ti, tatra yā sā samantapāsādikāti saṃvaṇṇanā vuttā, tassā samantapāsādikāya	1653	
PA_tika-vin01_t1:1653_4	saṃvaṇṇanāya samantapāsādikattasmiṃ samantapāsādikabhāve sabbaso pasādajanakatte	1653	
PA_tika-vin01_t1:1653_5	idaṃ hoti. Kiṃ hotīti āha “ācariyaparamparato”tiādi.	1653	
PA_tika-vin01_t1:1654_0	Ācariyaparamparatoti “upāli dāsako”tiādinā. Vuttaācariyaparamparato. Nidānavatthuppabhedadīpanatoti	1654	
PA_tika-vin01_t1:1654_1	nidānappabhedadīpanato vatthuppabhedadīpanato ca. Tattha bāhiranidānaabbhantaranidānasikkhāpadanidānadassanavasena	1654	
PA_tika-vin01_t1:1654_2	nidānappabhedadīpanaṃ veditabbaṃ, theravādappakāsanaṃ pana vatthuppabhedadīpanaṃ.	1654	
PA_tika-vin01_t1:1654_3	Parasamayavivajjanatoti “sakāya paṭiññāya mettiyaṃ bhikkhuniṃ nāsethā”tiādīsu micchāpaṭipannānaṃ	1654	
PA_tika-vin01_t1:1654_4	paresaṃ laddhinirākaraṇato, tatoyeva ca attano samayapatiṭṭhāpanena sakasamayavisuddhito.	1654	
PA_tika-vin01_t1:1655_0	Byañjanaparisodhanatoti pāṭhasodhanena byañjanaparisodhanaṃ veditabbaṃ, saddasatthānusārena	1655	
PA_tika-vin01_t1:1655_1	vā nibbacanaṃ dassetvā padanipphattidassanaṃ byañjanaparisodhanaṃ. Vibhaṅganayabhedadassanatoti	1655	
PA_tika-vin01_t1:1655_2	“tisso itthiyo”tiādipadabhājanassa anurūpavasena nayabhedadassanato. Sampassatanti	1655	
PA_tika-vin01_t1:1655_3	ñāṇacakkhunā sammā passantānaṃ, upaparikkhantānanti attho. Apāsādikanti appasādāvahaṃ.	1655	
PA_tika-vin01_t1:1655_4	Etthāti samantapāsādikāya. Sampassataṃ viññūnanti sambandho. Tasmā ayaṃ saṃvaṇṇanā	1655	
PA_tika-vin01_t1:1655_5	samantapāsādikātveva pavattāti yojetabbaṃ. Kassa kena desitassa saṃvaṇṇanāti āha “vinayassā”tiādi.	1655	
PA_tika-vin01_t1:1656	Iti samantapāsādikāya vinayaṭṭhakathāya sāratthadīpaniyaṃ	165	
PA_tika-vin01_t1:1657	Verañjakaṇḍavaṇṇanā samattā.	165	
PA_tika-vin01_t1:1658	Paṭhamo bhāgo niṭṭhito.	165	
