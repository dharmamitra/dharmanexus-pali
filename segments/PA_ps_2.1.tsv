segmentnr	original	folio	analyzed
PA_ps_2.1:0.1	Paṭisambhidāmagga	0	
PA_ps_2.1:0.2	2 Yuganaddhavagga	0	
PA_ps_2.1:0.3	2.1. Yuganaddhakathā	0	
PA_ps_2.1:1.1	Evaṁ me sutaṁ—	1	
PA_ps_2.1:1.2	ekaṁ samayaṁ āyasmā ānando kosambiyaṁ viharati ghositārāme.	1	
PA_ps_2.1:1.3	Tatra kho āyasmā ānando bhikkhū āmantesi—	1	
PA_ps_2.1:1.4	“āvuso bhikkhavo”ti.	1	
PA_ps_2.1:1.5	“Āvuso”ti kho te bhikkhū āyasmato ānandassa paccassosuṁ.	1	
PA_ps_2.1:1.6	Āyasmā ānando etadavoca—	1	
PA_ps_2.1:2.1	“Yo hi koci, āvuso, bhikkhu vā bhikkhunī vā mama santike arahattappattaṁ byākaroti, sabbaso catūhi maggehi etesaṁ vā aññatarena.	2	
PA_ps_2.1:2.2	Katamehi catūhi?	2	
PA_ps_2.1:3.1	Idhāvuso, bhikkhu samathapubbaṅgamaṁ vipassanaṁ bhāveti.	3	
PA_ps_2.1:3.2	Tassa samathapubbaṅgamaṁ vipassanaṁ bhāvayato maggo sañjāyati.	3	
PA_ps_2.1:3.3	So taṁ maggaṁ āsevati bhāveti bahulīkaroti.	3	
PA_ps_2.1:3.4	Tassa taṁ maggaṁ āsevato bhāvayato bahulīkaroto saññojanāni pahīyanti, anusayā byantīhonti.	3	
PA_ps_2.1:4.1	Puna caparaṁ, āvuso, bhikkhu vipassanāpubbaṅgamaṁ samathaṁ bhāveti.	4	
PA_ps_2.1:4.2	Tassa vipassanāpubbaṅgamaṁ samathaṁ bhāvayato maggo sañjāyati.	4	
PA_ps_2.1:4.3	So taṁ maggaṁ āsevati bhāveti bahulīkaroti.	4	
PA_ps_2.1:4.4	Tassa taṁ maggaṁ āsevato bhāvayato bahulīkaroto saññojanāni pahīyanti, anusayā byantīhonti.	4	
PA_ps_2.1:5.1	Puna caparaṁ, āvuso, bhikkhu samathavipassanaṁ yuganaddhaṁ bhāveti.	5	
PA_ps_2.1:5.2	Tassa samathavipassanaṁ yuganaddhaṁ bhāvayato maggo sañjāyati.	5	
PA_ps_2.1:5.3	So taṁ maggaṁ āsevati bhāveti bahulīkaroti.	5	
PA_ps_2.1:5.4	Tassa taṁ maggaṁ āsevato bhāvayato bahulīkaroto saññojanāni pahīyanti, anusayā byantīhonti.	5	
PA_ps_2.1:6.1	Puna caparaṁ, āvuso, bhikkhuno dhammuddhaccaviggahitaṁ mānasaṁ hoti;	6	
PA_ps_2.1:6.2	hoti so, āvuso, samayo yaṁ taṁ cittaṁ ajjhattameva santiṭṭhati sannisīdati ekodi hoti samādhiyati.	6	
PA_ps_2.1:6.3	Tassa maggo sañjāyati.	6	
PA_ps_2.1:6.4	So taṁ maggaṁ āsevati bhāveti bahulīkaroti.	6	
PA_ps_2.1:6.5	Tassa taṁ maggaṁ āsevato bhāvayato bahulīkaroto saññojanāni pahīyanti, anusayā byantīhonti.	6	
PA_ps_2.1:7.1	Yo hi koci, āvuso, bhikkhu vā bhikkhunī vā mama santike arahattappattaṁ byākaroti, sabbaso imehi catūhi maggehi, etesaṁ vā aññatarenā”ti.	7	
PA_ps_2.1:8.0	2.1.1. Suttantaniddesa	8	
PA_ps_2.1:8.1	Kathaṁ samathapubbaṅgamaṁ vipassanaṁ bhāveti?	8	
PA_ps_2.1:8.2	Nekkhammavasena cittassa ekaggatā avikkhepo samādhi.	8	
PA_ps_2.1:8.3	Tattha jāte dhamme aniccato anupassanaṭṭhena vipassanā, dukkhato anupassanaṭṭhena vipassanā, anattato anupassanaṭṭhena vipassanā.	8	
PA_ps_2.1:8.4	Iti paṭhamaṁ samatho, pacchā vipassanā.	8	
PA_ps_2.1:8.5	Tena vuccati—	8	
PA_ps_2.1:8.6	“samathapubbaṅgamaṁ vipassanaṁ bhāvetī”ti.	8	
PA_ps_2.1:8.7	Bhāvetīti catasso bhāvanā—	8	
PA_ps_2.1:8.8	tattha jātānaṁ dhammānaṁ anativattanaṭṭhena bhāvanā, indriyānaṁ ekarasaṭṭhena bhāvanā, tadupagavīriyavāhanaṭṭhena bhāvanā, āsevanaṭṭhena bhāvanā.	8	
PA_ps_2.1:9.1	Maggo sañjāyatīti kathaṁ maggo sañjāyati?	9	
PA_ps_2.1:9.2_0	Dassanaṭṭhena sammādiṭṭhi maggo sañjāyati, abhiniropanaṭṭhena sammāsaṅkappo maggo	9	
PA_ps_2.1:9.2_1	sañjāyati, pariggahaṭṭhena sammāvācā maggo sañjāyati, samuṭṭhānaṭṭhena sammākammanto	9	
PA_ps_2.1:9.2_2	maggo sañjāyati, vodānaṭṭhena sammāājīvo maggo sañjāyati, paggahaṭṭhena sammāvāyāmo	9	
PA_ps_2.1:9.2_3	maggo sañjāyati, upaṭṭhānaṭṭhena sammāsati maggo sañjāyati, avikkhepaṭṭhena sammāsamādhi maggo sañjāyati—	9	
PA_ps_2.1:9.3	evaṁ maggo sañjāyati.	9	
PA_ps_2.1:10.1	So taṁ maggaṁ āsevati bhāveti bahulīkaroti āsevatīti kathaṁ āsevati?	10	
PA_ps_2.1:10.2_0	Āvajjanto āsevati, jānanto āsevati, passanto āsevati, paccavekkhanto āsevati, cittaṁ	10	
PA_ps_2.1:10.2_1	adhiṭṭhahanto āsevati, saddhāya adhimuccanto āsevati, vīriyaṁ paggaṇhanto āsevati,	10	
PA_ps_2.1:10.2_2	satiṁ upaṭṭhāpento āsevati, cittaṁ samādahanto āsevati, paññāya pajānanto āsevati,	10	
PA_ps_2.1:10.2_3	abhiññeyyaṁ abhijānanto āsevati, pariññeyyaṁ parijānanto āsevati, pahātabbaṁ pajahanto	10	
PA_ps_2.1:10.2_4	āsevati, bhāvetabbaṁ bhāvento āsevati, sacchikātabbaṁ sacchikaronto āsevati—	10	
PA_ps_2.1:10.3	evaṁ āsevati.	10	
PA_ps_2.1:11.1	Bhāvetīti kathaṁ bhāveti?	11	
PA_ps_2.1:11.2_0	Āvajjanto bhāveti, jānanto bhāveti, passanto bhāveti, paccavekkhanto bhāveti, cittaṁ	11	
PA_ps_2.1:11.2_1	adhiṭṭhahanto bhāveti, saddhāya adhimuccanto bhāveti, vīriyaṁ paggaṇhanto bhāveti,	11	
PA_ps_2.1:11.2_2	satiṁ upaṭṭhāpento bhāveti, cittaṁ samādahanto bhāveti, paññāya pajānanto bhāveti,	11	
PA_ps_2.1:11.2_3	abhiññeyyaṁ abhijānanto bhāveti, pariññeyyaṁ parijānanto bhāveti, pahātabbaṁ pajahanto	11	
PA_ps_2.1:11.2_4	bhāveti, bhāvetabbaṁ bhāvento bhāveti, sacchikātabbaṁ sacchikaronto bhāveti—	11	
PA_ps_2.1:11.3	evaṁ bhāveti.	11	
PA_ps_2.1:12.1	Bahulīkarotīti kathaṁ bahulīkaroti?	12	
PA_ps_2.1:12.2_0	Āvajjanto bahulīkaroti, jānanto bahulīkaroti, passanto bahulīkaroti, paccavekkhanto	12	
PA_ps_2.1:12.2_1	bahulīkaroti, cittaṁ adhiṭṭhahanto bahulīkaroti, saddhāya adhimuccanto bahulīkaroti,	12	
PA_ps_2.1:12.2_2	vīriyaṁ paggaṇhanto bahulīkaroti, satiṁ upaṭṭhāpento bahulīkaroti, cittaṁ samādahanto	12	
PA_ps_2.1:12.2_3	bahulīkaroti, paññāya pajānanto bahulīkaroti, abhiññeyyaṁ abhijānanto bahulīkaroti,	12	
PA_ps_2.1:12.2_4	pariññeyyaṁ parijānanto bahulīkaroti, pahātabbaṁ pajahanto bahulīkaroti, bhāvetabbaṁ	12	
PA_ps_2.1:12.2_5	bhāvento bahulīkaroti, sacchikātabbaṁ sacchikaronto bahulīkaroti—	12	
PA_ps_2.1:12.3	evaṁ bahulīkaroti.	12	
PA_ps_2.1:13.1	Tassa taṁ maggaṁ āsevato bhāvayato bahulīkaroto saññojanāni pahīyanti anusayā byantīhontīti kathaṁ saññojanāni pahīyanti, anusayā byantīhonti?	13	
PA_ps_2.1:13.2	Sotāpattimaggena, sakkāyadiṭṭhi, vicikicchā, sīlabbataparāmāso—	13	
PA_ps_2.1:13.3	imāni tīṇi saññojanāni pahīyanti;	13	
PA_ps_2.1:13.4	diṭṭhānusayo, vicikicchānusayo—	13	
PA_ps_2.1:13.5	ime dve anusayā byantīhonti.	13	
PA_ps_2.1:13.6	Sakadāgāmimaggena oḷārikaṁ kāmarāgasaññojanaṁ, paṭighasaññojanaṁ—	13	
PA_ps_2.1:13.7	imāni dve saññojanāni pahīyanti;	13	
PA_ps_2.1:13.8	oḷāriko kāmarāgānusayo, paṭighānusayo—	13	
PA_ps_2.1:13.9	ime dve anusayā byantīhonti.	13	
PA_ps_2.1:13.10	Anāgāmimaggena anusahagataṁ kāmarāgasaññojanaṁ, paṭighasaññojanaṁ—	13	
PA_ps_2.1:13.11	imāni dve saññojanāni pahīyanti;	13	
PA_ps_2.1:13.12	anusahagato kāmarāgānusayo, paṭighānusayo—	13	
PA_ps_2.1:13.13	ime dve anusayā byantīhonti.	13	
PA_ps_2.1:13.14	Arahattamaggena rūparāgo, arūparāgo, māno, uddhaccaṁ, avijjā—	13	
PA_ps_2.1:13.15	imāni pañca saññojanāni pahīyanti;	13	
PA_ps_2.1:13.16	mānānusayo, bhavarāgānusayo, avijjānusayo—	13	
PA_ps_2.1:13.17	ime tayo anusayā byantīhonti.	13	
PA_ps_2.1:13.18	Evaṁ saññojanāni pahīyanti, anusayā byantīhonti.	13	
PA_ps_2.1:14.1	Abyāpādavasena cittassa ekaggatā avikkhepo samādhi …pe…	14	
PA_ps_2.1:14.2	ālokasaññāvasena cittassa ekaggatā avikkhepo samādhi …pe…	14	
PA_ps_2.1:14.3	paṭinissaggānupassī assāsavasena paṭinissaggānupassī passāsavasena cittassa ekaggatā avikkhepo samādhi.	14	
PA_ps_2.1:14.4	Tattha jāte dhamme aniccato anupassanaṭṭhena vipassanā, dukkhato anupassanaṭṭhena vipassanā, anattato anupassanaṭṭhena vipassanā.	14	
PA_ps_2.1:14.5	Iti paṭhamaṁ samatho, pacchā vipassanā.	14	
PA_ps_2.1:14.6	Tena vuccati—	14	
PA_ps_2.1:14.7	“samathapubbaṅgamaṁ vipassanaṁ bhāvetī”ti.	14	
PA_ps_2.1:14.8	Bhāvetīti catasso bhāvanā—	14	
PA_ps_2.1:14.9	tattha jātānaṁ dhammānaṁ anativattanaṭṭhena bhāvanā, indriyānaṁ ekarasaṭṭhena bhāvanā, tadupagavīriyavāhanaṭṭhena bhāvanā, āsevanaṭṭhena bhāvanā.	14	
PA_ps_2.1:15.1	Maggo sañjāyatīti kathaṁ maggo sañjāyati?	15	
PA_ps_2.1:15.2	Dassanaṭṭhena sammādiṭṭhi maggo sañjāyati, abhiniropanaṭṭhena sammāsaṅkappo maggo sañjāyati …pe…	15	
PA_ps_2.1:15.3	avikkhepaṭṭhena sammāsamādhi maggo sañjāyati.	15	
PA_ps_2.1:15.4	Evaṁ maggo sañjāyati.	15	
PA_ps_2.1:16.1	So taṁ maggaṁ āsevati bhāveti bahulīkaroti āsevatīti kathaṁ āsevati?	16	
PA_ps_2.1:16.2	Āvajjanto āsevati …pe…	16	
PA_ps_2.1:16.3	sacchikātabbaṁ sacchikaronto āsevati, evaṁ āsevati.	16	
PA_ps_2.1:16.4	Bhāvetīti kathaṁ bhāveti?	16	
PA_ps_2.1:16.5	Āvajjanto bhāveti, jānanto bhāveti …pe…	16	
PA_ps_2.1:16.6	sacchikātabbaṁ sacchikaronto bhāveti, evaṁ bhāveti.	16	
PA_ps_2.1:16.7	Bahulīkarotīti kathaṁ bahulīkaroti?	16	
PA_ps_2.1:16.8	Āvajjanto bahulīkaroti, jānanto bahulīkaroti …pe…	16	
PA_ps_2.1:16.9	sacchikātabbaṁ sacchikaronto bahulīkaroti, evaṁ bahulīkaroti.	16	
PA_ps_2.1:17.1	Tassa taṁ maggaṁ āsevato bhāvayato bahulīkaroto saññojanāni pahīyanti, anusayā byantīhontīti kathaṁ saññojanā pahīyanti, anusayā byantīhonti?	17	
PA_ps_2.1:17.2	Sotāpattimaggena sakkāyadiṭṭhi vicikicchā sīlabbataparāmāso—	17	
PA_ps_2.1:17.3	imāni tīṇi saññojanāni pahīyanti;	17	
PA_ps_2.1:17.4	diṭṭhānusayo, vicikicchānusayo—	17	
PA_ps_2.1:17.5	ime dve anusayā byantīhonti.	17	
PA_ps_2.1:17.6	Sakadāgāmimaggena oḷārikaṁ kāmarāgasaññojanaṁ, paṭighasaññojanaṁ—	17	
PA_ps_2.1:17.7	imāni dve saññojanāni pahīyanti;	17	
PA_ps_2.1:17.8	oḷāriko kāmarāgānusayo paṭighānusayo—	17	
PA_ps_2.1:17.9	ime dve anusayā byantīhonti.	17	
PA_ps_2.1:17.10	Anāgāmimaggena anusahagataṁ kāmarāgasaññojanaṁ, paṭighasaññojanaṁ—	17	
PA_ps_2.1:17.11	imāni dve saññojanāni pahīyanti;	17	
PA_ps_2.1:17.12	anusahagato kāmarāgānusayo, paṭighānusayo—	17	
PA_ps_2.1:17.13	ime dve anusayā byantīhonti.	17	
PA_ps_2.1:17.14	Arahattamaggena rūparāgo, arūparāgo, māno, uddhaccaṁ, avijjā—	17	
PA_ps_2.1:17.15	imāni pañca saññojanāni pahīyanti;	17	
PA_ps_2.1:17.16	mānānusayo, bhavarāgānusayo, avijjānusayo—	17	
PA_ps_2.1:17.17	ime tayo anusayā byantīhonti.	17	
PA_ps_2.1:17.18	Evaṁ saññojanāni pahīyanti, anusayā byantīhonti.	17	
PA_ps_2.1:17.19	Evaṁ samathapubbaṅgamaṁ vipassanaṁ bhāveti.	17	
PA_ps_2.1:18.1	Kathaṁ vipassanāpubbaṅgamaṁ samathaṁ bhāveti?	18	
PA_ps_2.1:18.2	Aniccato anupassanaṭṭhena vipassanā, dukkhato anupassanaṭṭhena vipassanā, anattato anupassanaṭṭhena vipassanā.	18	
PA_ps_2.1:18.3	Tattha jātānaṁ dhammānañca vosaggārammaṇatā cittassa ekaggatā avikkhepo.	18	
PA_ps_2.1:18.4	Samādhi iti paṭhamaṁ vipassanā, pacchā samatho.	18	
PA_ps_2.1:18.5	Tena vuccati—	18	
PA_ps_2.1:18.6	“vipassanāpubbaṅgamaṁ samathaṁ bhāvetī”ti.	18	
PA_ps_2.1:18.7	Bhāvetīti catasso bhāvanā—	18	
PA_ps_2.1:18.8	āsevanaṭṭhena bhāvanā …pe…	18	
PA_ps_2.1:18.9	maggo sañjāyatīti kathaṁ maggo sañjāyati …pe…	18	
PA_ps_2.1:18.10	evaṁ maggo sañjāyati.	18	
PA_ps_2.1:18.11	Evaṁ saññojanāni pahīyanti, anusayā byantīhonti.	18	
PA_ps_2.1:19.1	Rūpaṁ aniccato anupassanaṭṭhena vipassanā, rūpaṁ dukkhato anupassanaṭṭhena vipassanā, rūpaṁ anattato anupassanaṭṭhena vipassanā.	19	
PA_ps_2.1:19.2	Tattha jātānaṁ dhammānañca vosaggārammaṇatā cittassa ekaggatā avikkhepo samādhi.	19	
PA_ps_2.1:19.3	Iti paṭhamaṁ vipassanā, pacchā samatho.	19	
PA_ps_2.1:19.4	Tena vuccati—	19	
PA_ps_2.1:19.5	“vipassanāpubbaṅgamaṁ samathaṁ bhāvetī”ti.	19	
PA_ps_2.1:19.6	Bhāvetīti catasso bhāvanā—	19	
PA_ps_2.1:19.7	āsevanaṭṭhena bhāvanā …pe…	19	
PA_ps_2.1:19.8	maggo sañjāyatīti kathaṁ maggo sañjāyati …pe…	19	
PA_ps_2.1:19.9	evaṁ maggo sañjāyati.	19	
PA_ps_2.1:19.10	Evaṁ saññojanāni pahīyanti, anusayā byantīhonti.	19	
PA_ps_2.1:20.1	Vedanaṁ …pe…	20	
PA_ps_2.1:20.2	saññaṁ …	20	
PA_ps_2.1:20.3	saṅkhāre …	20	
PA_ps_2.1:20.4	viññāṇaṁ …	20	
PA_ps_2.1:20.5	cakkhuṁ …pe…	20	
PA_ps_2.1:20.6	jarāmaraṇaṁ aniccato anupassanaṭṭhena vipassanā, jarāmaraṇaṁ dukkhato …pe…	20	
PA_ps_2.1:20.7	anattato anupassanaṭṭhena vipassanā.	20	
PA_ps_2.1:20.8	Tattha jātānaṁ dhammānañca vosaggārammaṇatā cittassa ekaggatā avikkhepo samādhi.	20	
PA_ps_2.1:20.9	Iti paṭhamaṁ vipassanā, pacchā samatho.	20	
PA_ps_2.1:20.10	Tena vuccati—	20	
PA_ps_2.1:20.11	“vipassanāpubbaṅgamaṁ samathaṁ bhāvetī”ti.	20	
PA_ps_2.1:20.12	Bhāvetīti catasso bhāvanā—	20	
PA_ps_2.1:20.13	āsevanaṭṭhena bhāvanā …pe…	20	
PA_ps_2.1:20.14	maggo sañjāyatīti kathaṁ maggo sañjāyati …pe…	20	
PA_ps_2.1:20.15	evaṁ maggo sañjāyati.	20	
PA_ps_2.1:20.16	Evaṁ saññojanāni pahīyanti, anusayā byantīhonti.	20	
PA_ps_2.1:20.17	Evaṁ vipassanāpubbaṅgamaṁ samathaṁ bhāveti.	20	
PA_ps_2.1:21.1	Kathaṁ samathavipassanaṁ yuganaddhaṁ bhāveti?	21	
PA_ps_2.1:21.2	Soḷasahi ākārehi samathavipassanaṁ yuganaddhaṁ bhāveti.	21	
PA_ps_2.1:21.3_0	Ārammaṇaṭṭhena gocaraṭṭhena pahānaṭṭhena pariccāgaṭṭhena vuṭṭhānaṭṭhena vivaṭṭanaṭṭhena	21	
PA_ps_2.1:21.3_1	santaṭṭhena paṇītaṭṭhena vimuttaṭṭhena anāsavaṭṭhena taraṇaṭṭhena animittaṭṭhena	21	
PA_ps_2.1:21.3_2	appaṇihitaṭṭhena suññataṭṭhena ekarasaṭṭhena anativattanaṭṭhena yuganaddhaṭṭhena.	21	
PA_ps_2.1:22.1	Kathaṁ ārammaṇaṭṭhena samathavipassanaṁ yuganaddhaṁ bhāveti?	22	
PA_ps_2.1:22.2	Uddhaccaṁ pajahato cittassa ekaggatā avikkhepo samādhi nirodhārammaṇo, avijjaṁ pajahato anupassanaṭṭhena vipassanā nirodhārammaṇā.	22	
PA_ps_2.1:22.3	Iti ārammaṇaṭṭhena samathavipassanā ekarasā honti, yuganaddhā honti, aññamaññaṁ nātivattantīti.	22	
PA_ps_2.1:22.4	Tena vuccati—	22	
PA_ps_2.1:22.5	“ārammaṇaṭṭhena samathavipassanaṁ yuganaddhaṁ bhāvetī”ti.	22	
PA_ps_2.1:22.6	Bhāvetīti catasso bhāvanā—	22	
PA_ps_2.1:22.7	āsevanaṭṭhena bhāvanā …pe…	22	
PA_ps_2.1:22.8	maggo sañjāyatīti kathaṁ maggo sañjāyati …pe…	22	
PA_ps_2.1:22.9	evaṁ maggo sañjāyati.	22	
PA_ps_2.1:22.10	Evaṁ saññojanāni pahīyanti, anusayā byantīhonti.	22	
PA_ps_2.1:22.11	Evaṁ ārammaṇaṭṭhena samathavipassanaṁ yuganaddhaṁ bhāveti.	22	
PA_ps_2.1:23.1	Kathaṁ gocaraṭṭhena samathavipassanaṁ yuganaddhaṁ bhāveti?	23	
PA_ps_2.1:23.2	Uddhaccaṁ pajahato cittassa ekaggatā avikkhepo samādhi nirodhagocaro, avijjaṁ pajahato anupassanaṭṭhena vipassanā nirodhagocarā.	23	
PA_ps_2.1:23.3	Iti gocaraṭṭhena samathavipassanā ekarasā honti, yuganaddhā honti, aññamaññaṁ nātivattantīti.	23	
PA_ps_2.1:23.4	Tena vuccati—	23	
PA_ps_2.1:23.5	“gocaraṭṭhena samathavipassanaṁ yuganaddhaṁ bhāvetī”ti.	23	
PA_ps_2.1:24.1	Kathaṁ pahānaṭṭhena samathavipassanaṁ yuganaddhaṁ bhāveti?	24	
PA_ps_2.1:24.2_0	Uddhaccasahagatakilese ca khandhe ca pajahato cittassa ekaggatā avikkhepo samādhi	24	
PA_ps_2.1:24.2_1	nirodhagocaro, avijjāsahagatakilese ca khandhe ca pajahato anupassanaṭṭhena vipassanā nirodhagocarā.	24	
PA_ps_2.1:24.3	Iti pahānaṭṭhena samathavipassanā ekarasā honti, yuganaddhā honti, aññamaññaṁ nātivattantīti.	24	
PA_ps_2.1:24.4	Tena vuccati—	24	
PA_ps_2.1:24.5	“pahānaṭṭhena samathavipassanaṁ yuganaddhaṁ bhāvetī”ti.	24	
PA_ps_2.1:25.1	Kathaṁ pariccāgaṭṭhena samathavipassanaṁ yuganaddhaṁ bhāveti?	25	
PA_ps_2.1:25.2_0	Uddhaccasahagatakilese ca khandhe ca pariccajato cittassa ekaggatā avikkhepo samādhi	25	
PA_ps_2.1:25.2_1	nirodhagocaro, avijjāsahagatakilese ca khandhe ca pariccajato anupassanaṭṭhena vipassanā nirodhagocarā.	25	
PA_ps_2.1:25.3	Iti pariccāgaṭṭhena samathavipassanā ekarasā honti, yuganaddhā honti, aññamaññaṁ nātivattantīti.	25	
PA_ps_2.1:25.4	Tena vuccati—	25	
PA_ps_2.1:25.5	“pariccāgaṭṭhena samathavipassanaṁ yuganaddhaṁ bhāvetī”ti.	25	
PA_ps_2.1:26.1	Kathaṁ vuṭṭhānaṭṭhena samathavipassanaṁ yuganaddhaṁ bhāveti?	26	
PA_ps_2.1:26.2_0	Uddhaccasahagatakilesehi ca khandhehi ca vuṭṭhahato cittassa ekaggatā avikkhepo samādhi	26	
PA_ps_2.1:26.2_1	nirodhagocaro, avijjāsahagatakilesehi ca khandhehi ca vuṭṭhahato anupassanaṭṭhena	26	
PA_ps_2.1:26.2_2	vipassanā nirodhagocarā.	26	
PA_ps_2.1:26.3	Iti vuṭṭhānaṭṭhena samathavipassanā ekarasā honti, yuganaddhā honti, aññamaññaṁ nātivattantīti.	26	
PA_ps_2.1:26.4	Tena vuccati—	26	
PA_ps_2.1:26.5	“vuṭṭhānaṭṭhena samathavipassanaṁ yuganaddhaṁ bhāvetī”ti.	26	
PA_ps_2.1:27.1	Kathaṁ vivaṭṭanaṭṭhena samathavipassanaṁ yuganaddhaṁ bhāveti?	27	
PA_ps_2.1:27.2_0	Uddhaccasahagatakilesehi ca khandhehi ca vivaṭṭato cittassa ekaggatā avikkhepo samādhi	27	
PA_ps_2.1:27.2_1	nirodhagocaro, avijjāsahagatakilesehi ca khandhehi ca vivaṭṭato anupassanaṭṭhena	27	
PA_ps_2.1:27.2_2	vipassanā nirodhagocarā.	27	
PA_ps_2.1:27.3	Iti vivaṭṭanaṭṭhena samathavipassanā ekarasā honti, yuganaddhā honti, aññamaññaṁ nātivattantīti.	27	
PA_ps_2.1:27.4	Tena vuccati—	27	
PA_ps_2.1:27.5	“vivaṭṭanaṭṭhena samathavipassanaṁ yuganaddhaṁ bhāvetī”ti.	27	
PA_ps_2.1:28.1	Kathaṁ santaṭṭhena samathavipassanaṁ yuganaddhaṁ bhāveti?	28	
PA_ps_2.1:28.2	Uddhaccaṁ pajahato cittassa ekaggatā avikkhepo samādhi santo honti nirodhagocaro, avijjaṁ pajahato anupassanaṭṭhena vipassanā santā hoti nirodhagocarā.	28	
PA_ps_2.1:28.3	Iti santaṭṭhena samathavipassanā ekarasā honti, yuganaddhā honti, aññamaññaṁ nātivattantīti.	28	
PA_ps_2.1:28.4	Tena vuccati—	28	
PA_ps_2.1:28.5	“santaṭṭhena samathavipassanaṁ yuganaddhaṁ bhāvetī”ti.	28	
PA_ps_2.1:29.1	Kathaṁ paṇītaṭṭhena samathavipassanaṁ yuganaddhaṁ bhāveti?	29	
PA_ps_2.1:29.2	Uddhaccaṁ pajahato cittassa ekaggatā avikkhepo samādhi paṇīto hoti nirodhagocaro, avijjaṁ pajahato anupassanaṭṭhena vipassanā paṇītā hoti nirodhagocarā.	29	
PA_ps_2.1:29.3	Iti paṇītaṭṭhena samathavipassanā ekarasā honti, yuganaddhā honti, aññamaññaṁ nātivattantīti.	29	
PA_ps_2.1:29.4	Tena vuccati—	29	
PA_ps_2.1:29.5	“paṇītaṭṭhena samathavipassanaṁ yuganaddhaṁ bhāvetī”ti.	29	
PA_ps_2.1:30.1	Kathaṁ vimuttaṭṭhena samathavipassanaṁ yuganaddhaṁ bhāveti?	30	
PA_ps_2.1:30.2	Uddhaccaṁ pajahato cittassa ekaggatā avikkhepo samādhi kāmāsavā vimutto hoti nirodhagocaro, avijjaṁ pajahato anupassanaṭṭhena vipassanā avijjāsavā vimuttā hoti nirodhagocarā.	30	
PA_ps_2.1:30.3	Iti rāgavirāgā cetovimutti avijjāvirāgā paññāvimutti vimuttaṭṭhena samathavipassanā ekarasā honti, yuganaddhā honti, aññamaññaṁ nātivattantīti.	30	
PA_ps_2.1:30.4	Tena vuccati—	30	
PA_ps_2.1:30.5	“vimuttaṭṭhena samathavipassanaṁ yuganaddhaṁ bhāvetī”ti.	30	
PA_ps_2.1:31.1	Kathaṁ anāsavaṭṭhena samathavipassanaṁ yuganaddhaṁ bhāveti?	31	
PA_ps_2.1:31.2	Uddhaccaṁ pajahato cittassa ekaggatā avikkhepo samādhi kāmāsavena anāsavo hoti nirodhagocaro, avijjaṁ pajahato anupassanaṭṭhena vipassanā avijjāsavena anāsavā hoti nirodhagocarā.	31	
PA_ps_2.1:31.3	Iti anāsavaṭṭhena samathavipassanā ekarasā honti, yuganaddhā honti, aññamaññaṁ nātivattantīti.	31	
PA_ps_2.1:31.4	Tena vuccati—	31	
PA_ps_2.1:31.5	“anāsavaṭṭhena samathavipassanaṁ yuganaddhaṁ bhāvetī”ti.	31	
PA_ps_2.1:32.1	Kathaṁ taraṇaṭṭhena samathavipassanaṁ yuganaddhaṁ bhāveti?	32	
PA_ps_2.1:32.2	Uddhaccasahagatakilese ca khandhe ca tarato cittassa ekaggatā avikkhepo samādhi nirodhagocaro, avijjāsahagatakilese ca khandhe ca tarato anupassanaṭṭhena vipassanā nirodhagocarā.	32	
PA_ps_2.1:32.3	Iti taraṇaṭṭhena samathavipassanā ekarasā honti, yuganaddhā honti, aññamaññaṁ nātivattantīti.	32	
PA_ps_2.1:32.4	Tena vuccati—	32	
PA_ps_2.1:32.5	“taraṇaṭṭhena samathavipassanaṁ yuganaddhaṁ bhāvetī”ti.	32	
PA_ps_2.1:33.1	Kathaṁ animittaṭṭhena samathavipassanaṁ yuganaddhaṁ bhāveti?	33	
PA_ps_2.1:33.2_0	Uddhaccaṁ pajahato cittassa ekaggatā avikkhepo samādhi sabbanimittehi animitto hoti	33	
PA_ps_2.1:33.2_1	nirodhagocaro, avijjaṁ pajahato anupassanaṭṭhena vipassanā sabbanimittehi animittā hoti nirodhagocarā.	33	
PA_ps_2.1:33.3	Iti animittaṭṭhena samathavipassanā ekarasā honti, yuganaddhā honti, aññamaññaṁ nātivattantīti.	33	
PA_ps_2.1:33.4	Tena vuccati—	33	
PA_ps_2.1:33.5	“animittaṭṭhena samathavipassanaṁ yuganaddhaṁ bhāvetī”ti.	33	
PA_ps_2.1:34.1	Kathaṁ appaṇihitaṭṭhena samathavipassanaṁ yuganaddhaṁ bhāveti?	34	
PA_ps_2.1:34.2_0	Uddhaccaṁ pajahato cittassa ekaggatā avikkhepo samādhi sabbapaṇidhīhi appaṇihito	34	
PA_ps_2.1:34.2_1	hoti nirodhagocaro, avijjaṁ pajahato anupassanaṭṭhena vipassanā sabbapaṇidhīhi appaṇihitā hoti nirodhagocarā.	34	
PA_ps_2.1:34.3	Iti appaṇihitaṭṭhena samathavipassanā ekarasā honti, yuganaddhā honti, aññamaññaṁ nātivattantīti.	34	
PA_ps_2.1:34.4	Tena vuccati—	34	
PA_ps_2.1:34.5	“appaṇihitaṭṭhena samathavipassanaṁ yuganaddhaṁ bhāvetī”ti.	34	
PA_ps_2.1:35.1	Kathaṁ suññataṭṭhena samathavipassanaṁ yuganaddhaṁ bhāveti?	35	
PA_ps_2.1:35.2_0	Uddhaccaṁ pajahato cittassa ekaggatā avikkhepo samādhi sabbābhinivesehi suñño hoti	35	
PA_ps_2.1:35.2_1	nirodhagocaro, avijjaṁ pajahato anupassanaṭṭhena vipassanā sabbābhinivesehi suññā hoti nirodhagocarā.	35	
PA_ps_2.1:35.3	Iti suññataṭṭhena samathavipassanā ekarasā honti, yuganaddhā honti, aññamaññaṁ nātivattantīti.	35	
PA_ps_2.1:35.4	Tena vuccati—	35	
PA_ps_2.1:35.5	“suññataṭṭhena samathavipassanaṁ yuganaddhaṁ bhāvetī”ti.	35	
PA_ps_2.1:35.6	Bhāvetīti catasso bhāvanā—	35	
PA_ps_2.1:35.7	āsevanaṭṭhena bhāvanā …pe…	35	
PA_ps_2.1:35.8	maggo sañjāyatīti kathaṁ maggo sañjāyati …pe…	35	
PA_ps_2.1:35.9	evaṁ maggo sañjāyati.	35	
PA_ps_2.1:35.10	Evaṁ saññojanāni pahīyanti, anusayā byantīhonti.	35	
PA_ps_2.1:35.11	Evaṁ suññataṭṭhena samathavipassanaṁ yuganaddhaṁ bhāveti.	35	
PA_ps_2.1:35.12	Imehi soḷasahi ākārehi samathavipassanaṁ yuganaddhaṁ bhāveti, evaṁ samathavipassanaṁ yuganaddhaṁ bhāveti.	35	
PA_ps_2.1:35.13	Suttantaniddeso.	35	
PA_ps_2.1:36.0	2. Dhammuddhaccavāraniddesa	36	
PA_ps_2.1:36.1	Kathaṁ dhammuddhaccaviggahitaṁ mānasaṁ hoti?	36	
PA_ps_2.1:36.2	Aniccato manasikaroto obhāso uppajjati, obhāso dhammoti obhāsaṁ āvajjati, tato vikkhepo uddhaccaṁ.	36	
PA_ps_2.1:36.3	Tena uddhaccena viggahitamānaso aniccato upaṭṭhānaṁ yathābhūtaṁ nappajānāti, dukkhato upaṭṭhānaṁ yathābhūtaṁ nappajānāti, anattato upaṭṭhānaṁ yathābhūtaṁ nappajānāti.	36	
PA_ps_2.1:36.4	Tena vuccati—	36	
PA_ps_2.1:36.5	“dhammuddhaccaviggahitamānaso hoti so samayo, yaṁ taṁ cittaṁ ajjhattameva santiṭṭhati sannisīdati ekodi hoti samādhiyati.	36	
PA_ps_2.1:36.6	Tassa maggo sañjāyatī”ti kathaṁ maggo sañjāyati …pe…	36	
PA_ps_2.1:36.7	evaṁ maggo sañjāyati, evaṁ saññojanāni pahīyanti, anusayā byantīhonti.	36	
PA_ps_2.1:37.1_0	Aniccato manasikaroto ñāṇaṁ uppajjati, pīti uppajjati, passaddhi uppajjati, sukhaṁ	37	
PA_ps_2.1:37.1_1	uppajjati, adhimokkho uppajjati, paggaho uppajjati, upaṭṭhānaṁ uppajjati, upekkhā	37	
PA_ps_2.1:37.1_2	uppajjati, nikanti uppajjati, “nikanti dhammo”ti nikantiṁ āvajjati.	37	
PA_ps_2.1:37.2	Tato vikkhepo uddhaccaṁ.	37	
PA_ps_2.1:37.3	Tena uddhaccena viggahitamānaso aniccato upaṭṭhānaṁ yathābhūtaṁ nappajānāti, dukkhato upaṭṭhānaṁ yathābhūtaṁ nappajānāti, anattato upaṭṭhānaṁ yathābhūtaṁ nappajānāti.	37	
PA_ps_2.1:37.4	Tena vuccati—	37	
PA_ps_2.1:37.5	“dhammuddhaccaviggahitamānaso hoti so samayo, yaṁ taṁ cittaṁ ajjhattameva santiṭṭhati sannisīdati ekodi hoti samādhiyati.	37	
PA_ps_2.1:37.6	Tassa maggo sañjāyatī”ti.	37	
PA_ps_2.1:37.7	Kathaṁ maggo sañjāyati …pe…	37	
PA_ps_2.1:37.8	evaṁ maggo sañjāyati, evaṁ saññojanāni pahīyanti, anusayā byantīhonti.	37	
PA_ps_2.1:38.1	Dukkhato manasikaroto …pe…	38	
PA_ps_2.1:38.2_0	anattato manasikaroto obhāso uppajjati …pe… ñāṇaṁ uppajjati, pīti uppajjati, passaddhi	38	
PA_ps_2.1:38.2_1	uppajjati, sukhaṁ uppajjati, adhimokkho uppajjati, paggaho uppajjati, upaṭṭhānaṁ	38	
PA_ps_2.1:38.2_2	uppajjati, upekkhā uppajjati, nikanti uppajjati, “nikanti dhammo”ti nikantiṁ āvajjati.	38	
PA_ps_2.1:38.3	Tato vikkhepo uddhaccaṁ.	38	
PA_ps_2.1:38.4	Tena uddhaccena viggahitamānaso anattato upaṭṭhānaṁ, aniccato upaṭṭhānaṁ, dukkhato upaṭṭhānaṁ yathābhūtaṁ nappajānāti.	38	
PA_ps_2.1:38.5	Tena vuccati—	38	
PA_ps_2.1:38.6	“dhammuddhaccaviggahitamānaso …pe…	38	
PA_ps_2.1:38.7	evaṁ saññojanāni pahīyanti, anusayā byantīhonti”.	38	
PA_ps_2.1:39.1	Rūpaṁ aniccato manasikaroto …pe…	39	
PA_ps_2.1:39.2	rūpaṁ dukkhato manasikaroto …	39	
PA_ps_2.1:39.3	rūpaṁ anattato manasikaroto …	39	
PA_ps_2.1:39.4	vedanaṁ …pe…	39	
PA_ps_2.1:39.5	saññaṁ …	39	
PA_ps_2.1:39.6	saṅkhāre …	39	
PA_ps_2.1:39.7	viññāṇaṁ …	39	
PA_ps_2.1:39.8	cakkhuṁ …pe…	39	
PA_ps_2.1:39.9	jarāmaraṇaṁ aniccato manasikaroto …pe…	39	
PA_ps_2.1:39.10_0	jarāmaraṇaṁ dukkhato manasikaroto, jarāmaraṇaṁ anattato manasikaroto obhāso uppajjati	39	
PA_ps_2.1:39.10_1	…pe… ñāṇaṁ uppajjati, pīti uppajjati, passaddhi uppajjati, sukhaṁ uppajjati, adhimokkho	39	
PA_ps_2.1:39.10_2	uppajjati, paggaho uppajjati, upaṭṭhānaṁ uppajjati, upekkhā uppajjati, nikanti uppajjati,	39	
PA_ps_2.1:39.10_3	“nikanti dhammo”ti nikantiṁ āvajjati.	39	
PA_ps_2.1:39.11	Tato vikkhepo uddhaccaṁ.	39	
PA_ps_2.1:39.12	Tena uddhaccena viggahitamānaso.	39	
PA_ps_2.1:39.13	Jarāmaraṇaṁ anattato upaṭṭhānaṁ yathābhūtaṁ nappajānāti.	39	
PA_ps_2.1:39.14	Jarāmaraṇaṁ aniccato upaṭṭhānaṁ yathābhūtaṁ nappajānāti, jarāmaraṇaṁ dukkhato upaṭṭhānaṁ yathābhūtaṁ nappajānāti.	39	
PA_ps_2.1:39.15	Tena vuccati—	39	
PA_ps_2.1:39.16	“dhammuddhaccaviggahitamānaso hoti.	39	
PA_ps_2.1:39.17	So samayo, yaṁ taṁ cittaṁ ajjhattameva santiṭṭhati sannisīdati ekodi hoti samādhiyati.	39	
PA_ps_2.1:39.18	Tassa maggo sañjāyatī”ti.	39	
PA_ps_2.1:39.19	Kathaṁ maggo sañjāyati …pe…	39	
PA_ps_2.1:39.20	evaṁ maggo sañjāyati.	39	
PA_ps_2.1:39.21	Evaṁ saññojanāni pahīyanti, anusayā byantīhonti.	39	
PA_ps_2.1:39.22	Evaṁ dhammuddhaccaviggahitaṁ mānasaṁ hoti.	39	
PA_ps_2.1:40.1	Obhāse ceva ñāṇe ca,	40	
PA_ps_2.1:40.2	pītiyā ca vikampati;	40	
PA_ps_2.1:40.3	Passaddhiyā sukhe ceva,	40	
PA_ps_2.1:40.4	yehi cittaṁ pavedhati.	40	
PA_ps_2.1:41.1	Adhimokkhe ca paggāhe,	41	
PA_ps_2.1:41.2	upaṭṭhāne ca kampati;	41	
PA_ps_2.1:41.3	Upekkhāvajjanāya ceva,	41	
PA_ps_2.1:41.4	upekkhāya ca nikantiyā.	41	
PA_ps_2.1:42.1	Imāni dasa ṭhānāni,	42	
PA_ps_2.1:42.2	paññā yassa pariccitā;	42	
PA_ps_2.1:42.3	Dhammuddhaccakusalo hoti,	42	
PA_ps_2.1:42.4	na ca sammoha gacchati.	42	
PA_ps_2.1:43.1	Vikkhipati ceva kilissati ca,	43	
PA_ps_2.1:43.2	Cavati cittabhāvanā;	43	
PA_ps_2.1:43.3	Vikkhipati na kilissati,	43	
PA_ps_2.1:43.4	Bhāvanā parihāyati.	43	
PA_ps_2.1:44.1	Vikkhipati na kilissati,	44	
PA_ps_2.1:44.2	Bhāvanā na parihāyati;	44	
PA_ps_2.1:44.3	Na ca vikkhipate cittaṁ na kilissati,	44	
PA_ps_2.1:44.4	Na cavati cittabhāvanā.	44	
PA_ps_2.1:45.1	Imehi catūhi ṭhānehi cittassa saṅkhepavikkhepaviggahitaṁ dasa ṭhāne sampajānātīti.	45	
PA_ps_2.1:45.2	Yuganaddhakathā niṭṭhitā.	45	
