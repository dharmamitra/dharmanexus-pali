segmentnr	original	folio	analyzed
PA_thig_13.2:0.1	Therīgāthā 13.2	0	
PA_thig_13.2:0.2	Vīsatinipāta	0	
PA_thig_13.2:0.3	Rohinītherīgāthā	0	
PA_thig_13.2:1.1	“‘Samaṇā’ti bhoti supi,	1	
PA_thig_13.2:1.2	‘samaṇā’ti pabujjhasi;	1	
PA_thig_13.2:1.3	Samaṇāneva kittesi,	1	
PA_thig_13.2:1.4	samaṇī nūna bhavissasi.	1	
PA_thig_13.2:2.1	Vipulaṁ annañca pānañca,	2	
PA_thig_13.2:2.2	samaṇānaṁ paveccasi;	2	
PA_thig_13.2:2.3	Rohinī dāni pucchāmi,	2	
PA_thig_13.2:2.4	kena te samaṇā piyā.	2	
PA_thig_13.2:3.1	Akammakāmā alasā,	3	
PA_thig_13.2:3.2	paradattūpajīvino;	3	
PA_thig_13.2:3.3	Āsaṁsukā sādukāmā,	3	
PA_thig_13.2:3.4	kena te samaṇā piyā”.	3	
PA_thig_13.2:4.1	“Cirassaṁ vata maṁ tāta,	4	
PA_thig_13.2:4.2	samaṇānaṁ paripucchasi;	4	
PA_thig_13.2:4.3	Tesaṁ te kittayissāmi,	4	
PA_thig_13.2:4.4	paññāsīlaparakkamaṁ.	4	
PA_thig_13.2:5.1	Kammakāmā analasā,	5	
PA_thig_13.2:5.2	kammaseṭṭhassa kārakā;	5	
PA_thig_13.2:5.3	Rāgaṁ dosaṁ pajahanti,	5	
PA_thig_13.2:5.4	tena me samaṇā piyā.	5	
PA_thig_13.2:6.1	Tīṇi pāpassa mūlāni,	6	
PA_thig_13.2:6.2	dhunanti sucikārino;	6	
PA_thig_13.2:6.3	Sabbaṁ pāpaṁ pahīnesaṁ,	6	
PA_thig_13.2:6.4	tena me samaṇā piyā.	6	
PA_thig_13.2:7.1	Kāyakammaṁ suci nesaṁ,	7	
PA_thig_13.2:7.2	vacīkammañca tādisaṁ;	7	
PA_thig_13.2:7.3	Manokammaṁ suci nesaṁ,	7	
PA_thig_13.2:7.4	tena me samaṇā piyā.	7	
PA_thig_13.2:8.1	Vimalā saṅkhamuttāva,	8	
PA_thig_13.2:8.2	suddhā santarabāhirā;	8	
PA_thig_13.2:8.3	Puṇṇā sukkāna dhammānaṁ,	8	
PA_thig_13.2:8.4	tena me samaṇā piyā.	8	
PA_thig_13.2:9.1	Bahussutā dhammadharā,	9	
PA_thig_13.2:9.2	ariyā dhammajīvino;	9	
PA_thig_13.2:9.3	Atthaṁ dhammañca desenti,	9	
PA_thig_13.2:9.4	tena me samaṇā piyā.	9	
PA_thig_13.2:10.1	Bahussutā dhammadharā,	10	
PA_thig_13.2:10.2	ariyā dhammajīvino;	10	
PA_thig_13.2:10.3	Ekaggacittā satimanto,	10	
PA_thig_13.2:10.4	tena me samaṇā piyā.	10	
PA_thig_13.2:11.1	Dūraṅgamā satimanto,	11	
PA_thig_13.2:11.2	mantabhāṇī anuddhatā;	11	
PA_thig_13.2:11.3	Dukkhassantaṁ pajānanti,	11	
PA_thig_13.2:11.4	tena me samaṇā piyā.	11	
PA_thig_13.2:12.1	Yasmā gāmā pakkamanti,	12	
PA_thig_13.2:12.2	na vilokenti kiñcanaṁ;	12	
PA_thig_13.2:12.3	Anapekkhāva gacchanti,	12	
PA_thig_13.2:12.4	tena me samaṇā piyā.	12	
PA_thig_13.2:13.1	Na te saṁ koṭṭhe openti,	13	
PA_thig_13.2:13.2	na kumbhiṁ na khaḷopiyaṁ;	13	
PA_thig_13.2:13.3	Pariniṭṭhitamesānā,	13	
PA_thig_13.2:13.4	tena me samaṇā piyā.	13	
PA_thig_13.2:14.1	Na te hiraññaṁ gaṇhanti,	14	
PA_thig_13.2:14.2	na suvaṇṇaṁ na rūpiyaṁ;	14	
PA_thig_13.2:14.3	Paccuppannena yāpenti,	14	
PA_thig_13.2:14.4	tena me samaṇā piyā.	14	
PA_thig_13.2:15.1	Nānākulā pabbajitā,	15	
PA_thig_13.2:15.2	nānājanapadehi ca;	15	
PA_thig_13.2:15.3	Aññamaññaṁ piyāyanti,	15	
PA_thig_13.2:15.4	tena me samaṇā piyā”.	15	
PA_thig_13.2:16.1	“Atthāya vata no bhoti,	16	
PA_thig_13.2:16.2	kule jātāsi rohinī;	16	
PA_thig_13.2:16.3	Saddhā buddhe ca dhamme ca,	16	
PA_thig_13.2:16.4	saṅghe ca tibbagāravā.	16	
PA_thig_13.2:17.1	Tuvaṁ hetaṁ pajānāsi,	17	
PA_thig_13.2:17.2	puññakkhettaṁ anuttaraṁ;	17	
PA_thig_13.2:17.3	Amhampi ete samaṇā,	17	
PA_thig_13.2:17.4	paṭigaṇhanti dakkhiṇaṁ.	17	
PA_thig_13.2:18.1	Patiṭṭhito hettha yañño,	18	
PA_thig_13.2:18.2	vipulo no bhavissati”;	18	
PA_thig_13.2:18.3	“Sace bhāyasi dukkhassa,	18	
PA_thig_13.2:18.4	sace te dukkhamappiyaṁ.	18	
PA_thig_13.2:19.1	Upehi saraṇaṁ buddhaṁ,	19	
PA_thig_13.2:19.2	dhammaṁ saṅghañca tādinaṁ;	19	
PA_thig_13.2:19.3	Samādiyāhi sīlāni,	19	
PA_thig_13.2:19.4	taṁ te atthāya hehiti”.	19	
PA_thig_13.2:20.1	“Upemi saraṇaṁ buddhaṁ,	20	
PA_thig_13.2:20.2	dhammaṁ saṅghañca tādinaṁ;	20	
PA_thig_13.2:20.3	Samādiyāmi sīlāni,	20	
PA_thig_13.2:20.4	taṁ me atthāya hehiti.	20	
PA_thig_13.2:21.1	Brahmabandhu pure āsiṁ,	21	
PA_thig_13.2:21.2	so idānimhi brāhmaṇo;	21	
PA_thig_13.2:21.3	Tevijjo sottiyo camhi,	21	
PA_thig_13.2:21.4	vedagū camhi nhātako”.	21	
PA_thig_13.2:22.1	… Rohinī therī ….	22	
