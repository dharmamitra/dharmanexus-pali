segmentnr	original	folio	analyzed
PA_mnd_6:0.1	Mahāniddesa	0	
PA_mnd_6:0.2	Aṭṭhakavagga	0	
PA_mnd_6:0.3	6. Jarāsuttaniddesa	0	
PA_mnd_6:1.1	Atha jarāsuttaniddesaṁ vakkhati—	1	
PA_mnd_6:2.1	Appaṁ vata jīvitaṁ idaṁ,	2	
PA_mnd_6:2.2	Oraṁ vassasatāpi miyyati;	2	
PA_mnd_6:2.3	Yo cepi aticca jīvati,	2	
PA_mnd_6:2.4	Atha kho so jarasāpi miyyati.	2	
PA_mnd_6:3.1	Appaṁ vata jīvitaṁ idanti.	3	
PA_mnd_6:3.2	Jīvitanti āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ.	3	
PA_mnd_6:3.3	Api ca dvīhi kāraṇehi appakaṁ jīvitaṁ thokaṁ jīvitaṁ—	3	
PA_mnd_6:3.4	ṭhitiparittatāya vā appakaṁ jīvitaṁ, sarasaparittatāya vā appakaṁ jīvitaṁ.	3	
PA_mnd_6:3.5	Kathaṁ ṭhitiparittatāya vā appakaṁ jīvitaṁ?	3	
PA_mnd_6:3.6	Atīte cittakkhaṇe jīvittha, na jīvati na jīvissati;	3	
PA_mnd_6:3.7	anāgate cittakkhaṇe jīvissati, na jīvati na jīvittha;	3	
PA_mnd_6:3.8	paccuppanne cittakkhaṇe jīvati, na jīvittha na jīvissati.	3	
PA_mnd_6:4.1	“Jīvitaṁ attabhāvo ca,	4	
PA_mnd_6:4.2	sukhadukkhā ca kevalā;	4	
PA_mnd_6:4.3	Ekacittasamāyuttā,	4	
PA_mnd_6:4.4	lahuso vattate khaṇo.	4	
PA_mnd_6:5.1	Cullāsītisahassāni,	5	
PA_mnd_6:5.2	kappā tiṭṭhanti ye marū;	5	
PA_mnd_6:5.3	Na tveva tepi jīvanti,	5	
PA_mnd_6:5.4	dvīhi cittehi saṁyutā.	5	
PA_mnd_6:6.1	Ye niruddhā marantassa,	6	
PA_mnd_6:6.2	tiṭṭhamānassa vā idha;	6	
PA_mnd_6:6.3	Sabbepi sadisā khandhā,	6	
PA_mnd_6:6.4	gatā appaṭisandhikā.	6	
PA_mnd_6:7.1	Anantarā ca ye bhaggā,	7	
PA_mnd_6:7.2	ye ca bhaggā anāgatā;	7	
PA_mnd_6:7.3	Tadantare niruddhānaṁ,	7	
PA_mnd_6:7.4	vesamaṁ natthi lakkhaṇe.	7	
PA_mnd_6:8.1	Anibbattena na jāto,	8	
PA_mnd_6:8.2	paccuppannena jīvati;	8	
PA_mnd_6:8.3	Cittabhaggā mato loko,	8	
PA_mnd_6:8.4	paññatti paramatthiyā.	8	
PA_mnd_6:9.1	Yathā ninnā pavattanti,	9	
PA_mnd_6:9.2	chandena pariṇāmitā;	9	
PA_mnd_6:9.3	Acchinnadhārā vattanti,	9	
PA_mnd_6:9.4	saḷāyatanapaccayā.	9	
PA_mnd_6:10.1	Anidhānagatā bhaggā,	10	
PA_mnd_6:10.2	puñjo natthi anāgate;	10	
PA_mnd_6:10.3	Nibbattā ye ca tiṭṭhanti,	10	
PA_mnd_6:10.4	āragge sāsapūpamā.	10	
PA_mnd_6:11.1	Nibbattānañca dhammānaṁ,	11	
PA_mnd_6:11.2	bhaṅgo nesaṁ purakkhato;	11	
PA_mnd_6:11.3	Palokadhammā tiṭṭhanti,	11	
PA_mnd_6:11.4	purāṇehi amissitā.	11	
PA_mnd_6:12.1	Adassanato āyanti,	12	
PA_mnd_6:12.2	bhaṅgā gacchantyadassanaṁ;	12	
PA_mnd_6:12.3	Vijjuppādova ākāse,	12	
PA_mnd_6:12.4	uppajjanti vayanti cā”ti.	12	
PA_mnd_6:13.1	Evaṁ ṭhitiparittatāya appakaṁ jīvitaṁ.	13	
PA_mnd_6:14.1	Kathaṁ sarasaparittatāya appakaṁ jīvitaṁ?	14	
PA_mnd_6:14.2_0	Assāsūpanibaddhaṁ jīvitaṁ, passāsūpanibaddhaṁ jīvitaṁ, assāsapassāsūpanibaddhaṁ jīvitaṁ,	14	
PA_mnd_6:14.2_1	mahābhūtūpanibaddhaṁ jīvitaṁ, kabaḷīkārāhārūpanibaddhaṁ jīvitaṁ, usmūpanibaddhaṁ	14	
PA_mnd_6:14.2_2	jīvitaṁ, viññāṇūpanibaddhaṁ jīvitaṁ.	14	
PA_mnd_6:14.3_0	Mūlampi imesaṁ dubbalaṁ, pubbahetūpi imesaṁ dubbalā, ye paccayā tepi dubbalā, yepi	14	
PA_mnd_6:14.3_1	pabhāvikā tepi dubbalā, sahabhūpi imesaṁ dubbalā, sampayogāpi imesaṁ dubbalā, sahajāpi	14	
PA_mnd_6:14.3_2	imesaṁ dubbalā, yāpi payojikā sāpi dubbalā.	14	
PA_mnd_6:14.4	Aññamaññaṁ ime niccadubbalā, aññamaññaṁ anavaṭṭhitā ime.	14	
PA_mnd_6:14.5	Aññamaññaṁ paripātayanti ime, aññamaññassa hi natthi tāyitā, na cāpi ṭhapenti aññamaññaṁ ime.	14	
PA_mnd_6:14.6	Yopi nibbattako so na vijjati.	14	
PA_mnd_6:15.1	“Na ca kenaci koci hāyati,	15	
PA_mnd_6:15.2	Gandhabbā ca ime hi sabbaso;	15	
PA_mnd_6:15.3	Purimehi pabhāvikā ime,	15	
PA_mnd_6:15.4	Yepi pabhāvikā te pure matā;	15	
PA_mnd_6:15.5	Purimāpi ca pacchimāpi ca,	15	
PA_mnd_6:15.6	Aññamaññaṁ na kadāci maddasaṁsū”ti.	15	
PA_mnd_6:16.1	Evaṁ sarasaparittatāya appakaṁ jīvitaṁ.	16	
PA_mnd_6:17.1_0	Api ca cātumahārājikānaṁ devānaṁ jīvitaṁ upādāya manussānaṁ appakaṁ jīvitaṁ parittaṁ	17	
PA_mnd_6:17.1_1	jīvitaṁ thokaṁ jīvitaṁ khaṇikaṁ jīvitaṁ lahukaṁ jīvitaṁ ittaraṁ jīvitaṁ anaddhanīyaṁ	17	
PA_mnd_6:17.1_2	jīvitaṁ naciraṭṭhitikaṁ jīvitaṁ.	17	
PA_mnd_6:17.2	Tāvatiṁsānaṁ devānaṁ …pe…	17	
PA_mnd_6:17.3	yāmānaṁ devānaṁ …	17	
PA_mnd_6:17.4	tusitānaṁ devānaṁ …	17	
PA_mnd_6:17.5	nimmānaratīnaṁ devānaṁ …	17	
PA_mnd_6:17.6	paranimmitavasavattīnaṁ devānaṁ …	17	
PA_mnd_6:17.7_0	brahmakāyikānaṁ devānaṁ jīvitaṁ upādāya manussānaṁ appakaṁ jīvitaṁ parittaṁ jīvitaṁ	17	
PA_mnd_6:17.7_1	thokaṁ jīvitaṁ khaṇikaṁ jīvitaṁ lahukaṁ jīvitaṁ ittaraṁ jīvitaṁ anaddhanīyaṁ jīvitaṁ	17	
PA_mnd_6:17.7_2	naciraṭṭhitikaṁ jīvitaṁ.	17	
PA_mnd_6:17.8	Vuttañhetaṁ bhagavatā—	17	
PA_mnd_6:17.9	“appamidaṁ, bhikkhave, manussānaṁ āyu, gamaniyo samparāyo, mantāya boddhabbaṁ, kattabbaṁ kusalaṁ, caritabbaṁ brahmacariyaṁ, natthi jātassa amaraṇaṁ.	17	
PA_mnd_6:17.10	Yo, bhikkhave, ciraṁ jīvati, so vassasataṁ appaṁ vā bhiyyo.	17	
PA_mnd_6:18.1	Appamāyu manussānaṁ,	18	
PA_mnd_6:18.2	hīḷeyya naṁ suporiso;	18	
PA_mnd_6:18.3	Careyyādittasīsova,	18	
PA_mnd_6:18.4	natthi maccussanāgamo.	18	
PA_mnd_6:19.1	Accayanti ahorattā,	19	
PA_mnd_6:19.2	jīvitaṁ uparujjhati;	19	
PA_mnd_6:19.3	Āyu khiyyati maccānaṁ,	19	
PA_mnd_6:19.4	kunnadīnaṁva odakan”ti.	19	
PA_mnd_6:20.1	Appaṁ vata jīvitaṁ idaṁ.	20	
PA_mnd_6:21.1	Oraṁ vassasatāpi miyyatīti.	21	
PA_mnd_6:21.2	Kalalakālepi cavati marati antaradhāyati vippalujjati,	21	
PA_mnd_6:21.3	abbudakālepi cavati marati antaradhāyati vippalujjati,	21	
PA_mnd_6:21.4	pesikālepi cavati marati antaradhāyati vippalujjati,	21	
PA_mnd_6:21.5	ghanakālepi cavati marati antaradhāyati vippalujjati,	21	
PA_mnd_6:21.6	pasākhakālepi cavati marati antaradhāyati vippalujjati,	21	
PA_mnd_6:21.7	jātamattopi cavati marati antaradhāyati vippalujjati,	21	
PA_mnd_6:21.8	sūtigharepi cavati marati antaradhāyati vippalujjati,	21	
PA_mnd_6:21.9	addhamāsikopi cavati marati antaradhāyati vippalujjati,	21	
PA_mnd_6:21.10	māsikopi cavati marati antaradhāyati vippalujjati,	21	
PA_mnd_6:21.11	dvemāsikopi …	21	
PA_mnd_6:21.12	temāsikopi …	21	
PA_mnd_6:21.13	catumāsikopi …	21	
PA_mnd_6:21.14	pañcamāsikopi cavati marati antaradhāyati vippalujjati,	21	
PA_mnd_6:21.15	chamāsikopi …	21	
PA_mnd_6:21.16	sattamāsikopi …	21	
PA_mnd_6:21.17	aṭṭhamāsikopi …	21	
PA_mnd_6:21.18	navamāsikopi …	21	
PA_mnd_6:21.19	dasamāsikopi …	21	
PA_mnd_6:21.20	saṁvaccharikopi cavati marati antaradhāyati vippalujjati,	21	
PA_mnd_6:21.21	dvevassikopi …	21	
PA_mnd_6:21.22	tivassikopi …	21	
PA_mnd_6:21.23	catuvassikopi …	21	
PA_mnd_6:21.24	pañcavassikopi …	21	
PA_mnd_6:21.25	chavassikopi …	21	
PA_mnd_6:21.26	sattavassikopi …	21	
PA_mnd_6:21.27	aṭṭhavassikopi …	21	
PA_mnd_6:21.28	navavassikopi …	21	
PA_mnd_6:21.29	dasavassikopi …	21	
PA_mnd_6:21.30	vīsativassikopi …	21	
PA_mnd_6:21.31	tiṁsavassikopi …	21	
PA_mnd_6:21.32	cattārīsavassikopi …	21	
PA_mnd_6:21.33	paññāsavassikopi …	21	
PA_mnd_6:21.34	saṭṭhivassikopi …	21	
PA_mnd_6:21.35	sattativassikopi …	21	
PA_mnd_6:21.36	asītivassikopi …	21	
PA_mnd_6:21.37	navutivassikopi cavati marati antaradhāyati vippalujjatīti—	21	
PA_mnd_6:21.38	oraṁ vassasatāpi miyyati.	21	
PA_mnd_6:22.1	Yo cepi aticca jīvatīti.	22	
PA_mnd_6:22.2	Yo vassasataṁ atikkamitvā jīvati so ekaṁ vā vassaṁ jīvati,	22	
PA_mnd_6:22.3	dve vā vassāni jīvati,	22	
PA_mnd_6:22.4	tīṇi vā vassāni jīvati,	22	
PA_mnd_6:22.5	cattāri vā vassāni jīvati,	22	
PA_mnd_6:22.6	pañca vā vassāni jīvati …pe…	22	
PA_mnd_6:22.7	dasa vā vassāni jīvati,	22	
PA_mnd_6:22.8	vīsati vā vassāni jīvati,	22	
PA_mnd_6:22.9	tiṁsaṁ vā vassāni jīvati, cattārīsaṁ vā vassāni jīvatīti—	22	
PA_mnd_6:22.10	yo cepi aticca jīvati.	22	
PA_mnd_6:22.11	Atha kho so jarasāpi miyyatīti.	22	
PA_mnd_6:22.12_0	Yadā jiṇṇo hoti vuddho mahallako addhagato vayoanuppatto khaṇḍadanto palitakeso vilūnaṁ	22	
PA_mnd_6:22.12_1	khalitasiro valinaṁ tilakāhatagatto vaṅko bhoggo daṇḍaparāyano, so jarāyapi cavati	22	
PA_mnd_6:22.12_2	marati antaradhāyati vippalujjati, natthi maraṇamhā mokkho.	22	
PA_mnd_6:23.1	“Phalānamiva pakkānaṁ,	23	
PA_mnd_6:23.2	pāto patanato bhayaṁ;	23	
PA_mnd_6:23.3	Evaṁ jātāna maccānaṁ,	23	
PA_mnd_6:23.4	niccaṁ maraṇato bhayaṁ.	23	
PA_mnd_6:24.1	Yathāpi kumbhakārassa,	24	
PA_mnd_6:24.2	kataṁ mattikabhājanaṁ;	24	
PA_mnd_6:24.3	Sabbaṁ bhedanapariyantaṁ,	24	
PA_mnd_6:24.4	evaṁ maccāna jīvitaṁ.	24	
PA_mnd_6:25.1	Daharā ca mahantā ca,	25	
PA_mnd_6:25.2	ye bālā ye ca paṇḍitā;	25	
PA_mnd_6:25.3	Sabbe maccuvasaṁ yanti,	25	
PA_mnd_6:25.4	sabbe maccuparāyanā.	25	
PA_mnd_6:26.1	Tesaṁ maccuparetānaṁ,	26	
PA_mnd_6:26.2	gacchataṁ paralokato;	26	
PA_mnd_6:26.3	Na pitā tāyate puttaṁ,	26	
PA_mnd_6:26.4	ñātī vā pana ñātake.	26	
PA_mnd_6:27.1	Pekkhataññeva ñātīnaṁ,	27	
PA_mnd_6:27.2	passa lālappataṁ puthu;	27	
PA_mnd_6:27.3	Ekamekova maccānaṁ,	27	
PA_mnd_6:27.4	govajjho viya niyyati;	27	
PA_mnd_6:27.5	Evamabbhāhato loko,	27	
PA_mnd_6:27.6	maccunā ca jarāya cā”ti.	27	
PA_mnd_6:28.1	Atha kho so jarasāpi miyyati.	28	
PA_mnd_6:29.1	Tenāha bhagavā—	29	
PA_mnd_6:30.1	“Appaṁ vata jīvitaṁ idaṁ,	30	
PA_mnd_6:30.2	Oraṁ vassasatāpi miyyati;	30	
PA_mnd_6:30.3	Yo cepi aticca jīvati,	30	
PA_mnd_6:30.4	Atha kho so jarasāpi miyyatī”ti.	30	
PA_mnd_6:31.1	Socanti janā mamāyite,	31	
PA_mnd_6:31.2	Na hi santi niccā pariggahā;	31	
PA_mnd_6:31.3	Vinābhāvaṁ santamevidaṁ,	31	
PA_mnd_6:31.4	Iti disvā nāgāramāvase.	31	
PA_mnd_6:32.1	Socanti janā mamāyiteti.	32	
PA_mnd_6:32.2	Janāti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca.	32	
PA_mnd_6:32.3	Mamattāti dve mamattā—	32	
PA_mnd_6:32.4	taṇhāmamattañca diṭṭhimamattañca …pe…	32	
PA_mnd_6:32.5	idaṁ taṇhāmamattaṁ …pe…	32	
PA_mnd_6:32.6	idaṁ diṭṭhimamattaṁ.	32	
PA_mnd_6:32.7	Mamāyitaṁ vatthuṁ acchedasaṅkinopi socanti, acchijjantepi socanti, acchinnepi socanti.	32	
PA_mnd_6:32.8	Mamāyitaṁ vatthuṁ vipariṇāmasaṅkinopi socanti, vipariṇāmantepi socanti, vipariṇatepi socanti kilamanti paridevanti urattāḷiṁ kandanti sammohaṁ āpajjantīti—	32	
PA_mnd_6:32.9	socanti janā mamāyite.	32	
PA_mnd_6:33.1	Na hi santi niccā pariggahāti.	33	
PA_mnd_6:33.2	Dve pariggahā—	33	
PA_mnd_6:33.3	taṇhāpariggaho ca diṭṭhipariggaho ca …pe…	33	
PA_mnd_6:33.4	ayaṁ taṇhāpariggaho …pe…	33	
PA_mnd_6:33.5	ayaṁ diṭṭhipariggaho.	33	
PA_mnd_6:33.6	Taṇhāpariggaho anicco saṅkhato paṭiccasamuppanno khayadhammo vayadhammo virāgadhammo nirodhadhammo vipariṇāmadhammo.	33	
PA_mnd_6:33.7	Diṭṭhipariggahopi anicco saṅkhato paṭiccasamuppanno khayadhammo vayadhammo virāgadhammo nirodhadhammo vipariṇāmadhammo.	33	
PA_mnd_6:33.8	Vuttañhetaṁ bhagavatā—	33	
PA_mnd_6:33.9	“passatha no tumhe, bhikkhave, taṁ pariggahaṁ yvāyaṁ pariggaho nicco dhuvo sassato avipariṇāmadhammo sassatisamaṁ tatheva tiṭṭheyyā”ti?	33	
PA_mnd_6:33.10	“No hetaṁ, bhante”.	33	
PA_mnd_6:33.11	“Sādhu, bhikkhave.	33	
PA_mnd_6:33.12	Ahampi kho taṁ, bhikkhave, pariggahaṁ na samanupassāmi, yvāyaṁ pariggaho nicco dhuvo sassato avipariṇāmadhammo sassatisamaṁ tatheva tiṭṭheyyā”ti.	33	
PA_mnd_6:33.13	Pariggahā niccā dhuvā sassatā avipariṇāmadhammā natthi na santi na saṁvijjanti na labbhantīti—	33	
PA_mnd_6:33.14	na hi santi niccā pariggahā.	33	
PA_mnd_6:34.1	Vinābhāvaṁ santamevidanti.	34	
PA_mnd_6:34.2	Nānābhāve vinābhāve aññathābhāve sante saṁvijjamāne upalabbhiyamāne.	34	
PA_mnd_6:34.3	Vuttañhetaṁ bhagavatā —	34	
PA_mnd_6:34.4	“alaṁ, ānanda.	34	
PA_mnd_6:34.5	Mā soci mā paridevi.	34	
PA_mnd_6:34.6	Nanu etaṁ, ānanda, mayā paṭikacceva akkhātaṁ—	34	
PA_mnd_6:34.7	‘sabbeheva piyehi manāpehi nānābhāvo vinābhāvo aññathābhāvo.	34	
PA_mnd_6:34.8	Taṁ kutettha, ānanda, labbhā—	34	
PA_mnd_6:34.9	yaṁ taṁ jātaṁ bhūtaṁ saṅkhataṁ palokadhammaṁ taṁ vata mā palujjī’ti.	34	
PA_mnd_6:34.10	Netaṁ ṭhānaṁ vijjati.	34	
PA_mnd_6:34.11	Purimānaṁ purimānaṁ khandhānaṁ dhātūnaṁ āyatanānaṁ vipariṇāmaññathābhāvā pacchimā pacchimā khandhā ca dhātuyo ca āyatanāni ca pavattantī”ti—	34	
PA_mnd_6:34.12	vinābhāvaṁ santamevidaṁ.	34	
PA_mnd_6:35.1	Iti disvā nāgāramāvaseti.	35	
PA_mnd_6:35.2	Itīti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatā metaṁ.	35	
PA_mnd_6:35.3	Itīti iti disvā passitvā tulayitvā tīrayitvā vibhāvayitvā vibhūtaṁ katvā mamattesūti—	35	
PA_mnd_6:35.4	iti disvā.	35	
PA_mnd_6:35.5_0	Nāgāramāvaseti sabbaṁ gharāvāsapalibodhaṁ chinditvā puttadārapalibodhaṁ chinditvā	35	
PA_mnd_6:35.5_1	ñātipalibodhaṁ chinditvā mittāmaccapalibodhaṁ chinditvā sannidhipalibodhaṁ chinditvā	35	
PA_mnd_6:35.5_2	kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajitvā akiñcanabhāvaṁ	35	
PA_mnd_6:35.5_3	upagantvā eko careyya vihareyya iriyeyya vatteyya pāleyya yapeyya yāpeyyāti—	35	
PA_mnd_6:35.6	iti disvā nāgāramāvase.	35	
PA_mnd_6:36.1	Tenāha bhagavā—	36	
PA_mnd_6:37.1	“Socanti janā mamāyite,	37	
PA_mnd_6:37.2	Na hi santi niccā pariggahā;	37	
PA_mnd_6:37.3	Vinābhāvaṁ santamevidaṁ,	37	
PA_mnd_6:37.4	Iti disvā nāgāramāvase”ti.	37	
PA_mnd_6:38.1	Maraṇenapi taṁ pahīyati,	38	
PA_mnd_6:38.2	Yaṁ puriso mamidanti maññati;	38	
PA_mnd_6:38.3	Etampi viditvāna paṇḍito,	38	
PA_mnd_6:38.4	Na mamattāya nametha māmako.	38	
PA_mnd_6:39.1	Maraṇenapi taṁ pahīyatīti.	39	
PA_mnd_6:39.2	Maraṇanti yā tesaṁ tesaṁ sattānaṁ tamhā tamhā sattanikāyā cuti cavanatā bhedo antaradhānaṁ maccumaraṇaṁ kālaṅkiriyā khandhānaṁ bhedo kaḷevarassa nikkhepo jīvitindriyassupacchedo.	39	
PA_mnd_6:39.3	Tanti rūpagataṁ vedanāgataṁ saññāgataṁ saṅkhāragataṁ viññāṇagataṁ.	39	
PA_mnd_6:39.4	Pahīyatīti pahīyati jahīyati vijahīyati antaradhāyati vippalujjati.	39	
PA_mnd_6:39.5	Bhāsitampi hetaṁ—	39	
PA_mnd_6:40.1	“Pubbeva maccaṁ vijahanti bhogā,	40	
PA_mnd_6:40.2	Maccova ne pubbataraṁ jahāti;	40	
PA_mnd_6:40.3	Asassatā bhogino kāmakāmī,	40	
PA_mnd_6:40.4	Tasmā na socāmahaṁ sokakāle.	40	
PA_mnd_6:41.1	Udeti āpūrati veti cando,	41	
PA_mnd_6:41.2	Atthaṁ tapetvāna paleti sūriyo;	41	
PA_mnd_6:41.3	Viditā mayā sattuka lokadhammā,	41	
PA_mnd_6:41.4	Tasmā na socāmahaṁ sokakāle”ti.	41	
PA_mnd_6:42.1	Maraṇenapi taṁ pahīyati.	42	
PA_mnd_6:42.2	Yaṁ puriso mamidanti maññatīti.	42	
PA_mnd_6:42.3	Yanti rūpagataṁ vedanāgataṁ saññāgataṁ saṅkhāragataṁ viññāṇagataṁ.	42	
PA_mnd_6:42.4	Purisoti saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpo.	42	
PA_mnd_6:42.5_0	Mamidanti maññatīti taṇhāmaññanāya maññati, diṭṭhimaññanāya maññati, mānamaññanāya	42	
PA_mnd_6:42.5_1	maññati, kilesamaññanāya maññati, duccaritamaññanāya maññati, payogamaññanāya maññati,	42	
PA_mnd_6:42.5_2	vipākamaññanāya maññatīti—	42	
PA_mnd_6:42.6	yaṁ puriso mamidanti maññati.	42	
PA_mnd_6:43.1	Etampi viditvāna paṇḍitoti.	43	
PA_mnd_6:43.2	Etaṁ ādīnavaṁ ñatvā jānitvā tulayitvā tīrayitvā vibhāvayitvā vibhūtaṁ katvā mamattesūti, etampi viditvā paṇḍito dhīro paṇḍito paññavā buddhimā ñāṇī vibhāvī medhāvīti—	43	
PA_mnd_6:43.3	etampi viditvāna paṇḍito.	43	
PA_mnd_6:44.1	Na mamattāya nametha māmakoti.	44	
PA_mnd_6:44.2	Mamattāti dve mamattā—	44	
PA_mnd_6:44.3	taṇhāmamattañca diṭṭhimamattañca …pe…	44	
PA_mnd_6:44.4	idaṁ taṇhāmamattaṁ …pe…	44	
PA_mnd_6:44.5	idaṁ diṭṭhimamattaṁ.	44	
PA_mnd_6:44.6	Māmakoti buddhamāmako dhammamāmako saṅghamāmako.	44	
PA_mnd_6:44.7	So bhagavantaṁ mamāyati, bhagavā taṁ puggalaṁ pariggaṇhāti.	44	
PA_mnd_6:44.8	Vuttañhetaṁ bhagavatā—	44	
PA_mnd_6:44.9	“ye te, bhikkhave, bhikkhū kuhā thaddhā lapā siṅgī unnaḷā asamāhitā, na me te, bhikkhave, bhikkhū māmakā;	44	
PA_mnd_6:44.10	apagatā ca te, bhikkhave, bhikkhū imasmā dhammavinayā.	44	
PA_mnd_6:44.11	Na ca te imasmiṁ dhammavinaye vuddhiṁ virūḷhiṁ vepullaṁ āpajjanti.	44	
PA_mnd_6:44.12	Ye ca kho te, bhikkhave, bhikkhū nikkuhā nillapā dhīrā atthaddhā susamāhitā, te kho me, bhikkhave, bhikkhū māmakā;	44	
PA_mnd_6:44.13	anapagatā ca te, bhikkhave, bhikkhū imasmā dhammavinayā.	44	
PA_mnd_6:44.14	Te ca imasmiṁ dhammavinaye vuddhiṁ virūḷhiṁ vepullaṁ āpajjanti.	44	
PA_mnd_6:45.1	Kuhā thaddhā lapā siṅgī,	45	
PA_mnd_6:45.2	unnaḷā asamāhitā;	45	
PA_mnd_6:45.3	Na te dhamme virūhanti,	45	
PA_mnd_6:45.4	sammāsambuddhadesite.	45	
PA_mnd_6:46.1	Nikkuhā nillapā dhīrā,	46	
PA_mnd_6:46.2	atthaddhā susamāhitā;	46	
PA_mnd_6:46.3	Te ve dhamme virūhanti,	46	
PA_mnd_6:46.4	sammāsambuddhadesite”.	46	
PA_mnd_6:47.1	Na mamattāya nametha māmakoti.	47	
PA_mnd_6:47.2	Māmako taṇhāmamattaṁ pahāya diṭṭhimamattaṁ paṭinissajjitvā mamattāya na nameyya na onameyya, na tanninno assa na tappoṇo na tappabbhāro na tadadhimutto na tadadhipateyyoti—	47	
PA_mnd_6:47.3	na mamattāya nametha māmako.	47	
PA_mnd_6:48.1	Tenāha bhagavā—	48	
PA_mnd_6:49.1	“Maraṇenapi taṁ pahīyati,	49	
PA_mnd_6:49.2	Yaṁ puriso mamidanti maññati;	49	
PA_mnd_6:49.3	Etampi viditvāna paṇḍito,	49	
PA_mnd_6:49.4	Na mamattāya nametha māmako”ti.	49	
PA_mnd_6:50.1	Supinena yathāpi saṅgataṁ,	50	
PA_mnd_6:50.2	Paṭibuddho puriso na passati;	50	
PA_mnd_6:50.3	Evampi piyāyitaṁ janaṁ,	50	
PA_mnd_6:50.4	Petaṁ kālaṅkataṁ na passati.	50	
PA_mnd_6:51.1	Supinena yathāpi saṅgatanti.	51	
PA_mnd_6:51.2	Saṅgataṁ samāgataṁ samāhitaṁ sannipatitanti—	51	
PA_mnd_6:51.3	supinena yathāpi saṅgataṁ.	51	
PA_mnd_6:51.4_0	Paṭibuddho puriso na passatīti yathā puriso supinagato candaṁ passati, sūriyaṁ passati,	51	
PA_mnd_6:51.4_1	mahāsamuddaṁ passati, sineruṁ pabbatarājānaṁ passati, hatthiṁ passati, assaṁ passati,	51	
PA_mnd_6:51.4_2	rathaṁ passati, pattiṁ passati, senābyūhaṁ passati, ārāmarāmaṇeyyakaṁ passati, vanarāmaṇeyyakaṁ	51	
PA_mnd_6:51.4_3	… bhūmirāmaṇeyyakaṁ … pokkharaṇīrāmaṇeyyakaṁ passati;	51	
PA_mnd_6:51.5	paṭibuddho na kiñci passatīti—	51	
PA_mnd_6:51.6	paṭibuddho puriso na passati.	51	
PA_mnd_6:52.1	Evampi piyāyitaṁ jananti.	52	
PA_mnd_6:52.2	Evanti opammasampaṭipādanaṁ.	52	
PA_mnd_6:52.3	Piyāyitaṁ jananti mamāyitaṁ janaṁ mātaraṁ vā pitaraṁ vā bhātaraṁ vā bhaginiṁ vā puttaṁ vā dhītaraṁ vā mittaṁ vā amaccaṁ vā ñātiṁ vā sālohitaṁ vāti—	52	
PA_mnd_6:52.4	evampi piyāyitaṁ janaṁ.	52	
PA_mnd_6:53.1	Petaṁ kālaṅkataṁ na passatīti.	53	
PA_mnd_6:53.2	Peto vuccati mato.	53	
PA_mnd_6:53.3	Kālaṅkataṁ na passati na dakkhati nādhigacchati na vindati na paṭilabhatīti—	53	
PA_mnd_6:53.4	petaṁ kālaṅkataṁ na passati.	53	
PA_mnd_6:54.1	Tenāha bhagavā—	54	
PA_mnd_6:55.1	“Supinena yathāpi saṅgataṁ,	55	
PA_mnd_6:55.2	Paṭibuddho puriso na passati;	55	
PA_mnd_6:55.3	Evampi piyāyitaṁ janaṁ,	55	
PA_mnd_6:55.4	Petaṁ kālaṅkataṁ na passatī”ti.	55	
PA_mnd_6:56.1	Diṭṭhāpi sutāpi te janā,	56	
PA_mnd_6:56.2	Yesaṁ nāmamidaṁ pavuccati;	56	
PA_mnd_6:56.3	Nāmaṁyevāvasissati,	56	
PA_mnd_6:56.4	Akkheyyaṁ petassa jantuno.	56	
PA_mnd_6:57.1	Diṭṭhāpi sutāpi te janāti.	57	
PA_mnd_6:57.2	Diṭṭhāti ye cakkhuviññāṇābhisambhūtā.	57	
PA_mnd_6:57.3	Sutāti ye sotaviññāṇābhisambhūtā.	57	
PA_mnd_6:57.4	Te janāti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā cāti—	57	
PA_mnd_6:57.5	diṭṭhāpi sutāpi te janā.	57	
PA_mnd_6:58.1	Yesaṁ nāmamidaṁ pavuccatīti.	58	
PA_mnd_6:58.2	Yesanti yesaṁ khattiyānaṁ brāhmaṇānaṁ vessānaṁ suddānaṁ gahaṭṭhānaṁ pabbajitānaṁ devānaṁ manussānaṁ.	58	
PA_mnd_6:58.3	Nāmanti saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpo.	58	
PA_mnd_6:58.4	Pavuccatīti vuccati pavuccati kathīyati bhaṇīyati dīpīyati voharīyatīti—	58	
PA_mnd_6:58.5	yesaṁ nāmamidaṁ pavuccati.	58	
PA_mnd_6:59.1	Nāmaṁyevāvasissati akkheyyanti.	59	
PA_mnd_6:59.2	Rūpagataṁ vedanāgataṁ saññāgataṁ saṅkhāragataṁ viññāṇagataṁ pahīyati jahīyati vijahīyati antaradhāyati vippalujjati, nāmaṁyevāvasissati.	59	
PA_mnd_6:59.3	Akkheyyanti.	59	
PA_mnd_6:59.4	Akkhātuṁ kathetuṁ bhaṇituṁ dīpayituṁ voharitunti—	59	
PA_mnd_6:59.5	nāmaṁ evāvasissati akkheyyaṁ.	59	
PA_mnd_6:59.6	Petassa jantunoti.	59	
PA_mnd_6:59.7	Petassāti matassa kālaṅkatassa.	59	
PA_mnd_6:59.8	Jantunoti sattassa narassa mānavassa posassa puggalassa jīvassa jāgussa jantussa indagussa manujassāti—	59	
PA_mnd_6:59.9	petassa jantuno.	59	
PA_mnd_6:60.1	Tenāha bhagavā—	60	
PA_mnd_6:61.1	“Diṭṭhāpi sutāpi te janā,	61	
PA_mnd_6:61.2	Yesaṁ nāmamidaṁ pavuccati;	61	
PA_mnd_6:61.3	Nāmaṁyevāvasissati,	61	
PA_mnd_6:61.4	Akkheyyaṁ petassa jantuno”ti.	61	
PA_mnd_6:62.1	Sokapparidevamaccharaṁ,	62	
PA_mnd_6:62.2	Na pajahanti giddhā mamāyite;	62	
PA_mnd_6:62.3	Tasmā munayo pariggahaṁ,	62	
PA_mnd_6:62.4	Hitvā acariṁsu khemadassino.	62	
PA_mnd_6:63.1	Sokapparidevamaccharaṁ na pajahanti giddhā mamāyiteti.	63	
PA_mnd_6:63.2_0	Sokoti ñātibyasanena vā phuṭṭhassa bhogabyasanena vā phuṭṭhassa rogabyasanena vā	63	
PA_mnd_6:63.2_1	phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññataraññatarena	63	
PA_mnd_6:63.2_2	byasanena samannāgatassa aññataraññatarena dukkhadhammena phuṭṭhassa soko socanā	63	
PA_mnd_6:63.2_3	socitattaṁ antosoko antoparisoko antodāho antoparidāho cetaso parijjhāyanā domanassaṁ sokasallaṁ.	63	
PA_mnd_6:63.3	Paridevoti ñātibyasanena vā phuṭṭhassa …pe…	63	
PA_mnd_6:63.4_0	diṭṭhibyasanena vā phuṭṭhassa aññataraññatarena byasanena samannāgatassa aññataraññatarena	63	
PA_mnd_6:63.4_1	dukkhadhammena phuṭṭhassa ādevo paridevo ādevanā paridevanā ādevitattaṁ paridevitattaṁ	63	
PA_mnd_6:63.4_2	vācā palāpo vippalāpo lālappo lālappāyanā lālappāyitattaṁ.	63	
PA_mnd_6:63.5	Macchariyanti pañca macchariyāni—	63	
PA_mnd_6:63.6	āvāsamacchariyaṁ, kulamacchariyaṁ, lābhamacchariyaṁ, vaṇṇamacchariyaṁ, dhammamacchariyaṁ.	63	
PA_mnd_6:63.7	Yaṁ evarūpaṁ macchariyaṁ maccharāyanā maccharāyitattaṁ vevicchaṁ kadariyaṁ kaṭukañcukatā aggahitattaṁ cittassa—	63	
PA_mnd_6:63.8	idaṁ vuccati macchariyaṁ.	63	
PA_mnd_6:63.9	Api ca khandhamacchariyampi macchariyaṁ, dhātumacchariyampi macchariyaṁ, āyatanamacchariyampi macchariyaṁ gāho—	63	
PA_mnd_6:63.10	idaṁ vuccati macchariyaṁ.	63	
PA_mnd_6:63.11	Gedho vuccati taṇhā.	63	
PA_mnd_6:63.12	Yo rāgo sārāgo …pe… abhijjhā lobho akusalamūlaṁ.	63	
PA_mnd_6:63.13	Mamattāti dve mamattā—	63	
PA_mnd_6:63.14	taṇhāmamattañca diṭṭhimamattañca …pe…	63	
PA_mnd_6:63.15	idaṁ taṇhāmamattaṁ …pe…	63	
PA_mnd_6:63.16	idaṁ diṭṭhimamattaṁ.	63	
PA_mnd_6:63.17_0	Mamāyitaṁ vatthuṁ acchedasaṅkinopi socanti, acchijjantepi socanti, acchinnepi socanti,	63	
PA_mnd_6:63.17_1	mamāyitaṁ vatthuṁ vipariṇāmasaṅkinopi socanti, vipariṇāmantepi socanti, vipariṇatepi	63	
PA_mnd_6:63.17_2	socanti, mamāyitaṁ vatthuṁ acchedasaṅkinopi paridevanti, acchijjantepi paridevanti,	63	
PA_mnd_6:63.17_3	acchinnepi paridevanti.	63	
PA_mnd_6:63.18	Mamāyitaṁ vatthuṁ vipariṇāmasaṅkinopi paridevanti, vipariṇāmantepi paridevanti, vipariṇatepi paridevanti.	63	
PA_mnd_6:63.19	Mamāyitaṁ vatthuṁ rakkhanti gopenti pariggaṇhanti mamāyanti maccharāyanti;	63	
PA_mnd_6:63.20	mamāyitasmiṁ vatthusmiṁ sokaṁ na jahanti, paridevaṁ na jahanti, macchariyaṁ na jahanti, gedhaṁ na jahanti na pajahanti na vinodenti na byantiṁ karonti na anabhāvaṁ gamentīti—	63	
PA_mnd_6:63.21	sokapparidevamaccharaṁ na pajahanti giddhā mamāyite.	63	
PA_mnd_6:64.1	Tasmā munayo pariggahaṁ, hitvā acariṁsu khemadassinoti.	64	
PA_mnd_6:64.2	Tasmāti tasmā taṅkāraṇā taṁhetu tappaccayā taṁnidānā etaṁ ādīnavaṁ sampassamānā mamattesūti—	64	
PA_mnd_6:64.3	tasmā.	64	
PA_mnd_6:64.4	Munayoti monaṁ vuccati ñāṇaṁ.	64	
PA_mnd_6:64.5	Yā paññā pajānanā …pe… amoho dhammavicayo sammādiṭṭhi.	64	
PA_mnd_6:64.6	Tena ñāṇena samannāgatā munayo monappattā.	64	
PA_mnd_6:64.7	Tīṇi moneyyāni—	64	
PA_mnd_6:64.8	kāyamoneyyaṁ, vacīmoneyyaṁ, manomoneyyaṁ …pe…	64	
PA_mnd_6:64.9	saṅgajālamaticca so muni.	64	
PA_mnd_6:64.10	Pariggahoti dve pariggahā—	64	
PA_mnd_6:64.11	taṇhāpariggaho ca diṭṭhipariggaho ca …pe…	64	
PA_mnd_6:64.12	ayaṁ taṇhāpariggaho …pe…	64	
PA_mnd_6:64.13	ayaṁ diṭṭhipariggaho.	64	
PA_mnd_6:64.14_0	Munayo taṇhāpariggahaṁ pariccajitvā diṭṭhipariggahaṁ paṭinissajjitvā cajitvā pajahitvā	64	
PA_mnd_6:64.14_1	vinodetvā byantiṁ karitvā anabhāvaṁ gametvā acariṁsu vihariṁsu iriyiṁsu vattiṁsu	64	
PA_mnd_6:64.14_2	pāliṁsu yapiṁsu yāpiṁsu.	64	
PA_mnd_6:64.15	Khemadassinoti khemaṁ vuccati amataṁ nibbānaṁ.	64	
PA_mnd_6:64.16	Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ.	64	
PA_mnd_6:64.17	Khemadassinoti khemadassino tāṇadassino leṇadassino saraṇadassino abhayadassino accutadassino amatadassino nibbānadassinoti—	64	
PA_mnd_6:64.18	tasmā munayo pariggahaṁ hitvā acariṁsu khemadassino.	64	
PA_mnd_6:65.1	Tenāha bhagavā—	65	
PA_mnd_6:66.1	“Sokapparidevamaccharaṁ,	66	
PA_mnd_6:66.2	Na jahanti giddhā mamāyite;	66	
PA_mnd_6:66.3	Tasmā munayo pariggahaṁ,	66	
PA_mnd_6:66.4	Hitvā acariṁsu khemadassino”ti.	66	
PA_mnd_6:67.1	Patilīnacarassa bhikkhuno,	67	
PA_mnd_6:67.2	Bhajamānassa vivittamāsanaṁ;	67	
PA_mnd_6:67.3	Sāmaggiyamāhu tassa taṁ,	67	
PA_mnd_6:67.4	Yo attānaṁ bhavane na dassaye.	67	
PA_mnd_6:68.1	Patilīnacarassa bhikkhunoti.	68	
PA_mnd_6:68.2	Patilīnacarā vuccanti satta sekkhā.	68	
PA_mnd_6:68.3	Arahā patilīno.	68	
PA_mnd_6:68.4	Kiṅkāraṇā patilīnacarā vuccanti satta sekkhā?	68	
PA_mnd_6:68.5_0	Te tato tato cittaṁ patilīnentā patikuṭentā pativaṭṭentā sanniruddhantā sanniggaṇhantā	68	
PA_mnd_6:68.5_1	sannivārentā rakkhantā gopentā caranti vicaranti viharanti iriyanti vattenti pālenti	68	
PA_mnd_6:68.5_2	yapenti yāpenti, cakkhudvāre cittaṁ patilīnentā patikuṭentā pativaṭṭentā sanniruddhantā	68	
PA_mnd_6:68.5_3	sanniggaṇhantā sannivārentā rakkhantā gopentā caranti vicaranti viharanti iriyanti	68	
PA_mnd_6:68.5_4	vattenti pālenti yapenti yāpenti,	68	
PA_mnd_6:68.6	sotadvāre cittaṁ …pe…	68	
PA_mnd_6:68.7	ghānadvāre cittaṁ …	68	
PA_mnd_6:68.8	jivhādvāre cittaṁ …	68	
PA_mnd_6:68.9	kāyadvāre cittaṁ …	68	
PA_mnd_6:68.10_0	manodvāre cittaṁ patilīnentā patikuṭentā pativaṭṭentā sanniruddhantā sanniggaṇhantā	68	
PA_mnd_6:68.10_1	sannivārentā rakkhantā gopentā caranti vicaranti viharanti iriyanti vattenti pālenti yapenti yāpenti.	68	
PA_mnd_6:68.11	Yathā kukkuṭapattaṁ vā nhārudaddulaṁ vā aggimhi pakkhittaṁ patilīyati patikuṭati pativaṭṭati na sampasāriyati;	68	
PA_mnd_6:68.12_0	evamevaṁ tato tato cittaṁ patilīnentā patikuṭentā pativaṭṭentā sanniruddhantā sanniggaṇhantā	68	
PA_mnd_6:68.12_1	sannivārentā rakkhantā gopentā caranti vicaranti viharanti iriyanti vattenti pālenti	68	
PA_mnd_6:68.12_2	yapenti yāpenti, cakkhudvāre cittaṁ …	68	
PA_mnd_6:68.13	sotadvāre cittaṁ …	68	
PA_mnd_6:68.14	ghānadvāre cittaṁ …	68	
PA_mnd_6:68.15	jivhādvāre cittaṁ …	68	
PA_mnd_6:68.16	kāyadvāre cittaṁ …	68	
PA_mnd_6:68.17_0	manodvāre cittaṁ patilīnentā patikuṭentā pativaṭṭentā sanniruddhantā sanniggaṇhantā	68	
PA_mnd_6:68.17_1	sannivārentā rakkhantā gopentā caranti vicaranti viharanti iriyanti vattenti pālenti yapenti yāpenti.	68	
PA_mnd_6:68.18	Taṅkāraṇā patilīnacarā vuccanti satta sekkhā.	68	
PA_mnd_6:68.19	Bhikkhunoti puthujjanakalyāṇakassa vā bhikkhuno sekkhassa vā bhikkhunoti—	68	
PA_mnd_6:68.20	patilīnacarassa bhikkhuno.	68	
PA_mnd_6:69.1	Bhajamānassa vivittamāsananti āsanaṁ vuccati yattha nisīdanti—	69	
PA_mnd_6:69.2	mañco pīṭhaṁ bhisi taṭṭikā cammakhaṇḍo tiṇasanthāro paṇṇasanthāro palālasanthāro.	69	
PA_mnd_6:69.3_0	Taṁ āsanaṁ asappāyarūpadassanena rittaṁ vivittaṁ pavivittaṁ, asappāyasaddassavanena	69	
PA_mnd_6:69.3_1	rittaṁ vivittaṁ pavivittaṁ, asappāyagandhaghāyanena … asappāyarasasāyanena … asappāyaphoṭṭhabbaphusanena	69	
PA_mnd_6:69.3_2	… asappāyehi pañcahi kāmaguṇehi rittaṁ vivittaṁ pavivittaṁ.	69	
PA_mnd_6:69.4	Taṁ vivittaṁ āsanaṁ bhajato sambhajato sevato nisevato saṁsevato paṭisevatoti—	69	
PA_mnd_6:69.5	bhajamānassa vivittamāsanaṁ.	69	
PA_mnd_6:70.1	Sāmaggiyamāhu tassa taṁ, yo attānaṁ bhavane na dassayeti.	70	
PA_mnd_6:70.2	Sāmaggiyoti tisso sāmaggiyo—	70	
PA_mnd_6:70.3	gaṇasāmaggī, dhammasāmaggī, anabhinibbattisāmaggī.	70	
PA_mnd_6:70.4	Katamā gaṇasāmaggī?	70	
PA_mnd_6:70.5	Bahū cepi bhikkhū samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharanti—	70	
PA_mnd_6:70.6	ayaṁ gaṇasāmaggī.	70	
PA_mnd_6:70.7	Katamā dhammasāmaggī?	70	
PA_mnd_6:70.8	Cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo.	70	
PA_mnd_6:70.9	Te ekato pakkhandanti pasīdanti sampatiṭṭhanti vimuccanti;	70	
PA_mnd_6:70.10	na tesaṁ dhammānaṁ vivādo pavivādo atthi—	70	
PA_mnd_6:70.11	ayaṁ dhammasāmaggī.	70	
PA_mnd_6:70.12	Katamā anabhinibbattisāmaggī?	70	
PA_mnd_6:70.13	Bahū cepi bhikkhū anupādisesāya nibbānadhātuyā parinibbāyanti;	70	
PA_mnd_6:70.14	na tesaṁ nibbānadhātuyā ūnattaṁ vā puṇṇattaṁ vā paññāyati—	70	
PA_mnd_6:70.15	ayaṁ anabhinibbattisāmaggī.	70	
PA_mnd_6:70.16_0	Bhavaneti nerayikānaṁ nirayo bhavanaṁ, tiracchānayonikānaṁ tiracchānayoni bhavanaṁ,	70	
PA_mnd_6:70.16_1	pettivisayikānaṁ pettivisayo bhavanaṁ, manussānaṁ manussaloko bhavanaṁ, devānaṁ devaloko bhavananti.	70	
PA_mnd_6:70.17	Sāmaggiyamāhu tassa taṁ, yo attānaṁ bhavane na dassayeti.	70	
PA_mnd_6:70.18_0	Tassesā sāmaggī etaṁ channaṁ etaṁ patirūpaṁ etaṁ anucchavikaṁ etaṁ anulomaṁ, yo evaṁ	70	
PA_mnd_6:70.18_1	paṭicchanne niraye attānaṁ na dasseyya, tiracchānayoniyaṁ attānaṁ na dasseyya, pettivisaye	70	
PA_mnd_6:70.18_2	attānaṁ na dasseyya, manussaloke attānaṁ na dasseyya, devaloke attānaṁ na dasseyyāti	70	
PA_mnd_6:70.18_3	evamāhaṁsu evaṁ kathenti evaṁ bhaṇanti evaṁ dīpayanti evaṁ voharantīti—	70	
PA_mnd_6:70.19	sāmaggiyamāhu tassa taṁ, yo attānaṁ bhavane na dassaye.	70	
PA_mnd_6:71.1	Tenāha bhagavā—	71	
PA_mnd_6:72.1	“Patilīnacarassa bhikkhuno,	72	
PA_mnd_6:72.2	Bhajamānassa vivittamāsanaṁ;	72	
PA_mnd_6:72.3	Sāmaggiyamāhu tassa taṁ,	72	
PA_mnd_6:72.4	Yo attānaṁ bhavane na dassaye”ti.	72	
PA_mnd_6:73.1	Sabbattha munī anissito,	73	
PA_mnd_6:73.2	Na piyaṁ kubbati nopi appiyaṁ;	73	
PA_mnd_6:73.3	Tasmiṁ paridevamaccharaṁ,	73	
PA_mnd_6:73.4	Paṇṇe vāri yathā na limpati.	73	
PA_mnd_6:74.1	Sabbattha munī anissitoti.	74	
PA_mnd_6:74.2	Sabbaṁ vuccati dvādasāyatanāni—	74	
PA_mnd_6:74.3	cakkhuñceva rūpā ca, sotañca saddā ca, ghānañca gandhā ca, jivhā ca rasā ca, kāyo ca phoṭṭhabbā ca, mano ca dhammā ca.	74	
PA_mnd_6:74.4	Munīti.	74	
PA_mnd_6:74.5	Monaṁ vuccati ñāṇaṁ …pe… saṅgajālamaticca so muni.	74	
PA_mnd_6:74.6	Anissitoti.	74	
PA_mnd_6:74.7	Dve nissayā—	74	
PA_mnd_6:74.8	taṇhānissayo ca diṭṭhinissayo ca …pe…	74	
PA_mnd_6:74.9	ayaṁ taṇhānissayo …pe…	74	
PA_mnd_6:74.10	ayaṁ diṭṭhinissayo.	74	
PA_mnd_6:74.11	Muni taṇhānissayaṁ pahāya diṭṭhinissayaṁ paṭinissajjitvā cakkhuṁ anissito sotaṁ anissito ghānaṁ anissito jivhaṁ anissito kāyaṁ anissito manaṁ anissito	74	
PA_mnd_6:74.12	rūpe … sadde … gandhe … rase … phoṭṭhabbe … dhamme …	74	
PA_mnd_6:74.13	kulaṁ … gaṇaṁ … āvāsaṁ … lābhaṁ … yasaṁ … pasaṁsaṁ … sukhaṁ … cīvaraṁ … piṇḍapātaṁ … senāsanaṁ … gilānapaccayabhesajjaparikkhāraṁ …	74	
PA_mnd_6:74.14	kāmadhātuṁ … rūpadhātuṁ … arūpadhātuṁ … kāmabhavaṁ … rūpabhavaṁ … arūpabhavaṁ … saññābhavaṁ … asaññābhavaṁ … nevasaññānāsaññābhavaṁ …	74	
PA_mnd_6:74.15	ekavokārabhavaṁ … catuvokārabhavaṁ … pañcavokārabhavaṁ …	74	
PA_mnd_6:74.16	atītaṁ … anāgataṁ … paccuppannaṁ …	74	
PA_mnd_6:74.17	diṭṭhaṁ … sutaṁ … mutaṁ … viññātaṁ … sabbe dhamme anissito anallīno anupagato anajjhosito anadhimutto nikkhanto nissaṭo vippamutto visaññutto vimariyādikatena cetasā viharatīti—	74	
PA_mnd_6:74.18	sabbattha muni anissito.	74	
PA_mnd_6:75.1	Na piyaṁ kubbati nopi appiyanti.	75	
PA_mnd_6:75.2	Piyāti dve piyā—	75	
PA_mnd_6:75.3	sattā vā saṅkhārā vā.	75	
PA_mnd_6:75.4	Katame sattā piyā?	75	
PA_mnd_6:75.5	Idha yassa te honti atthakāmā hitakāmā phāsukāmā yogakkhemakāmā mātā vā pitā vā bhātā vā bhaginī vā puttā vā dhītarā vā mittā vā amaccā vā ñātī vā sālohitā vā—	75	
PA_mnd_6:75.6	ime sattā piyā.	75	
PA_mnd_6:75.7	Katame saṅkhārā piyā?	75	
PA_mnd_6:75.8	Manāpikā rūpā manāpikā saddā manāpikā gandhā manāpikā rasā manāpikā phoṭṭhabbā—	75	
PA_mnd_6:75.9	ime saṅkhārā piyā.	75	
PA_mnd_6:75.10	Appiyāti dve appiyā—	75	
PA_mnd_6:75.11	sattā vā saṅkhārā vā.	75	
PA_mnd_6:75.12	Katame sattā appiyā?	75	
PA_mnd_6:75.13	Idha yassa te honti anatthakāmā ahitakāmā aphāsukāmā ayogakkhemakāmā jīvitā voropetukāmā—	75	
PA_mnd_6:75.14	ime sattā appiyā.	75	
PA_mnd_6:75.15	Katame saṅkhārā appiyā?	75	
PA_mnd_6:75.16	Amanāpikā rūpā amanāpikā saddā amanāpikā gandhā amanāpikā rasā amanāpikā phoṭṭhabbā—	75	
PA_mnd_6:75.17	ime saṅkhārā appiyā.	75	
PA_mnd_6:75.18	Na piyaṁ kubbati nopi appiyanti.	75	
PA_mnd_6:75.19	“Ayaṁ me satto piyo, ime ca saṅkhārā manāpā”ti rāgavasena piyaṁ na karoti;	75	
PA_mnd_6:75.20	“ayaṁ me satto appiyo, ime ca saṅkhārā amanāpā”ti paṭighavasena appiyaṁ na karoti na janeti na sañjaneti na nibbatteti nābhinibbattetīti—	75	
PA_mnd_6:75.21	na piyaṁ kubbati nopi appiyaṁ.	75	
PA_mnd_6:76.1	Tasmiṁ paridevamaccharaṁ paṇṇe vāri yathā na limpatīti.	76	
PA_mnd_6:76.2	Tasminti tasmiṁ puggale arahante khīṇāsave.	76	
PA_mnd_6:76.3_0	Paridevoti ñātibyasanena vā phuṭṭhassa bhogabyasanena vā phuṭṭhassa rogabyasanena	76	
PA_mnd_6:76.3_1	vā phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññataraññatarena	76	
PA_mnd_6:76.3_2	byasanena samannāgatassa aññataraññatarena dukkhadhammena phuṭṭhassa ādevo paridevo	76	
PA_mnd_6:76.3_3	ādevanā paridevanā ādevitattaṁ paridevitattaṁ vācā palāpo vippalāpo lālappo lālappāyanā lālappāyitattaṁ.	76	
PA_mnd_6:76.4	Macchariyanti pañca macchariyāni—	76	
PA_mnd_6:76.5	āvāsamacchariyaṁ, kulamacchariyaṁ, lābhamacchariyaṁ, vaṇṇamacchariyaṁ, dhammamacchariyaṁ.	76	
PA_mnd_6:76.6	Yaṁ evarūpaṁ macchariyaṁ maccharāyanā maccharāyitattaṁ vevicchaṁ kadariyaṁ kaṭukañcukatā aggahitattaṁ cittassa—	76	
PA_mnd_6:76.7	idaṁ vuccati macchariyaṁ.	76	
PA_mnd_6:76.8	Api ca khandhamacchariyampi macchariyaṁ, dhātumacchariyampi macchariyaṁ, āyatanamacchariyampi macchariyaṁ gāho—	76	
PA_mnd_6:76.9	idaṁ vuccati macchariyaṁ.	76	
PA_mnd_6:77.1	Paṇṇe vāri yathā na limpatīti.	77	
PA_mnd_6:77.2	Paṇṇaṁ vuccati padumapattaṁ.	77	
PA_mnd_6:77.3	Vāri vuccati udakaṁ.	77	
PA_mnd_6:77.4_0	Yathā vāri padumapattaṁ na limpati na palimpati na upalimpati alittaṁ apalittaṁ anupalittaṁ,	77	
PA_mnd_6:77.4_1	evamevaṁ tasmiṁ puggale arahante khīṇāsave paridevo macchariyañca na limpati na palimpati	77	
PA_mnd_6:77.4_2	na upalimpati alittā apalittā anupalittā.	77	
PA_mnd_6:77.5	So ca puggalo arahanto tehi kilesehi na limpati na palimpati na upalimpati alitto apalitto anupalitto nikkhanto nissaṭo vippamutto visaññutto vimariyādikatena cetasā viharatīti—	77	
PA_mnd_6:77.6	tasmiṁ paridevamaccharaṁ paṇṇe vāri yathā na limpati.	77	
PA_mnd_6:78.1	Tenāha bhagavā—	78	
PA_mnd_6:79.1	“Sabbattha munī anissito,	79	
PA_mnd_6:79.2	Na piyaṁ kubbati nopi appiyaṁ;	79	
PA_mnd_6:79.3	Tasmiṁ paridevamaccharaṁ,	79	
PA_mnd_6:79.4	Paṇṇe vāri yathā na limpatī”ti.	79	
PA_mnd_6:80.1	Udabindu yathāpi pokkhare,	80	
PA_mnd_6:80.2	Padume vāri yathā na limpati;	80	
PA_mnd_6:80.3	Evaṁ muni nopalimpati,	80	
PA_mnd_6:80.4	Yadidaṁ diṭṭhasutaṁ mutesu vā.	80	
PA_mnd_6:81.1	Udabindu yathāpi pokkhareti.	81	
PA_mnd_6:81.2	Udabindu vuccati udakathevo.	81	
PA_mnd_6:81.3	Pokkharaṁ vuccati padumapattaṁ.	81	
PA_mnd_6:81.4	Yathā udabindu padumapatte na limpati na palimpati na upalimpati alittaṁ apalittaṁ anupalittanti—	81	
PA_mnd_6:81.5	udabindu yathāpi pokkhare.	81	
PA_mnd_6:81.6	Padume vāri yathā na limpatīti.	81	
PA_mnd_6:81.7	Padumaṁ vuccati padumapupphaṁ.	81	
PA_mnd_6:81.8	Vāri vuccati udakaṁ.	81	
PA_mnd_6:81.9	Yathā vāri padumapupphaṁ na limpati na palimpati na upalimpati alittaṁ apalittaṁ anupalittanti—	81	
PA_mnd_6:81.10	padume vāri yathā na limpati.	81	
PA_mnd_6:82.1	Evaṁ muni nopalimpati, yadidaṁ diṭṭhasutaṁ mutesu vāti.	82	
PA_mnd_6:82.2	Evanti opammasampaṭipādanaṁ.	82	
PA_mnd_6:82.3	Munīti.	82	
PA_mnd_6:82.4	Monaṁ vuccati ñāṇaṁ …pe… saṅgajālamaticca so muni.	82	
PA_mnd_6:82.5	Lepāti dve lepā—	82	
PA_mnd_6:82.6	taṇhālepo ca diṭṭhilepo ca …pe…	82	
PA_mnd_6:82.7	ayaṁ taṇhālepo …pe…	82	
PA_mnd_6:82.8	ayaṁ diṭṭhilepo.	82	
PA_mnd_6:82.9_0	Muni taṇhālepaṁ pahāya diṭṭhilepaṁ paṭinissajjitvā diṭṭhe na limpati, sute na limpati,	82	
PA_mnd_6:82.9_1	mute na limpati, viññāte na limpati na palimpati na upalimpati alitto apalitto anupalitto	82	
PA_mnd_6:82.9_2	nikkhanto nissaṭo vippamutto visaññutto vimariyādikatena cetasā viharatīti—	82	
PA_mnd_6:82.10	evaṁ muni nopalimpati, yadidaṁ diṭṭhasutaṁ mutesu vā.	82	
PA_mnd_6:83.1	Tenāha bhagavā—	83	
PA_mnd_6:84.1	“Udabindu yathāpi pokkhare,	84	
PA_mnd_6:84.2	Padume vāri yathā na limpati;	84	
PA_mnd_6:84.3	Evaṁ muni nopalimpati,	84	
PA_mnd_6:84.4	Yadidaṁ diṭṭhasutaṁ mutesu vā”ti.	84	
PA_mnd_6:85.1	Dhono na hi tena maññati,	85	
PA_mnd_6:85.2	Yadidaṁ diṭṭhasutaṁ mutesu vā;	85	
PA_mnd_6:85.3	Nāññena visuddhimicchati,	85	
PA_mnd_6:85.4	Na hi so rajjati no virajjati.	85	
PA_mnd_6:86.1	Dhono na hi tena maññati, yadidaṁ diṭṭhasutaṁ mutesu vāti.	86	
PA_mnd_6:86.2	Dhonoti dhonā vuccati paññā.	86	
PA_mnd_6:86.3	Yā paññā pajānanā …pe… amoho dhammavicayo sammādiṭṭhi.	86	
PA_mnd_6:86.4	Kiṅkāraṇā dhonā vuccati paññā?	86	
PA_mnd_6:86.5	Tāya paññāya kāyaduccaritaṁ dhutañca dhotañca sandhotañca niddhotañca,	86	
PA_mnd_6:86.6	vacīduccaritaṁ …	86	
PA_mnd_6:86.7	manoduccaritaṁ dhutañca dhotañca sandhotañca niddhotañca,	86	
PA_mnd_6:86.8	rāgo dhuto ca dhoto ca sandhoto ca niddhoto ca,	86	
PA_mnd_6:86.9	doso …	86	
PA_mnd_6:86.10	moho …	86	
PA_mnd_6:86.11	kodho …	86	
PA_mnd_6:86.12	upanāho …	86	
PA_mnd_6:86.13	makkho …	86	
PA_mnd_6:86.14	paḷāso …	86	
PA_mnd_6:86.15	issā …	86	
PA_mnd_6:86.16	macchariyaṁ …	86	
PA_mnd_6:86.17	māyā …	86	
PA_mnd_6:86.18	sāṭheyyaṁ …	86	
PA_mnd_6:86.19	thambho …	86	
PA_mnd_6:86.20	sārambho …	86	
PA_mnd_6:86.21	māno …	86	
PA_mnd_6:86.22	atimāno …	86	
PA_mnd_6:86.23	mado …	86	
PA_mnd_6:86.24	pamādo …	86	
PA_mnd_6:86.25	sabbe kilesā …	86	
PA_mnd_6:86.26	sabbe duccaritā …	86	
PA_mnd_6:86.27	sabbe darathā …	86	
PA_mnd_6:86.28	sabbe pariḷāhā …	86	
PA_mnd_6:86.29	sabbe santāpā …	86	
PA_mnd_6:86.30	sabbākusalābhisaṅkhārā dhutā ca dhotā ca sandhotā ca niddhotā ca.	86	
PA_mnd_6:86.31	Taṅkāraṇā dhonā vuccati paññā.	86	
PA_mnd_6:87.1	Atha vā sammādiṭṭhiyā micchādiṭṭhi dhutā ca dhotā ca sandhotā ca niddhotā ca,	87	
PA_mnd_6:87.2	sammāsaṅkappena micchāsaṅkappo dhuto ca dhoto ca sandhoto ca niddhoto ca,	87	
PA_mnd_6:87.3	sammāvācāya micchāvācā dhutā ca …	87	
PA_mnd_6:87.4	sammākammantena micchākammanto dhuto ca …	87	
PA_mnd_6:87.5	sammāājīvena micchāājīvo dhuto ca …	87	
PA_mnd_6:87.6	sammāvāyāmena micchāvāyāmo dhuto ca …	87	
PA_mnd_6:87.7	sammāsatiyā micchāsati dhutā ca …	87	
PA_mnd_6:87.8	sammāsamādhinā micchāsamādhi dhuto ca …	87	
PA_mnd_6:87.9	sammāñāṇena micchāñāṇaṁ dhutañca …	87	
PA_mnd_6:87.10	sammāvimuttiyā micchāvimutti dhutā ca dhotā ca sandhotā ca niddhotā ca.	87	
PA_mnd_6:88.1	Atha vā ariyena aṭṭhaṅgikena maggena sabbe kilesā …	88	
PA_mnd_6:88.2	sabbe duccaritā …	88	
PA_mnd_6:88.3	sabbe darathā …	88	
PA_mnd_6:88.4	sabbe pariḷāhā …	88	
PA_mnd_6:88.5	sabbe santāpā …	88	
PA_mnd_6:88.6	sabbākusalābhisaṅkhārā dhutā ca dhotā ca sandhotā ca niddhotā ca.	88	
PA_mnd_6:88.7	Arahā imehi dhonehi dhammehi upeto samupeto upagato samupagato upapanno samupapanno samannāgato.	88	
PA_mnd_6:88.8	Tasmā arahā dhono.	88	
PA_mnd_6:88.9	So dhutarāgo dhutapāpo dhutakileso dhutapariḷāhoti—	88	
PA_mnd_6:88.10	dhono.	88	
PA_mnd_6:89.1	Dhono na hi tena maññati, yadidaṁ diṭṭhasutaṁ mutesu vāti.	89	
PA_mnd_6:89.2	Dhono diṭṭhaṁ na maññati, diṭṭhasmiṁ na maññati, diṭṭhato na maññati, diṭṭhā meti na maññati;	89	
PA_mnd_6:89.3	sutaṁ na maññati, sutasmiṁ na maññati, sutato na maññati, sutaṁ meti na maññati;	89	
PA_mnd_6:89.4	mutaṁ na maññati, mutasmiṁ na maññati, mutato na maññati, mutaṁ meti na maññati;	89	
PA_mnd_6:89.5	viññātaṁ na maññati, viññātasmiṁ na maññati, viññātato na maññati, viññātaṁ meti na maññati.	89	
PA_mnd_6:89.6	Vuttampi hetaṁ bhagavatā—	89	
PA_mnd_6:89.7_0	“asmīti, bhikkhave, maññitametaṁ, ayamahamasmīti maññitametaṁ, bhavissanti maññitametaṁ,	89	
PA_mnd_6:89.7_1	na bhavissanti maññitametaṁ, rūpī bhavissanti maññitametaṁ, arūpī bhavissanti maññitametaṁ,	89	
PA_mnd_6:89.7_2	saññī bhavissanti maññitametaṁ, asaññī bhavissanti maññitametaṁ, nevasaññīnāsaññī	89	
PA_mnd_6:89.7_3	bhavissanti maññitametaṁ.	89	
PA_mnd_6:89.8	Maññitaṁ, bhikkhave, rogo, maññitaṁ gaṇḍo, maññitaṁ sallaṁ, maññitaṁ upaddavo.	89	
PA_mnd_6:89.9	Tasmātiha, bhikkhave, amaññamānena cetasā viharissāmāti, evañhi vo, bhikkhave, sikkhitabban”ti—	89	
PA_mnd_6:89.10	dhono na hi tena maññati yadidaṁ diṭṭhasutaṁ mutesu vā.	89	
PA_mnd_6:90.1	Nāññena visuddhimicchatīti.	90	
PA_mnd_6:90.2_0	Dhono aññena asuddhimaggena micchāpaṭipadāya aniyyānikapathena aññatra satipaṭṭhānehi	90	
PA_mnd_6:90.2_1	aññatra sammappadhānehi aññatra iddhipādehi aññatra indriyehi aññatra balehi aññatra	90	
PA_mnd_6:90.2_2	bojjhaṅgehi aññatra ariyā aṭṭhaṅgikā maggā suddhiṁ visuddhiṁ parisuddhiṁ muttiṁ vimuttiṁ	90	
PA_mnd_6:90.2_3	parimuttiṁ na icchati na sādiyati na pattheti na piheti nābhijappatīti—	90	
PA_mnd_6:90.3	nāññena visuddhimicchati.	90	
PA_mnd_6:91.1	Na hi so rajjati no virajjatīti.	91	
PA_mnd_6:91.2	Sabbe bālaputhujjanā rajjanti, puthujjanakalyāṇakaṁ upādāya satta sekkhā virajjanti;	91	
PA_mnd_6:91.3	arahā neva rajjati no virajjati.	91	
PA_mnd_6:91.4	Viratto so khayā rāgassa vītarāgattā, khayā dosassa vītadosattā, khayā mohassa vītamohattā.	91	
PA_mnd_6:91.5	So vuṭṭhavāso ciṇṇacaraṇo …pe… jātijarāmaraṇasaṁsāro, natthi tassa punabbhavoti—	91	
PA_mnd_6:91.6	na hi so rajjati no virajjati.	91	
PA_mnd_6:92.1	Tenāha bhagavā—	92	
PA_mnd_6:93.1	“Dhono na hi tena maññati,	93	
PA_mnd_6:93.2	Yadidaṁ diṭṭhasutaṁ mutesu vā;	93	
PA_mnd_6:93.3	Nāññena visuddhimicchati,	93	
PA_mnd_6:93.4	Na hi so rajjati no virajjatī”ti.	93	
PA_mnd_6:94.1	Jarāsuttaniddeso chaṭṭho.	94	
