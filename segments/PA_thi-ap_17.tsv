segmentnr	original	folio	analyzed
PA_thi-ap_17:0.1	Therīapadāna	0	
PA_thi-ap_17:0.2	Ekūposathikavagga	0	
PA_thi-ap_17:0.3	7. Mahāpajāpatigotamītherīapadāna	0	
PA_thi-ap_17:1.1	Ekadā lokapajjoto,	1	
PA_thi-ap_17:1.2	vesāliyaṁ mahāvane;	1	
PA_thi-ap_17:1.3	Kūṭāgāre susālāyaṁ,	1	
PA_thi-ap_17:1.4	vasate narasārathi.	1	
PA_thi-ap_17:2.1	Tadā jinassa mātucchā,	2	
PA_thi-ap_17:2.2	mahāgotami bhikkhunī;	2	
PA_thi-ap_17:2.3	Tahiṁ kate pure ramme,	2	
PA_thi-ap_17:2.4	vasī bhikkhunupassaye.	2	
PA_thi-ap_17:3.1	Bhikkhunīhi vimuttāhi,	3	
PA_thi-ap_17:3.2	satehi saha pañcahi;	3	
PA_thi-ap_17:3.3	Rahogatāya tassevaṁ,	3	
PA_thi-ap_17:3.4	citassāsi vitakkitaṁ.	3	
PA_thi-ap_17:4.1	“Buddhassa parinibbānaṁ,	4	
PA_thi-ap_17:4.2	sāvakaggayugassa vā;	4	
PA_thi-ap_17:4.3	Rāhulānandanandānaṁ,	4	
PA_thi-ap_17:4.4	nāhaṁ lacchāmi passituṁ.	4	
PA_thi-ap_17:5.1	Buddhassa parinibbānā,	5	
PA_thi-ap_17:5.2	sāvakaggayugassa vā;	5	
PA_thi-ap_17:5.3	Mahākassapanandānaṁ,	5	
PA_thi-ap_17:5.4	ānandarāhulāna ca.	5	
PA_thi-ap_17:6.1	Paṭikaccāyusaṅkhāraṁ,	6	
PA_thi-ap_17:6.2	osajjitvāna nibbutiṁ;	6	
PA_thi-ap_17:6.3	Gaccheyyaṁ lokanāthena,	6	
PA_thi-ap_17:6.4	anuññātā mahesinā”.	6	
PA_thi-ap_17:7.1	Tathā pañcasatānampi,	7	
PA_thi-ap_17:7.2	bhikkhunīnaṁ vitakkitaṁ;	7	
PA_thi-ap_17:7.3	Āsi khemādikānampi,	7	
PA_thi-ap_17:7.4	etadeva vitakkitaṁ.	7	
PA_thi-ap_17:8.1	Bhūmicālo tadā āsi,	8	
PA_thi-ap_17:8.2	nāditā devadundubhī;	8	
PA_thi-ap_17:8.3	Upassayādhivatthāyo,	8	
PA_thi-ap_17:8.4	devatā sokapīḷitā.	8	
PA_thi-ap_17:9.1	Vilapantā sukaruṇaṁ,	9	
PA_thi-ap_17:9.2	tatthassūni pavattayuṁ;	9	
PA_thi-ap_17:9.3	Mittā bhikkhuniyo tāhi,	9	
PA_thi-ap_17:9.4	upagantvāna gotamiṁ.	9	
PA_thi-ap_17:10.1	Nipacca sirasā pāde,	10	
PA_thi-ap_17:10.2	idaṁ vacanamabravuṁ;	10	
PA_thi-ap_17:10.3	Tattha toyalavāsittā,	10	
PA_thi-ap_17:10.4	mayamayye rahogatā.	10	
PA_thi-ap_17:11.1	Sā calā calitā bhūmi,	11	
PA_thi-ap_17:11.2	nāditā devadundubhī;	11	
PA_thi-ap_17:11.3	Paridevā ca suyyante,	11	
PA_thi-ap_17:11.4	kimatthaṁ nūna gotamī.	11	
PA_thi-ap_17:12.1	Tadā avoca sā sabbaṁ,	12	
PA_thi-ap_17:12.2	yathāparivitakkitaṁ;	12	
PA_thi-ap_17:12.3	Tāyopi sabbā āhaṁsu,	12	
PA_thi-ap_17:12.4	yathāparivitakkitaṁ.	12	
PA_thi-ap_17:13.1	“Yadi te rucitaṁ ayye,	13	
PA_thi-ap_17:13.2	nibbānaṁ paramaṁ sivaṁ;	13	
PA_thi-ap_17:13.3	Nibbāyissāma sabbāpi,	13	
PA_thi-ap_17:13.4	buddhānuññāya subbate.	13	
PA_thi-ap_17:14.1	Mayaṁ sahāva nikkhantā,	14	
PA_thi-ap_17:14.2	gharāpi ca bhavāpi ca;	14	
PA_thi-ap_17:14.3	Sahāyeva gamissāma,	14	
PA_thi-ap_17:14.4	nibbānaṁ padamuttamaṁ”.	14	
PA_thi-ap_17:15.1	“Nibbānāya vajantīnaṁ,	15	
PA_thi-ap_17:15.2	kiṁ vakkhāmī”ti sā vadaṁ;	15	
PA_thi-ap_17:15.3	Saha sabbāhi niggañchi,	15	
PA_thi-ap_17:15.4	bhikkhunīnilayā tadā.	15	
PA_thi-ap_17:16.1	“Upassaye yādhivatthā,	16	
PA_thi-ap_17:16.2	devatā tā khamantu me;	16	
PA_thi-ap_17:16.3	Bhikkhunīnilayassedaṁ,	16	
PA_thi-ap_17:16.4	pacchimaṁ dassanaṁ mama.	16	
PA_thi-ap_17:17.1	Na jarā maccu vā yattha,	17	
PA_thi-ap_17:17.2	appiyehi samāgamo;	17	
PA_thi-ap_17:17.3	Piyehi na viyogotthi,	17	
PA_thi-ap_17:17.4	taṁ vajissaṁ asaṅkhataṁ”.	17	
PA_thi-ap_17:18.1	Avītarāgā taṁ sutvā,	18	
PA_thi-ap_17:18.2	vacanaṁ sugatorasā;	18	
PA_thi-ap_17:18.3	Sokaṭṭā parideviṁsu,	18	
PA_thi-ap_17:18.4	“aho no appapuññatā.	18	
PA_thi-ap_17:19.1	Bhikkhunīnilayo suñño,	19	
PA_thi-ap_17:19.2	bhūto tāhi vinā ayaṁ;	19	
PA_thi-ap_17:19.3	Pabhāte viya tārāyo,	19	
PA_thi-ap_17:19.4	na dissanti jinorasā.	19	
PA_thi-ap_17:20.1	Nibbānaṁ gotamī yāti,	20	
PA_thi-ap_17:20.2	satehi saha pañcahi;	20	
PA_thi-ap_17:20.3	Nadīsatehiva saha,	20	
PA_thi-ap_17:20.4	gaṅgā pañcahi sāgaraṁ”.	20	
PA_thi-ap_17:21.1	Rathiyāya vajantiyo,	21	
PA_thi-ap_17:21.2	disvā saddhā upāsikā;	21	
PA_thi-ap_17:21.3	Gharā nikkhamma pādesu,	21	
PA_thi-ap_17:21.4	nipacca idamabravuṁ.	21	
PA_thi-ap_17:22.1	“Pasīdassu mahābhoge,	22	
PA_thi-ap_17:22.2	anāthāyo vihāya no;	22	
PA_thi-ap_17:22.3	Tayā na yuttā nibbātuṁ,	22	
PA_thi-ap_17:22.4	icchaṭṭā vilapiṁsu tā”.	22	
PA_thi-ap_17:23.1	Tāsaṁ sokapahānatthaṁ,	23	
PA_thi-ap_17:23.2	avoca madhuraṁ giraṁ;	23	
PA_thi-ap_17:23.3	“Ruditena alaṁ puttā,	23	
PA_thi-ap_17:23.4	hāsakāloyamajja vo.	23	
PA_thi-ap_17:24.1	Pariññātaṁ mayā dukkhaṁ,	24	
PA_thi-ap_17:24.2	dukkhahetu vivajjito;	24	
PA_thi-ap_17:24.3	Nirodho me sacchikato,	24	
PA_thi-ap_17:24.4	maggo cāpi subhāvito.	24	
PA_thi-ap_17:25.1	Paṭhamaṁ bhāṇavāraṁ.	25	
PA_thi-ap_17:26.1	Pariciṇṇo mayā satthā,	26	
PA_thi-ap_17:26.2	kataṁ buddhassa sāsanaṁ;	26	
PA_thi-ap_17:26.3	Ohito garuko bhāro,	26	
PA_thi-ap_17:26.4	bhavanetti samūhatā.	26	
PA_thi-ap_17:27.1	Yassatthāya pabbajitā,	27	
PA_thi-ap_17:27.2	agārasmānagāriyaṁ;	27	
PA_thi-ap_17:27.3	So me attho anuppatto,	27	
PA_thi-ap_17:27.4	sabbasaṁyojanakkhayo.	27	
PA_thi-ap_17:28.1	Buddho tassa ca saddhammo,	28	
PA_thi-ap_17:28.2	anūno yāva tiṭṭhati;	28	
PA_thi-ap_17:28.3	Nibbātuṁ tāva kālo me,	28	
PA_thi-ap_17:28.4	mā maṁ socatha puttikā.	28	
PA_thi-ap_17:29.1	Koṇḍaññānandanandādī,	29	
PA_thi-ap_17:29.2	tiṭṭhanti rāhulo jino;	29	
PA_thi-ap_17:29.3	Sukhito sahito saṅgho,	29	
PA_thi-ap_17:29.4	hatadabbā ca titthiyā.	29	
PA_thi-ap_17:30.1	Okkākavaṁsassa yaso,	30	
PA_thi-ap_17:30.2	ussito māramaddano;	30	
PA_thi-ap_17:30.3	Nanu sampati kālo me,	30	
PA_thi-ap_17:30.4	nibbānatthāya puttikā.	30	
PA_thi-ap_17:31.1	Cirappabhuti yaṁ mayhaṁ,	31	
PA_thi-ap_17:31.2	patthitaṁ ajja sijjhate;	31	
PA_thi-ap_17:31.3	Ānandabherikāloyaṁ,	31	
PA_thi-ap_17:31.4	kiṁ vo assūhi puttikā.	31	
PA_thi-ap_17:32.1	Sace mayi dayā atthi,	32	
PA_thi-ap_17:32.2	yadi catthi kataññutā;	32	
PA_thi-ap_17:32.3	Saddhammaṭṭhitiyā sabbā,	32	
PA_thi-ap_17:32.4	karotha vīriyaṁ daḷhaṁ.	32	
PA_thi-ap_17:33.1	Thīnaṁ adāsi pabbajjaṁ,	33	
PA_thi-ap_17:33.2	sambuddho yācito mayā;	33	
PA_thi-ap_17:33.3	Tasmā yathāhaṁ nandissaṁ,	33	
PA_thi-ap_17:33.4	tathā tamanutiṭṭhatha”.	33	
PA_thi-ap_17:34.1	Tā evamanusāsitvā,	34	
PA_thi-ap_17:34.2	bhikkhunīhi purakkhatā;	34	
PA_thi-ap_17:34.3	Upecca buddhaṁ vanditvā,	34	
PA_thi-ap_17:34.4	idaṁ vacanamabravi.	34	
PA_thi-ap_17:35.1	“Ahaṁ sugata te mātā,	35	
PA_thi-ap_17:35.2	tvañca vīra pitā mama;	35	
PA_thi-ap_17:35.3	Saddhammasukhada nātha,	35	
PA_thi-ap_17:35.4	tayā jātāmhi gotama.	35	
PA_thi-ap_17:36.1	Saṁvaddhitoyaṁ sugata,	36	
PA_thi-ap_17:36.2	rūpakāyo mayā tava;	36	
PA_thi-ap_17:36.3	Anindito dhammakāyo,	36	
PA_thi-ap_17:36.4	mama saṁvaddhito tayā.	36	
PA_thi-ap_17:37.1	Muhuttaṁ taṇhāsamaṇaṁ,	37	
PA_thi-ap_17:37.2	khīraṁ tvaṁ pāyito mayā;	37	
PA_thi-ap_17:37.3	Tayāhaṁ santamaccantaṁ,	37	
PA_thi-ap_17:37.4	dhammakhīrañhi pāyitā.	37	
PA_thi-ap_17:38.1	Bandhanārakkhane mayhaṁ,	38	
PA_thi-ap_17:38.2	anaṇo tvaṁ mahāmune;	38	
PA_thi-ap_17:38.3	Puttakāmā thiyo yācaṁ,	38	
PA_thi-ap_17:38.4	labhanti tādisaṁ sutaṁ.	38	
PA_thi-ap_17:39.1	Mandhātādinarindānaṁ,	39	
PA_thi-ap_17:39.2	yā mātā sā bhavaṇṇave;	39	
PA_thi-ap_17:39.3	Nimuggāhaṁ tayā putta,	39	
PA_thi-ap_17:39.4	tāritā bhavasāgarā.	39	
PA_thi-ap_17:40.1	Rañño mātā mahesīti,	40	
PA_thi-ap_17:40.2	sulabhaṁ nāmamitthinaṁ;	40	
PA_thi-ap_17:40.3	Buddhamātāti yaṁ nāmaṁ,	40	
PA_thi-ap_17:40.4	etaṁ paramadullabhaṁ.	40	
PA_thi-ap_17:41.1	Tañca laddhaṁ mahāvīra,	41	
PA_thi-ap_17:41.2	paṇidhānaṁ mamaṁ tayā;	41	
PA_thi-ap_17:41.3	Aṇukaṁ vā mahantaṁ vā,	41	
PA_thi-ap_17:41.4	taṁ sabbaṁ pūritaṁ mayā.	41	
PA_thi-ap_17:42.1	Parinibbātumicchāmi,	42	
PA_thi-ap_17:42.2	vihāyemaṁ kaḷevaraṁ;	42	
PA_thi-ap_17:42.3	Anujānāhi me vīra,	42	
PA_thi-ap_17:42.4	dukkhantakara nāyaka.	42	
PA_thi-ap_17:43.1	Cakkaṅkusadhajākiṇṇe,	43	
PA_thi-ap_17:43.2	pāde kamalakomale;	43	
PA_thi-ap_17:43.3	Pasārehi paṇāmaṁ te,	43	
PA_thi-ap_17:43.4	karissaṁ puttauttame.	43	
PA_thi-ap_17:44.1	Suvaṇṇarāsisaṅkāsaṁ,	44	
PA_thi-ap_17:44.2	sarīraṁ kuru pākaṭaṁ;	44	
PA_thi-ap_17:44.3	Katvā dehaṁ sudiṭṭhaṁ te,	44	
PA_thi-ap_17:44.4	santiṁ gacchāmi nāyaka”.	44	
PA_thi-ap_17:45.1	Dvattiṁsalakkhaṇūpetaṁ,	45	
PA_thi-ap_17:45.2	suppabhālaṅkataṁ tanuṁ;	45	
PA_thi-ap_17:45.3	Sañjhāghanāva bālakkaṁ,	45	
PA_thi-ap_17:45.4	mātucchaṁ dassayī jino.	45	
PA_thi-ap_17:46.1	Phullāravindasaṅkāse,	46	
PA_thi-ap_17:46.2	taruṇādiccasappabhe;	46	
PA_thi-ap_17:46.3	Cakkaṅkite pādatale,	46	
PA_thi-ap_17:46.4	tato sā sirasā pati.	46	
PA_thi-ap_17:47.1	“Paṇamāmi narādicca,	47	
PA_thi-ap_17:47.2	ādiccakulaketukaṁ;	47	
PA_thi-ap_17:47.3	Pacchime maraṇe mayhaṁ,	47	
PA_thi-ap_17:47.4	na taṁ ikkhāmahaṁ puno.	47	
PA_thi-ap_17:48.1	Itthiyo nāma lokagga,	48	
PA_thi-ap_17:48.2	sabbadosākarā matā;	48	
PA_thi-ap_17:48.3	Yadi ko catthi doso me,	48	
PA_thi-ap_17:48.4	khamassu karuṇākara.	48	
PA_thi-ap_17:49.1	Itthikānañca pabbajjaṁ,	49	
PA_thi-ap_17:49.2	haṁ taṁ yāciṁ punappunaṁ;	49	
PA_thi-ap_17:49.3	Tattha ce atthi doso me,	49	
PA_thi-ap_17:49.4	taṁ khamassu narāsabha.	49	
PA_thi-ap_17:50.1	Mayā bhikkhuniyo vīra,	50	
PA_thi-ap_17:50.2	tavānuññāya sāsitā;	50	
PA_thi-ap_17:50.3	Tatra ce atthi dunnītaṁ,	50	
PA_thi-ap_17:50.4	taṁ khamassu khamādhipa”.	50	
PA_thi-ap_17:51.1	“Akkhante nāma khantabbaṁ,	51	
PA_thi-ap_17:51.2	kiṁ bhave guṇabhūsane;	51	
PA_thi-ap_17:51.3	Kimuttaraṁ te vakkhāmi,	51	
PA_thi-ap_17:51.4	nibbānāya vajantiyā.	51	
PA_thi-ap_17:52.1	Suddhe anūne mama bhikkhusaṅghe,	52	
PA_thi-ap_17:52.2	Lokā ito nissarituṁ khamante;	52	
PA_thi-ap_17:52.3	Pabhātakāle byasanaṅgatānaṁ,	52	
PA_thi-ap_17:52.4	Disvāna niyyātiva candalekhā”.	52	
PA_thi-ap_17:53.1	Tadetarā bhikkhuniyo jinaggaṁ,	53	
PA_thi-ap_17:53.2	Tārāva candānugatā sumeruṁ;	53	
PA_thi-ap_17:53.3	Padakkhiṇaṁ kacca nipacca pāde,	53	
PA_thi-ap_17:53.4	Ṭhitā mukhantaṁ samudikkhamānā.	53	
PA_thi-ap_17:54.1	“Na tittipubbaṁ tava dassanena,	54	
PA_thi-ap_17:54.2	Cakkhuṁ na sotaṁ tava bhāsitena;	54	
PA_thi-ap_17:54.3	Cittaṁ mamaṁ kevalamekameva,	54	
PA_thi-ap_17:54.4	Pappuyya taṁ dhammarasena titti.	54	
PA_thi-ap_17:55.1	Nadato parisāyaṁ te,	55	
PA_thi-ap_17:55.2	vāditabbapahārino;	55	
PA_thi-ap_17:55.3	Ye te dakkhanti vadanaṁ,	55	
PA_thi-ap_17:55.4	dhaññā te narapuṅgava.	55	
PA_thi-ap_17:56.1	Dīghaṅgulī tambanakhe,	56	
PA_thi-ap_17:56.2	subhe āyatapaṇhike;	56	
PA_thi-ap_17:56.3	Ye pāde paṇamissanti,	56	
PA_thi-ap_17:56.4	tepi dhaññā guṇandhara.	56	
PA_thi-ap_17:57.1	Madhurāni pahaṭṭhāni,	57	
PA_thi-ap_17:57.2	dosagghāni hitāni ca;	57	
PA_thi-ap_17:57.3	Ye te vākyāni suyyanti,	57	
PA_thi-ap_17:57.4	tepi dhaññā naruttama.	57	
PA_thi-ap_17:58.1	Dhaññāhaṁ te mahāvīra,	58	
PA_thi-ap_17:58.2	pādapūjanatapparā;	58	
PA_thi-ap_17:58.3	Tiṇṇasaṁsārakantārā,	58	
PA_thi-ap_17:58.4	suvākyena sirīmato”.	58	
PA_thi-ap_17:59.1	Tato sā anusāvetvā,	59	
PA_thi-ap_17:59.2	bhikkhusaṅghampi subbatā;	59	
PA_thi-ap_17:59.3	Rāhulānandanande ca,	59	
PA_thi-ap_17:59.4	vanditvā idamabravi.	59	
PA_thi-ap_17:60.1	“Āsīvisālayasame,	60	
PA_thi-ap_17:60.2	rogāvāse kaḷevare;	60	
PA_thi-ap_17:60.3	Nibbindā dukkhasaṅghāṭe,	60	
PA_thi-ap_17:60.4	jarāmaraṇagocare.	60	
PA_thi-ap_17:61.1	Nānākalimalākiṇṇe,	61	
PA_thi-ap_17:61.2	parāyatte nirīhake;	61	
PA_thi-ap_17:61.3	Tena nibbātumicchāmi,	61	
PA_thi-ap_17:61.4	anumaññatha puttakā”.	61	
PA_thi-ap_17:62.1	Nando rāhulabhaddo ca,	62	
PA_thi-ap_17:62.2	vītasokā nirāsavā;	62	
PA_thi-ap_17:62.3	Ṭhitācalaṭṭhiti thirā,	62	
PA_thi-ap_17:62.4	dhammatamanucintayuṁ.	62	
PA_thi-ap_17:63.1	“Dhiratthu saṅkhataṁ lolaṁ,	63	
PA_thi-ap_17:63.2	asāraṁ kadalūpamaṁ;	63	
PA_thi-ap_17:63.3	Māyāmarīcisadisaṁ,	63	
PA_thi-ap_17:63.4	ittaraṁ anavaṭṭhitaṁ.	63	
PA_thi-ap_17:64.1	Yattha nāma jinassāyaṁ,	64	
PA_thi-ap_17:64.2	mātucchā buddhaposikā;	64	
PA_thi-ap_17:64.3	Gotamī nidhanaṁ yāti,	64	
PA_thi-ap_17:64.4	aniccaṁ sabbasaṅkhataṁ”.	64	
PA_thi-ap_17:65.1	Ānando ca tadā sekho,	65	
PA_thi-ap_17:65.2	sokaṭṭo jinavacchalo;	65	
PA_thi-ap_17:65.3	Tatthassūni karonto so,	65	
PA_thi-ap_17:65.4	karuṇaṁ paridevati.	65	
PA_thi-ap_17:66.1	“Hā santiṁ gotamī yāti,	66	
PA_thi-ap_17:66.2	nūna buddhopi nibbutiṁ;	66	
PA_thi-ap_17:66.3	Gacchati na cireneva,	66	
PA_thi-ap_17:66.4	aggiriva nirindhano”.	66	
PA_thi-ap_17:67.1	Evaṁ vilāpamānaṁ taṁ,	67	
PA_thi-ap_17:67.2	ānandaṁ āha gotamī;	67	
PA_thi-ap_17:67.3	Sutasāgaragambhīra-	67	
PA_thi-ap_17:67.4	buddhopaṭṭhānatappara.	67	
PA_thi-ap_17:68.1	“Na yuttaṁ socituṁ putta,	68	
PA_thi-ap_17:68.2	hāsakāle upaṭṭhite;	68	
PA_thi-ap_17:68.3	Tayā me saraṇaṁ putta,	68	
PA_thi-ap_17:68.4	nibbānaṁ tamupāgataṁ.	68	
PA_thi-ap_17:69.1	Tayā tāta samajjhiṭṭho,	69	
PA_thi-ap_17:69.2	pabbajjaṁ anujāni no;	69	
PA_thi-ap_17:69.3	Mā putta vimano hohi,	69	
PA_thi-ap_17:69.4	saphalo te parissamo.	69	
PA_thi-ap_17:70.1	Yaṁ na diṭṭhaṁ purāṇehi,	70	
PA_thi-ap_17:70.2	titthikācariyehipi;	70	
PA_thi-ap_17:70.3	Taṁ padaṁ sukumārīhi,	70	
PA_thi-ap_17:70.4	sattavassāhi veditaṁ.	70	
PA_thi-ap_17:71.1	Buddhasāsanapāleta,	71	
PA_thi-ap_17:71.2	pacchimaṁ dassanaṁ tava;	71	
PA_thi-ap_17:71.3	Tattha gacchāmahaṁ putta,	71	
PA_thi-ap_17:71.4	gato yattha na dissate.	71	
PA_thi-ap_17:72.1	Kadāci dhammaṁ desento,	72	
PA_thi-ap_17:72.2	khipī lokagganāyako;	72	
PA_thi-ap_17:72.3	Tadāhaṁ āsīsavācaṁ,	72	
PA_thi-ap_17:72.4	avocaṁ anukampikā.	72	
PA_thi-ap_17:73.1	‘Ciraṁ jīva mahāvīra,	73	
PA_thi-ap_17:73.2	kappaṁ tiṭṭha mahāmune;	73	
PA_thi-ap_17:73.3	Sabbalokassa atthāya,	73	
PA_thi-ap_17:73.4	bhavassu ajarāmaro’.	73	
PA_thi-ap_17:74.1	Taṁ tathāvādiniṁ buddho,	74	
PA_thi-ap_17:74.2	mamaṁ so etadabravi;	74	
PA_thi-ap_17:74.3	‘Na hevaṁ vandiyā buddhā,	74	
PA_thi-ap_17:74.4	yathā vandasi gotamī’.	74	
PA_thi-ap_17:75.1	‘Kathaṁ carahi sabbaññū,	75	
PA_thi-ap_17:75.2	vanditabbā tathāgatā;	75	
PA_thi-ap_17:75.3	Kathaṁ avandiyā buddhā,	75	
PA_thi-ap_17:75.4	taṁ me akkhāhi pucchito’.	75	
PA_thi-ap_17:76.1	‘Āraddhavīriye pahitatte,	76	
PA_thi-ap_17:76.2	Niccaṁ daḷhaparakkame;	76	
PA_thi-ap_17:76.3	Samagge sāvake passa,	76	
PA_thi-ap_17:76.4	Etaṁ buddhānavandanaṁ’.	76	
PA_thi-ap_17:77.1	Tato upassayaṁ gantvā,	77	
PA_thi-ap_17:77.2	ekikāhaṁ vicintayiṁ;	77	
PA_thi-ap_17:77.3	‘Samaggaparisaṁ nātho,	77	
PA_thi-ap_17:77.4	rodhesi tibhavantago.	77	
PA_thi-ap_17:78.1	Handāhaṁ parinibbissaṁ,	78	
PA_thi-ap_17:78.2	mā vipattitamaddasaṁ’;	78	
PA_thi-ap_17:78.3	Evāhaṁ cintayitvāna,	78	
PA_thi-ap_17:78.4	disvāna isisattamaṁ.	78	
PA_thi-ap_17:79.1	Parinibbānakālaṁ me,	79	
PA_thi-ap_17:79.2	ārocesiṁ vināyakaṁ;	79	
PA_thi-ap_17:79.3	Tato so samanuññāsi,	79	
PA_thi-ap_17:79.4	‘kālaṁ jānāhi gotamī’.	79	
PA_thi-ap_17:80.1	Kilesā jhāpitā mayhaṁ,	80	
PA_thi-ap_17:80.2	…pe…	80	
PA_thi-ap_17:80.3	viharāmi anāsavā.	80	
PA_thi-ap_17:81.1	Svāgataṁ vata me āsi,	81	
PA_thi-ap_17:81.2	…pe…	81	
PA_thi-ap_17:81.3	kataṁ buddhassa sāsanaṁ.	81	
PA_thi-ap_17:82.1	Paṭisambhidā catasso,	82	
PA_thi-ap_17:82.2	…pe…	82	
PA_thi-ap_17:82.3	kataṁ buddhassa sāsanaṁ”.	82	
PA_thi-ap_17:83.1	“Thīnaṁ dhammābhisamaye,	83	
PA_thi-ap_17:83.2	ye bālā vimatiṁ gatā;	83	
PA_thi-ap_17:83.3	Tesaṁ diṭṭhippahānatthaṁ,	83	
PA_thi-ap_17:83.4	iddhiṁ dassehi gotamī”.	83	
PA_thi-ap_17:84.1	Tadā nipacca sambuddhaṁ,	84	
PA_thi-ap_17:84.2	uppatitvāna ambaraṁ;	84	
PA_thi-ap_17:84.3	Iddhī anekā dassesi,	84	
PA_thi-ap_17:84.4	buddhānuññāya gotamī.	84	
PA_thi-ap_17:85.1	Ekikā bahudhā āsi,	85	
PA_thi-ap_17:85.2	bahukā cekikā tathā;	85	
PA_thi-ap_17:85.3	Āvibhāvaṁ tirobhāvaṁ,	85	
PA_thi-ap_17:85.4	tirokuṭṭaṁ tironagaṁ.	85	
PA_thi-ap_17:86.1	Asajjamānā agamā,	86	
PA_thi-ap_17:86.2	bhūmiyampi nimujjatha;	86	
PA_thi-ap_17:86.3	Abhijjamāne udake,	86	
PA_thi-ap_17:86.4	agañchi mahiyā yathā.	86	
PA_thi-ap_17:87.1	Sakuṇīva tathākāse,	87	
PA_thi-ap_17:87.2	pallaṅkena kamī tadā;	87	
PA_thi-ap_17:87.3	Vasaṁ vattesi kāyena,	87	
PA_thi-ap_17:87.4	yāva brahmanivesanaṁ.	87	
PA_thi-ap_17:88.1	Sineruṁ daṇḍaṁ katvāna,	88	
PA_thi-ap_17:88.2	chattaṁ katvā mahāmahiṁ;	88	
PA_thi-ap_17:88.3	Samūlaṁ parivattetvā,	88	
PA_thi-ap_17:88.4	dhārayaṁ caṅkamī nabhe.	88	
PA_thi-ap_17:89.1	Chassūrodayakāleva,	89	
PA_thi-ap_17:89.2	lokañcākāsi dhūmikaṁ;	89	
PA_thi-ap_17:89.3	Yugante viya lokaṁ sā,	89	
PA_thi-ap_17:89.4	jālāmālākulaṁ akā.	89	
PA_thi-ap_17:90.1	Mucalindaṁ mahāselaṁ,	90	
PA_thi-ap_17:90.2	merumūlanadantare;	90	
PA_thi-ap_17:90.3	Sāsapāriva sabbāni,	90	
PA_thi-ap_17:90.4	ekenaggahi muṭṭhinā.	90	
PA_thi-ap_17:91.1	Aṅgulaggena chādesi,	91	
PA_thi-ap_17:91.2	bhākaraṁ sanisākaraṁ;	91	
PA_thi-ap_17:91.3	Candasūrasahassāni,	91	
PA_thi-ap_17:91.4	āveḷamiva dhārayi.	91	
PA_thi-ap_17:92.1	Catusāgaratoyāni,	92	
PA_thi-ap_17:92.2	dhārayī ekapāṇinā;	92	
PA_thi-ap_17:92.3	Yugantajaladākāraṁ,	92	
PA_thi-ap_17:92.4	mahāvassaṁ pavassatha.	92	
PA_thi-ap_17:93.1	Cakkavattiṁ saparisaṁ,	93	
PA_thi-ap_17:93.2	māpayī sā nabhattale;	93	
PA_thi-ap_17:93.3	Garuḷaṁ dviradaṁ sīhaṁ,	93	
PA_thi-ap_17:93.4	vinadantaṁ padassayi.	93	
PA_thi-ap_17:94.1	Ekikā abhinimmitvā,	94	
PA_thi-ap_17:94.2	Appameyyaṁ bhikkhunīgaṇaṁ;	94	
PA_thi-ap_17:94.3	Puna antaradhāpetvā,	94	
PA_thi-ap_17:94.4	Ekikā munimabravi.	94	
PA_thi-ap_17:95.1	“Mātucchā te mahāvīra,	95	
PA_thi-ap_17:95.2	tava sāsanakārikā;	95	
PA_thi-ap_17:95.3	Anuppattā sakaṁ atthaṁ,	95	
PA_thi-ap_17:95.4	pāde vandāmi cakkhuma”.	95	
PA_thi-ap_17:96.1	Dassetvā vividhā iddhī,	96	
PA_thi-ap_17:96.2	orohitvā nabhattalā;	96	
PA_thi-ap_17:96.3	Vanditvā lokapajjotaṁ,	96	
PA_thi-ap_17:96.4	ekamantaṁ nisīdi sā.	96	
PA_thi-ap_17:97.1	“Sā vīsavassasatikā,	97	
PA_thi-ap_17:97.2	jātiyāhaṁ mahāmune;	97	
PA_thi-ap_17:97.3	Alamettāvatā vīra,	97	
PA_thi-ap_17:97.4	nibbāyissāmi nāyaka”.	97	
PA_thi-ap_17:98.1	Tadātivimhitā sabbā,	98	
PA_thi-ap_17:98.2	parisā sā katañjalī;	98	
PA_thi-ap_17:98.3	“Avocayye kathaṁ āsi,	98	
PA_thi-ap_17:98.4	atuliddhiparakkamā”.	98	
PA_thi-ap_17:99.1	“Padumuttaro nāma jino,	99	
PA_thi-ap_17:99.2	sabbadhammesu cakkhumā;	99	
PA_thi-ap_17:99.3	Ito satasahassamhi,	99	
PA_thi-ap_17:99.4	kappe uppajji nāyako.	99	
PA_thi-ap_17:100.1	Tadāhaṁ haṁsavatiyaṁ,	100	
PA_thi-ap_17:100.2	jātāmaccakule ahuṁ;	100	
PA_thi-ap_17:100.3	Sabbopakārasampanne,	100	
PA_thi-ap_17:100.4	iddhe phīte mahaddhane.	100	
PA_thi-ap_17:101.1	Kadāci pitunā saddhiṁ,	101	
PA_thi-ap_17:101.2	dāsīgaṇapurakkhatā;	101	
PA_thi-ap_17:101.3	Mahatā parivārena,	101	
PA_thi-ap_17:101.4	taṁ upecca narāsabhaṁ.	101	
PA_thi-ap_17:102.1	Vāsavaṁ viya vassantaṁ,	102	
PA_thi-ap_17:102.2	dhammameghaṁ anāsavaṁ;	102	
PA_thi-ap_17:102.3	Saradādiccasadisaṁ,	102	
PA_thi-ap_17:102.4	raṁsijālasamujjalaṁ.	102	
PA_thi-ap_17:103.1	Disvā cittaṁ pasādetvā,	103	
PA_thi-ap_17:103.2	sutvā cassa subhāsitaṁ;	103	
PA_thi-ap_17:103.3	Mātucchaṁ bhikkhuniṁ agge,	103	
PA_thi-ap_17:103.4	ṭhapentaṁ naranāyakaṁ.	103	
PA_thi-ap_17:104.1	Sutvā datvā mahādānaṁ,	104	
PA_thi-ap_17:104.2	sattāhaṁ tassa tādino;	104	
PA_thi-ap_17:104.3	Sasaṅghassa naraggassa,	104	
PA_thi-ap_17:104.4	paccayāni bahūni ca.	104	
PA_thi-ap_17:105.1	Nipacca pādamūlamhi,	105	
PA_thi-ap_17:105.2	taṁ ṭhānamabhipatthayiṁ;	105	
PA_thi-ap_17:105.3	Tato mahāparisatiṁ,	105	
PA_thi-ap_17:105.4	avoca isisattamo.	105	
PA_thi-ap_17:106.1	‘Yā sasaṅghaṁ abhojesi,	106	
PA_thi-ap_17:106.2	sattāhaṁ lokanāyakaṁ;	106	
PA_thi-ap_17:106.3	Tamahaṁ kittayissāmi,	106	
PA_thi-ap_17:106.4	suṇātha mama bhāsato.	106	
PA_thi-ap_17:107.1	Satasahassito kappe,	107	
PA_thi-ap_17:107.2	okkākakulasambhavo;	107	
PA_thi-ap_17:107.3	Gotamo nāma gottena,	107	
PA_thi-ap_17:107.4	satthā loke bhavissati.	107	
PA_thi-ap_17:108.1	Tassa dhammesu dāyādā,	108	
PA_thi-ap_17:108.2	orasā dhammanimmitā;	108	
PA_thi-ap_17:108.3	Gotamī nāma nāmena,	108	
PA_thi-ap_17:108.4	hessati satthu sāvikā.	108	
PA_thi-ap_17:109.1	Tassa buddhassa mātucchā,	109	
PA_thi-ap_17:109.2	jīvitāpādikā ayaṁ;	109	
PA_thi-ap_17:109.3	Rattaññūnañca aggattaṁ,	109	
PA_thi-ap_17:109.4	bhikkhunīnaṁ labhissati’.	109	
PA_thi-ap_17:110.1	Taṁ sutvāna pamoditvā,	110	
PA_thi-ap_17:110.2	yāvajīvaṁ tadā jinaṁ;	110	
PA_thi-ap_17:110.3	Paccayehi upaṭṭhitvā,	110	
PA_thi-ap_17:110.4	tato kālaṅkatā ahaṁ.	110	
PA_thi-ap_17:111.1	Tāvatiṁsesu devesu,	111	
PA_thi-ap_17:111.2	sabbakāmasamiddhisu;	111	
PA_thi-ap_17:111.3	Nibbattā dasahaṅgehi,	111	
PA_thi-ap_17:111.4	aññe abhibhaviṁ ahaṁ.	111	
PA_thi-ap_17:112.1	Rūpasaddehi gandhehi,	112	
PA_thi-ap_17:112.2	rasehi phusanehi ca;	112	
PA_thi-ap_17:112.3	Āyunāpi ca vaṇṇena,	112	
PA_thi-ap_17:112.4	sukhena yasasāpi ca.	112	
PA_thi-ap_17:113.1	Tathevādhipateyyena,	113	
PA_thi-ap_17:113.2	adhigayha virocahaṁ;	113	
PA_thi-ap_17:113.3	Ahosiṁ amarindassa,	113	
PA_thi-ap_17:113.4	mahesī dayitā tahiṁ.	113	
PA_thi-ap_17:114.1	Saṁsāre saṁsarantīhaṁ,	114	
PA_thi-ap_17:114.2	kammavāyusameritā;	114	
PA_thi-ap_17:114.3	Kāsissa rañño visaye,	114	
PA_thi-ap_17:114.4	ajāyiṁ dāsagāmake.	114	
PA_thi-ap_17:115.1	Pañcadāsasatānūnā,	115	
PA_thi-ap_17:115.2	nivasanti tahiṁ tadā;	115	
PA_thi-ap_17:115.3	Sabbesaṁ tattha yo jeṭṭho,	115	
PA_thi-ap_17:115.4	tassa jāyā ahosahaṁ.	115	
PA_thi-ap_17:116.1	Sayambhuno pañcasatā,	116	
PA_thi-ap_17:116.2	gāmaṁ piṇḍāya pāvisuṁ;	116	
PA_thi-ap_17:116.3	Te disvāna ahaṁ tuṭṭhā,	116	
PA_thi-ap_17:116.4	saha sabbāhi itthibhi.	116	
PA_thi-ap_17:117.1	Pūgā hutvāva sabbāyo,	117	
PA_thi-ap_17:117.2	catumāse upaṭṭhahuṁ;	117	
PA_thi-ap_17:117.3	Ticīvarāni datvāna,	117	
PA_thi-ap_17:117.4	saṁsarimha sasāmikā.	117	
PA_thi-ap_17:118.1	Tato cutā sabbāpi tā,	118	
PA_thi-ap_17:118.2	tāvatiṁsagatā mayaṁ;	118	
PA_thi-ap_17:118.3	Pacchime ca bhave dāni,	118	
PA_thi-ap_17:118.4	jātā devadahe pure.	118	
PA_thi-ap_17:119.1	Pitā añjanasakko me,	119	
PA_thi-ap_17:119.2	mātā mama sulakkhaṇā;	119	
PA_thi-ap_17:119.3	Tato kapilavatthusmiṁ,	119	
PA_thi-ap_17:119.4	suddhodanagharaṁ gatā.	119	
PA_thi-ap_17:120.1	Sesā sakyakule jātā,	120	
PA_thi-ap_17:120.2	sakyānaṁ gharamāgamuṁ;	120	
PA_thi-ap_17:120.3	Ahaṁ visiṭṭhā sabbāsaṁ,	120	
PA_thi-ap_17:120.4	jinassāpādikā ahuṁ.	120	
PA_thi-ap_17:121.1	Mama puttobhinikkhamma,	121	
PA_thi-ap_17:121.2	buddho āsi vināyako;	121	
PA_thi-ap_17:121.3	Pacchāhaṁ pabbajitvāna,	121	
PA_thi-ap_17:121.4	satehi saha pañcahi.	121	
PA_thi-ap_17:122.1	Sākiyānīhi dhīrāhi,	122	
PA_thi-ap_17:122.2	saha santisukhaṁ phusiṁ;	122	
PA_thi-ap_17:122.3	Ye tadā pubbajātiyaṁ,	122	
PA_thi-ap_17:122.4	amhākaṁ āsu sāmino.	122	
PA_thi-ap_17:123.1	Sahapuññassa kattāro,	123	
PA_thi-ap_17:123.2	mahāsamayakārakā;	123	
PA_thi-ap_17:123.3	Phusiṁsu arahattaṁ te,	123	
PA_thi-ap_17:123.4	sugatenānukampitā”.	123	
PA_thi-ap_17:124.1	Tadetarā bhikkhuniyo,	124	
PA_thi-ap_17:124.2	āruhiṁsu nabhattalaṁ;	124	
PA_thi-ap_17:124.3	Saṅgatā viya tārāyo,	124	
PA_thi-ap_17:124.4	virociṁsu mahiddhikā.	124	
PA_thi-ap_17:125.1	Iddhī anekā dassesuṁ,	125	
PA_thi-ap_17:125.2	piḷandhavikatiṁ yathā;	125	
PA_thi-ap_17:125.3	Kammāro kanakasseva,	125	
PA_thi-ap_17:125.4	kammaññassa susikkhito.	125	
PA_thi-ap_17:126.1	Dassetvā pāṭihīrāni,	126	
PA_thi-ap_17:126.2	vicittāni bahūni ca;	126	
PA_thi-ap_17:126.3	Tosetvā vādipavaraṁ,	126	
PA_thi-ap_17:126.4	muniṁ saparisaṁ tadā.	126	
PA_thi-ap_17:127.1	Orohitvāna gaganā,	127	
PA_thi-ap_17:127.2	vanditvā isisattamaṁ;	127	
PA_thi-ap_17:127.3	Anuññātā naraggena,	127	
PA_thi-ap_17:127.4	yathāṭhāne nisīdisuṁ.	127	
PA_thi-ap_17:128.1	“Ahonukampikā amhaṁ,	128	
PA_thi-ap_17:128.2	sabbāsaṁ cira gotamī;	128	
PA_thi-ap_17:128.3	Vāsitā tava puññehi,	128	
PA_thi-ap_17:128.4	pattā no āsavakkhayaṁ.	128	
PA_thi-ap_17:129.1	Kilesā jhāpitā amhaṁ,	129	
PA_thi-ap_17:129.2	bhavā sabbe samūhatā;	129	
PA_thi-ap_17:129.3	Nāgīva bandhanaṁ chetvā,	129	
PA_thi-ap_17:129.4	viharāma anāsavā.	129	
PA_thi-ap_17:130.1	Svāgataṁ vata no āsi,	130	
PA_thi-ap_17:130.2	buddhaseṭṭhassa santike;	130	
PA_thi-ap_17:130.3	Tisso vijjā anuppattā,	130	
PA_thi-ap_17:130.4	kataṁ buddhassa sāsanaṁ.	130	
PA_thi-ap_17:131.1	Paṭisambhidā catasso,	131	
PA_thi-ap_17:131.2	vimokkhāpi ca aṭṭhime;	131	
PA_thi-ap_17:131.3	Chaḷabhiññā sacchikatā,	131	
PA_thi-ap_17:131.4	kataṁ buddhassa sāsanaṁ.	131	
PA_thi-ap_17:132.1	Iddhīsu ca vasī homa,	132	
PA_thi-ap_17:132.2	dibbāya sotadhātuyā;	132	
PA_thi-ap_17:132.3	Cetopariyañāṇassa,	132	
PA_thi-ap_17:132.4	vasī homa mahāmune.	132	
PA_thi-ap_17:133.1	Pubbenivāsaṁ jānāma,	133	
PA_thi-ap_17:133.2	dibbacakkhu visodhitaṁ;	133	
PA_thi-ap_17:133.3	Sabbāsavaparikkhīṇā,	133	
PA_thi-ap_17:133.4	natthi dāni punabbhavā.	133	
PA_thi-ap_17:134.1	Atthe dhamme ca nerutte,	134	
PA_thi-ap_17:134.2	paṭibhāne ca vijjati;	134	
PA_thi-ap_17:134.3	Ñāṇaṁ amhaṁ mahāvīra,	134	
PA_thi-ap_17:134.4	uppannaṁ tava santike.	134	
PA_thi-ap_17:135.1	Asmābhi pariciṇṇosi,	135	
PA_thi-ap_17:135.2	mettacittā hi nāyaka;	135	
PA_thi-ap_17:135.3	Anujānāhi sabbāsaṁ,	135	
PA_thi-ap_17:135.4	nibbānāya mahāmune”.	135	
PA_thi-ap_17:136.1	“Nibbāyissāma iccevaṁ,	136	
PA_thi-ap_17:136.2	kiṁ vakkhāmi vadantiyo;	136	
PA_thi-ap_17:136.3	Yassadāni ca vo kālaṁ,	136	
PA_thi-ap_17:136.4	maññathā”ti jinobravi.	136	
PA_thi-ap_17:137.1	Gotamīādikā tāyo,	137	
PA_thi-ap_17:137.2	tadā bhikkhuniyo jinaṁ;	137	
PA_thi-ap_17:137.3	Vanditvā āsanā tamhā,	137	
PA_thi-ap_17:137.4	vuṭṭhāya agamiṁsu tā.	137	
PA_thi-ap_17:138.1	Mahatā janakāyena,	138	
PA_thi-ap_17:138.2	saha lokagganāyako;	138	
PA_thi-ap_17:138.3	Anusaṁyāyī so vīro,	138	
PA_thi-ap_17:138.4	mātucchaṁ yāvakoṭṭhakaṁ.	138	
PA_thi-ap_17:139.1	Tadā nipati pādesu,	139	
PA_thi-ap_17:139.2	gotamī lokabandhuno;	139	
PA_thi-ap_17:139.3	Saheva tāhi sabbāhi,	139	
PA_thi-ap_17:139.4	“pacchimaṁ pādavandanaṁ.	139	
PA_thi-ap_17:140.1	Idaṁ pacchimakaṁ mayhaṁ,	140	
PA_thi-ap_17:140.2	lokanāthassa dassanaṁ;	140	
PA_thi-ap_17:140.3	Na puno amatākāraṁ,	140	
PA_thi-ap_17:140.4	passissāmi mukhaṁ tava.	140	
PA_thi-ap_17:141.1	Na ca me vandanaṁ vīra,	141	
PA_thi-ap_17:141.2	tava pāde sukomale;	141	
PA_thi-ap_17:141.3	Samphusissati lokagga,	141	
PA_thi-ap_17:141.4	ajja gacchāmi nibbutiṁ”.	141	
PA_thi-ap_17:142.1	“Rūpena kiṁ tavānena,	142	
PA_thi-ap_17:142.2	diṭṭhe dhamme yathātathe;	142	
PA_thi-ap_17:142.3	Sabbaṁ saṅkhatamevetaṁ,	142	
PA_thi-ap_17:142.4	anassāsikamittaraṁ”.	142	
PA_thi-ap_17:143.1	Sā saha tāhi gantvāna,	143	
PA_thi-ap_17:143.2	bhikkhunupassayaṁ sakaṁ;	143	
PA_thi-ap_17:143.3	Aḍḍhapallaṅkamābhujja,	143	
PA_thi-ap_17:143.4	nisīdi paramāsane.	143	
PA_thi-ap_17:144.1	Tadā upāsikā tattha,	144	
PA_thi-ap_17:144.2	buddhasāsanavacchalā;	144	
PA_thi-ap_17:144.3	Tassā pavattiṁ sutvāna,	144	
PA_thi-ap_17:144.4	upesuṁ pādavandikā.	144	
PA_thi-ap_17:145.1	Karehi uraṁ pahantā,	145	
PA_thi-ap_17:145.2	chinnamūlā yathā latā;	145	
PA_thi-ap_17:145.3	Rodantā karuṇaṁ ravaṁ,	145	
PA_thi-ap_17:145.4	sokaṭṭā bhūmipātitā.	145	
PA_thi-ap_17:146.1	“Mā no saraṇade nāthe,	146	
PA_thi-ap_17:146.2	vihāya gami nibbutiṁ;	146	
PA_thi-ap_17:146.3	Nipatitvāna yācāma,	146	
PA_thi-ap_17:146.4	sabbāyo sirasā mayaṁ”.	146	
PA_thi-ap_17:147.1	Yā padhānatamā tāsaṁ,	147	
PA_thi-ap_17:147.2	saddhā paññā upāsikā;	147	
PA_thi-ap_17:147.3	Tassā sīsaṁ pamajjantī,	147	
PA_thi-ap_17:147.4	idaṁ vacanamabravi.	147	
PA_thi-ap_17:148.1	“Alaṁ puttā visādena,	148	
PA_thi-ap_17:148.2	mārapāsānuvattinā;	148	
PA_thi-ap_17:148.3	Aniccaṁ saṅkhataṁ sabbaṁ,	148	
PA_thi-ap_17:148.4	viyogantaṁ calācalaṁ”.	148	
PA_thi-ap_17:149.1	Tato sā tā visajjitvā,	149	
PA_thi-ap_17:149.2	paṭhamaṁ jhānamuttamaṁ;	149	
PA_thi-ap_17:149.3	Dutiyañca tatiyañca,	149	
PA_thi-ap_17:149.4	samāpajji catutthakaṁ.	149	
PA_thi-ap_17:150.1	Ākāsāyatanañceva,	150	
PA_thi-ap_17:150.2	viññāṇāyatanaṁ tathā;	150	
PA_thi-ap_17:150.3	Ākiñcaṁ nevasaññañca,	150	
PA_thi-ap_17:150.4	samāpajji yathākkamaṁ.	150	
PA_thi-ap_17:151.1	Paṭilomena jhānāni,	151	
PA_thi-ap_17:151.2	samāpajjittha gotamī;	151	
PA_thi-ap_17:151.3	Yāvatā paṭhamaṁ jhānaṁ,	151	
PA_thi-ap_17:151.4	tato yāvacatutthakaṁ.	151	
PA_thi-ap_17:152.1	Tato vuṭṭhāya nibbāyi,	152	
PA_thi-ap_17:152.2	dīpaccīva nirāsavā;	152	
PA_thi-ap_17:152.3	Bhūmicālo mahā āsi,	152	
PA_thi-ap_17:152.4	nabhasā vijjutā pati.	152	
PA_thi-ap_17:153.1	Panāditā dundubhiyo,	153	
PA_thi-ap_17:153.2	parideviṁsu devatā;	153	
PA_thi-ap_17:153.3	Pupphavuṭṭhī ca gaganā,	153	
PA_thi-ap_17:153.4	abhivassatha medaniṁ.	153	
PA_thi-ap_17:154.1	Kampito merurājāpi,	154	
PA_thi-ap_17:154.2	raṅgamajjhe yathā naṭo;	154	
PA_thi-ap_17:154.3	Sokena cātidīnova,	154	
PA_thi-ap_17:154.4	viravo āsi sāgaro.	154	
PA_thi-ap_17:155.1	Devā nāgāsurā brahmā,	155	
PA_thi-ap_17:155.2	saṁviggāhiṁsu taṅkhaṇe;	155	
PA_thi-ap_17:155.3	“Aniccā vata saṅkhārā,	155	
PA_thi-ap_17:155.4	yathāyaṁ vilayaṁ gatā”.	155	
PA_thi-ap_17:156.1	Yā ce maṁ parivāriṁsu,	156	
PA_thi-ap_17:156.2	satthu sāsanakārikā;	156	
PA_thi-ap_17:156.3	Tāyopi anupādānā,	156	
PA_thi-ap_17:156.4	dīpacci viya nibbutā.	156	
PA_thi-ap_17:157.1	Hā yogā vippayogantā,	157	
PA_thi-ap_17:157.2	hāniccaṁ sabbasaṅkhataṁ;	157	
PA_thi-ap_17:157.3	Hā jīvitaṁ vināsantaṁ,	157	
PA_thi-ap_17:157.4	iccāsi paridevanā.	157	
PA_thi-ap_17:158.1	Tato devā ca brahmā ca,	158	
PA_thi-ap_17:158.2	lokadhammānuvattanaṁ;	158	
PA_thi-ap_17:158.3	Kālānurūpaṁ kubbanti,	158	
PA_thi-ap_17:158.4	upetvā isisattamaṁ.	158	
PA_thi-ap_17:159.1	Tadā āmantayī satthā,	159	
PA_thi-ap_17:159.2	ānandaṁ sutasāgaraṁ;	159	
PA_thi-ap_17:159.3	“Gacchānanda nivedehi,	159	
PA_thi-ap_17:159.4	bhikkhūnaṁ mātu nibbutiṁ”.	159	
PA_thi-ap_17:160.1	Tadānando nirānando,	160	
PA_thi-ap_17:160.2	assunā puṇṇalocano;	160	
PA_thi-ap_17:160.3	Gaggarena sarenāha,	160	
PA_thi-ap_17:160.4	“samāgacchantu bhikkhavo.	160	
PA_thi-ap_17:161.1	Pubbadakkhiṇapacchāsu,	161	
PA_thi-ap_17:161.2	uttarāya ca santike;	161	
PA_thi-ap_17:161.3	Suṇantu bhāsitaṁ mayhaṁ,	161	
PA_thi-ap_17:161.4	bhikkhavo sugatorasā.	161	
PA_thi-ap_17:162.1	Yā vaḍḍhayi payattena,	162	
PA_thi-ap_17:162.2	sarīraṁ pacchimaṁ mune;	162	
PA_thi-ap_17:162.3	Sā gotamī gatā santiṁ,	162	
PA_thi-ap_17:162.4	tārāva sūriyodaye.	162	
PA_thi-ap_17:163.1	Buddhamātāti paññattiṁ,	163	
PA_thi-ap_17:163.2	ṭhapayitvā gatāsamaṁ;	163	
PA_thi-ap_17:163.3	Na yattha pañcanettopi,	163	
PA_thi-ap_17:163.4	gatiṁ dakkhati nāyako.	163	
PA_thi-ap_17:164.1	Yassatthi sugate saddhā,	164	
PA_thi-ap_17:164.2	yo ca piyo mahāmune;	164	
PA_thi-ap_17:164.3	Buddhamātussa sakkāraṁ,	164	
PA_thi-ap_17:164.4	karotu sugatoraso”.	164	
PA_thi-ap_17:165.1	Sudūraṭṭhāpi taṁ sutvā,	165	
PA_thi-ap_17:165.2	sīghamāgacchu bhikkhavo;	165	
PA_thi-ap_17:165.3	Keci buddhānubhāvena,	165	
PA_thi-ap_17:165.4	keci iddhīsu kovidā.	165	
PA_thi-ap_17:166.1	Kūṭāgāravare ramme,	166	
PA_thi-ap_17:166.2	sabbasoṇṇamaye subhe;	166	
PA_thi-ap_17:166.3	Mañcakaṁ samāropesuṁ,	166	
PA_thi-ap_17:166.4	yattha suttāsi gotamī.	166	
PA_thi-ap_17:167.1	Cattāro lokapālā te,	167	
PA_thi-ap_17:167.2	aṁsehi samadhārayuṁ;	167	
PA_thi-ap_17:167.3	Sesā sakkādikā devā,	167	
PA_thi-ap_17:167.4	kūṭāgāre samaggahuṁ.	167	
PA_thi-ap_17:168.1	Kūṭāgārāni sabbāni,	168	
PA_thi-ap_17:168.2	āsuṁ pañcasatānipi;	168	
PA_thi-ap_17:168.3	Saradādiccavaṇṇāni,	168	
PA_thi-ap_17:168.4	vissakammakatāni hi.	168	
PA_thi-ap_17:169.1	Sabbā tāpi bhikkhuniyo,	169	
PA_thi-ap_17:169.2	āsuṁ mañcesu sāyitā;	169	
PA_thi-ap_17:169.3	Devānaṁ khandhamāruḷhā,	169	
PA_thi-ap_17:169.4	niyyanti anupubbaso.	169	
PA_thi-ap_17:170.1	Sabbaso chāditaṁ āsi,	170	
PA_thi-ap_17:170.2	vitānena nabhattalaṁ;	170	
PA_thi-ap_17:170.3	Satārā candasūrā ca,	170	
PA_thi-ap_17:170.4	lañchitā kanakāmayā.	170	
PA_thi-ap_17:171.1	Paṭākā ussitānekā,	171	
PA_thi-ap_17:171.2	vitatā pupphakañcukā;	171	
PA_thi-ap_17:171.3	Ogatākāsapadumā,	171	
PA_thi-ap_17:171.4	mahiyā pupphamuggataṁ.	171	
PA_thi-ap_17:172.1	Dissanti candasūriyā,	172	
PA_thi-ap_17:172.2	pajjalanti ca tārakā;	172	
PA_thi-ap_17:172.3	Majjhaṁ gatopi cādicco,	172	
PA_thi-ap_17:172.4	na tāpesi sasī yathā.	172	
PA_thi-ap_17:173.1	Devā dibbehi gandhehi,	173	
PA_thi-ap_17:173.2	mālehi surabhīhi ca;	173	
PA_thi-ap_17:173.3	Vāditehi ca naccehi,	173	
PA_thi-ap_17:173.4	saṅgītīhi ca pūjayuṁ.	173	
PA_thi-ap_17:174.1	Nāgāsurā ca brahmāno,	174	
PA_thi-ap_17:174.2	yathāsatti yathābalaṁ;	174	
PA_thi-ap_17:174.3	Pūjayiṁsu ca niyyantiṁ,	174	
PA_thi-ap_17:174.4	nibbutaṁ buddhamātaraṁ.	174	
PA_thi-ap_17:175.1	Sabbāyo purato nītā,	175	
PA_thi-ap_17:175.2	nibbutā sugatorasā;	175	
PA_thi-ap_17:175.3	Gotamī niyyate pacchā,	175	
PA_thi-ap_17:175.4	sakkatā buddhaposikā.	175	
PA_thi-ap_17:176.1	Purato devamanujā,	176	
PA_thi-ap_17:176.2	sanāgāsurabrahmakā;	176	
PA_thi-ap_17:176.3	Pacchā sasāvako buddho,	176	
PA_thi-ap_17:176.4	pūjatthaṁ yāti mātuyā.	176	
PA_thi-ap_17:177.1	Buddhassa parinibbānaṁ,	177	
PA_thi-ap_17:177.2	nedisaṁ āsi yādisaṁ;	177	
PA_thi-ap_17:177.3	Gotamīparinibbānaṁ,	177	
PA_thi-ap_17:177.4	atevacchariyaṁ ahu.	177	
PA_thi-ap_17:178.1	Buddho buddhassa nibbāne,	178	
PA_thi-ap_17:178.2	nopaṭiyādi bhikkhavo;	178	
PA_thi-ap_17:178.3	Buddho gotaminibbāne,	178	
PA_thi-ap_17:178.4	sāriputtādikā tathā.	178	
PA_thi-ap_17:179.1	Citakāni karitvāna,	179	
PA_thi-ap_17:179.2	sabbagandhamayāni te;	179	
PA_thi-ap_17:179.3	Gandhacuṇṇapakiṇṇāni,	179	
PA_thi-ap_17:179.4	jhāpayiṁsu ca tā tahiṁ.	179	
PA_thi-ap_17:180.1	Sesabhāgāni ḍayhiṁsu,	180	
PA_thi-ap_17:180.2	aṭṭhī sesāni sabbaso;	180	
PA_thi-ap_17:180.3	Ānando ca tadāvoca,	180	
PA_thi-ap_17:180.4	saṁvegajanakaṁ vaco.	180	
PA_thi-ap_17:181.1	“Gotamī nidhanaṁ yātā,	181	
PA_thi-ap_17:181.2	ḍayhañcassā sarīrakaṁ;	181	
PA_thi-ap_17:181.3	Saṅketaṁ buddhanibbānaṁ,	181	
PA_thi-ap_17:181.4	na cirena bhavissati”.	181	
PA_thi-ap_17:182.1	Tato gotamidhātūni,	182	
PA_thi-ap_17:182.2	tassā pattagatāni so;	182	
PA_thi-ap_17:182.3	Upanāmesi nāthassa,	182	
PA_thi-ap_17:182.4	ānando buddhacodito.	182	
PA_thi-ap_17:183.1	Pāṇinā tāni paggayha,	183	
PA_thi-ap_17:183.2	avoca isisattamo;	183	
PA_thi-ap_17:183.3	“Mahato sāravantassa,	183	
PA_thi-ap_17:183.4	yathā rukkhassa tiṭṭhato.	183	
PA_thi-ap_17:184.1	Yo so mahattaro khandho,	184	
PA_thi-ap_17:184.2	palujjeyya aniccatā;	184	
PA_thi-ap_17:184.3	Tathā bhikkhunisaṅghassa,	184	
PA_thi-ap_17:184.4	gotamī parinibbutā.	184	
PA_thi-ap_17:185.1	Aho acchariyaṁ mayhaṁ,	185	
PA_thi-ap_17:185.2	nibbutāyapi mātuyā;	185	
PA_thi-ap_17:185.3	Sarīramattasesāya,	185	
PA_thi-ap_17:185.4	natthi sokapariddavo.	185	
PA_thi-ap_17:186.1	Na sociyā paresaṁ sā,	186	
PA_thi-ap_17:186.2	tiṇṇasaṁsārasāgarā;	186	
PA_thi-ap_17:186.3	Parivajjitasantāpā,	186	
PA_thi-ap_17:186.4	sītibhūtā sunibbutā.	186	
PA_thi-ap_17:187.1	Paṇḍitāsi mahāpaññā,	187	
PA_thi-ap_17:187.2	puthupaññā tatheva ca;	187	
PA_thi-ap_17:187.3	Rattaññū bhikkhunīnaṁ sā,	187	
PA_thi-ap_17:187.4	evaṁ dhāretha bhikkhavo.	187	
PA_thi-ap_17:188.1	Iddhīsu ca vasī āsi,	188	
PA_thi-ap_17:188.2	dibbāya sotadhātuyā;	188	
PA_thi-ap_17:188.3	Cetopariyañāṇassa,	188	
PA_thi-ap_17:188.4	vasī āsi ca gotamī.	188	
PA_thi-ap_17:189.1	Pubbenivāsamaññāsi,	189	
PA_thi-ap_17:189.2	dibbacakkhu visodhitaṁ;	189	
PA_thi-ap_17:189.3	Sabbāsavā parikkhīṇā,	189	
PA_thi-ap_17:189.4	natthi tassā punabbhavo.	189	
PA_thi-ap_17:190.1	Atthadhammaniruttīsu,	190	
PA_thi-ap_17:190.2	paṭibhāne tatheva ca;	190	
PA_thi-ap_17:190.3	Parisuddhaṁ ahu ñāṇaṁ,	190	
PA_thi-ap_17:190.4	tasmā socaniyā na sā.	190	
PA_thi-ap_17:191.1	Ayoghanahatasseva,	191	
PA_thi-ap_17:191.2	jalato jātavedassa;	191	
PA_thi-ap_17:191.3	Anupubbūpasantassa,	191	
PA_thi-ap_17:191.4	yathā na ñāyate gati.	191	
PA_thi-ap_17:192.1	Evaṁ sammā vimuttānaṁ,	192	
PA_thi-ap_17:192.2	kāmabandhoghatārinaṁ;	192	
PA_thi-ap_17:192.3	Paññāpetuṁ gati natthi,	192	
PA_thi-ap_17:192.4	pattānaṁ acalaṁ sukhaṁ.	192	
PA_thi-ap_17:193.1	Attadīpā tato hotha,	193	
PA_thi-ap_17:193.2	satipaṭṭhānagocarā;	193	
PA_thi-ap_17:193.3	Bhāvetvā sattabojjhaṅge,	193	
PA_thi-ap_17:193.4	dukkhassantaṁ karissatha”.	193	
PA_thi-ap_17:194.1	Itthaṁ sudaṁ mahāpajāpatigotamī imā gāthāyo abhāsitthāti.	194	
PA_thi-ap_17:195.1	Mahāpajāpatigotamītheriyāpadānaṁ sattamaṁ.	195	
