segmentnr	original	folio	analyzed
PA_kv_20.5:0.1	Kathāvatthu	0	
PA_kv_20.5:0.2	Mahāpaṇṇāsaka	0	
PA_kv_20.5:0.3	Vīsatimavagga	0	
PA_kv_20.5:0.4	Maggakathā	0	
PA_kv_20.5:1.1	Pañcaṅgiko maggoti?	1	
PA_kv_20.5:1.2	Āmantā.	1	
PA_kv_20.5:1.3	Nanu aṭṭhaṅgiko maggo vutto bhagavatā, seyyathidaṁ—	1	
PA_kv_20.5:1.4	sammādiṭṭhi …pe… sammāsamādhīti?	1	
PA_kv_20.5:1.5	Āmantā.	1	
PA_kv_20.5:1.6	Hañci aṭṭhaṅgiko maggo vutto bhagavatā, seyyathidaṁ—	1	
PA_kv_20.5:1.7	sammādiṭṭhi …pe… sammāsamādhi, no ca vata re vattabbe—	1	
PA_kv_20.5:1.8	“pañcaṅgiko maggo”ti.	1	
PA_kv_20.5:2.1	Pañcaṅgiko maggoti?	2	
PA_kv_20.5:2.2	Āmantā.	2	
PA_kv_20.5:2.3	Nanu vuttaṁ bhagavatā—	2	
PA_kv_20.5:3.1	“Maggānaṁ aṭṭhaṅgiko seṭṭho,	3	
PA_kv_20.5:3.2	Saccānaṁ caturo padā;	3	
PA_kv_20.5:3.3	Virāgo seṭṭho dhammānaṁ,	3	
PA_kv_20.5:3.4	Dvipadānañca cakkhumā”ti.	3	
PA_kv_20.5:4.1	Attheva suttantoti?	4	
PA_kv_20.5:4.2	Āmantā.	4	
PA_kv_20.5:4.3	Tena hi aṭṭhaṅgiko maggoti.	4	
PA_kv_20.5:5.1	Sammāvācā maggaṅgaṁ, sā ca na maggoti?	5	
PA_kv_20.5:5.2	Āmantā.	5	
PA_kv_20.5:5.3	Sammādiṭṭhi maggaṅgaṁ, sā ca na maggoti?	5	
PA_kv_20.5:5.4	Na hevaṁ vattabbe …pe…	5	
PA_kv_20.5:5.5	sammāvācā maggaṅgaṁ, sā ca na maggoti?	5	
PA_kv_20.5:5.6	Āmantā.	5	
PA_kv_20.5:5.7	Sammāsaṅkappo …pe…	5	
PA_kv_20.5:5.8	sammāvāyāmo …pe…	5	
PA_kv_20.5:5.9	sammāsati …pe…	5	
PA_kv_20.5:5.10	sammāsamādhi maggaṅgaṁ, so ca na maggoti?	5	
PA_kv_20.5:5.11	Na hevaṁ vattabbe …pe….	5	
PA_kv_20.5:6.1	Sammākammanto …pe…	6	
PA_kv_20.5:6.2	sammāājīvo maggaṅgaṁ, so ca na maggoti?	6	
PA_kv_20.5:6.3	Āmantā.	6	
PA_kv_20.5:6.4	sammādiṭṭhi …pe… sammāsamādhi maggaṅgaṁ, so ca na maggoti?	6	
PA_kv_20.5:6.5	Na hevaṁ vattabbe …pe….	6	
PA_kv_20.5:7.1	Sammādiṭṭhi maggaṅgaṁ, sā ca maggoti?	7	
PA_kv_20.5:7.2	Āmantā.	7	
PA_kv_20.5:7.3	Sammāvācā maggaṅgaṁ, sā ca maggoti?	7	
PA_kv_20.5:7.4	Na hevaṁ vattabbe …pe…	7	
PA_kv_20.5:7.5	sammādiṭṭhi maggaṅgaṁ, sā ca maggoti?	7	
PA_kv_20.5:7.6	Āmantā.	7	
PA_kv_20.5:7.7	Sammākammanto …pe…	7	
PA_kv_20.5:7.8	sammāājīvo maggaṅgaṁ, so ca maggoti?	7	
PA_kv_20.5:7.9	Na hevaṁ vattabbe …pe….	7	
PA_kv_20.5:8.1	Sammāsaṅkappo …pe…	8	
PA_kv_20.5:8.2	sammāvāyāmo …pe…	8	
PA_kv_20.5:8.3	sammāsati …pe…	8	
PA_kv_20.5:8.4	sammāsamādhi maggaṅgaṁ, so ca maggoti?	8	
PA_kv_20.5:8.5	Āmantā.	8	
PA_kv_20.5:8.6	Sammāvācā …pe…	8	
PA_kv_20.5:8.7	sammākammanto …pe…	8	
PA_kv_20.5:8.8	sammāājīvo maggaṅgaṁ, so ca maggoti?	8	
PA_kv_20.5:8.9	Na hevaṁ vattabbe …pe….	8	
PA_kv_20.5:9.1	Ariyo aṭṭhaṅgiko maggoti?	9	
PA_kv_20.5:9.2	Āmantā.	9	
PA_kv_20.5:9.3	Nanu vuttaṁ bhagavatā—	9	
PA_kv_20.5:9.4	“pubbeva kho panassa kāyakammaṁ vacīkammaṁ ājīvo suparisuddho hoti;	9	
PA_kv_20.5:9.5	evamassāyaṁ ariyo aṭṭhaṅgiko maggo bhāvanāpāripūriṁ gacchatī”ti.	9	
PA_kv_20.5:9.6	Attheva suttantoti?	9	
PA_kv_20.5:9.7	Āmantā.	9	
PA_kv_20.5:9.8	Tena hi pañcaṅgiko maggoti.	9	
PA_kv_20.5:10.1	Pañcaṅgiko maggoti?	10	
PA_kv_20.5:10.2	Āmantā.	10	
PA_kv_20.5:10.3	Nanu vuttaṁ bhagavatā—	10	
PA_kv_20.5:10.4_0	“yasmiṁ kho, subhadda, dhammavinaye ariyo aṭṭhaṅgiko maggo na upalabbhati, samaṇopi	10	
PA_kv_20.5:10.4_1	tattha na upalabbhati, dutiyopi tattha samaṇo na upalabbhati, tatiyopi tattha samaṇo	10	
PA_kv_20.5:10.4_2	na upalabbhati, catutthopi tattha samaṇo na upalabbhati.	10	
PA_kv_20.5:10.5	Yasmiñca kho, subhadda, dhammavinaye ariyo aṭṭhaṅgiko maggo upalabbhati, samaṇopi tattha upalabbhati, dutiyopi …pe… tatiyopi …pe… catutthopi tattha samaṇo upalabbhati.	10	
PA_kv_20.5:10.6_0	Imasmiṁ kho, subhadda, dhammavinaye ariyo aṭṭhaṅgiko maggo upalabbhati. Idheva, subhadda,	10	
PA_kv_20.5:10.6_1	samaṇo, idha dutiyo samaṇo, idha tatiyo samaṇo, idha catuttho samaṇo. Suññā parappavādā	10	
PA_kv_20.5:10.6_2	samaṇebhi aññehī”ti.	10	
PA_kv_20.5:10.7	Attheva suttantoti?	10	
PA_kv_20.5:10.8	Āmantā.	10	
PA_kv_20.5:10.9	Tena hi aṭṭhaṅgiko maggoti.	10	
PA_kv_20.5:10.10	Maggakathā niṭṭhitā.	10	
