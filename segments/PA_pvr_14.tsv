segmentnr	original	folio	analyzed
PA_pvr_14:0.1	Parivāra	0	
PA_pvr_14:0.2	Cūḷasaṅgāma	0	
PA_pvr_14:0.3	14. Anuvijjakassapaṭipatti	0	
PA_pvr_14:1.1	Saṅgāmāvacarena bhikkhunā saṅghaṁ upasaṅkamantena:	1	
PA_pvr_14:1.2	nīcacittena saṅgho upasaṅkamitabbo;	1	
PA_pvr_14:1.3	rajoharaṇasamena cittena;	1	
PA_pvr_14:1.4	āsanakusalena bhavitabbaṁ nisajjakusalena; there bhikkhū anupakhajjantena, nave bhikkhū āsanena appaṭibāhantena, yathāpatirūpe āsane nisīditabbaṁ;	1	
PA_pvr_14:1.5	anānākathikena bhavitabbaṁ atiracchānakathikena; sāmaṁ vā dhammo bhāsitabbo paro vā ajjhesitabbo ariyo vā tuṇhībhāvo nātimaññitabbo.	1	
PA_pvr_14:2.1_0	Saṅghena anumatena puggalena anuvijjakena anuvijjitukāmena na upajjhāyo pucchitabbo,	2	
PA_pvr_14:2.1_1	na ācariyo pucchitabbo, na saddhivihāriko pucchitabbo, na antevāsiko pucchitabbo,	2	
PA_pvr_14:2.1_2	na samānupajjhāyako pucchitabbo, na samānācariyako pucchitabbo, na jāti pucchitabbā,	2	
PA_pvr_14:2.1_3	na nāmaṁ pucchitabbaṁ, na gottaṁ pucchitabbaṁ, na āgamo pucchitabbo, na kulapadeso	2	
PA_pvr_14:2.1_4	pucchitabbo, na jātibhūmi pucchitabbā.	2	
PA_pvr_14:2.2	Taṁ kiṁ kāraṇā?	2	
PA_pvr_14:2.3	Atrassa pemaṁ vā doso vā.	2	
PA_pvr_14:2.4	Peme vā sati dose vā, chandāpi gaccheyya, dosāpi gaccheyya, mohāpi gaccheyya, bhayāpi gaccheyya.	2	
PA_pvr_14:3.1_0	Saṅghena anumatena puggalena anuvijjakena anuvijjitukāmena saṅghagarukena bhavitabbaṁ	3	
PA_pvr_14:3.1_1	no puggalagarukena, saddhammagarukena bhavitabbaṁ no āmisagarukena, atthavasikena	3	
PA_pvr_14:3.1_2	bhavitabbaṁ no parisakappikena, kālena anuvijjitabbaṁ no akālena, bhūtena anuvijjitabbaṁ	3	
PA_pvr_14:3.1_3	no abhūtena, saṇhena anuvijjitabbaṁ no pharusena, atthasaṁhitena anuvijjitabbaṁ no	3	
PA_pvr_14:3.1_4	anatthasaṁhitena, mettācittena anuvijjitabbaṁ no dosantarena, na upakaṇṇakajappinā	3	
PA_pvr_14:3.1_5	bhavitabbaṁ, na jimhaṁ pekkhitabbaṁ, na akkhi nikhaṇitabbaṁ, na bhamukaṁ ukkhipitabbaṁ,	3	
PA_pvr_14:3.1_6	na sīsaṁ ukkhipitabbaṁ, na hatthavikāro kātabbo, na hatthamuddā dassetabbā.	3	
PA_pvr_14:4.1_0	Āsanakusalena bhavitabbaṁ nisajjakusalena, yugamattaṁ pekkhantena atthaṁ anuvidhiyantena	4	
PA_pvr_14:4.1_1	sake āsane nisīditabbaṁ, na ca āsanā vuṭṭhātabbaṁ, na vītihātabbaṁ, na kummaggo sevitabbo,	4	
PA_pvr_14:4.1_2	na bāhāvikkhepakaṁ bhaṇitabbaṁ, aturitena bhavitabbaṁ asāhasikena, acaṇḍikatena bhavitabbaṁ	4	
PA_pvr_14:4.1_3	vacanakkhamena, mettācittena bhavitabbaṁ hitānukampinā, kāruṇikena bhavitabbaṁ hitaparisakkinā,	4	
PA_pvr_14:4.1_4	asamphappalāpinā bhavitabbaṁ pariyantabhāṇinā, averavasikena bhavitabbaṁ anasuruttena,	4	
PA_pvr_14:4.1_5	attā pariggahetabbo, paro pariggahetabbo, codako pariggahetabbo, cuditako pariggahetabbo,	4	
PA_pvr_14:4.1_6	adhammacodako pariggahetabbo, adhammacuditako pariggahetabbo, dhammacodako pariggahetabbo,	4	
PA_pvr_14:4.1_7	dhammacuditako pariggahetabbo, vuttaṁ ahāpentena avuttaṁ apakāsentena otiṇṇāni padabyañjanāni	4	
PA_pvr_14:4.1_8	sādhukaṁ pariggahetvā paro paṭipucchitvā yathā paṭiññāya kāretabbo, mando hāsetabbo,	4	
PA_pvr_14:4.1_9	bhīrū assāsetabbo, caṇḍo nisedhetabbo, asuci vibhāvetabbo, ujumaddavena na chandāgatiṁ	4	
PA_pvr_14:4.1_10	gantabbaṁ, na dosāgatiṁ gantabbaṁ, na mohāgatiṁ gantabbaṁ, na bhayāgatiṁ gantabbaṁ,	4	
PA_pvr_14:4.1_11	majjhattena bhavitabbaṁ dhammesu ca puggalesu ca.	4	
PA_pvr_14:4.2	Evañca pana anuvijjako anuvijjamāno satthu ceva sāsanakaro hoti, viññūnañca sabrahmacārīnaṁ piyo ca hoti manāpo ca garu ca bhāvanīyo ca.	4	
PA_pvr_14:5.1_0	Suttaṁ saṁsandanatthāya, opammaṁ nidassanatthāya, attho viññāpanatthāya, paṭipucchā	5	
PA_pvr_14:5.1_1	ṭhapanatthāya, okāsakammaṁ codanatthāya, codanā sāraṇatthāya, sāraṇā savacanīyatthāya,	5	
PA_pvr_14:5.1_2	savacanīyaṁ palibodhatthāya, palibodho vinicchayatthāya, vinicchayo santīraṇatthāya,	5	
PA_pvr_14:5.1_3	santīraṇaṁ ṭhānāṭhānagamanatthāya, ṭhānāṭhānagamanaṁ dummaṅkūnaṁ puggalānaṁ niggahatthāya,	5	
PA_pvr_14:5.1_4	pesalānaṁ bhikkhūnaṁ sampaggahatthāya, saṅgho sampariggahasampaṭicchanatthāya, saṅghena	5	
PA_pvr_14:5.1_5	anumatā puggalā paccekaṭṭhāyino avisaṁvādakaṭṭhāyino.	5	
PA_pvr_14:6.1_0	Vinayo saṁvaratthāya, saṁvaro avippaṭisāratthāya, avippaṭisāro pāmujjatthāya, pāmujjaṁ	6	
PA_pvr_14:6.1_1	pītatthāya, pīti passaddhatthāya, passaddhi sukhatthāya, sukhaṁ samādhatthāya, samādhi	6	
PA_pvr_14:6.1_2	yathābhūtañāṇadassanatthāya, yathābhūtañāṇadassanaṁ nibbidatthāya, nibbidā virāgatthāya,	6	
PA_pvr_14:6.1_3	virāgo vimuttatthāya, vimutti vimuttiñāṇadassanatthāya, vimuttiñāṇadassanaṁ anupādāparinibbānatthāya.	6	
PA_pvr_14:6.2	Etadatthā kathā, etadatthā mantanā, etadatthā upanisā, etadatthaṁ sotāvadhānaṁ—	6	
PA_pvr_14:6.3	yadidaṁ anupādācittassa vimokkhoti.	6	
PA_pvr_14:7.1	Anuyogavattaṁ nisāmaya,	7	
PA_pvr_14:7.2	Kusalena buddhimatā kataṁ;	7	
PA_pvr_14:7.3	Suvuttaṁ sikkhāpadānulomikaṁ,	7	
PA_pvr_14:7.4	Gatiṁ na nāsento samparāyikaṁ.	7	
PA_pvr_14:8.1	Vatthuṁ vipattiṁ āpattiṁ,	8	
PA_pvr_14:8.2	Nidānaṁ ākāraakovido;	8	
PA_pvr_14:8.3	Pubbāparaṁ na jānāti,	8	
PA_pvr_14:8.4	Katākataṁ samena ca.	8	
PA_pvr_14:9.1	Kammañca adhikaraṇañca,	9	
PA_pvr_14:9.2	samathe cāpi akovido;	9	
PA_pvr_14:9.3	Ratto duṭṭho ca mūḷho ca,	9	
PA_pvr_14:9.4	bhayā mohā ca gacchati.	9	
PA_pvr_14:10.1	Na ca saññattikusalo,	10	
PA_pvr_14:10.2	nijjhattiyā ca akovido;	10	
PA_pvr_14:10.3	Laddhapakkho ahiriko,	10	
PA_pvr_14:10.4	kaṇhakammo anādaro;	10	
PA_pvr_14:10.5	Sa ve tādisako bhikkhu,	10	
PA_pvr_14:10.6	appaṭikkhoti vuccati.	10	
PA_pvr_14:11.1	Vatthuṁ vipattiṁ āpattiṁ,	11	
PA_pvr_14:11.2	nidānaṁ ākārakovido;	11	
PA_pvr_14:11.3	Pubbāparañca jānāti,	11	
PA_pvr_14:11.4	katākataṁ samena ca.	11	
PA_pvr_14:12.1	Kammañca adhikaraṇañca,	12	
PA_pvr_14:12.2	samathe cāpi kovido;	12	
PA_pvr_14:12.3	Aratto aduṭṭho amūḷho,	12	
PA_pvr_14:12.4	bhayā mohā na gacchati.	12	
PA_pvr_14:13.1	Saññattiyā ca kusalo,	13	
PA_pvr_14:13.2	nijjhattiyā ca kovido;	13	
PA_pvr_14:13.3	Laddhapakkho hirimano,	13	
PA_pvr_14:13.4	sukkakammo sagāravo;	13	
PA_pvr_14:13.5	Sa ve tādisako bhikkhu,	13	
PA_pvr_14:13.6	sappaṭikkhoti vuccatīti.	13	
PA_pvr_14:14.1	Cūḷasaṅgāmaṁ niṭṭhitaṁ.	14	
PA_pvr_14:15.1	Tassuddānaṁ	15	
PA_pvr_14:16.1	Nīcacittena puccheyya,	16	
PA_pvr_14:16.2	garu saṅghe na puggale;	16	
PA_pvr_14:16.3	Suttaṁ saṁsandanatthāya,	16	
PA_pvr_14:16.4	vinayānuggahena ca;	16	
PA_pvr_14:16.5	uddānaṁ cūḷasaṅgāme,	16	
PA_pvr_14:16.6	ekuddeso idaṁ katanti.	16	
