segmentnr	original	folio	analyzed
PA_sn_37:1.0.1	Saṁyutta Nikāya 37.1	1	
PA_sn_37:1.0.2	1. Paṭhamapeyyālavagga	1	
PA_sn_37:1.0.3	Mātugāmasutta	1	
PA_sn_37:1.1.1	“Pañcahi, bhikkhave, aṅgehi samannāgato mātugāmo ekantaamanāpo hoti purisassa.	1	
PA_sn_37:1.1.2	Katamehi pañcahi?	1	
PA_sn_37:1.1.3	Na ca rūpavā hoti, na ca bhogavā hoti, na ca sīlavā hoti, alaso ca hoti, pajañcassa na labhati—	1	
PA_sn_37:1.1.4	imehi kho, bhikkhave, pañcahi aṅgehi samannāgato mātugāmo ekantaamanāpo hoti purisassa.	1	
PA_sn_37:1.1.5	Pañcahi, bhikkhave, aṅgehi samannāgato mātugāmo ekantamanāpo hoti purisassa.	1	
PA_sn_37:1.1.6	Katamehi pañcahi?	1	
PA_sn_37:1.1.7	Rūpavā ca hoti, bhogavā ca hoti, sīlavā ca hoti, dakkho ca hoti analaso, pajañcassa labhati—	1	
PA_sn_37:1.1.8	imehi kho, bhikkhave, pañcahi aṅgehi samannāgato mātugāmo ekantamanāpo hoti purisassā”ti.	1	
PA_sn_37:1.1.9	Paṭhamaṁ.	1	
PA_sn_37:2.0.1	Saṁyutta Nikāya 37.2	2	
PA_sn_37:2.0.2	1. Paṭhamapeyyālavagga	2	
PA_sn_37:2.0.3	Purisasutta	2	
PA_sn_37:2.1.1	“Pañcahi, bhikkhave, aṅgehi samannāgato puriso ekantaamanāpo hoti mātugāmassa.	2	
PA_sn_37:2.1.2	Katamehi pañcahi?	2	
PA_sn_37:2.1.3	Na ca rūpavā hoti, na ca bhogavā hoti, na ca sīlavā hoti, alaso ca hoti, pajañcassa na labhati—	2	
PA_sn_37:2.1.4	imehi kho, bhikkhave, pañcahi aṅgehi samannāgato puriso ekantaamanāpo hoti mātugāmassa.	2	
PA_sn_37:2.1.5	Pañcahi, bhikkhave, aṅgehi samannāgato puriso ekantamanāpo hoti mātugāmassa.	2	
PA_sn_37:2.1.6	Katamehi pañcahi?	2	
PA_sn_37:2.1.7	Rūpavā ca hoti, bhogavā ca hoti, sīlavā ca hoti, dakkho ca hoti analaso, pajañcassa labhati—	2	
PA_sn_37:2.1.8	imehi kho, bhikkhave, pañcahi aṅgehi samannāgato puriso ekantamanāpo hoti mātugāmassā”ti.	2	
PA_sn_37:2.1.9	Dutiyaṁ.	2	
PA_sn_37:3.0.1	Saṁyutta Nikāya 37.3	3	
PA_sn_37:3.0.2	1. Paṭhamapeyyālavagga	3	
PA_sn_37:3.0.3	Āveṇikadukkhasutta	3	
PA_sn_37:3.1.1	“Pañcimāni, bhikkhave, mātugāmassa āveṇikāni dukkhāni, yāni mātugāmo paccanubhoti, aññatreva purisehi.	3	
PA_sn_37:3.1.2	Katamāni pañca?	3	
PA_sn_37:3.1.3	Idha, bhikkhave, mātugāmo daharova samāno patikulaṁ gacchati, ñātakehi vinā hoti.	3	
PA_sn_37:3.1.4	Idaṁ, bhikkhave, mātugāmassa paṭhamaṁ āveṇikaṁ dukkhaṁ, yaṁ mātugāmo paccanubhoti, aññatreva purisehi.	3	
PA_sn_37:3.1.5	Puna caparaṁ, bhikkhave, mātugāmo utunī hoti.	3	
PA_sn_37:3.1.6	Idaṁ, bhikkhave, mātugāmassa dutiyaṁ āveṇikaṁ dukkhaṁ, yaṁ mātugāmo paccanubhoti, aññatreva purisehi.	3	
PA_sn_37:3.1.7	Puna caparaṁ, bhikkhave, mātugāmo gabbhinī hoti.	3	
PA_sn_37:3.1.8	Idaṁ, bhikkhave, mātugāmassa tatiyaṁ āveṇikaṁ dukkhaṁ, yaṁ mātugāmo paccanubhoti, aññatreva purisehi.	3	
PA_sn_37:3.1.9	Puna caparaṁ, bhikkhave, mātugāmo vijāyati.	3	
PA_sn_37:3.1.10	Idaṁ, bhikkhave, mātugāmassa catutthaṁ āveṇikaṁ dukkhaṁ, yaṁ mātugāmo paccanubhoti, aññatreva purisehi.	3	
PA_sn_37:3.1.11	Puna caparaṁ, bhikkhave, mātugāmo purisassa pāricariyaṁ upeti.	3	
PA_sn_37:3.1.12	Idaṁ kho, bhikkhave, mātugāmassa pañcamaṁ āveṇikaṁ dukkhaṁ, yaṁ mātugāmo paccanubhoti, aññatreva purisehi.	3	
PA_sn_37:3.1.13	Imāni kho, bhikkhave, pañca mātugāmassa āveṇikāni dukkhāni, yāni mātugāmo paccanubhoti, aññatreva purisehī”ti.	3	
PA_sn_37:3.1.14	Tatiyaṁ.	3	
PA_sn_37:4.0.1	Saṁyutta Nikāya 37.4	4	
PA_sn_37:4.0.2	1. Paṭhamapeyyālavagga	4	
PA_sn_37:4.0.3	Tīhidhammehisutta	4	
PA_sn_37:4.1.1	“Tīhi, bhikkhave, dhammehi samannāgato mātugāmo yebhuyyena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.	4	
PA_sn_37:4.1.2	Katamehi tīhi?	4	
PA_sn_37:4.1.3	Idha, bhikkhave, mātugāmo pubbaṇhasamayaṁ maccheramalapariyuṭṭhitena cetasā agāraṁ ajjhāvasati.	4	
PA_sn_37:4.1.4	Majjhanhikasamayaṁ issāpariyuṭṭhitena cetasā agāraṁ ajjhāvasati.	4	
PA_sn_37:4.1.5	Sāyanhasamayaṁ kāmarāgapariyuṭṭhitena cetasā agāraṁ ajjhāvasati.	4	
PA_sn_37:4.1.6	Imehi kho, bhikkhave, tīhi dhammehi samannāgato mātugāmo yebhuyyena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatī”ti.	4	
PA_sn_37:4.1.7	Catutthaṁ.	4	
PA_sn_37:5.0.1	Saṁyutta Nikāya 37.5	5	
PA_sn_37:5.0.2	1. Paṭhamapeyyālavagga	5	
PA_sn_37:5.0.3	Kodhanasutta	5	
PA_sn_37:5.1.1	Atha kho āyasmā anuruddho yena bhagavā tenupasaṅkami; upasaṅkamitvā ekamantaṁ nisīdi. Ekamantaṁ nisinno kho āyasmā anuruddho bhagavantaṁ etadavoca:	5	
PA_sn_37:5.1.2	“idhāhaṁ, bhante, mātugāmaṁ passāmi dibbena cakkhunā visuddhena atikkantamānusakena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantaṁ.	5	
PA_sn_37:5.1.3	Katīhi nu kho, bhante, dhammehi samannāgato mātugāmo kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatī”ti?	5	
PA_sn_37:5.2.1	“Pañcahi kho, anuruddha, dhammehi samannāgato mātugāmo kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.	5	
PA_sn_37:5.2.2	Katamehi pañcahi?	5	
PA_sn_37:5.2.3	Assaddho ca hoti, ahiriko ca hoti, anottappī ca hoti, kodhano ca hoti, duppañño ca hoti—	5	
PA_sn_37:5.2.4	imehi kho, anuruddha, pañcahi dhammehi samannāgato mātugāmo kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatī”ti.	5	
PA_sn_37:5.2.5	Pañcamaṁ.	5	
PA_sn_37:6.0.1	Saṁyutta Nikāya 37.6	6	
PA_sn_37:6.0.2	1. Paṭhamapeyyālavagga	6	
PA_sn_37:6.0.3	Upanāhīsutta	6	
PA_sn_37:6.1.1	“Pañcahi, anuruddha, dhammehi samannāgato mātugāmo kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.	6	
PA_sn_37:6.1.2	Katamehi pañcahi?	6	
PA_sn_37:6.1.3	Assaddho ca hoti, ahiriko ca hoti, anottappī ca hoti, upanāhī ca hoti, duppañño ca hoti—	6	
PA_sn_37:6.1.4	imehi kho, anuruddha, pañcahi dhammehi samannāgato mātugāmo kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatī”ti.	6	
PA_sn_37:6.1.5	Chaṭṭhaṁ.	6	
PA_sn_37:7.0.1	Saṁyutta Nikāya 37.7	7	
PA_sn_37:7.0.2	1. Paṭhamapeyyālavagga	7	
PA_sn_37:7.0.3	Issukīsutta	7	
PA_sn_37:7.1.1	“Pañcahi, anuruddha, dhammehi samannāgato mātugāmo kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.	7	
PA_sn_37:7.1.2	Katamehi pañcahi?	7	
PA_sn_37:7.1.3	Assaddho ca hoti, ahiriko ca hoti, anottappī ca hoti, issukī ca hoti, duppañño ca hoti—	7	
PA_sn_37:7.1.4	imehi kho, anuruddha, pañcahi dhammehi samannāgato mātugāmo kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatī”ti.	7	
PA_sn_37:7.1.5	Sattamaṁ.	7	
PA_sn_37:8.0.1	Saṁyutta Nikāya 37.8	8	
PA_sn_37:8.0.2	1. Paṭhamapeyyālavagga	8	
PA_sn_37:8.0.3	Maccharīsutta	8	
PA_sn_37:8.1.1	“Pañcahi, anuruddha, dhammehi samannāgato mātugāmo kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.	8	
PA_sn_37:8.1.2	Katamehi pañcahi?	8	
PA_sn_37:8.1.3	Assaddho ca hoti, ahiriko ca hoti, anottappī ca hoti, maccharī ca hoti, duppañño ca hoti—	8	
PA_sn_37:8.1.4	imehi kho, anuruddha, pañcahi dhammehi samannāgato mātugāmo …pe…	8	
PA_sn_37:8.1.5	apāyaṁ duggatiṁ vinipātaṁ nirayaṁ upapajjatī”ti.	8	
PA_sn_37:8.1.6	Aṭṭhamaṁ.	8	
PA_sn_37:9.0.1	Saṁyutta Nikāya 37.9	9	
PA_sn_37:9.0.2	1. Paṭhamapeyyālavagga	9	
PA_sn_37:9.0.3	Aticārīsutta	9	
PA_sn_37:9.1.1	“Pañcahi, anuruddha, dhammehi samannāgato mātugāmo …pe… apāyaṁ duggatiṁ vinipātaṁ nirayaṁ upapajjati.	9	
PA_sn_37:9.1.2	Katamehi pañcahi?	9	
PA_sn_37:9.1.3	Assaddho ca hoti, ahiriko ca hoti, anottappī ca hoti, aticārī ca hoti, duppañño ca hoti—	9	
PA_sn_37:9.1.4	imehi kho, anuruddha, pañcahi dhammehi samannāgato mātugāmo …pe… upapajjatī”ti.	9	
PA_sn_37:9.1.5	Navamaṁ.	9	
PA_sn_37:10.0.1	Saṁyutta Nikāya 37.10	10	
PA_sn_37:10.0.2	1. Paṭhamapeyyālavagga	10	
PA_sn_37:10.0.3	Dussīlasutta	10	
PA_sn_37:10.1.1	“Pañcahi, anuruddha, dhammehi samannāgato mātugāmo …pe… nirayaṁ upapajjati.	10	
PA_sn_37:10.1.2	Katamehi pañcahi?	10	
PA_sn_37:10.1.3	Assaddho ca hoti, ahiriko ca hoti, anottappī ca hoti, dussīlo ca hoti, duppañño ca hoti—	10	
PA_sn_37:10.1.4	imehi kho, anuruddha, pañcahi dhammehi samannāgato mātugāmo …pe… nirayaṁ upapajjatī”ti.	10	
PA_sn_37:10.1.5	Dasamaṁ.	10	
PA_sn_37:11.0.1	Saṁyutta Nikāya 37.11	11	
PA_sn_37:11.0.2	1. Paṭhamapeyyālavagga	11	
PA_sn_37:11.0.3	Appassutasutta	11	
PA_sn_37:11.1.1	“Pañcahi, anuruddha, dhammehi samannāgato mātugāmo …pe… nirayaṁ upapajjati.	11	
PA_sn_37:11.1.2	Katamehi pañcahi?	11	
PA_sn_37:11.1.3	Assaddho ca hoti, ahiriko ca hoti, anottappī ca hoti, appassuto ca hoti, duppañño ca hoti—	11	
PA_sn_37:11.1.4	imehi kho, anuruddha, pañcahi dhammehi samannāgato mātugāmo …pe… nirayaṁ upapajjatī”ti.	11	
PA_sn_37:11.1.5	Ekādasamaṁ.	11	
PA_sn_37:12.0.1	Saṁyutta Nikāya 37.12	12	
PA_sn_37:12.0.2	1. Paṭhamapeyyālavagga	12	
PA_sn_37:12.0.3	Kusītasutta	12	
PA_sn_37:12.1.1	“Pañcahi, anuruddha, dhammehi samannāgato mātugāmo …pe… nirayaṁ upapajjati.	12	
PA_sn_37:12.1.2	Katamehi pañcahi?	12	
PA_sn_37:12.1.3	Assaddho ca hoti, ahiriko ca hoti, anottappī ca hoti, kusīto ca hoti, duppañño ca hoti—	12	
PA_sn_37:12.1.4	imehi kho, anuruddha, pañcahi dhammehi samannāgato mātugāmo …pe… apāyaṁ duggatiṁ vinipātaṁ nirayaṁ upapajjatī”ti.	12	
PA_sn_37:12.1.5	Dvādasamaṁ.	12	
PA_sn_37:13.0.1	Saṁyutta Nikāya 37.13	13	
PA_sn_37:13.0.2	1. Paṭhamapeyyālavagga	13	
PA_sn_37:13.0.3	Muṭṭhassatisutta	13	
PA_sn_37:13.1.1	“Pañcahi, anuruddha, dhammehi samannāgato mātugāmo …pe… nirayaṁ upapajjati.	13	
PA_sn_37:13.1.2	Katamehi pañcahi?	13	
PA_sn_37:13.1.3	Assaddho ca hoti, ahiriko ca hoti, anottappī ca hoti, muṭṭhassati ca hoti, duppañño ca hoti—	13	
PA_sn_37:13.1.4	imehi kho, anuruddha, pañcahi dhammehi samannāgato mātugāmo …pe… nirayaṁ upapajjatī”ti.	13	
PA_sn_37:13.1.5	Terasamaṁ.	13	
PA_sn_37:14.0.1	Saṁyutta Nikāya 37.14	14	
PA_sn_37:14.0.2	1. Paṭhamapeyyālavagga	14	
PA_sn_37:14.0.3	Pañcaverasutta	14	
PA_sn_37:14.1.1	“Pañcahi, anuruddha, dhammehi samannāgato mātugāmo …pe… nirayaṁ upapajjati.	14	
PA_sn_37:14.1.2	Katamehi pañcahi?	14	
PA_sn_37:14.1.3	Pāṇātipātī ca hoti, adinnādāyī ca hoti, kāmesumicchācārī ca hoti, musāvādī ca hoti, surāmerayamajjappamādaṭṭhāyī ca hoti—	14	
PA_sn_37:14.1.4	imehi kho, anuruddha, pañcahi dhammehi samannāgato mātugāmo kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatī”ti.	14	
PA_sn_37:14.1.5	Cuddasamaṁ.	14	
PA_sn_37:14.1.6	Paṭhamapeyyālavaggo.	14	
PA_sn_37:14.2.0	Tassuddānaṁ	14	
PA_sn_37:14.2.1	Mātugāmo puriso ca,	14	
PA_sn_37:14.2.2	āveṇikā tidhammo ca;	14	
PA_sn_37:14.2.3	Kodhano upanāhī ca,	14	
PA_sn_37:14.2.4	issukī maccharena ca;	14	
PA_sn_37:14.2.5	Aticārī ca dussīlo,	14	
PA_sn_37:14.2.6	appassuto ca kusīto;	14	
PA_sn_37:14.2.7	Muṭṭhassati pañcaveraṁ,	14	
PA_sn_37:14.2.8	kaṇhapakkhe pakāsito.	14	
PA_sn_37:15.0.1	Saṁyutta Nikāya 37.15	15	
PA_sn_37:15.0.2	2. Dutiyapeyyālavagga	15	
PA_sn_37:15.0.3	Akkodhanasutta	15	
PA_sn_37:15.1.1	Atha kho āyasmā anuruddho yena bhagavā tenupasaṅkami; upasaṅkamitvā …pe… ekamantaṁ nisinno kho āyasmā anuruddho bhagavantaṁ etadavoca:	15	
PA_sn_37:15.1.2	“idhāhaṁ, bhante, mātugāmaṁ passāmi dibbena cakkhunā visuddhena atikkantamānusakena kāyassa bhedā paraṁ maraṇā sugatiṁ saggaṁ lokaṁ upapajjantaṁ.	15	
PA_sn_37:15.1.3	Katīhi nu kho, bhante, dhammehi samannāgato mātugāmo kāyassa bhedā paraṁ maraṇā sugatiṁ saggaṁ lokaṁ upapajjatī”ti?	15	
PA_sn_37:15.2.1	“Pañcahi kho, anuruddha, dhammehi samannāgato mātugāmo kāyassa bhedā paraṁ maraṇā sugatiṁ saggaṁ lokaṁ upapajjati.	15	
PA_sn_37:15.2.2	Katamehi pañcahi?	15	
PA_sn_37:15.2.3	Saddho ca hoti, hirimā ca hoti, ottappī ca hoti, akkodhano ca hoti, paññavā ca hoti—	15	
PA_sn_37:15.2.4	imehi kho, anuruddha, pañcahi dhammehi samannāgato mātugāmo kāyassa bhedā paraṁ maraṇā sugatiṁ saggaṁ lokaṁ upapajjatī”ti.	15	
PA_sn_37:15.2.5	Paṭhamaṁ.	15	
PA_sn_37:16.0.1	Saṁyutta Nikāya 37.16	16	
PA_sn_37:16.0.2	2. Dutiyapeyyālavagga	16	
PA_sn_37:16.0.3	Anupanāhīsutta	16	
PA_sn_37:16.1.1	“Pañcahi, anuruddha, dhammehi samannāgato mātugāmo kāyassa bhedā paraṁ maraṇā sugatiṁ saggaṁ lokaṁ upapajjati.	16	
PA_sn_37:16.1.2	Katamehi pañcahi?	16	
PA_sn_37:16.1.3	Saddho ca hoti, hirimā ca hoti, ottappī ca hoti, anupanāhī ca hoti, paññavā ca hoti—	16	
PA_sn_37:16.1.4	imehi kho, anuruddha, pañcahi dhammehi samannāgato mātugāmo kāyassa bhedā paraṁ maraṇā sugatiṁ saggaṁ lokaṁ upapajjatī”ti.	16	
PA_sn_37:16.1.5	Dutiyaṁ.	16	
PA_sn_37:17.0.1	Saṁyutta Nikāya 37.17	17	
PA_sn_37:17.0.2	2. Dutiyapeyyālavagga	17	
PA_sn_37:17.0.3	Anissukīsutta	17	
PA_sn_37:17.1.1	“Pañcahi, anuruddha, dhammehi samannāgato mātugāmo kāyassa bhedā paraṁ maraṇā sugatiṁ saggaṁ lokaṁ upapajjati.	17	
PA_sn_37:17.1.2	Katamehi pañcahi?	17	
PA_sn_37:17.1.3	Saddho ca hoti, hirimā ca hoti, ottappī ca hoti, anissukī ca hoti, paññavā ca hoti …pe….	17	
PA_sn_37:17.1.4	Tatiyaṁ.	17	
PA_sn_37:18.0.1	Saṁyutta Nikāya 37.18	18	
PA_sn_37:18.0.2	2. Dutiyapeyyālavagga	18	
PA_sn_37:18.0.3	Amaccharīsutta	18	
PA_sn_37:18.1.1	“Amaccharī ca hoti, paññavā ca hoti …pe….	18	
PA_sn_37:18.1.2	Catutthaṁ.	18	
PA_sn_37:19.0.1	Saṁyutta Nikāya 37.19	19	
PA_sn_37:19.0.2	2. Dutiyapeyyālavagga	19	
PA_sn_37:19.0.3	Anaticārīsutta	19	
PA_sn_37:19.1.1	“Anaticārī ca hoti, paññavā ca hoti …pe….	19	
PA_sn_37:19.1.2	Pañcamaṁ.	19	
PA_sn_37:20.0.1	Saṁyutta Nikāya 37.20	20	
PA_sn_37:20.0.2	2. Dutiyapeyyālavagga	20	
PA_sn_37:20.0.3	Susīlasutta	20	
PA_sn_37:20.1.1	“Sīlavā ca hoti, paññavā ca hoti …pe….	20	
PA_sn_37:20.1.2	Chaṭṭhaṁ.	20	
PA_sn_37:21.0.1	Saṁyutta Nikāya 37.21	21	
PA_sn_37:21.0.2	2. Dutiyapeyyālavagga	21	
PA_sn_37:21.0.3	Bahussutasutta	21	
PA_sn_37:21.1.1	“Bahussuto ca hoti, paññavā ca hoti …pe….	21	
PA_sn_37:21.1.2	Sattamaṁ.	21	
PA_sn_37:22.0.1	Saṁyutta Nikāya 37.22	22	
PA_sn_37:22.0.2	2. Dutiyapeyyālavagga	22	
PA_sn_37:22.0.3	Āraddhavīriyasutta	22	
PA_sn_37:22.1.1	“Āraddhavīriyo ca hoti, paññavā ca hoti …pe….	22	
PA_sn_37:22.1.2	Aṭṭhamaṁ.	22	
PA_sn_37:23.0.1	Saṁyutta Nikāya 37.23	23	
PA_sn_37:23.0.2	2. Dutiyapeyyālavagga	23	
PA_sn_37:23.0.3	Upaṭṭhitassatisutta	23	
PA_sn_37:23.1.1	“Upaṭṭhitassati ca hoti, paññavā ca hoti …pe…	23	
PA_sn_37:23.1.2	imehi kho, anuruddha, pañcahi dhammehi samannāgato mātugāmo kāyassa bhedā paraṁ maraṇā sugatiṁ saggaṁ lokaṁ upapajjatī”ti.	23	
PA_sn_37:23.1.3	Navamaṁ.	23	
PA_sn_37:23.2.1	Ime aṭṭha suttantasaṅkhepā.	23	
PA_sn_37:24.0.1	Saṁyutta Nikāya 37.24	24	
PA_sn_37:24.0.2	2. Dutiyapeyyālavagga	24	
PA_sn_37:24.0.3	Pañcasīlasutta	24	
PA_sn_37:24.1.1	“Pañcahi, anuruddha, dhammehi samannāgato mātugāmo kāyassa bhedā paraṁ maraṇā sugatiṁ saggaṁ lokaṁ upapajjati.	24	
PA_sn_37:24.1.2	Katamehi pañcahi?	24	
PA_sn_37:24.1.3	Pāṇātipātā paṭivirato ca hoti, adinnādānā paṭivirato ca hoti, kāmesumicchācārā paṭivirato ca hoti, musāvādā paṭivirato ca hoti, surāmerayamajjappamādaṭṭhānā paṭivirato ca hoti—	24	
PA_sn_37:24.1.4	imehi kho, anuruddha, pañcahi dhammehi samannāgato mātugāmo kāyassa bhedā paraṁ maraṇā sugatiṁ saggaṁ lokaṁ upapajjatī”ti.	24	
PA_sn_37:24.1.5	Dasamaṁ.	24	
PA_sn_37:24.1.6	Dutiyapeyyālavaggo.	24	
PA_sn_37:24.2.0	Tassuddānaṁ	24	
PA_sn_37:24.2.1	Dutiye ca akkodhano,	24	
PA_sn_37:24.2.2	anupanāhī anissukī;	24	
PA_sn_37:24.2.3	Amaccharī anaticārī,	24	
PA_sn_37:24.2.4	sīlavā ca bahussuto;	24	
PA_sn_37:24.2.5	Vīriyaṁ sati sīlañca,	24	
PA_sn_37:24.2.6	sukkapakkhe pakāsito.	24	
PA_sn_37:25.0.1	Saṁyutta Nikāya 37.25	25	
PA_sn_37:25.0.2	3. Balavagga	25	
PA_sn_37:25.0.3	Visāradasutta	25	
PA_sn_37:25.1.1	“Pañcimāni, bhikkhave, mātugāmassa balāni.	25	
PA_sn_37:25.1.2	Katamāni pañca?	25	
PA_sn_37:25.1.3	Rūpabalaṁ, bhogabalaṁ, ñātibalaṁ, puttabalaṁ, sīlabalaṁ—	25	
PA_sn_37:25.1.4	imāni kho, bhikkhave, pañca mātugāmassa balāni.	25	
PA_sn_37:25.1.5	Imehi kho, bhikkhave, pañcahi balehi samannāgato mātugāmo visārado agāraṁ ajjhāvasatī”ti.	25	
PA_sn_37:25.1.6	Paṭhamaṁ.	25	
PA_sn_37:26.0.1	Saṁyutta Nikāya 37.26	26	
PA_sn_37:26.0.2	3. Balavagga	26	
PA_sn_37:26.0.3	Pasayhasutta	26	
PA_sn_37:26.1.1	“Pañcimāni, bhikkhave, mātugāmassa balāni.	26	
PA_sn_37:26.1.2	Katamāni pañca?	26	
PA_sn_37:26.1.3	Rūpabalaṁ, bhogabalaṁ, ñātibalaṁ, puttabalaṁ, sīlabalaṁ—	26	
PA_sn_37:26.1.4	imāni kho, bhikkhave, pañca mātugāmassa balāni.	26	
PA_sn_37:26.1.5	Imehi kho, bhikkhave, pañcahi balehi samannāgato mātugāmo sāmikaṁ pasayha agāraṁ ajjhāvasatī”ti.	26	
PA_sn_37:26.1.6	Dutiyaṁ.	26	
PA_sn_37:27.0.1	Saṁyutta Nikāya 37.27	27	
PA_sn_37:27.0.2	3. Balavagga	27	
PA_sn_37:27.0.3	Abhibhuyyasutta	27	
PA_sn_37:27.1.1	“Pañcimāni, bhikkhave, mātugāmassa balāni.	27	
PA_sn_37:27.1.2	Katamāni pañca?	27	
PA_sn_37:27.1.3	Rūpabalaṁ, bhogabalaṁ, ñātibalaṁ, puttabalaṁ, sīlabalaṁ—	27	
PA_sn_37:27.1.4	imāni kho, bhikkhave, pañca mātugāmassa balāni.	27	
PA_sn_37:27.1.5	Imehi kho, bhikkhave, pañcahi balehi samannāgato mātugāmo sāmikaṁ abhibhuyya vattatī”ti.	27	
PA_sn_37:27.1.6	Tatiyaṁ.	27	
PA_sn_37:28.0.1	Saṁyutta Nikāya 37.28	28	
PA_sn_37:28.0.2	3. Balavagga	28	
PA_sn_37:28.0.3	Ekasutta	28	
PA_sn_37:28.1.1	“Ekena ca kho, bhikkhave, balena samannāgato puriso mātugāmaṁ abhibhuyya vattati.	28	
PA_sn_37:28.1.2	Katamena ekena balena?	28	
PA_sn_37:28.1.3	Issariyabalena abhibhūtaṁ mātugāmaṁ neva rūpabalaṁ tāyati, na bhogabalaṁ tāyati, na ñātibalaṁ tāyati, na puttabalaṁ tāyati, na sīlabalaṁ tāyatī”ti.	28	
PA_sn_37:28.1.4	Catutthaṁ.	28	
PA_sn_37:29.0.1	Saṁyutta Nikāya 37.29	29	
PA_sn_37:29.0.2	3. Balavagga	29	
PA_sn_37:29.0.3	Aṅgasutta	29	
PA_sn_37:29.1.1	“Pañcimāni, bhikkhave, mātugāmassa balāni.	29	
PA_sn_37:29.1.2	Katamāni pañca?	29	
PA_sn_37:29.1.3	Rūpabalaṁ, bhogabalaṁ, ñātibalaṁ, puttabalaṁ, sīlabalaṁ.	29	
PA_sn_37:29.1.4	Rūpabalena ca, bhikkhave, mātugāmo samannāgato hoti, na ca bhogabalena—	29	
PA_sn_37:29.1.5	evaṁ so tenaṅgena aparipūro hoti.	29	
PA_sn_37:29.1.6	Yato ca kho, bhikkhave, mātugāmo rūpabalena ca samannāgato hoti, bhogabalena ca—	29	
PA_sn_37:29.1.7	evaṁ so tenaṅgena paripūro hoti.	29	
PA_sn_37:29.1.8	Rūpabalena ca, bhikkhave, mātugāmo samannāgato hoti, bhogabalena ca, na ca ñātibalena—	29	
PA_sn_37:29.1.9	evaṁ so tenaṅgena aparipūro hoti.	29	
PA_sn_37:29.1.10	Yato ca kho, bhikkhave, mātugāmo rūpabalena ca samannāgato hoti, bhogabalena ca, ñātibalena ca—	29	
PA_sn_37:29.1.11	evaṁ so tenaṅgena paripūro hoti.	29	
PA_sn_37:29.1.12	Rūpabalena ca, bhikkhave, mātugāmo samannāgato hoti, bhogabalena ca, ñātibalena ca, na ca puttabalena—	29	
PA_sn_37:29.1.13	evaṁ so tenaṅgena aparipūro hoti.	29	
PA_sn_37:29.1.14	Yato ca kho, bhikkhave, mātugāmo rūpabalena ca samannāgato hoti, bhogabalena ca, ñātibalena ca, puttabalena ca—	29	
PA_sn_37:29.1.15	evaṁ so tenaṅgena paripūro hoti.	29	
PA_sn_37:29.1.16	Rūpabalena ca, bhikkhave, mātugāmo samannāgato hoti, bhogabalena ca, ñātibalena ca, puttabalena ca, na ca sīlabalena—	29	
PA_sn_37:29.1.17	evaṁ so tenaṅgena aparipūro hoti.	29	
PA_sn_37:29.1.18	Yato ca kho, bhikkhave, mātugāmo rūpabalena ca samannāgato hoti, bhogabalena ca, ñātibalena ca, puttabalena ca, sīlabalena ca—	29	
PA_sn_37:29.1.19	evaṁ so tenaṅgena paripūro hoti.	29	
PA_sn_37:29.1.20	Imāni kho, bhikkhave, pañca mātugāmassa balānī”ti.	29	
PA_sn_37:29.1.21	Pañcamaṁ.	29	
PA_sn_37:30.0.1	Saṁyutta Nikāya 37.30	30	
PA_sn_37:30.0.2	3. Balavagga	30	
PA_sn_37:30.0.3	Nāsentisutta	30	
PA_sn_37:30.1.1	“Pañcimāni, bhikkhave, mātugāmassa balāni.	30	
PA_sn_37:30.1.2	Katamāni pañca?	30	
PA_sn_37:30.1.3	Rūpabalaṁ, bhogabalaṁ, ñātibalaṁ, puttabalaṁ, sīlabalaṁ.	30	
PA_sn_37:30.1.4	Rūpabalena ca, bhikkhave, mātugāmo samannāgato hoti, na ca sīlabalena, nāsenteva naṁ, kule na vāsenti.	30	
PA_sn_37:30.1.5	Rūpabalena ca, bhikkhave, mātugāmo samannāgato hoti, bhogabalena ca, na ca sīlabalena, nāsenteva naṁ, kule na vāsenti.	30	
PA_sn_37:30.1.6	Rūpabalena ca, bhikkhave, mātugāmo samannāgato hoti, bhogabalena ca, ñātibalena ca, na ca sīlabalena, nāsenteva naṁ, kule na vāsenti.	30	
PA_sn_37:30.1.7	Rūpabalena ca, bhikkhave, mātugāmo samannāgato hoti, bhogabalena ca, ñātibalena ca, puttabalena ca, na ca sīlabalena, nāsenteva naṁ, kule na vāsenti.	30	
PA_sn_37:30.1.8	Sīlabalena ca, bhikkhave, mātugāmo samannāgato hoti, na ca rūpabalena, vāsenteva naṁ, kule na nāsenti.	30	
PA_sn_37:30.1.9	Sīlabalena ca, bhikkhave, mātugāmo samannāgato hoti, na ca bhogabalena, vāsenteva naṁ, kule na nāsenti.	30	
PA_sn_37:30.1.10	Sīlabalena ca, bhikkhave, mātugāmo samannāgato hoti, na ca ñātibalena, vāsenteva naṁ, kule na nāsenti.	30	
PA_sn_37:30.1.11	Sīlabalena ca, bhikkhave, mātugāmo samannāgato hoti, na ca puttabalena, vāsenteva naṁ, kule na nāsenti.	30	
PA_sn_37:30.1.12	Imāni kho, bhikkhave, pañca mātugāmassa balānī”ti.	30	
PA_sn_37:30.1.13	Chaṭṭhaṁ.	30	
PA_sn_37:31.0.1	Saṁyutta Nikāya 37.31	31	
PA_sn_37:31.0.2	3. Balavagga	31	
PA_sn_37:31.0.3	Hetusutta	31	
PA_sn_37:31.1.1	“Pañcimāni, bhikkhave, mātugāmassa balāni.	31	
PA_sn_37:31.1.2	Katamāni pañca?	31	
PA_sn_37:31.1.3	Rūpabalaṁ, bhogabalaṁ, ñātibalaṁ, puttabalaṁ, sīlabalaṁ.	31	
PA_sn_37:31.1.4	Na, bhikkhave, mātugāmo rūpabalahetu vā bhogabalahetu vā ñātibalahetu vā puttabalahetu vā kāyassa bhedā paraṁ maraṇā sugatiṁ saggaṁ lokaṁ upapajjati.	31	
PA_sn_37:31.1.5	Sīlabalahetu kho, bhikkhave, mātugāmo kāyassa bhedā paraṁ maraṇā sugatiṁ saggaṁ lokaṁ upapajjati.	31	
PA_sn_37:31.1.6	Imāni kho, bhikkhave, pañca mātugāmassa balānī”ti.	31	
PA_sn_37:31.1.7	Sattamaṁ.	31	
PA_sn_37:32.0.1	Saṁyutta Nikāya 37.32	32	
PA_sn_37:32.0.2	3. Balavagga	32	
PA_sn_37:32.0.3	Ṭhānasutta	32	
PA_sn_37:32.1.1	“Pañcimāni, bhikkhave, ṭhānāni dullabhāni akatapuññena mātugāmena.	32	
PA_sn_37:32.1.2	Katamāni pañca?	32	
PA_sn_37:32.1.3	Patirūpe kule jāyeyyanti—	32	
PA_sn_37:32.1.4	idaṁ, bhikkhave, paṭhamaṁ ṭhānaṁ dullabhaṁ akatapuññena mātugāmena.	32	
PA_sn_37:32.1.5	Patirūpe kule jāyitvā patirūpaṁ kulaṁ gaccheyyanti—	32	
PA_sn_37:32.1.6	idaṁ, bhikkhave, dutiyaṁ ṭhānaṁ dullabhaṁ akatapuññena mātugāmena.	32	
PA_sn_37:32.1.7	Patirūpe kule jāyitvā, patirūpaṁ kulaṁ gantvā, asapatti agāraṁ ajjhāvaseyyanti—	32	
PA_sn_37:32.1.8	idaṁ, bhikkhave, tatiyaṁ ṭhānaṁ dullabhaṁ akatapuññena mātugāmena.	32	
PA_sn_37:32.1.9	Patirūpe kule jāyitvā, patirūpaṁ kulaṁ gantvā, asapatti agāraṁ ajjhāvasantī puttavatī assanti—	32	
PA_sn_37:32.1.10	idaṁ, bhikkhave, catutthaṁ ṭhānaṁ dullabhaṁ akatapuññena mātugāmena.	32	
PA_sn_37:32.1.11	Patirūpe kule jāyitvā, patirūpaṁ kulaṁ gantvā, asapatti agāraṁ ajjhāvasantī puttavatī samānā sāmikaṁ abhibhuyya vatteyyanti—	32	
PA_sn_37:32.1.12	idaṁ, bhikkhave, pañcamaṁ ṭhānaṁ dullabhaṁ akatapuññena mātugāmena.	32	
PA_sn_37:32.1.13	Imāni kho, bhikkhave, pañca ṭhānāni dullabhāni akatapuññena mātugāmenāti.	32	
PA_sn_37:32.2.1	Pañcimāni, bhikkhave, ṭhānāni sulabhāni katapuññena mātugāmena.	32	
PA_sn_37:32.2.2	Katamāni pañca?	32	
PA_sn_37:32.2.3	Patirūpe kule jāyeyyanti—	32	
PA_sn_37:32.2.4	idaṁ, bhikkhave, paṭhamaṁ ṭhānaṁ sulabhaṁ katapuññena mātugāmena.	32	
PA_sn_37:32.2.5	Patirūpe kule jāyitvā patirūpaṁ kulaṁ gaccheyyanti—	32	
PA_sn_37:32.2.6	idaṁ, bhikkhave, dutiyaṁ ṭhānaṁ sulabhaṁ katapuññena mātugāmena.	32	
PA_sn_37:32.2.7	Patirūpe kule jāyitvā patirūpaṁ kulaṁ gantvā asapatti agāraṁ ajjhāvaseyyanti—	32	
PA_sn_37:32.2.8	idaṁ, bhikkhave, tatiyaṁ ṭhānaṁ sulabhaṁ katapuññena mātugāmena.	32	
PA_sn_37:32.2.9	Patirūpe kule jāyitvā patirūpaṁ kulaṁ gantvā asapatti agāraṁ ajjhāvasantī puttavatī assanti—	32	
PA_sn_37:32.2.10	idaṁ, bhikkhave, catutthaṁ ṭhānaṁ sulabhaṁ katapuññena mātugāmena.	32	
PA_sn_37:32.2.11	Patirūpe kule jāyitvā patirūpaṁ kulaṁ gantvā asapatti agāraṁ ajjhāvasantī puttavatī samānā sāmikaṁ abhibhuyya vatteyyanti—	32	
PA_sn_37:32.2.12	idaṁ, bhikkhave, pañcamaṁ ṭhānaṁ sulabhaṁ katapuññena mātugāmena.	32	
PA_sn_37:32.2.13	Imāni kho, bhikkhave, pañca ṭhānāni sulabhāni katapuññena mātugāmenā”ti.	32	
PA_sn_37:32.2.14	Aṭṭhamaṁ.	32	
PA_sn_37:33.0.1	Saṁyutta Nikāya 37.33	33	
PA_sn_37:33.0.2	3. Balavagga	33	
PA_sn_37:33.0.3	Pañcasīlavisāradasutta	33	
PA_sn_37:33.1.1	“Pañcahi, bhikkhave, dhammehi samannāgato mātugāmo visārado agāraṁ ajjhāvasati.	33	
PA_sn_37:33.1.2	Katamehi pañcahi?	33	
PA_sn_37:33.1.3	Pāṇātipātā paṭivirato ca hoti, adinnādānā paṭivirato ca hoti, kāmesumicchācārā paṭivirato ca hoti, musāvādā paṭivirato ca hoti, surāmerayamajjappamādaṭṭhānā paṭivirato ca hoti—	33	
PA_sn_37:33.1.4	imehi kho, bhikkhave, pañcahi dhammehi samannāgato mātugāmo visārado agāraṁ ajjhāvasatī”ti.	33	
PA_sn_37:33.1.5	Navamaṁ.	33	
PA_sn_37:34.0.1	Saṁyutta Nikāya 37.34	34	
PA_sn_37:34.0.2	3. Balavagga	34	
PA_sn_37:34.0.3	Vaḍḍhīsutta	34	
PA_sn_37:34.1.1	“Pañcahi, bhikkhave, vaḍḍhīhi vaḍḍhamānā ariyasāvikā ariyāya vaḍḍhiyā vaḍḍhati sārādāyinī ca hoti varādāyinī ca kāyassa.	34	
PA_sn_37:34.1.2	Katamehi pañcahi?	34	
PA_sn_37:34.1.3	Saddhāya vaḍḍhati, sīlena vaḍḍhati, sutena vaḍḍhati, cāgena vaḍḍhati, paññāya vaḍḍhati—	34	
PA_sn_37:34.1.4	imehi kho, bhikkhave, pañcahi vaḍḍhīhi vaḍḍhamānā ariyasāvikā ariyāya vaḍḍhiyā vaḍḍhati, sārādāyinī ca hoti, varādāyinī ca kāyassāti.	34	
PA_sn_37:34.2.1	Saddhāya sīlena ca yādha vaḍḍhati,	34	
PA_sn_37:34.2.2	Paññāya cāgena sutena cūbhayaṁ;	34	
PA_sn_37:34.2.3	Sā tādisī sīlavatī upāsikā,	34	
PA_sn_37:34.2.4	Ādīyati sāramidheva attano”ti.	34	
PA_sn_37:34.2.5	Dasamaṁ.	34	
PA_sn_37:34.2.6	Balavaggo tatiyo.	34	
PA_sn_37:34.3.0	Tassuddānaṁ	34	
PA_sn_37:34.3.1	Visāradā pasayha abhibhuyya,	34	
PA_sn_37:34.3.2	Ekaṁ aṅgena pañcamaṁ;	34	
PA_sn_37:34.3.3	Nāsenti hetu ṭhānañca,	34	
PA_sn_37:34.3.4	Visārado vaḍḍhinā dasāti.	34	
PA_sn_37:34.3.5	Mātugāmasaṁyuttaṁ samattaṁ.	34	
