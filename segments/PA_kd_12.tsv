segmentnr	original	folio	analyzed
PA_kd_12:0.1	Theravāda Vinayapiṭaka	0	
PA_kd_12:0.2	Cūḷavagga	0	
PA_kd_12:0.3	12. Pārivāsikakkhandhaka	0	
PA_kd_12:0.4	1. Pārivāsikavatta	0	
PA_kd_12:1.1.1	Tena samayena buddho bhagavā sāvatthiyaṁ viharati jetavane anāthapiṇḍikassa ārāme.	1	
PA_kd_12:1.1.2_0	Tena kho pana samayena pārivāsikā bhikkhū sādiyanti pakatattānaṁ bhikkhūnaṁ abhivādanaṁ,	1	
PA_kd_12:1.1.2_1	paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ, pādodakaṁ	1	
PA_kd_12:1.1.2_2	pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikammaṁ.	1	
PA_kd_12:1.1.3	Ye te bhikkhū appicchā …pe… te ujjhāyanti khiyyanti vipācenti—	1	
PA_kd_12:1.1.4_0	“kathañhi nāma pārivāsikā bhikkhū sādiyissanti pakatattānaṁ bhikkhūnaṁ abhivādanaṁ,	1	
PA_kd_12:1.1.4_1	paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ, pādodakaṁ	1	
PA_kd_12:1.1.4_2	pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikamman”ti.	1	
PA_kd_12:1.1.5	Atha kho te bhikkhū bhagavato etamatthaṁ ārocesuṁ.	1	
PA_kd_12:1.1.6	Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—	1	
PA_kd_12:1.1.7_0	“saccaṁ kira, bhikkhave, pārivāsikā bhikkhū sādiyanti pakatattānaṁ bhikkhūnaṁ abhivādanaṁ,	1	
PA_kd_12:1.1.7_1	paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ, pādodakaṁ	1	
PA_kd_12:1.1.7_2	pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikamman”ti?	1	
PA_kd_12:1.1.8	“Saccaṁ, bhagavā”ti.	1	
PA_kd_12:1.1.9	Vigarahi buddho bhagavā—	1	
PA_kd_12:1.1.10	“ananucchavikaṁ …pe…	1	
PA_kd_12:1.1.11_0	kathañhi nāma, bhikkhave, pārivāsikā bhikkhū sādiyissanti pakatattānaṁ bhikkhūnaṁ	1	
PA_kd_12:1.1.11_1	abhivādanaṁ, paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ,	1	
PA_kd_12:1.1.11_2	pādodakaṁ pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikammaṁ.	1	
PA_kd_12:1.1.12	Netaṁ, bhikkhave, appasannānaṁ vā pasādāya …pe…	1	
PA_kd_12:1.1.13	vigarahitvā …pe…	1	
PA_kd_12:1.1.14	dhammiṁ kathaṁ katvā bhikkhū āmantesi—	1	
PA_kd_12:1.1.15	“na, bhikkhave, pārivāsikena bhikkhunā sāditabbaṁ	1	
PA_kd_12:1.1.16	pakatattānaṁ bhikkhūnaṁ abhivādanaṁ,	1	
PA_kd_12:1.1.17	paccuṭṭhānaṁ,	1	
PA_kd_12:1.1.18	añjalikammaṁ,	1	
PA_kd_12:1.1.19	sāmīcikammaṁ,	1	
PA_kd_12:1.1.20	āsanābhihāro,	1	
PA_kd_12:1.1.21	seyyābhihāro,	1	
PA_kd_12:1.1.22	pādodakaṁ pādapīṭhaṁ,	1	
PA_kd_12:1.1.23	pādakathalikaṁ,	1	
PA_kd_12:1.1.24	pattacīvarappaṭiggahaṇaṁ,	1	
PA_kd_12:1.1.25	nahāne piṭṭhiparikammaṁ.	1	
PA_kd_12:1.1.26	Yo sādiyeyya, āpatti dukkaṭassa.	1	
PA_kd_12:1.1.27_0	Anujānāmi, bhikkhave, pārivāsikānaṁ bhikkhūnaṁ mithu yathāvuḍḍhaṁ abhivādanaṁ, paccuṭṭhānaṁ,	1	
PA_kd_12:1.1.27_1	añjalikammaṁ, sāmīcikammaṁ, āsanābhihāraṁ, seyyābhihāraṁ, pādodakaṁ pādapīṭhaṁ, pādakathalikaṁ,	1	
PA_kd_12:1.1.27_2	pattacīvarappaṭiggahaṇaṁ, nahāne piṭṭhiparikammaṁ.	1	
PA_kd_12:1.1.28	Anujānāmi, bhikkhave, pārivāsikānaṁ bhikkhūnaṁ pañca yathāvuḍḍhaṁ—	1	
PA_kd_12:1.1.29	uposathaṁ, pavāraṇaṁ, vassikasāṭikaṁ, oṇojanaṁ, bhattaṁ.	1	
PA_kd_12:1.1.30	Tena hi, bhikkhave, pārivāsikānaṁ bhikkhūnaṁ vattaṁ paññapessāmi yathā pārivāsikehi bhikkhūhi vattitabbaṁ.	1	
PA_kd_12:1.2.1	Pārivāsikena, bhikkhave, bhikkhunā sammā vattitabbaṁ.	1	
PA_kd_12:1.2.2	Tatrāyaṁ sammāvattanā—	1	
PA_kd_12:1.2.3	Na upasampādetabbaṁ,	1	
PA_kd_12:1.2.4	na nissayo dātabbo,	1	
PA_kd_12:1.2.5	na sāmaṇero upaṭṭhāpetabbo,	1	
PA_kd_12:1.2.6	na bhikkhunovādakasammuti sāditabbā,	1	
PA_kd_12:1.2.7	sammatenapi bhikkhuniyo na ovaditabbā.	1	
PA_kd_12:1.2.8	Yāya āpattiyā saṅghena parivāso dinno hoti sā āpatti na āpajjitabbā, aññā vā tādisikā, tato vā pāpiṭṭhatarā;	1	
PA_kd_12:1.2.9	kammaṁ na garahitabbaṁ,	1	
PA_kd_12:1.2.10	kammikā na garahitabbā.	1	
PA_kd_12:1.2.11	Na pakatattassa bhikkhuno uposatho ṭhapetabbo,	1	
PA_kd_12:1.2.12	na pavāraṇā ṭhapetabbā,	1	
PA_kd_12:1.2.13	na savacanīyaṁ kātabbaṁ,	1	
PA_kd_12:1.2.14	na anuvādo paṭṭhapetabbo,	1	
PA_kd_12:1.2.15	na okāso kāretabbo,	1	
PA_kd_12:1.2.16	na codetabbo,	1	
PA_kd_12:1.2.17	na sāretabbo,	1	
PA_kd_12:1.2.18	na bhikkhūhi sampayojetabbaṁ.	1	
PA_kd_12:1.2.19	Na, bhikkhave, pārivāsikena bhikkhunā pakatattassa bhikkhuno purato gantabbaṁ,	1	
PA_kd_12:1.2.20	na purato nisīditabbaṁ.	1	
PA_kd_12:1.2.21	Yo hoti saṅghassa āsanapariyanto seyyāpariyanto vihārapariyanto so tassa padātabbo. Tena ca so sāditabbo.	1	
PA_kd_12:1.2.22	Na, bhikkhave, pārivāsikena bhikkhunā pakatattena bhikkhunā puresamaṇena vā	1	
PA_kd_12:1.2.23	pacchāsamaṇena vā kulāni upasaṅkamitabbāni,	1	
PA_kd_12:1.2.24	na āraññikaṅgaṁ samādātabbaṁ,	1	
PA_kd_12:1.2.25	na piṇḍapātikaṅgaṁ samādātabbaṁ,	1	
PA_kd_12:1.2.26	na ca tappaccayā piṇḍapāto nīharāpetabbo—mā maṁ jāniṁsūti.	1	
PA_kd_12:1.2.27	Pārivāsikena, bhikkhave, bhikkhunā āgantukena ārocetabbaṁ,	1	
PA_kd_12:1.2.28	āgantukassa ārocetabbaṁ,	1	
PA_kd_12:1.2.29	uposathe ārocetabbaṁ,	1	
PA_kd_12:1.2.30	pavāraṇāya ārocetabbaṁ.	1	
PA_kd_12:1.2.31	Sace gilāno hoti, dūtenapi ārocetabbaṁ.	1	
PA_kd_12:1.3.1	Na, bhikkhave, pārivāsikena bhikkhunā sabhikkhukā āvāsā abhikkhuko āvāso gantabbo, aññatra pakatattena, aññatra antarāyā.	1	
PA_kd_12:1.3.2	Na, bhikkhave, pārivāsikena bhikkhunā sabhikkhukā āvāsā abhikkhuko anāvāso gantabbo, aññatra pakatattena, aññatra antarāyā.	1	
PA_kd_12:1.3.3	Na, bhikkhave, pārivāsikena bhikkhunā sabhikkhukā āvāsā abhikkhuko āvāso vā anāvāso vā gantabbo, aññatra pakatattena, aññatra antarāyā.	1	
PA_kd_12:1.3.4	Na, bhikkhave, pārivāsikena bhikkhunā sabhikkhukā anāvāsā abhikkhuko āvāso gantabbo, aññatra pakatattena, aññatra antarāyā.	1	
PA_kd_12:1.3.5	Na, bhikkhave, pārivāsikena bhikkhunā sabhikkhukā anāvāsā abhikkhuko anāvāso gantabbo, aññatra pakatattena, aññatra antarāyā.	1	
PA_kd_12:1.3.6	Na, bhikkhave, pārivāsikena bhikkhunā sabhikkhukā anāvāsā abhikkhuko āvāso vā anāvāso vā gantabbo, aññatra pakatattena, aññatra antarāyā.	1	
PA_kd_12:1.3.7	Na, bhikkhave, pārivāsikena bhikkhunā sabhikkhukā āvāsā vā anāvāsā vā abhikkhuko āvāso gantabbo, aññatra pakatattena, aññatra antarāyā.	1	
PA_kd_12:1.3.8	Na, bhikkhave, pārivāsikena bhikkhunā sabhikkhukā āvāsā vā anāvāsā vā abhikkhuko anāvāso gantabbo, aññatra pakatattena, aññatra antarāyā.	1	
PA_kd_12:1.3.9	Na, bhikkhave, pārivāsikena bhikkhunā sabhikkhukā āvāsā vā anāvāsā vā abhikkhuko āvāso vā anāvāso vā gantabbo, aññatra pakatattena, aññatra antarāyā.	1	
PA_kd_12:1.3.10	Na, bhikkhave, pārivāsikena bhikkhunā sabhikkhukā āvāsā sabhikkhuko āvāso gantabbo, yatthassu bhikkhū nānāsaṁvāsakā, aññatra pakatattena, aññatra antarāyā.	1	
PA_kd_12:1.3.11	Na, bhikkhave, pārivāsikena bhikkhunā sabhikkhukā āvāsā sabhikkhuko anāvāso gantabbo, yatthassu bhikkhū nānāsaṁvāsakā, aññatra pakatattena, aññatra antarāyā.	1	
PA_kd_12:1.3.12	Na, bhikkhave, pārivāsikena bhikkhunā sabhikkhukā āvāsā sabhikkhuko āvāso vā anāvāso vā gantabbo, yatthassu bhikkhū nānāsaṁvāsakā, aññatra pakatattena, aññatra antarāyā.	1	
PA_kd_12:1.3.13	Na, bhikkhave, pārivāsikena bhikkhunā sabhikkhukā anāvāsā sabhikkhuko āvāso gantabbo, yatthassu bhikkhū nānāsaṁvāsakā, aññatra pakatattena, aññatra antarāyā.	1	
PA_kd_12:1.3.14	Na, bhikkhave, pārivāsikena bhikkhunā sabhikkhukā anāvāsā sabhikkhuko anāvāso gantabbo, yatthassu bhikkhū nānāsaṁvāsakā, aññatra pakatattena, aññatra antarāyā.	1	
PA_kd_12:1.3.15	Na, bhikkhave, pārivāsikena bhikkhunā sabhikkhukā anāvāsā sabhikkhuko āvāso vā anāvāso vā gantabbo, yatthassu bhikkhū nānāsaṁvāsakā, aññatra pakatattena, aññatra antarāyā.	1	
PA_kd_12:1.3.16	Na, bhikkhave, pārivāsikena bhikkhunā sabhikkhukā āvāsā vā anāvāsā vā sabhikkhuko āvāso gantabbo, yatthassu bhikkhū nānāsaṁvāsakā, aññatra pakatattena, aññatra antarāyā.	1	
PA_kd_12:1.3.17	Na, bhikkhave, pārivāsikena bhikkhunā sabhikkhukā āvāsā vā anāvāsā vā sabhikkhuko anāvāso gantabbo, yatthassu bhikkhū nānāsaṁvāsakā, aññatra pakatattena, aññatra antarāyā.	1	
PA_kd_12:1.3.18_0	Na, bhikkhave, pārivāsikena bhikkhunā sabhikkhukā āvāsā vā anāvāsā vā sabhikkhuko	1	
PA_kd_12:1.3.18_1	āvāso vā anāvāso vā gantabbo, yatthassu bhikkhū nānāsaṁvāsakā, aññatra pakatattena, aññatra antarāyā.	1	
PA_kd_12:1.3.19	Gantabbo, bhikkhave, pārivāsikena bhikkhunā sabhikkhukā āvāsā sabhikkhuko āvāso, yatthassu bhikkhū samānasaṁvāsakā, yaṁ jaññā sakkomi ajjeva gantunti.	1	
PA_kd_12:1.3.20	Gantabbo, bhikkhave, pārivāsikena bhikkhunā sabhikkhukā āvāsā sabhikkhuko anāvāso, yatthassu bhikkhū samānasaṁvāsakā, yaṁ jaññā sakkomi ajjeva gantunti.	1	
PA_kd_12:1.3.21	Gantabbo, bhikkhave, pārivāsikena bhikkhunā sabhikkhukā āvāsā sabhikkhuko āvāso vā anāvāso vā, yatthassu bhikkhū samānasaṁvāsakā, yaṁ jaññā sakkomi ajjeva gantunti.	1	
PA_kd_12:1.3.22	Gantabbo, bhikkhave, pārivāsikena bhikkhunā sabhikkhukā anāvāsā sabhikkhuko āvāso, yatthassu bhikkhū samānasaṁvāsakā, yaṁ jaññā sakkomi ajjeva gantunti.	1	
PA_kd_12:1.3.23	Gantabbo, bhikkhave, pārivāsikena bhikkhunā sabhikkhukā anāvāsā sabhikkhuko anāvāso, yatthassu bhikkhū samānasaṁvāsakā, yaṁ jaññā sakkomi ajjeva gantunti.	1	
PA_kd_12:1.3.24	Gantabbo, bhikkhave, pārivāsikena bhikkhunā sabhikkhukā anāvāsā sabhikkhuko āvāso vā anāvāso vā, yatthassu bhikkhū samānasaṁvāsakā, yaṁ jaññā sakkomi ajjeva gantunti.	1	
PA_kd_12:1.3.25	Gantabbo, bhikkhave, pārivāsikena bhikkhunā sabhikkhukā āvāsā vā anāvāsā vā sabhikkhuko āvāso, yatthassu bhikkhū samānasaṁvāsakā, yaṁ jaññā sakkomi ajjeva gantunti.	1	
PA_kd_12:1.3.26	Gantabbo, bhikkhave, pārivāsikena bhikkhunā sabhikkhukā āvāsā vā anāvāsā vā sabhikkhuko anāvāso, yatthassu bhikkhū samānasaṁvāsakā, yaṁ jaññā sakkomi ajjeva gantunti.	1	
PA_kd_12:1.3.27	Gantabbo, bhikkhave, pārivāsikena bhikkhunā sabhikkhukā āvāsā vā anāvāsā vā sabhikkhuko āvāso vā anāvāso vā, yatthassu bhikkhū samānasaṁvāsakā, yaṁ jaññā sakkomi ajjeva gantunti.	1	
PA_kd_12:1.4.1	Na, bhikkhave, pārivāsikena bhikkhunā pakatattena bhikkhunā saddhiṁ ekacchanne āvāse vatthabbaṁ,	1	
PA_kd_12:1.4.2	na ekacchanne anāvāse vatthabbaṁ,	1	
PA_kd_12:1.4.3	na ekacchanne āvāse vā anāvāse vā vatthabbaṁ.	1	
PA_kd_12:1.4.4	Pakatattaṁ bhikkhuṁ disvā āsanā vuṭṭhātabbaṁ.	1	
PA_kd_12:1.4.5	Pakatatto bhikkhu āsanena nimantetabbo.	1	
PA_kd_12:1.4.6	Na pakatattena bhikkhunā saddhiṁ ekāsane nisīditabbaṁ,	1	
PA_kd_12:1.4.7	na nīce āsane nisinne ucce āsane nisīditabbaṁ,	1	
PA_kd_12:1.4.8	na chamāyaṁ nisinne āsane nisīditabbaṁ;	1	
PA_kd_12:1.4.9	na ekacaṅkame caṅkamitabbaṁ,	1	
PA_kd_12:1.4.10	na nīce caṅkame caṅkamante ucce caṅkame caṅkamitabbaṁ,	1	
PA_kd_12:1.4.11	na chamāyaṁ caṅkamante caṅkame caṅkamitabbaṁ.	1	
PA_kd_12:1.4.12	Na, bhikkhave, pārivāsikena bhikkhunā pārivāsikena vuḍḍhatarena bhikkhunā saddhiṁ …pe…	1	
PA_kd_12:1.4.13	mūlāyapaṭikassanārahena bhikkhunā saddhiṁ …pe…	1	
PA_kd_12:1.4.14	mānattārahena bhikkhunā saddhiṁ …pe…	1	
PA_kd_12:1.4.15	mānattacārikena bhikkhunā saddhiṁ …pe…	1	
PA_kd_12:1.4.16	abbhānārahena bhikkhunā saddhiṁ ekacchanne āvāse vatthabbaṁ,	1	
PA_kd_12:1.4.17	na ekacchanne anāvāse vatthabbaṁ,	1	
PA_kd_12:1.4.18	na ekacchanne āvāse vā anāvāse vā vatthabbaṁ;	1	
PA_kd_12:1.4.19	na ekāsane nisīditabbaṁ,	1	
PA_kd_12:1.4.20	na nīce āsane nisinne ucce āsane nisīditabbaṁ,	1	
PA_kd_12:1.4.21	na chamāyaṁ nisinne āsane nisīditabbaṁ;	1	
PA_kd_12:1.4.22	na ekacaṅkame caṅkamitabbaṁ,	1	
PA_kd_12:1.4.23	na nīce caṅkame caṅkamante ucce caṅkame caṅkamitabbaṁ,	1	
PA_kd_12:1.4.24	na chamāyaṁ caṅkamante caṅkame caṅkamitabbaṁ.	1	
PA_kd_12:1.4.25	Pārivāsikacatuttho ce, bhikkhave, parivāsaṁ dadeyya,	1	
PA_kd_12:1.4.26	mūlāya paṭikasseyya,	1	
PA_kd_12:1.4.27	mānattaṁ dadeyya,	1	
PA_kd_12:1.4.28	taṁvīso abbheyya, akammaṁ, na ca karaṇīyan”ti.	1	
PA_kd_12:1.4.29	Catunnavutipārivāsikavattaṁ niṭṭhitaṁ.	1	
PA_kd_12:2.1.1	Atha kho āyasmā upāli yena bhagavā tenupasaṅkami.	2	
PA_kd_12:2.1.2	Upasaṅkamitvā bhagavantaṁ abhivādetvā ekamantaṁ nisīdi.	2	
PA_kd_12:2.1.3	Ekamantaṁ nisinno kho āyasmā upāli bhagavantaṁ etadavoca—	2	
PA_kd_12:2.1.4	“kati nu kho, bhante, pārivāsikassa bhikkhuno ratticchedā”ti?	2	
PA_kd_12:2.1.5	“Tayo kho, upāli, pārivāsikassa bhikkhuno ratticchedā.	2	
PA_kd_12:2.1.6	Sahavāso, vippavāso, anārocanā—	2	
PA_kd_12:2.1.7	ime kho, upāli, tayo pārivāsikassa bhikkhuno ratticchedā”ti.	2	
PA_kd_12:3.1.1	Tena kho pana samayena sāvatthiyaṁ mahābhikkhusaṅgho sannipatito hoti.	3	
PA_kd_12:3.1.2	Na sakkonti pārivāsikā bhikkhū parivāsaṁ sodhetuṁ.	3	
PA_kd_12:3.1.3	Bhagavato etamatthaṁ ārocesuṁ.	3	
PA_kd_12:3.1.4	“Anujānāmi, bhikkhave, parivāsaṁ nikkhipituṁ.	3	
PA_kd_12:3.1.5	Evañca pana, bhikkhave, nikkhipitabbo.	3	
PA_kd_12:3.1.6	Tena pārivāsikena bhikkhunā ekaṁ bhikkhuṁ upasaṅkamitvā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā evamassa vacanīyo—	3	
PA_kd_12:3.1.7	‘parivāsaṁ nikkhipāmī’ti.	3	
PA_kd_12:3.1.8	Nikkhitto hoti parivāso.	3	
PA_kd_12:3.1.9	‘Vattaṁ nikkhipāmī’ti.	3	
PA_kd_12:3.1.10	Nikkhitto hoti parivāso”.	3	
PA_kd_12:3.2.1	Tena kho pana samayena sāvatthiyā bhikkhū tahaṁ tahaṁ pakkamiṁsu.	3	
PA_kd_12:3.2.2	Sakkonti pārivāsikā bhikkhū parivāsaṁ sodhetuṁ.	3	
PA_kd_12:3.2.3	Bhagavato etamatthaṁ ārocesuṁ.	3	
PA_kd_12:3.2.4	“Anujānāmi, bhikkhave, parivāsaṁ samādiyituṁ.	3	
PA_kd_12:3.2.5	Evañca pana, bhikkhave, samādiyitabbo.	3	
PA_kd_12:3.2.6	Tena pārivāsikena bhikkhunā ekaṁ bhikkhuṁ upasaṅkamitvā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā evamassa vacanīyo—	3	
PA_kd_12:3.2.7	‘parivāsaṁ samādiyāmī’ti.	3	
PA_kd_12:3.2.8	Samādinno hoti parivāso.	3	
PA_kd_12:3.2.9	‘Vattaṁ samādiyāmī’ti.	3	
PA_kd_12:3.2.10	Samādinno hoti parivāso”.	3	
PA_kd_12:3.2.11	Pārivāsikavattaṁ niṭṭhitaṁ.	3	
PA_kd_12:4.1.0	2. Mūlāyapaṭikassanārahavatta	4	
PA_kd_12:4.1.1_0	Tena kho pana samayena mūlāyapaṭikassanārahā bhikkhū sādiyanti pakatattānaṁ bhikkhūnaṁ	4	
PA_kd_12:4.1.1_1	abhivādanaṁ, paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ,	4	
PA_kd_12:4.1.1_2	pādodakaṁ pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikammaṁ.	4	
PA_kd_12:4.1.2	Ye te bhikkhū appicchā …pe… te ujjhāyanti khiyyanti vipācenti—	4	
PA_kd_12:4.1.3	“kathañhi nāma mūlāyapaṭikassanārahā bhikkhū sādiyissanti pakatattānaṁ bhikkhūnaṁ abhivādanaṁ, paccuṭṭhānaṁ …pe… nahāne piṭṭhiparikamman”ti.	4	
PA_kd_12:4.1.4	Atha kho te bhikkhū bhagavato etamatthaṁ ārocesuṁ.	4	
PA_kd_12:4.1.5	Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—	4	
PA_kd_12:4.1.6	“saccaṁ kira, bhikkhave, mūlāyapaṭikassanārahā bhikkhū sādiyanti pakatattānaṁ bhikkhūnaṁ abhivādanaṁ, paccuṭṭhānaṁ …pe… nahāne piṭṭhiparikamman”ti?	4	
PA_kd_12:4.1.7	“Saccaṁ, bhagavā”ti.	4	
PA_kd_12:4.1.8	Vigarahi buddho bhagavā—	4	
PA_kd_12:4.1.9	“ananucchavikaṁ …pe…	4	
PA_kd_12:4.1.10	kathañhi nāma, bhikkhave, mūlāyapaṭikassanārahā bhikkhū sādiyissanti pakatattānaṁ bhikkhūnaṁ abhivādanaṁ, paccuṭṭhānaṁ …pe… nahāne piṭṭhiparikammaṁ.	4	
PA_kd_12:4.1.11	Netaṁ bhikkhave, appasannānaṁ vā pasādāya …pe…	4	
PA_kd_12:4.1.12	vigarahitvā …pe…	4	
PA_kd_12:4.1.13	dhammiṁ kathaṁ katvā bhikkhū āmantesi—	4	
PA_kd_12:4.1.14	“na, bhikkhave, mūlāyapaṭikassanārahena bhikkhunā sāditabbaṁ	4	
PA_kd_12:4.1.15	pakatattānaṁ bhikkhūnaṁ abhivādanaṁ,	4	
PA_kd_12:4.1.16	paccuṭṭhānaṁ,	4	
PA_kd_12:4.1.17	añjalikammaṁ,	4	
PA_kd_12:4.1.18	sāmīcikammaṁ,	4	
PA_kd_12:4.1.19	āsanābhihāro,	4	
PA_kd_12:4.1.20	seyyābhihāro,	4	
PA_kd_12:4.1.21	pādodakaṁ pādapīṭhaṁ,	4	
PA_kd_12:4.1.22	pādakathalikaṁ,	4	
PA_kd_12:4.1.23	pattacīvarappaṭiggahaṇaṁ,	4	
PA_kd_12:4.1.24	nahāne piṭṭhiparikammaṁ.	4	
PA_kd_12:4.1.25	Yo sādiyeyya, āpatti dukkaṭassa.	4	
PA_kd_12:4.1.26	Anujānāmi, bhikkhave, mūlāyapaṭikassanārahānaṁ bhikkhūnaṁ mithu yathāvuḍḍhaṁ abhivādanaṁ, paccuṭṭhānaṁ …pe… nahāne piṭṭhiparikammaṁ.	4	
PA_kd_12:4.1.27	Anujānāmi, bhikkhave, mūlāyapaṭikassanārahānaṁ bhikkhūnaṁ pañca yathāvuḍḍhaṁ—	4	
PA_kd_12:4.1.28	uposathaṁ, pavāraṇaṁ, vassikasāṭikaṁ, oṇojanaṁ, bhattaṁ.	4	
PA_kd_12:4.1.29	Tena hi, bhikkhave, mūlāyapaṭikassanārahānaṁ bhikkhūnaṁ vattaṁ paññapessāmi yathā mūlāyapaṭikassanārahehi bhikkhūhi vattitabbaṁ.	4	
PA_kd_12:4.1.30	Mūlāyapaṭikassanārahena, bhikkhave, bhikkhunā sammā vattitabbaṁ.	4	
PA_kd_12:4.1.31	Tatrāyaṁ sammāvattanā—	4	
PA_kd_12:4.1.32	Na upasampādetabbaṁ,	4	
PA_kd_12:4.1.33	na nissayo dātabbo,	4	
PA_kd_12:4.1.34	na sāmaṇero upaṭṭhāpetabbo,	4	
PA_kd_12:4.1.35	na bhikkhunovādakasammuti sāditabbā,	4	
PA_kd_12:4.1.36	sammatenapi bhikkhuniyo na ovaditabbā.	4	
PA_kd_12:4.1.37	Yāya āpattiyā saṅghena mūlāyapaṭikassanāraho kato hoti sā āpatti na āpajjitabbā, aññā vā tādisikā, tato vā pāpiṭṭhatarā;	4	
PA_kd_12:4.1.38	kammaṁ na garahitabbaṁ,	4	
PA_kd_12:4.1.39	kammikā na garahitabbā.	4	
PA_kd_12:4.1.40	Na pakatattassa bhikkhuno uposatho ṭhapetabbo,	4	
PA_kd_12:4.1.41	na pavāraṇā ṭhapetabbā,	4	
PA_kd_12:4.1.42	na savacanīyaṁ kātabbaṁ,	4	
PA_kd_12:4.1.43	na anuvādo paṭṭhapetabbo,	4	
PA_kd_12:4.1.44	na okāso kāretabbo,	4	
PA_kd_12:4.1.45	na codetabbo,	4	
PA_kd_12:4.1.46	na sāretabbo,	4	
PA_kd_12:4.1.47	na bhikkhūhi sampayojetabbaṁ.	4	
PA_kd_12:4.1.48	Na, bhikkhave, mūlāyapaṭikassanārahena bhikkhunā pakatattassa bhikkhuno purato gantabbaṁ,	4	
PA_kd_12:4.1.49	na purato nisīditabbaṁ.	4	
PA_kd_12:4.1.50	Yo hoti saṅghassa āsanapariyanto seyyāpariyanto vihārapariyanto so tassa padātabbo. Tena ca so sāditabbo.	4	
PA_kd_12:4.1.51	Na, bhikkhave, mūlāyapaṭikassanārahena bhikkhunā pakatattena bhikkhunā puresamaṇena vā	4	
PA_kd_12:4.1.52	pacchāsamaṇena vā kulāni upasaṅkamitabbāni,	4	
PA_kd_12:4.1.53	na āraññikaṅgaṁ samādātabbaṁ,	4	
PA_kd_12:4.1.54	na piṇḍapātikaṅgaṁ samādātabbaṁ,	4	
PA_kd_12:4.1.55	na ca tappaccayā piṇḍapāto nīharāpetabbo—mā maṁ jāniṁsūti.	4	
PA_kd_12:4.1.56	Na, bhikkhave, mūlāyapaṭikassanārahena bhikkhunā sabhikkhukā āvāsā abhikkhuko āvāso gantabbo, aññatra pakatattena, aññatra antarāyā.	4	
PA_kd_12:4.1.57	Na, bhikkhave, mūlāyapaṭikassanārahena bhikkhunā sabhikkhukā āvāsā abhikkhuko anāvāso gantabbo, aññatra pakatattena, aññatra antarāyā.	4	
PA_kd_12:4.1.58	Na, bhikkhave, mūlāyapaṭikassanārahena bhikkhunā sabhikkhukā āvāsā abhikkhuko āvāso vā anāvāso vā gantabbo, aññatra pakatattena, aññatra antarāyā.	4	
PA_kd_12:4.1.59	Na, bhikkhave, mūlāyapaṭikassanārahena bhikkhunā sabhikkhukā anāvāsā abhikkhuko āvāso gantabbo …pe…	4	
PA_kd_12:4.1.60	abhikkhuko anāvāso gantabbo …pe…	4	
PA_kd_12:4.1.61	abhikkhuko āvāso vā anāvāso vā gantabbo, aññatra pakatattena, aññatra antarāyā.	4	
PA_kd_12:4.1.62	Na, bhikkhave, mūlāyapaṭikassanārahena bhikkhunā sabhikkhukā āvāsā vā anāvāsā vā abhikkhuko āvāso gantabbo …pe…	4	
PA_kd_12:4.1.63	abhikkhuko anāvāso gantabbo …pe…	4	
PA_kd_12:4.1.64	abhikkhuko āvāso vā anāvāso vā gantabbo, aññatra pakatattena, aññatra antarāyā.	4	
PA_kd_12:4.1.65	Na, bhikkhave, mūlāyapaṭikassanārahena bhikkhunā sabhikkhukā āvāsā sabhikkhuko āvāso gantabbo …pe…	4	
PA_kd_12:4.1.66	sabhikkhuko anāvāso gantabbo …pe…	4	
PA_kd_12:4.1.67	sabhikkhuko āvāso vā anāvāso vā gantabbo, yatthassu bhikkhū nānāsaṁvāsakā, aññatra pakatattena, aññatra antarāyā.	4	
PA_kd_12:4.1.68	Na, bhikkhave, mūlāyapaṭikassanārahena bhikkhunā sabhikkhukā anāvāsā sabhikkhuko āvāso gantabbo …pe…	4	
PA_kd_12:4.1.69	sabhikkhuko anāvāso gantabbo …pe…	4	
PA_kd_12:4.1.70	sabhikkhuko āvāso vā anāvāso vā gantabbo, yatthassu bhikkhū nānāsaṁvāsakā, aññatra pakatattena, aññatra antarāyā.	4	
PA_kd_12:4.1.71	Na, bhikkhave, mūlāyapaṭikassanārahena bhikkhunā sabhikkhukā āvāsā vā anāvāsā vā sabhikkhuko āvāso gantabbo …pe…	4	
PA_kd_12:4.1.72	sabhikkhuko anāvāso gantabbo …pe…	4	
PA_kd_12:4.1.73	sabhikkhuko āvāso vā anāvāso vā gantabbo, yatthassu bhikkhū nānāsaṁvāsakā, aññatra pakatattena, aññatra antarāyā.	4	
PA_kd_12:4.1.74	Gantabbo, bhikkhave, mūlāyapaṭikassanārahena bhikkhunā sabhikkhukā āvāsā sabhikkhuko āvāso …pe…	4	
PA_kd_12:4.1.75	sabhikkhuko anāvāso …pe…	4	
PA_kd_12:4.1.76	sabhikkhuko āvāso vā anāvāso vā, yatthassu bhikkhū samānasaṁvāsakā, yaṁ jaññā sakkomi ajjeva gantunti.	4	
PA_kd_12:4.1.77	Gantabbo, bhikkhave, mūlāyapaṭikassanārahena bhikkhunā sabhikkhukā anāvāsā sabhikkhuko āvāso …pe…	4	
PA_kd_12:4.1.78	sabhikkhuko anāvāso …pe…	4	
PA_kd_12:4.1.79	sabhikkhuko āvāso vā anāvāso vā, yatthassu bhikkhū samānasaṁvāsakā, yaṁ jaññā sakkomi ajjeva gantunti.	4	
PA_kd_12:4.1.80	Gantabbo, bhikkhave, mūlāyapaṭikassanārahena bhikkhunā sabhikkhukā āvāsā vā anāvāsā vā sabhikkhuko āvāso …pe…	4	
PA_kd_12:4.1.81	sabhikkhuko anāvāso …pe…	4	
PA_kd_12:4.1.82	sabhikkhuko āvāso vā anāvāso vā, yatthassu bhikkhū samānasaṁvāsakā, yaṁ jaññā sakkomi ajjeva gantunti.	4	
PA_kd_12:4.1.83	Na, bhikkhave, mūlāyapaṭikassanārahena bhikkhunā pakatattena bhikkhunā saddhiṁ ekacchanne āvāse vatthabbaṁ,	4	
PA_kd_12:4.1.84	na ekacchanne anāvāse vatthabbaṁ,	4	
PA_kd_12:4.1.85	na ekacchanne āvāse vā anāvāse vā vatthabbaṁ;	4	
PA_kd_12:4.1.86	pakatattaṁ bhikkhuṁ disvā āsanā vuṭṭhātabbaṁ,	4	
PA_kd_12:4.1.87	pakatatto bhikkhu āsanena nimantetabbo;	4	
PA_kd_12:4.1.88	na pakatattena bhikkhunā saddhiṁ ekāsane nisīditabbaṁ;	4	
PA_kd_12:4.1.89	na nīce āsane nisinne ucce āsane nisīditabbaṁ;	4	
PA_kd_12:4.1.90	na chamāyaṁ nisinne āsane nisīditabbaṁ;	4	
PA_kd_12:4.1.91	na ekacaṅkame caṅkamitabbaṁ,	4	
PA_kd_12:4.1.92	na nīce caṅkame caṅkamante ucce caṅkame caṅkamitabbaṁ,	4	
PA_kd_12:4.1.93	na chamāyaṁ caṅkamante caṅkame caṅkamitabbaṁ.	4	
PA_kd_12:4.1.94	Na, bhikkhave, mūlāyapaṭikassanārahena bhikkhunā pārivāsikena bhikkhunā saddhiṁ …pe…	4	
PA_kd_12:4.1.95	mūlāyapaṭikassanārahena vuḍḍhatarena bhikkhunā saddhiṁ …pe…	4	
PA_kd_12:4.1.96	mānattārahena bhikkhunā saddhiṁ …pe…	4	
PA_kd_12:4.1.97	mānattacārikena bhikkhunā saddhiṁ …pe…	4	
PA_kd_12:4.1.98	abbhānārahena bhikkhunā saddhiṁ ekacchanne āvāse vatthabbaṁ,	4	
PA_kd_12:4.1.99	na ekacchanne anāvāse vatthabbaṁ,	4	
PA_kd_12:4.1.100	na ekacchanne āvāse vā anāvāse vā vatthabbaṁ;	4	
PA_kd_12:4.1.101	na ekāsane nisīditabbaṁ;	4	
PA_kd_12:4.1.102	na nīce āsane nisinne ucce āsane nisīditabbaṁ,	4	
PA_kd_12:4.1.103	na chamāyaṁ nisinne āsane nisīditabbaṁ;	4	
PA_kd_12:4.1.104	na ekacaṅkame caṅkamitabbaṁ,	4	
PA_kd_12:4.1.105	na nīce caṅkame caṅkamante ucce caṅkame caṅkamitabbaṁ,	4	
PA_kd_12:4.1.106	na chamāyaṁ caṅkamante caṅkame caṅkamitabbaṁ.	4	
PA_kd_12:4.1.107	Mūlāyapaṭikassanārahacatuttho ce, bhikkhave, parivāsaṁ dadeyya,	4	
PA_kd_12:4.1.108	mūlāya paṭikasseyya,	4	
PA_kd_12:4.1.109	mānattaṁ dadeyya,	4	
PA_kd_12:4.1.110	taṁvīso abbheyya, akammaṁ, na ca karaṇīyan”ti.	4	
PA_kd_12:4.1.111	Mūlāyapaṭikassanārahavattaṁ niṭṭhitaṁ.	4	
PA_kd_12:5.1.0	3. Mānattārahavatta	5	
PA_kd_12:5.1.1_0	Tena kho pana samayena mānattārahā bhikkhū sādiyanti pakatattānaṁ bhikkhūnaṁ abhivādanaṁ,	5	
PA_kd_12:5.1.1_1	paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ, pādodakaṁ	5	
PA_kd_12:5.1.1_2	pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikammaṁ.	5	
PA_kd_12:5.1.2	Ye te bhikkhū appicchā …pe… te ujjhāyanti khiyyanti vipācenti—	5	
PA_kd_12:5.1.3_0	“kathañhi nāma mānattārahā bhikkhū sādiyissanti pakatattānaṁ bhikkhūnaṁ abhivādanaṁ,	5	
PA_kd_12:5.1.3_1	paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ, pādodakaṁ	5	
PA_kd_12:5.1.3_2	pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikamman”ti.	5	
PA_kd_12:5.1.4	Atha kho te bhikkhū bhagavato etamatthaṁ ārocesuṁ …pe…	5	
PA_kd_12:5.1.5	“saccaṁ kira, bhikkhave, mānattārahā bhikkhū sādiyanti pakatattānaṁ bhikkhūnaṁ abhivādanaṁ, paccuṭṭhānaṁ …pe… nahāne piṭṭhiparikamman”ti?	5	
PA_kd_12:5.1.6	“Saccaṁ, bhagavā”ti.	5	
PA_kd_12:5.1.7	Vigarahi buddho bhagavā—	5	
PA_kd_12:5.1.8	“ananucchavikaṁ …pe…	5	
PA_kd_12:5.1.9	kathañhi nāma, bhikkhave, mānattārahā bhikkhū sādiyissanti pakatattānaṁ bhikkhūnaṁ abhivādanaṁ …pe… nahāne piṭṭhiparikammaṁ.	5	
PA_kd_12:5.1.10	Netaṁ, bhikkhave, appasannānaṁ vā pasādāya …pe…	5	
PA_kd_12:5.1.11	vigarahitvā …pe…	5	
PA_kd_12:5.1.12	dhammiṁ kathaṁ katvā bhikkhū āmantesi—	5	
PA_kd_12:5.1.13	“na, bhikkhave, mānattārahena bhikkhunā sāditabbaṁ	5	
PA_kd_12:5.1.14	pakatattānaṁ bhikkhūnaṁ abhivādanaṁ,	5	
PA_kd_12:5.1.15	paccuṭṭhānaṁ	5	
PA_kd_12:5.1.16.1	…pe…	5	
PA_kd_12:5.1.17	nahāne piṭṭhiparikammaṁ.	5	
PA_kd_12:5.1.18	Yo sādiyeyya, āpatti dukkaṭassa.	5	
PA_kd_12:5.1.19	Anujānāmi, bhikkhave, mānattārahānaṁ bhikkhūnaṁ mithu yathāvuḍḍhaṁ abhivādanaṁ, paccuṭṭhānaṁ …pe… nahāne piṭṭhiparikammaṁ.	5	
PA_kd_12:5.1.20	Anujānāmi, bhikkhave, mānattārahānaṁ bhikkhūnaṁ pañca yathāvuḍḍhaṁ—	5	
PA_kd_12:5.1.21	uposathaṁ, pavāraṇaṁ, vassikasāṭikaṁ, oṇojanaṁ, bhattaṁ.	5	
PA_kd_12:5.1.22	Tena hi, bhikkhave, mānattārahānaṁ bhikkhūnaṁ vattaṁ paññapessāmi yathā mānattārahehi bhikkhūhi vattitabbaṁ.	5	
PA_kd_12:5.1.23	Mānattārahena, bhikkhave, bhikkhunā sammā vattitabbaṁ.	5	
PA_kd_12:5.1.24	Tatrāyaṁ sammāvattanā—	5	
PA_kd_12:5.1.25	Na upasampādetabbaṁ …pe…	5	
PA_kd_12:5.1.26.1	(yathā mūlāyapaṭikassanā, tathā vitthāretabbaṁ.)	5	
PA_kd_12:5.1.27	Na bhikkhūhi sampayojetabbaṁ.	5	
PA_kd_12:5.1.28	Na, bhikkhave, mānattārahena bhikkhunā pakatattassa bhikkhuno purato gantabbaṁ,	5	
PA_kd_12:5.1.29	na purato nisīditabbaṁ.	5	
PA_kd_12:5.1.30	Yo hoti saṅghassa āsanapariyanto seyyāpariyanto vihārapariyanto so tassa padātabbo. Tena ca so sāditabbo.	5	
PA_kd_12:5.1.31	Na, bhikkhave, mānattārahena bhikkhunā pakatattena bhikkhunā puresamaṇena vā	5	
PA_kd_12:5.1.32	pacchāsamaṇena vā kulāni upasaṅkamitabbāni,	5	
PA_kd_12:5.1.33	na āraññikaṅgaṁ samādātabbaṁ,	5	
PA_kd_12:5.1.34	na piṇḍapātikaṅgaṁ samādātabbaṁ,	5	
PA_kd_12:5.1.35	na ca tappaccayā piṇḍapāto nīharāpetabbo—mā maṁ jāniṁsūti.	5	
PA_kd_12:5.1.36	Na, bhikkhave, mānattārahena bhikkhunā sabhikkhukā āvāsā abhikkhuko āvāso gantabbo, aññatra pakatattena, aññatra antarāyā.	5	
PA_kd_12:5.1.37	Na, bhikkhave, mānattārahena bhikkhunā sabhikkhukā āvāsā abhikkhuko anāvāso gantabbo, aññatra pakatattena, aññatra antarāyā.	5	
PA_kd_12:5.1.38	Na, bhikkhave, mānattārahena bhikkhunā sabhikkhukā āvāsā abhikkhuko āvāso vā anāvāso vā gantabbo, aññatra pakatattena, aññatra antarāyā.	5	
PA_kd_12:5.1.39	Na, bhikkhave, mānattārahena bhikkhunā sabhikkhukā anāvāsā abhikkhuko āvāso gantabbo …pe…	5	
PA_kd_12:5.1.40	abhikkhuko anāvāso gantabbo …pe…	5	
PA_kd_12:5.1.41	abhikkhuko āvāso vā anāvāso vā gantabbo, aññatra pakatattena, aññatra antarāyā.	5	
PA_kd_12:5.1.42	Na, bhikkhave, mānattārahena bhikkhunā sabhikkhukā āvāsā vā anāvāsā vā abhikkhuko āvāso gantabbo …pe…	5	
PA_kd_12:5.1.43	abhikkhuko anāvāso gantabbo …pe…	5	
PA_kd_12:5.1.44	abhikkhuko āvāso vā anāvāso vā gantabbo, aññatra pakatattena, aññatra antarāyā.	5	
PA_kd_12:5.1.45	Na, bhikkhave, mānattārahena bhikkhunā sabhikkhukā āvāsā sabhikkhuko āvāso gantabbo …pe…	5	
PA_kd_12:5.1.46	sabhikkhuko anāvāso gantabbo …pe…	5	
PA_kd_12:5.1.47	sabhikkhuko āvāso vā anāvāso vā gantabbo, yatthassu bhikkhū nānāsaṁvāsakā, aññatra pakatattena, aññatra antarāyā.	5	
PA_kd_12:5.1.48	Na, bhikkhave, mānattārahena bhikkhunā sabhikkhukā anāvāsā sabhikkhuko āvāso gantabbo …pe…	5	
PA_kd_12:5.1.49	sabhikkhuko anāvāso gantabbo …pe…	5	
PA_kd_12:5.1.50	sabhikkhuko āvāso vā anāvāso vā gantabbo, yatthassu bhikkhū nānāsaṁvāsakā, aññatra pakatattena, aññatra antarāyā.	5	
PA_kd_12:5.1.51	Na, bhikkhave, mānattārahena bhikkhunā sabhikkhukā āvāsā vā anāvāsā vā sabhikkhuko āvāso gantabbo …pe…	5	
PA_kd_12:5.1.52	sabhikkhuko anāvāso gantabbo …pe…	5	
PA_kd_12:5.1.53	sabhikkhuko āvāso vā anāvāso vā gantabbo, yatthassu bhikkhū nānāsaṁvāsakā, aññatra pakatattena, aññatra antarāyā.	5	
PA_kd_12:5.1.54	Gantabbo, bhikkhave, mānattārahena bhikkhunā sabhikkhukā āvāsā sabhikkhuko āvāso …pe…	5	
PA_kd_12:5.1.55	sabhikkhuko anāvāso …pe…	5	
PA_kd_12:5.1.56	sabhikkhuko āvāso vā anāvāso vā, yatthassu bhikkhū samānasaṁvāsakā, yaṁ jaññā sakkomi ajjeva gantunti.	5	
PA_kd_12:5.1.57	Gantabbo, bhikkhave, mānattārahena bhikkhunā sabhikkhukā anāvāsā sabhikkhuko āvāso …pe…	5	
PA_kd_12:5.1.58	sabhikkhuko anāvāso …pe…	5	
PA_kd_12:5.1.59	sabhikkhuko āvāso vā anāvāso vā, yatthassu bhikkhū samānasaṁvāsakā, yaṁ jaññā sakkomi ajjeva gantunti.	5	
PA_kd_12:5.1.60	Gantabbo, bhikkhave, mānattārahena bhikkhunā sabhikkhukā āvāsā vā anāvāsā vā sabhikkhuko āvāso …pe…	5	
PA_kd_12:5.1.61	sabhikkhuko anāvāso …pe…	5	
PA_kd_12:5.1.62	sabhikkhuko āvāso vā anāvāso vā, yatthassu bhikkhū samānasaṁvāsakā, yaṁ jaññā sakkomi ajjeva gantunti.	5	
PA_kd_12:5.1.63	Na, bhikkhave, mānattārahena bhikkhunā pakatattena bhikkhunā saddhiṁ ekacchanne āvāse vatthabbaṁ,	5	
PA_kd_12:5.1.64	na ekacchanne anāvāse vatthabbaṁ,	5	
PA_kd_12:5.1.65	na ekacchanne āvāse vā anāvāse vā vatthabbaṁ.	5	
PA_kd_12:5.1.66	Pakatattaṁ bhikkhuṁ disvā āsanā vuṭṭhātabbaṁ.	5	
PA_kd_12:5.1.67	Pakatatto bhikkhu āsanena nimantetabbo.	5	
PA_kd_12:5.1.68	Na pakatattena bhikkhunā saddhiṁ ekāsane nisīditabbaṁ,	5	
PA_kd_12:5.1.69	na nīce āsane nisinne ucce āsane nisīditabbaṁ,	5	
PA_kd_12:5.1.70	na chamāyaṁ nisinne āsane nisīditabbaṁ;	5	
PA_kd_12:5.1.71	na ekacaṅkame caṅkamitabbaṁ,	5	
PA_kd_12:5.1.72	na nīce caṅkame caṅkamante ucce caṅkame caṅkamitabbaṁ,	5	
PA_kd_12:5.1.73	na chamāyaṁ caṅkamante caṅkame caṅkamitabbaṁ.	5	
PA_kd_12:5.1.74	Na, bhikkhave, mānattārahena bhikkhunā pārivāsikena bhikkhunā saddhiṁ …pe…	5	
PA_kd_12:5.1.75	mūlāyapaṭikassanārahena bhikkhunā saddhiṁ …pe…	5	
PA_kd_12:5.1.76	mānattārahena vuḍḍhatarena bhikkhunā saddhiṁ …pe…	5	
PA_kd_12:5.1.77	mānattacārikena bhikkhunā saddhiṁ …pe…	5	
PA_kd_12:5.1.78	abbhānārahena bhikkhunā saddhiṁ ekacchanne āvāse vatthabbaṁ,	5	
PA_kd_12:5.1.79	na ekacchanne anāvāse vatthabbaṁ,	5	
PA_kd_12:5.1.80	na ekacchanne āvāse vā anāvāse vā vatthabbaṁ;	5	
PA_kd_12:5.1.81	na ekāsane nisīditabbaṁ,	5	
PA_kd_12:5.1.82	na nīce āsane nisinne ucce āsane nisīditabbaṁ,	5	
PA_kd_12:5.1.83	na chamāyaṁ nisinne āsane nisīditabbaṁ;	5	
PA_kd_12:5.1.84	na ekacaṅkame caṅkamitabbaṁ,	5	
PA_kd_12:5.1.85	na nīce caṅkame caṅkamante ucce caṅkame caṅkamitabbaṁ,	5	
PA_kd_12:5.1.86	na chamāyaṁ caṅkamante caṅkame caṅkamitabbaṁ.	5	
PA_kd_12:5.1.87	Mānattārahacatuttho ce, bhikkhave, parivāsaṁ dadeyya,	5	
PA_kd_12:5.1.88	mūlāya paṭikasseyya,	5	
PA_kd_12:5.1.89	mānattaṁ dadeyya,	5	
PA_kd_12:5.1.90	taṁvīso abbheyya, akammaṁ, na ca karaṇīyan”ti.	5	
PA_kd_12:5.1.91	Mānattārahavattaṁ niṭṭhitaṁ.	5	
PA_kd_12:6.1.0	4. Mānattacārikavatta	6	
PA_kd_12:6.1.1_0	Tena kho pana samayena mānattacārikā bhikkhū sādiyanti pakatattānaṁ bhikkhūnaṁ abhivādanaṁ,	6	
PA_kd_12:6.1.1_1	paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ, pādodakaṁ	6	
PA_kd_12:6.1.1_2	pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikammaṁ.	6	
PA_kd_12:6.1.2	Ye te bhikkhū appicchā …pe… te ujjhāyanti khiyyanti vipācenti—	6	
PA_kd_12:6.1.3	“kathañhi nāma mānattacārikā bhikkhū sādiyissanti pakatattānaṁ bhikkhūnaṁ abhivādanaṁ, paccuṭṭhānaṁ …pe… nahāne piṭṭhiparikamman”ti.	6	
PA_kd_12:6.1.4	Atha kho te bhikkhū bhagavato etamatthaṁ ārocesuṁ.	6	
PA_kd_12:6.1.5	Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—	6	
PA_kd_12:6.1.6	“saccaṁ kira, bhikkhave, mānattacārikā bhikkhū sādiyanti pakatattānaṁ bhikkhūnaṁ abhivādanaṁ, paccuṭṭhānaṁ …pe… nahāne piṭṭhiparikamman”ti?	6	
PA_kd_12:6.1.7	“Saccaṁ, bhagavā”ti.	6	
PA_kd_12:6.1.8	Vigarahi buddho bhagavā—	6	
PA_kd_12:6.1.9	“ananucchavikaṁ …pe…	6	
PA_kd_12:6.1.10	kathañhi nāma, bhikkhave, mānattacārikā bhikkhū sādiyissanti pakatattānaṁ bhikkhūnaṁ abhivādanaṁ …pe… nahāne piṭṭhiparikammaṁ.	6	
PA_kd_12:6.1.11	Netaṁ, bhikkhave, appasannānaṁ vā pasādāya …pe…	6	
PA_kd_12:6.1.12	vigarahitvā …pe…	6	
PA_kd_12:6.1.13	dhammiṁ kathaṁ katvā bhikkhū āmantesi—	6	
PA_kd_12:6.1.14	“Na, bhikkhave, mānattacārikena bhikkhunā sāditabbaṁ	6	
PA_kd_12:6.1.15	pakatattānaṁ bhikkhūnaṁ abhivādanaṁ,	6	
PA_kd_12:6.1.16	paccuṭṭhānaṁ,	6	
PA_kd_12:6.1.17	añjalikammaṁ,	6	
PA_kd_12:6.1.18	sāmīcikammaṁ,	6	
PA_kd_12:6.1.19	āsanābhihāro,	6	
PA_kd_12:6.1.20	seyyābhihāro,	6	
PA_kd_12:6.1.21	pādodakaṁ pādapīṭhaṁ,	6	
PA_kd_12:6.1.22	pādakathalikaṁ,	6	
PA_kd_12:6.1.23	pattacīvarappaṭiggahaṇaṁ,	6	
PA_kd_12:6.1.24	nahāne piṭṭhiparikammaṁ.	6	
PA_kd_12:6.1.25	Yo sādiyeyya, āpatti dukkaṭassa.	6	
PA_kd_12:6.1.26	Anujānāmi, bhikkhave, mānattacārikānaṁ bhikkhūnaṁ mithu yathāvuḍḍhaṁ abhivādanaṁ, paccuṭṭhānaṁ …pe… nahāne piṭṭhiparikammaṁ.	6	
PA_kd_12:6.1.27	Anujānāmi, bhikkhave, mānattacārikānaṁ bhikkhūnaṁ pañca yathāvuḍḍhaṁ—	6	
PA_kd_12:6.1.28	uposathaṁ, pavāraṇaṁ, vassikasāṭikaṁ, oṇojanaṁ, bhattaṁ.	6	
PA_kd_12:6.1.29	Tena hi, bhikkhave, mānattacārikānaṁ bhikkhūnaṁ vattaṁ paññapessāmi yathā mānattacārikehi bhikkhūhi vattitabbaṁ.	6	
PA_kd_12:6.1.30	Mānattacārikena, bhikkhave, bhikkhunā sammā vattitabbaṁ.	6	
PA_kd_12:6.1.31	Tatrāyaṁ sammāvattanā—	6	
PA_kd_12:6.1.32	Na upasampādetabbaṁ,	6	
PA_kd_12:6.1.33	na nissayo dātabbo,	6	
PA_kd_12:6.1.34	na sāmaṇero upaṭṭhāpetabbo,	6	
PA_kd_12:6.1.35	na bhikkhunovādakasammuti sāditabbā,	6	
PA_kd_12:6.1.36	sammatenapi bhikkhuniyo na ovaditabbā.	6	
PA_kd_12:6.1.37	Yāya āpattiyā saṅghena mānattaṁ dinnaṁ hoti sā āpatti na āpajjitabbā, aññā vā tādisikā, tato vā pāpiṭṭhatarā;	6	
PA_kd_12:6.1.38	kammaṁ na garahitabbaṁ,	6	
PA_kd_12:6.1.39	kammikā na garahitabbā.	6	
PA_kd_12:6.1.40	Na pakatattassa bhikkhuno uposatho ṭhapetabbo,	6	
PA_kd_12:6.1.41	na pavāraṇā ṭhapetabbā,	6	
PA_kd_12:6.1.42	na savacanīyaṁ kātabbaṁ,	6	
PA_kd_12:6.1.43	na anuvādo paṭṭhapetabbo,	6	
PA_kd_12:6.1.44	na okāso kāretabbo,	6	
PA_kd_12:6.1.45	na codetabbo,	6	
PA_kd_12:6.1.46	na sāretabbo,	6	
PA_kd_12:6.1.47	na bhikkhūhi sampayojetabbaṁ.	6	
PA_kd_12:6.1.48	Na, bhikkhave, mānattacārikena bhikkhunā pakatattassa bhikkhuno purato gantabbaṁ,	6	
PA_kd_12:6.1.49	na purato nisīditabbaṁ.	6	
PA_kd_12:6.1.50	Yo hoti saṅghassa āsanapariyanto seyyāpariyanto vihārapariyanto so tassa padātabbo. Tena ca so sāditabbo.	6	
PA_kd_12:6.1.51	Na, bhikkhave, mānattacārikena bhikkhunā pakatattena bhikkhunā puresamaṇena vā	6	
PA_kd_12:6.1.52	pacchāsamaṇena vā kulāni upasaṅkamitabbāni,	6	
PA_kd_12:6.1.53	na āraññikaṅgaṁ samādātabbaṁ,	6	
PA_kd_12:6.1.54	na piṇḍapātikaṅgaṁ samādātabbaṁ,	6	
PA_kd_12:6.1.55	na ca tappaccayā piṇḍapāto nīharāpetabbo—mā maṁ jāniṁsūti.	6	
PA_kd_12:6.1.56	Mānattacārikena, bhikkhave, bhikkhunā āgantukena ārocetabbaṁ,	6	
PA_kd_12:6.1.57	āgantukassa ārocetabbaṁ,	6	
PA_kd_12:6.1.58	uposathe ārocetabbaṁ,	6	
PA_kd_12:6.1.59	pavāraṇāya ārocetabbaṁ,	6	
PA_kd_12:6.1.60	devasikaṁ ārocetabbaṁ.	6	
PA_kd_12:6.1.61	Sace gilāno hoti, dūtenapi ārocetabbaṁ.	6	
PA_kd_12:6.1.62	Na, bhikkhave, mānattacārikena bhikkhunā sabhikkhukā āvāsā abhikkhuko āvāso gantabbo, aññatra saṅghena, aññatra antarāyā.	6	
PA_kd_12:6.1.63	Na, bhikkhave, mānattacārikena bhikkhunā sabhikkhukā āvāsā abhikkhuko anāvāso gantabbo, aññatra saṅghena, aññatra antarāyā.	6	
PA_kd_12:6.1.64	Na, bhikkhave, mānattacārikena bhikkhunā sabhikkhukā āvāsā abhikkhuko āvāso vā anāvāso vā gantabbo, aññatra saṅghena, aññatra antarāyā.	6	
PA_kd_12:6.1.65	Na, bhikkhave, mānattacārikena bhikkhunā sabhikkhukā anāvāsā abhikkhuko āvāso gantabbo …pe…	6	
PA_kd_12:6.1.66	abhikkhuko anāvāso gantabbo …pe…	6	
PA_kd_12:6.1.67	abhikkhuko āvāso vā anāvāso vā gantabbo, aññatra saṅghena, aññatra antarāyā.	6	
PA_kd_12:6.1.68	Na, bhikkhave, mānattacārikena bhikkhunā sabhikkhukā āvāsā vā anāvāsā vā abhikkhuko āvāso gantabbo …pe…	6	
PA_kd_12:6.1.69	abhikkhuko anāvāso gantabbo …pe…	6	
PA_kd_12:6.1.70	abhikkhuko āvāso vā anāvāso vā gantabbo, aññatra saṅghena, aññatra antarāyā.	6	
PA_kd_12:6.1.71	Na, bhikkhave, mānattacārikena bhikkhunā sabhikkhukā āvāsā sabhikkhuko āvāso gantabbo …pe…	6	
PA_kd_12:6.1.72	sabhikkhuko anāvāso gantabbo …pe…	6	
PA_kd_12:6.1.73	sabhikkhuko āvāso vā anāvāso vā gantabbo, yatthassu bhikkhū nānāsaṁvāsakā, aññatra saṅghena, aññatra antarāyā.	6	
PA_kd_12:6.1.74	Na bhikkhave, mānattacārikena bhikkhunā sabhikkhukā anāvāsā sabhikkhuko āvāso gantabbo …pe…	6	
PA_kd_12:6.1.75	sabhikkhuko anāvāso gantabbo …pe…	6	
PA_kd_12:6.1.76	sabhikkhuko āvāso vā anāvāso vā gantabbo, yatthassu bhikkhū nānāsaṁvāsakā, aññatra saṅghena, aññatra antarāyā.	6	
PA_kd_12:6.1.77	Na, bhikkhave, mānattacārikena bhikkhunā sabhikkhukā āvāsā vā anāvāsā vā sabhikkhuko āvāso gantabbo …pe…	6	
PA_kd_12:6.1.78	sabhikkhuko anāvāso gantabbo …pe…	6	
PA_kd_12:6.1.79	sabhikkhuko āvāso vā anāvāso vā gantabbo, yatthassu bhikkhū nānāsaṁvāsakā, aññatra saṅghena, aññatra antarāyā.	6	
PA_kd_12:6.1.80	Gantabbo, bhikkhave mānattacārikena bhikkhunā sabhikkhukā āvāsā sabhikkhuko āvāso …pe…	6	
PA_kd_12:6.1.81	sabhikkhuko anāvāso …pe…	6	
PA_kd_12:6.1.82	sabhikkhuko āvāso vā anāvāso vā, yatthassu bhikkhū samānasaṁvāsakā, yaṁ jaññā sakkomi ajjeva gantunti.	6	
PA_kd_12:6.1.83	Gantabbo, bhikkhave, mānattacārikena bhikkhunā sabhikkhukā anāvāsā sabhikkhuko āvāso …pe…	6	
PA_kd_12:6.1.84	sabhikkhuko anāvāso …pe…	6	
PA_kd_12:6.1.85	sabhikkhuko āvāso vā anāvāso vā, yatthassu bhikkhū samānasaṁvāsakā, yaṁ jaññā sakkomi ajjeva gantunti.	6	
PA_kd_12:6.1.86	Gantabbo, bhikkhave, mānattacārikena bhikkhunā sabhikkhukā āvāsā vā anāvāsā vā sabhikkhuko āvāso …pe…	6	
PA_kd_12:6.1.87	sabhikkhuko anāvāso …pe…	6	
PA_kd_12:6.1.88	sabhikkhuko āvāso vā anāvāso vā, yatthassu bhikkhū samānasaṁvāsakā, yaṁ jaññā sakkomi ajjeva gantunti.	6	
PA_kd_12:6.1.89	Na, bhikkhave, mānattacārikena bhikkhunā pakatattena bhikkhunā saddhiṁ ekacchanne āvāse vatthabbaṁ,	6	
PA_kd_12:6.1.90	na ekacchanne anāvāse vatthabbaṁ,	6	
PA_kd_12:6.1.91	na ekacchanne āvāse vā anāvāse vā vatthabbaṁ.	6	
PA_kd_12:6.1.92	Pakatattaṁ bhikkhuṁ disvā āsanā vuṭṭhātabbaṁ.	6	
PA_kd_12:6.1.93	Pakatatto bhikkhu āsanena nimantetabbo.	6	
PA_kd_12:6.1.94	Na pakatattena bhikkhunā saddhiṁ ekāsane nisīditabbaṁ,	6	
PA_kd_12:6.1.95	na nīce āsane nisinne ucce āsane nisīditabbaṁ,	6	
PA_kd_12:6.1.96	na chamāyaṁ nisinne āsane nisīditabbaṁ;	6	
PA_kd_12:6.1.97	na ekacaṅkame caṅkamitabbaṁ,	6	
PA_kd_12:6.1.98	na nīce caṅkame caṅkamante ucce caṅkame caṅkamitabbaṁ,	6	
PA_kd_12:6.1.99	na chamāyaṁ caṅkamante caṅkame caṅkamitabbaṁ.	6	
PA_kd_12:6.1.100	Na, bhikkhave, mānattacārikena bhikkhunā pārivāsikena bhikkhunā saddhiṁ …pe…	6	
PA_kd_12:6.1.101	mūlāyapaṭikassanārahena bhikkhunā saddhiṁ …pe…	6	
PA_kd_12:6.1.102	mānattārahena bhikkhunā saddhiṁ …pe…	6	
PA_kd_12:6.1.103	mānattacārikena vuḍḍhatarena bhikkhunā saddhiṁ …pe…	6	
PA_kd_12:6.1.104	abbhānārahena bhikkhunā saddhiṁ ekacchanne āvāse vatthabbaṁ,	6	
PA_kd_12:6.1.105	na ekacchanne anāvāse vatthabbaṁ,	6	
PA_kd_12:6.1.106	na ekacchanne āvāse vā anāvāse vā vatthabbaṁ;	6	
PA_kd_12:6.1.107	na ekāsane nisīditabbaṁ,	6	
PA_kd_12:6.1.108	na nīce āsane nisinne ucce āsane nisīditabbaṁ,	6	
PA_kd_12:6.1.109	na chamāyaṁ nisinne āsane nisīditabbaṁ;	6	
PA_kd_12:6.1.110	na ekacaṅkame caṅkamitabbaṁ,	6	
PA_kd_12:6.1.111	na nīce caṅkame caṅkamante ucce caṅkame caṅkamitabbaṁ,	6	
PA_kd_12:6.1.112	na chamāyaṁ caṅkamante caṅkame caṅkamitabbaṁ.	6	
PA_kd_12:6.1.113	Mānattacārikacatuttho ce, bhikkhave, parivāsaṁ dadeyya,	6	
PA_kd_12:6.1.114	mūlāya paṭikasseyya,	6	
PA_kd_12:6.1.115	mānattaṁ dadeyya,	6	
PA_kd_12:6.1.116	taṁvīso abbheyya, akammaṁ, na ca karaṇīyan”ti.	6	
PA_kd_12:7.1.1	Atha kho āyasmā upāli yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.	7	
PA_kd_12:7.1.2	Ekamantaṁ nisinno kho āyasmā upāli bhagavantaṁ etadavoca—	7	
PA_kd_12:7.1.3	“kati nu kho, bhante, mānattacārikassa bhikkhuno ratticchedā”ti?	7	
PA_kd_12:7.1.4	“Cattāro kho, upāli, mānattacārikassa bhikkhuno ratticchedā.	7	
PA_kd_12:7.1.5	Sahavāso, vippavāso, anārocanā, ūne gaṇe caraṇaṁ—	7	
PA_kd_12:7.1.6	ime kho, upāli, cattāro mānattacārikassa bhikkhuno ratticchedā”ti.	7	
PA_kd_12:8.1.1	Tena kho pana samayena sāvatthiyaṁ mahābhikkhusaṅgho sannipatito hoti.	8	
PA_kd_12:8.1.2	Na sakkonti mānattacārikā bhikkhū mānattaṁ sodhetuṁ.	8	
PA_kd_12:8.1.3	Bhagavato etamatthaṁ ārocesuṁ.	8	
PA_kd_12:8.1.4	“Anujānāmi, bhikkhave, mānattaṁ nikkhipituṁ.	8	
PA_kd_12:8.1.5	Evañca pana, bhikkhave, nikkhipitabbaṁ.	8	
PA_kd_12:8.1.6	Tena mānattacārikena bhikkhunā ekaṁ bhikkhuṁ upasaṅkamitvā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā evamassa vacanīyo—	8	
PA_kd_12:8.1.7	‘mānattaṁ nikkhipāmī’ti.	8	
PA_kd_12:8.1.8	Nikkhittaṁ hoti mānattaṁ.	8	
PA_kd_12:8.1.9	‘Vattaṁ nikkhipāmī’ti.	8	
PA_kd_12:8.1.10	Nikkhittaṁ hoti mānattan”ti.	8	
PA_kd_12:8.1.11	Tena kho pana samayena sāvatthiyā bhikkhū tahaṁ tahaṁ pakkamiṁsu.	8	
PA_kd_12:8.1.12	Sakkonti mānattacārikā bhikkhū mānattaṁ sodhetuṁ.	8	
PA_kd_12:8.1.13	Bhagavato etamatthaṁ ārocesuṁ.	8	
PA_kd_12:8.1.14	“Anujānāmi, bhikkhave, mānattaṁ samādiyituṁ.	8	
PA_kd_12:8.1.15	Evañca pana, bhikkhave, samādiyitabbaṁ.	8	
PA_kd_12:8.1.16	Tena mānattacārikena bhikkhunā ekaṁ bhikkhuṁ upasaṅkamitvā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā, evamassa vacanīyo—	8	
PA_kd_12:8.1.17	‘mānattaṁ samādiyāmī’ti.	8	
PA_kd_12:8.1.18	Samādinnaṁ hoti mānattaṁ.	8	
PA_kd_12:8.1.19	‘Vattaṁ samādiyāmī’ti.	8	
PA_kd_12:8.1.20	Samādinnaṁ hoti mānattan”ti.	8	
PA_kd_12:8.1.21	Mānattacārikavattaṁ niṭṭhitaṁ.	8	
PA_kd_12:9.1.0	5. Abbhānārahavatta	9	
PA_kd_12:9.1.1	Tena kho pana samayena abbhānārahā bhikkhū sādiyanti pakatattānaṁ bhikkhūnaṁ abhivādanaṁ paccuṭṭhānaṁ …pe…	9	
PA_kd_12:9.1.2	nahāne piṭṭhiparikammaṁ.	9	
PA_kd_12:9.1.3	Ye te bhikkhū appicchā …pe… te ujjhāyanti khiyyanti vipācenti—	9	
PA_kd_12:9.1.4	“kathañhi nāma abbhānārahā bhikkhū sādiyissanti pakatattānaṁ bhikkhūnaṁ abhivādanaṁ paccuṭṭhānaṁ …pe… nahāne piṭṭhiparikamman”ti.	9	
PA_kd_12:9.1.5	Atha kho te bhikkhū bhagavato etamatthaṁ ārocesuṁ.	9	
PA_kd_12:9.1.6	Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—	9	
PA_kd_12:9.1.7	“saccaṁ kira, bhikkhave, abbhānārahā bhikkhū sādiyanti pakatattānaṁ bhikkhūnaṁ abhivādanaṁ paccuṭṭhānaṁ …pe… nahāne piṭṭhiparikamman”ti?	9	
PA_kd_12:9.1.8	“Saccaṁ, bhagavā”ti.	9	
PA_kd_12:9.1.9	Vigarahi buddho bhagavā—	9	
PA_kd_12:9.1.10	“ananucchavikaṁ …pe…	9	
PA_kd_12:9.1.11	kathañhi nāma, bhikkhave, abbhānārahā bhikkhū sādiyissanti pakatattānaṁ bhikkhūnaṁ abhivādanaṁ paccuṭṭhānaṁ …pe… nahāne piṭṭhiparikammaṁ.	9	
PA_kd_12:9.1.12	Netaṁ, bhikkhave, appasannānaṁ vā pasādāya …pe…	9	
PA_kd_12:9.1.13	vigarahitvā …pe…	9	
PA_kd_12:9.1.14	dhammiṁ kathaṁ katvā bhikkhū āmantesi—	9	
PA_kd_12:9.1.15	“na, bhikkhave, abbhānārahena bhikkhunā sāditabbaṁ	9	
PA_kd_12:9.1.16	pakatattānaṁ bhikkhūnaṁ abhivādanaṁ paccupaṭṭhānaṁ	9	
PA_kd_12:9.1.17.1	…pe…	9	
PA_kd_12:9.1.18	nahāne piṭṭhiparikammaṁ.	9	
PA_kd_12:9.1.19	Yo sādiyeyya, āpatti dukkaṭassa.	9	
PA_kd_12:9.1.20	Anujānāmi, bhikkhave, abbhānārahānaṁ bhikkhūnaṁ mithu yathāvuḍḍhaṁ abhivādanaṁ paccuṭṭhānaṁ …pe… nahāne piṭṭhiparikammaṁ.	9	
PA_kd_12:9.1.21	Anujānāmi, bhikkhave, abbhānārahānaṁ bhikkhūnaṁ pañca yathāvuḍḍhaṁ—	9	
PA_kd_12:9.1.22	uposathaṁ, pavāraṇaṁ, vassikasāṭikaṁ, oṇojanaṁ, bhattaṁ.	9	
PA_kd_12:9.1.23	Tena hi, bhikkhave, abbhānārahānaṁ bhikkhūnaṁ vattaṁ paññapessāmi yathā abbhānārahehi bhikkhūhi vattitabbaṁ.	9	
PA_kd_12:9.1.24	Abbhānārahena, bhikkhave, bhikkhunā sammā vattitabbaṁ.	9	
PA_kd_12:9.1.25	Tatrāyaṁ sammāvattanā—	9	
PA_kd_12:9.1.26	Na upasampādetabbaṁ …pe…	9	
PA_kd_12:9.1.27.1	(yathā heṭṭhā, tathā vitthāretabbaṁ)	9	
PA_kd_12:9.1.28	na bhikkhūhi sampayojetabbaṁ.	9	
PA_kd_12:9.1.29	Na, bhikkhave, abbhānārahena bhikkhunā pakatattassa bhikkhuno purato gantabbaṁ,	9	
PA_kd_12:9.1.30	na purato nisīditabbaṁ.	9	
PA_kd_12:9.1.31	Yo hoti saṅghassa āsanapariyanto seyyāpariyanto vihārapariyanto so tassa padātabbo. Tena ca so sāditabbo.	9	
PA_kd_12:9.1.32	Na, bhikkhave, abbhānārahena bhikkhunā pakatattena bhikkhunā puresamaṇena vā	9	
PA_kd_12:9.1.33	pacchāsamaṇena vā kulāni upasaṅkamitabbāni;	9	
PA_kd_12:9.1.34	na āraññikaṅgaṁ samādātabbaṁ;	9	
PA_kd_12:9.1.35	na piṇḍapātikaṅgaṁ samādātabbaṁ;	9	
PA_kd_12:9.1.36	na ca tappaccayā piṇḍapāto nīharāpetabbo—mā maṁ jāniṁsūti.	9	
PA_kd_12:9.1.37	Na, bhikkhave, abbhānārahena bhikkhunā sabhikkhukā āvāsā abhikkhuko āvāso gantabbo, aññatra pakatattena, aññatra antarāyā.	9	
PA_kd_12:9.1.38	Na, bhikkhave, abbhānārahena bhikkhunā sabhikkhukā āvāsā abhikkhuko anāvāso gantabbo, aññatra pakatattena, aññatra antarāyā …	9	
PA_kd_12:9.1.39	pe….	9	
PA_kd_12:9.1.40.1	(Yathā heṭṭhā, tathā vitthāretabbā.)	9	
PA_kd_12:9.1.41	Gantabbo, bhikkhave, abbhānārahena bhikkhunā sabhikkhukā āvāsā …pe…	9	
PA_kd_12:9.1.42	anāvāsā …pe…	9	
PA_kd_12:9.1.43	āvāsā vā anāvāsā vā sabhikkhuko āvāso …pe…	9	
PA_kd_12:9.1.44.1	sabhikkhuko anāvāso …pe…	9	
PA_kd_12:9.1.45	sabhikkhuko āvāso vā anāvāso vā, yatthassu bhikkhū samānasaṁvāsakā, yaṁ jaññā sakkomi ajjeva gantunti.	9	
PA_kd_12:9.1.46	Na, bhikkhave, abbhānārahena bhikkhunā pakatattena bhikkhunā saddhiṁ ekacchanne āvāse vatthabbaṁ,	9	
PA_kd_12:9.1.47	na ekacchanne anāvāse vatthabbaṁ,	9	
PA_kd_12:9.1.48	na ekacchanne āvāse vā anāvāse vā vatthabbaṁ;	9	
PA_kd_12:9.1.49	pakatattaṁ bhikkhuṁ disvā āsanā vuṭṭhātabbaṁ,	9	
PA_kd_12:9.1.50	pakatatto bhikkhu āsanena nimantetabbo;	9	
PA_kd_12:9.1.51	na pakatattena bhikkhunā saddhiṁ ekāsane nisīditabbaṁ,	9	
PA_kd_12:9.1.52	na nīce āsane nisinne ucce āsane nisīditabbaṁ,	9	
PA_kd_12:9.1.53	na chamāyaṁ nisinne āsane nisīditabbaṁ;	9	
PA_kd_12:9.1.54	na ekacaṅkame caṅkamitabbaṁ,	9	
PA_kd_12:9.1.55	na nīce caṅkame caṅkamante ucce caṅkame caṅkamitabbaṁ,	9	
PA_kd_12:9.1.56	na chamāyaṁ caṅkamante caṅkame caṅkamitabbaṁ.	9	
PA_kd_12:9.1.57	Na, bhikkhave, abbhānārahena bhikkhunā pārivāsikena bhikkhunā saddhiṁ …pe…	9	
PA_kd_12:9.1.58	mūlāyapaṭikassanārahena bhikkhunā saddhiṁ …pe…	9	
PA_kd_12:9.1.59	mānattārahena bhikkhunā saddhiṁ …pe…	9	
PA_kd_12:9.1.60	mānattacārikena bhikkhunā saddhiṁ …pe…	9	
PA_kd_12:9.1.61	abbhānārahena vuḍḍhatarena bhikkhunā saddhiṁ ekacchanne āvāse vatthabbaṁ,	9	
PA_kd_12:9.1.62	na ekacchanne anāvāse vatthabbaṁ;	9	
PA_kd_12:9.1.63	na ekacchanne āvāse vā anāvāse vā vatthabbaṁ;	9	
PA_kd_12:9.1.64	na ekāsane nisīditabbaṁ,	9	
PA_kd_12:9.1.65	na nīce āsane nisinne ucce āsane nisīditabbaṁ,	9	
PA_kd_12:9.1.66	na chamāyaṁ nisinne āsane nisīditabbaṁ;	9	
PA_kd_12:9.1.67	na ekacaṅkame caṅkamitabbaṁ,	9	
PA_kd_12:9.1.68	na nīce caṅkame caṅkamante ucce caṅkame caṅkamitabbaṁ,	9	
PA_kd_12:9.1.69	na chamāyaṁ caṅkamante caṅkame caṅkamitabbaṁ.	9	
PA_kd_12:9.1.70	Abbhānārahacatuttho ce, bhikkhave, parivāsaṁ dadeyya,	9	
PA_kd_12:9.1.71	mūlāya paṭikasseyya,	9	
PA_kd_12:9.1.72	mānattaṁ dadeyya,	9	
PA_kd_12:9.1.73	taṁvīso abbheyya, akammaṁ, na ca karaṇīyan”ti.	9	
PA_kd_12:9.1.74	Abbhānārahavattaṁ niṭṭhitaṁ.	9	
PA_kd_12:9.1.75	Pārivāsikakkhandhako dutiyo.	9	
PA_kd_12:9.1.76	Imamhi khandhake vatthū pañca.	9	
PA_kd_12:9.1.77	Tassuddānaṁ	9	
PA_kd_12:9.1.78	Pārivāsikā sādenti,	9	
PA_kd_12:9.1.79	pakatattāna bhikkhunaṁ;	9	
PA_kd_12:9.1.80	Abhivādanaṁ paccuṭṭhānaṁ,	9	
PA_kd_12:9.1.81	añjaliñca sāmīciyaṁ.	9	
PA_kd_12:9.1.82	Āsanaṁ seyyābhihāraṁ,	9	
PA_kd_12:9.1.83	pādo pīṭhaṁ kathalikaṁ;	9	
PA_kd_12:9.1.84	Pattaṁ nahāne parikammaṁ,	9	
PA_kd_12:9.1.85	ujjhāyanti ca pesalā.	9	
PA_kd_12:9.1.86	Dukkaṭaṁ sādiyantassa,	9	
PA_kd_12:9.1.87	Mithu pañca yathāvuḍḍhaṁ;	9	
PA_kd_12:9.1.88	Uposathaṁ pavāraṇaṁ,	9	
PA_kd_12:9.1.89	Vassikoṇojabhojanaṁ.	9	
PA_kd_12:9.1.90	Sammā ca vattanā tattha,	9	
PA_kd_12:9.1.91	pakatattassa gacchantaṁ;	9	
PA_kd_12:9.1.92	Yo ca hoti pariyanto,	9	
PA_kd_12:9.1.93	pure pacchā tatheva ca.	9	
PA_kd_12:9.1.94	Āraññapiṇḍanīhāro,	9	
PA_kd_12:9.1.95	āgantuke uposathe;	9	
PA_kd_12:9.1.96	Pavāraṇāya dūtena,	9	
PA_kd_12:9.1.97	gantabbo ca sabhikkhuko.	9	
PA_kd_12:9.1.98	Ekacchanne ca vuṭṭhānaṁ,	9	
PA_kd_12:9.1.99	tatheva ca nimantaye;	9	
PA_kd_12:9.1.100	Āsane nīce caṅkame,	9	
PA_kd_12:9.1.101	chamāyaṁ caṅkamena ca.	9	
PA_kd_12:9.1.102	Vuḍḍhatarena akammaṁ,	9	
PA_kd_12:9.1.103	ratticchedā ca sodhanā;	9	
PA_kd_12:9.1.104	Nikkhipanaṁ samādānaṁ,	9	
PA_kd_12:9.1.105	vattaṁva pārivāsike.	9	
PA_kd_12:9.1.106	Mūlāya mānattārahā,	9	
PA_kd_12:9.1.107	tathā mānattacārikā;	9	
PA_kd_12:9.1.108	Abbhānārahe nayo cāpi,	9	
PA_kd_12:9.1.109	sambhedaṁ nayato puna.	9	
PA_kd_12:9.1.110	Pārivāsikesu tayo,	9	
PA_kd_12:9.1.111	catu mānattacārike;	9	
PA_kd_12:9.1.112	Na samenti ratticchedesu,	9	
PA_kd_12:9.1.113	mānattesu ca devasi;	9	
PA_kd_12:9.1.114	Dve kammā sadisā sesā,	9	
PA_kd_12:9.1.115	tayo kammā samāsamāti.	9	
PA_kd_12:9.1.116	Pārivāsikakkhandhakaṁ niṭṭhitaṁ.	9	
