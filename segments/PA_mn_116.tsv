segmentnr	original	folio	analyzed
PA_mn_116:0.1	Majjhima Nikāya 116	0	
PA_mn_116:0.2	Isigilisutta	0	
PA_mn_116:1.1	Evaṁ me sutaṁ—	1	
PA_mn_116:1.2	ekaṁ samayaṁ bhagavā rājagahe viharati isigilismiṁ pabbate.	1	
PA_mn_116:1.3	Tatra kho bhagavā bhikkhū āmantesi:	1	
PA_mn_116:1.4	“bhikkhavo”ti.	1	
PA_mn_116:1.5	“Bhadante”ti te bhikkhū bhagavato paccassosuṁ.	1	
PA_mn_116:1.6	Bhagavā etadavoca:	1	
PA_mn_116:2.1	“Passatha no tumhe, bhikkhave, etaṁ vebhāraṁ pabbatan”ti?	2	
PA_mn_116:2.2	“Evaṁ, bhante”.	2	
PA_mn_116:2.3	“Etassapi kho, bhikkhave, vebhārassa pabbatassa aññāva samaññā ahosi aññā paññatti.	2	
PA_mn_116:2.4	Passatha no tumhe, bhikkhave, etaṁ paṇḍavaṁ pabbatan”ti?	2	
PA_mn_116:2.5	“Evaṁ, bhante”.	2	
PA_mn_116:2.6	“Etassapi kho, bhikkhave, paṇḍavassa pabbatassa aññāva samaññā ahosi aññā paññatti.	2	
PA_mn_116:2.7	Passatha no tumhe, bhikkhave, etaṁ vepullaṁ pabbatan”ti?	2	
PA_mn_116:2.8	“Evaṁ, bhante”.	2	
PA_mn_116:2.9	“Etassapi kho, bhikkhave, vepullassa pabbatassa aññāva samaññā ahosi aññā paññatti.	2	
PA_mn_116:2.10	Passatha no tumhe, bhikkhave, etaṁ gijjhakūṭaṁ pabbatan”ti?	2	
PA_mn_116:2.11	“Evaṁ, bhante”.	2	
PA_mn_116:2.12	“Etassapi kho, bhikkhave, gijjhakūṭassa pabbatassa aññāva samaññā ahosi aññā paññatti.	2	
PA_mn_116:2.13	Passatha no tumhe, bhikkhave, imaṁ isigiliṁ pabbatan”ti?	2	
PA_mn_116:2.14	“Evaṁ, bhante”.	2	
PA_mn_116:3.1	“Imassa kho pana, bhikkhave, isigilissa pabbatassa esāva samaññā ahosi esā paññatti.	3	
PA_mn_116:3.2	Bhūtapubbaṁ, bhikkhave, pañca paccekabuddhasatāni imasmiṁ isigilismiṁ pabbate ciranivāsino ahesuṁ.	3	
PA_mn_116:3.3	Te imaṁ pabbataṁ pavisantā dissanti, paviṭṭhā na dissanti.	3	
PA_mn_116:3.4	Tamenaṁ manussā disvā evamāhaṁsu:	3	
PA_mn_116:3.5	‘ayaṁ pabbato ime isī gilatī’ti;	3	
PA_mn_116:3.6	‘isigili isigili’ tveva samaññā udapādi.	3	
PA_mn_116:3.7	Ācikkhissāmi, bhikkhave, paccekabuddhānaṁ nāmāni;	3	
PA_mn_116:3.8	kittayissāmi, bhikkhave, paccekabuddhānaṁ nāmāni;	3	
PA_mn_116:3.9	desessāmi, bhikkhave, paccekabuddhānaṁ nāmāni.	3	
PA_mn_116:3.10	Taṁ suṇātha, sādhukaṁ manasi karotha, bhāsissāmī”ti.	3	
PA_mn_116:3.11	“Evaṁ, bhante”ti kho te bhikkhū bhagavato paccassosuṁ.	3	
PA_mn_116:3.12	Bhagavā etadavoca:	3	
PA_mn_116:4.1	“Ariṭṭho nāma, bhikkhave, paccekasambuddho imasmiṁ isigilismiṁ pabbate ciranivāsī ahosi;	4	
PA_mn_116:4.2	upariṭṭho nāma, bhikkhave, paccekasambuddho imasmiṁ isigilismiṁ pabbate ciranivāsī ahosi;	4	
PA_mn_116:4.3	tagarasikhī nāma, bhikkhave, paccekasambuddho imasmiṁ isigilismiṁ pabbate ciranivāsī ahosi;	4	
PA_mn_116:4.4	yasassī nāma, bhikkhave, paccekasambuddho imasmiṁ isigilismiṁ pabbate ciranivāsī ahosi;	4	
PA_mn_116:4.5	sudassano nāma, bhikkhave, paccekasambuddho imasmiṁ isigilismiṁ pabbate ciranivāsī ahosi;	4	
PA_mn_116:4.6	piyadassī nāma, bhikkhave, paccekasambuddho imasmiṁ isigilismiṁ pabbate ciranivāsī ahosi;	4	
PA_mn_116:4.7	gandhāro nāma, bhikkhave, paccekasambuddho imasmiṁ isigilismiṁ pabbate ciranivāsī ahosi;	4	
PA_mn_116:4.8	piṇḍolo nāma, bhikkhave, paccekasambuddho imasmiṁ isigilismiṁ pabbate ciranivāsī ahosi;	4	
PA_mn_116:4.9	upāsabho nāma, bhikkhave, paccekasambuddho imasmiṁ isigilismiṁ pabbate ciranivāsī ahosi;	4	
PA_mn_116:4.10	nīto nāma, bhikkhave, paccekasambuddho imasmiṁ isigilismiṁ pabbate ciranivāsī ahosi;	4	
PA_mn_116:4.11	tatho nāma, bhikkhave, paccekasambuddho imasmiṁ isigilismiṁ pabbate ciranivāsī ahosi,	4	
PA_mn_116:4.12	sutavā nāma, bhikkhave, paccekasambuddho imasmiṁ isigilismiṁ pabbate ciranivāsī ahosi;	4	
PA_mn_116:4.13	bhāvitatto nāma, bhikkhave, paccekasambuddho imasmiṁ isigilismiṁ pabbate ciranivāsī ahosi.	4	
PA_mn_116:5.1	Ye sattasārā anīghā nirāsā,	5	
PA_mn_116:5.2	Paccekamevajjhagamaṁsu bodhiṁ;	5	
PA_mn_116:5.3	Tesaṁ visallāna naruttamānaṁ,	5	
PA_mn_116:5.4	Nāmāni me kittayato suṇātha.	5	
PA_mn_116:5.5	Ariṭṭho upariṭṭho tagarasikhī yasassī,	5	
PA_mn_116:5.6	Sudassano piyadassī ca susambuddho;	5	
PA_mn_116:5.7	Gandhāro piṇḍolo upāsabho ca,	5	
PA_mn_116:5.8	Nīto tatho sutavā bhāvitatto.	5	
PA_mn_116:6.1	Sumbho subho matulo aṭṭhamo ca,	6	
PA_mn_116:6.2	Athassumegho anīgho sudāṭho;	6	
PA_mn_116:6.3	Paccekabuddhā bhavanettikhīṇā,	6	
PA_mn_116:6.4	Hiṅgū ca hiṅgo ca mahānubhāvā.	6	
PA_mn_116:6.5	Dve jālino munino aṭṭhako ca,	6	
PA_mn_116:6.6	Atha kosallo buddho atho subāhu;	6	
PA_mn_116:6.7	Upanemiso nemiso santacitto,	6	
PA_mn_116:6.8	Sacco tatho virajo paṇḍito ca.	6	
PA_mn_116:6.9	Kāḷūpakāḷā vijito jito ca,	6	
PA_mn_116:6.10	Aṅgo ca paṅgo ca guttijito ca;	6	
PA_mn_116:6.11	Passi jahi upadhidukkhamūlaṁ,	6	
PA_mn_116:6.12	Aparājito mārabalaṁ ajesi.	6	
PA_mn_116:6.13	Satthā pavattā sarabhaṅgo lomahaṁso,	6	
PA_mn_116:6.14	Uccaṅgamāyo asito anāsavo;	6	
PA_mn_116:6.15	Manomayo mānacchido ca bandhumā,	6	
PA_mn_116:6.16	Tadādhimutto vimalo ca ketumā.	6	
PA_mn_116:6.17	Ketumbharāgo ca mātaṅgo ariyo,	6	
PA_mn_116:6.18	Athaccuto accutagāmabyāmako;	6	
PA_mn_116:6.19	Sumaṅgalo dabbilo supatiṭṭhito,	6	
PA_mn_116:6.20	Asayho khemābhirato ca sorato.	6	
PA_mn_116:6.21	Durannayo saṅgho athopi ujjayo,	6	
PA_mn_116:6.22	Aparo muni sayho anomanikkamo;	6	
PA_mn_116:6.23	Ānando nando upanando dvādasa,	6	
PA_mn_116:6.24	Bhāradvājo antimadehadhārī.	6	
PA_mn_116:6.25	Bodhi mahānāmo athopi uttaro,	6	
PA_mn_116:6.26	Kesī sikhī sundaro dvārabhājo;	6	
PA_mn_116:6.27	Tissūpatissā bhavabandhanacchidā,	6	
PA_mn_116:6.28	Upasikhi taṇhacchido ca sikhari.	6	
PA_mn_116:6.29	Buddho ahu maṅgalo vītarāgo,	6	
PA_mn_116:6.30	Usabhacchidā jāliniṁ dukkhamūlaṁ;	6	
PA_mn_116:6.31	Santaṁ padaṁ ajjhagamopanīto,	6	
PA_mn_116:6.32	Uposatho sundaro saccanāmo.	6	
PA_mn_116:6.33	Jeto jayanto padumo uppalo ca,	6	
PA_mn_116:6.34	Padumuttaro rakkhito pabbato ca;	6	
PA_mn_116:6.35	Mānatthaddho sobhito vītarāgo,	6	
PA_mn_116:6.36	Kaṇho ca buddho suvimuttacitto.	6	
PA_mn_116:7.1	Ete ca aññe ca mahānubhāvā,	7	
PA_mn_116:7.2	Paccekabuddhā bhavanettikhīṇā;	7	
PA_mn_116:7.3	Te sabbasaṅgātigate mahesī,	7	
PA_mn_116:7.4	Parinibbute vandatha appameyye”ti.	7	
PA_mn_116:7.5	Isigilisuttaṁ niṭṭhitaṁ chaṭṭhaṁ.	7	
