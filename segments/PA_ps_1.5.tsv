segmentnr	original	folio	analyzed
PA_ps_1.5:0.1	Paṭisambhidāmagga	0	
PA_ps_1.5:0.2	1 Mahāvagga	0	
PA_ps_1.5:0.3	1.5. Vimokkhakathā	0	
PA_ps_1.5:1.0	1.5.1. Uddesa	1	
PA_ps_1.5:1.1	Purimanidānaṁ.	1	
PA_ps_1.5:1.2	“Tayome, bhikkhave, vimokkhā.	1	
PA_ps_1.5:1.3	Katame tayo?	1	
PA_ps_1.5:1.4	Suññato vimokkho, animitto vimokkho, appaṇihito vimokkho—	1	
PA_ps_1.5:1.5	ime kho, bhikkhave, tayo vimokkhā.	1	
PA_ps_1.5:2.1	Api ca aṭṭhasaṭṭhi vimokkhā—	2	
PA_ps_1.5:2.2	suññato vimokkho, animitto vimokkho, appaṇihito vimokkho;	2	
PA_ps_1.5:2.3	ajjhattavuṭṭhāno vimokkho, bahiddhāvuṭṭhāno vimokkho, dubhato vuṭṭhāno vimokkho;	2	
PA_ps_1.5:2.4	ajjhattavuṭṭhānā cattāro vimokkhā, bahiddhāvuṭṭhānā cattāro vimokkhā, dubhato vuṭṭhānā cattāro vimokkhā;	2	
PA_ps_1.5:2.5	ajjhattavuṭṭhānānaṁ anulomā cattāro vimokkhā, bahiddhāvuṭṭhānānaṁ anulomā cattāro vimokkhā, dubhato vuṭṭhānānaṁ anulomā cattāro vimokkhā;	2	
PA_ps_1.5:2.6	ajjhattavuṭṭhānapaṭippassaddhī cattāro vimokkhā, bahiddhāvuṭṭhānapaṭippassaddhī cattāro vimokkhā, dubhato vuṭṭhānapaṭippassaddhī cattāro vimokkhā;	2	
PA_ps_1.5:2.7	rūpī rūpāni passatīti vimokkho, ajjhattaṁ arūpasaññī bahiddhā rūpāni passatīti vimokkho, subhaṁ teva adhimutto hotīti vimokkho;	2	
PA_ps_1.5:2.8	ākāsānañcāyatanasamāpatti vimokkho, viññāṇañcāyatanasamāpatti vimokkho, ākiñcaññāyatanasamāpatti vimokkho;	2	
PA_ps_1.5:2.9	nevasaññānāsaññāyatanasamāpatti vimokkho, saññāvedayitanirodhasamāpatti vimokkho;	2	
PA_ps_1.5:2.10	samayavimokkho, asamayavimokkho;	2	
PA_ps_1.5:2.11	sāmayiko vimokkho, asāmayiko vimokkho;	2	
PA_ps_1.5:2.12	kuppo vimokkho, akuppo vimokkho;	2	
PA_ps_1.5:2.13	lokiko vimokkho, lokuttaro vimokkho;	2	
PA_ps_1.5:2.14	sāsavo vimokkho, anāsavo vimokkho;	2	
PA_ps_1.5:2.15	sāmiso vimokkho, nirāmiso vimokkho;	2	
PA_ps_1.5:2.16	nirāmisānirāmisataro vimokkho, paṇihito vimokkho, appaṇihito vimokkho, paṇihitappaṭippassaddhi vimokkho;	2	
PA_ps_1.5:2.17	saññutto vimokkho, visaññutto vimokkho;	2	
PA_ps_1.5:2.18	ekattavimokkho, nānattavimokkho, saññāvimokkho, ñāṇavimokkho;	2	
PA_ps_1.5:2.19	sītisiyāvimokkho, jhānavimokkho, anupādācittassa vimokkho”. [75]	2	
PA_ps_1.5:3.0	1.5.2. Niddesa	3	
PA_ps_1.5:3.1	Katamo suññato vimokkho?	3	
PA_ps_1.5:3.2	Idha bhikkhu araññagato vā rukkhamūlagato vā suññāgāragato vā iti paṭisañcikkhati—	3	
PA_ps_1.5:3.3	“suññamidaṁ attena vā attaniyena vā”ti.	3	
PA_ps_1.5:3.4	So tattha abhinivesaṁ na karotīti—	3	
PA_ps_1.5:3.5	suññato vimokkho.	3	
PA_ps_1.5:3.6	Ayaṁ suññato vimokkho.	3	
PA_ps_1.5:4.1	Katamo animitto vimokkho?	4	
PA_ps_1.5:4.2	Idha bhikkhu araññagato vā rukkhamūlagato vā suññāgāragato vā iti paṭisañcikkhati—	4	
PA_ps_1.5:4.3	“suññamidaṁ attena vā attaniyena vā”ti.	4	
PA_ps_1.5:4.4	So tattha nimittaṁ na karotīti—	4	
PA_ps_1.5:4.5	animitto vimokkho.	4	
PA_ps_1.5:4.6	Ayaṁ animitto vimokkho.	4	
PA_ps_1.5:5.1	Katamo appaṇihito vimokkho?	5	
PA_ps_1.5:5.2	Idha bhikkhu araññagato vā rukkhamūlagato vā suññāgāragato vā iti paṭisañcikkhati—	5	
PA_ps_1.5:5.3	“suññamidaṁ attena vā attaniyena vā”ti.	5	
PA_ps_1.5:5.4	So tattha paṇidhiṁ na karotīti—	5	
PA_ps_1.5:5.5	appaṇihito vimokkho.	5	
PA_ps_1.5:5.6	Ayaṁ appaṇihito vimokkho.	5	
PA_ps_1.5:6.1	Katamo ajjhattavuṭṭhāno vimokkho?	6	
PA_ps_1.5:6.2	Cattāri jhānāni—	6	
PA_ps_1.5:6.3	ayaṁ ajjhattavuṭṭhāno vimokkho.	6	
PA_ps_1.5:6.4	Katamo bahiddhāvuṭṭhāno vimokkho?	6	
PA_ps_1.5:6.5	Catasso arūpasamāpattiyo—	6	
PA_ps_1.5:6.6	ayaṁ bahiddhāvuṭṭhāno vimokkho.	6	
PA_ps_1.5:6.7	Katamo dubhato vuṭṭhāno vimokkho?	6	
PA_ps_1.5:6.8	Cattāro ariyamaggā—	6	
PA_ps_1.5:6.9	ayaṁ dubhato vuṭṭhāno vimokkho.	6	
PA_ps_1.5:7.1	Katame ajjhattavuṭṭhānā cattāro vimokkhā?	7	
PA_ps_1.5:7.2	Paṭhamaṁ jhānaṁ nīvaraṇehi vuṭṭhāti.	7	
PA_ps_1.5:7.3	Dutiyaṁ jhānaṁ vitakkavicārehi vuṭṭhāti.	7	
PA_ps_1.5:7.4	Tatiyaṁ jhānaṁ pītiyā vuṭṭhāti.	7	
PA_ps_1.5:7.5	Catutthaṁ jhānaṁ sukhadukkhehi vuṭṭhāti.	7	
PA_ps_1.5:7.6	Ime ajjhattavuṭṭhānā cattāro vimokkhā.	7	
PA_ps_1.5:8.1	Katame bahiddhāvuṭṭhānā cattāro vimokkhā?	8	
PA_ps_1.5:8.2	Ākāsānañcāyatanasamāpatti rūpasaññāya paṭighasaññāya nānattasaññāya vuṭṭhāti.	8	
PA_ps_1.5:8.3	Viññāṇañcāyatanasamāpatti ākāsānañcāyatanasaññāya vuṭṭhāti.	8	
PA_ps_1.5:8.4	Ākiñcaññāyatanasamāpatti viññāṇañcāyatanasaññāya vuṭṭhāti.	8	
PA_ps_1.5:8.5	Nevasaññānāsaññāyatanasamāpatti ākiñcaññāyatanasaññāya vuṭṭhāti.	8	
PA_ps_1.5:8.6	Ime bahiddhāvuṭṭhānā cattāro vimokkhā.	8	
PA_ps_1.5:9.1	Katame dubhato vuṭṭhānā cattāro vimokkhā?	9	
PA_ps_1.5:9.2	Sotāpattimaggo sakkāyadiṭṭhivicikicchāsīlabbataparāmāsā diṭṭhānusayā vicikicchānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	9	
PA_ps_1.5:9.3_0	Sakadāgāmimaggo oḷārikā kāmarāgasaññojanā paṭighasaññojanā oḷārikā kāmarāgānusayā	9	
PA_ps_1.5:9.3_1	paṭighānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā	9	
PA_ps_1.5:9.3_2	ca sabbanimittehi vuṭṭhāti.	9	
PA_ps_1.5:9.4_0	Anāgāmimaggo anusahagatā kāmarāgasaññojanā paṭighasaññojanā anusahagatā kāmarāgānusayā	9	
PA_ps_1.5:9.4_1	paṭighānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā	9	
PA_ps_1.5:9.4_2	ca sabbanimittehi vuṭṭhāti.	9	
PA_ps_1.5:9.5_0	Arahattamaggo rūparāgā arūparāgā mānā uddhaccā avijjāya mānānusayā bhavarāgānusayā	9	
PA_ps_1.5:9.5_1	avijjānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca	9	
PA_ps_1.5:9.5_2	sabbanimittehi vuṭṭhāti.	9	
PA_ps_1.5:9.6	Ime dubhato vuṭṭhānā cattāro vimokkhā.	9	
PA_ps_1.5:10.1	Katame ajjhattavuṭṭhānānaṁ anulomā cattāro vimokkhā?	10	
PA_ps_1.5:10.2	Paṭhamaṁ jhānaṁ paṭilābhatthāya vitakko ca vicāro ca pīti ca sukhañca cittekaggatā ca, dutiyaṁ jhānaṁ paṭilābhatthāya …pe…	10	
PA_ps_1.5:10.3	tatiyaṁ jhānaṁ paṭilābhatthāya …pe…	10	
PA_ps_1.5:10.4	catutthaṁ jhānaṁ paṭilābhatthāya vitakko ca vicāro ca pīti ca sukhañca cittekaggatā ca—	10	
PA_ps_1.5:10.5	ime ajjhattavuṭṭhānānaṁ anulomā cattāro vimokkhā.	10	
PA_ps_1.5:11.1	Katame bahiddhāvuṭṭhānānaṁ anulomā cattāro vimokkhā?	11	
PA_ps_1.5:11.2	Ākāsānañcāyatanasamāpattiṁ paṭilābhatthāya vitakko ca vicāro ca pīti ca sukhañca cittekaggatā ca, viññāṇañcāyatanasamāpattiṁ …pe…	11	
PA_ps_1.5:11.3	ākiñcaññāyatanasamāpattiṁ …pe…	11	
PA_ps_1.5:11.4	nevasaññānāsaññāyatanasamāpattiṁ paṭilābhatthāya vitakko ca vicāro ca pīti ca sukhañca cittekaggatā ca—	11	
PA_ps_1.5:11.5	ime bahiddhāvuṭṭhānānaṁ anulomā cattāro vimokkhā.	11	
PA_ps_1.5:12.1	Katame dubhato vuṭṭhānānaṁ anulomā cattāro vimokkhā?	12	
PA_ps_1.5:12.2	Sotāpattimaggaṁ paṭilābhatthāya aniccānupassanā, dukkhānupassanā, anattānupassanā.	12	
PA_ps_1.5:12.3	Sakadāgāmimaggaṁ paṭilābhatthāya …pe…	12	
PA_ps_1.5:12.4	anāgāmimaggaṁ paṭilābhatthāya …pe…	12	
PA_ps_1.5:12.5	arahattamaggaṁ paṭilābhatthāya aniccānupassanā, dukkhānupassanā, anattānupassanā—	12	
PA_ps_1.5:12.6	ime dubhato vuṭṭhānānaṁ anulomā cattāro vimokkhā.	12	
PA_ps_1.5:13.1	Katame ajjhattavuṭṭhānapaṭippassaddhī cattāro vimokkhā?	13	
PA_ps_1.5:13.2	Paṭhamassa jhānassa paṭilābho vā vipāko vā, dutiyassa jhānassa …pe…	13	
PA_ps_1.5:13.3	tatiyassa jhānassa …pe…	13	
PA_ps_1.5:13.4	catutthassa jhānassa paṭilābho vā vipāko vā—	13	
PA_ps_1.5:13.5	ime ajjhattavuṭṭhānapaṭippassaddhī cattāro vimokkhā.	13	
PA_ps_1.5:14.1	Katame bahiddhāvuṭṭhānapaṭippassaddhī cattāro vimokkhā?	14	
PA_ps_1.5:14.2	Ākāsānañcāyatanasamāpattiyā paṭilābho vā vipāko vā, viññāṇañcāyatanasamāpattiyā …pe…	14	
PA_ps_1.5:14.3	ākiñcaññāyatanasamāpattiyā …pe…	14	
PA_ps_1.5:14.4	nevasaññānāsaññāyatanasamāpattiyā paṭilābho vā vipāko vā—	14	
PA_ps_1.5:14.5	ime bahiddhāvuṭṭhānapaṭippassaddhī cattāro vimokkhā.	14	
PA_ps_1.5:15.1	Katame dubhato vuṭṭhānapaṭippassaddhī cattāro vimokkhā?	15	
PA_ps_1.5:15.2	Sotāpattimaggassa sotāpattiphalaṁ, sakadāgāmimaggassa sakadāgāmiphalaṁ, anāgāmimaggassa anāgāmiphalaṁ, arahattamaggassa arahattaphalaṁ—	15	
PA_ps_1.5:15.3	ime dubhato vuṭṭhānapaṭippassaddhī cattāro vimokkhā.	15	
PA_ps_1.5:16.1	Kathaṁ rūpī rūpāni passatīti—vimokkho?	16	
PA_ps_1.5:16.2	Idhekacco ajjhattaṁ paccattaṁ nīlanimittaṁ manasikaroti, nīlasaññaṁ paṭilabhati.	16	
PA_ps_1.5:16.3	So taṁ nimittaṁ suggahitaṁ karoti, sūpadhāritaṁ upadhāreti, svāvatthitaṁ avatthāpeti.	16	
PA_ps_1.5:16.4	So taṁ nimittaṁ suggahitaṁ katvā sūpadhāritaṁ upadhāretvā svāvatthitaṁ avatthāpetvā bahiddhā nīlanimitte cittaṁ upasaṁharati, nīlasaññaṁ paṭilabhati.	16	
PA_ps_1.5:16.5	So taṁ nimittaṁ suggahitaṁ karoti, sūpadhāritaṁ upadhāreti, svāvatthitaṁ avatthāpeti.	16	
PA_ps_1.5:16.6	So taṁ nimittaṁ suggahitaṁ katvā upadhāretvā svāvatthitaṁ avatthāpetvā āsevati bhāveti bahulīkaroti.	16	
PA_ps_1.5:16.7	Tassa evaṁ hoti—	16	
PA_ps_1.5:16.8	“ajjhattañca bahiddhā ca ubhayamidaṁ rūpan”ti, rūpasaññī hoti.	16	
PA_ps_1.5:16.9	Idhekacco ajjhattaṁ paccattaṁ pītanimittaṁ …pe…	16	
PA_ps_1.5:16.10	lohitanimittaṁ …pe…	16	
PA_ps_1.5:16.11	odātanimittaṁ manasikaroti, odātasaññaṁ paṭilabhati.	16	
PA_ps_1.5:16.12	So taṁ nimittaṁ suggahitaṁ karoti, sūpadhāritaṁ upadhāreti, svāvatthitaṁ avatthāpeti.	16	
PA_ps_1.5:16.13	So taṁ nimittaṁ suggahitaṁ katvā sūpadhāritaṁ upadhāretvā svāvatthitaṁ avatthāpetvā bahiddhā odātanimitte cittaṁ upasaṁharati, odātasaññaṁ paṭilabhati.	16	
PA_ps_1.5:16.14	So taṁ nimittaṁ suggahitaṁ karoti, sūpadhāritaṁ upadhāreti, svāvatthitaṁ avatthāpeti.	16	
PA_ps_1.5:16.15	So taṁ nimittaṁ suggahitaṁ katvā sūpadhāritaṁ upadhāretvā svāvatthitaṁ avatthāpetvā āsevati bhāveti bahulīkaroti.	16	
PA_ps_1.5:16.16	Tassa evaṁ hoti—	16	
PA_ps_1.5:16.17	“ajjhattañca bahiddhā ca ubhayamidaṁ rūpan”ti, rūpasaññī hoti.	16	
PA_ps_1.5:16.18	Evaṁ rūpī rūpāni passatīti—	16	
PA_ps_1.5:16.19	vimokkho.	16	
PA_ps_1.5:17.1	Kathaṁ ajjhattaṁ arūpasaññī bahiddhā rūpāni passatīti—vimokkho?	17	
PA_ps_1.5:17.2	Idhekacco ajjhattaṁ paccattaṁ nīlanimittaṁ na manasikaroti, nīlasaññaṁ na paṭilabhati;	17	
PA_ps_1.5:17.3	bahiddhā nīlanimitte cittaṁ upasaṁharati, nīlasaññaṁ paṭilabhati.	17	
PA_ps_1.5:17.4	So taṁ nimittaṁ suggahitaṁ karoti, sūpadhāritaṁ upadhāreti, svāvatthitaṁ avatthāpeti.	17	
PA_ps_1.5:17.5	So taṁ nimittaṁ suggahitaṁ katvā sūpadhāritaṁ upadhāretvā svāvatthitaṁ avatthāpetvā āsevati bhāveti bahulīkaroti.	17	
PA_ps_1.5:17.6	Tassa evaṁ hoti—	17	
PA_ps_1.5:17.7	“ajjhattaṁ arūpaṁ, bahiddhā rūpamidan”ti, rūpasaññī hoti.	17	
PA_ps_1.5:17.8	Idhekacco ajjhattaṁ paccattaṁ pītanimittaṁ …pe…	17	
PA_ps_1.5:17.9	lohitanimittaṁ …pe…	17	
PA_ps_1.5:17.10	odātanimittaṁ na manasikaroti, odātasaññaṁ na paṭilabhati;	17	
PA_ps_1.5:17.11	bahiddhā odātanimitte cittaṁ upasaṁharati, odātasaññaṁ paṭilabhati.	17	
PA_ps_1.5:17.12	So taṁ nimittaṁ suggahitaṁ karoti, sūpadhāritaṁ upadhāreti, svāvatthitaṁ avatthāpeti.	17	
PA_ps_1.5:17.13	So taṁ nimittaṁ suggahitaṁ katvā sūpadhāritaṁ upadhāretvā svāvatthitaṁ avatthāpetvā āsevati bhāveti bahulīkaroti.	17	
PA_ps_1.5:17.14	Tassa evaṁ hoti—	17	
PA_ps_1.5:17.15	“ajjhattaṁ arūpaṁ bahiddhā rūpamidan”ti, rūpasaññī hoti.	17	
PA_ps_1.5:17.16	Evaṁ ajjhattaṁ arūpasaññī bahiddhā rūpāni passatīti—	17	
PA_ps_1.5:17.17	vimokkho.	17	
PA_ps_1.5:18.1	Kathaṁ subhanteva adhimutto hotīti—vimokkho?	18	
PA_ps_1.5:18.2_0	Idha bhikkhu mettāsahagatena cetasā ekaṁ disaṁ pharitvā viharati, tathā dutiyaṁ,	18	
PA_ps_1.5:18.2_1	tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ	18	
PA_ps_1.5:18.2_2	lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharati.	18	
PA_ps_1.5:18.3	Mettāya bhāvitattā sattā appaṭikūlā honti.	18	
PA_ps_1.5:18.4	Karuṇāsahagatena cetasā …pe…	18	
PA_ps_1.5:18.5	karuṇāya bhāvitattā sattā appaṭikūlā honti.	18	
PA_ps_1.5:18.6	Muditāsahagatena cetasā …pe…	18	
PA_ps_1.5:18.7	muditāya bhāvitattā sattā appaṭikūlā honti.	18	
PA_ps_1.5:18.8	Upekkhāsahagatena cetasā ekaṁ disaṁ pharitvā viharati …pe…	18	
PA_ps_1.5:18.9	upekkhāya bhāvitattā sattā appaṭikūlā honti.	18	
PA_ps_1.5:18.10	Evaṁ “subhaṁ” teva adhimutto hotīti—	18	
PA_ps_1.5:18.11	vimokkho.	18	
PA_ps_1.5:19.1	Katamo ākāsānañcāyatanasamāpatti vimokkho?	19	
PA_ps_1.5:19.2	Idha bhikkhu sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā “ananto ākāso”ti ākāsānañcāyatanaṁ upasampajja viharati—	19	
PA_ps_1.5:19.3	ayaṁ ākāsānañcāyatanasamāpatti vimokkho.	19	
PA_ps_1.5:20.1	Katamo viññāṇañcāyatanasamāpatti vimokkho?	20	
PA_ps_1.5:20.2	Idha bhikkhu sabbaso ākāsānañcāyatanaṁ samatikkamma “anantaṁ viññāṇan”ti viññāṇañcāyatanaṁ upasampajja viharati—	20	
PA_ps_1.5:20.3	ayaṁ viññāṇañcāyatanasamāpatti vimokkho.	20	
PA_ps_1.5:21.1	Katamo ākiñcaññāyatanasamāpatti vimokkho?	21	
PA_ps_1.5:21.2	Idha bhikkhu sabbaso viññāṇañcāyatanaṁ samatikkamma “natthi kiñcī”ti ākiñcaññāyatanaṁ upasampajja viharati—	21	
PA_ps_1.5:21.3	ayaṁ ākiñcaññāyatanasamāpatti vimokkho.	21	
PA_ps_1.5:22.1	Katamo nevasaññānāsaññāyatanasamāpatti vimokkho?	22	
PA_ps_1.5:22.2	Idha bhikkhu sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati—	22	
PA_ps_1.5:22.3	ayaṁ nevasaññānāsaññāyatanasamāpatti vimokkho.	22	
PA_ps_1.5:23.1	Katamo saññāvedayitanirodhasamāpatti vimokkho?	23	
PA_ps_1.5:23.2	Idha bhikkhu sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati—	23	
PA_ps_1.5:23.3	ayaṁ saññāvedayitanirodhasamāpatti vimokkho.	23	
PA_ps_1.5:24.1	Katamo samayavimokkho?	24	
PA_ps_1.5:24.2	Cattāri ca jhānāni catasso ca arūpasamāpattiyo—	24	
PA_ps_1.5:24.3	ayaṁ samayavimokkho.	24	
PA_ps_1.5:25.1	Katamo asamayavimokkho?	25	
PA_ps_1.5:25.2	Cattāro ca ariyamaggā, cattāri ca sāmaññaphalāni, nibbānañca—	25	
PA_ps_1.5:25.3	ayaṁ asamayavimokkho.	25	
PA_ps_1.5:26.1	Katamo sāmayiko vimokkho?	26	
PA_ps_1.5:26.2	Cattāri ca jhānāni, catasso ca arūpasamāpattiyo—	26	
PA_ps_1.5:26.3	ayaṁ sāmayiko vimokkho.	26	
PA_ps_1.5:27.1	Katamo asāmayiko vimokkho?	27	
PA_ps_1.5:27.2	Cattāro ca ariyamaggā, cattāri ca sāmaññaphalāni, nibbānañca—	27	
PA_ps_1.5:27.3	ayaṁ asāmayiko vimokkho.	27	
PA_ps_1.5:28.1	Katamo kuppo vimokkho?	28	
PA_ps_1.5:28.2	Cattāri ca jhānāni, catasso ca arūpasamāpattiyo—	28	
PA_ps_1.5:28.3	ayaṁ kuppo vimokkho.	28	
PA_ps_1.5:29.1	Katamo akuppo vimokkho?	29	
PA_ps_1.5:29.2	Cattāro ca ariyamaggā, cattāri ca sāmaññaphalāni, nibbānañca—	29	
PA_ps_1.5:29.3	ayaṁ akuppo vimokkho.	29	
PA_ps_1.5:30.1	Katamo lokiko vimokkho?	30	
PA_ps_1.5:30.2	Cattāri ca jhānāni, catasso ca arūpasamāpattiyo—	30	
PA_ps_1.5:30.3	ayaṁ lokiko vimokkho.	30	
PA_ps_1.5:31.1	Katamo lokuttaro vimokkho?	31	
PA_ps_1.5:31.2	Cattāro ca ariyamaggā, cattāri ca sāmaññaphalāni, nibbānañca—	31	
PA_ps_1.5:31.3	ayaṁ lokuttaro vimokkho.	31	
PA_ps_1.5:32.1	Katamo sāsavo vimokkho?	32	
PA_ps_1.5:32.2	Cattāri ca jhānāni, catasso ca arūpasamāpattiyo—	32	
PA_ps_1.5:32.3	ayaṁ sāsavo vimokkho.	32	
PA_ps_1.5:33.1	Katamo anāsavo vimokkho?	33	
PA_ps_1.5:33.2	Cattāro ca ariyamaggā, cattāri ca sāmaññaphalāni, nibbānañca—	33	
PA_ps_1.5:33.3	ayaṁ anāsavo vimokkho.	33	
PA_ps_1.5:34.1	Katamo sāmiso vimokkho?	34	
PA_ps_1.5:34.2	Rūpappaṭisaññutto vimokkho—	34	
PA_ps_1.5:34.3	ayaṁ sāmiso vimokkho.	34	
PA_ps_1.5:35.1	Katamo nirāmiso vimokkho?	35	
PA_ps_1.5:35.2	Arūpappaṭisaññutto vimokkho—	35	
PA_ps_1.5:35.3	ayaṁ nirāmiso vimokkho.	35	
PA_ps_1.5:36.1	Katamo nirāmisā nirāmisataro vimokkho?	36	
PA_ps_1.5:36.2	Cattāro ca ariyamaggā, cattāri ca sāmaññaphalāni, nibbānañca—	36	
PA_ps_1.5:36.3	ayaṁ nirāmisānirāmisataro vimokkho.	36	
PA_ps_1.5:37.1	Katamo paṇihito vimokkho?	37	
PA_ps_1.5:37.2	Cattāri ca jhānāni, catasso ca arūpasamāpattiyo—	37	
PA_ps_1.5:37.3	ayaṁ paṇihito vimokkho.	37	
PA_ps_1.5:37.4	Katamo appaṇihito vimokkho?	37	
PA_ps_1.5:37.5	Cattāro ca ariyamaggā, cattāri ca sāmaññaphalāni, nibbānañca—	37	
PA_ps_1.5:37.6	ayaṁ appaṇihito vimokkho.	37	
PA_ps_1.5:38.1	Katamo paṇihitappaṭippassaddhi vimokkho?	38	
PA_ps_1.5:38.2	Paṭhamassa jhānassa paṭilābho vā vipāko vā …pe…	38	
PA_ps_1.5:38.3	nevasaññānāsaññāyatanasamāpattiyā paṭilābho vā vipāko vā—	38	
PA_ps_1.5:38.4	ayaṁ paṇihitappaṭippassaddhi vimokkho.	38	
PA_ps_1.5:39.1	Katamo saññutto vimokkho?	39	
PA_ps_1.5:39.2	Cattāri ca jhānāni, catasso ca arūpasamāpattiyo—	39	
PA_ps_1.5:39.3	ayaṁ saññutto vimokkho.	39	
PA_ps_1.5:40.1	Katamo visaññutto vimokkho?	40	
PA_ps_1.5:40.2	Cattāro ca ariyamaggā, cattāri ca sāmaññaphalāni, nibbānañca—	40	
PA_ps_1.5:40.3	ayaṁ visaññutto vimokkho.	40	
PA_ps_1.5:41.1	Katamo ekattavimokkho?	41	
PA_ps_1.5:41.2	Cattāro ca ariyamaggā, cattāri ca sāmaññaphalāni, nibbānañca—	41	
PA_ps_1.5:41.3	ayaṁ ekattavimokkho.	41	
PA_ps_1.5:42.1	Katamo nānattavimokkho?	42	
PA_ps_1.5:42.2	Cattāri ca jhānāni, catasso ca arūpasamāpattiyo—	42	
PA_ps_1.5:42.3	ayaṁ nānattavimokkho.	42	
PA_ps_1.5:43.1	Katamo saññāvimokkho?	43	
PA_ps_1.5:43.2	Siyā eko saññāvimokkho dasa saññāvimokkhā honti, dasa saññāvimokkhā eko saññāvimokkho hoti, vatthuvasena pariyāyena.	43	
PA_ps_1.5:44.1	Siyāti kathañca siyā?	44	
PA_ps_1.5:44.2	Aniccānupassanañāṇaṁ niccato saññāya muccatīti—	44	
PA_ps_1.5:44.3	saññāvimokkho.	44	
PA_ps_1.5:44.4	Dukkhānupassanañāṇaṁ sukhato saññāya muccatīti—	44	
PA_ps_1.5:44.5	saññāvimokkho.	44	
PA_ps_1.5:44.6	Anattānupassanañāṇaṁ attato saññāya muccatīti—	44	
PA_ps_1.5:44.7	saññāvimokkho.	44	
PA_ps_1.5:44.8	Nibbidānupassanañāṇaṁ nandiyā saññāya muccatīti—	44	
PA_ps_1.5:44.9	saññāvimokkho.	44	
PA_ps_1.5:44.10	Virāgānupassanañāṇaṁ rāgato saññāya muccatīti—	44	
PA_ps_1.5:44.11	saññāvimokkho.	44	
PA_ps_1.5:44.12	Nirodhānupassanañāṇaṁ samudayato saññāya muccatīti—	44	
PA_ps_1.5:44.13	saññāvimokkho.	44	
PA_ps_1.5:44.14	Paṭinissaggānupassanañāṇaṁ ādānato saññāya muccatīti—	44	
PA_ps_1.5:44.15	saññāvimokkho.	44	
PA_ps_1.5:44.16	Animittānupassanañāṇaṁ nimittato saññāya muccatīti—	44	
PA_ps_1.5:44.17	saññāvimokkho.	44	
PA_ps_1.5:44.18	Appaṇihitānupassanañāṇaṁ paṇidhiyā saññāya muccatīti—	44	
PA_ps_1.5:44.19	saññāvimokkho.	44	
PA_ps_1.5:44.20	Suññatānupassanañāṇaṁ abhinivesato saññāya muccatīti—	44	
PA_ps_1.5:44.21	saññāvimokkho.	44	
PA_ps_1.5:44.22	Evaṁ siyā eko saññāvimokkho dasa saññāvimokkhā honti, dasa saññāvimokkhā eko saññāvimokkho hoti vatthuvasena pariyāyena.	44	
PA_ps_1.5:45.1	Rūpe aniccānupassanañāṇaṁ niccato saññāya muccatīti—	45	
PA_ps_1.5:45.2	saññāvimokkho …pe…	45	
PA_ps_1.5:45.3	rūpe suññatānupassanañāṇaṁ abhinivesato saññāya muccatīti—	45	
PA_ps_1.5:45.4	saññāvimokkho.	45	
PA_ps_1.5:45.5	Evaṁ siyā eko saññāvimokkho dasa saññāvimokkhā honti, dasa saññāvimokkhā eko saññāvimokkho hoti vatthuvasena pariyāyena.	45	
PA_ps_1.5:46.1	Vedanāya …pe…	46	
PA_ps_1.5:46.2	saññāya …	46	
PA_ps_1.5:46.3	saṅkhāresu …	46	
PA_ps_1.5:46.4	viññāṇe …	46	
PA_ps_1.5:46.5	cakkhusmiṁ …pe…	46	
PA_ps_1.5:46.6	jarāmaraṇe aniccānupassanañāṇaṁ niccato saññāya muccatīti—	46	
PA_ps_1.5:46.7	saññāvimokkho …pe…	46	
PA_ps_1.5:46.8	jarāmaraṇe suññatānupassanañāṇaṁ abhinivesato saññāya muccatīti—	46	
PA_ps_1.5:46.9	saññāvimokkho.	46	
PA_ps_1.5:46.10	Evaṁ siyā, eko saññāvimokkho dasa saññāvimokkhā honti, dasa saññāvimokkhā eko saññāvimokkho hoti vatthuvasena pariyāyena—	46	
PA_ps_1.5:46.11	ayaṁ saññāvimokkho.	46	
PA_ps_1.5:47.1	Katamo ñāṇavimokkho?	47	
PA_ps_1.5:47.2	Siyā eko ñāṇavimokkho dasa ñāṇavimokkhā honti, dasa ñāṇavimokkhā eko ñāṇavimokkho hoti vatthuvasena pariyāyena siyāti.	47	
PA_ps_1.5:47.3	Kathañca siyā?	47	
PA_ps_1.5:47.4	Aniccānupassanā yathābhūtaṁ ñāṇaṁ niccato sammohā aññāṇā muccatīti—	47	
PA_ps_1.5:47.5	ñāṇavimokkho.	47	
PA_ps_1.5:47.6	Dukkhānupassanā yathābhūtaṁ ñāṇaṁ sukhato sammohā aññāṇā muccatīti—	47	
PA_ps_1.5:47.7	ñāṇavimokkho.	47	
PA_ps_1.5:47.8	Anattānupassanā yathābhūtaṁ ñāṇaṁ attato sammohā aññāṇā muccatīti—	47	
PA_ps_1.5:47.9	ñāṇavimokkho.	47	
PA_ps_1.5:47.10	Nibbidānupassanā yathābhūtaṁ ñāṇaṁ nandiyā sammohā aññāṇā muccatīti—	47	
PA_ps_1.5:47.11	ñāṇavimokkho.	47	
PA_ps_1.5:47.12	Virāgānupassanā yathābhūtaṁ ñāṇaṁ rāgato sammohā aññāṇā muccatīti—	47	
PA_ps_1.5:47.13	ñāṇavimokkho.	47	
PA_ps_1.5:47.14	Nirodhānupassanā yathābhūtaṁ ñāṇaṁ samudayato sammohā aññāṇā muccatīti—	47	
PA_ps_1.5:47.15	ñāṇavimokkho.	47	
PA_ps_1.5:47.16	Paṭinissaggānupassanā yathābhūtaṁ ñāṇaṁ ādānato sammohā aññāṇā muccatīti—	47	
PA_ps_1.5:47.17	ñāṇavimokkho.	47	
PA_ps_1.5:47.18	Animittānupassanā yathābhūtaṁ ñāṇaṁ nimittato sammohā aññāṇā muccatīti—	47	
PA_ps_1.5:47.19	ñāṇavimokkho.	47	
PA_ps_1.5:47.20	Appaṇihitānupassanā yathābhūtaṁ ñāṇaṁ paṇidhiyā sammohā aññāṇā muccatīti—	47	
PA_ps_1.5:47.21	ñāṇavimokkho.	47	
PA_ps_1.5:47.22	Suññatānupassanā yathābhūtaṁ ñāṇaṁ abhinivesato sammohā aññāṇā muccatīti—	47	
PA_ps_1.5:47.23	ñāṇavimokkho.	47	
PA_ps_1.5:47.24	Evaṁ siyā eko ñāṇavimokkho dasa ñāṇavimokkhā honti, dasa ñāṇavimokkhā eko ñāṇavimokkho hoti vatthuvasena pariyāyena.	47	
PA_ps_1.5:48.1	Rūpe aniccānupassanā yathābhūtaṁ ñāṇaṁ niccato sammohā aññāṇā muccatīti—	48	
PA_ps_1.5:48.2	ñāṇavimokkho …pe…	48	
PA_ps_1.5:48.3	rūpe suññatānupassanā yathābhūtaṁ ñāṇaṁ abhinivesato sammohā aññāṇā muccatīti—	48	
PA_ps_1.5:48.4	ñāṇavimokkho.	48	
PA_ps_1.5:48.5	Evaṁ siyā eko ñāṇavimokkho dasa ñāṇavimokkhā honti, dasa ñāṇavimokkhā eko ñāṇavimokkho hoti vatthuvasena pariyāyena.	48	
PA_ps_1.5:49.1	Vedanāya …pe…	49	
PA_ps_1.5:49.2	saññāya …	49	
PA_ps_1.5:49.3	saṅkhāresu …	49	
PA_ps_1.5:49.4	viññāṇe …	49	
PA_ps_1.5:49.5	cakkhusmiṁ …pe…	49	
PA_ps_1.5:49.6	jarāmaraṇe aniccānupassanā yathābhūtaṁ ñāṇaṁ niccato sammohā aññāṇā muccatīti—	49	
PA_ps_1.5:49.7	ñāṇavimokkho …pe…	49	
PA_ps_1.5:49.8	jarāmaraṇe suññatānupassanā yathābhūtaṁ ñāṇaṁ abhinivesato sammohā aññāṇā muccatīti—	49	
PA_ps_1.5:49.9	ñāṇavimokkho.	49	
PA_ps_1.5:49.10	Evaṁ siyā eko ñāṇavimokkho dasa ñāṇavimokkhā honti, dasa ñāṇavimokkhā eko ñāṇavimokkho hoti vatthuvasena pariyāyena—	49	
PA_ps_1.5:49.11	ayaṁ ñāṇavimokkho.	49	
PA_ps_1.5:50.1	Katamo sītisiyāvimokkho?	50	
PA_ps_1.5:50.2	Siyā eko sītisiyāvimokkho dasa sītisiyāvimokkhā honti, dasa sītisiyāvimokkhā eko sītisiyāvimokkho hoti vatthuvasena pariyāyena siyāti.	50	
PA_ps_1.5:50.3	Kathañca siyā?	50	
PA_ps_1.5:50.4	Aniccānupassanā anuttaraṁ sītibhāvañāṇaṁ niccato santāpapariḷāhadarathā muccatīti—	50	
PA_ps_1.5:50.5	sītisiyāvimokkho.	50	
PA_ps_1.5:50.6	Dukkhānupassanā anuttaraṁ sītibhāvañāṇaṁ sukhato santāpapariḷāhadarathā muccatīti—	50	
PA_ps_1.5:50.7	sītisiyāvimokkho.	50	
PA_ps_1.5:50.8	Anattānupassanā anuttaraṁ sītibhāvañāṇaṁ attato santāpapariḷāhadarathā muccatīti—	50	
PA_ps_1.5:50.9	sītisiyāvimokkho.	50	
PA_ps_1.5:50.10	Nibbidānupassanā anuttaraṁ sītibhāvañāṇaṁ nandiyā santāpapariḷāhadarathā muccatīti—	50	
PA_ps_1.5:50.11	sītisiyāvimokkho.	50	
PA_ps_1.5:50.12	Virāgānupassanā anuttaraṁ sītibhāvañāṇaṁ rāgato santāpapariḷāhadarathā muccatīti—	50	
PA_ps_1.5:50.13	sītisiyāvimokkho.	50	
PA_ps_1.5:50.14	Nirodhānupassanā anuttaraṁ sītibhāvañāṇaṁ samudayato santāpapariḷāhadarathā muccatīti—	50	
PA_ps_1.5:50.15	sītisiyāvimokkho.	50	
PA_ps_1.5:50.16	Paṭinissaggānupassanā anuttaraṁ sītibhāvañāṇaṁ ādānato santāpapariḷāhadarathā muccatīti—	50	
PA_ps_1.5:50.17	sītisiyāvimokkho.	50	
PA_ps_1.5:50.18	Animittānupassanā anuttaraṁ sītibhāvañāṇaṁ nimittato santāpapariḷāhadarathā muccatīti—	50	
PA_ps_1.5:50.19	sītisiyāvimokkho.	50	
PA_ps_1.5:50.20	Appaṇihitānupassanā anuttaraṁ sītibhāvañāṇaṁ paṇidhiyā santāpapariḷāhadarathā muccatīti—	50	
PA_ps_1.5:50.21	sītisiyāvimokkho.	50	
PA_ps_1.5:50.22	Suññatānupassanā anuttaraṁ sītibhāvañāṇaṁ abhinivesato santāpapariḷāhadarathā muccatīti—	50	
PA_ps_1.5:50.23	sītisiyāvimokkho.	50	
PA_ps_1.5:50.24	Evaṁ siyā eko sītisiyāvimokkho dasa sītisiyāvimokkhā honti, dasa sītisiyāvimokkhā eko sītisiyāvimokkho hoti vatthuvasena pariyāyena.	50	
PA_ps_1.5:51.1	Rūpe aniccānupassanā anuttaraṁ sītibhāvañāṇaṁ niccato santāpapariḷāhadarathā muccatīti—	51	
PA_ps_1.5:51.2	sītisiyāvimokkho …pe…	51	
PA_ps_1.5:51.3	rūpe suññatānupassanā anuttaraṁ sītibhāvañāṇaṁ abhinivesato santāpapariḷāhadarathā muccatīti—	51	
PA_ps_1.5:51.4	sītisiyāvimokkho.	51	
PA_ps_1.5:51.5	Evaṁ siyā eko sītisiyāvimokkho dasa sītisiyāvimokkhā honti, dasa sītisiyāvimokkhā eko sītisiyāvimokkho hoti vatthuvasena pariyāyena.	51	
PA_ps_1.5:52.1	Vedanāya …pe…	52	
PA_ps_1.5:52.2	saññāya …	52	
PA_ps_1.5:52.3	saṅkhāresu …	52	
PA_ps_1.5:52.4	viññāṇe …	52	
PA_ps_1.5:52.5	cakkhusmiṁ …pe…	52	
PA_ps_1.5:52.6	jarāmaraṇe aniccānupassanā anuttaraṁ sītibhāvañāṇaṁ niccato santāpapariḷāhadarathā muccatīti—	52	
PA_ps_1.5:52.7	sītisiyāvimokkho …pe…	52	
PA_ps_1.5:52.8	jarāmaraṇe suññatānupassanā anuttaraṁ sītibhāvañāṇaṁ abhinivesato santāpapariḷāhadarathā muccatīti—	52	
PA_ps_1.5:52.9	sītisiyāvimokkho.	52	
PA_ps_1.5:52.10	Evaṁ siyā eko sītisiyāvimokkho dasa sītisiyāvimokkhā honti, dasa sītisiyāvimokkhā eko sītisiyāvimokkho hoti vatthuvasena pariyāyena—	52	
PA_ps_1.5:52.11	ayaṁ sītisiyāvimokkho.	52	
PA_ps_1.5:53.1	Katamo jhānavimokkho?	53	
PA_ps_1.5:53.2	Nekkhammaṁ jhāyatīti jhānaṁ.	53	
PA_ps_1.5:53.3	Kāmacchandaṁ jhāpetīti—jhānaṁ.	53	
PA_ps_1.5:53.4	Jhāyanto muccatīti—jhānavimokkho.	53	
PA_ps_1.5:53.5	Jhāpento muccatīti—jhānavimokkho.	53	
PA_ps_1.5:53.6	Jhāyantīti— dhammā.	53	
PA_ps_1.5:53.7	Jhāpetīti—kilese.	53	
PA_ps_1.5:53.8	Jhāte ca jhāpe ca jānātīti—jhānavimokkho.	53	
PA_ps_1.5:53.9	Abyāpādo jhāyatīti—jhānaṁ.	53	
PA_ps_1.5:53.10	Byāpādaṁ jhāpetīti—jhānaṁ.	53	
PA_ps_1.5:53.11	Jhāyanto muccatīti— jhānavimokkho.	53	
PA_ps_1.5:53.12	Jhāpento muccatīti—jhānavimokkho.	53	
PA_ps_1.5:53.13	Jhāyantīti—dhammā.	53	
PA_ps_1.5:53.14	Jhāpetīti—kilese.	53	
PA_ps_1.5:53.15	Jhāte ca jhāpe ca jānātīti—jhānavimokkho.	53	
PA_ps_1.5:53.16	Ālokasaññā jhāyatīti—jhānaṁ.	53	
PA_ps_1.5:53.17	Thinamiddhaṁ jhāpetīti—jhānaṁ …pe…	53	
PA_ps_1.5:53.18	avikkhepo jhāyatīti— jhānaṁ.	53	
PA_ps_1.5:53.19	Uddhaccaṁ jhāpetīti—jhānaṁ.	53	
PA_ps_1.5:53.20	Dhammavavatthānaṁ jhāyatīti—jhānaṁ.	53	
PA_ps_1.5:53.21	Vicikicchaṁ jhāpetīti—jhānaṁ.	53	
PA_ps_1.5:53.22	Ñāṇaṁ jhāyatīti—jhānaṁ.	53	
PA_ps_1.5:53.23	Avijjaṁ jhāpetīti— jhānaṁ.	53	
PA_ps_1.5:53.24	Pāmojjaṁ jhāyatīti—jhānaṁ.	53	
PA_ps_1.5:53.25	Aratiṁ jhāpetīti—jhānaṁ.	53	
PA_ps_1.5:53.26	Paṭhamaṁ jhānaṁ jhāyatīti—jhānaṁ.	53	
PA_ps_1.5:53.27	Nīvaraṇe jhāpetīti—jhānaṁ …pe…	53	
PA_ps_1.5:53.28	arahattamaggo jhāyatīti— jhānaṁ.	53	
PA_ps_1.5:53.29	Sabbakilese jhāpetīti—jhānaṁ.	53	
PA_ps_1.5:53.30	Jhāyanto muccatīti—jhānavimokkho.	53	
PA_ps_1.5:53.31	Jhāpento muccatīti—jhānavimokkho.	53	
PA_ps_1.5:53.32	Jhāyantīti—dhammā.	53	
PA_ps_1.5:53.33	Jhāpetīti—kilese.	53	
PA_ps_1.5:53.34	Jhāte ca jhāpe ca jānātīti—jhānavimokkho—ayaṁ jhānavimokkho.	53	
PA_ps_1.5:54.1	Katamo anupādā cittassa vimokkho?	54	
PA_ps_1.5:54.2	Siyā eko anupādācittassa vimokkho dasa anupādācittassa vimokkhā honti, dasa anupādācittassa vimokkhā eko anupādācittassa vimokkho hoti vatthuvasena pariyāyena siyāti.	54	
PA_ps_1.5:54.3	Kathañca siyā?	54	
PA_ps_1.5:54.4	Aniccānupassanañāṇaṁ niccato upādānā muccatīti—	54	
PA_ps_1.5:54.5	anupādācittassa vimokkho.	54	
PA_ps_1.5:54.6	Dukkhānupassanañāṇaṁ sukhato upādānā muccatīti—	54	
PA_ps_1.5:54.7	anupādācittassa vimokkho.	54	
PA_ps_1.5:54.8	Anattānupassanañāṇaṁ attato upādānā muccatīti—	54	
PA_ps_1.5:54.9	anupādācittassa vimokkho.	54	
PA_ps_1.5:54.10	Nibbidānupassanañāṇaṁ nandiyā upādānā muccatīti—	54	
PA_ps_1.5:54.11	anupādācittassa vimokkho.	54	
PA_ps_1.5:54.12	Virāgānupassanañāṇaṁ rāgato upādānā muccatīti—	54	
PA_ps_1.5:54.13	anupādācittassa vimokkho.	54	
PA_ps_1.5:54.14	Nirodhānupassanañāṇaṁ samudayato upādānā muccatīti—	54	
PA_ps_1.5:54.15	anupādācittassa vimokkho.	54	
PA_ps_1.5:54.16	Paṭinissaggānupassanañāṇaṁ ādānato upādānā muccatīti—	54	
PA_ps_1.5:54.17	anupādācittassa vimokkho.	54	
PA_ps_1.5:54.18	Animittānupassanañāṇaṁ nimittato upādānā muccatīti—	54	
PA_ps_1.5:54.19	anupādācittassa vimokkho.	54	
PA_ps_1.5:54.20	Appaṇihitānupassanañāṇaṁ paṇidhiyā upādānā muccatīti—	54	
PA_ps_1.5:54.21	anupādācittassa vimokkho.	54	
PA_ps_1.5:54.22	Suññatānupassanañāṇaṁ abhinivesato upādānā muccatīti—	54	
PA_ps_1.5:54.23	anupādācittassa vimokkho.	54	
PA_ps_1.5:54.24	Evaṁ siyā eko anupādācittassa vimokkho dasa anupādācittassa vimokkhā honti, dasa anupādācittassa vimokkhā eko anupādācittassa vimokkho hoti vatthuvasena pariyāyena.	54	
PA_ps_1.5:55.1	Rūpe aniccānupassanañāṇaṁ niccato upādānā muccatīti—	55	
PA_ps_1.5:55.2	anupādācittassa vimokkho …pe…	55	
PA_ps_1.5:55.3	rūpe suññatānupassanañāṇaṁ abhinivesato upādānā muccatīti—	55	
PA_ps_1.5:55.4	anupādācittassa vimokkho.	55	
PA_ps_1.5:55.5	Evaṁ siyā eko anupādācittassa vimokkho dasa anupādācittassa vimokkhā honti, dasa anupādācittassa vimokkhā eko anupādācittassa vimokkho hoti vatthuvasena pariyāyena.	55	
PA_ps_1.5:56.1	Vedanāya …pe…	56	
PA_ps_1.5:56.2	saññāya …	56	
PA_ps_1.5:56.3	saṅkhāresu …	56	
PA_ps_1.5:56.4	viññāṇe …	56	
PA_ps_1.5:56.5	cakkhusmiṁ …pe…	56	
PA_ps_1.5:56.6	jarāmaraṇe aniccānupassanañāṇaṁ niccato upādānā muccatīti—	56	
PA_ps_1.5:56.7	anupādācittassa vimokkho …pe…	56	
PA_ps_1.5:56.8	jarāmaraṇe suññatānupassanañāṇaṁ abhinivesato upādānā muccatīti—	56	
PA_ps_1.5:56.9	anupādācittassa vimokkho.	56	
PA_ps_1.5:56.10	Evaṁ siyā eko anupādācittassa vimokkho dasa anupādācittassa vimokkhā honti, dasa anupādācittassa vimokkhā eko anupādācittassa vimokkho hoti vatthuvasena pariyāyena.	56	
PA_ps_1.5:57.1	Aniccānupassanañāṇaṁ katihupādānehi muccati?	57	
PA_ps_1.5:57.2	Dukkhānupassanañāṇaṁ katihupādānehi muccati?	57	
PA_ps_1.5:57.3	Anattānupassanañāṇaṁ katihupādānehi muccati?	57	
PA_ps_1.5:57.4	Nibbidānupassanañāṇaṁ …pe…	57	
PA_ps_1.5:57.5	virāgānupassanañāṇaṁ …	57	
PA_ps_1.5:57.6	nirodhānupassanañāṇaṁ …	57	
PA_ps_1.5:57.7	paṭinissaggānupassanañāṇaṁ …	57	
PA_ps_1.5:57.8	animittānupassanañāṇaṁ …	57	
PA_ps_1.5:57.9	appaṇihitānupassanañāṇaṁ …	57	
PA_ps_1.5:57.10	suññatānupassanañāṇaṁ katihupādānehi muccatīti?	57	
PA_ps_1.5:58.1	Aniccānupassanañāṇaṁ tīhupādānehi muccati.	58	
PA_ps_1.5:58.2	Dukkhānupassanañāṇaṁ ekupādānā muccati.	58	
PA_ps_1.5:58.3	Anattānupassanañāṇaṁ tīhupādānehi muccati.	58	
PA_ps_1.5:58.4	Nibbidānupassanañāṇaṁ ekupādānā muccati.	58	
PA_ps_1.5:58.5	Virāgānupassanañāṇaṁ ekupādānā muccati.	58	
PA_ps_1.5:58.6	Nirodhānupassanañāṇaṁ catūhupādānehi muccati.	58	
PA_ps_1.5:58.7	Paṭinissaggānupassanañāṇaṁ catūhupādānehi muccati.	58	
PA_ps_1.5:58.8	Animittānupassanañāṇaṁ tīhupādānehi muccati.	58	
PA_ps_1.5:58.9	Appaṇihitānupassanañāṇaṁ ekupādānā muccati.	58	
PA_ps_1.5:58.10	Suññatānupassanañāṇaṁ tīhupādānehi muccati.	58	
PA_ps_1.5:59.1	Aniccānupassanañāṇaṁ katamehi tīhupādānehi muccati?	59	
PA_ps_1.5:59.2	Diṭṭhupādānā, sīlabbatupādānā, attavādupādānā—	59	
PA_ps_1.5:59.3	aniccānupassanañāṇaṁ imehi tīhupādānehi muccati.	59	
PA_ps_1.5:59.4	Dukkhānupassanañāṇaṁ katamā ekupādānā muccati?	59	
PA_ps_1.5:59.5	Kāmupādānā—	59	
PA_ps_1.5:59.6	dukkhānupassanañāṇaṁ idaṁ ekupādānā muccati.	59	
PA_ps_1.5:59.7	Anattānupassanañāṇaṁ katamehi tīhupādānehi muccati?	59	
PA_ps_1.5:59.8	Diṭṭhupādānā, sīlabbatupādānā, attavādupādānā—	59	
PA_ps_1.5:59.9	anattānupassanañāṇaṁ imehi tīhupādānehi muccati.	59	
PA_ps_1.5:59.10	Nibbidānupassanañāṇaṁ katamā ekupādānā muccati?	59	
PA_ps_1.5:59.11	Kāmupādānā—	59	
PA_ps_1.5:59.12	nibbidānupassanañāṇaṁ idaṁ ekupādānā muccati.	59	
PA_ps_1.5:59.13	Virāgānupassanañāṇaṁ katamā ekupādānā muccati?	59	
PA_ps_1.5:59.14	Kāmupādānā—	59	
PA_ps_1.5:59.15	virāgānupassanañāṇaṁ idaṁ ekupādānā muccati.	59	
PA_ps_1.5:59.16	Nirodhānupassanañāṇaṁ katamehi catūhupādānehi muccati?	59	
PA_ps_1.5:59.17	Kāmupādānā, diṭṭhupādānā, sīlabbatupādānā, attavādupādānā—	59	
PA_ps_1.5:59.18	nirodhānupassanañāṇaṁ imehi catūhupādānehi muccati.	59	
PA_ps_1.5:59.19	Paṭinissaggānupassanañāṇaṁ katamehi catūhupādānehi muccati?	59	
PA_ps_1.5:59.20	Kāmupādānā, diṭṭhupādānā, sīlabbatupādānā, attavādupādānā—	59	
PA_ps_1.5:59.21	paṭinissaggānupassanañāṇaṁ imehi catūhupādānehi muccati.	59	
PA_ps_1.5:59.22	Animittānupassanañāṇaṁ katamehi tīhupādānehi muccati?	59	
PA_ps_1.5:59.23	Diṭṭhupādānā, sīlabbatupādānā, attavādupādānā—	59	
PA_ps_1.5:59.24	animittānupassanañāṇaṁ imehi tīhupādānehi muccati.	59	
PA_ps_1.5:59.25	Appaṇihitānupassanañāṇaṁ katamā ekupādānā muccati?	59	
PA_ps_1.5:59.26	Kāmupādānā—	59	
PA_ps_1.5:59.27	appaṇihitānupassanañāṇaṁ idaṁ ekupādānā muccati.	59	
PA_ps_1.5:59.28	Suññatānupassanañāṇaṁ katamehi tīhupādānehi muccati?	59	
PA_ps_1.5:59.29	Diṭṭhupādānā, sīlabbatupādānā, attavādupādānā—	59	
PA_ps_1.5:59.30	suññatānupassanañāṇaṁ imehi tīhupādānehi muccati.	59	
PA_ps_1.5:60.1	Yañca aniccānupassanañāṇaṁ, yañca anattānupassanañāṇaṁ, yañca animittānupassanañāṇaṁ, yañca suññatānupassanañāṇaṁ—	60	
PA_ps_1.5:60.2	imāni cattāri ñāṇāni tīhupādānehi muccanti—	60	
PA_ps_1.5:60.3	diṭṭhupādānā, sīlabbatupādānā, attavādupādānā.	60	
PA_ps_1.5:60.4	Yañca dukkhānupassanañāṇaṁ, yaṁ ca nibbidānupassanañāṇaṁ, yañca virāgānupassanañāṇaṁ, yañca appaṇihitānupassanañāṇaṁ—	60	
PA_ps_1.5:60.5	imāni cattāri ñāṇāni ekupādānā muccanti—	60	
PA_ps_1.5:60.6	kāmupādānā.	60	
PA_ps_1.5:60.7	Yañca nirodhānupassanañāṇaṁ, yañca paṭinissaggānupassanañāṇaṁ—	60	
PA_ps_1.5:60.8	imāni dve ñāṇāni catūhupādānehi muccanti—	60	
PA_ps_1.5:60.9	kāmupādānā, diṭṭhupādānā, sīlabbatupādānā, attavādupādānā—	60	
PA_ps_1.5:60.10	ayaṁ anupādācittassa vimokkho.	60	
PA_ps_1.5:60.11	Vimokkhakathāya paṭhamabhāṇavāro.	60	
PA_ps_1.5:61.1	Tīṇi kho panimāni vimokkhamukhāni lokaniyyānāya saṁvattanti.	61	
PA_ps_1.5:61.2_0	Sabbasaṅkhāre paricchedaparivaṭumato samanupassanatāya animittāya ca dhātuyā cittasampakkhandanatāya,	61	
PA_ps_1.5:61.2_1	sabbasaṅkhāresu manosamuttejanatāya appaṇihitāya ca dhātuyā cittasampakkhandanatāya,	61	
PA_ps_1.5:61.2_2	sabbadhamme parato samanupassanatāya suññatāya ca dhātuyā cittasampakkhandanatāya—	61	
PA_ps_1.5:61.3	imāni tīṇi vimokkhamukhāni lokaniyyānāya saṁvattanti.	61	
PA_ps_1.5:62.1	Aniccato manasikaroto kathaṁ saṅkhārā upaṭṭhanti?	62	
PA_ps_1.5:62.2	Dukkhato manasikaroto kathaṁ saṅkhārā upaṭṭhanti?	62	
PA_ps_1.5:62.3	Anattato manasikaroto kathaṁ saṅkhārā upaṭṭhanti?	62	
PA_ps_1.5:62.4	Aniccato manasikaroto khayato saṅkhārā upaṭṭhanti, dukkhato manasikaroto bhayato saṅkhārā upaṭṭhanti, anattato manasikaroto suññato saṅkhārā upaṭṭhanti.	62	
PA_ps_1.5:63.1	Aniccato manasikaroto kiṁ bahulaṁ cittaṁ hoti?	63	
PA_ps_1.5:63.2	Dukkhato manasikaroto kiṁ bahulaṁ cittaṁ hoti?	63	
PA_ps_1.5:63.3	Anattato manasikaroto kiṁ bahulaṁ cittaṁ hoti?	63	
PA_ps_1.5:63.4	Aniccato manasikaroto adhimokkhabahulaṁ cittaṁ hoti.	63	
PA_ps_1.5:63.5	Dukkhato manasikaroto passaddhibahulaṁ cittaṁ hoti.	63	
PA_ps_1.5:63.6	Anattato manasikaroto vedabahulaṁ cittaṁ hoti.	63	
PA_ps_1.5:64.1	Aniccato manasikaronto adhimokkhabahulo katamindriyaṁ paṭilabhati?	64	
PA_ps_1.5:64.2	Dukkhato manasikaronto passaddhibahulo katamindriyaṁ paṭilabhati?	64	
PA_ps_1.5:64.3	Anattato manasikaronto vedabahulo katamindriyaṁ paṭilabhati?	64	
PA_ps_1.5:64.4	Aniccato manasikaronto adhimokkhabahulo saddhindriyaṁ paṭilabhati.	64	
PA_ps_1.5:64.5	Dukkhato manasikaronto passaddhibahulo samādhindriyaṁ paṭilabhati.	64	
PA_ps_1.5:64.6	Anattato manasikaronto vedabahulo paññindriyaṁ paṭilabhati.	64	
PA_ps_1.5:65.1_0	Aniccato manasikaroto adhimokkhabahulassa katamindriyaṁ ādhipateyyaṁ hoti, bhāvanāya	65	
PA_ps_1.5:65.1_1	katindriyāni tadanvayā honti, sahajātapaccayā honti, aññamaññapaccayā honti, nissayapaccayā	65	
PA_ps_1.5:65.1_2	honti, sampayuttapaccayā honti, ekarasā honti, kenaṭṭhena bhāvanā, ko bhāveti?	65	
PA_ps_1.5:65.2_0	Dukkhato manasikaroto passaddhibahulassa katamindriyaṁ ādhipateyyaṁ hoti, bhāvanāya	65	
PA_ps_1.5:65.2_1	katindriyāni tadanvayā honti, sahajātapaccayā honti, aññamaññapaccayā honti, nissayapaccayā	65	
PA_ps_1.5:65.2_2	honti, sampayuttapaccayā honti, ekarasā honti, kenaṭṭhena bhāvanā, ko bhāveti?	65	
PA_ps_1.5:65.3_0	Anattato manasikaroto vedabahulassa katamindriyaṁ ādhipateyyaṁ hoti, bhāvanāya katindriyāni	65	
PA_ps_1.5:65.3_1	tadanvayā honti, sahajātapaccayā honti, aññamaññapaccayā honti, nissayapaccayā honti,	65	
PA_ps_1.5:65.3_2	sampayuttapaccayā honti, ekarasā honti, kenaṭṭhena bhāvanā, ko bhāveti?	65	
PA_ps_1.5:65.4	Aniccato manasikaroto adhimokkhabahulassa saddhindriyaṁ ādhipateyyaṁ hoti.	65	
PA_ps_1.5:65.5	Bhāvanāya cattārindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti, ekarasā honti.	65	
PA_ps_1.5:65.6	Ekarasaṭṭhena bhāvanā.	65	
PA_ps_1.5:65.7	Yo sammāpaṭipanno so bhāveti;	65	
PA_ps_1.5:65.8	natthi micchāpaṭipannassa indriyabhāvanā.	65	
PA_ps_1.5:65.9	Dukkhato manasikaroto passaddhibahulassa samādhindriyaṁ ādhipateyyaṁ hoti.	65	
PA_ps_1.5:65.10	Bhāvanāya cattārindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti, ekarasā honti.	65	
PA_ps_1.5:65.11	Ekarasaṭṭhena bhāvanā.	65	
PA_ps_1.5:65.12	Yo sammāpaṭipanno so bhāveti;	65	
PA_ps_1.5:65.13	natthi micchāpaṭipannassa indriyabhāvanā.	65	
PA_ps_1.5:65.14	Anattato manasikaroto vedabahulassa paññindriyaṁ ādhipateyyaṁ hoti.	65	
PA_ps_1.5:65.15	Bhāvanāya cattārindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti, ekarasā honti.	65	
PA_ps_1.5:65.16	Ekarasaṭṭhena bhāvanā.	65	
PA_ps_1.5:65.17	Yo sammāpaṭipanno so bhāveti;	65	
PA_ps_1.5:65.18	natthi micchāpaṭipannassa indriyabhāvanā.	65	
PA_ps_1.5:66.1	Aniccato manasikaroto adhimokkhabahulassa katamindriyaṁ ādhipateyyaṁ hoti?	66	
PA_ps_1.5:66.2	Bhāvanāya katindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti?	66	
PA_ps_1.5:66.3	Paṭivedhakāle katamindriyaṁ ādhipateyyaṁ hoti?	66	
PA_ps_1.5:66.4	Paṭivedhāya katindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti, ekarasā honti?	66	
PA_ps_1.5:66.5	Kenaṭṭhena bhāvanā?	66	
PA_ps_1.5:66.6	Kenaṭṭhena paṭivedho?	66	
PA_ps_1.5:66.7	Dukkhato manasikaroto passaddhibahulassa katamindriyaṁ ādhipateyyaṁ hoti?	66	
PA_ps_1.5:66.8	Bhāvanāya katindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti?	66	
PA_ps_1.5:66.9	Paṭivedhakāle katamindriyaṁ ādhipateyyaṁ hoti?	66	
PA_ps_1.5:66.10	Paṭivedhāya katindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti, ekarasā honti?	66	
PA_ps_1.5:66.11	Kenaṭṭhena bhāvanā?	66	
PA_ps_1.5:66.12	Kenaṭṭhena paṭivedho?	66	
PA_ps_1.5:66.13	Anattato manasikaroto vedabahulassa katamindriyaṁ ādhipateyyaṁ hoti?	66	
PA_ps_1.5:66.14	Bhāvanāya katindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti?	66	
PA_ps_1.5:66.15	Paṭivedhakāle katamindriyaṁ ādhipateyyaṁ hoti?	66	
PA_ps_1.5:66.16	Paṭivedhāya katindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti, ekarasā honti?	66	
PA_ps_1.5:66.17	Kenaṭṭhena bhāvanā?	66	
PA_ps_1.5:66.18	Kenaṭṭhena paṭivedho?	66	
PA_ps_1.5:67.1	Aniccato manasikaroto adhimokkhabahulassa saddhindriyaṁ ādhipateyyaṁ hoti.	67	
PA_ps_1.5:67.2	Bhāvanāya cattārindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti.	67	
PA_ps_1.5:67.3	Paṭivedhakāle paññindriyaṁ ādhipateyyaṁ hoti.	67	
PA_ps_1.5:67.4	Paṭivedhāya cattārindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti, ekarasā honti.	67	
PA_ps_1.5:67.5	Ekarasaṭṭhena bhāvanā.	67	
PA_ps_1.5:67.6	Dassanaṭṭhena paṭivedho.	67	
PA_ps_1.5:67.7	Evaṁ paṭivijjhantopi bhāveti, bhāventopi paṭivijjhati.	67	
PA_ps_1.5:67.8	Dukkhato manasikaroto passaddhibahulassa samādhindriyaṁ ādhipateyyaṁ hoti.	67	
PA_ps_1.5:67.9	Bhāvanāya cattārindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti.	67	
PA_ps_1.5:67.10	Paṭivedhakāle paññindriyaṁ ādhipateyyaṁ hoti.	67	
PA_ps_1.5:67.11	Paṭivedhāya cattārindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti, ekarasā honti.	67	
PA_ps_1.5:67.12	Ekarasaṭṭhena bhāvanā.	67	
PA_ps_1.5:67.13	Dassanaṭṭhena paṭivedho.	67	
PA_ps_1.5:67.14	Evaṁ paṭivijjhantopi bhāveti, bhāventopi paṭivijjhati.	67	
PA_ps_1.5:67.15	Anattato manasikaroto vedabahulassa paññindriyaṁ ādhipateyyaṁ hoti.	67	
PA_ps_1.5:67.16	Bhāvanāya cattārindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti.	67	
PA_ps_1.5:67.17	Paṭivedhakālepi paññindriyaṁ ādhipateyyaṁ hoti.	67	
PA_ps_1.5:67.18	Paṭivedhāya cattārindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti, ekarasā honti.	67	
PA_ps_1.5:67.19	Ekarasaṭṭhena bhāvanā.	67	
PA_ps_1.5:67.20	Dassanaṭṭhena paṭivedho.	67	
PA_ps_1.5:67.21	Evaṁ paṭivijjhantopi bhāveti, bhāventopi paṭivijjhati.	67	
PA_ps_1.5:68.1	Aniccato manasikaroto katamindriyaṁ adhimattaṁ hoti?	68	
PA_ps_1.5:68.2	Katamindriyassa adhimattattā saddhāvimutto hoti?	68	
PA_ps_1.5:68.3	Dukkhato manasikaroto katamindriyaṁ adhimattaṁ hoti?	68	
PA_ps_1.5:68.4	Katamindriyassa adhimattattā kāyasakkhī hoti?	68	
PA_ps_1.5:68.5	Anattato manasikaroto katamindriyaṁ adhimattaṁ hoti?	68	
PA_ps_1.5:68.6	Katamindriyassa adhimattattā diṭṭhippatto hoti?	68	
PA_ps_1.5:69.1	Aniccato manasikaroto saddhindriyaṁ adhimattaṁ hoti.	69	
PA_ps_1.5:69.2	Saddhindriyassa adhimattattā saddhāvimutto hoti.	69	
PA_ps_1.5:69.3	Dukkhato manasikaroto samādhindriyaṁ adhimattaṁ hoti.	69	
PA_ps_1.5:69.4	Samādhindriyassa adhimattattā kāyasakkhī hoti.	69	
PA_ps_1.5:69.5	Anattato manasikaroto paññindriyaṁ adhimattaṁ hoti.	69	
PA_ps_1.5:69.6	Paññindriyassa adhimattattā diṭṭhippatto hoti.	69	
PA_ps_1.5:70.1	Saddahanto vimuttoti—	70	
PA_ps_1.5:70.2	saddhāvimutto.	70	
PA_ps_1.5:70.3	Phuṭṭhattā sacchikatoti—	70	
PA_ps_1.5:70.4	kāyasakkhī.	70	
PA_ps_1.5:70.5	Diṭṭhattā pattoti—	70	
PA_ps_1.5:70.6	diṭṭhippatto.	70	
PA_ps_1.5:70.7	Saddahanto vimuccatīti—	70	
PA_ps_1.5:70.8	saddhāvimutto.	70	
PA_ps_1.5:70.9	Jhānaphassaṁ paṭhamaṁ phusati, pacchā nirodhaṁ nibbānaṁ sacchikarotīti—	70	
PA_ps_1.5:70.10	kāyasakkhī.	70	
PA_ps_1.5:70.11	“Dukkhā saṅkhārā, sukho nirodho”ti ñātaṁ hoti diṭṭhaṁ viditaṁ sacchikataṁ phassitaṁ paññāyāti—	70	
PA_ps_1.5:70.12	diṭṭhippatto.	70	
PA_ps_1.5:70.13	Yo cāyaṁ puggalo saddhāvimutto, yo ca kāyasakkhī, yo ca diṭṭhippatto, siyā ime tayo puggalā saddhāvimuttāpi kāyasakkhīpi diṭṭhippattāpi vatthuvasena pariyāyena siyāti.	70	
PA_ps_1.5:70.14	Kathañca siyā?	70	
PA_ps_1.5:70.15	Aniccato manasikaroto saddhindriyaṁ adhimattaṁ hoti.	70	
PA_ps_1.5:70.16	Saddhindriyassa adhimattattā saddhāvimutto hoti.	70	
PA_ps_1.5:70.17	Dukkhato manasikaroto saddhindriyaṁ adhimattaṁ hoti.	70	
PA_ps_1.5:70.18	Saddhindriyassa adhimattattā saddhāvimutto hoti.	70	
PA_ps_1.5:70.19	Anattato manasikaroto saddhindriyaṁ adhimattaṁ hoti.	70	
PA_ps_1.5:70.20	Saddhindriyassa adhimattattā saddhāvimutto hoti.	70	
PA_ps_1.5:70.21	Evaṁ ime tayo puggalā saddhindriyassa vasena saddhāvimuttā.	70	
PA_ps_1.5:71.1	Dukkhato manasikaroto samādhindriyaṁ adhimattaṁ hoti.	71	
PA_ps_1.5:71.2	Samādhindriyassa adhimattattā kāyasakkhī hoti.	71	
PA_ps_1.5:71.3	Anattato manasikaroto samādhindriyaṁ adhimattaṁ hoti.	71	
PA_ps_1.5:71.4	Samādhindriyassa adhimattattā kāyasakkhī hoti.	71	
PA_ps_1.5:71.5	Aniccato manasikaroto samādhindriyaṁ adhimattaṁ hoti.	71	
PA_ps_1.5:71.6	Samādhindriyassa adhimattattā kāyasakkhī hoti.	71	
PA_ps_1.5:71.7	Evaṁ ime tayo puggalā samādhindriyassa vasena kāyasakkhī.	71	
PA_ps_1.5:72.1	Anattato manasikaroto paññindriyaṁ adhimattaṁ hoti.	72	
PA_ps_1.5:72.2	Paññindriyassa adhimattattā diṭṭhippatto hoti.	72	
PA_ps_1.5:72.3	Aniccato manasikaroto paññindriyaṁ adhimattaṁ hoti.	72	
PA_ps_1.5:72.4	Paññindriyassa adhimattattā diṭṭhippatto hoti.	72	
PA_ps_1.5:72.5	Dukkhato manasikaroto paññindriyaṁ adhimattaṁ hoti.	72	
PA_ps_1.5:72.6	Paññindriyassa adhimattattā diṭṭhippatto hoti.	72	
PA_ps_1.5:72.7	Evaṁ ime tayo puggalā paññindriyassa vasena diṭṭhippattā.	72	
PA_ps_1.5:73.1	Yo cāyaṁ puggalo saddhāvimutto, yo ca kāyasakkhī, yo ca diṭṭhippatto, evaṁ siyā ime tayo puggalā saddhāvimuttāpi kāyasakkhīpi diṭṭhippattāpi vatthuvasena pariyāyena.	73	
PA_ps_1.5:73.2	Yo cāyaṁ puggalo saddhāvimutto, yo ca kāyasakkhī, yo ca diṭṭhippatto, siyā ime tayo puggalā …pe…	73	
PA_ps_1.5:73.3	aññoyeva saddhāvimutto, añño kāyasakkhī, añño diṭṭhippatto.	73	
PA_ps_1.5:74.1	Siyāti.	74	
PA_ps_1.5:74.2	Kathañca siyā?	74	
PA_ps_1.5:74.3	Aniccato manasikaroto saddhindriyaṁ adhimattaṁ hoti.	74	
PA_ps_1.5:74.4	Saddhindriyassa adhimattattā saddhāvimutto hoti.	74	
PA_ps_1.5:74.5	Dukkhato manasikaroto samādhindriyaṁ adhimattaṁ hoti.	74	
PA_ps_1.5:74.6	Samādhindriyassa adhimattattā kāyasakkhī hoti.	74	
PA_ps_1.5:74.7	Anattato manasikaroto paññindriyaṁ adhimattaṁ hoti.	74	
PA_ps_1.5:74.8	Paññindriyassa adhimattattā diṭṭhippatto hoti.	74	
PA_ps_1.5:74.9	Yo cāyaṁ puggalo saddhāvimutto, yo ca kāyasakkhī, yo ca diṭṭhippatto, evaṁ siyā ime tayo puggalā saddhāvimuttāpi kāyasakkhīpi diṭṭhippattāpi vatthuvasena pariyāyena.	74	
PA_ps_1.5:74.10	Aññoyeva saddhāvimutto, añño kāyasakkhī, añño diṭṭhippatto.	74	
PA_ps_1.5:75.1	Aniccato manasikaroto saddhindriyaṁ adhimattaṁ hoti, saddhindriyassa adhimattattā sotāpattimaggaṁ paṭilabhati;	75	
PA_ps_1.5:75.2	tena vuccati—	75	
PA_ps_1.5:75.3	“saddhānusārī”.	75	
PA_ps_1.5:75.4	Cattārindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti.	75	
PA_ps_1.5:75.5	Saddhindriyassa vasena catunnaṁ indriyānaṁ bhāvanā hoti.	75	
PA_ps_1.5:75.6	Ye hi keci saddhindriyassa vasena sotāpattimaggaṁ paṭilabhanti, sabbe te saddhānusārino.	75	
PA_ps_1.5:76.1	Aniccato manasikaroto saddhindriyaṁ adhimattaṁ hoti, saddhindriyassa adhimattattā sotāpattiphalaṁ sacchikataṁ hoti;	76	
PA_ps_1.5:76.2	tena vuccati—	76	
PA_ps_1.5:76.3	“saddhāvimutto”.	76	
PA_ps_1.5:76.4	Cattārindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti.	76	
PA_ps_1.5:76.5	Saddhindriyassa vasena cattārindriyāni bhāvitāni honti subhāvitāni.	76	
PA_ps_1.5:76.6	Yehi keci saddhindriyassa vasena sotāpattiphalaṁ sacchikatā, sabbe te saddhāvimuttā.	76	
PA_ps_1.5:77.1	Aniccato manasikaroto saddhindriyaṁ adhimattaṁ hoti, saddhindriyassa adhimattattā sakadāgāmimaggaṁ paṭilabhati …pe…	77	
PA_ps_1.5:77.2	sakadāgāmiphalaṁ sacchikataṁ hoti …pe…	77	
PA_ps_1.5:77.3	anāgāmimaggaṁ paṭilabhati …	77	
PA_ps_1.5:77.4	anāgāmiphalaṁ sacchikataṁ hoti …pe…	77	
PA_ps_1.5:77.5	arahattamaggaṁ paṭilabhati …	77	
PA_ps_1.5:77.6	arahattaṁ sacchikataṁ hoti;	77	
PA_ps_1.5:77.7	tena vuccati—	77	
PA_ps_1.5:77.8	“saddhāvimutto”.	77	
PA_ps_1.5:77.9	Cattārindriyāni tadanvayā honti …pe…	77	
PA_ps_1.5:77.10	sampayuttapaccayā honti.	77	
PA_ps_1.5:77.11	Saddhindriyassa vasena cattārindriyāni bhāvitāni honti subhāvitāni.	77	
PA_ps_1.5:77.12	Yehi keci saddhindriyassa vasena arahattaṁ sacchikatā, sabbe te saddhāvimuttā.	77	
PA_ps_1.5:78.1	Dukkhato manasikaroto samādhindriyaṁ adhimattaṁ hoti, samādhindriyassa adhimattattā sotāpattimaggaṁ paṭilabhati;	78	
PA_ps_1.5:78.2	tena vuccati—	78	
PA_ps_1.5:78.3	“kāyasakkhī”.	78	
PA_ps_1.5:78.4	Cattārindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti.	78	
PA_ps_1.5:78.5	Samādhindriyassa vasena catunnaṁ indriyānaṁ bhāvanā hoti.	78	
PA_ps_1.5:78.6	Ye hi keci samādhindriyassa vasena sotāpattimaggaṁ paṭilabhanti, sabbe te kāyasakkhī.	78	
PA_ps_1.5:79.1	Dukkhato manasikaroto samādhindriyaṁ adhimattaṁ hoti, samādhindriyassa adhimattattā sotāpattiphalaṁ sacchikataṁ hoti …pe…	79	
PA_ps_1.5:79.2	sakadāgāmimaggaṁ paṭilabhati …pe…	79	
PA_ps_1.5:79.3	sakadāgāmiphalaṁ sacchikataṁ hoti …pe…	79	
PA_ps_1.5:79.4	anāgāmimaggaṁ paṭilabhati …pe…	79	
PA_ps_1.5:79.5	anāgāmiphalaṁ sacchikataṁ hoti …pe…	79	
PA_ps_1.5:79.6	arahattamaggaṁ paṭilabhati …pe…	79	
PA_ps_1.5:79.7	arahattaṁ sacchikataṁ hoti;	79	
PA_ps_1.5:79.8	tena vuccati—	79	
PA_ps_1.5:79.9	“kāyasakkhī”.	79	
PA_ps_1.5:79.10	Cattārindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti.	79	
PA_ps_1.5:79.11	Samādhindriyassa vasena cattārindriyāni bhāvitāni honti subhāvitāni.	79	
PA_ps_1.5:79.12	Ye hi keci samādhindriyassa vasena arahattaṁ sacchikatā, sabbe te kāyasakkhī.	79	
PA_ps_1.5:80.1	Anattato manasikaroto paññindriyaṁ adhimattaṁ hoti, paññindriyassa adhimattattā sotāpattimaggaṁ paṭilabhati;	80	
PA_ps_1.5:80.2	tena vuccati—	80	
PA_ps_1.5:80.3	“dhammānusārī”.	80	
PA_ps_1.5:80.4	Cattārindriyāni tadanvayā honti …pe…	80	
PA_ps_1.5:80.5	sampayuttapaccayā honti.	80	
PA_ps_1.5:80.6	Paññindriyassa vasena catunnaṁ indriyānaṁ bhāvanā hoti.	80	
PA_ps_1.5:80.7	Ye hi keci paññindriyassa vasena sotāpattimaggaṁ paṭilabhanti, sabbe te dhammānusārino.	80	
PA_ps_1.5:81.1	Anattato manasikaroto paññindriyaṁ adhimattaṁ hoti, paññindriyassa adhimattattā sotāpattiphalaṁ sacchikataṁ hoti;	81	
PA_ps_1.5:81.2	tena vuccati—	81	
PA_ps_1.5:81.3	“diṭṭhippatto”.	81	
PA_ps_1.5:81.4	Cattārindriyāni tadanvayā honti …pe…	81	
PA_ps_1.5:81.5	sampayuttapaccayā honti.	81	
PA_ps_1.5:81.6	Paññindriyassa vasena cattārindriyāni bhāvitāni honti subhāvitāni.	81	
PA_ps_1.5:81.7	Ye hi keci paññindriyassa vasena sotāpattiphalaṁ sacchikatā, sabbe te diṭṭhippattā.	81	
PA_ps_1.5:82.1	Anattato manasikaroto paññindriyaṁ adhimattaṁ hoti, paññindriyassa adhimattattā sakadāgāmimaggaṁ paṭilabhati …pe…	82	
PA_ps_1.5:82.2	sakadāgāmiphalaṁ sacchikataṁ hoti …pe…	82	
PA_ps_1.5:82.3	anāgāmimaggaṁ paṭilabhati …	82	
PA_ps_1.5:82.4	anāgāmiphalaṁ sacchikataṁ hoti …	82	
PA_ps_1.5:82.5	arahattamaggaṁ paṭilabhati …pe…	82	
PA_ps_1.5:82.6	arahattaṁ sacchikataṁ hoti;	82	
PA_ps_1.5:82.7	tena vuccati—	82	
PA_ps_1.5:82.8	“diṭṭhippatto”.	82	
PA_ps_1.5:82.9	Cattārindriyāni tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti.	82	
PA_ps_1.5:82.10	Paññindriyassa vasena cattārindriyāni bhāvitāni honti subhāvitāni.	82	
PA_ps_1.5:82.11	Ye hi keci paññindriyassa vasena arahattaṁ sacchikatā, sabbe te diṭṭhippattā.	82	
PA_ps_1.5:83.1_0	Ye hi keci nekkhammaṁ bhāvitā vā bhāventi vā bhāvissanti vā, adhigatā vā adhigacchanti	83	
PA_ps_1.5:83.1_1	vā adhigamissanti vā, pattā vā pāpuṇanti vā pāpuṇissanti vā, paṭiladdhā vā paṭilabhanti	83	
PA_ps_1.5:83.1_2	vā paṭilabhissanti vā, paṭividdhā vā paṭivijjhanti vā paṭivijjhissanti vā, sacchikatā	83	
PA_ps_1.5:83.1_3	vā sacchikaronti vā sacchikarissanti vā, phassitā vā phassanti vā phassissanti vā,	83	
PA_ps_1.5:83.1_4	vasippattā vā pāpuṇanti vā pāpuṇissanti vā, pāramippattā vā pāpuṇanti vā pāpuṇissanti	83	
PA_ps_1.5:83.1_5	vā, vesārajjappattā vā pāpuṇanti vā pāpuṇissanti vā, sabbe te saddhindriyassa vasena	83	
PA_ps_1.5:83.1_6	saddhāvimuttā, samādhindriyassa vasena kāyasakkhī, paññindriyassa vasena diṭṭhippattā.	83	
PA_ps_1.5:84.1	Ye hi keci abyāpādaṁ …pe…	84	
PA_ps_1.5:84.2	ālokasaññaṁ …	84	
PA_ps_1.5:84.3	avikkhepaṁ …	84	
PA_ps_1.5:84.4	dhammavavatthānaṁ …	84	
PA_ps_1.5:84.5	ñāṇaṁ …	84	
PA_ps_1.5:84.6	pāmojjaṁ …	84	
PA_ps_1.5:84.7	paṭhamaṁ jhānaṁ …	84	
PA_ps_1.5:84.8	dutiyaṁ jhānaṁ …	84	
PA_ps_1.5:84.9	tatiyaṁ jhānaṁ …	84	
PA_ps_1.5:84.10	catutthaṁ jhānaṁ …	84	
PA_ps_1.5:84.11	ākāsānañcāyatanasamāpattiṁ …	84	
PA_ps_1.5:84.12	viññāṇañcāyatanasamāpattiṁ …	84	
PA_ps_1.5:84.13	ākiñcaññāyatanasamāpattiṁ …	84	
PA_ps_1.5:84.14	nevasaññānāsaññāyatanasamāpattiṁ …	84	
PA_ps_1.5:84.15	aniccānupassanaṁ …	84	
PA_ps_1.5:84.16	dukkhānupassanaṁ …	84	
PA_ps_1.5:84.17	anattānupassanaṁ …	84	
PA_ps_1.5:84.18	nibbidānupassanaṁ …	84	
PA_ps_1.5:84.19	virāgānupassanaṁ …	84	
PA_ps_1.5:84.20	nirodhānupassanaṁ …	84	
PA_ps_1.5:84.21	paṭinissaggānupassanaṁ …	84	
PA_ps_1.5:84.22	khayānupassanaṁ …	84	
PA_ps_1.5:84.23	vayānupassanaṁ …	84	
PA_ps_1.5:84.24	vipariṇāmānupassanaṁ …	84	
PA_ps_1.5:84.25	animittānupassanaṁ …	84	
PA_ps_1.5:84.26	appaṇihitānupassanaṁ …	84	
PA_ps_1.5:84.27	suññatānupassanaṁ …	84	
PA_ps_1.5:84.28	adhipaññādhammavipassanaṁ …	84	
PA_ps_1.5:84.29	yathābhūtañāṇadassanaṁ …	84	
PA_ps_1.5:84.30	ādīnavānupassanaṁ …	84	
PA_ps_1.5:84.31	paṭisaṅkhānupassanaṁ …	84	
PA_ps_1.5:84.32	vivaṭṭanānupassanaṁ …	84	
PA_ps_1.5:84.33	sotāpattimaggaṁ …	84	
PA_ps_1.5:84.34	sakadāgāmimaggaṁ …	84	
PA_ps_1.5:84.35	anāgāmimaggaṁ …	84	
PA_ps_1.5:84.36	arahattamaggaṁ ….	84	
PA_ps_1.5:85.1	Ye hi keci cattāro satipaṭṭhāne …	85	
PA_ps_1.5:85.2	cattāro sammappadhāne …	85	
PA_ps_1.5:85.3	cattāro iddhipāde …	85	
PA_ps_1.5:85.4	pañcindriyāni …	85	
PA_ps_1.5:85.5	pañca balāni …	85	
PA_ps_1.5:85.6	satta bojjhaṅge …	85	
PA_ps_1.5:85.7	ariyaṁ aṭṭhaṅgikaṁ maggaṁ …	85	
PA_ps_1.5:85.8_0	ye hi keci aṭṭha vimokkhe bhāvitā vā bhāventi vā bhāvissanti vā, adhigatā vā adhigacchanti	85	
PA_ps_1.5:85.8_1	vā adhigamissanti vā, pattā vā pāpuṇanti vā pāpuṇissanti vā, paṭiladdhā vā paṭilabhanti	85	
PA_ps_1.5:85.8_2	vā paṭilabhissanti vā, paṭividdhā vā paṭivijjhanti vā paṭivijjhissanti vā, sacchikatā	85	
PA_ps_1.5:85.8_3	vā sacchikaronti vā sacchikarissanti vā, phassitā vā phassanti vā phassissanti vā,	85	
PA_ps_1.5:85.8_4	vasippattā vā pāpuṇanti vā pāpuṇissanti vā pāramippattā vā pāpuṇanti vā pāpuṇissanti	85	
PA_ps_1.5:85.8_5	vā, vesārajjappattā vā pāpuṇanti vā pāpuṇissanti vā, sabbe te saddhindriyassa vasena	85	
PA_ps_1.5:85.8_6	saddhāvimuttā, samādhindriyassa vasena kāyasakkhī, paññindriyassa vasena diṭṭhippattā.	85	
PA_ps_1.5:86.1	Ye hi keci catasso paṭisambhidā pattā vā pāpuṇanti vā pāpuṇissanti vā …pe…	86	
PA_ps_1.5:86.2	sabbe te saddhindriyassa vasena saddhāvimuttā, samādhindriyassa vasena kāyasakkhī, paññindriyassa vasena diṭṭhippattā.	86	
PA_ps_1.5:87.1	Ye hi keci tisso vijjā paṭividdhā vā paṭivijjhanti vā paṭivijjhissanti vā …pe…	87	
PA_ps_1.5:87.2	sabbe te saddhindriyassa vasena saddhāvimuttā, samādhindriyassa vasena kāyasakkhī, paññindriyassa vasena diṭṭhippattā.	87	
PA_ps_1.5:88.1_0	Ye hi keci tisso sikkhā sikkhitā vā sikkhanti vā sikkhissanti vā, sacchikatā vā sacchikaronti	88	
PA_ps_1.5:88.1_1	vā sacchikarissanti vā, phassitā vā phassanti vā phassissanti vā, vasippattā vā pāpuṇanti	88	
PA_ps_1.5:88.1_2	vā pāpuṇissanti vā, pāramippattā vā pāpuṇanti vā pāpuṇissanti vā, vesārajjappattā	88	
PA_ps_1.5:88.1_3	vā pāpuṇanti vā pāpuṇissanti vā, sabbe te saddhindriyassa vasena saddhāvimuttā, samādhindriyassa	88	
PA_ps_1.5:88.1_4	vasena kāyasakkhī, paññindriyassa vasena diṭṭhippattā.	88	
PA_ps_1.5:89.1_0	Ye hi keci dukkhaṁ parijānanti samudayaṁ pajahanti nirodhaṁ sacchikaronti maggaṁ	89	
PA_ps_1.5:89.1_1	bhāventi, sabbe te saddhindriyassa vasena saddhāvimuttā, samādhindriyassa vasena	89	
PA_ps_1.5:89.1_2	kāyasakkhī, paññindriyassa vasena diṭṭhippattā.	89	
PA_ps_1.5:90.1	Katihākārehi saccappaṭivedho hoti?	90	
PA_ps_1.5:90.2	Katihākārehi saccāni paṭivijjhati?	90	
PA_ps_1.5:90.3	Catūhākārehi saccappaṭivedho hoti.	90	
PA_ps_1.5:90.4	Catūhākārehi saccāni paṭivijjhati.	90	
PA_ps_1.5:90.5_0	Dukkhasaccaṁ pariññāpaṭivedhaṁ paṭivijjhati, samudayasaccaṁ pahānappaṭivedhaṁ paṭivijjhati,	90	
PA_ps_1.5:90.5_1	nirodhasaccaṁ sacchikiriyāpaṭivedhaṁ paṭivijjhati, maggasaccaṁ bhāvanāpaṭivedhaṁ paṭivijjhati.	90	
PA_ps_1.5:90.6	Imehi catūhākārehi saccappaṭivedho hoti.	90	
PA_ps_1.5:90.7	Imehi catūhākārehi saccāni paṭivijjhanto saddhindriyassa vasena saddhāvimutto, samādhindriyassa vasena kāyasakkhī, paññindriyassa vasena diṭṭhippatto.	90	
PA_ps_1.5:91.1	Katihākārehi saccappaṭivedho hoti?	91	
PA_ps_1.5:91.2	Katihākārehi saccāni paṭivijjhati?	91	
PA_ps_1.5:91.3	Navahākārehi saccappaṭivedho hoti, navahākārehi saccāni paṭivijjhati.	91	
PA_ps_1.5:91.4_0	Dukkhasaccaṁ pariññāpaṭivedhaṁ paṭivijjhati, samudayasaccaṁ pahānappaṭivedhaṁ paṭivijjhati,	91	
PA_ps_1.5:91.4_1	nirodhasaccaṁ sacchikiriyāpaṭivedhaṁ paṭivijjhati, maggasaccaṁ bhāvanāpaṭivedhaṁ paṭivijjhati.	91	
PA_ps_1.5:91.5_0	Abhiññāpaṭivedho ca sabbadhammānaṁ, pariññāpaṭivedho ca sabbasaṅkhārānaṁ, pahānappaṭivedho	91	
PA_ps_1.5:91.5_1	ca sabbākusalānaṁ, bhāvanāpaṭivedho ca catunnaṁ maggānaṁ, sacchikiriyāpaṭivedho ca nirodhassa.	91	
PA_ps_1.5:91.6	Imehi navahākārehi saccappaṭivedho hoti.	91	
PA_ps_1.5:91.7	Imehi navahākārehi saccāni paṭivijjhanto saddhindriyassa vasena saddhāvimutto, samādhindriyassa vasena kāyasakkhī, paññindriyassa vasena diṭṭhippatto.	91	
PA_ps_1.5:91.8	Dutiyabhāṇavāro.	91	
PA_ps_1.5:92.1	Aniccato manasikaroto kathaṁ saṅkhārā upaṭṭhanti?	92	
PA_ps_1.5:92.2	Dukkhato manasikaroto kathaṁ saṅkhārā upaṭṭhanti?	92	
PA_ps_1.5:92.3	Anattato manasikaroto kathaṁ saṅkhārā upaṭṭhanti?	92	
PA_ps_1.5:92.4	Aniccato manasikaroto khayato saṅkhārā upaṭṭhanti.	92	
PA_ps_1.5:92.5	Dukkhato manasikaroto bhayato saṅkhārā upaṭṭhanti.	92	
PA_ps_1.5:92.6	Anattato manasikaroto suññato saṅkhārā upaṭṭhanti.	92	
PA_ps_1.5:93.1	Aniccato manasikaroto kiṁ bahulaṁ cittaṁ hoti?	93	
PA_ps_1.5:93.2	Dukkhato manasikaroto kiṁ bahulaṁ cittaṁ hoti?	93	
PA_ps_1.5:93.3	Anattato manasikaroto kiṁ bahulaṁ cittaṁ hoti?	93	
PA_ps_1.5:93.4	Aniccato manasikaroto adhimokkhabahulaṁ cittaṁ hoti.	93	
PA_ps_1.5:93.5	Dukkhato manasikaroto passaddhibahulaṁ cittaṁ hoti.	93	
PA_ps_1.5:93.6	Anattato manasikaroto vedabahulaṁ cittaṁ hoti.	93	
PA_ps_1.5:94.1	Aniccato manasikaronto adhimokkhabahulo katamaṁ vimokkhaṁ paṭilabhati?	94	
PA_ps_1.5:94.2	Dukkhato manasikaronto passaddhibahulo katamaṁ vimokkhaṁ paṭilabhati?	94	
PA_ps_1.5:94.3	Anattato manasikaronto vedabahulo katamaṁ vimokkhaṁ paṭilabhati?	94	
PA_ps_1.5:94.4	Aniccato manasikaronto adhimokkhabahulo animittaṁ vimokkhaṁ paṭilabhati.	94	
PA_ps_1.5:94.5	Dukkhato manasikaronto passaddhibahulo appaṇihitaṁ vimokkhaṁ paṭilabhati.	94	
PA_ps_1.5:94.6	Anattato manasikaronto vedabahulo suññataṁ vimokkhaṁ paṭilabhati.	94	
PA_ps_1.5:95.1_0	Aniccato manasikaroto adhimokkhabahulassa katamo vimokkho ādhipateyyo hoti, bhāvanāya	95	
PA_ps_1.5:95.1_1	kati vimokkhā tadanvayā honti, sahajātapaccayā honti, aññamaññapaccayā honti, nissayapaccayā	95	
PA_ps_1.5:95.1_2	honti, sampayuttapaccayā honti, ekarasā honti, kenaṭṭhena bhāvanā, ko bhāveti?	95	
PA_ps_1.5:95.2_0	Dukkhato manasikaroto passaddhibahulassa katamo vimokkho ādhipateyyo hoti, bhāvanāya	95	
PA_ps_1.5:95.2_1	kati vimokkhā tadanvayā honti, sahajātapaccayā honti, aññamaññapaccayā honti, nissayapaccayā	95	
PA_ps_1.5:95.2_2	honti, sampayuttapaccayā honti, ekarasā honti, kenaṭṭhena bhāvanā, ko bhāveti?	95	
PA_ps_1.5:95.3_0	Anattato manasikaroto vedabahulassa katamo vimokkho ādhipateyyo hoti, bhāvanāya kati	95	
PA_ps_1.5:95.3_1	vimokkhā tadanvayā honti, sahajātapaccayā honti, aññamaññapaccayā honti, nissayapaccayā	95	
PA_ps_1.5:95.3_2	honti, sampayuttapaccayā honti, ekarasā honti, kenaṭṭhena bhāvanā, ko bhāveti?	95	
PA_ps_1.5:96.1	Aniccato manasikaroto adhimokkhabahulassa animitto vimokkho ādhipateyyo hoti.	96	
PA_ps_1.5:96.2	Bhāvanāya dve vimokkhā tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti, ekarasā honti.	96	
PA_ps_1.5:96.3	Ekarasaṭṭhena bhāvanā.	96	
PA_ps_1.5:96.4	Yo sammāpaṭipanno so bhāveti;	96	
PA_ps_1.5:96.5	natthi micchāpaṭipannassa vimokkhabhāvanā.	96	
PA_ps_1.5:96.6	Dukkhato manasikaroto passaddhibahulassa appaṇihito vimokkho ādhipateyyo hoti.	96	
PA_ps_1.5:96.7	Bhāvanāya dve vimokkhā tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti, ekarasā honti.	96	
PA_ps_1.5:96.8	Ekarasaṭṭhena bhāvanā.	96	
PA_ps_1.5:96.9	Yo sammāpaṭipanno so bhāveti;	96	
PA_ps_1.5:96.10	natthi micchāpaṭipannassa vimokkhabhāvanā.	96	
PA_ps_1.5:96.11	Anattato manasikaroto vedabahulassa suññato vimokkho ādhipateyyo hoti.	96	
PA_ps_1.5:96.12	Bhāvanāya dve vimokkhā tadanvayā honti, sahajātapaccayā honti, aññamaññapaccayā honti, nissayapaccayā honti, sampayuttapaccayā honti, ekarasā honti.	96	
PA_ps_1.5:96.13	Ekarasaṭṭhena bhāvanā.	96	
PA_ps_1.5:96.14	Yo sammāpaṭipanno so bhāveti;	96	
PA_ps_1.5:96.15	natthi micchāpaṭipannassa vimokkhabhāvanā.	96	
PA_ps_1.5:97.1_0	Aniccato manasikaroto adhimokkhabahulassa katamo vimokkho ādhipateyyo hoti, bhāvanāya	97	
PA_ps_1.5:97.1_1	kati vimokkhā tadanvayā honti, sahajātapaccayā honti, aññamaññapaccayā honti, nissayapaccayā	97	
PA_ps_1.5:97.1_2	honti, sampayuttapaccayā honti, ekarasā honti, paṭivedhakāle katamo vimokkho ādhipateyyo	97	
PA_ps_1.5:97.1_3	hoti, paṭivedhāya kati vimokkhā tadanvayā honti, sahajātapaccayā honti, aññamaññapaccayā	97	
PA_ps_1.5:97.1_4	honti, nissayapaccayā honti, sampayuttapaccayā honti, ekarasā honti, kenaṭṭhena bhāvanā,	97	
PA_ps_1.5:97.1_5	kenaṭṭhena paṭivedho?	97	
PA_ps_1.5:97.2_0	Dukkhato manasikaroto passaddhibahulassa katamo vimokkho ādhipateyyo hoti, bhāvanāya	97	
PA_ps_1.5:97.2_1	kati vimokkhā tadanvayā honti, sahajātapaccayā honti, aññamaññapaccayā honti, nissayapaccayā	97	
PA_ps_1.5:97.2_2	honti, sampayuttapaccayā honti, ekarasā honti, paṭivedhakāle katamo vimokkho ādhipateyyo	97	
PA_ps_1.5:97.2_3	hoti, paṭivedhāya kati vimokkhā tadanvayā honti, sahajātapaccayā honti, aññamaññapaccayā	97	
PA_ps_1.5:97.2_4	honti, nissayapaccayā honti, sampayuttapaccayā honti, ekarasā honti, kenaṭṭhena bhāvanā,	97	
PA_ps_1.5:97.2_5	kenaṭṭhena paṭivedho?	97	
PA_ps_1.5:97.3_0	Anattato manasikaroto vedabahulassa katamo vimokkho ādhipateyyo hoti, bhāvanāya kati	97	
PA_ps_1.5:97.3_1	vimokkhā tadanvayā honti, sahajātapaccayā honti, aññamaññapaccayā honti, nissayapaccayā	97	
PA_ps_1.5:97.3_2	honti, sampayuttapaccayā honti, ekarasā honti, paṭivedhakāle katamo vimokkho ādhipateyyo	97	
PA_ps_1.5:97.3_3	hoti, paṭivedhāya kativimokkhā tadanvayā honti, sahajātapaccayā honti, aññamaññapaccayā	97	
PA_ps_1.5:97.3_4	honti, nissayapaccayā honti, sampayuttapaccayā honti, ekarasā honti, kenaṭṭhena bhāvanā,	97	
PA_ps_1.5:97.3_5	kenaṭṭhena paṭivedho?	97	
PA_ps_1.5:98.1_0	Aniccato manasikaroto adhimokkhabahulassa animitto vimokkho ādhipateyyo hoti, bhāvanāya	98	
PA_ps_1.5:98.1_1	dve vimokkhā tadanvayā honti, sahajātapaccayā honti, aññamaññapaccayā honti, nissayapaccayā	98	
PA_ps_1.5:98.1_2	honti, sampayuttapaccayā honti, ekarasā honti, paṭivedhakālepi animitto vimokkho	98	
PA_ps_1.5:98.1_3	ādhipateyyo hoti, paṭivedhāya dve vimokkhā tadanvayā honti, sahajātapaccayā honti,	98	
PA_ps_1.5:98.1_4	aññamaññapaccayā honti, nissayapaccayā honti, sampayuttapaccayā honti, ekarasā honti,	98	
PA_ps_1.5:98.1_5	ekarasaṭṭhena bhāvanā, dassanaṭṭhena paṭivedho, evaṁ paṭivijjhantopi bhāveti, bhāventopi paṭivijjhati.	98	
PA_ps_1.5:98.2_0	Dukkhato manasikaroto passaddhibahulassa appaṇihito vimokkho ādhipateyyo hoti, bhāvanāya	98	
PA_ps_1.5:98.2_1	dve vimokkhā tadanvayā honti, sahajātapaccayā honti, aññamaññapaccayā honti, nissayapaccayā	98	
PA_ps_1.5:98.2_2	honti, sampayuttapaccayā honti, ekarasā honti, paṭivedhakālepi appaṇihito vimokkho	98	
PA_ps_1.5:98.2_3	ādhipateyyo hoti, paṭivedhāya dve vimokkhā tadanvayā honti, sahajātapaccayā honti,	98	
PA_ps_1.5:98.2_4	aññamaññapaccayā honti, nissayapaccayā honti, sampayuttapaccayā honti, ekarasā honti,	98	
PA_ps_1.5:98.2_5	ekarasaṭṭhena bhāvanā, dassanaṭṭhena paṭivedho, evaṁ paṭivijjhantopi bhāveti, bhāventopi paṭivijjhati.	98	
PA_ps_1.5:98.3_0	Anattato manasikaroto vedabahulassa suññato vimokkho ādhipateyyo hoti, bhāvanāya	98	
PA_ps_1.5:98.3_1	dve vimokkhā tadanvayā honti sahajātapaccayā honti, aññamaññapaccayā honti, nissayapaccayā	98	
PA_ps_1.5:98.3_2	honti, sampayuttapaccayā honti, ekarasā honti, paṭivedhakālepi suññato vimokkho ādhipateyyo	98	
PA_ps_1.5:98.3_3	hoti, paṭivedhāya dve vimokkhā tadanvayā honti, sahajātapaccayā honti, aññamaññapaccayā	98	
PA_ps_1.5:98.3_4	honti, nissayapaccayā honti, sampayuttapaccayā honti, ekarasā honti, ekarasaṭṭhena	98	
PA_ps_1.5:98.3_5	bhāvanā, dassanaṭṭhena paṭivedho, evaṁ paṭivijjhantopi bhāveti, bhāventopi paṭivijjhati.	98	
PA_ps_1.5:99.1	Aniccato manasikaroto katamo vimokkho adhimatto hoti?	99	
PA_ps_1.5:99.2	Katamavimokkhassa adhimattattā saddhāvimutto hoti?	99	
PA_ps_1.5:99.3	Dukkhato manasikaroto katamo vimokkho adhimatto hoti?	99	
PA_ps_1.5:99.4	Katamavimokkhassa adhimattattā kāyasakkhī hoti?	99	
PA_ps_1.5:99.5	Anattato manasikaroto katamo vimokkho adhimatto hoti?	99	
PA_ps_1.5:99.6	Katamavimokkhassa adhimattattā diṭṭhippatto hoti?	99	
PA_ps_1.5:100.1	Aniccato manasikaroto animitto vimokkho adhimatto hoti.	100	
PA_ps_1.5:100.2	Animittavimokkhassa adhimattattā saddhāvimutto hoti.	100	
PA_ps_1.5:100.3	Dukkhato manasikaroto appaṇihito vimokkho adhimatto hoti.	100	
PA_ps_1.5:100.4	Appaṇihitavimokkhassa adhimattattā kāyasakkhī hoti.	100	
PA_ps_1.5:100.5	Anattato manasikaroto suññato vimokkho adhimatto hoti.	100	
PA_ps_1.5:100.6	Suññatavimokkhassa adhimattattā diṭṭhippatto hoti.	100	
PA_ps_1.5:101.1	Saddahanto vimuttoti—	101	
PA_ps_1.5:101.2	saddhāvimutto.	101	
PA_ps_1.5:101.3	Phuṭṭhattā sacchikatoti—	101	
PA_ps_1.5:101.4	kāyasakkhī.	101	
PA_ps_1.5:101.5	Diṭṭhattā pattoti—	101	
PA_ps_1.5:101.6	diṭṭhippatto.	101	
PA_ps_1.5:101.7	Saddahanto vimuccatīti—	101	
PA_ps_1.5:101.8	saddhāvimutto.	101	
PA_ps_1.5:101.9	Jhānaphassaṁ paṭhamaṁ phusati, pacchā nirodhaṁ nibbānaṁ sacchikarotīti—	101	
PA_ps_1.5:101.10	kāyasakkhī.	101	
PA_ps_1.5:101.11	“Dukkhā saṅkhārā, sukho nirodho”ti viññātaṁ hoti diṭṭhaṁ viditaṁ sacchikataṁ phassitaṁ paññāyāti—	101	
PA_ps_1.5:101.12	diṭṭhippatto …pe…	101	
PA_ps_1.5:101.13	ye hi keci nekkhammaṁ bhāvitā vā bhāventi vā bhāvissanti vā …pe…	101	
PA_ps_1.5:101.14	sabbe te animittavimokkhassa vasena saddhāvimuttā, appaṇihitavimokkhassa vasena kāyasakkhī, suññatavimokkhassa vasena diṭṭhippattā.	101	
PA_ps_1.5:102.1	Ye hi keci abyāpādaṁ …	102	
PA_ps_1.5:102.2	ālokasaññaṁ …	102	
PA_ps_1.5:102.3	avikkhepaṁ …	102	
PA_ps_1.5:102.4_0	ye hi keci dukkhaṁ parijānanti, samudayaṁ pajahanti, nirodhaṁ sacchikaronti, maggaṁ	102	
PA_ps_1.5:102.4_1	bhāventi, sabbe te animittavimokkhassa vasena saddhāvimuttā, appaṇihitavimokkhassa	102	
PA_ps_1.5:102.4_2	vasena kāyasakkhī, suññatavimokkhassa vasena diṭṭhippattā.	102	
PA_ps_1.5:103.1	Katihākārehi saccappaṭivedho hoti?	103	
PA_ps_1.5:103.2	Katihākārehi saccāni paṭivijjhati?	103	
PA_ps_1.5:103.3	Catūhākārehi saccappaṭivedho hoti.	103	
PA_ps_1.5:103.4	Catūhākārehi saccāni paṭivijjhati.	103	
PA_ps_1.5:103.5	Dukkhasaccaṁ pariññāpaṭivedhaṁ paṭivijjhati, samudayasaccaṁ pahānapaṭivedhaṁ paṭivijjhati.	103	
PA_ps_1.5:103.6	Nirodhasaccaṁ sacchikiriyāpaṭivedhaṁ paṭivijjhati.	103	
PA_ps_1.5:103.7	Maggasaccaṁ bhāvanāpaṭivedhaṁ paṭivijjhati.	103	
PA_ps_1.5:103.8	Imehi catūhākārehi saccappaṭivedho hoti.	103	
PA_ps_1.5:103.9	Imehi catūhākārehi saccāni paṭivijjhanto animittavimokkhassa vasena saddhāvimutto, appaṇihitavimokkhassa vasena kāyasakkhī, suññatavimokkhassa vasena diṭṭhippatto.	103	
PA_ps_1.5:104.1	Katihākārehi saccappaṭivedho hoti?	104	
PA_ps_1.5:104.2	Katihākārehi saccāni paṭivijjhati?	104	
PA_ps_1.5:104.3	Navahākārehi saccappaṭivedho hoti.	104	
PA_ps_1.5:104.4	Navahākārehi saccāni paṭivijjhati.	104	
PA_ps_1.5:104.5	Dukkhasaccaṁ pariññāpaṭivedhaṁ paṭivijjhati …pe…	104	
PA_ps_1.5:104.6	sacchikiriyāpaṭivedho ca nirodhassa.	104	
PA_ps_1.5:104.7	Imehi navahākārehi saccappaṭivedho hoti.	104	
PA_ps_1.5:104.8	Imehi navahākārehi saccāni paṭivijjhanto animittavimokkhassa vasena saddhāvimutto, appaṇihitavimokkhassa vasena kāyasakkhī, suññatavimokkhassa vasena diṭṭhippatto.	104	
PA_ps_1.5:105.1	Aniccato manasikaronto katame dhamme yathābhūtaṁ jānāti passati?	105	
PA_ps_1.5:105.2	Kathaṁ sammādassanaṁ hoti?	105	
PA_ps_1.5:105.3	Kathaṁ tadanvayena sabbe saṅkhārā aniccato sudiṭṭhā honti?	105	
PA_ps_1.5:105.4	Kattha kaṅkhā pahīyati?	105	
PA_ps_1.5:105.5	Dukkhato manasikaronto katame dhamme yathābhūtaṁ jānāti passati?	105	
PA_ps_1.5:105.6	Kathaṁ sammādassanaṁ hoti?	105	
PA_ps_1.5:105.7	Kathaṁ tadanvayena sabbe saṅkhārā dukkhato sudiṭṭhā honti?	105	
PA_ps_1.5:105.8	Kattha kaṅkhā pahīyati?	105	
PA_ps_1.5:105.9	Anattato manasikaronto katame dhamme yathābhūtaṁ jānāti passati?	105	
PA_ps_1.5:105.10	Kathaṁ sammādassanaṁ hoti?	105	
PA_ps_1.5:105.11	Kathaṁ tadanvayena sabbe dhammā anattato sudiṭṭhā honti?	105	
PA_ps_1.5:105.12	Kattha kaṅkhā pahīyati?	105	
PA_ps_1.5:106.1	Aniccato manasikaronto nimittaṁ yathābhūtaṁ jānāti passati;	106	
PA_ps_1.5:106.2	tena vuccati—	106	
PA_ps_1.5:106.3	“sammādassanaṁ”.	106	
PA_ps_1.5:106.4	Evaṁ tadanvayena sabbe saṅkhārā aniccato sudiṭṭhā honti.	106	
PA_ps_1.5:106.5	Ettha kaṅkhā pahīyati.	106	
PA_ps_1.5:106.6	Dukkhato manasikaronto pavattaṁ yathābhūtaṁ jānāti passati;	106	
PA_ps_1.5:106.7	tena vuccati—	106	
PA_ps_1.5:106.8	“sammādassanaṁ”.	106	
PA_ps_1.5:106.9	Evaṁ tadanvayena sabbe saṅkhārā dukkhato sudiṭṭhā honti.	106	
PA_ps_1.5:106.10	Ettha kaṅkhā pahīyati.	106	
PA_ps_1.5:106.11	Anattato manasikaronto nimittañca pavattañca yathābhūtaṁ jānāti passati;	106	
PA_ps_1.5:106.12	tena vuccati—	106	
PA_ps_1.5:106.13	“sammādassanaṁ”.	106	
PA_ps_1.5:106.14	Evaṁ tadanvayena sabbe dhammā anattato sudiṭṭhā honti.	106	
PA_ps_1.5:106.15	Ettha kaṅkhā pahīyati.	106	
PA_ps_1.5:107.1	Yañca yathābhūtaṁ ñāṇaṁ yañca sammādassanaṁ yā ca kaṅkhāvitaraṇā, ime dhammā nānatthā ceva nānābyañjanā ca, udāhu ekatthā, byañjanameva nānanti?	107	
PA_ps_1.5:107.2	Yañca yathābhūtaṁ ñāṇaṁ yañca sammādassanaṁ yā ca kaṅkhāvitaraṇā, ime dhammā ekatthā, byañjanameva nānaṁ.	107	
PA_ps_1.5:108.1	Aniccato manasikaroto kiṁ bhayato upaṭṭhāti?	108	
PA_ps_1.5:108.2	Dukkhato manasikaroto kiṁ bhayato upaṭṭhāti?	108	
PA_ps_1.5:108.3	Anattato manasikaroto kiṁ bhayato upaṭṭhāti?	108	
PA_ps_1.5:108.4	Aniccato manasikaroto nimittaṁ bhayato upaṭṭhāti.	108	
PA_ps_1.5:108.5	Dukkhato manasikaroto pavattaṁ bhayato upaṭṭhāti.	108	
PA_ps_1.5:108.6	Anattato manasikaroto nimittañca pavattañca bhayato upaṭṭhāti.	108	
PA_ps_1.5:109.1	Yā ca bhayatupaṭṭhāne paññā yañca ādīnave ñāṇaṁ yā ca nibbidā, ime dhammā nānatthā ceva nānābyañjanā ca, udāhu ekatthā, byañjanameva nānanti?	109	
PA_ps_1.5:109.2	Yā ca bhayatupaṭṭhāne paññā yañca ādīnave ñāṇaṁ yā ca nibbidā, ime dhammā ekatthā, byañjanameva nānaṁ.	109	
PA_ps_1.5:110.1	Yā ca anattānupassanā yā ca suññatānupassanā, ime dhammā nānatthā ceva nānābyañjanā ca, udāhu ekatthā, byañjanameva nānanti?	110	
PA_ps_1.5:110.2	Yā ca anattānupassanā yā ca suññatānupassanā, ime dhammā ekatthā, byañjanameva nānaṁ.	110	
PA_ps_1.5:111.1	Aniccato manasikaroto kiṁ paṭisaṅkhā ñāṇaṁ uppajjati?	111	
PA_ps_1.5:111.2	Dukkhato manasikaroto kiṁ paṭisaṅkhā ñāṇaṁ uppajjati?	111	
PA_ps_1.5:111.3	Anattato manasikaroto kiṁ paṭisaṅkhā ñāṇaṁ uppajjati?	111	
PA_ps_1.5:111.4	Aniccato manasikaroto nimittaṁ paṭisaṅkhā ñāṇaṁ uppajjati.	111	
PA_ps_1.5:111.5	Dukkhato manasikaroto pavattaṁ paṭisaṅkhā ñāṇaṁ uppajjati.	111	
PA_ps_1.5:111.6	Anattato manasikaroto nimittañca pavattañca paṭisaṅkhā ñāṇaṁ uppajjati.	111	
PA_ps_1.5:112.1	Yā ca muccitukamyatā yā ca paṭisaṅkhānupassanā yā ca saṅkhārupekkhā, ime dhammā nānatthā ceva nānābyañjanā ca, udāhu ekatthā, byañjanameva nānanti?	112	
PA_ps_1.5:112.2	Yā ca muccitukamyatā yā ca paṭisaṅkhānupassanā yā ca saṅkhārupekkhā, ime dhammā ekatthā, byañjanameva nānaṁ.	112	
PA_ps_1.5:113.1	Aniccato manasikaroto kuto cittaṁ vuṭṭhāti, kattha cittaṁ pakkhandati?	113	
PA_ps_1.5:113.2	Dukkhato manasikaroto kuto cittaṁ vuṭṭhāti, kattha cittaṁ pakkhandati?	113	
PA_ps_1.5:113.3	Anattato manasikaroto kuto cittaṁ vuṭṭhāti, kattha cittaṁ pakkhandati?	113	
PA_ps_1.5:113.4	Aniccato manasikaroto nimittā cittaṁ vuṭṭhāti, animitte cittaṁ pakkhandati.	113	
PA_ps_1.5:113.5	Dukkhato manasikaroto pavattā cittaṁ vuṭṭhāti, appavatte cittaṁ pakkhandati.	113	
PA_ps_1.5:113.6	Anattato manasikaroto nimittā ca pavattā ca cittaṁ vuṭṭhāti, animitte appavatte nirodhe nibbānadhātuyā cittaṁ pakkhandati.	113	
PA_ps_1.5:114.1	Yā ca bahiddhāvuṭṭhānavivaṭṭane paññā ye ca gotrabhū dhammā, ime dhammā nānatthā ceva nānābyañjanā ca, udāhu ekatthā, byañjanameva nānanti?	114	
PA_ps_1.5:114.2	Yā ca bahiddhāvuṭṭhānavivaṭṭane paññā ye ca gotrabhū dhammā, ime dhammā ekatthā, byañjanameva nānaṁ.	114	
PA_ps_1.5:115.1	Aniccato manasikaronto katamena vimokkhena vimuccati?	115	
PA_ps_1.5:115.2	Dukkhato manasikaronto katamena vimokkhena vimuccati?	115	
PA_ps_1.5:115.3	Anattato manasikaronto katamena vimokkhena vimuccati?	115	
PA_ps_1.5:115.4	Aniccato manasikaronto animittavimokkhena vimuccati.	115	
PA_ps_1.5:115.5	Dukkhato manasikaronto appaṇihitavimokkhena vimuccati.	115	
PA_ps_1.5:115.6	Anattato manasikaronto suññatavimokkhena vimuccati.	115	
PA_ps_1.5:116.1	Yā ca dubhato vuṭṭhānavivaṭṭane paññā yañca magge ñāṇaṁ, ime dhammā nānatthā ceva nānābyañjanā ca, udāhu ekatthā, byañjanameva nānanti?	116	
PA_ps_1.5:116.2	Yā ca dubhato vuṭṭhānavivaṭṭane paññā yañca magge ñāṇaṁ, ime dhammā ekatthā, byañjanameva nānaṁ.	116	
PA_ps_1.5:117.1	Katihākārehi tayo vimokkhā nānākkhaṇe honti?	117	
PA_ps_1.5:117.2	Katihākārehi tayo vimokkhā ekakkhaṇe honti?	117	
PA_ps_1.5:117.3	Catūhākārehi tayo vimokkhā nānākkhaṇe honti.	117	
PA_ps_1.5:117.4	Sattahākārehi tayo vimokkhā ekakkhaṇe honti.	117	
PA_ps_1.5:118.1	Katamehi catūhākārehi tayo vimokkhā nānākkhaṇe honti?	118	
PA_ps_1.5:118.2	Ādhipateyyaṭṭhena, adhiṭṭhānaṭṭhena, abhinīhāraṭṭhena, niyyānaṭṭhena.	118	
PA_ps_1.5:118.3	Kathaṁ ādhipateyyaṭṭhena tayo vimokkhā nānākkhaṇe honti?	118	
PA_ps_1.5:118.4	Aniccato manasikaroto animitto vimokkho ādhipateyyo hoti, dukkhato manasikaroto appaṇihito vimokkho ādhipateyyo hoti, anattato manasikaroto suññato vimokkho ādhipateyyo hoti.	118	
PA_ps_1.5:118.5	Evaṁ ādhipateyyaṭṭhena tayo vimokkhā nānākkhaṇe honti.	118	
PA_ps_1.5:119.1	Kathaṁ adhiṭṭhānaṭṭhena tayo vimokkhā nānākkhaṇe honti?	119	
PA_ps_1.5:119.2_0	Aniccato manasikaronto animittavimokkhassa vasena cittaṁ adhiṭṭhāti, dukkhato manasikaronto	119	
PA_ps_1.5:119.2_1	appaṇihitavimokkhassa vasena cittaṁ adhiṭṭhāti, anattato manasikaronto suññatavimokkhassa	119	
PA_ps_1.5:119.2_2	vasena cittaṁ adhiṭṭhāti.	119	
PA_ps_1.5:119.3	Evaṁ adhiṭṭhānaṭṭhena tayo vimokkhā nānākkhaṇe honti.	119	
PA_ps_1.5:120.1	Kathaṁ abhinīhāraṭṭhena tayo vimokkhā nānākkhaṇe honti?	120	
PA_ps_1.5:120.2_0	Aniccato manasikaronto animittavimokkhassa vasena cittaṁ abhinīharati, dukkhato manasikaronto	120	
PA_ps_1.5:120.2_1	appaṇihitavimokkhassa vasena cittaṁ abhinīharati, anattato manasikaronto suññatavimokkhassa	120	
PA_ps_1.5:120.2_2	vasena cittaṁ abhinīharati.	120	
PA_ps_1.5:120.3	Evaṁ abhinīhāraṭṭhena tayo vimokkhā nānākkhaṇe honti.	120	
PA_ps_1.5:121.1	Kathaṁ niyyānaṭṭhena tayo vimokkhā nānākkhaṇe honti?	121	
PA_ps_1.5:121.2_0	Aniccato manasikaronto animittavimokkhassa vasena nirodhaṁ nibbānaṁ niyyāti, dukkhato	121	
PA_ps_1.5:121.2_1	manasikaronto appaṇihitavimokkhassa vasena nirodhaṁ nibbānaṁ niyyāti, anattato manasikaronto	121	
PA_ps_1.5:121.2_2	suññatavimokkhassa vasena nirodhaṁ nibbānaṁ niyyāti.	121	
PA_ps_1.5:121.3	Evaṁ niyyānaṭṭhena tayo vimokkhā nānākkhaṇe honti.	121	
PA_ps_1.5:121.4	Imehi catūhākārehi tayo vimokkhā nānākkhaṇe honti.	121	
PA_ps_1.5:122.1	Katamehi sattahākārehi tayo vimokkhā ekakkhaṇe honti?	122	
PA_ps_1.5:122.2	Samodhānaṭṭhena, adhigamanaṭṭhena, paṭilābhaṭṭhena paṭivedhaṭṭhena, sacchikiriyaṭṭhena, phassanaṭṭhena, abhisamayaṭṭhena.	122	
PA_ps_1.5:122.3	Kathaṁ samodhānaṭṭhena adhigamanaṭṭhena paṭilābhaṭṭhena paṭivedhaṭṭhena sacchikiriyaṭṭhena phassanaṭṭhena abhisamayaṭṭhena tayo vimokkhā ekakkhaṇe honti?	122	
PA_ps_1.5:122.4	Aniccato manasikaronto nimittā muccatīti—	122	
PA_ps_1.5:122.5	animitto vimokkho.	122	
PA_ps_1.5:122.6	Yato muccati, tattha na paṇidahatīti—	122	
PA_ps_1.5:122.7	appaṇihito vimokkho.	122	
PA_ps_1.5:122.8	Yattha na paṇidahati, tena suññoti—	122	
PA_ps_1.5:122.9	suññato vimokkho.	122	
PA_ps_1.5:122.10	Yena suñño, tena nimittena animittoti—	122	
PA_ps_1.5:122.11	animitto vimokkho.	122	
PA_ps_1.5:122.12	Evaṁ samodhānaṭṭhena adhigamanaṭṭhena paṭilābhaṭṭhena paṭivedhaṭṭhena sacchikiriyaṭṭhena phassanaṭṭhena abhisamayaṭṭhena tayo vimokkhā ekakkhaṇe honti.	122	
PA_ps_1.5:123.1	Dukkhato manasikaronto paṇidhiyā muccatīti—	123	
PA_ps_1.5:123.2	appaṇihito vimokkho.	123	
PA_ps_1.5:123.3	Yattha na paṇidahati, tena suññoti—	123	
PA_ps_1.5:123.4	suññato vimokkho.	123	
PA_ps_1.5:123.5	Yena suñño, tena nimittena animittoti—	123	
PA_ps_1.5:123.6	animitto vimokkho.	123	
PA_ps_1.5:123.7	Yena nimittena animitto, tattha na paṇidahatīti—	123	
PA_ps_1.5:123.8	appaṇihito vimokkho.	123	
PA_ps_1.5:123.9	Evaṁ samodhānaṭṭhena adhigamanaṭṭhena paṭilābhaṭṭhena paṭivedhaṭṭhena sacchikiriyaṭṭhena phassanaṭṭhena abhisamayaṭṭhena tayo vimokkhā ekakkhaṇe honti.	123	
PA_ps_1.5:124.1	Anattato manasikaronto abhinivesā muccatīti—	124	
PA_ps_1.5:124.2	suññato vimokkho.	124	
PA_ps_1.5:124.3	Yena suñño, tena nimittena animittoti—	124	
PA_ps_1.5:124.4	animitto vimokkho.	124	
PA_ps_1.5:124.5	Yena nimittena animitto, tattha na paṇidahatīti—	124	
PA_ps_1.5:124.6	appaṇihito vimokkho.	124	
PA_ps_1.5:124.7	Yattha na paṇidahati, tena suññoti—	124	
PA_ps_1.5:124.8	suññato vimokkho.	124	
PA_ps_1.5:124.9	Evaṁ samodhānaṭṭhena adhigamanaṭṭhena paṭilābhaṭṭhena paṭivedhaṭṭhena sacchikiriyaṭṭhena phassanaṭṭhena abhisamayaṭṭhena tayo vimokkhā ekakkhaṇe honti.	124	
PA_ps_1.5:124.10	Imehi sattahākārehi tayo vimokkhā ekakkhaṇe honti.	124	
PA_ps_1.5:125.1	Atthi vimokkho, atthi mukhaṁ, atthi vimokkhamukhaṁ, atthi vimokkhapaccanīkaṁ, atthi vimokkhānulomaṁ, atthi vimokkhavivaṭṭo, atthi vimokkhabhāvanā, atthi vimokkhappaṭippassaddhi.	125	
PA_ps_1.5:126.1	Katamo vimokkho?	126	
PA_ps_1.5:126.2	Suññato vimokkho, animitto vimokkho, appaṇihito vimokkho.	126	
PA_ps_1.5:126.3	Katamo suññato vimokkho?	126	
PA_ps_1.5:126.4	Aniccānupassanañāṇaṁ niccato abhinivesā muccatīti—	126	
PA_ps_1.5:126.5	suññato vimokkho.	126	
PA_ps_1.5:126.6	Dukkhānupassanañāṇaṁ sukhato abhinivesā muccatīti—	126	
PA_ps_1.5:126.7	suññato vimokkho.	126	
PA_ps_1.5:126.8	Anattānupassanañāṇaṁ attato abhinivesā muccatīti—	126	
PA_ps_1.5:126.9	suññato vimokkho.	126	
PA_ps_1.5:126.10	Nibbidānupassanañāṇaṁ nandiyā abhinivesā muccatīti—	126	
PA_ps_1.5:126.11	suññato vimokkho.	126	
PA_ps_1.5:126.12	Virāgānupassanañāṇaṁ rāgato abhinivesā muccatīti—	126	
PA_ps_1.5:126.13	suññato vimokkho.	126	
PA_ps_1.5:126.14	Nirodhānupassanañāṇaṁ samudayato abhinivesā muccatīti—	126	
PA_ps_1.5:126.15	suññato vimokkho.	126	
PA_ps_1.5:126.16	Paṭinissaggānupassanañāṇaṁ ādānato abhinivesā muccatīti—	126	
PA_ps_1.5:126.17	suññato vimokkho.	126	
PA_ps_1.5:126.18	Animittānupassanañāṇaṁ nimittato abhinivesā muccatīti—	126	
PA_ps_1.5:126.19	suññato vimokkho.	126	
PA_ps_1.5:126.20	Appaṇihitānupassanañāṇaṁ paṇidhiyā abhinivesā muccatīti—	126	
PA_ps_1.5:126.21	suññato vimokkho.	126	
PA_ps_1.5:126.22	Suññatānupassanañāṇaṁ sabbābhinivesehi muccatīti—	126	
PA_ps_1.5:126.23	suññato vimokkho.	126	
PA_ps_1.5:127.1	Rūpe aniccānupassanañāṇaṁ niccato abhinivesā muccatīti—	127	
PA_ps_1.5:127.2	suññato vimokkho …pe…	127	
PA_ps_1.5:127.3	rūpe suññatānupassanañāṇaṁ sabbābhinivesehi muccatīti—	127	
PA_ps_1.5:127.4	suññato vimokkho.	127	
PA_ps_1.5:127.5	Vedanāya …pe…	127	
PA_ps_1.5:127.6	saññāya …	127	
PA_ps_1.5:127.7	saṅkhāresu …	127	
PA_ps_1.5:127.8	viññāṇe …	127	
PA_ps_1.5:127.9	cakkhusmiṁ …pe…	127	
PA_ps_1.5:127.10	jarāmaraṇe aniccānupassanañāṇaṁ niccato abhinivesā muccatīti—	127	
PA_ps_1.5:127.11	suññato vimokkho …pe…	127	
PA_ps_1.5:127.12	jarāmaraṇe suññatānupassanañāṇaṁ sabbābhinivesehi muccatīti—	127	
PA_ps_1.5:127.13	suññato vimokkho.	127	
PA_ps_1.5:127.14	Ayaṁ suññato vimokkho.	127	
PA_ps_1.5:128.1	Katamo animitto vimokkho?	128	
PA_ps_1.5:128.2	Aniccānupassanañāṇaṁ niccato nimittā muccatīti—	128	
PA_ps_1.5:128.3	animitto vimokkho.	128	
PA_ps_1.5:128.4	Dukkhānupassanañāṇaṁ sukhato nimittā muccatīti—	128	
PA_ps_1.5:128.5	animitto vimokkho.	128	
PA_ps_1.5:128.6	Anattānupassanañāṇaṁ attato nimittā muccatīti—	128	
PA_ps_1.5:128.7	animitto vimokkho.	128	
PA_ps_1.5:128.8	Nibbidānupassanañāṇaṁ nandiyā nimittā muccatīti—	128	
PA_ps_1.5:128.9	animitto vimokkho.	128	
PA_ps_1.5:128.10	Virāgānupassanañāṇaṁ rāgato nimittā muccatīti—	128	
PA_ps_1.5:128.11	animitto vimokkho.	128	
PA_ps_1.5:128.12	Nirodhānupassanañāṇaṁ samudayato nimittā muccatīti—	128	
PA_ps_1.5:128.13	animitto vimokkho.	128	
PA_ps_1.5:128.14	Paṭinissaggānupassanañāṇaṁ ādānato nimittā muccatīti—	128	
PA_ps_1.5:128.15	animitto vimokkho.	128	
PA_ps_1.5:128.16	Animittānupassanañāṇaṁ sabbanimittehi muccatīti—	128	
PA_ps_1.5:128.17	animitto vimokkho.	128	
PA_ps_1.5:128.18	Appaṇihitānupassanañāṇaṁ paṇidhiyā nimittā muccatīti—	128	
PA_ps_1.5:128.19	animitto vimokkho.	128	
PA_ps_1.5:128.20	Suññatānupassanañāṇaṁ abhinivesato nimittā muccatīti—	128	
PA_ps_1.5:128.21	animitto vimokkho.	128	
PA_ps_1.5:129.1	Rūpe aniccānupassanañāṇaṁ niccato nimittā muccatīti—	129	
PA_ps_1.5:129.2	animitto vimokkho …pe…	129	
PA_ps_1.5:129.3	rūpe animittānupassanañāṇaṁ sabbanimittehi muccatīti—	129	
PA_ps_1.5:129.4	animitto vimokkho.	129	
PA_ps_1.5:129.5	Rūpe appaṇihitānupassanañāṇaṁ paṇidhiyā nimittā muccatīti—	129	
PA_ps_1.5:129.6	animitto vimokkho.	129	
PA_ps_1.5:129.7	Rūpe suññatānupassanañāṇaṁ abhinivesato nimittā muccatīti—	129	
PA_ps_1.5:129.8	animitto vimokkho.	129	
PA_ps_1.5:129.9	Vedanāya …pe…	129	
PA_ps_1.5:129.10	saññāya …	129	
PA_ps_1.5:129.11	saṅkhāresu …	129	
PA_ps_1.5:129.12	viññāṇe …	129	
PA_ps_1.5:129.13	cakkhusmiṁ …pe…	129	
PA_ps_1.5:129.14	jarāmaraṇe aniccānupassanañāṇaṁ niccato nimittā muccatīti—	129	
PA_ps_1.5:129.15	animitto vimokkho …pe…	129	
PA_ps_1.5:129.16	jarāmaraṇe aniccānupassanañāṇaṁ sabbanimittehi muccatīti—	129	
PA_ps_1.5:129.17	animitto vimokkho.	129	
PA_ps_1.5:129.18	Jarāmaraṇe appaṇihitānupassanañāṇaṁ paṇidhiyā nimittā muccatīti—	129	
PA_ps_1.5:129.19	animitto vimokkho.	129	
PA_ps_1.5:129.20	Jarāmaraṇe suññatānupassanañāṇaṁ abhinivesato nimittā muccatīti—	129	
PA_ps_1.5:129.21	animitto vimokkho.	129	
PA_ps_1.5:129.22	Ayaṁ animitto vimokkho.	129	
PA_ps_1.5:130.1	Katamo appaṇihito vimokkho?	130	
PA_ps_1.5:130.2	Aniccānupassanañāṇaṁ niccato paṇidhiyā muccatīti—	130	
PA_ps_1.5:130.3	appaṇihito vimokkho.	130	
PA_ps_1.5:130.4	Dukkhānupassanañāṇaṁ sukhato paṇidhi muccatīti—	130	
PA_ps_1.5:130.5	appaṇihito vimokkho.	130	
PA_ps_1.5:130.6	Anattānupassanañāṇaṁ attato paṇidhi muccatīti—	130	
PA_ps_1.5:130.7	appaṇihito vimokkho.	130	
PA_ps_1.5:130.8	Nibbidānupassanañāṇaṁ nandiyā paṇidhi muccatīti—	130	
PA_ps_1.5:130.9	appaṇihito vimokkho.	130	
PA_ps_1.5:130.10	Virāgānupassanañāṇaṁ rāgato paṇidhi muccatīti—	130	
PA_ps_1.5:130.11	appaṇihito vimokkho.	130	
PA_ps_1.5:130.12	Nirodhānupassanañāṇaṁ samudayato paṇidhi muccatīti—	130	
PA_ps_1.5:130.13	appaṇihito vimokkho.	130	
PA_ps_1.5:130.14	Paṭinissaggānupassanañāṇaṁ ādānato paṇidhi muccatīti—	130	
PA_ps_1.5:130.15	appaṇihito vimokkho.	130	
PA_ps_1.5:130.16	Animittānupassanañāṇaṁ nimittato paṇidhi muccatīti—	130	
PA_ps_1.5:130.17	appaṇihito vimokkho.	130	
PA_ps_1.5:130.18	Appaṇihitānupassanañāṇaṁ sabbapaṇidhīhi muccatīti—	130	
PA_ps_1.5:130.19	appaṇihito vimokkho.	130	
PA_ps_1.5:130.20	Suññatānupassanañāṇaṁ abhinivesato paṇidhi muccatīti—	130	
PA_ps_1.5:130.21	appaṇihito vimokkho.	130	
PA_ps_1.5:131.1	Rūpe aniccānupassanañāṇaṁ niccato paṇidhi muccatīti—	131	
PA_ps_1.5:131.2	appaṇihito vimokkho …pe…	131	
PA_ps_1.5:131.3	rūpe appaṇihitānupassanañāṇaṁ sabbapaṇidhīhi muccatīti—	131	
PA_ps_1.5:131.4	appaṇihito vimokkho.	131	
PA_ps_1.5:131.5	Rūpe suññatānupassanañāṇaṁ abhinivesato paṇidhi muccatīti—	131	
PA_ps_1.5:131.6	appaṇihito vimokkho.	131	
PA_ps_1.5:131.7	Vedanāya …pe…	131	
PA_ps_1.5:131.8	saññāya …	131	
PA_ps_1.5:131.9	saṅkhāresu …	131	
PA_ps_1.5:131.10	viññāṇe …	131	
PA_ps_1.5:131.11	cakkhusmiṁ …pe…	131	
PA_ps_1.5:131.12	jarāmaraṇe aniccānupassanañāṇaṁ niccato paṇidhi muccatīti—	131	
PA_ps_1.5:131.13	appaṇihito vimokkho …pe…	131	
PA_ps_1.5:131.14	jarāmaraṇe appaṇihitānupassanañāṇaṁ sabbapaṇidhīhi muccatīti—	131	
PA_ps_1.5:131.15	appaṇihito vimokkho.	131	
PA_ps_1.5:131.16	Jarāmaraṇe suññatānupassanañāṇaṁ abhinivesato paṇidhi muccatīti—	131	
PA_ps_1.5:131.17	appaṇihito vimokkho.	131	
PA_ps_1.5:131.18	Ayaṁ appaṇihito vimokkho.	131	
PA_ps_1.5:131.19	Ayaṁ vimokkho.	131	
PA_ps_1.5:132.1	Katamaṁ mukhaṁ?	132	
PA_ps_1.5:132.2	Ye tattha jātā anavajjakusalā bodhipakkhiyā dhammā, idaṁ mukhaṁ.	132	
PA_ps_1.5:133.1	Katamaṁ vimokkhamukhaṁ?	133	
PA_ps_1.5:133.2	Yaṁ tesaṁ dhammānaṁ ārammaṇaṁ nirodho nibbānaṁ, idaṁ vimokkhamukhaṁ.	133	
PA_ps_1.5:133.3	Vimokkhañca mukhañca vimokkhamukhaṁ, idaṁ vimokkhamukhaṁ.	133	
PA_ps_1.5:134.1	Katamaṁ vimokkhapaccanīkaṁ?	134	
PA_ps_1.5:134.2	Tīṇi akusalamūlāni vimokkhapaccanīkāni, tīṇi duccaritāni vimokkhapaccanīkāni, sabbepi akusalā dhammā vimokkhapaccanīkā, idaṁ vimokkhapaccanīkaṁ.	134	
PA_ps_1.5:135.1	Katamaṁ vimokkhānulomaṁ?	135	
PA_ps_1.5:135.2	Tīṇi kusalamūlāni vimokkhānulomāni, tīṇi sucaritāni vimokkhānulomāni, sabbepi kusalā dhammā vimokkhānulomā, idaṁ vimokkhānulomaṁ.	135	
PA_ps_1.5:136.1	Katamo vimokkhavivaṭṭo?	136	
PA_ps_1.5:136.2	Saññāvivaṭṭo, cetovivaṭṭo, cittavivaṭṭo, ñāṇavivaṭṭo, vimokkhavivaṭṭo, saccavivaṭṭo.	136	
PA_ps_1.5:136.3	Sañjānanto vivaṭṭatīti—	136	
PA_ps_1.5:136.4	saññāvivaṭṭo.	136	
PA_ps_1.5:136.5	Cetayanto vivaṭṭatīti—	136	
PA_ps_1.5:136.6	cetovivaṭṭo.	136	
PA_ps_1.5:136.7	Vijānanto vivaṭṭatīti—	136	
PA_ps_1.5:136.8	cittavivaṭṭo.	136	
PA_ps_1.5:136.9	Ñāṇaṁ karonto vivaṭṭatīti—	136	
PA_ps_1.5:136.10	ñāṇavivaṭṭo.	136	
PA_ps_1.5:136.11	Vosajjanto vivaṭṭatīti—	136	
PA_ps_1.5:136.12	vimokkhavivaṭṭo.	136	
PA_ps_1.5:136.13	Tathaṭṭhena vivaṭṭatīti—	136	
PA_ps_1.5:136.14	saccavivaṭṭo.	136	
PA_ps_1.5:137.1_0	Yattha saññāvivaṭṭo tattha cetovivaṭṭo, yattha cetovivaṭṭo tattha saññāvivaṭṭo, yattha	137	
PA_ps_1.5:137.1_1	saññāvivaṭṭo cetovivaṭṭo tattha cittavivaṭṭo, yattha cittavivaṭṭo tattha saññāvivaṭṭo cetovivaṭṭo.	137	
PA_ps_1.5:137.2	Yattha saññāvivaṭṭo cetovivaṭṭo cittavivaṭṭo tattha ñāṇavivaṭṭo, yattha ñāṇavivaṭṭo tattha saññāvivaṭṭo cetovivaṭṭo cittavivaṭṭo.	137	
PA_ps_1.5:137.3	Yattha saññāvivaṭṭo cetovivaṭṭo cittavivaṭṭo ñāṇavivaṭṭo tattha vimokkhavivaṭṭo, yattha vimokkhavivaṭṭo tattha saññāvivaṭṭo cetovivaṭṭo cittavivaṭṭo ñāṇavivaṭṭo.	137	
PA_ps_1.5:137.4_0	Yattha saññāvivaṭṭo cetovivaṭṭo cittavivaṭṭo ñāṇavivaṭṭo vimokkhavivaṭṭo tattha saccavivaṭṭo,	137	
PA_ps_1.5:137.4_1	yattha saccavivaṭṭo tattha saññāvivaṭṭo cetovivaṭṭo cittavivaṭṭo ñāṇavivaṭṭo vimokkhavivaṭṭo.	137	
PA_ps_1.5:137.5	Ayaṁ vimokkhavivaṭṭo.	137	
PA_ps_1.5:138.1	Katamā vimokkhabhāvanā?	138	
PA_ps_1.5:138.2_0	Paṭhamassa jhānassa āsevanā bhāvanā bahulīkammaṁ, dutiyassa jhānassa āsevanā bhāvanā	138	
PA_ps_1.5:138.2_1	bahulīkammaṁ, tatiyassa jhānassa āsevanā bhāvanā bahulīkammaṁ, catutthassa jhānassa	138	
PA_ps_1.5:138.2_2	āsevanā bhāvanā bahulīkammaṁ, ākāsānañcāyatanasamāpattiyā āsevanā bhāvanā bahulīkammaṁ,	138	
PA_ps_1.5:138.2_3	viññāṇañcāyatanasamāpattiyā …pe…	138	
PA_ps_1.5:138.3	ākiñcaññāyatanasamāpattiyā …	138	
PA_ps_1.5:138.4_0	nevasaññānāsaññāyatanasamāpattiyā āsevanā bhāvanā bahulīkammaṁ, sotāpattimaggassa	138	
PA_ps_1.5:138.4_1	āsevanā bhāvanā bahulīkammaṁ, sakadāgāmimaggassa āsevanā bhāvanā bahulīkammaṁ, anāgāmimaggassa	138	
PA_ps_1.5:138.4_2	āsevanā bhāvanā bahulīkammaṁ, arahattamaggassa āsevanā bhāvanā bahulīkammaṁ, ayaṁ vimokkhabhāvanā.	138	
PA_ps_1.5:139.1	Katamā vimokkhappaṭippassaddhi?	139	
PA_ps_1.5:139.2	Paṭhamassa jhānassa paṭilābho vā vipāko vā, dutiyassa jhānassa paṭilābho vā vipāko vā, tatiyassa jhānassa …pe…	139	
PA_ps_1.5:139.3	catutthassa jhānassa …	139	
PA_ps_1.5:139.4	ākāsānañcāyatanasamāpattiyā …	139	
PA_ps_1.5:139.5	viññāṇañcāyatanasamāpattiyā …	139	
PA_ps_1.5:139.6	ākiñcaññāyatanasamāpattiyā …	139	
PA_ps_1.5:139.7_0	nevasaññānāsaññāyatanasamāpattiyā paṭilābho vā vipāko vā, sotāpattimaggassa sotāpattiphalaṁ,	139	
PA_ps_1.5:139.7_1	sakadāgāmimaggassa sakadāgāmiphalaṁ, anāgāmimaggassa anāgāmiphalaṁ, arahattamaggassa	139	
PA_ps_1.5:139.7_2	arahattaphalaṁ, ayaṁ vimokkhappaṭippassaddhīti.	139	
PA_ps_1.5:139.8	Vimokkhakathā niṭṭhitā.	139	
PA_ps_1.5:139.9	Tatiyabhāṇavāro.	139	
