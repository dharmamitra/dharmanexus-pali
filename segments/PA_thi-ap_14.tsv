segmentnr	original	folio	analyzed
PA_thi-ap_14:0.1	Therīapadāna	0	
PA_thi-ap_14:0.2	Ekūposathikavagga	0	
PA_thi-ap_14:0.3	4. Ekāsanadāyikātherīapadāna	0	
PA_thi-ap_14:1.1	“Nagare haṁsavatiyā,	1	
PA_thi-ap_14:1.2	ahosiṁ bālikā tadā;	1	
PA_thi-ap_14:1.3	Mātā ca me pitā ceva,	1	
PA_thi-ap_14:1.4	kammantaṁ agamaṁsu te.	1	
PA_thi-ap_14:2.1	Majjhanhikamhi sūriye,	2	
PA_thi-ap_14:2.2	addasaṁ samaṇaṁ ahaṁ;	2	
PA_thi-ap_14:2.3	Vīthiyā anugacchantaṁ,	2	
PA_thi-ap_14:2.4	āsanaṁ paññapesahaṁ.	2	
PA_thi-ap_14:3.1	Gonakāvikatikāhi,	3	
PA_thi-ap_14:3.2	paññapetvā mamāsanaṁ;	3	
PA_thi-ap_14:3.3	Pasannacittā sumanā,	3	
PA_thi-ap_14:3.4	idaṁ vacanamabraviṁ.	3	
PA_thi-ap_14:4.1	‘Santattā kuthitā bhūmi,	4	
PA_thi-ap_14:4.2	sūro majjhanhike ṭhito;	4	
PA_thi-ap_14:4.3	Mālutā ca na vāyanti,	4	
PA_thi-ap_14:4.4	kālo cevettha mehiti.	4	
PA_thi-ap_14:5.1	Paññattamāsanamidaṁ,	5	
PA_thi-ap_14:5.2	tavatthāya mahāmuni;	5	
PA_thi-ap_14:5.3	Anukampaṁ upādāya,	5	
PA_thi-ap_14:5.4	nisīda mama āsane’.	5	
PA_thi-ap_14:6.1	Nisīdi tattha samaṇo,	6	
PA_thi-ap_14:6.2	sudanto suddhamānaso;	6	
PA_thi-ap_14:6.3	Tassa pattaṁ gahetvāna,	6	
PA_thi-ap_14:6.4	yathārandhaṁ adāsahaṁ.	6	
PA_thi-ap_14:7.1	Tena kammena sukatena,	7	
PA_thi-ap_14:7.2	cetanāpaṇidhīhi ca;	7	
PA_thi-ap_14:7.3	Jahitvā mānusaṁ dehaṁ,	7	
PA_thi-ap_14:7.4	tāvatiṁsamagacchahaṁ.	7	
PA_thi-ap_14:8.1	Tattha me sukataṁ byamhaṁ,	8	
PA_thi-ap_14:8.2	āsanena sunimmitaṁ;	8	
PA_thi-ap_14:8.3	Saṭṭhiyojanamubbedhaṁ,	8	
PA_thi-ap_14:8.4	tiṁsayojanavitthataṁ.	8	
PA_thi-ap_14:9.1	Soṇṇamayā maṇimayā,	9	
PA_thi-ap_14:9.2	athopi phalikāmayā;	9	
PA_thi-ap_14:9.3	Lohitaṅgamayā ceva,	9	
PA_thi-ap_14:9.4	pallaṅkā vividhā mama.	9	
PA_thi-ap_14:10.1	Tūlikāvikatikāhi,	10	
PA_thi-ap_14:10.2	kaṭṭissacittakāhi ca;	10	
PA_thi-ap_14:10.3	Uddaekantalomī ca,	10	
PA_thi-ap_14:10.4	pallaṅkā me susaṇṭhitā.	10	
PA_thi-ap_14:11.1	Yadā icchāmi gamanaṁ,	11	
PA_thi-ap_14:11.2	hāsakhiḍḍasamappitā;	11	
PA_thi-ap_14:11.3	Saha pallaṅkaseṭṭhena,	11	
PA_thi-ap_14:11.4	gacchāmi mama patthitaṁ.	11	
PA_thi-ap_14:12.1	Asīti devarājūnaṁ,	12	
PA_thi-ap_14:12.2	mahesittamakārayiṁ;	12	
PA_thi-ap_14:12.3	Sattati cakkavattīnaṁ,	12	
PA_thi-ap_14:12.4	mahesittamakārayiṁ.	12	
PA_thi-ap_14:13.1	Bhavābhave saṁsarantī,	13	
PA_thi-ap_14:13.2	mahābhogaṁ labhāmahaṁ;	13	
PA_thi-ap_14:13.3	Bhoge me ūnatā natthi,	13	
PA_thi-ap_14:13.4	ekāsanassidaṁ phalaṁ.	13	
PA_thi-ap_14:14.1	Duve bhave saṁsarāmi,	14	
PA_thi-ap_14:14.2	devatte atha mānuse;	14	
PA_thi-ap_14:14.3	Aññe bhave na jānāmi,	14	
PA_thi-ap_14:14.4	ekāsanassidaṁ phalaṁ.	14	
PA_thi-ap_14:15.1	Duve kule pajāyāmi,	15	
PA_thi-ap_14:15.2	khattiye cāpi brāhmaṇe;	15	
PA_thi-ap_14:15.3	Uccākulīnā sabbattha,	15	
PA_thi-ap_14:15.4	ekāsanassidaṁ phalaṁ.	15	
PA_thi-ap_14:16.1	Domanassaṁ na jānāmi,	16	
PA_thi-ap_14:16.2	cittasantāpanaṁ mama;	16	
PA_thi-ap_14:16.3	Vevaṇṇiyaṁ na jānāmi,	16	
PA_thi-ap_14:16.4	ekāsanassidaṁ phalaṁ.	16	
PA_thi-ap_14:17.1	Dhātiyo maṁ upaṭṭhanti,	17	
PA_thi-ap_14:17.2	khujjā celāpikā bahū;	17	
PA_thi-ap_14:17.3	Aṅkena aṅkaṁ gacchāmi,	17	
PA_thi-ap_14:17.4	ekāsanassidaṁ phalaṁ.	17	
PA_thi-ap_14:18.1	Aññā nhāpenti bhojenti,	18	
PA_thi-ap_14:18.2	aññā ramenti maṁ sadā;	18	
PA_thi-ap_14:18.3	Aññā gandhaṁ vilimpanti,	18	
PA_thi-ap_14:18.4	ekāsanassidaṁ phalaṁ.	18	
PA_thi-ap_14:19.1	Maṇḍape rukkhamūle vā,	19	
PA_thi-ap_14:19.2	suññāgāre vasantiyā;	19	
PA_thi-ap_14:19.3	Mama saṅkappamaññāya,	19	
PA_thi-ap_14:19.4	pallaṅko upatiṭṭhati.	19	
PA_thi-ap_14:20.1	Ayaṁ pacchimako mayhaṁ,	20	
PA_thi-ap_14:20.2	carimo vattate bhavo;	20	
PA_thi-ap_14:20.3	Ajjāpi rajjaṁ chaḍḍetvā,	20	
PA_thi-ap_14:20.4	pabbajiṁ anagāriyaṁ.	20	
PA_thi-ap_14:21.1	Satasahassito kappe,	21	
PA_thi-ap_14:21.2	yaṁ dānamadadiṁ tadā;	21	
PA_thi-ap_14:21.3	Duggatiṁ nābhijānāmi,	21	
PA_thi-ap_14:21.4	ekāsanassidaṁ phalaṁ.	21	
PA_thi-ap_14:22.1	Kilesā jhāpitā mayhaṁ,	22	
PA_thi-ap_14:22.2	…pe…	22	
PA_thi-ap_14:22.3	viharāmi anāsavā.	22	
PA_thi-ap_14:23.1	Svāgataṁ vata me āsi,	23	
PA_thi-ap_14:23.2	…pe…	23	
PA_thi-ap_14:23.3	kataṁ buddhassa sāsanaṁ.	23	
PA_thi-ap_14:24.1	Paṭisambhidā catasso,	24	
PA_thi-ap_14:24.2	…pe…	24	
PA_thi-ap_14:24.3	kataṁ buddhassa sāsanaṁ”.	24	
PA_thi-ap_14:25.1	Itthaṁ sudaṁ ekāsanadāyikā bhikkhunī imā gāthāyo abhāsitthāti.	25	
PA_thi-ap_14:26.1	Ekāsanadāyikātheriyāpadānaṁ catutthaṁ.	26	
