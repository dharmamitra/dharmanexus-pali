segmentnr	original	folio	analyzed
PA_bi-vb_pc66:0.1	Theravāda Vinaya	0	
PA_bi-vb_pc66:0.2	Bhikkhunivibhaṅga	0	
PA_bi-vb_pc66:0.3	Pācittiyakaṇḍa	0	
PA_bi-vb_pc66:0.4	Gabbhinivagga	0	
PA_bi-vb_pc66:0.5	66. Dutiyagihigatasikkhāpada	0	
PA_bi-vb_pc66:1.1	Tena samayena buddho bhagavā sāvatthiyaṁ viharati jetavane anāthapiṇḍikassa ārāme.	1	
PA_bi-vb_pc66:1.2	Tena kho pana samayena bhikkhuniyo paripuṇṇadvādasavassaṁ gihigataṁ dve vassāni chasu dhammesu asikkhitasikkhaṁ vuṭṭhāpenti.	1	
PA_bi-vb_pc66:1.3	Tā bālā honti abyattā na jānanti kappiyaṁ vā akappiyaṁ vā.	1	
PA_bi-vb_pc66:1.4	Yā tā bhikkhuniyo appicchā …pe… tā ujjhāyanti khiyyanti vipācenti—	1	
PA_bi-vb_pc66:1.5	“kathañhi nāma bhikkhuniyo paripuṇṇadvādasavassaṁ gihigataṁ dve vassāni chasu dhammesu asikkhitasikkhaṁ vuṭṭhāpessantī”ti …pe…	1	
PA_bi-vb_pc66:1.6	“saccaṁ kira, bhikkhave, bhikkhuniyo paripuṇṇadvādasavassaṁ gihigataṁ dve vassāni chasu dhammesu asikkhitasikkhaṁ vuṭṭhāpentī”ti?	1	
PA_bi-vb_pc66:1.7	“Saccaṁ, bhagavā”ti.	1	
PA_bi-vb_pc66:1.8	Vigarahi buddho bhagavā …pe…	1	
PA_bi-vb_pc66:1.9	kathañhi nāma, bhikkhave, bhikkhuniyo paripuṇṇadvādasavassaṁ gihigataṁ dve vassāni chasu dhammesu asikkhitasikkhaṁ vuṭṭhāpessanti.	1	
PA_bi-vb_pc66:1.10	Netaṁ, bhikkhave, appasannānaṁ vā pasādāya …pe…	1	
PA_bi-vb_pc66:1.11	vigarahitvā dhammiṁ kathaṁ katvā bhikkhū āmantesi—	1	
PA_bi-vb_pc66:1.12	“anujānāmi, bhikkhave, paripuṇṇadvādasavassāya gihigatāya dve vassāni chasu dhammesu sikkhāsammutiṁ dātuṁ.	1	
PA_bi-vb_pc66:1.13	Evañca pana, bhikkhave, dātabbā.	1	
PA_bi-vb_pc66:1.14	Tāya paripuṇṇadvādasavassāya gihigatāya saṅghaṁ upasaṅkamitvā ekaṁsaṁ uttarāsaṅgaṁ karitvā bhikkhunīnaṁ pāde vanditvā ukkuṭikaṁ nisīditvā añjaliṁ paggahetvā evamassa vacanīyo—	1	
PA_bi-vb_pc66:1.15	‘ahaṁ, ayye, itthannāmā itthannāmāya ayyāya paripuṇṇadvādasavassā gihigatā saṅghaṁ dve vassāni chasu dhammesu sikkhāsammutiṁ yācāmī’ti.	1	
PA_bi-vb_pc66:1.16	Dutiyampi yācitabbā.	1	
PA_bi-vb_pc66:1.17	Tatiyampi yācitabbā.	1	
PA_bi-vb_pc66:1.18	Byattāya bhikkhuniyā paṭibalāya saṅgho ñāpetabbo—	1	
PA_bi-vb_pc66:1.19	‘Suṇātu me, ayye, saṅgho.	1	
PA_bi-vb_pc66:1.20	Ayaṁ itthannāmā itthannāmāya ayyāya paripuṇṇadvādasavassā gihigatā saṅghaṁ dve vassāni chasu dhammesu sikkhāsammutiṁ yācati.	1	
PA_bi-vb_pc66:1.21	Yadi saṅghassa pattakallaṁ saṅgho itthannāmāya paripuṇṇadvādasavassāya gihigatāya dve vassāni chasu dhammesu sikkhāsammutiṁ dadeyya.	1	
PA_bi-vb_pc66:1.22	Esā ñatti.	1	
PA_bi-vb_pc66:1.23	Suṇātu me, ayye, saṅgho.	1	
PA_bi-vb_pc66:1.24	Ayaṁ itthannāmā itthannāmāya ayyāya paripuṇṇadvādasavassā gihigatā saṅghaṁ dve vassāni chasu dhammesu sikkhāsammutiṁ yācati.	1	
PA_bi-vb_pc66:1.25	Saṅgho itthannāmāya paripuṇṇadvādasavassāya gihigatāya dve vassāni chasu dhammesu sikkhāsammutiṁ deti.	1	
PA_bi-vb_pc66:1.26	Yassā ayyāya khamati itthannāmāya paripuṇṇadvādasavassāya gihigatāya dve vassāni chasu dhammesu sikkhāsammutiyā dānaṁ, sā tuṇhassa;	1	
PA_bi-vb_pc66:1.27	yassā nakkhamati, sā bhāseyya.	1	
PA_bi-vb_pc66:1.28	Dinnā saṅghena itthannāmāya paripuṇṇadvādasavassāya gihigatāya dve vassāni chasu dhammesu sikkhāsammuti.	1	
PA_bi-vb_pc66:1.29	Khamati saṅghassa, tasmā tuṇhī, evametaṁ dhārayāmī’”ti.	1	
PA_bi-vb_pc66:1.30	Sā paripuṇṇadvādasavassā gihigatā evaṁ vadehīti vattabbā—	1	
PA_bi-vb_pc66:1.31	“pāṇātipātā veramaṇiṁ dve vassāni avītikkamma samādānaṁ samādiyāmi …pe…	1	
PA_bi-vb_pc66:1.32	vikālabhojanā veramaṇiṁ dve vassāni avītikkamma samādānaṁ samādiyāmī”ti.	1	
PA_bi-vb_pc66:1.33	Atha kho bhagavā tā bhikkhuniyo anekapariyāyena vigarahitvā dubbharatāya …pe…	1	
PA_bi-vb_pc66:1.34	evañca pana, bhikkhave, bhikkhuniyo imaṁ sikkhāpadaṁ uddisantu—	1	
PA_bi-vb_pc66:1.35.1	“Yā pana bhikkhunī paripuṇṇadvādasavassaṁ gihigataṁ dve vassāni chasu dhammesu asikkhitasikkhaṁ vuṭṭhāpeyya, pācittiyan”ti.	1	
PA_bi-vb_pc66:2.1	Yā panāti	2	
PA_bi-vb_pc66:2.2	yā yādisā …pe…	2	
PA_bi-vb_pc66:2.3	bhikkhunīti	2	
PA_bi-vb_pc66:2.4	…pe… ayaṁ imasmiṁ atthe adhippetā bhikkhunīti.	2	
PA_bi-vb_pc66:2.5	Paripuṇṇadvādasavassā nāma	2	
PA_bi-vb_pc66:2.6	pattadvādasavassā.	2	
PA_bi-vb_pc66:2.7	Gihigatā nāma	2	
PA_bi-vb_pc66:2.8	purisantaragatā vuccati.	2	
PA_bi-vb_pc66:2.9	Dve vassānīti	2	
PA_bi-vb_pc66:2.10	dve saṁvaccharāni.	2	
PA_bi-vb_pc66:2.11	Asikkhitasikkhā nāma	2	
PA_bi-vb_pc66:2.12	sikkhā vā na dinnā hoti, dinnā vā sikkhā kupitā.	2	
PA_bi-vb_pc66:2.13	Vuṭṭhāpeyyāti	2	
PA_bi-vb_pc66:2.14	upasampādeyya.	2	
PA_bi-vb_pc66:2.15	“Vuṭṭhāpessāmī”ti gaṇaṁ vā ācariniṁ vā pattaṁ vā cīvaraṁ vā pariyesati, sīmaṁ vā sammannati, āpatti dukkaṭassa.	2	
PA_bi-vb_pc66:2.16	Ñattiyā dukkaṭaṁ.	2	
PA_bi-vb_pc66:2.17	Dvīhi kammavācāhi dukkaṭā.	2	
PA_bi-vb_pc66:2.18	Kammavācāpariyosāne upajjhāyāya āpatti pācittiyassa.	2	
PA_bi-vb_pc66:2.19	Gaṇassa ca ācariniyā ca āpatti dukkaṭassa.	2	
PA_bi-vb_pc66:2.20.1	Dhammakamme dhammakammasaññā vuṭṭhāpeti, āpatti pācittiyassa.	2	
PA_bi-vb_pc66:2.21	Dhammakamme vematikā vuṭṭhāpeti, āpatti pācittiyassa.	2	
PA_bi-vb_pc66:2.22	Dhammakamme adhammakammasaññā vuṭṭhāpeti, āpatti pācittiyassa.	2	
PA_bi-vb_pc66:2.23	Adhammakamme dhammakammasaññā vuṭṭhāpeti, āpatti dukkaṭassa.	2	
PA_bi-vb_pc66:2.24	Adhammakamme vematikā vuṭṭhāpeti, āpatti dukkaṭassa.	2	
PA_bi-vb_pc66:2.25	Adhammakamme adhammakammasaññā vuṭṭhāpeti, āpatti dukkaṭassa.	2	
PA_bi-vb_pc66:2.26.1	Anāpatti—	2	
PA_bi-vb_pc66:2.27	paripuṇṇadvādasavassaṁ gihigataṁ dve vassāni chasu dhammesu sikkhitasikkhaṁ vuṭṭhāpeti,	2	
PA_bi-vb_pc66:2.28	ummattikāya,	2	
PA_bi-vb_pc66:2.29	ādikammikāyāti.	2	
PA_bi-vb_pc66:2.30	Chaṭṭhasikkhāpadaṁ niṭṭhitaṁ.	2	
