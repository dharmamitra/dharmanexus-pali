segmentnr	original	folio	analyzed
PA_tha-ap_429:0.1	Therāpadāna	0	
PA_tha-ap_429:0.2	Sakiṁsammajjakavagga	0	
PA_tha-ap_429:0.3	7 Ekadhammassavaniyattheraapadāna	0	
PA_tha-ap_429:1.1	“Padumuttaro nāma jino,	1	
PA_tha-ap_429:1.2	sabbadhammāna pāragū;	1	
PA_tha-ap_429:1.3	Catusaccaṁ pakāsento,	1	
PA_tha-ap_429:1.4	santāresi bahuṁ janaṁ.	1	
PA_tha-ap_429:2.1	Ahaṁ tena samayena,	2	
PA_tha-ap_429:2.2	jaṭilo uggatāpano;	2	
PA_tha-ap_429:2.3	Dhunanto vākacīrāni,	2	
PA_tha-ap_429:2.4	gacchāmi ambare tadā.	2	
PA_tha-ap_429:3.1	Buddhaseṭṭhassa upari,	3	
PA_tha-ap_429:3.2	gantuṁ na visahāmahaṁ;	3	
PA_tha-ap_429:3.3	Pakkhīva selamāsajja,	3	
PA_tha-ap_429:3.4	gamanaṁ na labhāmahaṁ.	3	
PA_tha-ap_429:4.1	Udake vokkamitvāna,	4	
PA_tha-ap_429:4.2	evaṁ gacchāmi ambare;	4	
PA_tha-ap_429:4.3	Na me idaṁ bhūtapubbaṁ,	4	
PA_tha-ap_429:4.4	iriyāpathavikopanaṁ.	4	
PA_tha-ap_429:5.1	Handa metaṁ gavesissaṁ,	5	
PA_tha-ap_429:5.2	appevatthaṁ labheyyahaṁ;	5	
PA_tha-ap_429:5.3	Orohanto antalikkhā,	5	
PA_tha-ap_429:5.4	saddamassosi satthuno.	5	
PA_tha-ap_429:6.1	Sarena rajanīyena,	6	
PA_tha-ap_429:6.2	savanīyena vaggunā;	6	
PA_tha-ap_429:6.3	Aniccataṁ kathentassa,	6	
PA_tha-ap_429:6.4	taññeva uggahiṁ tadā;	6	
PA_tha-ap_429:6.5	Aniccasaññamuggayha,	6	
PA_tha-ap_429:6.6	agamāsiṁ mamassamaṁ.	6	
PA_tha-ap_429:7.1	Yāvatāyuṁ vasitvāna,	7	
PA_tha-ap_429:7.2	tattha kālaṅkato ahaṁ;	7	
PA_tha-ap_429:7.3	Carime vattamānamhi,	7	
PA_tha-ap_429:7.4	saddhammassavanaṁ sariṁ.	7	
PA_tha-ap_429:8.1	Tena kammena sukatena,	8	
PA_tha-ap_429:8.2	cetanāpaṇidhīhi ca;	8	
PA_tha-ap_429:8.3	Jahitvā mānusaṁ dehaṁ,	8	
PA_tha-ap_429:8.4	tāvatiṁsamagacchahaṁ.	8	
PA_tha-ap_429:9.1	Tiṁsakappasahassāni,	9	
PA_tha-ap_429:9.2	devaloke ramiṁ ahaṁ;	9	
PA_tha-ap_429:9.3	Ekapaññāsakkhattuñca,	9	
PA_tha-ap_429:9.4	devarajjamakārayiṁ.	9	
PA_tha-ap_429:10.1	Ekavīsatikkhattuñca,	10	
PA_tha-ap_429:10.2	cakkavattī ahosahaṁ;	10	
PA_tha-ap_429:10.3	Padesarajjaṁ vipulaṁ,	10	
PA_tha-ap_429:10.4	gaṇanāto asaṅkhiyaṁ.	10	
PA_tha-ap_429:11.1	Anubhomi sakaṁ puññaṁ,	11	
PA_tha-ap_429:11.2	sukhitohaṁ bhavābhave;	11	
PA_tha-ap_429:11.3	Anussarāmi taṁ saññaṁ,	11	
PA_tha-ap_429:11.4	saṁsaranto bhavābhave;	11	
PA_tha-ap_429:11.5	Na koṭiṁ paṭivijjhāmi,	11	
PA_tha-ap_429:11.6	nibbānaṁ accutaṁ padaṁ.	11	
PA_tha-ap_429:12.1	Pitugehe nisīditvā,	12	
PA_tha-ap_429:12.2	samaṇo bhāvitindriyo;	12	
PA_tha-ap_429:12.3	Kathaṁsa paridīpento,	12	
PA_tha-ap_429:12.4	aniccatamudāhari.	12	
PA_tha-ap_429:13.1	‘Aniccā vata saṅkhārā,	13	
PA_tha-ap_429:13.2	uppādavayadhammino;	13	
PA_tha-ap_429:13.3	Uppajjitvā nirujjhanti,	13	
PA_tha-ap_429:13.4	tesaṁ vūpasamo sukho’.	13	
PA_tha-ap_429:14.1	Saha gāthaṁ suṇitvāna,	14	
PA_tha-ap_429:14.2	pubbasaññamanussariṁ;	14	
PA_tha-ap_429:14.3	Ekāsane nisīditvā,	14	
PA_tha-ap_429:14.4	arahattamapāpuṇiṁ.	14	
PA_tha-ap_429:15.1	Jātiyā sattavassena,	15	
PA_tha-ap_429:15.2	arahattamapāpuṇiṁ;	15	
PA_tha-ap_429:15.3	Upasampādayī buddho,	15	
PA_tha-ap_429:15.4	dhammassavanassidaṁ phalaṁ.	15	
PA_tha-ap_429:16.1	Satasahassito kappe,	16	
PA_tha-ap_429:16.2	yaṁ dhammamasuṇiṁ tadā;	16	
PA_tha-ap_429:16.3	Duggatiṁ nābhijānāmi,	16	
PA_tha-ap_429:16.4	dhammassavanassidaṁ phalaṁ.	16	
PA_tha-ap_429:17.1	Kilesā jhāpitā mayhaṁ,	17	
PA_tha-ap_429:17.2	…pe…	17	
PA_tha-ap_429:17.3	viharāmi anāsavo.	17	
PA_tha-ap_429:18.1	Svāgataṁ vata me āsi,	18	
PA_tha-ap_429:18.2	…pe…	18	
PA_tha-ap_429:18.3	kataṁ buddhassa sāsanaṁ.	18	
PA_tha-ap_429:19.1	Paṭisambhidā catasso,	19	
PA_tha-ap_429:19.2	…pe…	19	
PA_tha-ap_429:19.3	kataṁ buddhassa sāsanaṁ”.	19	
PA_tha-ap_429:20.1	Itthaṁ sudaṁ āyasmā ekadhammassavaniyo thero imā gāthāyo abhāsitthāti.	20	
PA_tha-ap_429:21.1	Ekadhammassavaniyattherassāpadānaṁ sattamaṁ.	21	
