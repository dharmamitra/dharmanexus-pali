segmentnr	original	folio	analyzed
PA_ud_8.8:0.1	Udāna 8.8	0	
PA_ud_8.8:0.2	Visākhāsutta	0	
PA_ud_8.8:1.1	Evaṁ me sutaṁ—	1	
PA_ud_8.8:1.2	ekaṁ samayaṁ bhagavā sāvatthiyaṁ viharati pubbārāme migāramātupāsāde.	1	
PA_ud_8.8:1.3	Tena kho pana samayena visākhāya migāramātuyā nattā kālaṅkatā hoti piyā manāpā.	1	
PA_ud_8.8:1.4	Atha kho visākhā migāramātā allavatthā allakesā divā divassa yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.	1	
PA_ud_8.8:1.5	Ekamantaṁ nisinnaṁ kho visākhaṁ migāramātaraṁ bhagavā etadavoca:	1	
PA_ud_8.8:2.1	“Handa kuto nu tvaṁ, visākhe, āgacchasi allavatthā allakesā idhūpasaṅkantā divā divassā”ti?	2	
PA_ud_8.8:2.2	“Nattā me, bhante, piyā manāpā kālaṅkatā.	2	
PA_ud_8.8:2.3	Tenāhaṁ allavatthā allakesā idhūpasaṅkantā divā divassā”ti.	2	
PA_ud_8.8:2.4	“Iccheyyāsi tvaṁ, visākhe, yāvatikā sāvatthiyā manussā tāvatike putte ca nattāro cā”ti?	2	
PA_ud_8.8:2.5	“Iccheyyāhaṁ, bhagavā, yāvatikā sāvatthiyā manussā tāvatike putte ca nattāro cā”ti.	2	
PA_ud_8.8:3.1	“Kīvabahukā pana, visākhe, sāvatthiyā manussā devasikaṁ kālaṁ karontī”ti?	3	
PA_ud_8.8:3.2	“Dasapi, bhante, sāvatthiyā manussā devasikaṁ kālaṁ karonti;	3	
PA_ud_8.8:3.3	navapi, bhante …	3	
PA_ud_8.8:3.4	aṭṭhapi, bhante …	3	
PA_ud_8.8:3.5	sattapi, bhante …	3	
PA_ud_8.8:3.6	chapi, bhante …	3	
PA_ud_8.8:3.7	pañcapi, bhante …	3	
PA_ud_8.8:3.8	cattāropi, bhante …	3	
PA_ud_8.8:3.9	tīṇipi, bhante …	3	
PA_ud_8.8:3.10	dvepi, bhante, sāvatthiyā manussā devasikaṁ kālaṁ karonti.	3	
PA_ud_8.8:3.11	Ekopi, bhante, sāvatthiyā manusso devasikaṁ kālaṁ karoti.	3	
PA_ud_8.8:3.12	Avivittā, bhante, sāvatthi manussehi kālaṁ karontehī”ti.	3	
PA_ud_8.8:4.1	“Taṁ kiṁ maññasi, visākhe, api nu tvaṁ kadāci karahaci anallavatthā vā bhaveyyāsi anallakesā vā”ti?	4	
PA_ud_8.8:4.2	“No hetaṁ, bhante.	4	
PA_ud_8.8:4.3	Alaṁ me, bhante, tāva bahukehi puttehi ca nattārehi cā”ti.	4	
PA_ud_8.8:5.1	“Yesaṁ kho, visākhe, sataṁ piyāni, sataṁ tesaṁ dukkhāni;	5	
PA_ud_8.8:5.2	yesaṁ navuti piyāni, navuti tesaṁ dukkhāni;	5	
PA_ud_8.8:5.3	yesaṁ asīti piyāni, asīti tesaṁ dukkhāni;	5	
PA_ud_8.8:5.4	yesaṁ sattati piyāni, sattati tesaṁ dukkhāni;	5	
PA_ud_8.8:5.5	yesaṁ saṭṭhi piyāni, saṭṭhi tesaṁ dukkhāni;	5	
PA_ud_8.8:5.6	yesaṁ paññāsaṁ piyāni, paññāsaṁ tesaṁ dukkhāni;	5	
PA_ud_8.8:5.7	yesaṁ cattārīsaṁ piyāni, cattārīsaṁ tesaṁ dukkhāni,	5	
PA_ud_8.8:5.8	yesaṁ tiṁsaṁ piyāni, tiṁsaṁ tesaṁ dukkhāni;	5	
PA_ud_8.8:5.9	yesaṁ vīsati piyāni, vīsati tesaṁ dukkhāni,	5	
PA_ud_8.8:5.10	yesaṁ dasa piyāni, dasa tesaṁ dukkhāni;	5	
PA_ud_8.8:5.11	yesaṁ nava piyāni, nava tesaṁ dukkhāni;	5	
PA_ud_8.8:5.12	yesaṁ aṭṭha piyāni, aṭṭha tesaṁ dukkhāni;	5	
PA_ud_8.8:5.13	yesaṁ satta piyāni, satta tesaṁ dukkhāni;	5	
PA_ud_8.8:5.14	yesaṁ cha piyāni, cha tesaṁ dukkhāni;	5	
PA_ud_8.8:5.15	yesaṁ pañca piyāni, pañca tesaṁ dukkhāni;	5	
PA_ud_8.8:5.16	yesaṁ cattāri piyāni, cattāri tesaṁ dukkhāni;	5	
PA_ud_8.8:5.17	yesaṁ tīṇi piyāni, tīṇi tesaṁ dukkhāni;	5	
PA_ud_8.8:5.18	yesaṁ dve piyāni, dve tesaṁ dukkhāni;	5	
PA_ud_8.8:5.19	yesaṁ ekaṁ piyaṁ, ekaṁ tesaṁ dukkhaṁ;	5	
PA_ud_8.8:5.20	yesaṁ natthi piyaṁ, natthi tesaṁ dukkhaṁ, asokā te virajā anupāyāsāti vadāmī”ti.	5	
PA_ud_8.8:6.1	Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:	6	
PA_ud_8.8:7.1	“Ye keci sokā paridevitā vā,	7	
PA_ud_8.8:7.2	Dukkhā va lokasmimanekarūpā;	7	
PA_ud_8.8:7.3	Piyaṁ paṭiccappabhavanti ete,	7	
PA_ud_8.8:7.4	Piye asante na bhavanti ete.	7	
PA_ud_8.8:8.1	Tasmā hi te sukhino vītasokā,	8	
PA_ud_8.8:8.2	Yesaṁ piyaṁ natthi kuhiñci loke;	8	
PA_ud_8.8:8.3	Tasmā asokaṁ virajaṁ patthayāno,	8	
PA_ud_8.8:8.4	Piyaṁ na kayirātha kuhiñci loke”ti.	8	
PA_ud_8.8:8.5	Aṭṭhamaṁ.	8	
