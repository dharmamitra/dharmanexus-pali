segmentnr	original	folio	analyzed
PA_vb_9:0.1	Vibhaṅga	0	
PA_vb_9:0.2	Iddhipādavibhaṅga	0	
PA_vb_9:1.0	1. Suttantabhājanīya	1	
PA_vb_9:1.1	Cattāro iddhipādā—	1	
PA_vb_9:1.2	idha bhikkhu chandasamādhipadhānasaṅkhārasamannāgataṁ iddhipādaṁ bhāveti,	1	
PA_vb_9:1.3	vīriyasamādhipadhānasaṅkhārasamannāgataṁ iddhipādaṁ bhāveti,	1	
PA_vb_9:1.4	cittasamādhipadhānasaṅkhārasamannāgataṁ iddhipādaṁ bhāveti,	1	
PA_vb_9:1.5	vīmaṁsāsamādhipadhānasaṅkhārasamannāgataṁ iddhipādaṁ bhāveti.	1	
PA_vb_9:2.0	1.1. Chandiddhipāda	2	
PA_vb_9:2.1	Kathañca bhikkhu chandasamādhipadhānasaṅkhārasamannāgataṁ iddhipādaṁ bhāveti?	2	
PA_vb_9:2.2	Chandañce bhikkhu adhipatiṁ karitvā labhati samādhiṁ, labhati cittassekaggataṁ—	2	
PA_vb_9:2.3	ayaṁ vuccati “chandasamādhi”.	2	
PA_vb_9:2.4_0	So anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati	2	
PA_vb_9:2.4_1	vīriyaṁ ārabhati cittaṁ paggaṇhāti padahati, uppannānaṁ pāpakānaṁ akusalānaṁ dhammānaṁ	2	
PA_vb_9:2.4_2	pahānāya chandaṁ janeti vāyamati vīriyaṁ ārabhati cittaṁ paggaṇhāti padahati, anuppannānaṁ	2	
PA_vb_9:2.4_3	kusalānaṁ dhammānaṁ uppādāya chandaṁ janeti vāyamati vīriyaṁ ārabhati cittaṁ paggaṇhāti	2	
PA_vb_9:2.4_4	padahati, uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya	2	
PA_vb_9:2.4_5	bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati.	2	
PA_vb_9:2.5	Ime vuccanti “padhānasaṅkhārā”.	2	
PA_vb_9:2.6	Iti ayañca chandasamādhi, ime ca padhānasaṅkhārā.	2	
PA_vb_9:2.7	Tadekajjhaṁ abhisaññūhitvā abhisaṅkhipitvā chandasamādhipadhānasaṅkhārotveva saṅkhyaṁ gacchati.	2	
PA_vb_9:3.1	Tattha katamo chando?	3	
PA_vb_9:3.2	Yo chando chandikatā kattukamyatā kusalo dhammacchando—	3	
PA_vb_9:3.3	ayaṁ vuccati “chando”.	3	
PA_vb_9:4.1	Tattha katamo samādhi?	4	
PA_vb_9:4.2	Yā cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—	4	
PA_vb_9:4.3	ayaṁ vuccati “samādhi”.	4	
PA_vb_9:5.1	Tattha katamo padhānasaṅkhāro?	5	
PA_vb_9:5.2_0	Yo cetasiko vīriyārambho nikkamo parakkamo uyyāmo vāyāmo ussāho ussoḷhī thāmo ṭhiti	5	
PA_vb_9:5.2_1	asithilaparakkamatā anikkhittachandatā anikkhittadhuratā dhurasampaggāho vīriyaṁ	5	
PA_vb_9:5.2_2	vīriyindriyaṁ vīriyabalaṁ sammāvāyāmo—	5	
PA_vb_9:5.3	ayaṁ vuccati “padhānasaṅkhāro”.	5	
PA_vb_9:5.4	Iti iminā ca chandena, iminā ca samādhinā, iminā ca padhānasaṅkhārena upeto hoti samupeto upāgato samupāgato upapanno sampanno samannāgato.	5	
PA_vb_9:5.5	Tena vuccati “chandasamādhipadhānasaṅkhārasamannāgato”ti.	5	
PA_vb_9:6.1	“Iddhī”ti.	6	
PA_vb_9:6.2	Yā tesaṁ dhammānaṁ iddhi samiddhi ijjhanā samijjhanā lābho paṭilābho patti sampatti phusanā sacchikiriyā upasampadā.	6	
PA_vb_9:7.1	“Iddhipādo”ti.	7	
PA_vb_9:7.2	Tathābhūtassa vedanākkhandho, saññākkhandho, saṅkhārakkhandho, viññāṇakkhandho.	7	
PA_vb_9:8.1	“Iddhipādaṁ bhāvetī”ti.	8	
PA_vb_9:8.2	Te dhamme āsevati bhāveti bahulīkaroti.	8	
PA_vb_9:8.3	Tena vuccati “iddhipādaṁ bhāvetī”ti.	8	
PA_vb_9:9.0	1.2. Vīriyiddhipāda	9	
PA_vb_9:9.1	Kathañca bhikkhu vīriyasamādhipadhānasaṅkhārasamannāgataṁ iddhipādaṁ bhāveti?	9	
PA_vb_9:9.2	Vīriyañce bhikkhu adhipatiṁ karitvā labhati samādhiṁ labhati cittassekaggataṁ—	9	
PA_vb_9:9.3	ayaṁ vuccati “vīriyasamādhi”.	9	
PA_vb_9:9.4_0	So anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati	9	
PA_vb_9:9.4_1	vīriyaṁ ārabhati cittaṁ paggaṇhāti padahati, uppannānaṁ pāpakānaṁ akusalānaṁ dhammānaṁ pahānāya …pe…	9	
PA_vb_9:9.5	anuppannānaṁ kusalānaṁ dhammānaṁ uppādāya …pe…	9	
PA_vb_9:9.6	uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati.	9	
PA_vb_9:9.7	Ime vuccanti “padhānasaṅkhārā”.	9	
PA_vb_9:9.8	Iti ayañca vīriyasamādhi, ime ca padhānasaṅkhārā;	9	
PA_vb_9:9.9	tadekajjhaṁ abhisaññūhitvā abhisaṅkhipitvā vīriyasamādhipadhānasaṅkhārotveva saṅkhyaṁ gacchati.	9	
PA_vb_9:10.1	Tattha katamaṁ vīriyaṁ?	10	
PA_vb_9:10.2	Yo cetasiko vīriyārambho …pe… sammāvāyāmo—	10	
PA_vb_9:10.3	idaṁ vuccati “vīriyaṁ”.	10	
PA_vb_9:11.1	Tattha katamo samādhi?	11	
PA_vb_9:11.2	Yā cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—	11	
PA_vb_9:11.3	ayaṁ vuccati “samādhi”.	11	
PA_vb_9:12.1	Tattha katamo padhānasaṅkhāro?	12	
PA_vb_9:12.2	Yo cetasiko vīriyārambho …pe… sammāvāyāmo—	12	
PA_vb_9:12.3	ayaṁ vuccati “padhānasaṅkhāro”.	12	
PA_vb_9:12.4	Iti iminā ca vīriyena, iminā ca samādhinā, iminā ca padhānasaṅkhārena upeto hoti …pe… samannāgato.	12	
PA_vb_9:12.5	Tena vuccati “vīriyasamādhipadhānasaṅkhārasamannāgato”ti.	12	
PA_vb_9:13.1	“Iddhī”ti.	13	
PA_vb_9:13.2	Yā tesaṁ dhammānaṁ iddhi samiddhi ijjhanā samijjhanā lābho paṭilābho patti sampatti phusanā sacchikiriyā upasampadā.	13	
PA_vb_9:14.1	“Iddhipādo”ti.	14	
PA_vb_9:14.2	Tathābhūtassa vedanākkhandho …pe… viññāṇakkhandho.	14	
PA_vb_9:15.1	“Iddhipādaṁ bhāvetī”ti.	15	
PA_vb_9:15.2	Te dhamme āsevati bhāveti bahulīkaroti.	15	
PA_vb_9:15.3	Tena vuccati “iddhipādaṁ bhāvetī”ti.	15	
PA_vb_9:16.0	1.3. Cittiddhipāda	16	
PA_vb_9:16.1	Kathañca bhikkhu cittasamādhipadhānasaṅkhārasamannāgataṁ iddhipādaṁ bhāveti?	16	
PA_vb_9:16.2	Cittañce bhikkhu adhipatiṁ karitvā labhati samādhiṁ labhati cittassekaggataṁ—	16	
PA_vb_9:16.3	ayaṁ vuccati “cittasamādhi”.	16	
PA_vb_9:16.4_0	So anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati	16	
PA_vb_9:16.4_1	vīriyaṁ ārabhati cittaṁ paggaṇhāti padahati, uppannānaṁ pāpakānaṁ akusalānaṁ dhammānaṁ pahānāya …pe…	16	
PA_vb_9:16.5	anuppannānaṁ kusalānaṁ dhammānaṁ uppādāya …pe…	16	
PA_vb_9:16.6	uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati.	16	
PA_vb_9:16.7	Ime vuccanti “padhānasaṅkhārā”.	16	
PA_vb_9:16.8	Iti ayañca cittasamādhi, ime ca padhānasaṅkhārā;	16	
PA_vb_9:16.9	tadekajjhaṁ abhisaññūhitvā abhisaṅkhipitvā cittasamādhipadhānasaṅkhārotveva saṅkhyaṁ gacchati.	16	
PA_vb_9:17.1	Tattha katamaṁ cittaṁ?	17	
PA_vb_9:17.2	Yaṁ cittaṁ mano mānasaṁ …pe… tajjāmanoviññāṇadhātu—	17	
PA_vb_9:17.3	idaṁ vuccati “cittaṁ”.	17	
PA_vb_9:18.1	Tattha katamo samādhi?	18	
PA_vb_9:18.2	Yā cittassa ṭhiti saṇṭhiti …pe… sammāsamādhi—	18	
PA_vb_9:18.3	ayaṁ vuccati “samādhi”.	18	
PA_vb_9:19.1	Tattha katamo padhānasaṅkhāro?	19	
PA_vb_9:19.2	Yo cetasiko vīriyārambho …pe… sammāvāyāmo—	19	
PA_vb_9:19.3	ayaṁ vuccati “padhānasaṅkhāro”.	19	
PA_vb_9:19.4	Iti iminā ca cittena, iminā ca samādhinā, iminā ca padhānasaṅkhārena upeto hoti …pe… samannāgato.	19	
PA_vb_9:19.5	Tena vuccati “cittasamādhipadhānasaṅkhārasamannāgato”ti.	19	
PA_vb_9:20.1	“Iddhī”ti.	20	
PA_vb_9:20.2	Yā tesaṁ dhammānaṁ iddhi samiddhi ijjhanā samijjhanā lābho paṭilābho patti sampatti phusanā sacchikiriyā upasampadā.	20	
PA_vb_9:21.1	“Iddhipādo”ti.	21	
PA_vb_9:21.2	Tathābhūtassa vedanākkhandho …pe… viññāṇakkhandho.	21	
PA_vb_9:22.1	“Iddhipādaṁ bhāvetī”ti.	22	
PA_vb_9:22.2	Te dhamme āsevati bhāveti bahulīkaroti.	22	
PA_vb_9:22.3	Tena vuccati “iddhipādaṁ bhāvetī”ti.	22	
PA_vb_9:23.0	1.4. Vīmaṁsiddhipāda	23	
PA_vb_9:23.1	Kathañca bhikkhu vīmaṁsāsamādhipadhānasaṅkhārasamannāgataṁ iddhipādaṁ bhāveti?	23	
PA_vb_9:23.2	Vīmaṁsañce bhikkhu adhipatiṁ karitvā labhati samādhiṁ labhati cittassekaggataṁ—	23	
PA_vb_9:23.3	ayaṁ vuccati “vīmaṁsāsamādhi”.	23	
PA_vb_9:23.4_0	So anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati	23	
PA_vb_9:23.4_1	vīriyaṁ ārabhati cittaṁ paggaṇhāti padahati, uppannānaṁ pāpakānaṁ akusalānaṁ dhammānaṁ pahānāya …pe…	23	
PA_vb_9:23.5	anuppannānaṁ kusalānaṁ dhammānaṁ uppādāya …pe…	23	
PA_vb_9:23.6	uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati.	23	
PA_vb_9:23.7	Ime vuccanti “padhānasaṅkhārā”.	23	
PA_vb_9:23.8	Iti ayañca vīmaṁsāsamādhi, ime ca padhānasaṅkhārā;	23	
PA_vb_9:23.9	tadekajjhaṁ abhisaññūhitvā abhisaṅkhipitvā vīmaṁsāsamādhipadhānasaṅkhārotveva saṅkhyaṁ gacchati.	23	
PA_vb_9:24.1	Tattha katamā vīmaṁsā?	24	
PA_vb_9:24.2	Yā paññā pajānanā …pe… amoho dhammavicayo sammādiṭṭhi—	24	
PA_vb_9:24.3	ayaṁ vuccati “vīmaṁsā”.	24	
PA_vb_9:25.1	Tattha katamo samādhi?	25	
PA_vb_9:25.2	Yā cittassa ṭhiti saṇṭhiti …pe… sammāsamādhi—	25	
PA_vb_9:25.3	ayaṁ vuccati “samādhi”.	25	
PA_vb_9:26.1	Tattha katamo padhānasaṅkhāro?	26	
PA_vb_9:26.2	Yo cetasiko vīriyārambho …pe… sammāvāyāmo—	26	
PA_vb_9:26.3	ayaṁ vuccati “padhānasaṅkhāro”.	26	
PA_vb_9:26.4	Iti imāya ca vīmaṁsāya, iminā ca samādhinā, iminā ca padhānasaṅkhārena upeto hoti …pe… samannāgato.	26	
PA_vb_9:26.5	Tena vuccati “vīmaṁsāsamādhipadhānasaṅkhārasamannāgato”ti.	26	
PA_vb_9:27.1	“Iddhī”ti.	27	
PA_vb_9:27.2	Yā tesaṁ dhammānaṁ iddhi samiddhi ijjhanā samijjhanā lābho paṭilābho patti sampatti phusanā sacchikiriyā upasampadā.	27	
PA_vb_9:28.1	“Iddhipādo”ti.	28	
PA_vb_9:28.2	Tathābhūtassa vedanākkhandho, saññākkhandho, saṅkhārakkhandho, viññāṇakkhandho.	28	
PA_vb_9:29.1	“Iddhipādaṁ bhāvetī”ti.	29	
PA_vb_9:29.2	Te dhamme āsevati bhāveti bahulīkaroti.	29	
PA_vb_9:29.3	Tena vuccati “iddhipādaṁ bhāvetī”ti.	29	
PA_vb_9:30.1	Suttantabhājanīyaṁ.	30	
PA_vb_9:31.0	2. Abhidhammabhājanīya	31	
PA_vb_9:31.1	Cattāro iddhipādā—	31	
PA_vb_9:31.2	idha bhikkhu chandasamādhipadhānasaṅkhārasamannāgataṁ iddhipādaṁ bhāveti,	31	
PA_vb_9:31.3	vīriyasamādhipadhānasaṅkhārasamannāgataṁ iddhipādaṁ bhāveti,	31	
PA_vb_9:31.4	cittasamādhipadhānasaṅkhārasamannāgataṁ iddhipādaṁ bhāveti,	31	
PA_vb_9:31.5	vīmaṁsāsamādhipadhānasaṅkhārasamannāgataṁ iddhipādaṁ bhāveti.	31	
PA_vb_9:32.0	2.1. Chandiddhipāda	32	
PA_vb_9:32.1	Kathañca bhikkhu chandasamādhipadhānasaṅkhārasamannāgataṁ iddhipādaṁ bhāveti?	32	
PA_vb_9:32.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	32	
PA_vb_9:32.2_1	pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja	32	
PA_vb_9:32.2_2	viharati dukkhapaṭipadaṁ dandhābhiññaṁ, tasmiṁ samaye chandasamādhipadhānasaṅkhārasamannāgataṁ iddhipādaṁ bhāveti.	32	
PA_vb_9:33.1	Tattha katamo chando?	33	
PA_vb_9:33.2	Yo chando chandikatā kattukamyatā kusalo dhammacchando—	33	
PA_vb_9:33.3	ayaṁ vuccati “chando”.	33	
PA_vb_9:34.1	Tattha katamo samādhi?	34	
PA_vb_9:34.2	Yā cittassa ṭhiti saṇṭhiti …pe… sammāsamādhi samādhisambojjhaṅgo maggaṅgaṁ maggapariyāpannaṁ—	34	
PA_vb_9:34.3	ayaṁ vuccati “samādhi”.	34	
PA_vb_9:35.1	Tattha katamo padhānasaṅkhāro?	35	
PA_vb_9:35.2	Yo cetasiko vīriyārambho …pe… sammāvāyāmo vīriyasambojjhaṅgo maggaṅgaṁ maggapariyāpannaṁ—	35	
PA_vb_9:35.3	ayaṁ vuccati “padhānasaṅkhāro”.	35	
PA_vb_9:35.4	Iti iminā ca chandena, iminā ca samādhinā, iminā ca padhānasaṅkhārena upeto hoti …pe… samannāgato.	35	
PA_vb_9:35.5	Tena vuccati “chandasamādhipadhānasaṅkhārasamannāgato”ti.	35	
PA_vb_9:36.1	“Iddhī”ti.	36	
PA_vb_9:36.2	Yā tesaṁ dhammānaṁ iddhi samiddhi ijjhanā samijjhanā lābho paṭilābho patti sampatti phusanā sacchikiriyā upasampadā.	36	
PA_vb_9:37.1	“Iddhipādo”ti.	37	
PA_vb_9:37.2	Tathābhūtassa phasso …pe… paggāho avikkhepo.	37	
PA_vb_9:38.1	“Iddhipādaṁ bhāvetī”ti.	38	
PA_vb_9:38.2	Te dhamme āsevati bhāveti bahulīkaroti.	38	
PA_vb_9:38.3	Tena vuccati “iddhipādaṁ bhāvetī”ti.	38	
PA_vb_9:39.0	2.2. Vīriyiddhipāda	39	
PA_vb_9:39.1	Kathañca bhikkhu vīriyasamādhipadhānasaṅkhārasamannāgataṁ iddhipādaṁ bhāveti?	39	
PA_vb_9:39.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	39	
PA_vb_9:39.2_1	pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja	39	
PA_vb_9:39.2_2	viharati dukkhapaṭipadaṁ dandhābhiññaṁ, tasmiṁ samaye vīriyasamādhipadhānasaṅkhārasamannāgataṁ iddhipādaṁ bhāveti.	39	
PA_vb_9:40.1	Tattha katamaṁ vīriyaṁ?	40	
PA_vb_9:40.2	Yo cetasiko vīriyārambho …pe… sammāvāyāmo vīriyasambojjhaṅgo maggaṅgaṁ maggapariyāpannaṁ—	40	
PA_vb_9:40.3	idaṁ vuccati “vīriyaṁ”.	40	
PA_vb_9:41.1	Tattha katamo samādhi?	41	
PA_vb_9:41.2	Yā cittassa ṭhiti saṇṭhiti …pe… sammāsamādhi samādhisambojjhaṅgo maggaṅgaṁ maggapariyāpannaṁ—	41	
PA_vb_9:41.3	ayaṁ vuccati “samādhi”.	41	
PA_vb_9:42.1	Tattha katamo padhānasaṅkhāro?	42	
PA_vb_9:42.2	Yo cetasiko vīriyārambho …pe… sammāvāyāmo vīriyasambojjhaṅgo maggaṅgaṁ maggapariyāpannaṁ—	42	
PA_vb_9:42.3	ayaṁ vuccati “padhānasaṅkhāro”.	42	
PA_vb_9:42.4	Iti iminā ca vīriyena, iminā ca samādhinā, iminā ca padhānasaṅkhārena upeto hoti …pe… samannāgato.	42	
PA_vb_9:42.5	Tena vuccati “vīriyasamādhipadhānasaṅkhārasamannāgato”ti.	42	
PA_vb_9:43.1	“Iddhī”ti.	43	
PA_vb_9:43.2	Yā tesaṁ dhammānaṁ iddhi samiddhi ijjhanā samijjhanā lābho paṭilābho patti sampatti phusanā sacchikiriyā upasampadā.	43	
PA_vb_9:44.1	“Iddhipādo”ti.	44	
PA_vb_9:44.2	Tathābhūtassa phasso …pe… paggāho avikkhepo.	44	
PA_vb_9:45.1	“Iddhipādaṁ bhāvetī”ti.	45	
PA_vb_9:45.2	Te dhamme āsevati bhāveti bahulīkaroti.	45	
PA_vb_9:45.3	Tena vuccati “iddhipādaṁ bhāvetī”ti.	45	
PA_vb_9:46.0	2.3. Cittiddhipāda	46	
PA_vb_9:46.1	Kathañca bhikkhu cittasamādhipadhānasaṅkhārasamannāgataṁ iddhipādaṁ bhāveti?	46	
PA_vb_9:46.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	46	
PA_vb_9:46.2_1	pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja	46	
PA_vb_9:46.2_2	viharati dukkhapaṭipadaṁ dandhābhiññaṁ, tasmiṁ samaye cittasamādhipadhānasaṅkhārasamannāgataṁ iddhipādaṁ bhāveti.	46	
PA_vb_9:47.1	Tattha katamaṁ cittaṁ?	47	
PA_vb_9:47.2	Yaṁ cittaṁ mano mānasaṁ …pe… tajjāmanoviññāṇadhātu—	47	
PA_vb_9:47.3	idaṁ vuccati “cittaṁ”.	47	
PA_vb_9:48.1	Tattha katamo samādhi?	48	
PA_vb_9:48.2	Yā cittassa ṭhiti saṇṭhiti …pe… sammāsamādhi samādhisambojjhaṅgo maggaṅgaṁ maggapariyāpannaṁ—	48	
PA_vb_9:48.3	ayaṁ vuccati “samādhi”.	48	
PA_vb_9:49.1	Tattha katamo padhānasaṅkhāro?	49	
PA_vb_9:49.2	Yo cetasiko vīriyārambho …pe… sammāvāyāmo vīriyasambojjhaṅgo maggaṅgaṁ maggapariyāpannaṁ—	49	
PA_vb_9:49.3	ayaṁ vuccati “padhānasaṅkhāro”.	49	
PA_vb_9:49.4	Iti iminā ca cittena, iminā ca samādhinā, iminā ca padhānasaṅkhārena upeto hoti …pe… samannāgato.	49	
PA_vb_9:49.5	Tena vuccati “cittasamādhipadhānasaṅkhārasamannāgato”ti.	49	
PA_vb_9:50.1	“Iddhī”ti.	50	
PA_vb_9:50.2	Yā tesaṁ dhammānaṁ iddhi samiddhi ijjhanā samijjhanā lābho paṭilābho patti sampatti phusanā sacchikiriyā upasampadā.	50	
PA_vb_9:51.1	“Iddhipādo”ti.	51	
PA_vb_9:51.2	Tathābhūtassa phasso …pe… paggāho avikkhepo.	51	
PA_vb_9:52.1	“Iddhipādaṁ bhāvetī”ti.	52	
PA_vb_9:52.2	Te dhamme āsevati bhāveti bahulīkaroti.	52	
PA_vb_9:52.3	Tena vuccati “iddhipādaṁ bhāvetī”ti.	52	
PA_vb_9:53.0	2.4. Vīmaṁsiddhipāda	53	
PA_vb_9:53.1	Kathañca bhikkhu vīmaṁsāsamādhipadhānasaṅkhārasamannāgataṁ iddhipādaṁ bhāveti?	53	
PA_vb_9:53.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	53	
PA_vb_9:53.2_1	pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja	53	
PA_vb_9:53.2_2	viharati dukkhapaṭipadaṁ dandhābhiññaṁ, tasmiṁ samaye vīmaṁsāsamādhipadhānasaṅkhārasamannāgataṁ iddhipādaṁ bhāveti.	53	
PA_vb_9:54.1	Tattha katamā vīmaṁsā?	54	
PA_vb_9:54.2	Yā paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—	54	
PA_vb_9:54.3	ayaṁ vuccati “vīmaṁsā”.	54	
PA_vb_9:55.1	Tattha katamo samādhi?	55	
PA_vb_9:55.2	Yā cittassa ṭhiti saṇṭhiti …pe… sammāsamādhi samādhisambojjhaṅgo maggaṅgaṁ maggapariyāpannaṁ—	55	
PA_vb_9:55.3	ayaṁ vuccati “samādhi”.	55	
PA_vb_9:56.1	Tattha katamo padhānasaṅkhāro?	56	
PA_vb_9:56.2	Yo cetasiko vīriyārambho …pe… sammāvāyāmo vīriyasambojjhaṅgo maggaṅgaṁ maggapariyāpannaṁ—	56	
PA_vb_9:56.3	ayaṁ vuccati “padhānasaṅkhāro”.	56	
PA_vb_9:56.4	Iti imāya ca vīmaṁsāya, iminā ca samādhinā, iminā ca padhānasaṅkhārena upeto hoti samupeto upāgato samupāgato upapanno sampanno samannāgato.	56	
PA_vb_9:56.5	Tena vuccati “vīmaṁsāsamādhipadhānasaṅkhārasamannāgato”ti	56	
PA_vb_9:57.1	“Iddhī”ti.	57	
PA_vb_9:57.2	Yā tesaṁ dhammānaṁ iddhi samiddhi ijjhanā samijjhanā lābho paṭilābho patti sampatti phusanā sacchikiriyā upasampadā.	57	
PA_vb_9:58.1	“Iddhipādo”ti.	58	
PA_vb_9:58.2	Tathābhūtassa phasso …pe… paggāho avikkhepo.	58	
PA_vb_9:59.1	“Iddhipādaṁ bhāvetī”ti.	59	
PA_vb_9:59.2	Te dhamme āsevati bhāveti bahulīkaroti.	59	
PA_vb_9:59.3	Tena vuccati “iddhipādaṁ bhāvetī”ti.	59	
PA_vb_9:60.1	Cattāro iddhipādā—	60	
PA_vb_9:60.2	chandiddhipādo, vīriyiddhipādo, cittiddhipādo, vīmaṁsiddhipādo.	60	
PA_vb_9:61.1	Tattha katamo chandiddhipādo?	61	
PA_vb_9:61.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	61	
PA_vb_9:61.2_1	pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja	61	
PA_vb_9:61.2_2	viharati dukkhapaṭipadaṁ dandhābhiññaṁ, yo tasmiṁ samaye chando chandikatā kattukamyatā	61	
PA_vb_9:61.2_3	kusalo dhammacchando—	61	
PA_vb_9:61.3	ayaṁ vuccati “chandiddhipādo”.	61	
PA_vb_9:61.4	Avasesā dhammā chandiddhipādasampayuttā.	61	
PA_vb_9:62.1	Tattha katamo vīriyiddhipādo?	62	
PA_vb_9:62.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	62	
PA_vb_9:62.2_1	pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja	62	
PA_vb_9:62.2_2	viharati dukkhapaṭipadaṁ dandhābhiññaṁ, yo tasmiṁ samaye cetasiko vīriyārambho …pe…	62	
PA_vb_9:62.2_3	sammāvāyāmo vīriyasambojjhaṅgo maggaṅgaṁ maggapariyāpannaṁ—	62	
PA_vb_9:62.3	ayaṁ vuccati “vīriyiddhipādo”.	62	
PA_vb_9:62.4	Avasesā dhammā vīriyiddhipādasampayuttā.	62	
PA_vb_9:63.1	Tattha katamo cittiddhipādo?	63	
PA_vb_9:63.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	63	
PA_vb_9:63.2_1	pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja	63	
PA_vb_9:63.2_2	viharati dukkhapaṭipadaṁ dandhābhiññaṁ, yaṁ tasmiṁ samaye cittaṁ mano mānasaṁ …pe…	63	
PA_vb_9:63.2_3	tajjāmanoviññāṇadhātu—	63	
PA_vb_9:63.3	ayaṁ vuccati “cittiddhipādo”.	63	
PA_vb_9:63.4	Avasesā dhammā cittiddhipādasampayuttā.	63	
PA_vb_9:64.1	Tattha katamo vīmaṁsiddhipādo?	64	
PA_vb_9:64.2_0	Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ	64	
PA_vb_9:64.2_1	pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja	64	
PA_vb_9:64.2_2	viharati dukkhapaṭipadaṁ dandhābhiññaṁ, yā tasmiṁ samaye paññā pajānanā …pe… amoho	64	
PA_vb_9:64.2_3	dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—	64	
PA_vb_9:64.3	ayaṁ vuccati “vīmaṁsiddhipādo”.	64	
PA_vb_9:64.4	Avasesā dhammā vīmaṁsiddhipādasampayuttā.	64	
PA_vb_9:65.1	Abhidhammabhājanīyaṁ.	65	
PA_vb_9:66.0	3. Pañhāpucchaka	66	
PA_vb_9:66.1	Cattāro iddhipādā—	66	
PA_vb_9:66.2	idha bhikkhu chandasamādhipadhānasaṅkhārasamannāgataṁ iddhipādaṁ bhāveti, vīriyasamādhi …pe…	66	
PA_vb_9:66.3	cittasamādhi …pe…	66	
PA_vb_9:66.4	vīmaṁsāsamādhipadhānasaṅkhārasamannāgataṁ iddhipādaṁ bhāveti.	66	
PA_vb_9:67.1	Catunnaṁ iddhipādānaṁ kati kusalā, kati akusalā, kati abyākatā …pe… kati saraṇā, kati araṇā?	67	
PA_vb_9:68.0	3.1. Tika	68	
PA_vb_9:68.1	Kusalāyeva.	68	
PA_vb_9:69.1	Siyā sukhāya vedanāya sampayuttā, siyā adukkhamasukhāya vedanāya sampayuttā.	69	
PA_vb_9:70.1	Vipākadhammadhammā.	70	
PA_vb_9:71.1	Anupādinnaanupādāniyā.	71	
PA_vb_9:72.1	Asaṅkiliṭṭhaasaṅkilesikā.	72	
PA_vb_9:73.1	Siyā savitakkasavicārā, siyā avitakkavicāramattā, siyā avitakkaavicārā.	73	
PA_vb_9:74.1	Siyā pītisahagatā, siyā sukhasahagatā, siyā upekkhāsahagatā.	74	
PA_vb_9:75.1	Neva dassanena na bhāvanāya pahātabbā.	75	
PA_vb_9:76.1	Neva dassanena na bhāvanāya pahātabbahetukā.	76	
PA_vb_9:77.1	Apacayagāmino.	77	
PA_vb_9:78.1	Sekkhā.	78	
PA_vb_9:79.1	Appamāṇā.	79	
PA_vb_9:80.1	Appamāṇārammaṇā.	80	
PA_vb_9:81.1	Paṇītā.	81	
PA_vb_9:82.1	Sammattaniyatā.	82	
PA_vb_9:83.1	Na maggārammaṇā, maggahetukā, na maggādhipatino.	83	
PA_vb_9:84.1	Siyā uppannā, siyā anuppannā, na vattabbā uppādinoti.	84	
PA_vb_9:85.1	Siyā atītā, siyā anāgatā, siyā paccuppannā.	85	
PA_vb_9:86.1	Na vattabbā atītārammaṇātipi, anāgatārammaṇātipi, paccuppannārammaṇātipi.	86	
PA_vb_9:87.1	Siyā ajjhattā, siyā bahiddhā, siyā ajjhattabahiddhā.	87	
PA_vb_9:88.1	Bahiddhārammaṇā.	88	
PA_vb_9:89.1	Anidassanaappaṭighā.	89	
PA_vb_9:90.0.1	3.2. 3.2 Duka	90	
PA_vb_9:90.0.2	3.2.1. Hetugocchaka	90	
PA_vb_9:90.1	Vīmaṁsiddhipādo hetu, tayo iddhipādā na hetū.	90	
PA_vb_9:90.2	Sahetukā.	90	
PA_vb_9:90.3	Hetusampayuttā.	90	
PA_vb_9:90.4	Vīmaṁsiddhipādo hetu ceva sahetuko ca, tayo iddhipādā na vattabbā “hetū ceva sahetukā cā”ti, sahetukā ceva na ca hetū.	90	
PA_vb_9:90.5	Vīmaṁsiddhipādo hetu ceva hetusampayutto ca, tayo iddhipādā na vattabbā “hetū ceva hetusampayuttā cā”ti, hetusampayuttā ceva na ca hetū.	90	
PA_vb_9:90.6	Tayo iddhipādā na hetū sahetukā, vīmaṁsiddhipādo na vattabbo “na hetu sahetuko”tipi, “na hetu ahetuko”tipi.	90	
PA_vb_9:91.0	9.3.2.2. Cūḷantaradukādi	91	
PA_vb_9:91.1	Sappaccayā.	91	
PA_vb_9:91.2	Saṅkhatā.	91	
PA_vb_9:91.3	Anidassanā.	91	
PA_vb_9:91.4	Appaṭighā.	91	
PA_vb_9:91.5	Arūpā.	91	
PA_vb_9:91.6	Lokuttarā.	91	
PA_vb_9:91.7	Kenaci viññeyyā, kenaci na viññeyyā.	91	
PA_vb_9:91.8	No āsavā.	91	
PA_vb_9:91.9	Anāsavā.	91	
PA_vb_9:91.10	Āsavavippayuttā.	91	
PA_vb_9:91.11	Na vattabbā āsavā ceva sāsavā cātipi, sāsavā ceva no ca āsavātipi.	91	
PA_vb_9:91.12	Na vattabbā āsavā ceva āsavasampayuttā cātipi, āsavasampayuttā ceva no ca āsavātipi.	91	
PA_vb_9:91.13	Āsavavippayuttāanāsavā.	91	
PA_vb_9:92.1	No saṁyojanā …pe…	92	
PA_vb_9:92.2	no ganthā …pe…	92	
PA_vb_9:92.3	no oghā …pe…	92	
PA_vb_9:92.4	no yogā …pe…	92	
PA_vb_9:92.5	no nīvaraṇā …pe…	92	
PA_vb_9:92.6	no parāmāsā …pe…	92	
PA_vb_9:92.7	sārammaṇā.	92	
PA_vb_9:92.8	Tayo iddhipādā no cittā, cittiddhipādo cittaṁ.	92	
PA_vb_9:92.9	Tayo iddhipādā cetasikā, cittiddhipādo acetasiko.	92	
PA_vb_9:92.10	Tayo iddhipādā cittasampayuttā, cittiddhipādo na vattabbo “cittena sampayutto”tipi, “cittena vippayutto”tipi.	92	
PA_vb_9:92.11	Tayo iddhipādā cittasaṁsaṭṭhā, cittiddhipādo na vattabbo “cittena saṁsaṭṭho”tipi, “cittena visaṁsaṭṭho”tipi.	92	
PA_vb_9:92.12	Tayo iddhipādā cittasamuṭṭhānā, cittiddhipādo no cittasamuṭṭhāno.	92	
PA_vb_9:92.13	Tayo iddhipādā cittasahabhuno, cittiddhipādo no cittasahabhū.	92	
PA_vb_9:92.14	Tayo iddhipādā cittānuparivattino, cittiddhipādo no cittānuparivatti.	92	
PA_vb_9:92.15	Tayo iddhipādā cittasaṁsaṭṭhasamuṭṭhānā, cittiddhipādo no cittasaṁsaṭṭhasamuṭṭhāno.	92	
PA_vb_9:92.16	Tayo iddhipādā cittasaṁsaṭṭhasamuṭṭhānasahabhuno, cittiddhipādo no cittasaṁsaṭṭhasamuṭṭhānasahabhū.	92	
PA_vb_9:92.17	Tayo iddhipādā cittasaṁsaṭṭhasamuṭṭhānānuparivattino, cittiddhipādo no cittasaṁsaṭṭhasamuṭṭhānānuparivatti.	92	
PA_vb_9:92.18	Tayo iddhipādā bāhirā, cittiddhipādo ajjhattiko.	92	
PA_vb_9:93.0	9.3.2.11. Upādānagocchakādi	93	
PA_vb_9:93.1	No upādā.	93	
PA_vb_9:93.2	Anupādinnā.	93	
PA_vb_9:93.3	No upādānā …pe…	93	
PA_vb_9:93.4	no kilesā …pe…	93	
PA_vb_9:93.5	na dassanena pahātabbā.	93	
PA_vb_9:93.6	Na bhāvanāya pahātabbā.	93	
PA_vb_9:93.7	Na dassanena pahātabbahetukā.	93	
PA_vb_9:93.8	Na bhāvanāya pahātabbahetukā.	93	
PA_vb_9:93.9	Siyā savitakkā, siyā avitakkā.	93	
PA_vb_9:93.10	Siyā savicārā, siyā avicārā.	93	
PA_vb_9:93.11	Siyā sappītikā, siyā appītikā.	93	
PA_vb_9:93.12	Siyā pītisahagatā, siyā na pītisahagatā.	93	
PA_vb_9:93.13	Siyā sukhasahagatā, siyā na sukhasahagatā.	93	
PA_vb_9:93.14	Siyā upekkhāsahagatā, siyā na upekkhāsahagatā.	93	
PA_vb_9:93.15	Na kāmāvacarā.	93	
PA_vb_9:93.16	Na rūpāvacarā.	93	
PA_vb_9:93.17	Na arūpāvacarā.	93	
PA_vb_9:93.18	Apariyāpannā.	93	
PA_vb_9:93.19	Niyyānikā.	93	
PA_vb_9:93.20	Niyatā.	93	
PA_vb_9:93.21	Anuttarā.	93	
PA_vb_9:93.22	Araṇāti.	93	
PA_vb_9:94.1	Pañhāpucchakaṁ.	94	
PA_vb_9:95.1	Iddhipādavibhaṅgo niṭṭhito.	95	
