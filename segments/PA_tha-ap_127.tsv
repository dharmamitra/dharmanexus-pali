segmentnr	original	folio	analyzed
PA_tha-ap_127:0.1	Therāpadāna	0	
PA_tha-ap_127:0.2	Sereyyavagga	0	
PA_tha-ap_127:0.3	5. Sammukhāthavikattheraapadāna	0	
PA_tha-ap_127:1.1	“Jāyamāne vipassimhi,	1	
PA_tha-ap_127:1.2	nimittaṁ byākariṁ ahaṁ;	1	
PA_tha-ap_127:1.3	‘Nibbāpayiñca janataṁ,	1	
PA_tha-ap_127:1.4	buddho loke bhavissati.	1	
PA_tha-ap_127:2.1	Yasmiñca jāyamānasmiṁ,	2	
PA_tha-ap_127:2.2	dasasahassi kampati;	2	
PA_tha-ap_127:2.3	So dāni bhagavā satthā,	2	
PA_tha-ap_127:2.4	dhammaṁ deseti cakkhumā.	2	
PA_tha-ap_127:3.1	Yasmiñca jāyamānasmiṁ,	3	
PA_tha-ap_127:3.2	āloko vipulo ahu;	3	
PA_tha-ap_127:3.3	So dāni bhagavā satthā,	3	
PA_tha-ap_127:3.4	dhammaṁ deseti cakkhumā.	3	
PA_tha-ap_127:4.1	Yasmiñca jāyamānasmiṁ,	4	
PA_tha-ap_127:4.2	saritāyo na sandayuṁ;	4	
PA_tha-ap_127:4.3	So dāni bhagavā satthā,	4	
PA_tha-ap_127:4.4	dhammaṁ deseti cakkhumā.	4	
PA_tha-ap_127:5.1	Yasmiñca jāyamānasmiṁ,	5	
PA_tha-ap_127:5.2	avīcaggi na pajjali;	5	
PA_tha-ap_127:5.3	So dāni bhagavā satthā,	5	
PA_tha-ap_127:5.4	dhammaṁ deseti cakkhumā.	5	
PA_tha-ap_127:6.1	Yasmiñca jāyamānasmiṁ,	6	
PA_tha-ap_127:6.2	pakkhisaṅgho na sañcari;	6	
PA_tha-ap_127:6.3	So dāni bhagavā satthā,	6	
PA_tha-ap_127:6.4	dhammaṁ deseti cakkhumā.	6	
PA_tha-ap_127:7.1	Yasmiñca jāyamānasmiṁ,	7	
PA_tha-ap_127:7.2	vātakkhandho na vāyati;	7	
PA_tha-ap_127:7.3	So dāni bhagavā satthā,	7	
PA_tha-ap_127:7.4	dhammaṁ deseti cakkhumā.	7	
PA_tha-ap_127:8.1	Yasmiñca jāyamānasmiṁ,	8	
PA_tha-ap_127:8.2	sabbaratanāni jotayuṁ;	8	
PA_tha-ap_127:8.3	So dāni bhagavā satthā,	8	
PA_tha-ap_127:8.4	dhammaṁ deseti cakkhumā.	8	
PA_tha-ap_127:9.1	Yasmiñca jāyamānasmiṁ,	9	
PA_tha-ap_127:9.2	sattāsuṁ padavikkamā;	9	
PA_tha-ap_127:9.3	So dāni bhagavā satthā,	9	
PA_tha-ap_127:9.4	dhammaṁ deseti cakkhumā.	9	
PA_tha-ap_127:10.1	Jātamatto ca sambuddho,	10	
PA_tha-ap_127:10.2	disā sabbā vilokayi;	10	
PA_tha-ap_127:10.3	Vācāsabhimudīresi,	10	
PA_tha-ap_127:10.4	esā buddhāna dhammatā’.	10	
PA_tha-ap_127:11.1	Saṁvejayitvā janataṁ,	11	
PA_tha-ap_127:11.2	thavitvā lokanāyakaṁ;	11	
PA_tha-ap_127:11.3	Sambuddhaṁ abhivādetvā,	11	
PA_tha-ap_127:11.4	pakkāmiṁ pācināmukho.	11	
PA_tha-ap_127:12.1	Ekanavutito kappe,	12	
PA_tha-ap_127:12.2	yaṁ buddhamabhithomayiṁ;	12	
PA_tha-ap_127:12.3	Duggatiṁ nābhijānāmi,	12	
PA_tha-ap_127:12.4	thomanāya idaṁ phalaṁ.	12	
PA_tha-ap_127:13.1	Ito navutikappamhi,	13	
PA_tha-ap_127:13.2	sammukhāthavikavhayo;	13	
PA_tha-ap_127:13.3	Sattaratanasampanno,	13	
PA_tha-ap_127:13.4	cakkavattī mahabbalo.	13	
PA_tha-ap_127:14.1	Pathavīdundubhi nāma,	14	
PA_tha-ap_127:14.2	ekūnanavutimhito;	14	
PA_tha-ap_127:14.3	Sattaratanasampanno,	14	
PA_tha-ap_127:14.4	cakkavattī mahabbalo.	14	
PA_tha-ap_127:15.1	Aṭṭhāsītimhito kappe,	15	
PA_tha-ap_127:15.2	obhāso nāma khattiyo;	15	
PA_tha-ap_127:15.3	Sattaratanasampanno,	15	
PA_tha-ap_127:15.4	cakkavattī mahabbalo.	15	
PA_tha-ap_127:16.1	Sattāsītimhito kappe,	16	
PA_tha-ap_127:16.2	saritacchedanavhayo;	16	
PA_tha-ap_127:16.3	Sattaratanasampanno,	16	
PA_tha-ap_127:16.4	cakkavattī mahabbalo.	16	
PA_tha-ap_127:17.1	Agginibbāpano nāma,	17	
PA_tha-ap_127:17.2	kappānaṁ chaḷasītiyā;	17	
PA_tha-ap_127:17.3	Sattaratanasampanno,	17	
PA_tha-ap_127:17.4	cakkavattī mahabbalo.	17	
PA_tha-ap_127:18.1	Gatipacchedano nāma,	18	
PA_tha-ap_127:18.2	kappānaṁ pañcasītiyā;	18	
PA_tha-ap_127:18.3	Sattaratanasampanno,	18	
PA_tha-ap_127:18.4	cakkavattī mahabbalo.	18	
PA_tha-ap_127:19.1	Rājā vātasamo nāma,	19	
PA_tha-ap_127:19.2	kappānaṁ cullasītiyā;	19	
PA_tha-ap_127:19.3	Sattaratanasampanno,	19	
PA_tha-ap_127:19.4	cakkavattī mahabbalo.	19	
PA_tha-ap_127:20.1	Ratanapajjalo nāma,	20	
PA_tha-ap_127:20.2	kappānaṁ teasītiyā;	20	
PA_tha-ap_127:20.3	Sattaratanasampanno,	20	
PA_tha-ap_127:20.4	cakkavattī mahabbalo.	20	
PA_tha-ap_127:21.1	Padavikkamano nāma,	21	
PA_tha-ap_127:21.2	kappānaṁ dveasītiyā;	21	
PA_tha-ap_127:21.3	Sattaratanasampanno,	21	
PA_tha-ap_127:21.4	cakkavattī mahabbalo.	21	
PA_tha-ap_127:22.1	Rājā vilokano nāma,	22	
PA_tha-ap_127:22.2	kappānaṁ ekasītiyā;	22	
PA_tha-ap_127:22.3	Sattaratanasampanno,	22	
PA_tha-ap_127:22.4	cakkavattī mahabbalo.	22	
PA_tha-ap_127:23.1	Girasāroti nāmena,	23	
PA_tha-ap_127:23.2	kappesītimhi khattiyo;	23	
PA_tha-ap_127:23.3	Sattaratanasampanno,	23	
PA_tha-ap_127:23.4	cakkavattī mahabbalo.	23	
PA_tha-ap_127:24.1	Paṭisambhidā catasso,	24	
PA_tha-ap_127:24.2	…pe…	24	
PA_tha-ap_127:24.3	kataṁ buddhassa sāsanaṁ”.	24	
PA_tha-ap_127:25.1	Itthaṁ sudaṁ āyasmā sammukhāthaviko thero imā gāthāyo abhāsitthāti.	25	
PA_tha-ap_127:26.1	Sammukhāthavikattherassāpadānaṁ pañcamaṁ.	26	
