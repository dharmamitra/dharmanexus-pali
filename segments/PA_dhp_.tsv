segmentnr	original	folio	analyzed
PA_dhp_:1.0.1	Khuddakanikāya	1	
PA_dhp_:1.0.2	Dhammapada	1	
PA_dhp_:1.0.3	Yamakavagga	1	
PA_dhp_:1.0.4	Cakkhupālattheravatthu	1	
PA_dhp_:1.1	Manopubbaṅgamā dhammā,	1	
PA_dhp_:1.2	manoseṭṭhā manomayā;	1	
PA_dhp_:1.3	Manasā ce paduṭṭhena,	1	
PA_dhp_:1.4	bhāsati vā karoti vā;	1	
PA_dhp_:1.5	Tato naṁ dukkhamanveti,	1	
PA_dhp_:1.6	cakkaṁva vahato padaṁ.	1	
PA_dhp_:2.0	Maṭṭhakuṇḍalīvatthu	2	
PA_dhp_:2.1	Manopubbaṅgamā dhammā,	2	
PA_dhp_:2.2	manoseṭṭhā manomayā;	2	
PA_dhp_:2.3	Manasā ce pasannena,	2	
PA_dhp_:2.4	bhāsati vā karoti vā;	2	
PA_dhp_:2.5	Tato naṁ sukhamanveti,	2	
PA_dhp_:2.6	chāyāva anapāyinī.	2	
PA_dhp_:3.0	Tissattheravatthu	3	
PA_dhp_:3.1	Akkocchi maṁ avadhi maṁ,	3	
PA_dhp_:3.2	ajini maṁ ahāsi me;	3	
PA_dhp_:3.3	Ye ca taṁ upanayhanti,	3	
PA_dhp_:3.4	veraṁ tesaṁ na sammati.	3	
PA_dhp_:4.1	Akkocchi maṁ avadhi maṁ,	4	
PA_dhp_:4.2	ajini maṁ ahāsi me;	4	
PA_dhp_:4.3	Ye ca taṁ nupanayhanti,	4	
PA_dhp_:4.4	veraṁ tesūpasammati.	4	
PA_dhp_:5.0	Kāḷayakkhinīvatthu	5	
PA_dhp_:5.1	Na hi verena verāni,	5	
PA_dhp_:5.2	sammantīdha kudācanaṁ;	5	
PA_dhp_:5.3	Averena ca sammanti,	5	
PA_dhp_:5.4	esa dhammo sanantano.	5	
PA_dhp_:6.0	Kosambakavatthu	6	
PA_dhp_:6.1	Pare ca na vijānanti,	6	
PA_dhp_:6.2	mayamettha yamāmase;	6	
PA_dhp_:6.3	Ye ca tattha vijānanti,	6	
PA_dhp_:6.4	tato sammanti medhagā.	6	
PA_dhp_:7.0	Mahākāḷattheravatthu	7	
PA_dhp_:7.1	Subhānupassiṁ viharantaṁ,	7	
PA_dhp_:7.2	indriyesu asaṁvutaṁ;	7	
PA_dhp_:7.3	Bhojanamhi cāmattaññuṁ,	7	
PA_dhp_:7.4	kusītaṁ hīnavīriyaṁ;	7	
PA_dhp_:7.5	Taṁ ve pasahati māro,	7	
PA_dhp_:7.6	vāto rukkhaṁva dubbalaṁ.	7	
PA_dhp_:8.1	Asubhānupassiṁ viharantaṁ,	8	
PA_dhp_:8.2	Indriyesu susaṁvutaṁ;	8	
PA_dhp_:8.3	Bhojanamhi ca mattaññuṁ,	8	
PA_dhp_:8.4	Saddhaṁ āraddhavīriyaṁ;	8	
PA_dhp_:8.5	Taṁ ve nappasahati māro,	8	
PA_dhp_:8.6	Vāto selaṁva pabbataṁ.	8	
PA_dhp_:9.0	Devadattavatthu	9	
PA_dhp_:9.1	Anikkasāvo kāsāvaṁ,	9	
PA_dhp_:9.2	yo vatthaṁ paridahissati;	9	
PA_dhp_:9.3	Apeto damasaccena,	9	
PA_dhp_:9.4	na so kāsāvamarahati.	9	
PA_dhp_:10.1	Yo ca vantakasāvassa,	10	
PA_dhp_:10.2	sīlesu susamāhito;	10	
PA_dhp_:10.3	Upeto damasaccena,	10	
PA_dhp_:10.4	sa ve kāsāvamarahati.	10	
PA_dhp_:11.0	Sāriputtattheravatthu	11	
PA_dhp_:11.1	Asāre sāramatino,	11	
PA_dhp_:11.2	sāre cāsāradassino;	11	
PA_dhp_:11.3	Te sāraṁ nādhigacchanti,	11	
PA_dhp_:11.4	micchāsaṅkappagocarā.	11	
PA_dhp_:12.1	Sārañca sārato ñatvā,	12	
PA_dhp_:12.2	asārañca asārato;	12	
PA_dhp_:12.3	Te sāraṁ adhigacchanti,	12	
PA_dhp_:12.4	sammāsaṅkappagocarā.	12	
PA_dhp_:13.0	Nandattheravatthu	13	
PA_dhp_:13.1	Yathā agāraṁ ducchannaṁ,	13	
PA_dhp_:13.2	vuṭṭhī samativijjhati;	13	
PA_dhp_:13.3	Evaṁ abhāvitaṁ cittaṁ,	13	
PA_dhp_:13.4	rāgo samativijjhati.	13	
PA_dhp_:14.1	Yathā agāraṁ suchannaṁ,	14	
PA_dhp_:14.2	vuṭṭhī na samativijjhati;	14	
PA_dhp_:14.3	Evaṁ subhāvitaṁ cittaṁ,	14	
PA_dhp_:14.4	rāgo na samativijjhati.	14	
PA_dhp_:15.0	Cundasūkarikavatthu	15	
PA_dhp_:15.1	Idha socati pecca socati,	15	
PA_dhp_:15.2	Pāpakārī ubhayattha socati;	15	
PA_dhp_:15.3	So socati so vihaññati,	15	
PA_dhp_:15.4	Disvā kammakiliṭṭhamattano.	15	
PA_dhp_:16.0	Dhammikaupāsakavatthu	16	
PA_dhp_:16.1	Idha modati pecca modati,	16	
PA_dhp_:16.2	Katapuñño ubhayattha modati;	16	
PA_dhp_:16.3	So modati so pamodati,	16	
PA_dhp_:16.4	Disvā kammavisuddhimattano.	16	
PA_dhp_:17.0	Devadattavatthu	17	
PA_dhp_:17.1	Idha tappati pecca tappati,	17	
PA_dhp_:17.2	Pāpakārī ubhayattha tappati;	17	
PA_dhp_:17.3	“Pāpaṁ me katan”ti tappati,	17	
PA_dhp_:17.4	Bhiyyo tappati duggatiṁ gato.	17	
PA_dhp_:18.0	Sumanadevīvatthu	18	
PA_dhp_:18.1	Idha nandati pecca nandati,	18	
PA_dhp_:18.2	Katapuñño ubhayattha nandati;	18	
PA_dhp_:18.3	“Puññaṁ me katan”ti nandati,	18	
PA_dhp_:18.4	Bhiyyo nandati suggatiṁ gato.	18	
PA_dhp_:19.0	Dvesahāyakabhikkhuvatthu	19	
PA_dhp_:19.1	Bahumpi ce saṁhita bhāsamāno,	19	
PA_dhp_:19.2	Na takkaro hoti naro pamatto;	19	
PA_dhp_:19.3	Gopova gāvo gaṇayaṁ paresaṁ,	19	
PA_dhp_:19.4	Na bhāgavā sāmaññassa hoti.	19	
PA_dhp_:20.1	Appampi ce saṁhita bhāsamāno,	20	
PA_dhp_:20.2	Dhammassa hoti anudhammacārī;	20	
PA_dhp_:20.3	Rāgañca dosañca pahāya mohaṁ,	20	
PA_dhp_:20.4	Sammappajāno suvimuttacitto;	20	
PA_dhp_:20.5	Anupādiyāno idha vā huraṁ vā,	20	
PA_dhp_:20.6	Sa bhāgavā sāmaññassa hoti.	20	
PA_dhp_:20.7	Yamakavaggo paṭhamo.	20	
PA_dhp_:21.0.1	Khuddakanikāya	21	
PA_dhp_:21.0.2	Dhammapada	21	
PA_dhp_:21.0.3	Appamādavagga	21	
PA_dhp_:21.0.4	Sāmāvatīvatthu	21	
PA_dhp_:21.1	Appamādo amatapadaṁ,	21	
PA_dhp_:21.2	pamādo maccuno padaṁ;	21	
PA_dhp_:21.3	Appamattā na mīyanti,	21	
PA_dhp_:21.4	ye pamattā yathā matā.	21	
PA_dhp_:22.1	Evaṁ visesato ñatvā,	22	
PA_dhp_:22.2	appamādamhi paṇḍitā;	22	
PA_dhp_:22.3	Appamāde pamodanti,	22	
PA_dhp_:22.4	ariyānaṁ gocare ratā.	22	
PA_dhp_:23.1	Te jhāyino sātatikā,	23	
PA_dhp_:23.2	niccaṁ daḷhaparakkamā;	23	
PA_dhp_:23.3	Phusanti dhīrā nibbānaṁ,	23	
PA_dhp_:23.4	yogakkhemaṁ anuttaraṁ.	23	
PA_dhp_:24.0	Kumbaghosakaseṭṭhivatthu	24	
PA_dhp_:24.1	Uṭṭhānavato satīmato,	24	
PA_dhp_:24.2	Sucikammassa nisammakārino;	24	
PA_dhp_:24.3	Saññatassa dhammajīvino,	24	
PA_dhp_:24.4	Appamattassa yasobhivaḍḍhati.	24	
PA_dhp_:25.0	Cūḷapanthakavatthu	25	
PA_dhp_:25.1	Uṭṭhānenappamādena,	25	
PA_dhp_:25.2	saṁyamena damena ca;	25	
PA_dhp_:25.3	Dīpaṁ kayirātha medhāvī,	25	
PA_dhp_:25.4	yaṁ ogho nābhikīrati.	25	
PA_dhp_:26.0	Bālanakkhattasaṅghuṭṭhavatthu	26	
PA_dhp_:26.1	Pamādamanuyuñjanti,	26	
PA_dhp_:26.2	bālā dummedhino janā;	26	
PA_dhp_:26.3	Appamādañca medhāvī,	26	
PA_dhp_:26.4	dhanaṁ seṭṭhaṁva rakkhati.	26	
PA_dhp_:27.1	Mā pamādamanuyuñjetha,	27	
PA_dhp_:27.2	mā kāmaratisanthavaṁ;	27	
PA_dhp_:27.3	Appamatto hi jhāyanto,	27	
PA_dhp_:27.4	pappoti vipulaṁ sukhaṁ.	27	
PA_dhp_:28.0	Mahākassapattheravatthu	28	
PA_dhp_:28.1	Pamādaṁ appamādena,	28	
PA_dhp_:28.2	yadā nudati paṇḍito;	28	
PA_dhp_:28.3	Paññāpāsādamāruyha,	28	
PA_dhp_:28.4	asoko sokiniṁ pajaṁ;	28	
PA_dhp_:28.5	Pabbataṭṭhova bhūmaṭṭhe,	28	
PA_dhp_:28.6	dhīro bāle avekkhati.	28	
PA_dhp_:29.0	Pamattāpamattadvesahāyakabhikkhuvatthu	29	
PA_dhp_:29.1	Appamatto pamattesu,	29	
PA_dhp_:29.2	suttesu bahujāgaro;	29	
PA_dhp_:29.3	Abalassaṁva sīghasso,	29	
PA_dhp_:29.4	hitvā yāti sumedhaso.	29	
PA_dhp_:30.0	Maghavatthu	30	
PA_dhp_:30.1	Appamādena maghavā,	30	
PA_dhp_:30.2	devānaṁ seṭṭhataṁ gato;	30	
PA_dhp_:30.3	Appamādaṁ pasaṁsanti,	30	
PA_dhp_:30.4	pamādo garahito sadā.	30	
PA_dhp_:31.0	Aññatarabhikkhuvatthu	31	
PA_dhp_:31.1	Appamādarato bhikkhu,	31	
PA_dhp_:31.2	pamāde bhayadassi vā;	31	
PA_dhp_:31.3	Saṁyojanaṁ aṇuṁ thūlaṁ,	31	
PA_dhp_:31.4	ḍahaṁ aggīva gacchati.	31	
PA_dhp_:32.0	Nigamavāsitissattheravatthu	32	
PA_dhp_:32.1	Appamādarato bhikkhu,	32	
PA_dhp_:32.2	pamāde bhayadassi vā;	32	
PA_dhp_:32.3	Abhabbo parihānāya,	32	
PA_dhp_:32.4	nibbānasseva santike.	32	
PA_dhp_:32.5	Appamādavaggo dutiyo.	32	
PA_dhp_:33.0.1	Khuddakanikāya	33	
PA_dhp_:33.0.2	Dhammapada	33	
PA_dhp_:33.0.3	Cittavagga	33	
PA_dhp_:33.0.4	Meghiyattheravatthu	33	
PA_dhp_:33.1	Phandanaṁ capalaṁ cittaṁ,	33	
PA_dhp_:33.2	dūrakkhaṁ dunnivārayaṁ;	33	
PA_dhp_:33.3	Ujuṁ karoti medhāvī,	33	
PA_dhp_:33.4	usukārova tejanaṁ.	33	
PA_dhp_:34.1	Vārijova thale khitto,	34	
PA_dhp_:34.2	okamokataubbhato;	34	
PA_dhp_:34.3	Pariphandatidaṁ cittaṁ,	34	
PA_dhp_:34.4	māradheyyaṁ pahātave.	34	
PA_dhp_:35.0	Aññatarabhikkhuvatthu	35	
PA_dhp_:35.1	Dunniggahassa lahuno,	35	
PA_dhp_:35.2	yatthakāmanipātino;	35	
PA_dhp_:35.3	Cittassa damatho sādhu,	35	
PA_dhp_:35.4	cittaṁ dantaṁ sukhāvahaṁ.	35	
PA_dhp_:36.0	Aññataraukkaṇṭhitabhikkhuvatthu	36	
PA_dhp_:36.1	Sududdasaṁ sunipuṇaṁ,	36	
PA_dhp_:36.2	yatthakāmanipātinaṁ;	36	
PA_dhp_:36.3	Cittaṁ rakkhetha medhāvī,	36	
PA_dhp_:36.4	cittaṁ guttaṁ sukhāvahaṁ.	36	
PA_dhp_:37.0	Saṅgharakkhitabhāgineyyattheravatthu	37	
PA_dhp_:37.1	Dūraṅgamaṁ ekacaraṁ,	37	
PA_dhp_:37.2	asarīraṁ guhāsayaṁ;	37	
PA_dhp_:37.3	Ye cittaṁ saṁyamissanti,	37	
PA_dhp_:37.4	mokkhanti mārabandhanā.	37	
PA_dhp_:38.0	Cittahatthattheravatthu	38	
PA_dhp_:38.1	Anavaṭṭhitacittassa,	38	
PA_dhp_:38.2	saddhammaṁ avijānato;	38	
PA_dhp_:38.3	Pariplavapasādassa,	38	
PA_dhp_:38.4	paññā na paripūrati.	38	
PA_dhp_:39.1	Anavassutacittassa,	39	
PA_dhp_:39.2	ananvāhatacetaso;	39	
PA_dhp_:39.3	Puññapāpapahīnassa,	39	
PA_dhp_:39.4	natthi jāgarato bhayaṁ.	39	
PA_dhp_:40.0	Pañcasatabhikkhuvatthu	40	
PA_dhp_:40.1	Kumbhūpamaṁ kāyamimaṁ viditvā,	40	
PA_dhp_:40.2	Nagarūpamaṁ cittamidaṁ ṭhapetvā;	40	
PA_dhp_:40.3	Yodhetha māraṁ paññāvudhena,	40	
PA_dhp_:40.4	Jitañca rakkhe anivesano siyā.	40	
PA_dhp_:41.0	Pūtigattatissattheravatthu	41	
PA_dhp_:41.1	Aciraṁ vatayaṁ kāyo,	41	
PA_dhp_:41.2	pathaviṁ adhisessati;	41	
PA_dhp_:41.3	Chuddho apetaviññāṇo,	41	
PA_dhp_:41.4	niratthaṁva kaliṅgaraṁ.	41	
PA_dhp_:42.0	Nandagopālakavatthu	42	
PA_dhp_:42.1	Diso disaṁ yaṁ taṁ kayirā,	42	
PA_dhp_:42.2	verī vā pana verinaṁ;	42	
PA_dhp_:42.3	Micchāpaṇihitaṁ cittaṁ,	42	
PA_dhp_:42.4	pāpiyo naṁ tato kare.	42	
PA_dhp_:43.0	Soreyyavatthu	43	
PA_dhp_:43.1	Na taṁ mātā pitā kayirā,	43	
PA_dhp_:43.2	aññe vāpi ca ñātakā;	43	
PA_dhp_:43.3	Sammāpaṇihitaṁ cittaṁ,	43	
PA_dhp_:43.4	seyyaso naṁ tato kare.	43	
PA_dhp_:43.5	Cittavaggo tatiyo.	43	
PA_dhp_:44.0.1	Khuddakanikāya	44	
PA_dhp_:44.0.2	Dhammapada	44	
PA_dhp_:44.0.3	Pupphavagga	44	
PA_dhp_:44.0.4	Pathavikathāpasutapañcasatabhikkhuvatthu	44	
PA_dhp_:44.1	Ko imaṁ pathaviṁ vicessati,	44	
PA_dhp_:44.2	Yamalokañca imaṁ sadevakaṁ;	44	
PA_dhp_:44.3	Ko dhammapadaṁ sudesitaṁ,	44	
PA_dhp_:44.4	Kusalo pupphamiva pacessati.	44	
PA_dhp_:45.1	Sekho pathaviṁ vicessati,	45	
PA_dhp_:45.2	Yamalokañca imaṁ sadevakaṁ;	45	
PA_dhp_:45.3	Sekho dhammapadaṁ sudesitaṁ,	45	
PA_dhp_:45.4	Kusalo pupphamiva pacessati.	45	
PA_dhp_:46.0	Marīcikammaṭṭhānikabhikkhuvatthu	46	
PA_dhp_:46.1	Pheṇūpamaṁ kāyamimaṁ viditvā,	46	
PA_dhp_:46.2	Marīcidhammaṁ abhisambudhāno;	46	
PA_dhp_:46.3	Chetvāna mārassa papupphakāni,	46	
PA_dhp_:46.4	Adassanaṁ maccurājassa gacche.	46	
PA_dhp_:47.0	Viṭaṭūbhavatthu	47	
PA_dhp_:47.1	Pupphāni heva pacinantaṁ,	47	
PA_dhp_:47.2	byāsattamanasaṁ naraṁ;	47	
PA_dhp_:47.3	Suttaṁ gāmaṁ mahoghova,	47	
PA_dhp_:47.4	maccu ādāya gacchati.	47	
PA_dhp_:48.0	Patipūjikakumārivatthu	48	
PA_dhp_:48.1	Pupphāni heva pacinantaṁ,	48	
PA_dhp_:48.2	byāsattamanasaṁ naraṁ;	48	
PA_dhp_:48.3	Atittaññeva kāmesu,	48	
PA_dhp_:48.4	antako kurute vasaṁ.	48	
PA_dhp_:49.0	Macchariyakosiyaseṭṭhivatthu	49	
PA_dhp_:49.1	Yathāpi bhamaro pupphaṁ,	49	
PA_dhp_:49.2	vaṇṇagandhamaheṭhayaṁ;	49	
PA_dhp_:49.3	Paleti rasamādāya,	49	
PA_dhp_:49.4	evaṁ gāme munī care.	49	
PA_dhp_:50.0	Pāveyyaājīvakavatthu	50	
PA_dhp_:50.1	Na paresaṁ vilomāni,	50	
PA_dhp_:50.2	na paresaṁ katākataṁ;	50	
PA_dhp_:50.3	Attanova avekkheyya,	50	
PA_dhp_:50.4	katāni akatāni ca.	50	
PA_dhp_:51.0	Chattapāṇiupāsakavatthu	51	
PA_dhp_:51.1	Yathāpi ruciraṁ pupphaṁ,	51	
PA_dhp_:51.2	vaṇṇavantaṁ agandhakaṁ;	51	
PA_dhp_:51.3	Evaṁ subhāsitā vācā,	51	
PA_dhp_:51.4	aphalā hoti akubbato.	51	
PA_dhp_:52.1	Yathāpi ruciraṁ pupphaṁ,	52	
PA_dhp_:52.2	Vaṇṇavantaṁ sagandhakaṁ;	52	
PA_dhp_:52.3	Evaṁ subhāsitā vācā,	52	
PA_dhp_:52.4	Saphalā hoti kubbato.	52	
PA_dhp_:53.0	Visākhāvatthu	53	
PA_dhp_:53.1	Yathāpi puppharāsimhā,	53	
PA_dhp_:53.2	kayirā mālāguṇe bahū;	53	
PA_dhp_:53.3	Evaṁ jātena maccena,	53	
PA_dhp_:53.4	kattabbaṁ kusalaṁ bahuṁ.	53	
PA_dhp_:54.0	Ānandattherapañhavatthu	54	
PA_dhp_:54.1	Na pupphagandho paṭivātameti,	54	
PA_dhp_:54.2	Na candanaṁ tagaramallikā vā;	54	
PA_dhp_:54.3	Satañca gandho paṭivātameti,	54	
PA_dhp_:54.4	Sabbā disā sappuriso pavāyati.	54	
PA_dhp_:55.1	Candanaṁ tagaraṁ vāpi,	55	
PA_dhp_:55.2	uppalaṁ atha vassikī;	55	
PA_dhp_:55.3	Etesaṁ gandhajātānaṁ,	55	
PA_dhp_:55.4	sīlagandho anuttaro.	55	
PA_dhp_:56.0	Mahākassapattherapiṇḍapātadinnavatthu	56	
PA_dhp_:56.1	Appamatto ayaṁ gandho,	56	
PA_dhp_:56.2	yāyaṁ tagaracandanī;	56	
PA_dhp_:56.3	Yo ca sīlavataṁ gandho,	56	
PA_dhp_:56.4	vāti devesu uttamo.	56	
PA_dhp_:57.0	Godhikattheraparinibbānavatthu	57	
PA_dhp_:57.1	Tesaṁ sampannasīlānaṁ,	57	
PA_dhp_:57.2	appamādavihārinaṁ;	57	
PA_dhp_:57.3	Sammadaññāvimuttānaṁ,	57	
PA_dhp_:57.4	māro maggaṁ na vindati.	57	
PA_dhp_:58.0	Garahadinnavatthu	58	
PA_dhp_:58.1	Yathā saṅkāradhānasmiṁ,	58	
PA_dhp_:58.2	ujjhitasmiṁ mahāpathe;	58	
PA_dhp_:58.3	Padumaṁ tattha jāyetha,	58	
PA_dhp_:58.4	sucigandhaṁ manoramaṁ.	58	
PA_dhp_:59.1	Evaṁ saṅkārabhūtesu,	59	
PA_dhp_:59.2	andhabhūte puthujjane;	59	
PA_dhp_:59.3	Atirocati paññāya,	59	
PA_dhp_:59.4	sammāsambuddhasāvako.	59	
PA_dhp_:59.5	Pupphavaggo catuttho.	59	
PA_dhp_:60.0.1	Khuddakanikāya	60	
PA_dhp_:60.0.2	Dhammapada	60	
PA_dhp_:60.0.3	Bālavagga	60	
PA_dhp_:60.0.4	Aññatarapurisavatthu	60	
PA_dhp_:60.1	Dīghā jāgarato ratti,	60	
PA_dhp_:60.2	dīghaṁ santassa yojanaṁ;	60	
PA_dhp_:60.3	Dīgho bālāna saṁsāro,	60	
PA_dhp_:60.4	saddhammaṁ avijānataṁ.	60	
PA_dhp_:61.0	Mahākassapasaddhivihārikavatthu	61	
PA_dhp_:61.1	Carañce nādhigaccheyya,	61	
PA_dhp_:61.2	Seyyaṁ sadisamattano;	61	
PA_dhp_:61.3	Ekacariyaṁ daḷhaṁ kayirā,	61	
PA_dhp_:61.4	Natthi bāle sahāyatā.	61	
PA_dhp_:62.0	Ānandaseṭṭhivatthu	62	
PA_dhp_:62.1	Puttā matthi dhanaṁ matthi,	62	
PA_dhp_:62.2	iti bālo vihaññati;	62	
PA_dhp_:62.3	Attā hi attano natthi,	62	
PA_dhp_:62.4	kuto puttā kuto dhanaṁ.	62	
PA_dhp_:63.0	Gaṇṭhibhedakacoravatthu	63	
PA_dhp_:63.1	Yo bālo maññati bālyaṁ,	63	
PA_dhp_:63.2	paṇḍito vāpi tena so;	63	
PA_dhp_:63.3	Bālo ca paṇḍitamānī,	63	
PA_dhp_:63.4	sa ve “bālo”ti vuccati.	63	
PA_dhp_:64.0	Udāyittheravatthu	64	
PA_dhp_:64.1	Yāvajīvampi ce bālo,	64	
PA_dhp_:64.2	paṇḍitaṁ payirupāsati;	64	
PA_dhp_:64.3	Na so dhammaṁ vijānāti,	64	
PA_dhp_:64.4	dabbī sūparasaṁ yathā.	64	
PA_dhp_:65.0	Tiṁsapāveyyakabhikkhuvatthu	65	
PA_dhp_:65.1	Muhuttamapi ce viññū,	65	
PA_dhp_:65.2	paṇḍitaṁ payirupāsati;	65	
PA_dhp_:65.3	Khippaṁ dhammaṁ vijānāti,	65	
PA_dhp_:65.4	jivhā sūparasaṁ yathā.	65	
PA_dhp_:66.0	Suppabuddhakuṭṭhivatthu	66	
PA_dhp_:66.1	Caranti bālā dummedhā,	66	
PA_dhp_:66.2	amitteneva attanā;	66	
PA_dhp_:66.3	Karontā pāpakaṁ kammaṁ,	66	
PA_dhp_:66.4	yaṁ hoti kaṭukapphalaṁ.	66	
PA_dhp_:67.0	Kassakavatthu	67	
PA_dhp_:67.1	Na taṁ kammaṁ kataṁ sādhu,	67	
PA_dhp_:67.2	yaṁ katvā anutappati;	67	
PA_dhp_:67.3	Yassa assumukho rodaṁ,	67	
PA_dhp_:67.4	vipākaṁ paṭisevati.	67	
PA_dhp_:68.0	Sumanamālākāravatthu	68	
PA_dhp_:68.1	Tañca kammaṁ kataṁ sādhu,	68	
PA_dhp_:68.2	yaṁ katvā nānutappati;	68	
PA_dhp_:68.3	Yassa patīto sumano,	68	
PA_dhp_:68.4	vipākaṁ paṭisevati.	68	
PA_dhp_:69.0	Uppalavaṇṇattherīvatthu	69	
PA_dhp_:69.1	Madhuṁvā maññati bālo,	69	
PA_dhp_:69.2	yāva pāpaṁ na paccati;	69	
PA_dhp_:69.3	Yadā ca paccati pāpaṁ,	69	
PA_dhp_:69.4	atha dukkhaṁ nigacchati.	69	
PA_dhp_:70.0	Jambukattheravatthu	70	
PA_dhp_:70.1	Māse māse kusaggena,	70	
PA_dhp_:70.2	bālo bhuñjeyya bhojanaṁ;	70	
PA_dhp_:70.3	Na so saṅkhātadhammānaṁ,	70	
PA_dhp_:70.4	kalaṁ agghati soḷasiṁ.	70	
PA_dhp_:71.0	Ahipetavatthu	71	
PA_dhp_:71.1	Na hi pāpaṁ kataṁ kammaṁ,	71	
PA_dhp_:71.2	Sajjukhīraṁva muccati;	71	
PA_dhp_:71.3	Ḍahantaṁ bālamanveti,	71	
PA_dhp_:71.4	Bhasmacchannova pāvako.	71	
PA_dhp_:72.0	Saṭṭhikūṭapetavatthu	72	
PA_dhp_:72.1	Yāvadeva anatthāya,	72	
PA_dhp_:72.2	ñattaṁ bālassa jāyati;	72	
PA_dhp_:72.3	Hanti bālassa sukkaṁsaṁ,	72	
PA_dhp_:72.4	muddhamassa vipātayaṁ.	72	
PA_dhp_:73.0	Cittagahapativatthu	73	
PA_dhp_:73.1	Asantaṁ bhāvanamiccheyya,	73	
PA_dhp_:73.2	Purekkhārañca bhikkhusu;	73	
PA_dhp_:73.3	Āvāsesu ca issariyaṁ,	73	
PA_dhp_:73.4	Pūjaṁ parakulesu ca.	73	
PA_dhp_:74.1	Mameva kata maññantu,	74	
PA_dhp_:74.2	gihī pabbajitā ubho;	74	
PA_dhp_:74.3	Mamevātivasā assu,	74	
PA_dhp_:74.4	kiccākiccesu kismici;	74	
PA_dhp_:74.5	Iti bālassa saṅkappo,	74	
PA_dhp_:74.6	icchā māno ca vaḍḍhati.	74	
PA_dhp_:75.0	Vanavāsitissasāmaṇeravatthu	75	
PA_dhp_:75.1	Aññā hi lābhūpanisā,	75	
PA_dhp_:75.2	aññā nibbānagāminī;	75	
PA_dhp_:75.3	Evametaṁ abhiññāya,	75	
PA_dhp_:75.4	bhikkhu buddhassa sāvako;	75	
PA_dhp_:75.5	Sakkāraṁ nābhinandeyya,	75	
PA_dhp_:75.6	vivekamanubrūhaye.	75	
PA_dhp_:75.7	Bālavaggo pañcamo.	75	
PA_dhp_:76.0.1	Khuddakanikāya	76	
PA_dhp_:76.0.2	Dhammapada	76	
PA_dhp_:76.0.3	Paṇḍitavagga	76	
PA_dhp_:76.0.4	Rādhattheravatthu	76	
PA_dhp_:76.1	Nidhīnaṁva pavattāraṁ,	76	
PA_dhp_:76.2	yaṁ passe vajjadassinaṁ;	76	
PA_dhp_:76.3	Niggayhavādiṁ medhāviṁ,	76	
PA_dhp_:76.4	tādisaṁ paṇḍitaṁ bhaje;	76	
PA_dhp_:76.5	Tādisaṁ bhajamānassa,	76	
PA_dhp_:76.6	seyyo hoti na pāpiyo.	76	
PA_dhp_:77.0	Assajipunabbasukavatthu	77	
PA_dhp_:77.1	Ovadeyyānusāseyya,	77	
PA_dhp_:77.2	asabbhā ca nivāraye;	77	
PA_dhp_:77.3	Satañhi so piyo hoti,	77	
PA_dhp_:77.4	asataṁ hoti appiyo.	77	
PA_dhp_:78.0	Channattheravatthu	78	
PA_dhp_:78.1	Na bhaje pāpake mitte,	78	
PA_dhp_:78.2	na bhaje purisādhame;	78	
PA_dhp_:78.3	Bhajetha mitte kalyāṇe,	78	
PA_dhp_:78.4	bhajetha purisuttame.	78	
PA_dhp_:79.0	Mahākappinattheravatthu	79	
PA_dhp_:79.1	Dhammapīti sukhaṁ seti,	79	
PA_dhp_:79.2	vippasannena cetasā;	79	
PA_dhp_:79.3	Ariyappavedite dhamme,	79	
PA_dhp_:79.4	sadā ramati paṇḍito.	79	
PA_dhp_:80.0	Paṇḍitasāmaṇeravatthu	80	
PA_dhp_:80.1	Udakañhi nayanti nettikā,	80	
PA_dhp_:80.2	Usukārā namayanti tejanaṁ;	80	
PA_dhp_:80.3	Dāruṁ namayanti tacchakā,	80	
PA_dhp_:80.4	Attānaṁ damayanti paṇḍitā.	80	
PA_dhp_:81.0	Lakuṇḍakabhaddiyattheravatthu	81	
PA_dhp_:81.1	Selo yathā ekaghano,	81	
PA_dhp_:81.2	vātena na samīrati;	81	
PA_dhp_:81.3	Evaṁ nindāpasaṁsāsu,	81	
PA_dhp_:81.4	na samiñjanti paṇḍitā.	81	
PA_dhp_:82.0	Kāṇamātāvatthu	82	
PA_dhp_:82.1	Yathāpi rahado gambhīro,	82	
PA_dhp_:82.2	vippasanno anāvilo;	82	
PA_dhp_:82.3	Evaṁ dhammāni sutvāna,	82	
PA_dhp_:82.4	vippasīdanti paṇḍitā.	82	
PA_dhp_:83.0	Pañcasatabhikkhuvatthu	83	
PA_dhp_:83.1	Sabbattha ve sappurisā cajanti,	83	
PA_dhp_:83.2	Na kāmakāmā lapayanti santo;	83	
PA_dhp_:83.3	Sukhena phuṭṭhā atha vā dukhena,	83	
PA_dhp_:83.4	Na uccāvacaṁ paṇḍitā dassayanti.	83	
PA_dhp_:84.0	Dhammikattheravatthu	84	
PA_dhp_:84.1	Na attahetu na parassa hetu,	84	
PA_dhp_:84.2	Na puttamicche na dhanaṁ na raṭṭhaṁ;	84	
PA_dhp_:84.3	Na iccheyya adhammena samiddhimattano,	84	
PA_dhp_:84.4	Sa sīlavā paññavā dhammiko siyā.	84	
PA_dhp_:85.0	Dhammassavanattheravatthu	85	
PA_dhp_:85.1	Appakā te manussesu,	85	
PA_dhp_:85.2	ye janā pāragāmino;	85	
PA_dhp_:85.3	Athāyaṁ itarā pajā,	85	
PA_dhp_:85.4	tīramevānudhāvati.	85	
PA_dhp_:86.1	Ye ca kho sammadakkhāte,	86	
PA_dhp_:86.2	dhamme dhammānuvattino;	86	
PA_dhp_:86.3	Te janā pāramessanti,	86	
PA_dhp_:86.4	maccudheyyaṁ suduttaraṁ.	86	
PA_dhp_:87.0	Pañcasataāgantukabhikkhuvatthu	87	
PA_dhp_:87.1	Kaṇhaṁ dhammaṁ vippahāya,	87	
PA_dhp_:87.2	Sukkaṁ bhāvetha paṇḍito;	87	
PA_dhp_:87.3	Okā anokamāgamma,	87	
PA_dhp_:87.4	Viveke yattha dūramaṁ.	87	
PA_dhp_:88.1	Tatrābhiratimiccheyya,	88	
PA_dhp_:88.2	hitvā kāme akiñcano;	88	
PA_dhp_:88.3	Pariyodapeyya attānaṁ,	88	
PA_dhp_:88.4	cittaklesehi paṇḍito.	88	
PA_dhp_:89.1	Yesaṁ sambodhiyaṅgesu,	89	
PA_dhp_:89.2	sammā cittaṁ subhāvitaṁ;	89	
PA_dhp_:89.3	Ādānapaṭinissagge,	89	
PA_dhp_:89.4	anupādāya ye ratā;	89	
PA_dhp_:89.5	Khīṇāsavā jutimanto,	89	
PA_dhp_:89.6	te loke parinibbutā.	89	
PA_dhp_:89.7	Paṇḍitavaggo chaṭṭho.	89	
PA_dhp_:90.0.1	Khuddakanikāya	90	
PA_dhp_:90.0.2	Dhammapada	90	
PA_dhp_:90.0.3	Arahantavagga	90	
PA_dhp_:90.0.4	Jīvakapañhavatthu	90	
PA_dhp_:90.1	Gataddhino visokassa,	90	
PA_dhp_:90.2	vippamuttassa sabbadhi;	90	
PA_dhp_:90.3	Sabbaganthappahīnassa,	90	
PA_dhp_:90.4	pariḷāho na vijjati.	90	
PA_dhp_:91.0	Mahākassapattheravatthu	91	
PA_dhp_:91.1	Uyyuñjanti satīmanto,	91	
PA_dhp_:91.2	na nikete ramanti te;	91	
PA_dhp_:91.3	Haṁsāva pallalaṁ hitvā,	91	
PA_dhp_:91.4	okamokaṁ jahanti te.	91	
PA_dhp_:92.0	Belaṭṭhasīsattheravatthu	92	
PA_dhp_:92.1	Yesaṁ sannicayo natthi,	92	
PA_dhp_:92.2	ye pariññātabhojanā;	92	
PA_dhp_:92.3	Suññato animitto ca,	92	
PA_dhp_:92.4	vimokkho yesaṁ gocaro;	92	
PA_dhp_:92.5	Ākāseva sakuntānaṁ,	92	
PA_dhp_:92.6	gati tesaṁ durannayā.	92	
PA_dhp_:93.0	Anuruddhattheravatthu	93	
PA_dhp_:93.1	Yassāsavā parikkhīṇā,	93	
PA_dhp_:93.2	āhāre ca anissito;	93	
PA_dhp_:93.3	Suññato animitto ca,	93	
PA_dhp_:93.4	vimokkho yassa gocaro;	93	
PA_dhp_:93.5	Ākāseva sakuntānaṁ,	93	
PA_dhp_:93.6	padaṁ tassa durannayaṁ.	93	
PA_dhp_:94.0	Mahākaccāyanattheravatthu	94	
PA_dhp_:94.1	Yassindriyāni samathaṅgatāni,	94	
PA_dhp_:94.2	Assā yathā sārathinā sudantā;	94	
PA_dhp_:94.3	Pahīnamānassa anāsavassa,	94	
PA_dhp_:94.4	Devāpi tassa pihayanti tādino.	94	
PA_dhp_:95.0	Sāriputtattheravatthu	95	
PA_dhp_:95.1	Pathavisamo no virujjhati,	95	
PA_dhp_:95.2	Indakhilupamo tādi subbato;	95	
PA_dhp_:95.3	Rahadova apetakaddamo,	95	
PA_dhp_:95.4	Saṁsārā na bhavanti tādino.	95	
PA_dhp_:96.0	Kosambivāsitissattherasāmaṇeravatthu	96	
PA_dhp_:96.1	Santaṁ tassa manaṁ hoti,	96	
PA_dhp_:96.2	santā vācā ca kamma ca;	96	
PA_dhp_:96.3	Sammadaññāvimuttassa,	96	
PA_dhp_:96.4	upasantassa tādino.	96	
PA_dhp_:97.0	Sāriputtattheravatthu	97	
PA_dhp_:97.1	Assaddho akataññū ca,	97	
PA_dhp_:97.2	sandhicchedo ca yo naro;	97	
PA_dhp_:97.3	Hatāvakāso vantāso,	97	
PA_dhp_:97.4	sa ve uttamaporiso.	97	
PA_dhp_:98.0	Khadiravaniyarevatattheravatthu	98	
PA_dhp_:98.1	Gāme vā yadi vāraññe,	98	
PA_dhp_:98.2	Ninne vā yadi vā thale;	98	
PA_dhp_:98.3	Yattha arahanto viharanti,	98	
PA_dhp_:98.4	Taṁ bhūmirāmaṇeyyakaṁ.	98	
PA_dhp_:99.0	Aññataraitthivatthu	99	
PA_dhp_:99.1	Ramaṇīyāni araññāni,	99	
PA_dhp_:99.2	yattha na ramatī jano;	99	
PA_dhp_:99.3	Vītarāgā ramissanti,	99	
PA_dhp_:99.4	na te kāmagavesino.	99	
PA_dhp_:99.5	Arahantavaggo sattamo.	99	
PA_dhp_:100.0.1	Khuddakanikāya	100	
PA_dhp_:100.0.2	Dhammapada	100	
PA_dhp_:100.0.3	Sahassavagga	100	
PA_dhp_:100.0.4	Tambadāṭhikacoraghātakavatthu	100	
PA_dhp_:100.1	Sahassamapi ce vācā,	100	
PA_dhp_:100.2	anatthapadasaṁhitā;	100	
PA_dhp_:100.3	Ekaṁ atthapadaṁ seyyo,	100	
PA_dhp_:100.4	yaṁ sutvā upasammati.	100	
PA_dhp_:101.0	Bāhiyadārucīriyattheravatthu	101	
PA_dhp_:101.1	Sahassamapi ce gāthā,	101	
PA_dhp_:101.2	anatthapadasaṁhitā;	101	
PA_dhp_:101.3	Ekaṁ gāthāpadaṁ seyyo,	101	
PA_dhp_:101.4	yaṁ sutvā upasammati.	101	
PA_dhp_:102.0	Kuṇḍalakesitherīvatthu	102	
PA_dhp_:102.1	Yo ca gāthā sataṁ bhāse,	102	
PA_dhp_:102.2	anatthapadasaṁhitā;	102	
PA_dhp_:102.3	Ekaṁ dhammapadaṁ seyyo,	102	
PA_dhp_:102.4	yaṁ sutvā upasammati.	102	
PA_dhp_:103.1	Yo sahassaṁ sahassena,	103	
PA_dhp_:103.2	saṅgāme mānuse jine;	103	
PA_dhp_:103.3	Ekañca jeyyamattānaṁ,	103	
PA_dhp_:103.4	sa ve saṅgāmajuttamo.	103	
PA_dhp_:104.0	Anatthapucchakabrāhmaṇavatthu	104	
PA_dhp_:104.1	Attā have jitaṁ seyyo,	104	
PA_dhp_:104.2	yā cāyaṁ itarā pajā;	104	
PA_dhp_:104.3	Attadantassa posassa,	104	
PA_dhp_:104.4	niccaṁ saññatacārino.	104	
PA_dhp_:105.1	Neva devo na gandhabbo,	105	
PA_dhp_:105.2	na māro saha brahmunā;	105	
PA_dhp_:105.3	Jitaṁ apajitaṁ kayirā,	105	
PA_dhp_:105.4	tathārūpassa jantuno.	105	
PA_dhp_:106.0	Sāriputtattherassa mātulabrāhmaṇavatthu	106	
PA_dhp_:106.1	Māse māse sahassena,	106	
PA_dhp_:106.2	yo yajetha sataṁ samaṁ;	106	
PA_dhp_:106.3	Ekañca bhāvitattānaṁ,	106	
PA_dhp_:106.4	muhuttamapi pūjaye;	106	
PA_dhp_:106.5	Sāyeva pūjanā seyyo,	106	
PA_dhp_:106.6	yañce vassasataṁ hutaṁ.	106	
PA_dhp_:107.0	Sāriputtattherassa bhāgineyyavatthu	107	
PA_dhp_:107.1	Yo ca vassasataṁ jantu,	107	
PA_dhp_:107.2	aggiṁ paricare vane;	107	
PA_dhp_:107.3	Ekañca bhāvitattānaṁ,	107	
PA_dhp_:107.4	muhuttamapi pūjaye;	107	
PA_dhp_:107.5	Sāyeva pūjanā seyyo,	107	
PA_dhp_:107.6	yañce vassasataṁ hutaṁ.	107	
PA_dhp_:108.0	Sāriputtatherassa sahāyakabrāhmaṇavatthu	108	
PA_dhp_:108.1	Yaṁ kiñci yiṭṭhaṁ va hutaṁ va loke,	108	
PA_dhp_:108.2	Saṁvaccharaṁ yajetha puññapekkho;	108	
PA_dhp_:108.3	Sabbampi taṁ na catubhāgameti,	108	
PA_dhp_:108.4	Abhivādanā ujjugatesu seyyo.	108	
PA_dhp_:109.0	Āyuvaḍḍhanakumāravatthu	109	
PA_dhp_:109.1	Abhivādanasīlissa,	109	
PA_dhp_:109.2	niccaṁ vuḍḍhāpacāyino;	109	
PA_dhp_:109.3	Cattāro dhammā vaḍḍhanti,	109	
PA_dhp_:109.4	āyu vaṇṇo sukhaṁ balaṁ.	109	
PA_dhp_:110.0	Saṅkiccasāmaṇeravatthu	110	
PA_dhp_:110.1	Yo ca vassasataṁ jīve,	110	
PA_dhp_:110.2	dussīlo asamāhito;	110	
PA_dhp_:110.3	Ekāhaṁ jīvitaṁ seyyo,	110	
PA_dhp_:110.4	sīlavantassa jhāyino.	110	
PA_dhp_:111.0	Khāṇukoṇḍaññattheravatthu	111	
PA_dhp_:111.1	Yo ca vassasataṁ jīve,	111	
PA_dhp_:111.2	duppañño asamāhito;	111	
PA_dhp_:111.3	Ekāhaṁ jīvitaṁ seyyo,	111	
PA_dhp_:111.4	paññavantassa jhāyino.	111	
PA_dhp_:112.0	Sabbadāsattheravatthu	112	
PA_dhp_:112.1	Yo ca vassasataṁ jīve,	112	
PA_dhp_:112.2	kusīto hīnavīriyo;	112	
PA_dhp_:112.3	Ekāhaṁ jīvitaṁ seyyo,	112	
PA_dhp_:112.4	vīriyamārabhato daḷhaṁ.	112	
PA_dhp_:113.0	Paṭācārātherīvatthu	113	
PA_dhp_:113.1	Yo ca vassasataṁ jīve,	113	
PA_dhp_:113.2	apassaṁ udayabbayaṁ;	113	
PA_dhp_:113.3	Ekāhaṁ jīvitaṁ seyyo,	113	
PA_dhp_:113.4	passato udayabbayaṁ.	113	
PA_dhp_:114.0	Kisāgotamīvatthu	114	
PA_dhp_:114.1	Yo ca vassasataṁ jīve,	114	
PA_dhp_:114.2	apassaṁ amataṁ padaṁ;	114	
PA_dhp_:114.3	Ekāhaṁ jīvitaṁ seyyo,	114	
PA_dhp_:114.4	passato amataṁ padaṁ.	114	
PA_dhp_:115.0	Bahuputtikattherīvatthu	115	
PA_dhp_:115.1	Yo ca vassasataṁ jīve,	115	
PA_dhp_:115.2	apassaṁ dhammamuttamaṁ;	115	
PA_dhp_:115.3	Ekāhaṁ jīvitaṁ seyyo,	115	
PA_dhp_:115.4	passato dhammamuttamaṁ.	115	
PA_dhp_:115.5	Sahassavaggo aṭṭhamo.	115	
PA_dhp_:116.0.1	Khuddakanikāya	116	
PA_dhp_:116.0.2	Dhammapada	116	
PA_dhp_:116.0.3	Pāpavagga	116	
PA_dhp_:116.0.4	Cūḷekasāṭakabrāhmaṇavatthu	116	
PA_dhp_:116.1	Abhittharetha kalyāṇe,	116	
PA_dhp_:116.2	pāpā cittaṁ nivāraye;	116	
PA_dhp_:116.3	Dandhañhi karoto puññaṁ,	116	
PA_dhp_:116.4	pāpasmiṁ ramatī mano.	116	
PA_dhp_:117.0	Seyyasakattheravatthu	117	
PA_dhp_:117.1	Pāpañce puriso kayirā,	117	
PA_dhp_:117.2	Na naṁ kayirā punappunaṁ;	117	
PA_dhp_:117.3	Na tamhi chandaṁ kayirātha,	117	
PA_dhp_:117.4	Dukkho pāpassa uccayo.	117	
PA_dhp_:118.0	Lājadevadhītāvatthu	118	
PA_dhp_:118.1	Puññañce puriso kayirā,	118	
PA_dhp_:118.2	kayirā naṁ punappunaṁ;	118	
PA_dhp_:118.3	Tamhi chandaṁ kayirātha,	118	
PA_dhp_:118.4	sukho puññassa uccayo.	118	
PA_dhp_:119.0	Anāthapiṇḍikaseṭṭhivatthu	119	
PA_dhp_:119.1	Pāpopi passati bhadraṁ,	119	
PA_dhp_:119.2	Yāva pāpaṁ na paccati;	119	
PA_dhp_:119.3	Yadā ca paccati pāpaṁ,	119	
PA_dhp_:119.4	Atha pāpo pāpāni passati.	119	
PA_dhp_:120.1	Bhadropi passati pāpaṁ,	120	
PA_dhp_:120.2	Yāva bhadraṁ na paccati;	120	
PA_dhp_:120.3	Yadā ca paccati bhadraṁ,	120	
PA_dhp_:120.4	Atha bhadro bhadrāni passati.	120	
PA_dhp_:121.0	Asaññataparikkhāravatthu	121	
PA_dhp_:121.1	Māvamaññetha pāpassa,	121	
PA_dhp_:121.2	na mantaṁ āgamissati;	121	
PA_dhp_:121.3	Udabindunipātena,	121	
PA_dhp_:121.4	udakumbhopi pūrati;	121	
PA_dhp_:121.5	Bālo pūrati pāpassa,	121	
PA_dhp_:121.6	thokaṁ thokampi ācinaṁ.	121	
PA_dhp_:122.0	Biḷālapādakaseṭṭhivatthu	122	
PA_dhp_:122.1	Māvamaññetha puññassa,	122	
PA_dhp_:122.2	na mandaṁ āgamissati;	122	
PA_dhp_:122.3	Udabindunipātena,	122	
PA_dhp_:122.4	udakumbhopi pūrati;	122	
PA_dhp_:122.5	Dhīro pūrati puññassa,	122	
PA_dhp_:122.6	thokaṁ thokampi ācinaṁ.	122	
PA_dhp_:123.0	Mahādhanavāṇijavatthu	123	
PA_dhp_:123.1	Vāṇijova bhayaṁ maggaṁ,	123	
PA_dhp_:123.2	appasattho mahaddhano;	123	
PA_dhp_:123.3	Visaṁ jīvitukāmova,	123	
PA_dhp_:123.4	pāpāni parivajjaye.	123	
PA_dhp_:124.0	Kukkuṭamittanesādavatthu	124	
PA_dhp_:124.1	Pāṇimhi ce vaṇo nāssa,	124	
PA_dhp_:124.2	hareyya pāṇinā visaṁ;	124	
PA_dhp_:124.3	Nābbaṇaṁ visamanveti,	124	
PA_dhp_:124.4	natthi pāpaṁ akubbato.	124	
PA_dhp_:125.0	Kokasunakhaluddakavatthu	125	
PA_dhp_:125.1	Yo appaduṭṭhassa narassa dussati,	125	
PA_dhp_:125.2	Suddhassa posassa anaṅgaṇassa;	125	
PA_dhp_:125.3	Tameva bālaṁ pacceti pāpaṁ,	125	
PA_dhp_:125.4	Sukhumo rajo paṭivātaṁva khitto.	125	
PA_dhp_:126.0	Maṇikārakulūpakatissattheravatthu	126	
PA_dhp_:126.1	Gabbhameke uppajjanti,	126	
PA_dhp_:126.2	nirayaṁ pāpakammino;	126	
PA_dhp_:126.3	Saggaṁ sugatino yanti,	126	
PA_dhp_:126.4	parinibbanti anāsavā.	126	
PA_dhp_:127.0	Tayojanavatthu	127	
PA_dhp_:127.1	Na antalikkhe na samuddamajjhe,	127	
PA_dhp_:127.2	Na pabbatānaṁ vivaraṁ pavissa;	127	
PA_dhp_:127.3	Na vijjatī so jagatippadeso,	127	
PA_dhp_:127.4	Yatthaṭṭhito mucceyya pāpakammā.	127	
PA_dhp_:128.0	Suppabuddhasakyavatthu	128	
PA_dhp_:128.1	Na antalikkhe na samuddamajjhe,	128	
PA_dhp_:128.2	Na pabbatānaṁ vivaraṁ pavissa;	128	
PA_dhp_:128.3	Na vijjatī so jagatippadeso,	128	
PA_dhp_:128.4	Yatthaṭṭhitaṁ nappasaheyya maccu.	128	
PA_dhp_:128.5	Pāpavaggo navamo.	128	
PA_dhp_:129.0.1	Khuddakanikāya	129	
PA_dhp_:129.0.2	Dhammapada	129	
PA_dhp_:129.0.3	Daṇḍavagga	129	
PA_dhp_:129.0.4	Chabbaggiyabhikkhuvatthu	129	
PA_dhp_:129.1	Sabbe tasanti daṇḍassa,	129	
PA_dhp_:129.2	sabbe bhāyanti maccuno;	129	
PA_dhp_:129.3	Attānaṁ upamaṁ katvā,	129	
PA_dhp_:129.4	na haneyya na ghātaye.	129	
PA_dhp_:130.0	Chabbaggiyavatthu	130	
PA_dhp_:130.1	Sabbe tasanti daṇḍassa,	130	
PA_dhp_:130.2	sabbesaṁ jīvitaṁ piyaṁ;	130	
PA_dhp_:130.3	Attānaṁ upamaṁ katvā,	130	
PA_dhp_:130.4	na haneyya na ghātaye.	130	
PA_dhp_:131.0	Sambahulakumārakavatthu	131	
PA_dhp_:131.1	Sukhakāmāni bhūtāni,	131	
PA_dhp_:131.2	yo daṇḍena vihiṁsati;	131	
PA_dhp_:131.3	Attano sukhamesāno,	131	
PA_dhp_:131.4	pecca so na labhate sukhaṁ.	131	
PA_dhp_:132.1	Sukhakāmāni bhūtāni,	132	
PA_dhp_:132.2	yo daṇḍena na hiṁsati;	132	
PA_dhp_:132.3	Attano sukhamesāno,	132	
PA_dhp_:132.4	pecca so labhate sukhaṁ.	132	
PA_dhp_:133.0	Koṇḍadhānattheravatthu	133	
PA_dhp_:133.1	Māvoca pharusaṁ kañci,	133	
PA_dhp_:133.2	vuttā paṭivadeyyu taṁ;	133	
PA_dhp_:133.3	Dukkhā hi sārambhakathā,	133	
PA_dhp_:133.4	paṭidaṇḍā phuseyyu taṁ.	133	
PA_dhp_:134.1	Sace neresi attānaṁ,	134	
PA_dhp_:134.2	kaṁso upahato yathā;	134	
PA_dhp_:134.3	Esa pattosi nibbānaṁ,	134	
PA_dhp_:134.4	sārambho te na vijjati.	134	
PA_dhp_:135.0	Uposathikaitthīnaṁvatthu	135	
PA_dhp_:135.1	Yathā daṇḍena gopālo,	135	
PA_dhp_:135.2	gāvo pājeti gocaraṁ;	135	
PA_dhp_:135.3	Evaṁ jarā ca maccu ca,	135	
PA_dhp_:135.4	āyuṁ pājenti pāṇinaṁ.	135	
PA_dhp_:136.0	Ajagarapetavatthu	136	
PA_dhp_:136.1	Atha pāpāni kammāni,	136	
PA_dhp_:136.2	karaṁ bālo na bujjhati;	136	
PA_dhp_:136.3	Sehi kammehi dummedho,	136	
PA_dhp_:136.4	aggidaḍḍhova tappati.	136	
PA_dhp_:137.0	Mahāmoggallānattheravatthu	137	
PA_dhp_:137.1	Yo daṇḍena adaṇḍesu,	137	
PA_dhp_:137.2	appaduṭṭhesu dussati;	137	
PA_dhp_:137.3	Dasannamaññataraṁ ṭhānaṁ,	137	
PA_dhp_:137.4	khippameva nigacchati.	137	
PA_dhp_:138.1	Vedanaṁ pharusaṁ jāniṁ,	138	
PA_dhp_:138.2	sarīrassa va bhedanaṁ;	138	
PA_dhp_:138.3	Garukaṁ vāpi ābādhaṁ,	138	
PA_dhp_:138.4	cittakkhepaṁ va pāpuṇe.	138	
PA_dhp_:139.1	Rājato vā upasaggaṁ,	139	
PA_dhp_:139.2	Abbhakkhānaṁ va dāruṇaṁ;	139	
PA_dhp_:139.3	Parikkhayaṁ va ñātīnaṁ,	139	
PA_dhp_:139.4	Bhogānaṁ va pabhaṅguraṁ.	139	
PA_dhp_:140.1	Atha vāssa agārāni,	140	
PA_dhp_:140.2	aggi ḍahati pāvako;	140	
PA_dhp_:140.3	Kāyassa bhedā duppañño,	140	
PA_dhp_:140.4	nirayaṁ sopapajjati.	140	
PA_dhp_:141.0	Bahubhaṇḍikabhikkhuvatthu	141	
PA_dhp_:141.1	Na naggacariyā na jaṭā na paṅkā,	141	
PA_dhp_:141.2	Nānāsakā thaṇḍilasāyikā vā;	141	
PA_dhp_:141.3	Rajojallaṁ ukkuṭikappadhānaṁ,	141	
PA_dhp_:141.4	Sodhenti maccaṁ avitiṇṇakaṅkhaṁ.	141	
PA_dhp_:142.0	Santatimahāmattavatthu	142	
PA_dhp_:142.1	Alaṅkato cepi samaṁ careyya,	142	
PA_dhp_:142.2	Santo danto niyato brahmacārī;	142	
PA_dhp_:142.3	Sabbesu bhūtesu nidhāya daṇḍaṁ,	142	
PA_dhp_:142.4	So brāhmaṇo so samaṇo sa bhikkhu.	142	
PA_dhp_:143.0	Pilotikatissattheravatthu	143	
PA_dhp_:143.1	Hirīnisedho puriso,	143	
PA_dhp_:143.2	koci lokasmi vijjati;	143	
PA_dhp_:143.3	Yo niddaṁ apabodheti,	143	
PA_dhp_:143.4	asso bhadro kasāmiva.	143	
PA_dhp_:144.1	Asso yathā bhadro kasāniviṭṭho,	144	
PA_dhp_:144.2	Ātāpino saṁvegino bhavātha;	144	
PA_dhp_:144.3	Saddhāya sīlena ca vīriyena ca,	144	
PA_dhp_:144.4	Samādhinā dhammavinicchayena ca;	144	
PA_dhp_:144.5	Sampannavijjācaraṇā patissatā,	144	
PA_dhp_:144.6	Jahissatha dukkhamidaṁ anappakaṁ.	144	
PA_dhp_:145.0	Sukhasāmaṇeravatthu	145	
PA_dhp_:145.1	Udakañhi nayanti nettikā,	145	
PA_dhp_:145.2	Usukārā namayanti tejanaṁ;	145	
PA_dhp_:145.3	Dāruṁ namayanti tacchakā,	145	
PA_dhp_:145.4	Attānaṁ damayanti subbatā.	145	
PA_dhp_:145.5	Daṇḍavaggo dasamo.	145	
PA_dhp_:146.0.1	Khuddakanikāya	146	
PA_dhp_:146.0.2	Dhammapada	146	
PA_dhp_:146.0.3	Jarāvagga	146	
PA_dhp_:146.0.4	Visākhāyasahāyikānaṁvatthu	146	
PA_dhp_:146.1	Ko nu hāso kimānando,	146	
PA_dhp_:146.2	niccaṁ pajjalite sati;	146	
PA_dhp_:146.3	Andhakārena onaddhā,	146	
PA_dhp_:146.4	padīpaṁ na gavesatha.	146	
PA_dhp_:147.0	Sirimāvatthu	147	
PA_dhp_:147.1	Passa cittakataṁ bimbaṁ,	147	
PA_dhp_:147.2	arukāyaṁ samussitaṁ;	147	
PA_dhp_:147.3	Āturaṁ bahusaṅkappaṁ,	147	
PA_dhp_:147.4	yassa natthi dhuvaṁ ṭhiti.	147	
PA_dhp_:148.0	Uttarātherīvatthu	148	
PA_dhp_:148.1	Parijiṇṇamidaṁ rūpaṁ,	148	
PA_dhp_:148.2	roganīḷaṁ pabhaṅguraṁ;	148	
PA_dhp_:148.3	Bhijjati pūtisandeho,	148	
PA_dhp_:148.4	maraṇantañhi jīvitaṁ.	148	
PA_dhp_:149.0	Sambahulaadhimānikabhikkhuvatthu	149	
PA_dhp_:149.1	Yānimāni apatthāni,	149	
PA_dhp_:149.2	alābūneva sārade;	149	
PA_dhp_:149.3	Kāpotakāni aṭṭhīni,	149	
PA_dhp_:149.4	tāni disvāna kā rati.	149	
PA_dhp_:150.0	Janapadakalyāṇīrūpanandātherīvatthu	150	
PA_dhp_:150.1	Aṭṭhīnaṁ nagaraṁ kataṁ,	150	
PA_dhp_:150.2	maṁsalohitalepanaṁ;	150	
PA_dhp_:150.3	Yattha jarā ca maccu ca,	150	
PA_dhp_:150.4	māno makkho ca ohito.	150	
PA_dhp_:151.0	Mallikādevīvatthu	151	
PA_dhp_:151.1	Jīranti ve rājarathā sucittā,	151	
PA_dhp_:151.2	Atho sarīrampi jaraṁ upeti;	151	
PA_dhp_:151.3	Satañca dhammo na jaraṁ upeti,	151	
PA_dhp_:151.4	Santo have sabbhi pavedayanti.	151	
PA_dhp_:152.0	Lāḷudāyītheravatthu	152	
PA_dhp_:152.1	Appassutāyaṁ puriso,	152	
PA_dhp_:152.2	balībaddhova jīrati;	152	
PA_dhp_:152.3	Maṁsāni tassa vaḍḍhanti,	152	
PA_dhp_:152.4	paññā tassa na vaḍḍhati.	152	
PA_dhp_:153.0	Udānavatthu	153	
PA_dhp_:153.1	Anekajātisaṁsāraṁ,	153	
PA_dhp_:153.2	sandhāvissaṁ anibbisaṁ;	153	
PA_dhp_:153.3	Gahakāraṁ gavesanto,	153	
PA_dhp_:153.4	dukkhā jāti punappunaṁ.	153	
PA_dhp_:154.1	Gahakāraka diṭṭhosi,	154	
PA_dhp_:154.2	puna gehaṁ na kāhasi;	154	
PA_dhp_:154.3	Sabbā te phāsukā bhaggā,	154	
PA_dhp_:154.4	gahakūṭaṁ visaṅkhataṁ;	154	
PA_dhp_:154.5	Visaṅkhāragataṁ cittaṁ,	154	
PA_dhp_:154.6	taṇhānaṁ khayamajjhagā.	154	
PA_dhp_:155.0	Mahādhanaseṭṭhiputtavatthu	155	
PA_dhp_:155.1	Acaritvā brahmacariyaṁ,	155	
PA_dhp_:155.2	aladdhā yobbane dhanaṁ;	155	
PA_dhp_:155.3	Jiṇṇakoñcāva jhāyanti,	155	
PA_dhp_:155.4	khīṇamaccheva pallale.	155	
PA_dhp_:156.1	Acaritvā brahmacariyaṁ,	156	
PA_dhp_:156.2	aladdhā yobbane dhanaṁ;	156	
PA_dhp_:156.3	Senti cāpātikhīṇāva,	156	
PA_dhp_:156.4	purāṇāni anutthunaṁ.	156	
PA_dhp_:156.5	Jarāvaggo ekādasamo.	156	
PA_dhp_:157.0.1	Khuddakanikāya	157	
PA_dhp_:157.0.2	Dhammapada	157	
PA_dhp_:157.0.3	Attavagga	157	
PA_dhp_:157.0.4	Bodhirājakumāravatthu	157	
PA_dhp_:157.1	Attānañce piyaṁ jaññā,	157	
PA_dhp_:157.2	rakkheyya naṁ surakkhitaṁ;	157	
PA_dhp_:157.3	Tiṇṇaṁ aññataraṁ yāmaṁ,	157	
PA_dhp_:157.4	paṭijaggeyya paṇḍito.	157	
PA_dhp_:158.0	Upanandasakyaputtattheravatthu	158	
PA_dhp_:158.1	Attānameva paṭhamaṁ,	158	
PA_dhp_:158.2	patirūpe nivesaye;	158	
PA_dhp_:158.3	Athaññamanusāseyya,	158	
PA_dhp_:158.4	na kilisseyya paṇḍito.	158	
PA_dhp_:159.0	Padhānikatissattheravatthu	159	
PA_dhp_:159.1	Attānañce tathā kayirā,	159	
PA_dhp_:159.2	yathāññamanusāsati;	159	
PA_dhp_:159.3	Sudanto vata dametha,	159	
PA_dhp_:159.4	attā hi kira duddamo.	159	
PA_dhp_:160.0	Kumārakassapamātuttherivatthu	160	
PA_dhp_:160.1	Attā hi attano nātho,	160	
PA_dhp_:160.2	ko hi nātho paro siyā;	160	
PA_dhp_:160.3	Attanā hi sudantena,	160	
PA_dhp_:160.4	nāthaṁ labhati dullabhaṁ.	160	
PA_dhp_:161.0	Mahākālaupāsakavatthu	161	
PA_dhp_:161.1	Attanā hi kataṁ pāpaṁ,	161	
PA_dhp_:161.2	Attajaṁ attasambhavaṁ;	161	
PA_dhp_:161.3	Abhimatthati dummedhaṁ,	161	
PA_dhp_:161.4	Vajiraṁvasmamayaṁ maṇiṁ.	161	
PA_dhp_:162.0	Devadattavatthu	162	
PA_dhp_:162.1	Yassa accantadussilyaṁ,	162	
PA_dhp_:162.2	māluvā sālamivotthataṁ;	162	
PA_dhp_:162.3	Karoti so tathattānaṁ,	162	
PA_dhp_:162.4	yathā naṁ icchatī diso.	162	
PA_dhp_:163.0	Saṅghabhedaparisakkanavatthu	163	
PA_dhp_:163.1	Sukarāni asādhūni,	163	
PA_dhp_:163.2	attano ahitāni ca;	163	
PA_dhp_:163.3	Yaṁ ve hitañca sādhuñca,	163	
PA_dhp_:163.4	taṁ ve paramadukkaraṁ.	163	
PA_dhp_:164.0	Kālattheravatthu	164	
PA_dhp_:164.1	Yo sāsanaṁ arahataṁ,	164	
PA_dhp_:164.2	ariyānaṁ dhammajīvinaṁ;	164	
PA_dhp_:164.3	Paṭikkosati dummedho,	164	
PA_dhp_:164.4	diṭṭhiṁ nissāya pāpikaṁ;	164	
PA_dhp_:164.5	Phalāni kaṭṭhakasseva,	164	
PA_dhp_:164.6	attaghātāya phallati.	164	
PA_dhp_:165.0	Cūḷakālaupāsakavatthu	165	
PA_dhp_:165.1	Attanā hi kataṁ pāpaṁ,	165	
PA_dhp_:165.2	attanā saṅkilissati;	165	
PA_dhp_:165.3	Attanā akataṁ pāpaṁ,	165	
PA_dhp_:165.4	attanāva visujjhati;	165	
PA_dhp_:165.5	Suddhī asuddhi paccattaṁ,	165	
PA_dhp_:165.6	nāñño aññaṁ visodhaye.	165	
PA_dhp_:166.0	Attadatthattheravatthu	166	
PA_dhp_:166.1	Attadatthaṁ paratthena,	166	
PA_dhp_:166.2	bahunāpi na hāpaye;	166	
PA_dhp_:166.3	Attadatthamabhiññāya,	166	
PA_dhp_:166.4	sadatthapasuto siyā.	166	
PA_dhp_:166.5	Attavaggo dvādasamo.	166	
PA_dhp_:167.0.1	Khuddakanikāya	167	
PA_dhp_:167.0.2	Dhammapada	167	
PA_dhp_:167.0.3	Lokavagga	167	
PA_dhp_:167.0.4	Daharabhikkhuvatthu	167	
PA_dhp_:167.1	Hīnaṁ dhammaṁ na seveyya,	167	
PA_dhp_:167.2	pamādena na saṁvase;	167	
PA_dhp_:167.3	Micchādiṭṭhiṁ na seveyya,	167	
PA_dhp_:167.4	na siyā lokavaḍḍhano.	167	
PA_dhp_:168.0	Suddhodanavatthu	168	
PA_dhp_:168.1	Uttiṭṭhe nappamajjeyya,	168	
PA_dhp_:168.2	dhammaṁ sucaritaṁ care;	168	
PA_dhp_:168.3	Dhammacārī sukhaṁ seti,	168	
PA_dhp_:168.4	asmiṁ loke paramhi ca.	168	
PA_dhp_:169.1	Dhammaṁ care sucaritaṁ,	169	
PA_dhp_:169.2	na naṁ duccaritaṁ care;	169	
PA_dhp_:169.3	Dhammacārī sukhaṁ seti,	169	
PA_dhp_:169.4	asmiṁ loke paramhi ca.	169	
PA_dhp_:170.0	Pañcasatavipassakabhikkhuvatthu	170	
PA_dhp_:170.1	Yathā pubbuḷakaṁ passe,	170	
PA_dhp_:170.2	yathā passe marīcikaṁ;	170	
PA_dhp_:170.3	Evaṁ lokaṁ avekkhantaṁ,	170	
PA_dhp_:170.4	maccurājā na passati.	170	
PA_dhp_:171.0	Abhayarājakumāravatthu	171	
PA_dhp_:171.1	Etha passathimaṁ lokaṁ,	171	
PA_dhp_:171.2	cittaṁ rājarathūpamaṁ;	171	
PA_dhp_:171.3	Yattha bālā visīdanti,	171	
PA_dhp_:171.4	natthi saṅgo vijānataṁ.	171	
PA_dhp_:172.0	Sammajjanattheravatthu	172	
PA_dhp_:172.1	Yo ca pubbe pamajjitvā,	172	
PA_dhp_:172.2	pacchā so nappamajjati;	172	
PA_dhp_:172.3	Somaṁ lokaṁ pabhāseti,	172	
PA_dhp_:172.4	abbhā muttova candimā.	172	
PA_dhp_:173.0	Aṅgulimālattheravatthu	173	
PA_dhp_:173.1	Yassa pāpaṁ kataṁ kammaṁ,	173	
PA_dhp_:173.2	kusalena pidhīyati;	173	
PA_dhp_:173.3	Somaṁ lokaṁ pabhāseti,	173	
PA_dhp_:173.4	abbhā muttova candimā.	173	
PA_dhp_:174.0	Pesakāradhītāvatthu	174	
PA_dhp_:174.1	Andhabhūto ayaṁ loko,	174	
PA_dhp_:174.2	tanukettha vipassati;	174	
PA_dhp_:174.3	Sakuṇo jālamuttova,	174	
PA_dhp_:174.4	appo saggāya gacchati.	174	
PA_dhp_:175.0	Tiṁsabhikkhuvatthu	175	
PA_dhp_:175.1	Haṁsādiccapathe yanti,	175	
PA_dhp_:175.2	ākāse yanti iddhiyā;	175	
PA_dhp_:175.3	Nīyanti dhīrā lokamhā,	175	
PA_dhp_:175.4	jetvā māraṁ savāhiniṁ.	175	
PA_dhp_:176.0	Ciñcamāṇavikāvatthu	176	
PA_dhp_:176.1	Ekaṁ dhammaṁ atītassa,	176	
PA_dhp_:176.2	musāvādissa jantuno;	176	
PA_dhp_:176.3	Vitiṇṇaparalokassa,	176	
PA_dhp_:176.4	natthi pāpaṁ akāriyaṁ.	176	
PA_dhp_:177.0	Asadisadānavatthu	177	
PA_dhp_:177.1	Na ve kadariyā devalokaṁ vajanti,	177	
PA_dhp_:177.2	Bālā have nappasaṁsanti dānaṁ;	177	
PA_dhp_:177.3	Dhīro ca dānaṁ anumodamāno,	177	
PA_dhp_:177.4	Teneva so hoti sukhī parattha.	177	
PA_dhp_:178.0	Anāthapiṇḍikaputtakālavatthu	178	
PA_dhp_:178.1	Pathabyā ekarajjena,	178	
PA_dhp_:178.2	saggassa gamanena vā;	178	
PA_dhp_:178.3	Sabbalokādhipaccena,	178	
PA_dhp_:178.4	sotāpattiphalaṁ varaṁ.	178	
PA_dhp_:178.5	Lokavaggo terasamo.	178	
PA_dhp_:179.0.1	Khuddakanikāya	179	
PA_dhp_:179.0.2	Dhammapada	179	
PA_dhp_:179.0.3	Buddhavagga	179	
PA_dhp_:179.0.4	Māradhītaravatthu	179	
PA_dhp_:179.1	Yassa jitaṁ nāvajīyati,	179	
PA_dhp_:179.2	Jitaṁ yassa noyāti koci loke;	179	
PA_dhp_:179.3	Taṁ buddhamanantagocaraṁ,	179	
PA_dhp_:179.4	Apadaṁ kena padena nessatha.	179	
PA_dhp_:180.1	Yassa jālinī visattikā,	180	
PA_dhp_:180.2	Taṇhā natthi kuhiñci netave;	180	
PA_dhp_:180.3	Taṁ buddhamanantagocaraṁ,	180	
PA_dhp_:180.4	Apadaṁ kena padena nessatha.	180	
PA_dhp_:181.0	Devorohaṇavatthu	181	
PA_dhp_:181.1	Ye jhānapasutā dhīrā,	181	
PA_dhp_:181.2	nekkhammūpasame ratā;	181	
PA_dhp_:181.3	Devāpi tesaṁ pihayanti,	181	
PA_dhp_:181.4	sambuddhānaṁ satīmataṁ.	181	
PA_dhp_:182.0	Erakapattanāgarājavatthu	182	
PA_dhp_:182.1	Kiccho manussapaṭilābho,	182	
PA_dhp_:182.2	kicchaṁ maccāna jīvitaṁ;	182	
PA_dhp_:182.3	Kicchaṁ saddhammassavanaṁ,	182	
PA_dhp_:182.4	kiccho buddhānamuppādo.	182	
PA_dhp_:183.0	Ānandattherapañhavatthu	183	
PA_dhp_:183.1	Sabbapāpassa akaraṇaṁ,	183	
PA_dhp_:183.2	kusalassa upasampadā;	183	
PA_dhp_:183.3	Sacittapariyodapanaṁ,	183	
PA_dhp_:183.4	etaṁ buddhāna sāsanaṁ.	183	
PA_dhp_:184.1	Khantī paramaṁ tapo titikkhā,	184	
PA_dhp_:184.2	Nibbānaṁ paramaṁ vadanti buddhā;	184	
PA_dhp_:184.3	Na hi pabbajito parūpaghātī,	184	
PA_dhp_:184.4	Na samaṇo hoti paraṁ viheṭhayanto.	184	
PA_dhp_:185.1	Anūpavādo anūpaghāto,	185	
PA_dhp_:185.2	Pātimokkhe ca saṁvaro;	185	
PA_dhp_:185.3	Mattaññutā ca bhattasmiṁ,	185	
PA_dhp_:185.4	Pantañca sayanāsanaṁ;	185	
PA_dhp_:185.5	Adhicitte ca āyogo,	185	
PA_dhp_:185.6	Etaṁ buddhāna sāsanaṁ.	185	
PA_dhp_:186.0	Anabhiratabhikkhuvatthu	186	
PA_dhp_:186.1	Na kahāpaṇavassena,	186	
PA_dhp_:186.2	titti kāmesu vijjati;	186	
PA_dhp_:186.3	Appassādā dukhā kāmā,	186	
PA_dhp_:186.4	iti viññāya paṇḍito.	186	
PA_dhp_:187.1	Api dibbesu kāmesu,	187	
PA_dhp_:187.2	ratiṁ so nādhigacchati;	187	
PA_dhp_:187.3	Taṇhakkhayarato hoti,	187	
PA_dhp_:187.4	sammāsambuddhasāvako.	187	
PA_dhp_:188.0	Aggidattabrāhmaṇavatthu	188	
PA_dhp_:188.1	Bahuṁ ve saraṇaṁ yanti,	188	
PA_dhp_:188.2	pabbatāni vanāni ca;	188	
PA_dhp_:188.3	Ārāmarukkhacetyāni,	188	
PA_dhp_:188.4	manussā bhayatajjitā.	188	
PA_dhp_:189.1	Netaṁ kho saraṇaṁ khemaṁ,	189	
PA_dhp_:189.2	netaṁ saraṇamuttamaṁ;	189	
PA_dhp_:189.3	Netaṁ saraṇamāgamma,	189	
PA_dhp_:189.4	sabbadukkhā pamuccati.	189	
PA_dhp_:190.1	Yo ca buddhañca dhammañca,	190	
PA_dhp_:190.2	saṅghañca saraṇaṁ gato;	190	
PA_dhp_:190.3	Cattāri ariyasaccāni,	190	
PA_dhp_:190.4	sammappaññāya passati.	190	
PA_dhp_:191.1	Dukkhaṁ dukkhasamuppādaṁ,	191	
PA_dhp_:191.2	dukkhassa ca atikkamaṁ;	191	
PA_dhp_:191.3	Ariyaṁ caṭṭhaṅgikaṁ maggaṁ,	191	
PA_dhp_:191.4	dukkhūpasamagāminaṁ.	191	
PA_dhp_:192.1	Etaṁ kho saraṇaṁ khemaṁ,	192	
PA_dhp_:192.2	etaṁ saraṇamuttamaṁ;	192	
PA_dhp_:192.3	Etaṁ saraṇamāgamma,	192	
PA_dhp_:192.4	sabbadukkhā pamuccati.	192	
PA_dhp_:193.0	Ānandattherapañhavatthu	193	
PA_dhp_:193.1	Dullabho purisājañño,	193	
PA_dhp_:193.2	na so sabbattha jāyati;	193	
PA_dhp_:193.3	Yattha so jāyati dhīro,	193	
PA_dhp_:193.4	taṁ kulaṁ sukhamedhati.	193	
PA_dhp_:194.0	Sambahulabhikkhuvatthu	194	
PA_dhp_:194.1	Sukho buddhānamuppādo,	194	
PA_dhp_:194.2	sukhā saddhammadesanā;	194	
PA_dhp_:194.3	Sukhā saṅghassa sāmaggī,	194	
PA_dhp_:194.4	samaggānaṁ tapo sukho.	194	
PA_dhp_:195.0	Kassapadasabalassasuvaṇṇacetiyavatthu	195	
PA_dhp_:195.1	Pūjārahe pūjayato,	195	
PA_dhp_:195.2	buddhe yadi va sāvake;	195	
PA_dhp_:195.3	Papañcasamatikkante,	195	
PA_dhp_:195.4	tiṇṇasokapariddave.	195	
PA_dhp_:196.1	Te tādise pūjayato,	196	
PA_dhp_:196.2	nibbute akutobhaye;	196	
PA_dhp_:196.3	Na sakkā puññaṁ saṅkhātuṁ,	196	
PA_dhp_:196.4	imettamapi kenaci.	196	
PA_dhp_:196.5	Buddhavaggo cuddasamo.	196	
PA_dhp_:196.6	Paṭhamabhāṇavāraṁ.	196	
PA_dhp_:197.0.1	Khuddakanikāya	197	
PA_dhp_:197.0.2	Dhammapada	197	
PA_dhp_:197.0.3	Sukhavagga	197	
PA_dhp_:197.0.4	Ñātikalahavūpasamanavatthu	197	
PA_dhp_:197.1	Susukhaṁ vata jīvāma,	197	
PA_dhp_:197.2	verinesu averino;	197	
PA_dhp_:197.3	Verinesu manussesu,	197	
PA_dhp_:197.4	viharāma averino.	197	
PA_dhp_:198.1	Susukhaṁ vata jīvāma,	198	
PA_dhp_:198.2	āturesu anāturā;	198	
PA_dhp_:198.3	Āturesu manussesu,	198	
PA_dhp_:198.4	viharāma anāturā.	198	
PA_dhp_:199.1	Susukhaṁ vata jīvāma,	199	
PA_dhp_:199.2	ussukesu anussukā;	199	
PA_dhp_:199.3	Ussukesu manussesu,	199	
PA_dhp_:199.4	viharāma anussukā.	199	
PA_dhp_:200.0	Māravatthu	200	
PA_dhp_:200.1	Susukhaṁ vata jīvāma,	200	
PA_dhp_:200.2	yesaṁ no natthi kiñcanaṁ;	200	
PA_dhp_:200.3	Pītibhakkhā bhavissāma,	200	
PA_dhp_:200.4	devā ābhassarā yathā.	200	
PA_dhp_:201.0	Kosalaraññoparājayavatthu	201	
PA_dhp_:201.1	Jayaṁ veraṁ pasavati,	201	
PA_dhp_:201.2	dukkhaṁ seti parājito;	201	
PA_dhp_:201.3	Upasanto sukhaṁ seti,	201	
PA_dhp_:201.4	hitvā jayaparājayaṁ.	201	
PA_dhp_:202.0	Aññatarakuladārikāvatthu	202	
PA_dhp_:202.1	Natthi rāgasamo aggi,	202	
PA_dhp_:202.2	Natthi dosasamo kali;	202	
PA_dhp_:202.3	Natthi khandhasamā dukkhā,	202	
PA_dhp_:202.4	Natthi santiparaṁ sukhaṁ.	202	
PA_dhp_:203.0	Ekaupāsakavatthu	203	
PA_dhp_:203.1	Jighacchāparamā rogā,	203	
PA_dhp_:203.2	saṅkhāraparamā dukhā;	203	
PA_dhp_:203.3	Etaṁ ñatvā yathābhūtaṁ,	203	
PA_dhp_:203.4	nibbānaṁ paramaṁ sukhaṁ.	203	
PA_dhp_:204.0	Pasenadikosalavatthu	204	
PA_dhp_:204.1	Ārogyaparamā lābhā,	204	
PA_dhp_:204.2	Santuṭṭhiparamaṁ dhanaṁ;	204	
PA_dhp_:204.3	Vissāsaparamā ñāti,	204	
PA_dhp_:204.4	Nibbānaṁ paramaṁ sukhaṁ.	204	
PA_dhp_:205.0	Tissattheravatthu	205	
PA_dhp_:205.1	Pavivekarasaṁ pitvā,	205	
PA_dhp_:205.2	rasaṁ upasamassa ca;	205	
PA_dhp_:205.3	Niddaro hoti nippāpo,	205	
PA_dhp_:205.4	dhammapītirasaṁ pivaṁ.	205	
PA_dhp_:206.0	Sakkavatthu	206	
PA_dhp_:206.1	Sāhu dassanamariyānaṁ,	206	
PA_dhp_:206.2	sannivāso sadā sukho;	206	
PA_dhp_:206.3	Adassanena bālānaṁ,	206	
PA_dhp_:206.4	niccameva sukhī siyā.	206	
PA_dhp_:207.1	Bālasaṅgatacārī hi,	207	
PA_dhp_:207.2	dīghamaddhāna socati;	207	
PA_dhp_:207.3	Dukkho bālehi saṁvāso,	207	
PA_dhp_:207.4	amitteneva sabbadā;	207	
PA_dhp_:207.5	Dhīro ca sukhasaṁvāso,	207	
PA_dhp_:207.6	ñātīnaṁva samāgamo.	207	
PA_dhp_:208.1	Tasmā hi—	208	
PA_dhp_:208.2	Dhīrañca paññañca bahussutañca,	208	
PA_dhp_:208.3	Dhorayhasīlaṁ vatavantamariyaṁ;	208	
PA_dhp_:208.4	Taṁ tādisaṁ sappurisaṁ sumedhaṁ,	208	
PA_dhp_:208.5	Bhajetha nakkhattapathaṁva candimā.	208	
PA_dhp_:208.6	Sukhavaggo pannarasamo.	208	
PA_dhp_:209.0.1	Khuddakanikāya	209	
PA_dhp_:209.0.2	Dhammapada	209	
PA_dhp_:209.0.3	Piyavagga	209	
PA_dhp_:209.0.4	Tayojanapabbajitavatthu	209	
PA_dhp_:209.1	Ayoge yuñjamattānaṁ,	209	
PA_dhp_:209.2	yogasmiñca ayojayaṁ;	209	
PA_dhp_:209.3	Atthaṁ hitvā piyaggāhī,	209	
PA_dhp_:209.4	pihetattānuyoginaṁ.	209	
PA_dhp_:210.1	Mā piyehi samāgañchi,	210	
PA_dhp_:210.2	appiyehi kudācanaṁ;	210	
PA_dhp_:210.3	Piyānaṁ adassanaṁ dukkhaṁ,	210	
PA_dhp_:210.4	appiyānañca dassanaṁ.	210	
PA_dhp_:211.1	Tasmā piyaṁ na kayirātha,	211	
PA_dhp_:211.2	piyāpāyo hi pāpako;	211	
PA_dhp_:211.3	Ganthā tesaṁ na vijjanti,	211	
PA_dhp_:211.4	yesaṁ natthi piyāppiyaṁ.	211	
PA_dhp_:212.0	Aññatarakuṭumbikavatthu	212	
PA_dhp_:212.1	Piyato jāyatī soko,	212	
PA_dhp_:212.2	piyato jāyatī bhayaṁ;	212	
PA_dhp_:212.3	Piyato vippamuttassa,	212	
PA_dhp_:212.4	natthi soko kuto bhayaṁ.	212	
PA_dhp_:213.0	Visākhāvatthu	213	
PA_dhp_:213.1	Pemato jāyatī soko,	213	
PA_dhp_:213.2	pemato jāyatī bhayaṁ;	213	
PA_dhp_:213.3	Pemato vippamuttassa,	213	
PA_dhp_:213.4	natthi soko kuto bhayaṁ.	213	
PA_dhp_:214.0	Licchavīvatthu	214	
PA_dhp_:214.1	Ratiyā jāyatī soko,	214	
PA_dhp_:214.2	ratiyā jāyatī bhayaṁ;	214	
PA_dhp_:214.3	Ratiyā vippamuttassa,	214	
PA_dhp_:214.4	natthi soko kuto bhayaṁ.	214	
PA_dhp_:215.0	Anitthigandhakumāravatthu	215	
PA_dhp_:215.1	Kāmato jāyatī soko,	215	
PA_dhp_:215.2	kāmato jāyatī bhayaṁ;	215	
PA_dhp_:215.3	Kāmato vippamuttassa,	215	
PA_dhp_:215.4	natthi soko kuto bhayaṁ.	215	
PA_dhp_:216.0	Aññatarabrāhmaṇavatthu	216	
PA_dhp_:216.1	Taṇhāya jāyatī soko,	216	
PA_dhp_:216.2	taṇhāya jāyatī bhayaṁ;	216	
PA_dhp_:216.3	Taṇhāya vippamuttassa,	216	
PA_dhp_:216.4	natthi soko kuto bhayaṁ.	216	
PA_dhp_:217.0	Pañcasatadārakavatthu	217	
PA_dhp_:217.1	Sīladassanasampannaṁ,	217	
PA_dhp_:217.2	dhammaṭṭhaṁ saccavedinaṁ;	217	
PA_dhp_:217.3	Attano kamma kubbānaṁ,	217	
PA_dhp_:217.4	taṁ jano kurute piyaṁ.	217	
PA_dhp_:218.0	Ekaanāgāmittheravatthu	218	
PA_dhp_:218.1	Chandajāto anakkhāte,	218	
PA_dhp_:218.2	Manasā ca phuṭo siyā;	218	
PA_dhp_:218.3	Kāmesu ca appaṭibaddhacitto,	218	
PA_dhp_:218.4	Uddhaṁsototi vuccati.	218	
PA_dhp_:219.0	Nandiyavatthu	219	
PA_dhp_:219.1	Cirappavāsiṁ purisaṁ,	219	
PA_dhp_:219.2	dūrato sotthimāgataṁ;	219	
PA_dhp_:219.3	Ñātimittā suhajjā ca,	219	
PA_dhp_:219.4	abhinandanti āgataṁ.	219	
PA_dhp_:220.1	Tatheva katapuññampi,	220	
PA_dhp_:220.2	asmā lokā paraṁ gataṁ;	220	
PA_dhp_:220.3	Puññāni paṭigaṇhanti,	220	
PA_dhp_:220.4	piyaṁ ñātīva āgataṁ.	220	
PA_dhp_:220.5	Piyavaggo soḷasamo.	220	
PA_dhp_:221.0.1	Khuddakanikāya	221	
PA_dhp_:221.0.2	Dhammapada	221	
PA_dhp_:221.0.3	Kodhavagga	221	
PA_dhp_:221.0.4	Rohinīkhattiyakaññāvatthu	221	
PA_dhp_:221.1	Kodhaṁ jahe vippajaheyya mānaṁ,	221	
PA_dhp_:221.2	Saṁyojanaṁ sabbamatikkameyya;	221	
PA_dhp_:221.3	Taṁ nāmarūpasmimasajjamānaṁ,	221	
PA_dhp_:221.4	Akiñcanaṁ nānupatanti dukkhā.	221	
PA_dhp_:222.0	Aññatarabhikkhuvatthu	222	
PA_dhp_:222.1	Yo ve uppatitaṁ kodhaṁ,	222	
PA_dhp_:222.2	rathaṁ bhantaṁva vāraye;	222	
PA_dhp_:222.3	Tamahaṁ sārathiṁ brūmi,	222	
PA_dhp_:222.4	rasmiggāho itaro jano.	222	
PA_dhp_:223.0	Uttarāupāsikavatthu	223	
PA_dhp_:223.1	Akkodhena jine kodhaṁ,	223	
PA_dhp_:223.2	asādhuṁ sādhunā jine;	223	
PA_dhp_:223.3	Jine kadariyaṁ dānena,	223	
PA_dhp_:223.4	saccenālikavādinaṁ.	223	
PA_dhp_:224.0	Mahāmoggallānapañhavatthu	224	
PA_dhp_:224.1	Saccaṁ bhaṇe na kujjheyya,	224	
PA_dhp_:224.2	dajjā appampi yācito;	224	
PA_dhp_:224.3	Etehi tīhi ṭhānehi,	224	
PA_dhp_:224.4	gacche devāna santike.	224	
PA_dhp_:225.0	Buddhapitubrāhmaṇavatthu	225	
PA_dhp_:225.1	Ahiṁsakā ye munayo,	225	
PA_dhp_:225.2	niccaṁ kāyena saṁvutā;	225	
PA_dhp_:225.3	Te yanti accutaṁ ṭhānaṁ,	225	
PA_dhp_:225.4	yattha gantvā na socare.	225	
PA_dhp_:226.0	Puṇṇadāsīvatthu	226	
PA_dhp_:226.1	Sadā jāgaramānānaṁ,	226	
PA_dhp_:226.2	ahorattānusikkhinaṁ;	226	
PA_dhp_:226.3	Nibbānaṁ adhimuttānaṁ,	226	
PA_dhp_:226.4	atthaṁ gacchanti āsavā.	226	
PA_dhp_:227.0	Atulaupāsakavatthu	227	
PA_dhp_:227.1	Porāṇametaṁ atula,	227	
PA_dhp_:227.2	netaṁ ajjatanāmiva;	227	
PA_dhp_:227.3	Nindanti tuṇhimāsīnaṁ,	227	
PA_dhp_:227.4	nindanti bahubhāṇinaṁ;	227	
PA_dhp_:227.5	Mitabhāṇimpi nindanti,	227	
PA_dhp_:227.6	natthi loke anindito.	227	
PA_dhp_:228.1	Na cāhu na ca bhavissati,	228	
PA_dhp_:228.2	na cetarahi vijjati;	228	
PA_dhp_:228.3	Ekantaṁ nindito poso,	228	
PA_dhp_:228.4	ekantaṁ vā pasaṁsito.	228	
PA_dhp_:229.1	Yañce viññū pasaṁsanti,	229	
PA_dhp_:229.2	anuvicca suve suve;	229	
PA_dhp_:229.3	Acchiddavuttiṁ medhāviṁ,	229	
PA_dhp_:229.4	paññāsīlasamāhitaṁ.	229	
PA_dhp_:230.1	Nikkhaṁ jambonadasseva,	230	
PA_dhp_:230.2	ko taṁ ninditumarahati;	230	
PA_dhp_:230.3	Devāpi naṁ pasaṁsanti,	230	
PA_dhp_:230.4	brahmunāpi pasaṁsito.	230	
PA_dhp_:231.0	Chabbaggiyavatthu	231	
PA_dhp_:231.1	Kāyappakopaṁ rakkheyya,	231	
PA_dhp_:231.2	kāyena saṁvuto siyā;	231	
PA_dhp_:231.3	Kāyaduccaritaṁ hitvā,	231	
PA_dhp_:231.4	kāyena sucaritaṁ care.	231	
PA_dhp_:232.1	Vacīpakopaṁ rakkheyya,	232	
PA_dhp_:232.2	vācāya saṁvuto siyā;	232	
PA_dhp_:232.3	Vacīduccaritaṁ hitvā,	232	
PA_dhp_:232.4	vācāya sucaritaṁ care.	232	
PA_dhp_:233.1	Manopakopaṁ rakkheyya,	233	
PA_dhp_:233.2	manasā saṁvuto siyā;	233	
PA_dhp_:233.3	Manoduccaritaṁ hitvā,	233	
PA_dhp_:233.4	manasā sucaritaṁ care.	233	
PA_dhp_:234.1	Kāyena saṁvutā dhīrā,	234	
PA_dhp_:234.2	atho vācāya saṁvutā;	234	
PA_dhp_:234.3	Manasā saṁvutā dhīrā,	234	
PA_dhp_:234.4	te ve suparisaṁvutā.	234	
PA_dhp_:234.5	Kodhavaggo sattarasamo.	234	
PA_dhp_:235.0.1	Khuddakanikāya	235	
PA_dhp_:235.0.2	Dhammapada	235	
PA_dhp_:235.0.3	Malavagga	235	
PA_dhp_:235.0.4	Goghātakaputtavatthu	235	
PA_dhp_:235.1	Paṇḍupalāsova dānisi,	235	
PA_dhp_:235.2	Yamapurisāpi ca te upaṭṭhitā;	235	
PA_dhp_:235.3	Uyyogamukhe ca tiṭṭhasi,	235	
PA_dhp_:235.4	Pātheyyampi ca te na vijjati.	235	
PA_dhp_:236.1	So karohi dīpamattano,	236	
PA_dhp_:236.2	Khippaṁ vāyama paṇḍito bhava;	236	
PA_dhp_:236.3	Niddhantamalo anaṅgaṇo,	236	
PA_dhp_:236.4	Dibbaṁ ariyabhūmiṁ upehisi.	236	
PA_dhp_:237.1	Upanītavayo ca dānisi,	237	
PA_dhp_:237.2	Sampayātosi yamassa santikaṁ;	237	
PA_dhp_:237.3	Vāso te natthi antarā,	237	
PA_dhp_:237.4	Pātheyyampi ca te na vijjati.	237	
PA_dhp_:238.1	So karohi dīpamattano,	238	
PA_dhp_:238.2	Khippaṁ vāyama paṇḍito bhava;	238	
PA_dhp_:238.3	Niddhantamalo anaṅgaṇo,	238	
PA_dhp_:238.4	Na punaṁ jātijaraṁ upehisi.	238	
PA_dhp_:239.0	Aññatarabrāhmaṇavatthu	239	
PA_dhp_:239.1	Anupubbena medhāvī,	239	
PA_dhp_:239.2	thokaṁ thokaṁ khaṇe khaṇe;	239	
PA_dhp_:239.3	Kammāro rajatasseva,	239	
PA_dhp_:239.4	niddhame malamattano.	239	
PA_dhp_:240.0	Tissattheravatthu	240	
PA_dhp_:240.1	Ayasāva malaṁ samuṭṭhitaṁ,	240	
PA_dhp_:240.2	Tatuṭṭhāya tameva khādati;	240	
PA_dhp_:240.3	Evaṁ atidhonacārinaṁ,	240	
PA_dhp_:240.4	Sāni kammāni nayanti duggatiṁ.	240	
PA_dhp_:241.0	Lāḷudāyīvatthu	241	
PA_dhp_:241.1	Asajjhāyamalā mantā,	241	
PA_dhp_:241.2	anuṭṭhānamalā gharā;	241	
PA_dhp_:241.3	Malaṁ vaṇṇassa kosajjaṁ,	241	
PA_dhp_:241.4	pamādo rakkhato malaṁ.	241	
PA_dhp_:242.0	Aññatarakulaputtavatthu	242	
PA_dhp_:242.1	Malitthiyā duccaritaṁ,	242	
PA_dhp_:242.2	maccheraṁ dadato malaṁ;	242	
PA_dhp_:242.3	Malā ve pāpakā dhammā,	242	
PA_dhp_:242.4	asmiṁ loke paramhi ca.	242	
PA_dhp_:243.1	Tato malā malataraṁ,	243	
PA_dhp_:243.2	avijjā paramaṁ malaṁ;	243	
PA_dhp_:243.3	Etaṁ malaṁ pahantvāna,	243	
PA_dhp_:243.4	nimmalā hotha bhikkhavo.	243	
PA_dhp_:244.0	Cūḷasāribhikkhuvatthu	244	
PA_dhp_:244.1	Sujīvaṁ ahirikena,	244	
PA_dhp_:244.2	kākasūrena dhaṁsinā;	244	
PA_dhp_:244.3	Pakkhandinā pagabbhena,	244	
PA_dhp_:244.4	saṅkiliṭṭhena jīvitaṁ.	244	
PA_dhp_:245.1	Hirīmatā ca dujjīvaṁ,	245	
PA_dhp_:245.2	niccaṁ sucigavesinā;	245	
PA_dhp_:245.3	Alīnenāppagabbhena,	245	
PA_dhp_:245.4	suddhājīvena passatā.	245	
PA_dhp_:246.0	Pañcaupāsakavatthu	246	
PA_dhp_:246.1	Yo pāṇamatipāteti,	246	
PA_dhp_:246.2	musāvādañca bhāsati;	246	
PA_dhp_:246.3	Loke adinnamādiyati,	246	
PA_dhp_:246.4	paradārañca gacchati.	246	
PA_dhp_:247.1	Surāmerayapānañca,	247	
PA_dhp_:247.2	yo naro anuyuñjati;	247	
PA_dhp_:247.3	Idheva meso lokasmiṁ,	247	
PA_dhp_:247.4	mūlaṁ khaṇati attano.	247	
PA_dhp_:248.1	Evaṁ bho purisa jānāhi,	248	
PA_dhp_:248.2	pāpadhammā asaññatā;	248	
PA_dhp_:248.3	Mā taṁ lobho adhammo ca,	248	
PA_dhp_:248.4	ciraṁ dukkhāya randhayuṁ.	248	
PA_dhp_:249.0	Tissadaharavatthu	249	
PA_dhp_:249.1	Dadāti ve yathāsaddhaṁ,	249	
PA_dhp_:249.2	yathāpasādanaṁ jano;	249	
PA_dhp_:249.3	Tattha yo ca maṅku bhavati,	249	
PA_dhp_:249.4	paresaṁ pānabhojane;	249	
PA_dhp_:249.5	Na so divā vā rattiṁ vā,	249	
PA_dhp_:249.6	samādhimadhigacchati.	249	
PA_dhp_:250.1	Yassa cetaṁ samucchinnaṁ,	250	
PA_dhp_:250.2	mūlaghaccaṁ samūhataṁ;	250	
PA_dhp_:250.3	Sa ve divā vā rattiṁ vā,	250	
PA_dhp_:250.4	samādhimadhigacchati.	250	
PA_dhp_:251.0	Pañcaupāsakavatthu	251	
PA_dhp_:251.1	Natthi rāgasamo aggi,	251	
PA_dhp_:251.2	natthi dosasamo gaho;	251	
PA_dhp_:251.3	Natthi mohasamaṁ jālaṁ,	251	
PA_dhp_:251.4	natthi taṇhāsamā nadī.	251	
PA_dhp_:252.0	Meṇḍakaseṭṭhivatthu	252	
PA_dhp_:252.1	Sudassaṁ vajjamaññesaṁ,	252	
PA_dhp_:252.2	attano pana duddasaṁ;	252	
PA_dhp_:252.3	Paresaṁ hi so vajjāni,	252	
PA_dhp_:252.4	opunāti yathā bhusaṁ;	252	
PA_dhp_:252.5	Attano pana chādeti,	252	
PA_dhp_:252.6	kaliṁva kitavā saṭho.	252	
PA_dhp_:253.0	Ujjhānasaññittheravatthu	253	
PA_dhp_:253.1	Paravajjānupassissa,	253	
PA_dhp_:253.2	niccaṁ ujjhānasaññino;	253	
PA_dhp_:253.3	Āsavā tassa vaḍḍhanti,	253	
PA_dhp_:253.4	ārā so āsavakkhayā.	253	
PA_dhp_:254.0	Subhaddaparibbājakavatthu	254	
PA_dhp_:254.1	Ākāseva padaṁ natthi,	254	
PA_dhp_:254.2	samaṇo natthi bāhire;	254	
PA_dhp_:254.3	Papañcābhiratā pajā,	254	
PA_dhp_:254.4	nippapañcā tathāgatā.	254	
PA_dhp_:255.1	Ākāseva padaṁ natthi,	255	
PA_dhp_:255.2	samaṇo natthi bāhire;	255	
PA_dhp_:255.3	Saṅkhārā sassatā natthi,	255	
PA_dhp_:255.4	natthi buddhānamiñjitaṁ.	255	
PA_dhp_:255.5	Malavaggo aṭṭhārasamo.	255	
PA_dhp_:256.0.1	Khuddakanikāya	256	
PA_dhp_:256.0.2	Dhammapada	256	
PA_dhp_:256.0.3	Dhammaṭṭhavagga	256	
PA_dhp_:256.0.4	Vinicchayamahāmattavatthu	256	
PA_dhp_:256.1	Na tena hoti dhammaṭṭho,	256	
PA_dhp_:256.2	yenatthaṁ sāhasā naye;	256	
PA_dhp_:256.3	Yo ca atthaṁ anatthañca,	256	
PA_dhp_:256.4	ubho niccheyya paṇḍito.	256	
PA_dhp_:257.1	Asāhasena dhammena,	257	
PA_dhp_:257.2	samena nayatī pare;	257	
PA_dhp_:257.3	Dhammassa gutto medhāvī,	257	
PA_dhp_:257.4	“dhammaṭṭho”ti pavuccati.	257	
PA_dhp_:258.0	Chabbaggiyavatthu	258	
PA_dhp_:258.1	Na tena paṇḍito hoti,	258	
PA_dhp_:258.2	yāvatā bahu bhāsati;	258	
PA_dhp_:258.3	Khemī averī abhayo,	258	
PA_dhp_:258.4	“paṇḍito”ti pavuccati.	258	
PA_dhp_:259.0	Ekudānakhīṇāsavavatthu	259	
PA_dhp_:259.1	Na tāvatā dhammadharo,	259	
PA_dhp_:259.2	yāvatā bahu bhāsati;	259	
PA_dhp_:259.3	Yo ca appampi sutvāna,	259	
PA_dhp_:259.4	dhammaṁ kāyena passati;	259	
PA_dhp_:259.5	Sa ve dhammadharo hoti,	259	
PA_dhp_:259.6	yo dhammaṁ nappamajjati.	259	
PA_dhp_:260.0	Lakuṇḍakabhaddiyattheravatthu	260	
PA_dhp_:260.1	Na tena thero so hoti,	260	
PA_dhp_:260.2	yenassa palitaṁ siro;	260	
PA_dhp_:260.3	Paripakko vayo tassa,	260	
PA_dhp_:260.4	“moghajiṇṇo”ti vuccati.	260	
PA_dhp_:261.1	Yamhi saccañca dhammo ca,	261	
PA_dhp_:261.2	ahiṁsā saṁyamo damo;	261	
PA_dhp_:261.3	Sa ve vantamalo dhīro,	261	
PA_dhp_:261.4	“thero” iti pavuccati.	261	
PA_dhp_:262.0	Sambahulabhikkhuvatthu	262	
PA_dhp_:262.1	Na vākkaraṇamattena,	262	
PA_dhp_:262.2	vaṇṇapokkharatāya vā;	262	
PA_dhp_:262.3	Sādhurūpo naro hoti,	262	
PA_dhp_:262.4	issukī maccharī saṭho.	262	
PA_dhp_:263.1	Yassa cetaṁ samucchinnaṁ,	263	
PA_dhp_:263.2	mūlaghaccaṁ samūhataṁ;	263	
PA_dhp_:263.3	Sa vantadoso medhāvī,	263	
PA_dhp_:263.4	“sādhurūpo”ti vuccati.	263	
PA_dhp_:264.0	Hatthakavatthu	264	
PA_dhp_:264.1	Na muṇḍakena samaṇo,	264	
PA_dhp_:264.2	abbato alikaṁ bhaṇaṁ;	264	
PA_dhp_:264.3	Icchālobhasamāpanno,	264	
PA_dhp_:264.4	samaṇo kiṁ bhavissati.	264	
PA_dhp_:265.1	Yo ca sameti pāpāni,	265	
PA_dhp_:265.2	aṇuṁthūlāni sabbaso;	265	
PA_dhp_:265.3	Samitattā hi pāpānaṁ,	265	
PA_dhp_:265.4	“samaṇo”ti pavuccati.	265	
PA_dhp_:266.0	Aññatarabrāhmaṇavatthu	266	
PA_dhp_:266.1	Na tena bhikkhu so hoti,	266	
PA_dhp_:266.2	yāvatā bhikkhate pare;	266	
PA_dhp_:266.3	Vissaṁ dhammaṁ samādāya,	266	
PA_dhp_:266.4	bhikkhu hoti na tāvatā.	266	
PA_dhp_:267.1	Yodha puññañca pāpañca,	267	
PA_dhp_:267.2	bāhetvā brahmacariyavā;	267	
PA_dhp_:267.3	Saṅkhāya loke carati,	267	
PA_dhp_:267.4	sa ve “bhikkhū”ti vuccati.	267	
PA_dhp_:268.0	Titthiyavatthu	268	
PA_dhp_:268.1	Na monena munī hoti,	268	
PA_dhp_:268.2	mūḷharūpo aviddasu;	268	
PA_dhp_:268.3	Yo ca tulaṁva paggayha,	268	
PA_dhp_:268.4	varamādāya paṇḍito.	268	
PA_dhp_:269.1	Pāpāni parivajjeti,	269	
PA_dhp_:269.2	sa munī tena so muni;	269	
PA_dhp_:269.3	Yo munāti ubho loke,	269	
PA_dhp_:269.4	“muni” tena pavuccati.	269	
PA_dhp_:270.0	Bālisikavatthu	270	
PA_dhp_:270.1	Na tena ariyo hoti,	270	
PA_dhp_:270.2	yena pāṇāni hiṁsati;	270	
PA_dhp_:270.3	Ahiṁsā sabbapāṇānaṁ,	270	
PA_dhp_:270.4	“ariyo”ti pavuccati.	270	
PA_dhp_:271.0	Sambahulasīlādisampannabhikkhuvatthu	271	
PA_dhp_:271.1	Na sīlabbatamattena,	271	
PA_dhp_:271.2	bāhusaccena vā pana;	271	
PA_dhp_:271.3	Atha vā samādhilābhena,	271	
PA_dhp_:271.4	vivittasayanena vā.	271	
PA_dhp_:272.1	Phusāmi nekkhammasukhaṁ,	272	
PA_dhp_:272.2	aputhujjanasevitaṁ;	272	
PA_dhp_:272.3	Bhikkhu vissāsamāpādi,	272	
PA_dhp_:272.4	appatto āsavakkhayaṁ.	272	
PA_dhp_:272.5	Dhammaṭṭhavaggo ekūnavīsatimo.	272	
PA_dhp_:273.0.1	Khuddakanikāya	273	
PA_dhp_:273.0.2	Dhammapada	273	
PA_dhp_:273.0.3	Maggavagga	273	
PA_dhp_:273.0.4	Pañcasatabhikkhuvatthu	273	
PA_dhp_:273.1	Maggānaṭṭhaṅgiko seṭṭho,	273	
PA_dhp_:273.2	saccānaṁ caturo padā;	273	
PA_dhp_:273.3	Virāgo seṭṭho dhammānaṁ,	273	
PA_dhp_:273.4	dvipadānañca cakkhumā.	273	
PA_dhp_:274.1	Eseva maggo natthañño,	274	
PA_dhp_:274.2	Dassanassa visuddhiyā;	274	
PA_dhp_:274.3	Etañhi tumhe paṭipajjatha,	274	
PA_dhp_:274.4	Mārassetaṁ pamohanaṁ.	274	
PA_dhp_:275.1	Etañhi tumhe paṭipannā,	275	
PA_dhp_:275.2	dukkhassantaṁ karissatha;	275	
PA_dhp_:275.3	Akkhāto vo mayā maggo,	275	
PA_dhp_:275.4	aññāya sallakantanaṁ.	275	
PA_dhp_:276.1	Tumhehi kiccamātappaṁ,	276	
PA_dhp_:276.2	akkhātāro tathāgatā;	276	
PA_dhp_:276.3	Paṭipannā pamokkhanti,	276	
PA_dhp_:276.4	jhāyino mārabandhanā.	276	
PA_dhp_:277.0	Aniccalakkhaṇavatthu	277	
PA_dhp_:277.1	“Sabbe saṅkhārā aniccā”ti,	277	
PA_dhp_:277.2	yadā paññāya passati;	277	
PA_dhp_:277.3	Atha nibbindati dukkhe,	277	
PA_dhp_:277.4	esa maggo visuddhiyā.	277	
PA_dhp_:278.0	Dukkhalakkhaṇavatthu	278	
PA_dhp_:278.1	“Sabbe saṅkhārā dukkhā”ti,	278	
PA_dhp_:278.2	yadā paññāya passati;	278	
PA_dhp_:278.3	Atha nibbindati dukkhe,	278	
PA_dhp_:278.4	esa maggo visuddhiyā.	278	
PA_dhp_:279.0	Anattalakkhaṇavatthu	279	
PA_dhp_:279.1	“Sabbe dhammā anattā”ti,	279	
PA_dhp_:279.2	yadā paññāya passati;	279	
PA_dhp_:279.3	Atha nibbindati dukkhe,	279	
PA_dhp_:279.4	esa maggo visuddhiyā.	279	
PA_dhp_:280.0	Padhānakammikatissattheravatthu	280	
PA_dhp_:280.1	Uṭṭhānakālamhi anuṭṭhahāno,	280	
PA_dhp_:280.2	Yuvā balī ālasiyaṁ upeto;	280	
PA_dhp_:280.3	Saṁsannasaṅkappamano kusīto,	280	
PA_dhp_:280.4	Paññāya maggaṁ alaso na vindati.	280	
PA_dhp_:281.0	Sūkarapetavatthu	281	
PA_dhp_:281.1	Vācānurakkhī manasā susaṁvuto,	281	
PA_dhp_:281.2	Kāyena ca nākusalaṁ kayirā;	281	
PA_dhp_:281.3	Ete tayo kammapathe visodhaye,	281	
PA_dhp_:281.4	Ārādhaye maggamisippaveditaṁ.	281	
PA_dhp_:282.0	Poṭṭhilattheravatthu	282	
PA_dhp_:282.1	Yogā ve jāyatī bhūri,	282	
PA_dhp_:282.2	ayogā bhūrisaṅkhayo;	282	
PA_dhp_:282.3	Etaṁ dvedhāpathaṁ ñatvā,	282	
PA_dhp_:282.4	bhavāya vibhavāya ca;	282	
PA_dhp_:282.5	Tathāttānaṁ niveseyya,	282	
PA_dhp_:282.6	yathā bhūri pavaḍḍhati.	282	
PA_dhp_:283.0	Pañcamahallakabhikkhuvatthu	283	
PA_dhp_:283.1	Vanaṁ chindatha mā rukkhaṁ,	283	
PA_dhp_:283.2	vanato jāyate bhayaṁ;	283	
PA_dhp_:283.3	Chetvā vanañca vanathañca,	283	
PA_dhp_:283.4	nibbanā hotha bhikkhavo.	283	
PA_dhp_:284.1	Yāva hi vanatho na chijjati,	284	
PA_dhp_:284.2	Aṇumattopi narassa nārisu;	284	
PA_dhp_:284.3	Paṭibaddhamanova tāva so,	284	
PA_dhp_:284.4	Vaccho khīrapakova mātari.	284	
PA_dhp_:285.0	Suvaṇṇakārattheravatthu	285	
PA_dhp_:285.1	Ucchinda sinehamattano,	285	
PA_dhp_:285.2	Kumudaṁ sāradikaṁva pāṇinā;	285	
PA_dhp_:285.3	Santimaggameva brūhaya,	285	
PA_dhp_:285.4	Nibbānaṁ sugatena desitaṁ.	285	
PA_dhp_:286.0	Mahādhanavāṇijavatthu	286	
PA_dhp_:286.1	Idha vassaṁ vasissāmi,	286	
PA_dhp_:286.2	idha hemantagimhisu;	286	
PA_dhp_:286.3	Iti bālo vicinteti,	286	
PA_dhp_:286.4	antarāyaṁ na bujjhati.	286	
PA_dhp_:287.0	Kisāgotamīvatthu	287	
PA_dhp_:287.1	Taṁ puttapasusammattaṁ,	287	
PA_dhp_:287.2	byāsattamanasaṁ naraṁ;	287	
PA_dhp_:287.3	Suttaṁ gāmaṁ mahoghova,	287	
PA_dhp_:287.4	maccu ādāya gacchati.	287	
PA_dhp_:288.0	Paṭācārāvatthu	288	
PA_dhp_:288.1	Na santi puttā tāṇāya,	288	
PA_dhp_:288.2	na pitā nāpi bandhavā;	288	
PA_dhp_:288.3	Antakenādhipannassa,	288	
PA_dhp_:288.4	natthi ñātīsu tāṇatā.	288	
PA_dhp_:289.1	Etamatthavasaṁ ñatvā,	289	
PA_dhp_:289.2	paṇḍito sīlasaṁvuto;	289	
PA_dhp_:289.3	Nibbānagamanaṁ maggaṁ,	289	
PA_dhp_:289.4	khippameva visodhaye.	289	
PA_dhp_:289.5	Maggavaggo vīsatimo.	289	
PA_dhp_:290.0.1	Khuddakanikāya	290	
PA_dhp_:290.0.2	Dhammapada	290	
PA_dhp_:290.0.3	Pakiṇṇakavagga	290	
PA_dhp_:290.0.4	Attanopubbakammavatthu	290	
PA_dhp_:290.1	Mattāsukhapariccāgā,	290	
PA_dhp_:290.2	passe ce vipulaṁ sukhaṁ;	290	
PA_dhp_:290.3	Caje mattāsukhaṁ dhīro,	290	
PA_dhp_:290.4	sampassaṁ vipulaṁ sukhaṁ.	290	
PA_dhp_:291.0	Kukkuṭaṇḍakhādikāvatthu	291	
PA_dhp_:291.1	Paradukkhūpadhānena,	291	
PA_dhp_:291.2	attano sukhamicchati;	291	
PA_dhp_:291.3	Verasaṁsaggasaṁsaṭṭho,	291	
PA_dhp_:291.4	verā so na parimuccati.	291	
PA_dhp_:292.0	Bhaddiyānaṁbhikkhūnaṁvatthu	292	
PA_dhp_:292.1	Yañhi kiccaṁ apaviddhaṁ,	292	
PA_dhp_:292.2	akiccaṁ pana karīyati;	292	
PA_dhp_:292.3	Unnaḷānaṁ pamattānaṁ,	292	
PA_dhp_:292.4	tesaṁ vaḍḍhanti āsavā.	292	
PA_dhp_:293.1	Yesañca susamāraddhā,	293	
PA_dhp_:293.2	niccaṁ kāyagatā sati;	293	
PA_dhp_:293.3	Akiccaṁ te na sevanti,	293	
PA_dhp_:293.4	kicce sātaccakārino;	293	
PA_dhp_:293.5	Satānaṁ sampajānānaṁ,	293	
PA_dhp_:293.6	atthaṁ gacchanti āsavā.	293	
PA_dhp_:294.0	Lakuṇḍakabhaddiyavatthu	294	
PA_dhp_:294.1	Mātaraṁ pitaraṁ hantvā,	294	
PA_dhp_:294.2	rājāno dve ca khattiye;	294	
PA_dhp_:294.3	Raṭṭhaṁ sānucaraṁ hantvā,	294	
PA_dhp_:294.4	anīgho yāti brāhmaṇo.	294	
PA_dhp_:295.1	Mātaraṁ pitaraṁ hantvā,	295	
PA_dhp_:295.2	rājāno dve ca sotthiye;	295	
PA_dhp_:295.3	Veyagghapañcamaṁ hantvā,	295	
PA_dhp_:295.4	anīgho yāti brāhmaṇo.	295	
PA_dhp_:296.0	Dārusākaṭikaputtavatthu	296	
PA_dhp_:296.1	Suppabuddhaṁ pabujjhanti,	296	
PA_dhp_:296.2	sadā gotamasāvakā;	296	
PA_dhp_:296.3	Yesaṁ divā ca ratto ca,	296	
PA_dhp_:296.4	niccaṁ buddhagatā sati.	296	
PA_dhp_:297.1	Suppabuddhaṁ pabujjhanti,	297	
PA_dhp_:297.2	sadā gotamasāvakā;	297	
PA_dhp_:297.3	Yesaṁ divā ca ratto ca,	297	
PA_dhp_:297.4	niccaṁ dhammagatā sati.	297	
PA_dhp_:298.1	Suppabuddhaṁ pabujjhanti,	298	
PA_dhp_:298.2	sadā gotamasāvakā;	298	
PA_dhp_:298.3	Yesaṁ divā ca ratto ca,	298	
PA_dhp_:298.4	niccaṁ saṅghagatā sati.	298	
PA_dhp_:299.1	Suppabuddhaṁ pabujjhanti,	299	
PA_dhp_:299.2	sadā gotamasāvakā;	299	
PA_dhp_:299.3	Yesaṁ divā ca ratto ca,	299	
PA_dhp_:299.4	niccaṁ kāyagatā sati.	299	
PA_dhp_:300.1	Suppabuddhaṁ pabujjhanti,	300	
PA_dhp_:300.2	sadā gotamasāvakā;	300	
PA_dhp_:300.3	Yesaṁ divā ca ratto ca,	300	
PA_dhp_:300.4	ahiṁsāya rato mano.	300	
PA_dhp_:301.1	Suppabuddhaṁ pabujjhanti,	301	
PA_dhp_:301.2	sadā gotamasāvakā;	301	
PA_dhp_:301.3	Yesaṁ divā ca ratto ca,	301	
PA_dhp_:301.4	bhāvanāya rato mano.	301	
PA_dhp_:302.0	Vajjiputtakabhikkhuvatthu	302	
PA_dhp_:302.1	Duppabbajjaṁ durabhiramaṁ,	302	
PA_dhp_:302.2	Durāvāsā gharā dukhā;	302	
PA_dhp_:302.3	Dukkhosamānasaṁvāso,	302	
PA_dhp_:302.4	Dukkhānupatitaddhagū;	302	
PA_dhp_:302.5	Tasmā na caddhagū siyā,	302	
PA_dhp_:302.6	Na ca dukkhānupatito siyā.	302	
PA_dhp_:303.0	Cittagahapativatthu	303	
PA_dhp_:303.1	Saddho sīlena sampanno,	303	
PA_dhp_:303.2	yasobhogasamappito;	303	
PA_dhp_:303.3	Yaṁ yaṁ padesaṁ bhajati,	303	
PA_dhp_:303.4	tattha tattheva pūjito.	303	
PA_dhp_:304.0	Cūḷasubhaddāvatthu	304	
PA_dhp_:304.1	Dūre santo pakāsenti,	304	
PA_dhp_:304.2	himavantova pabbato;	304	
PA_dhp_:304.3	Asantettha na dissanti,	304	
PA_dhp_:304.4	rattiṁ khittā yathā sarā.	304	
PA_dhp_:305.0	Ekavihārittheravatthu	305	
PA_dhp_:305.1	Ekāsanaṁ ekaseyyaṁ,	305	
PA_dhp_:305.2	eko caramatandito;	305	
PA_dhp_:305.3	Eko damayamattānaṁ,	305	
PA_dhp_:305.4	vanante ramito siyā.	305	
PA_dhp_:305.5	Pakiṇṇakavaggo ekavīsatimo.	305	
PA_dhp_:306.0.1	Khuddakanikāya	306	
PA_dhp_:306.0.2	Dhammapada	306	
PA_dhp_:306.0.3	Nirayavagga	306	
PA_dhp_:306.0.4	Sundarīparibbājikāvatthu	306	
PA_dhp_:306.1	Abhūtavādī nirayaṁ upeti,	306	
PA_dhp_:306.2	Yo vāpi katvā na karomi cāha;	306	
PA_dhp_:306.3	Ubhopi te pecca samā bhavanti,	306	
PA_dhp_:306.4	Nihīnakammā manujā parattha.	306	
PA_dhp_:307.0	Duccaritaphalapīḷitavatthu	307	
PA_dhp_:307.1	Kāsāvakaṇṭhā bahavo,	307	
PA_dhp_:307.2	pāpadhammā asaññatā;	307	
PA_dhp_:307.3	Pāpā pāpehi kammehi,	307	
PA_dhp_:307.4	nirayaṁ te upapajjare.	307	
PA_dhp_:308.0	Vaggumudātīriyabhikkhuvatthu	308	
PA_dhp_:308.1	Seyyo ayoguḷo bhutto,	308	
PA_dhp_:308.2	tatto aggisikhūpamo;	308	
PA_dhp_:308.3	Yañce bhuñjeyya dussīlo,	308	
PA_dhp_:308.4	raṭṭhapiṇḍamasaññato.	308	
PA_dhp_:309.0	Khemakaseṭṭhiputtavatthu	309	
PA_dhp_:309.1	Cattāri ṭhānāni naro pamatto,	309	
PA_dhp_:309.2	Āpajjati paradārūpasevī;	309	
PA_dhp_:309.3	Apuññalābhaṁ na nikāmaseyyaṁ,	309	
PA_dhp_:309.4	Nindaṁ tatīyaṁ nirayaṁ catutthaṁ.	309	
PA_dhp_:310.1	Apuññalābho ca gatī ca pāpikā,	310	
PA_dhp_:310.2	Bhītassa bhītāya ratī ca thokikā;	310	
PA_dhp_:310.3	Rājā ca daṇḍaṁ garukaṁ paṇeti,	310	
PA_dhp_:310.4	Tasmā naro paradāraṁ na seve.	310	
PA_dhp_:311.0	Dubbacabhikkhuvatthu	311	
PA_dhp_:311.1	Kuso yathā duggahito,	311	
PA_dhp_:311.2	hatthamevānukantati;	311	
PA_dhp_:311.3	Sāmaññaṁ dupparāmaṭṭhaṁ,	311	
PA_dhp_:311.4	nirayāyupakaḍḍhati.	311	
PA_dhp_:312.1	Yaṁ kiñci sithilaṁ kammaṁ,	312	
PA_dhp_:312.2	saṅkiliṭṭhañca yaṁ vataṁ;	312	
PA_dhp_:312.3	Saṅkassaraṁ brahmacariyaṁ,	312	
PA_dhp_:312.4	na taṁ hoti mahapphalaṁ.	312	
PA_dhp_:313.1	Kayirā ce kayirāthenaṁ,	313	
PA_dhp_:313.2	daḷhamenaṁ parakkame;	313	
PA_dhp_:313.3	Sithilo hi paribbājo,	313	
PA_dhp_:313.4	bhiyyo ākirate rajaṁ.	313	
PA_dhp_:314.0	Issāpakataitthivatthu	314	
PA_dhp_:314.1	Akataṁ dukkaṭaṁ seyyo,	314	
PA_dhp_:314.2	pacchā tappati dukkaṭaṁ;	314	
PA_dhp_:314.3	Katañca sukataṁ seyyo,	314	
PA_dhp_:314.4	yaṁ katvā nānutappati.	314	
PA_dhp_:315.0	Sambahulabhikkhuvatthu	315	
PA_dhp_:315.1	Nagaraṁ yathā paccantaṁ,	315	
PA_dhp_:315.2	guttaṁ santarabāhiraṁ;	315	
PA_dhp_:315.3	Evaṁ gopetha attānaṁ,	315	
PA_dhp_:315.4	khaṇo vo mā upaccagā;	315	
PA_dhp_:315.5	Khaṇātītā hi socanti,	315	
PA_dhp_:315.6	nirayamhi samappitā.	315	
PA_dhp_:316.0	Nigaṇṭhavatthu	316	
PA_dhp_:316.1	Alajjitāye lajjanti,	316	
PA_dhp_:316.2	lajjitāye na lajjare;	316	
PA_dhp_:316.3	Micchādiṭṭhisamādānā,	316	
PA_dhp_:316.4	sattā gacchanti duggatiṁ.	316	
PA_dhp_:317.1	Abhaye bhayadassino,	317	
PA_dhp_:317.2	bhaye cābhayadassino;	317	
PA_dhp_:317.3	Micchādiṭṭhisamādānā,	317	
PA_dhp_:317.4	sattā gacchanti duggatiṁ.	317	
PA_dhp_:318.0	Titthiyasāvakavatthu	318	
PA_dhp_:318.1	Avajje vajjamatino,	318	
PA_dhp_:318.2	vajje cāvajjadassino;	318	
PA_dhp_:318.3	Micchādiṭṭhisamādānā,	318	
PA_dhp_:318.4	sattā gacchanti duggatiṁ.	318	
PA_dhp_:319.1	Vajjañca vajjato ñatvā,	319	
PA_dhp_:319.2	avajjañca avajjato;	319	
PA_dhp_:319.3	Sammādiṭṭhisamādānā,	319	
PA_dhp_:319.4	sattā gacchanti suggatiṁ.	319	
PA_dhp_:319.5	Nirayavaggo dvāvīsatimo.	319	
PA_dhp_:320.0.1	Khuddakanikāya	320	
PA_dhp_:320.0.2	Dhammapada	320	
PA_dhp_:320.0.3	Nāgavagga	320	
PA_dhp_:320.0.4	Attadantavatthu	320	
PA_dhp_:320.1	Ahaṁ nāgova saṅgāme,	320	
PA_dhp_:320.2	cāpato patitaṁ saraṁ;	320	
PA_dhp_:320.3	Ativākyaṁ titikkhissaṁ,	320	
PA_dhp_:320.4	dussīlo hi bahujjano.	320	
PA_dhp_:321.1	Dantaṁ nayanti samitiṁ,	321	
PA_dhp_:321.2	dantaṁ rājābhirūhati;	321	
PA_dhp_:321.3	Danto seṭṭho manussesu,	321	
PA_dhp_:321.4	yotivākyaṁ titikkhati.	321	
PA_dhp_:322.1	Varamassatarā dantā,	322	
PA_dhp_:322.2	ājānīyā ca sindhavā;	322	
PA_dhp_:322.3	Kuñjarā ca mahānāgā,	322	
PA_dhp_:322.4	attadanto tato varaṁ.	322	
PA_dhp_:323.0	Hatthācariyapubbakabhikkhuvatthu	323	
PA_dhp_:323.1	Na hi etehi yānehi,	323	
PA_dhp_:323.2	gaccheyya agataṁ disaṁ;	323	
PA_dhp_:323.3	Yathāttanā sudantena,	323	
PA_dhp_:323.4	danto dantena gacchati.	323	
PA_dhp_:324.0	Parijiṇṇabrāhmaṇaputtavatthu	324	
PA_dhp_:324.1	Dhanapālo nāma kuñjaro,	324	
PA_dhp_:324.2	Kaṭukabhedano dunnivārayo;	324	
PA_dhp_:324.3	Baddho kabaḷaṁ na bhuñjati,	324	
PA_dhp_:324.4	Sumarati nāgavanassa kuñjaro.	324	
PA_dhp_:325.0	Pasenadikosalavatthu	325	
PA_dhp_:325.1	Middhī yadā hoti mahagghaso ca,	325	
PA_dhp_:325.2	Niddāyitā samparivattasāyī;	325	
PA_dhp_:325.3	Mahāvarāhova nivāpapuṭṭho,	325	
PA_dhp_:325.4	Punappunaṁ gabbhamupeti mando.	325	
PA_dhp_:326.0	Sānusāmaṇeravatthu	326	
PA_dhp_:326.1	Idaṁ pure cittamacāri cārikaṁ,	326	
PA_dhp_:326.2	Yenicchakaṁ yatthakāmaṁ yathāsukhaṁ;	326	
PA_dhp_:326.3	Tadajjahaṁ niggahessāmi yoniso,	326	
PA_dhp_:326.4	Hatthippabhinnaṁ viya aṅkusaggaho.	326	
PA_dhp_:327.0	Pāveyyakahatthivatthu	327	
PA_dhp_:327.1	Appamādaratā hotha,	327	
PA_dhp_:327.2	sacittamanurakkhatha;	327	
PA_dhp_:327.3	Duggā uddharathattānaṁ,	327	
PA_dhp_:327.4	paṅke sannova kuñjaro.	327	
PA_dhp_:328.0	Sambahulabhikkhuvatthu	328	
PA_dhp_:328.1	Sace labhetha nipakaṁ sahāyaṁ,	328	
PA_dhp_:328.2	Saddhiṁ caraṁ sādhuvihāridhīraṁ;	328	
PA_dhp_:328.3	Abhibhuyya sabbāni parissayāni,	328	
PA_dhp_:328.4	Careyya tenattamano satīmā.	328	
PA_dhp_:329.1	No ce labhetha nipakaṁ sahāyaṁ,	329	
PA_dhp_:329.2	Saddhiṁ caraṁ sādhuvihāridhīraṁ;	329	
PA_dhp_:329.3	Rājāva raṭṭhaṁ vijitaṁ pahāya,	329	
PA_dhp_:329.4	Eko care mātaṅgaraññeva nāgo.	329	
PA_dhp_:330.1	Ekassa caritaṁ seyyo,	330	
PA_dhp_:330.2	Natthi bāle sahāyatā;	330	
PA_dhp_:330.3	Eko care na ca pāpāni kayirā,	330	
PA_dhp_:330.4	Appossukko mātaṅgaraññeva nāgo.	330	
PA_dhp_:331.0	Māravatthu	331	
PA_dhp_:331.1	Atthamhi jātamhi sukhā sahāyā,	331	
PA_dhp_:331.2	Tuṭṭhī sukhā yā itarītarena;	331	
PA_dhp_:331.3	Puññaṁ sukhaṁ jīvitasaṅkhayamhi,	331	
PA_dhp_:331.4	Sabbassa dukkhassa sukhaṁ pahānaṁ.	331	
PA_dhp_:332.1	Sukhā matteyyatā loke,	332	
PA_dhp_:332.2	atho petteyyatā sukhā;	332	
PA_dhp_:332.3	Sukhā sāmaññatā loke,	332	
PA_dhp_:332.4	atho brahmaññatā sukhā.	332	
PA_dhp_:333.1	Sukhaṁ yāva jarā sīlaṁ,	333	
PA_dhp_:333.2	sukhā saddhā patiṭṭhitā;	333	
PA_dhp_:333.3	Sukho paññāya paṭilābho,	333	
PA_dhp_:333.4	pāpānaṁ akaraṇaṁ sukhaṁ.	333	
PA_dhp_:333.5	Nāgavaggo tevīsatimo.	333	
PA_dhp_:334.0.1	Khuddakanikāya	334	
PA_dhp_:334.0.2	Dhammapada	334	
PA_dhp_:334.0.3	Taṇhāvagga	334	
PA_dhp_:334.0.4	Kapilamacchavatthu	334	
PA_dhp_:334.1	Manujassa pamattacārino,	334	
PA_dhp_:334.2	Taṇhā vaḍḍhati māluvā viya;	334	
PA_dhp_:334.3	So plavatī hurā huraṁ,	334	
PA_dhp_:334.4	Phalamicchaṁva vanasmi vānaro.	334	
PA_dhp_:335.1	Yaṁ esā sahate jammī,	335	
PA_dhp_:335.2	taṇhā loke visattikā;	335	
PA_dhp_:335.3	Sokā tassa pavaḍḍhanti,	335	
PA_dhp_:335.4	abhivaṭṭhaṁva bīraṇaṁ.	335	
PA_dhp_:336.1	Yo cetaṁ sahate jammiṁ,	336	
PA_dhp_:336.2	taṇhaṁ loke duraccayaṁ;	336	
PA_dhp_:336.3	Sokā tamhā papatanti,	336	
PA_dhp_:336.4	udabinduva pokkharā.	336	
PA_dhp_:337.1	Taṁ vo vadāmi bhaddaṁ vo,	337	
PA_dhp_:337.2	yāvantettha samāgatā;	337	
PA_dhp_:337.3	Taṇhāya mūlaṁ khaṇatha,	337	
PA_dhp_:337.4	usīratthova bīraṇaṁ;	337	
PA_dhp_:337.5	Mā vo naḷaṁva sotova,	337	
PA_dhp_:337.6	māro bhañji punappunaṁ.	337	
PA_dhp_:338.0	Sūkarapotikāvatthu	338	
PA_dhp_:338.1	Yathāpi mūle anupaddave daḷhe,	338	
PA_dhp_:338.2	Chinnopi rukkho punareva rūhati;	338	
PA_dhp_:338.3	Evampi taṇhānusaye anūhate,	338	
PA_dhp_:338.4	Nibbattatī dukkhamidaṁ punappunaṁ.	338	
PA_dhp_:339.1	Yassa chattiṁsati sotā,	339	
PA_dhp_:339.2	manāpasavanā bhusā;	339	
PA_dhp_:339.3	Mahāvahanti duddiṭṭhiṁ,	339	
PA_dhp_:339.4	saṅkappā rāganissitā.	339	
PA_dhp_:340.1	Savanti sabbadhi sotā,	340	
PA_dhp_:340.2	latā uppajja tiṭṭhati;	340	
PA_dhp_:340.3	Tañca disvā lataṁ jātaṁ,	340	
PA_dhp_:340.4	mūlaṁ paññāya chindatha.	340	
PA_dhp_:341.1	Saritāni sinehitāni ca,	341	
PA_dhp_:341.2	Somanassāni bhavanti jantuno;	341	
PA_dhp_:341.3	Te sātasitā sukhesino,	341	
PA_dhp_:341.4	Te ve jātijarūpagā narā.	341	
PA_dhp_:342.1	Tasiṇāya purakkhatā pajā,	342	
PA_dhp_:342.2	Parisappanti sasova bandhito;	342	
PA_dhp_:342.3	Saṁyojanasaṅgasattakā,	342	
PA_dhp_:342.4	Dukkhamupenti punappunaṁ cirāya.	342	
PA_dhp_:343.1	Tasiṇāya purakkhatā pajā,	343	
PA_dhp_:343.2	Parisappanti sasova bandhito;	343	
PA_dhp_:343.3	Tasmā tasiṇaṁ vinodaye,	343	
PA_dhp_:343.4	Ākaṅkhanta virāgamattano.	343	
PA_dhp_:344.0	Vibbhantabhikkhuvatthu	344	
PA_dhp_:344.1	Yo nibbanatho vanādhimutto,	344	
PA_dhp_:344.2	Vanamutto vanameva dhāvati;	344	
PA_dhp_:344.3	Taṁ puggalametha passatha,	344	
PA_dhp_:344.4	Mutto bandhanameva dhāvati.	344	
PA_dhp_:345.0	Bandhanāgāravatthu	345	
PA_dhp_:345.1	Na taṁ daḷhaṁ bandhanamāhu dhīrā,	345	
PA_dhp_:345.2	Yadāyasaṁ dārujapabbajañca;	345	
PA_dhp_:345.3	Sārattarattā maṇikuṇḍalesu,	345	
PA_dhp_:345.4	Puttesu dāresu ca yā apekkhā.	345	
PA_dhp_:346.1	Etaṁ daḷhaṁ bandhanamāhu dhīrā,	346	
PA_dhp_:346.2	Ohārinaṁ sithilaṁ duppamuñcaṁ;	346	
PA_dhp_:346.3	Etampi chetvāna paribbajanti,	346	
PA_dhp_:346.4	Anapekkhino kāmasukhaṁ pahāya.	346	
PA_dhp_:347.0	Khemātherīvatthu	347	
PA_dhp_:347.1	Ye rāgarattānupatanti sotaṁ,	347	
PA_dhp_:347.2	Sayaṅkataṁ makkaṭakova jālaṁ;	347	
PA_dhp_:347.3	Etampi chetvāna vajanti dhīrā,	347	
PA_dhp_:347.4	Anapekkhino sabbadukkhaṁ pahāya.	347	
PA_dhp_:348.0	Uggasenavatthu	348	
PA_dhp_:348.1	Muñca pure muñca pacchato,	348	
PA_dhp_:348.2	Majjhe muñca bhavassa pāragū;	348	
PA_dhp_:348.3	Sabbattha vimuttamānaso,	348	
PA_dhp_:348.4	Na punaṁ jātijaraṁ upehisi.	348	
PA_dhp_:349.0	Cūḷadhanuggahapaṇḍitavatthu	349	
PA_dhp_:349.1	Vitakkamathitassa jantuno,	349	
PA_dhp_:349.2	Tibbarāgassa subhānupassino;	349	
PA_dhp_:349.3	Bhiyyo taṇhā pavaḍḍhati,	349	
PA_dhp_:349.4	Esa kho daḷhaṁ karoti bandhanaṁ.	349	
PA_dhp_:350.1	Vitakkūpasame ca yo rato,	350	
PA_dhp_:350.2	Asubhaṁ bhāvayate sadā sato;	350	
PA_dhp_:350.3	Esa kho byanti kāhiti,	350	
PA_dhp_:350.4	Esa checchati mārabandhanaṁ.	350	
PA_dhp_:351.0	Māravatthu	351	
PA_dhp_:351.1	Niṭṭhaṅgato asantāsī,	351	
PA_dhp_:351.2	vītataṇho anaṅgaṇo;	351	
PA_dhp_:351.3	Acchindi bhavasallāni,	351	
PA_dhp_:351.4	antimoyaṁ samussayo.	351	
PA_dhp_:352.1	Vītataṇho anādāno,	352	
PA_dhp_:352.2	Niruttipadakovido;	352	
PA_dhp_:352.3	Akkharānaṁ sannipātaṁ,	352	
PA_dhp_:352.4	Jaññā pubbāparāni ca;	352	
PA_dhp_:352.5	Sa ve “antimasārīro,	352	
PA_dhp_:352.6	Mahāpañño mahāpuriso”ti vuccati.	352	
PA_dhp_:353.0	Upakājīvakavatthu	353	
PA_dhp_:353.1	Sabbābhibhū sabbavidūhamasmi,	353	
PA_dhp_:353.2	Sabbesu dhammesu anūpalitto;	353	
PA_dhp_:353.3	Sabbañjaho taṇhakkhaye vimutto,	353	
PA_dhp_:353.4	Sayaṁ abhiññāya kamuddiseyyaṁ.	353	
PA_dhp_:354.0	Sakkapañhavatthu	354	
PA_dhp_:354.1	Sabbadānaṁ dhammadānaṁ jināti,	354	
PA_dhp_:354.2	Sabbarasaṁ dhammaraso jināti;	354	
PA_dhp_:354.3	Sabbaratiṁ dhammarati jināti,	354	
PA_dhp_:354.4	Taṇhakkhayo sabbadukkhaṁ jināti.	354	
PA_dhp_:355.0	Aputtakaseṭṭhivatthu	355	
PA_dhp_:355.1	Hananti bhogā dummedhaṁ,	355	
PA_dhp_:355.2	no ca pāragavesino;	355	
PA_dhp_:355.3	Bhogataṇhāya dummedho,	355	
PA_dhp_:355.4	hanti aññeva attanaṁ.	355	
PA_dhp_:356.0	Aṅkuravatthu	356	
PA_dhp_:356.1	Tiṇadosāni khettāni,	356	
PA_dhp_:356.2	rāgadosā ayaṁ pajā;	356	
PA_dhp_:356.3	Tasmā hi vītarāgesu,	356	
PA_dhp_:356.4	dinnaṁ hoti mahapphalaṁ.	356	
PA_dhp_:357.1	Tiṇadosāni khettāni,	357	
PA_dhp_:357.2	dosadosā ayaṁ pajā;	357	
PA_dhp_:357.3	Tasmā hi vītadosesu,	357	
PA_dhp_:357.4	dinnaṁ hoti mahapphalaṁ.	357	
PA_dhp_:358.1	Tiṇadosāni khettāni,	358	
PA_dhp_:358.2	mohadosā ayaṁ pajā;	358	
PA_dhp_:358.3	Tasmā hi vītamohesu,	358	
PA_dhp_:358.4	dinnaṁ hoti mahapphalaṁ.	358	
PA_dhp_:359.1	Tiṇadosāni khettāni,	359	
PA_dhp_:359.2	icchādosā ayaṁ pajā;	359	
PA_dhp_:359.3	Tasmā hi vigaticchesu,	359	
PA_dhp_:359.4	dinnaṁ hoti mahapphalaṁ.	359	
PA_dhp_:359.5	Taṇhāvaggo catuvīsatimo.	359	
PA_dhp_:360.0.1	Khuddakanikāya	360	
PA_dhp_:360.0.2	Dhammapada	360	
PA_dhp_:360.0.3	Bhikkhuvagga	360	
PA_dhp_:360.0.4	Pañcabhikkhuvatthu	360	
PA_dhp_:360.1	Cakkhunā saṁvaro sādhu,	360	
PA_dhp_:360.2	sādhu sotena saṁvaro;	360	
PA_dhp_:360.3	Ghānena saṁvaro sādhu,	360	
PA_dhp_:360.4	sādhu jivhāya saṁvaro.	360	
PA_dhp_:361.1	Kāyena saṁvaro sādhu,	361	
PA_dhp_:361.2	sādhu vācāya saṁvaro;	361	
PA_dhp_:361.3	Manasā saṁvaro sādhu,	361	
PA_dhp_:361.4	sādhu sabbattha saṁvaro;	361	
PA_dhp_:361.5	Sabbattha saṁvuto bhikkhu,	361	
PA_dhp_:361.6	sabbadukkhā pamuccati.	361	
PA_dhp_:362.0	Haṁsaghātakabhikkhuvatthu	362	
PA_dhp_:362.1	Hatthasaṁyato pādasaṁyato,	362	
PA_dhp_:362.2	Vācāsaṁyato saṁyatuttamo;	362	
PA_dhp_:362.3	Ajjhattarato samāhito,	362	
PA_dhp_:362.4	Eko santusito tamāhu bhikkhuṁ.	362	
PA_dhp_:363.0	Kokālikavatthu	363	
PA_dhp_:363.1	Yo mukhasaṁyato bhikkhu,	363	
PA_dhp_:363.2	mantabhāṇī anuddhato;	363	
PA_dhp_:363.3	Atthaṁ dhammañca dīpeti,	363	
PA_dhp_:363.4	madhuraṁ tassa bhāsitaṁ.	363	
PA_dhp_:364.0	Dhammārāmattheravatthu	364	
PA_dhp_:364.1	Dhammārāmo dhammarato,	364	
PA_dhp_:364.2	dhammaṁ anuvicintayaṁ;	364	
PA_dhp_:364.3	Dhammaṁ anussaraṁ bhikkhu,	364	
PA_dhp_:364.4	saddhammā na parihāyati.	364	
PA_dhp_:365.0	Vipakkhasevakabhikkhuvatthu	365	
PA_dhp_:365.1	Salābhaṁ nātimaññeyya,	365	
PA_dhp_:365.2	nāññesaṁ pihayaṁ care;	365	
PA_dhp_:365.3	Aññesaṁ pihayaṁ bhikkhu,	365	
PA_dhp_:365.4	samādhiṁ nādhigacchati.	365	
PA_dhp_:366.1	Appalābhopi ce bhikkhu,	366	
PA_dhp_:366.2	salābhaṁ nātimaññati;	366	
PA_dhp_:366.3	Taṁ ve devā pasaṁsanti,	366	
PA_dhp_:366.4	suddhājīviṁ atanditaṁ.	366	
PA_dhp_:367.0	Pañcaggadāyakabrāhmaṇavatthu	367	
PA_dhp_:367.1	Sabbaso nāmarūpasmiṁ,	367	
PA_dhp_:367.2	yassa natthi mamāyitaṁ;	367	
PA_dhp_:367.3	Asatā ca na socati,	367	
PA_dhp_:367.4	sa ve “bhikkhū”ti vuccati.	367	
PA_dhp_:368.0	Sambahulabhikkhuvatthu	368	
PA_dhp_:368.1	Mettāvihārī yo bhikkhu,	368	
PA_dhp_:368.2	pasanno buddhasāsane;	368	
PA_dhp_:368.3	Adhigacche padaṁ santaṁ,	368	
PA_dhp_:368.4	saṅkhārūpasamaṁ sukhaṁ.	368	
PA_dhp_:369.1	Siñca bhikkhu imaṁ nāvaṁ,	369	
PA_dhp_:369.2	sittā te lahumessati;	369	
PA_dhp_:369.3	Chetvā rāgañca dosañca,	369	
PA_dhp_:369.4	tato nibbānamehisi.	369	
PA_dhp_:370.1	Pañca chinde pañca jahe,	370	
PA_dhp_:370.2	pañca cuttari bhāvaye;	370	
PA_dhp_:370.3	Pañca saṅgātigo bhikkhu,	370	
PA_dhp_:370.4	“oghatiṇṇo”ti vuccati.	370	
PA_dhp_:371.1	Jhāya bhikkhu mā pamādo,	371	
PA_dhp_:371.2	Mā te kāmaguṇe ramessu cittaṁ;	371	
PA_dhp_:371.3	Mā lohaguḷaṁ gilī pamatto,	371	
PA_dhp_:371.4	Mā kandi “dukkhamidan”ti dayhamāno.	371	
PA_dhp_:372.1	Natthi jhānaṁ apaññassa,	372	
PA_dhp_:372.2	paññā natthi ajhāyato;	372	
PA_dhp_:372.3	Yamhi jhānañca paññā ca,	372	
PA_dhp_:372.4	sa ve nibbānasantike.	372	
PA_dhp_:373.1	Suññāgāraṁ paviṭṭhassa,	373	
PA_dhp_:373.2	santacittassa bhikkhuno;	373	
PA_dhp_:373.3	Amānusī rati hoti,	373	
PA_dhp_:373.4	sammā dhammaṁ vipassato.	373	
PA_dhp_:374.1	Yato yato sammasati,	374	
PA_dhp_:374.2	khandhānaṁ udayabbayaṁ;	374	
PA_dhp_:374.3	Labhatī pītipāmojjaṁ,	374	
PA_dhp_:374.4	amataṁ taṁ vijānataṁ.	374	
PA_dhp_:375.1	Tatrāyamādi bhavati,	375	
PA_dhp_:375.2	idha paññassa bhikkhuno;	375	
PA_dhp_:375.3	Indriyagutti santuṭṭhi,	375	
PA_dhp_:375.4	pātimokkhe ca saṁvaro.	375	
PA_dhp_:376.1	Mitte bhajassu kalyāṇe,	376	
PA_dhp_:376.2	suddhājīve atandite;	376	
PA_dhp_:376.3	Paṭisanthāravutyassa,	376	
PA_dhp_:376.4	ācārakusalo siyā;	376	
PA_dhp_:376.5	Tato pāmojjabahulo,	376	
PA_dhp_:376.6	dukkhassantaṁ karissati.	376	
PA_dhp_:377.0	Pañcasatabhikkhuvatthu	377	
PA_dhp_:377.1	Vassikā viya pupphāni,	377	
PA_dhp_:377.2	maddavāni pamuñcati;	377	
PA_dhp_:377.3	Evaṁ rāgañca dosañca,	377	
PA_dhp_:377.4	vippamuñcetha bhikkhavo.	377	
PA_dhp_:378.0	Santakāyattheravatthu	378	
PA_dhp_:378.1	Santakāyo santavāco,	378	
PA_dhp_:378.2	santavā susamāhito;	378	
PA_dhp_:378.3	Vantalokāmiso bhikkhu,	378	
PA_dhp_:378.4	“upasanto”ti vuccati.	378	
PA_dhp_:379.0	Naṅgalakulattheravatthu	379	
PA_dhp_:379.1	Attanā codayattānaṁ,	379	
PA_dhp_:379.2	paṭimaṁsetha attanā;	379	
PA_dhp_:379.3	So attagutto satimā,	379	
PA_dhp_:379.4	sukhaṁ bhikkhu vihāhisi.	379	
PA_dhp_:380.1	Attā hi attano nātho,	380	
PA_dhp_:380.2	ko hi nātho paro siyā;	380	
PA_dhp_:380.3	Attā hi attano gati,	380	
PA_dhp_:380.4	tasmā saṁyamamattānaṁ;	380	
PA_dhp_:380.5	Assaṁ bhadraṁva vāṇijo.	380	
PA_dhp_:381.0	Vakkalittheravatthu	381	
PA_dhp_:381.1	Pāmojjabahulo bhikkhu,	381	
PA_dhp_:381.2	pasanno buddhasāsane;	381	
PA_dhp_:381.3	Adhigacche padaṁ santaṁ,	381	
PA_dhp_:381.4	saṅkhārūpasamaṁ sukhaṁ.	381	
PA_dhp_:382.0	Sumanasāmaṇeravatthu	382	
PA_dhp_:382.1	Yo have daharo bhikkhu,	382	
PA_dhp_:382.2	yuñjati buddhasāsane;	382	
PA_dhp_:382.3	Somaṁ lokaṁ pabhāseti,	382	
PA_dhp_:382.4	abbhā muttova candimā.	382	
PA_dhp_:382.5	Bhikkhuvaggo pañcavīsatimo.	382	
PA_dhp_:383.0.1	Khuddakanikāya	383	
PA_dhp_:383.0.2	Dhammapada	383	
PA_dhp_:383.0.3	Brāhmaṇavagga	383	
PA_dhp_:383.0.4	Pasādabahulabrāhmaṇavatthu	383	
PA_dhp_:383.1	Chinda sotaṁ parakkamma,	383	
PA_dhp_:383.2	kāme panuda brāhmaṇa;	383	
PA_dhp_:383.3	Saṅkhārānaṁ khayaṁ ñatvā,	383	
PA_dhp_:383.4	akataññūsi brāhmaṇa.	383	
PA_dhp_:384.0	Sambahulabhikkhuvatthu	384	
PA_dhp_:384.1	Yadā dvayesu dhammesu,	384	
PA_dhp_:384.2	pāragū hoti brāhmaṇo;	384	
PA_dhp_:384.3	Athassa sabbe saṁyogā,	384	
PA_dhp_:384.4	atthaṁ gacchanti jānato.	384	
PA_dhp_:385.0	Māravatthu	385	
PA_dhp_:385.1	Yassa pāraṁ apāraṁ vā,	385	
PA_dhp_:385.2	pārāpāraṁ na vijjati;	385	
PA_dhp_:385.3	Vītaddaraṁ visaṁyuttaṁ,	385	
PA_dhp_:385.4	tamahaṁ brūmi brāhmaṇaṁ.	385	
PA_dhp_:386.0	Aññatarabrāhmaṇavatthu	386	
PA_dhp_:386.1	Jhāyiṁ virajamāsīnaṁ,	386	
PA_dhp_:386.2	katakiccamanāsavaṁ;	386	
PA_dhp_:386.3	Uttamatthamanuppattaṁ,	386	
PA_dhp_:386.4	tamahaṁ brūmi brāhmaṇaṁ.	386	
PA_dhp_:387.0	Ānandattheravatthu	387	
PA_dhp_:387.1	Divā tapati ādicco,	387	
PA_dhp_:387.2	rattimābhāti candimā;	387	
PA_dhp_:387.3	Sannaddho khattiyo tapati,	387	
PA_dhp_:387.4	jhāyī tapati brāhmaṇo;	387	
PA_dhp_:387.5	Atha sabbamahorattiṁ,	387	
PA_dhp_:387.6	buddho tapati tejasā.	387	
PA_dhp_:388.0	Aññatarabrāhmaṇapabbajitavatthu	388	
PA_dhp_:388.1	Bāhitapāpoti brāhmaṇo,	388	
PA_dhp_:388.2	Samacariyā samaṇoti vuccati;	388	
PA_dhp_:388.3	Pabbājayamattano malaṁ,	388	
PA_dhp_:388.4	Tasmā “pabbajito”ti vuccati.	388	
PA_dhp_:389.0	Sāriputtattheravatthu	389	
PA_dhp_:389.1	Na brāhmaṇassa pahareyya,	389	
PA_dhp_:389.2	nāssa muñcetha brāhmaṇo;	389	
PA_dhp_:389.3	Dhī brāhmaṇassa hantāraṁ,	389	
PA_dhp_:389.4	tato dhī yassa muñcati.	389	
PA_dhp_:390.1	Na brāhmaṇassetadakiñci seyyo,	390	
PA_dhp_:390.2	Yadā nisedho manaso piyehi;	390	
PA_dhp_:390.3	Yato yato hiṁsamano nivattati,	390	
PA_dhp_:390.4	Tato tato sammatimeva dukkhaṁ.	390	
PA_dhp_:391.0	Mahāpajāpatigotamīvatthu	391	
PA_dhp_:391.1	Yassa kāyena vācāya,	391	
PA_dhp_:391.2	manasā natthi dukkaṭaṁ;	391	
PA_dhp_:391.3	Saṁvutaṁ tīhi ṭhānehi,	391	
PA_dhp_:391.4	tamahaṁ brūmi brāhmaṇaṁ.	391	
PA_dhp_:392.0	Sāriputtattheravatthu	392	
PA_dhp_:392.1	Yamhā dhammaṁ vijāneyya,	392	
PA_dhp_:392.2	sammāsambuddhadesitaṁ;	392	
PA_dhp_:392.3	Sakkaccaṁ taṁ namasseyya,	392	
PA_dhp_:392.4	aggihuttaṁva brāhmaṇo.	392	
PA_dhp_:393.0	Jaṭilabrāhmaṇavatthu	393	
PA_dhp_:393.1	Na jaṭāhi na gottena,	393	
PA_dhp_:393.2	na jaccā hoti brāhmaṇo;	393	
PA_dhp_:393.3	Yamhi saccañca dhammo ca,	393	
PA_dhp_:393.4	so sucī so ca brāhmaṇo.	393	
PA_dhp_:394.0	Kuhakabrāhmaṇavatthu	394	
PA_dhp_:394.1	Kiṁ te jaṭāhi dummedha,	394	
PA_dhp_:394.2	kiṁ te ajinasāṭiyā;	394	
PA_dhp_:394.3	Abbhantaraṁ te gahanaṁ,	394	
PA_dhp_:394.4	bāhiraṁ parimajjasi.	394	
PA_dhp_:395.0	Kisāgotamīvatthu	395	
PA_dhp_:395.1	Paṁsukūladharaṁ jantuṁ,	395	
PA_dhp_:395.2	kisaṁ dhamanisanthataṁ;	395	
PA_dhp_:395.3	Ekaṁ vanasmiṁ jhāyantaṁ,	395	
PA_dhp_:395.4	tamahaṁ brūmi brāhmaṇaṁ.	395	
PA_dhp_:396.0	Ekabrāhmaṇavatthu	396	
PA_dhp_:396.1	Na cāhaṁ brāhmaṇaṁ brūmi,	396	
PA_dhp_:396.2	yonijaṁ mattisambhavaṁ;	396	
PA_dhp_:396.3	Bhovādi nāma so hoti,	396	
PA_dhp_:396.4	sace hoti sakiñcano;	396	
PA_dhp_:396.5	Akiñcanaṁ anādānaṁ,	396	
PA_dhp_:396.6	tamahaṁ brūmi brāhmaṇaṁ.	396	
PA_dhp_:397.0	Uggasenaseṭṭhiputtavatthu	397	
PA_dhp_:397.1	Sabbasaṁyojanaṁ chetvā,	397	
PA_dhp_:397.2	yo ve na paritassati;	397	
PA_dhp_:397.3	Saṅgātigaṁ visaṁyuttaṁ,	397	
PA_dhp_:397.4	tamahaṁ brūmi brāhmaṇaṁ.	397	
PA_dhp_:398.0	Dvebrāhmaṇavatthu	398	
PA_dhp_:398.1	Chetvā naddhiṁ varattañca,	398	
PA_dhp_:398.2	sandānaṁ sahanukkamaṁ;	398	
PA_dhp_:398.3	Ukkhittapalighaṁ buddhaṁ,	398	
PA_dhp_:398.4	tamahaṁ brūmi brāhmaṇaṁ.	398	
PA_dhp_:399.0	Akkosakabhāradvājavatthu	399	
PA_dhp_:399.1	Akkosaṁ vadhabandhañca,	399	
PA_dhp_:399.2	aduṭṭho yo titikkhati;	399	
PA_dhp_:399.3	Khantībalaṁ balānīkaṁ,	399	
PA_dhp_:399.4	tamahaṁ brūmi brāhmaṇaṁ.	399	
PA_dhp_:400.0	Sāriputtattheravatthu	400	
PA_dhp_:400.1	Akkodhanaṁ vatavantaṁ,	400	
PA_dhp_:400.2	sīlavantaṁ anussadaṁ;	400	
PA_dhp_:400.3	Dantaṁ antimasārīraṁ,	400	
PA_dhp_:400.4	tamahaṁ brūmi brāhmaṇaṁ.	400	
PA_dhp_:401.0	Uppalavaṇṇāttherīvatthu	401	
PA_dhp_:401.1	Vāri pokkharapatteva,	401	
PA_dhp_:401.2	āraggeriva sāsapo;	401	
PA_dhp_:401.3	Yo na limpati kāmesu,	401	
PA_dhp_:401.4	tamahaṁ brūmi brāhmaṇaṁ.	401	
PA_dhp_:402.0	Aññatarabrāhmaṇavatthu	402	
PA_dhp_:402.1	Yo dukkhassa pajānāti,	402	
PA_dhp_:402.2	idheva khayamattano;	402	
PA_dhp_:402.3	Pannabhāraṁ visaṁyuttaṁ,	402	
PA_dhp_:402.4	tamahaṁ brūmi brāhmaṇaṁ.	402	
PA_dhp_:403.0	Khemābhikkhunīvatthu	403	
PA_dhp_:403.1	Gambhīrapaññaṁ medhāviṁ,	403	
PA_dhp_:403.2	maggāmaggassa kovidaṁ;	403	
PA_dhp_:403.3	Uttamatthamanuppattaṁ,	403	
PA_dhp_:403.4	tamahaṁ brūmi brāhmaṇaṁ.	403	
PA_dhp_:404.0	Pabbhāravāsitissattheravatthu	404	
PA_dhp_:404.1	Asaṁsaṭṭhaṁ gahaṭṭhehi,	404	
PA_dhp_:404.2	anāgārehi cūbhayaṁ;	404	
PA_dhp_:404.3	Anokasārimappicchaṁ,	404	
PA_dhp_:404.4	tamahaṁ brūmi brāhmaṇaṁ.	404	
PA_dhp_:405.0	Aññatarabhikkhuvatthu	405	
PA_dhp_:405.1	Nidhāya daṇḍaṁ bhūtesu,	405	
PA_dhp_:405.2	tasesu thāvaresu ca;	405	
PA_dhp_:405.3	Yo na hanti na ghāteti,	405	
PA_dhp_:405.4	tamahaṁ brūmi brāhmaṇaṁ.	405	
PA_dhp_:406.0	Sāmaṇerānaṁvatthu	406	
PA_dhp_:406.1	Aviruddhaṁ viruddhesu,	406	
PA_dhp_:406.2	attadaṇḍesu nibbutaṁ;	406	
PA_dhp_:406.3	Sādānesu anādānaṁ,	406	
PA_dhp_:406.4	tamahaṁ brūmi brāhmaṇaṁ.	406	
PA_dhp_:407.0	Mahāpanthakattheravatthu	407	
PA_dhp_:407.1	Yassa rāgo ca doso ca,	407	
PA_dhp_:407.2	māno makkho ca pātito;	407	
PA_dhp_:407.3	Sāsaporiva āraggā,	407	
PA_dhp_:407.4	tamahaṁ brūmi brāhmaṇaṁ.	407	
PA_dhp_:408.0	Pilindavacchattheravatthu	408	
PA_dhp_:408.1	Akakkasaṁ viññāpaniṁ,	408	
PA_dhp_:408.2	giraṁ saccamudīraye;	408	
PA_dhp_:408.3	Yāya nābhisaje kañci,	408	
PA_dhp_:408.4	tamahaṁ brūmi brāhmaṇaṁ.	408	
PA_dhp_:409.0	Aññatarattheravatthu	409	
PA_dhp_:409.1	Yodha dīghaṁ va rassaṁ vā,	409	
PA_dhp_:409.2	aṇuṁ thūlaṁ subhāsubhaṁ;	409	
PA_dhp_:409.3	Loke adinnaṁ nādiyati,	409	
PA_dhp_:409.4	tamahaṁ brūmi brāhmaṇaṁ.	409	
PA_dhp_:410.0	Sāriputtattheravatthu	410	
PA_dhp_:410.1	Āsā yassa na vijjanti,	410	
PA_dhp_:410.2	asmiṁ loke paramhi ca;	410	
PA_dhp_:410.3	Nirāsāsaṁ visaṁyuttaṁ,	410	
PA_dhp_:410.4	tamahaṁ brūmi brāhmaṇaṁ.	410	
PA_dhp_:411.0	Mahāmoggallānattheravatthu	411	
PA_dhp_:411.1	Yassālayā na vijjanti,	411	
PA_dhp_:411.2	aññāya akathaṅkathī;	411	
PA_dhp_:411.3	Amatogadhamanuppattaṁ,	411	
PA_dhp_:411.4	tamahaṁ brūmi brāhmaṇaṁ.	411	
PA_dhp_:412.0	Revatattheravatthu	412	
PA_dhp_:412.1	Yodha puññañca pāpañca,	412	
PA_dhp_:412.2	ubho saṅgamupaccagā;	412	
PA_dhp_:412.3	Asokaṁ virajaṁ suddhaṁ,	412	
PA_dhp_:412.4	tamahaṁ brūmi brāhmaṇaṁ.	412	
PA_dhp_:413.0	Candābhattheravatthu	413	
PA_dhp_:413.1	Candaṁva vimalaṁ suddhaṁ,	413	
PA_dhp_:413.2	vippasannamanāvilaṁ;	413	
PA_dhp_:413.3	Nandībhavaparikkhīṇaṁ,	413	
PA_dhp_:413.4	tamahaṁ brūmi brāhmaṇaṁ.	413	
PA_dhp_:414.0	Sīvalittheravatthu	414	
PA_dhp_:414.1	Yomaṁ palipathaṁ duggaṁ,	414	
PA_dhp_:414.2	saṁsāraṁ mohamaccagā;	414	
PA_dhp_:414.3	Tiṇṇo pāraṅgato jhāyī,	414	
PA_dhp_:414.4	anejo akathaṅkathī;	414	
PA_dhp_:414.5	Anupādāya nibbuto,	414	
PA_dhp_:414.6	tamahaṁ brūmi brāhmaṇaṁ.	414	
PA_dhp_:415.0	Sundarasamuddattheravatthu	415	
PA_dhp_:415.1	Yodha kāme pahantvāna,	415	
PA_dhp_:415.2	anāgāro paribbaje;	415	
PA_dhp_:415.3	Kāmabhavaparikkhīṇaṁ,	415	
PA_dhp_:415.4	tamahaṁ brūmi brāhmaṇaṁ.	415	
PA_dhp_:416.0	Jaṭilattheravatthu	416	
PA_dhp_:416.1	Yodha taṇhaṁ pahantvāna,	416	
PA_dhp_:416.2	anāgāro paribbaje;	416	
PA_dhp_:416.3	Taṇhābhavaparikkhīṇaṁ,	416	
PA_dhp_:416.4	tamahaṁ brūmi brāhmaṇaṁ.	416	
PA_dhp_:416.5.0	Jotikattheravatthu	416	
PA_dhp_:416.5.1	Yodha taṇhaṁ pahantvāna,	416	
PA_dhp_:416.6	anāgāro paribbaje;	416	
PA_dhp_:416.7	Taṇhābhavaparikkhīṇaṁ,	416	
PA_dhp_:416.8	tamahaṁ brūmi brāhmaṇaṁ.	416	
PA_dhp_:417.0	Naṭaputtakattheravatthu	417	
PA_dhp_:417.1	Hitvā mānusakaṁ yogaṁ,	417	
PA_dhp_:417.2	dibbaṁ yogaṁ upaccagā;	417	
PA_dhp_:417.3	Sabbayogavisaṁyuttaṁ,	417	
PA_dhp_:417.4	tamahaṁ brūmi brāhmaṇaṁ.	417	
PA_dhp_:418.0	Naṭaputtakattheravatthu	418	
PA_dhp_:418.1	Hitvā ratiñca aratiñca,	418	
PA_dhp_:418.2	sītibhūtaṁ nirūpadhiṁ;	418	
PA_dhp_:418.3	Sabbalokābhibhuṁ vīraṁ,	418	
PA_dhp_:418.4	tamahaṁ brūmi brāhmaṇaṁ.	418	
PA_dhp_:419.0	Vaṅgīsattheravatthu	419	
PA_dhp_:419.1	Cutiṁ yo vedi sattānaṁ,	419	
PA_dhp_:419.2	upapattiñca sabbaso;	419	
PA_dhp_:419.3	Asattaṁ sugataṁ buddhaṁ,	419	
PA_dhp_:419.4	tamahaṁ brūmi brāhmaṇaṁ.	419	
PA_dhp_:420.1	Yassa gatiṁ na jānanti,	420	
PA_dhp_:420.2	devā gandhabbamānusā;	420	
PA_dhp_:420.3	Khīṇāsavaṁ arahantaṁ,	420	
PA_dhp_:420.4	tamahaṁ brūmi brāhmaṇaṁ.	420	
PA_dhp_:421.0	Dhammadinnāttherīvatthu	421	
PA_dhp_:421.1	Yassa pure ca pacchā ca,	421	
PA_dhp_:421.2	majjhe ca natthi kiñcanaṁ;	421	
PA_dhp_:421.3	Akiñcanaṁ anādānaṁ,	421	
PA_dhp_:421.4	tamahaṁ brūmi brāhmaṇaṁ.	421	
PA_dhp_:422.0	Aṅgulimālattheravatthu	422	
PA_dhp_:422.1	Usabhaṁ pavaraṁ vīraṁ,	422	
PA_dhp_:422.2	mahesiṁ vijitāvinaṁ;	422	
PA_dhp_:422.3	Anejaṁ nhātakaṁ buddhaṁ,	422	
PA_dhp_:422.4	tamahaṁ brūmi brāhmaṇaṁ.	422	
PA_dhp_:423.0	Devahitabrāhmaṇavatthu	423	
PA_dhp_:423.1	Pubbenivāsaṁ yo vedi,	423	
PA_dhp_:423.2	saggāpāyañca passati;	423	
PA_dhp_:423.3	Atho jātikkhayaṁ patto,	423	
PA_dhp_:423.4	abhiññāvosito muni;	423	
PA_dhp_:423.5	Sabbavositavosānaṁ,	423	
PA_dhp_:423.6	tamahaṁ brūmi brāhmaṇaṁ.	423	
PA_dhp_:423.7	Brāhmaṇavaggo chabbīsatimo.	423	
PA_dhp_:423.8_0	Ettāvatā sabbapaṭhame yamakavagge cuddasa vatthūni, appamādavagge nava, cittavagge	423	
PA_dhp_:423.8_1	nava, pupphavagge dvādasa, bālavagge pannarasa, paṇḍitavagge ekādasa, arahantavagge	423	
PA_dhp_:423.8_2	dasa, sahassavagge cuddasa, pāpavagge dvādasa, daṇḍavagge ekādasa, jarāvagge nava,	423	
PA_dhp_:423.8_3	attavagge dasa, lokavagge ekādasa, buddhavagge nava, sukhavagge aṭṭha, piyavagge	423	
PA_dhp_:423.8_4	nava, kodhavagge aṭṭha, malavagge dvādasa, dhammaṭṭhavagge dasa, maggavagge dvādasa,	423	
PA_dhp_:423.8_5	pakiṇṇakavagge nava, nirayavagge nava, nāgavagge aṭṭha, taṇhāvagge dvādasa, bhikkhuvagge	423	
PA_dhp_:423.8_6	dvādasa, brāhmaṇavagge cattālīsāti pañcādhikāni tīṇi vatthusatāni.	423	
PA_dhp_:423.9	Satevīsacatussatā,	423	
PA_dhp_:423.10	catusaccavibhāvinā;	423	
PA_dhp_:423.11	Satattayañca vatthūnaṁ,	423	
PA_dhp_:423.12	pañcādhikaṁ samuṭṭhitāti.	423	
PA_dhp_:423.13	Dhammapade vaggānamuddānaṁ	423	
PA_dhp_:423.14	Yamakappamādo cittaṁ,	423	
PA_dhp_:423.15	pupphaṁ bālena paṇḍito;	423	
PA_dhp_:423.16	Arahanto sahassañca,	423	
PA_dhp_:423.17	pāpaṁ daṇḍena te dasa.	423	
PA_dhp_:423.18	Jarā attā ca loko ca,	423	
PA_dhp_:423.19	buddho sukhaṁ piyena ca;	423	
PA_dhp_:423.20	Kodho malañca dhammaṭṭho,	423	
PA_dhp_:423.21	maggavaggena vīsati.	423	
PA_dhp_:423.22	Pakiṇṇaṁ nirayo nāgo,	423	
PA_dhp_:423.23	taṇhā bhikkhu ca brāhmaṇo;	423	
PA_dhp_:423.24	Ete chabbīsati vaggā,	423	
PA_dhp_:423.25	desitādiccabandhunā.	423	
PA_dhp_:423.26	Gāthānamuddānaṁ	423	
PA_dhp_:423.27	Yamake vīsati gāthā,	423	
PA_dhp_:423.28	appamādamhi dvādasa;	423	
PA_dhp_:423.29	Ekādasa cittavagge,	423	
PA_dhp_:423.30	pupphavaggamhi soḷasa.	423	
PA_dhp_:423.31	Bāle ca soḷasa gāthā,	423	
PA_dhp_:423.32	paṇḍitamhi catuddasa;	423	
PA_dhp_:423.33	Arahante dasa gāthā,	423	
PA_dhp_:423.34	sahasse honti soḷasa.	423	
PA_dhp_:423.35	Terasa pāpavaggamhi,	423	
PA_dhp_:423.36	daṇḍamhi dasa satta ca;	423	
PA_dhp_:423.37	Ekādasa jarā vagge,	423	
PA_dhp_:423.38	attavaggamhi tā dasa.	423	
PA_dhp_:423.39	Dvādasa lokavaggamhi,	423	
PA_dhp_:423.40	buddhavaggamhi ṭhārasa;	423	
PA_dhp_:423.41	Sukhe ca piyavagge ca,	423	
PA_dhp_:423.42	gāthāyo honti dvādasa.	423	
PA_dhp_:423.43	Cuddasa kodhavaggamhi,	423	
PA_dhp_:423.44	malavaggekavīsati;	423	
PA_dhp_:423.45	Sattarasa ca dhammaṭṭhe,	423	
PA_dhp_:423.46	maggavagge sattarasa.	423	
PA_dhp_:423.47	Pakiṇṇe soḷasa gāthā,	423	
PA_dhp_:423.48	niraye nāge ca cuddasa;	423	
PA_dhp_:423.49	Chabbīsa taṇhāvaggamhi,	423	
PA_dhp_:423.50	tevīsa bhikkhuvaggikā.	423	
PA_dhp_:423.51	Ekatālīsagāthāyo,	423	
PA_dhp_:423.52	brāhmaṇe vaggamuttame;	423	
PA_dhp_:423.53	Gāthāsatāni cattāri,	423	
PA_dhp_:423.54	tevīsa ca punāpare;	423	
PA_dhp_:423.55	Dhammapade nipātamhi,	423	
PA_dhp_:423.56	desitādiccabandhunāti.	423	
PA_dhp_:423.57	Dhammapadapāḷi samattā.	423	
