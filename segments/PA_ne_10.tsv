segmentnr	original	folio	analyzed
PA_ne_10:0.1	Netti	0	
PA_ne_10:0.2	Paṭiniddesavāra	0	
PA_ne_10:0.3	Vibhaṅga 7	0	
PA_ne_10:0.4	Āvaṭṭahāravibhaṅga	0	
PA_ne_10:1.1	Tattha katamo āvaṭṭo hāro?	1	
PA_ne_10:1.2	“Ekamhi padaṭṭhāne”ti ayaṁ.	1	
PA_ne_10:2.1	“Ārambhatha nikkamatha,	2	
PA_ne_10:2.2	Yuñjatha buddhasāsane;	2	
PA_ne_10:2.3	Dhunātha maccuno senaṁ,	2	
PA_ne_10:2.4	Naḷāgāraṁva kuñjaro”ti.	2	
PA_ne_10:3.1	“Ārambhatha nikkamathā”ti vīriyassa padaṭṭhānaṁ.	3	
PA_ne_10:3.2	“Yuñjatha buddhasāsane”ti samādhissa padaṭṭhānaṁ.	3	
PA_ne_10:3.3	“Dhunātha maccuno senaṁ, naḷāgāraṁva kuñjaro”ti paññāya padaṭṭhānaṁ.	3	
PA_ne_10:3.4	“Ārambhatha nikkamathā”ti vīriyindriyassa padaṭṭhānaṁ.	3	
PA_ne_10:3.5	“Yuñjatha buddhasāsane”ti samādhindriyassa padaṭṭhānaṁ.	3	
PA_ne_10:3.6	“Dhunātha maccuno senaṁ, naḷāgāraṁva kuñjaro”ti paññindriyassa padaṭṭhānaṁ.	3	
PA_ne_10:3.7	Imāni padaṭṭhānāni desanā.	3	
PA_ne_10:4.1	Ayuñjantānaṁ vā sattānaṁ yoge, yuñjantānaṁ vā ārambho.	4	
PA_ne_10:5.1	Tattha ye na yuñjanti, te pamādamūlakā na yuñjanti.	5	
PA_ne_10:5.2	So pamādo duvidho taṇhāmūlako avijjāmūlako ca.	5	
PA_ne_10:5.3	Tattha avijjāmūlako yena aññāṇena nivuto ñeyyaṭṭhānaṁ nappajānāti pañcakkhandhā uppādavayadhammāti, ayaṁ avijjāmūlako.	5	
PA_ne_10:5.4_0	Yo taṇhāmūlako, so tividho anuppannānaṁ bhogānaṁ uppādāya pariyesanto pamādaṁ āpajjati,	5	
PA_ne_10:5.4_1	uppannānaṁ bhogānaṁ ārakkhanimittaṁ paribhoganimittañca pamādaṁ āpajjati ayaṁ loke	5	
PA_ne_10:5.4_2	catubbidho pamādo ekavidho avijjāya tividho taṇhāya.	5	
PA_ne_10:5.5	Tattha avijjāya nāmakāyo padaṭṭhānaṁ.	5	
PA_ne_10:5.6	Taṇhāya rūpakāyo padaṭṭhānaṁ.	5	
PA_ne_10:5.7	Taṁ kissa hetu, rūpīsu bhavesu ajjhosānaṁ, arūpīsu sammoho?	5	
PA_ne_10:5.8	Tattha rūpakāyo rūpakkhandho nāmakāyo cattāro arūpino khandhā.	5	
PA_ne_10:5.9	Ime pañcakkhandhā katamena upādānena saupādānā, taṇhāya ca avijjāya ca?	5	
PA_ne_10:5.10	Tattha taṇhā dve upādānāni kāmupādānañca sīlabbatupādānañca.	5	
PA_ne_10:5.11	Avijjā dve upādānāni diṭṭhupādānañca attavādupādānañca.	5	
PA_ne_10:5.12	Imehi catūhi upādānehi ye saupādānā khandhā, idaṁ dukkhaṁ.	5	
PA_ne_10:5.13	Cattāri upādānāni, ayaṁ samudayo.	5	
PA_ne_10:5.14	Pañcakkhandhā dukkhaṁ.	5	
PA_ne_10:5.15	Tesaṁ bhagavā pariññāya pahānāya ca dhammaṁ deseti dukkhassa pariññāya samudayassa pahānāya.	5	
PA_ne_10:6.1_0	Tattha yo tividho taṇhāmūlako pamādo anuppannānaṁ bhogānaṁ uppādāya pariyesati, uppannānaṁ	6	
PA_ne_10:6.1_1	bhogānaṁ ārakkhaṇañca karoti paribhoganimittañca, tassa sampaṭivedhena rakkhaṇā paṭisaṁharaṇā, ayaṁ samatho.	6	
PA_ne_10:7.1	So kathaṁ bhavati?	7	
PA_ne_10:7.2	Yadā jānāti kāmānaṁ assādañca assādato ādīnavañca ādīnavato nissaraṇañca nissaraṇato okārañca saṅkilesañca vodānañca nekkhamme ca ānisaṁsaṁ.	7	
PA_ne_10:7.3	Tattha yā vīmaṁsā upaparikkhā ayaṁ vipassanā.	7	
PA_ne_10:7.4	Ime dve dhammā bhāvanāpāripūriṁ gacchanti samatho ca vipassanā ca.	7	
PA_ne_10:7.5	Imesu dvīsu dhammesu bhāviyamānesu dve dhammā pahīyanti taṇhā ca avijjā ca, imesu dvīsu dhammesu pahīnesu cattāri upādānāni nirujjhanti.	7	
PA_ne_10:7.6	Upādānanirodhā bhavanirodho, bhavanirodhā jātinirodho, jātinirodhā jarāmaraṇaṁ sokaparidevadukkhadomanassupāyāsā nirujjhanti.	7	
PA_ne_10:7.7	Evametassa kevalassa dukkhakkhandhassa nirodho hoti.	7	
PA_ne_10:7.8	Iti purimakāni ca dve saccāni dukkhaṁ samudayo ca, samatho ca vipassanā ca maggo.	7	
PA_ne_10:7.9	Bhavanirodho nibbānaṁ imāni cattāri saccāni.	7	
PA_ne_10:7.10	Tenāha bhagavā “ārambhatha nikkamathā”ti.	7	
PA_ne_10:8.1	“Yathāpi mūle anupaddave daḷhe,	8	
PA_ne_10:8.2	Chinnopi rukkho punareva rūhati;	8	
PA_ne_10:8.3	Evampi taṇhānusaye anūhate,	8	
PA_ne_10:8.4	Nibbattatī dukkhamidaṁ punappunaṁ”.	8	
PA_ne_10:9.1	Ayaṁ taṇhānusayo.	9	
PA_ne_10:9.2	Katamassā taṇhāya?	9	
PA_ne_10:9.3	Bhavataṇhāya.	9	
PA_ne_10:9.4	Yo etassa dhammassa paccayo ayaṁ avijjā.	9	
PA_ne_10:9.5	Avijjāpaccayā hi bhavataṇhā.	9	
PA_ne_10:9.6	Ime dve kilesā taṇhā ca avijjā ca.	9	
PA_ne_10:9.7	Tāni cattāri upādānāni tehi catūhi upādānehi ye saupādānā khandhā, idaṁ dukkhaṁ.	9	
PA_ne_10:9.8	Cattāri upādānāni ayaṁ samudayo.	9	
PA_ne_10:9.9	Pañcakkhandhā dukkhaṁ.	9	
PA_ne_10:9.10	Tesaṁ bhagavā pariññāya ca pahānāya ca dhammaṁ deseti dukkhassa pariññāya samudayassa pahānāya.	9	
PA_ne_10:10.1	Yena taṇhānusayaṁ samūhanati, ayaṁ samatho.	10	
PA_ne_10:10.2	Yena taṇhānusayassa paccayaṁ avijjaṁ vārayati, ayaṁ vipassanā.	10	
PA_ne_10:10.3	Ime dve dhammā bhāvanāpāripūriṁ gacchanti samatho ca vipassanā ca.	10	
PA_ne_10:10.4	Tattha samathassa phalaṁ rāgavirāgā cetovimutti, vipassanāya phalaṁ avijjāvirāgā paññāvimutti.	10	
PA_ne_10:10.5	Iti purimakāni ca dve saccāni dukkhaṁ samudayo ca, samatho vipassanā ca maggo, dve ca vimuttiyo nirodho.	10	
PA_ne_10:10.6	Imāni cattāri saccāni.	10	
PA_ne_10:10.7	Tenāha bhagavā “yathāpi mūle”ti.	10	
PA_ne_10:11.1	“Sabbapāpassa akaraṇaṁ,	11	
PA_ne_10:11.2	kusalassa upasampadā;	11	
PA_ne_10:11.3	Sacittapariyodāpanaṁ,	11	
PA_ne_10:11.4	etaṁ buddhāna sāsanan”ti.	11	
PA_ne_10:12.1_0	Sabbapāpaṁ nāma tīṇi duccaritāni kāyaduccaritaṁ vacīduccaritaṁ manoduccaritaṁ, te	12	
PA_ne_10:12.1_1	dasa akusalakammapathā pāṇātipāto adinnādānaṁ kāmesumicchācāro musāvādo pisuṇā vācā	12	
PA_ne_10:12.1_2	pharusā vācā samphappalāpo abhijjhā byāpādo micchādiṭṭhi, tāni dve kammāni cetanā cetasikañca.	12	
PA_ne_10:12.2	Tattha yo ca pāṇātipāto yā ca pisuṇā vācā yā ca pharusā vācā, idaṁ dosasamuṭṭhānaṁ.	12	
PA_ne_10:12.3	Yañca adinnādānaṁ yo ca kāmesumicchācāro yo ca musāvādo, idaṁ lobhasamuṭṭhānaṁ, yo samphappalāpo, idaṁ mohasamuṭṭhānaṁ.	12	
PA_ne_10:12.4	Imāni satta kāraṇāni cetanākammaṁ.	12	
PA_ne_10:12.5	Yā abhijjhā, ayaṁ lobho akusalamūlaṁ.	12	
PA_ne_10:12.6	Yo byāpādo, ayaṁ doso akusalamūlaṁ.	12	
PA_ne_10:12.7	Yā micchādiṭṭhi, ayaṁ micchāmaggo.	12	
PA_ne_10:12.8	Imāni tīṇi kāraṇāni cetasikakammaṁ.	12	
PA_ne_10:12.9	Tenāha “cetanākammaṁ cetasikakamman”ti.	12	
PA_ne_10:13.1	Akusalamūlaṁ payogaṁ gacchantaṁ catubbidhaṁ agatiṁ gacchati chandā dosā bhayā mohā.	13	
PA_ne_10:13.2	Tattha yaṁ chandā agatiṁ gacchati, idaṁ lobhasamuṭṭhānaṁ.	13	
PA_ne_10:13.3	Yaṁ dosā agatiṁ gacchati, idaṁ dosasamuṭṭhānaṁ.	13	
PA_ne_10:13.4	Yaṁ bhayā ca mohā ca agatiṁ gacchati, idaṁ mohasamuṭṭhānaṁ.	13	
PA_ne_10:13.5	Tattha lobho asubhāya pahīyati.	13	
PA_ne_10:13.6	Doso mettāya.	13	
PA_ne_10:13.7	Moho paññāya.	13	
PA_ne_10:13.8	Tathā lobho upekkhāya pahīyati.	13	
PA_ne_10:13.9	Doso mettāya ca karuṇāya ca.	13	
PA_ne_10:13.10	Moho muditāya pahānaṁ abbhatthaṁ gacchati.	13	
PA_ne_10:13.11	Tenāha bhagavā “sabbapāpassa akaraṇan”ti.	13	
PA_ne_10:14.1	Sabbapāpaṁ nāma aṭṭha micchattāni micchādiṭṭhi micchāsaṅkappo micchāvācā micchākammanto micchāājīvo micchāvāyāmo micchāsati micchāsamādhi, idaṁ vuccati sabbapāpaṁ.	14	
PA_ne_10:14.2	Imesaṁ aṭṭhannaṁ micchattānaṁ yā akiriyā akaraṇaṁ anajjhācāro, idaṁ vuccati sabbapāpassa akaraṇaṁ.	14	
PA_ne_10:15.1	Aṭṭhasu micchattesu pahīnesu aṭṭha sammattāni sampajjanti.	15	
PA_ne_10:15.2	Aṭṭhannaṁ sammattānaṁ yā kiriyā karaṇaṁ sampādanaṁ, ayaṁ vuccati kusalassa upasampadā.	15	
PA_ne_10:15.3	Sacittapariyodāpananti atītassa maggassa bhāvanākiriyaṁ dassayati, citte pariyodāpite pañcakkhandhā pariyodāpitā bhavanti, evañhi bhagavā āha—	15	
PA_ne_10:15.4	“cetovisuddhatthaṁ, bhikkhave, tathāgate brahmacariyaṁ vussatī”ti.	15	
PA_ne_10:15.5	Duvidhā hi pariyodāpanā nīvaraṇappahānañca anusayasamugghāto ca.	15	
PA_ne_10:15.6	Dve pariyodāpanabhūmiyo dassanabhūmi ca, bhāvanābhūmi ca, tattha yaṁ paṭivedhena pariyodāpeti, idaṁ dukkhaṁ.	15	
PA_ne_10:15.7	Yato pariyodāpeti, ayaṁ samudayo.	15	
PA_ne_10:15.8	Yena pariyodāpeti, ayaṁ maggo.	15	
PA_ne_10:15.9	Yaṁ pariyodāpitaṁ, ayaṁ nirodho.	15	
PA_ne_10:15.10	Imāni cattāri saccāni.	15	
PA_ne_10:15.11	Tenāha bhagavā “sabbapāpassa akaraṇan”ti.	15	
PA_ne_10:16.1	“Dhammo have rakkhati dhammacāriṁ,	16	
PA_ne_10:16.2	Chattaṁ mahantaṁ yatha vassakāle;	16	
PA_ne_10:16.3	Esānisaṁso dhamme suciṇṇe,	16	
PA_ne_10:16.4	Na duggatiṁ gacchati dhammacārī”ti.	16	
PA_ne_10:17.1	Dhammo nāma duvidho indriyasaṁvaro maggo ca.	17	
PA_ne_10:17.2	Duggati nāma duvidhā devamanusse vā upanidhāya apāyā duggati, nibbānaṁ vā upanidhāya sabbā upapattiyo duggati.	17	
PA_ne_10:17.3	Tattha yā saṁvarasīle akhaṇḍakāritā, ayaṁ dhammo suciṇṇo apāyehi rakkhati.	17	
PA_ne_10:17.4	Evaṁ bhagavā āha—	17	
PA_ne_10:17.5	“dvemā, bhikkhave, sīlavato gatiyo devā ca manussā ca”.	17	
PA_ne_10:17.6	Evañca nāḷandāyaṁ nigame asibandhakaputto gāmaṇi bhagavantaṁ etadavoca—	17	
PA_ne_10:18.1	“Brāhmaṇā, bhante, pacchābhūmakā kāmaṇḍalukā sevālamālikā udakorohakā aggiparicārakā, te mataṁ kālaṅkataṁ uyyāpenti nāma, saññāpenti nāma, saggaṁ nāma okkāmenti.	18	
PA_ne_10:18.2	Bhagavā pana, bhante, arahaṁ sammāsambuddho pahoti tathā kātuṁ, yathā sabbo loko kāyassa bhedā paraṁ maraṇā sugatiṁ saggaṁ lokaṁ upapajjeyyā”ti.	18	
PA_ne_10:19.1	“Tena hi, gāmaṇi, taññevettha paṭipucchissāmi, yathā te khameyya, tathā naṁ byākareyyāsīti.	19	
PA_ne_10:20.1_0	Taṁ kiṁ maññasi, gāmaṇi, idhassa puriso pāṇātipātī adinnādāyī kāmesumicchācārī musāvādī	20	
PA_ne_10:20.1_1	pisuṇavāco pharusavāco samphappalāpī abhijjhālu byāpannacitto micchādiṭṭhiko, tamenaṁ	20	
PA_ne_10:20.1_2	mahā janakāyo saṅgamma samāgamma āyāceyya thomeyya pañjaliko anuparisakkeyya ‘ayaṁ	20	
PA_ne_10:20.1_3	puriso kāyassa bhedā paraṁ maraṇā sugatiṁ saggaṁ lokaṁ upapajjatū’ti.	20	
PA_ne_10:20.2_0	Taṁ kiṁ maññasi, gāmaṇi, api nu so puriso mahato janakāyassa āyācanahetu vā thomanahetuvā	20	
PA_ne_10:20.2_1	pañjalikaṁ anuparisakkanahetu vā kāyassa bhedā paraṁ maraṇā sugatiṁ saggaṁ lokaṁ upapajjeyyā”ti.	20	
PA_ne_10:20.3	“No hetaṁ, bhante”.	20	
PA_ne_10:21.1_0	“Seyyathāpi, gāmaṇi, puriso mahatiṁ puthusilaṁ gambhīre udakarahade pakkhipeyya,	21	
PA_ne_10:21.1_1	tamenaṁ mahā janakāyo saṅgamma samāgamma āyāceyya thomeyya pañjaliko anuparisakkeyya	21	
PA_ne_10:21.1_2	‘ummujja, bho, puthusile, uplava bho puthusile, thalamuplava, bho puthusile’ti.	21	
PA_ne_10:21.2_0	Taṁ kiṁ maññasi, gāmaṇi, api nu sā mahatī puthusilā mahato janakāyassa āyācanahetu	21	
PA_ne_10:21.2_1	vā thomanahetu vā pañjalikaṁ anuparisakkanahetu vā ummujjeyya vā uplaveyya vā thalaṁ vā uplaveyyā”ti.	21	
PA_ne_10:21.3	“No hetaṁ, bhante”.	21	
PA_ne_10:21.4	“Evameva kho, gāmaṇi, yo so puriso pāṇātipātī …pe…	21	
PA_ne_10:21.5	micchādiṭṭhiko, kiñcāpi naṁ mahā janakāyo saṅgamma samāgamma āyāceyya thomeyya pañjaliko anuparisakkeyya ‘ayaṁ puriso kāyassa bhedā paraṁ maraṇā sugatiṁ saggaṁ lokaṁ upapajjatū’ti.	21	
PA_ne_10:21.6	Atha kho so puriso kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya.	21	
PA_ne_10:22.1_0	Taṁ kiṁ maññasi, gāmaṇi, idhassa puriso pāṇātipātā paṭivirato adinnādānā paṭivirato	22	
PA_ne_10:22.1_1	kāmesumicchācārā paṭivirato musāvādā paṭivirato pisuṇāya vācāya paṭivirato pharusāya	22	
PA_ne_10:22.1_2	vācāya paṭivirato samphappalāpā paṭivirato anabhijjhālu abyāpannacitto sammādiṭṭhiko,	22	
PA_ne_10:22.1_3	tamenaṁ mahā janakāyo saṅgamma samāgamma āyāceyya thomeyya pañjaliko anuparisakkeyya	22	
PA_ne_10:22.1_4	‘ayaṁ puriso kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatū’ti.	22	
PA_ne_10:22.2_0	Taṁ kiṁ maññasi, gāmaṇi, api nu so puriso mahato janakāyassa āyācanahetu vā thomanahetu	22	
PA_ne_10:22.2_1	vā pañjalikaṁ anuparisakkanahetu vā kāyassa bhedā paraṁ maraṇā apāyaṁ duggatiṁ vinipātaṁ	22	
PA_ne_10:22.2_2	nirayaṁ upapajjeyyā”ti.	22	
PA_ne_10:22.3	“No hetaṁ, bhante”.	22	
PA_ne_10:23.1	“Seyyathāpi, gāmaṇi, puriso sappikumbhaṁ vā telakumbhaṁ vā gambhīre udakarahade ogāhetvā bhindeyya.	23	
PA_ne_10:23.2	Tatra yāssa sakkharakaṭhalaṁ, sā adhogāmī assa.	23	
PA_ne_10:23.3	Yañca khvassa tatra sappi vā telaṁ vā, taṁ uddhaṅgāmi assa.	23	
PA_ne_10:23.4	Tamenaṁ mahā janakāyo saṅgamma samāgamma āyāceyya thomeyya pañjaliko anuparisakkeyya ‘osīda, bho sappitela, saṁsīda, bho sappitela, adho gaccha, bho sappitelā’ti.	23	
PA_ne_10:23.5	Taṁ kiṁ maññasi gāmaṇi, api nu taṁ sappitelaṁ mahato janakāyassa āyācanahetu vā thomanahetu vā pañjalikaṁ anuparisakkanahetu vā ‘osīdeyya vā saṁsīdeyya vā adho vā gaccheyyā’”ti.	23	
PA_ne_10:23.6	“No hetaṁ, bhante”.	23	
PA_ne_10:24.1	“Evameva kho, gāmaṇi, yo so puriso pāṇātipātā paṭivirato …pe…	24	
PA_ne_10:24.2_0	sammādiṭṭhiko, kiñcāpi naṁ mahā janakāyo saṅgamma samāgamma āyāceyya thomeyya pañjaliko	24	
PA_ne_10:24.2_1	anuparisakkeyya ‘ayaṁ puriso kāyassa bhedā paraṁ maraṇā apāyaṁ duggatiṁ vinipātaṁ	24	
PA_ne_10:24.2_2	nirayaṁ upapajjatū’”ti.	24	
PA_ne_10:24.3	Atha kho so puriso kāyassa bhedā paraṁ maraṇā sugatiṁ saggaṁ lokaṁ upapajjeyya.	24	
PA_ne_10:24.4	Iti dhammo suciṇṇo apāyehi rakkhati.	24	
PA_ne_10:24.5	Tattha yā maggassa tikkhatā adhimattatā, ayaṁ dhammo suciṇṇo sabbāhi upapattīhi rakkhati.	24	
PA_ne_10:24.6	Evaṁ bhagavā āha—	24	
PA_ne_10:25.1	“Tasmā rakkhitacittassa,	25	
PA_ne_10:25.2	sammāsaṅkappagocaro;	25	
PA_ne_10:25.3	Sammādiṭṭhipurekkhāro,	25	
PA_ne_10:25.4	ñatvāna udayabbayaṁ;	25	
PA_ne_10:25.5	Thinamiddhābhibhū bhikkhu,	25	
PA_ne_10:25.6	sabbā duggatiyo jahe”ti.	25	
PA_ne_10:26.1	Tattha duggatīnaṁ hetu taṇhā ca avijjā ca, tāni cattāri upādānāni, tehi catūhi upādānehi ye saupādānā khandhā, idaṁ dukkhaṁ.	26	
PA_ne_10:26.2	Cattāri upādānāni, ayaṁ samudayo.	26	
PA_ne_10:26.3	Pañcakkhandhā dukkhaṁ, tesaṁ bhagavā pariññāya ca pahānāya ca dhammaṁ deseti dukkhassa pariññāya samudayassa pahānāya.	26	
PA_ne_10:26.4	Tattha taṇhāya pañcindriyāni rūpīni padaṭṭhānaṁ.	26	
PA_ne_10:26.5	Avijjāya manindriyaṁ padaṭṭhānaṁ.	26	
PA_ne_10:26.6	Pañcindriyāni rūpīni rakkhanto samādhiṁ bhāvayati, taṇhañca niggaṇhāti.	26	
PA_ne_10:26.7	Manindriyaṁ rakkhanto vipassanaṁ bhāvayati, avijjañca niggaṇhāti.	26	
PA_ne_10:26.8	Taṇhāniggahena dve upādānāni pahīyanti kāmupādānañca sīlabbatupādānañca.	26	
PA_ne_10:26.9	Avijjāniggahena dve upādānāni pahīyanti diṭṭhupādānañca attavādupādānañca.	26	
PA_ne_10:26.10	Catūsu upādānesu pahīnesu dve dhammā bhāvanāpāripūriṁ gacchanti samatho ca vipassanā ca.	26	
PA_ne_10:26.11	Idaṁ vuccati brahmacariyanti.	26	
PA_ne_10:27.1	Tattha brahmacariyassa phalaṁ cattāri sāmaññaphalāni sotāpattiphalaṁ sakadāgāmiphalaṁ anāgāmiphalaṁ arahattaṁ aggaphalaṁ.	27	
PA_ne_10:27.2	Imāni cattāri brahmacariyassa phalāni.	27	
PA_ne_10:27.3	Iti purimakāni ca dve saccāni dukkhaṁ samudayo ca.	27	
PA_ne_10:27.4	Samatho ca vipassanā ca brahmacariyañca maggo, brahmacariyassa phalāni ca tadārammaṇā ca asaṅkhatādhātu nirodho.	27	
PA_ne_10:27.5	Imāni cattāri saccāni.	27	
PA_ne_10:27.6	Tenāha bhagavā “dhammo have rakkhatī”ti.	27	
PA_ne_10:28.1	Tattha yaṁ paṭivedhena rakkhati, idaṁ dukkhaṁ.	28	
PA_ne_10:28.2	Yato rakkhati, ayaṁ samudayo.	28	
PA_ne_10:28.3	Yena rakkhati, ayaṁ maggo.	28	
PA_ne_10:28.4	Yaṁ rakkhati, ayaṁ nirodho.	28	
PA_ne_10:28.5	Imāni cattāri saccāni.	28	
PA_ne_10:28.6	Tenāha āyasmā mahākaccāyano “ekamhi padaṭṭhāne”ti.	28	
PA_ne_10:28.7	Niyutto āvaṭṭo hāro.	28	
