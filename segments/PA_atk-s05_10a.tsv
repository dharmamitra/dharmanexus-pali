segmentnr	original	folio	analyzed
PA_atk-s05_10a:0	Namo tassa bhagavato arahato sammāsambuddhassa	0	
PA_atk-s05_10a:1	Khuddakanikāye	0	
PA_atk-s05_10a:2	Apadāna-aṭṭhakathā	0	
PA_atk-s05_10a:3	(Paṭhamo bhāgo)	0	
PA_atk-s05_10a:4	Ganthārambhakathā	0	
PA_atk-s05_10a:5	Vanditvā sirasā seṭṭhaṃ, buddhamappaṭipuggalaṃ;	0	
PA_atk-s05_10a:6	Ñeyyasāgaramuttiṇṇaṃ, tiṇṇaṃ saṃsārasāgaraṃ.	0	
PA_atk-s05_10a:7	Tatheva paramaṃ santaṃ, gambhīraṃ duddasaṃ aṇuṃ;	0	
PA_atk-s05_10a:8	Bhavābhavakaraṃ suddhaṃ, dhammaṃ sambuddhapūjitaṃ.	0	
PA_atk-s05_10a:9	Tatheva anaghaṃ saṅghaṃ, asaṅgaṃ saṅghamuttamaṃ;	0	
PA_atk-s05_10a:10	Uttamaṃ dakkhiṇeyyānaṃ, santindriyamanāsavaṃ.	1	
PA_atk-s05_10a:11	Katena tassa etassa, paṇāmena visesato;	1	
PA_atk-s05_10a:12	Ratanattaye visesena, visesassādarena me.	1	
PA_atk-s05_10a:13	Therehi dhīradhīrehi, āgamaññūhi viññubhi;	1	
PA_atk-s05_10a:14	“Apadānaṭṭhakathā bhante, kātabbā”ti visesato.	1	
PA_atk-s05_10a:15	Punappunādareneva, yācitohaṃ yasassibhi;	1	
PA_atk-s05_10a:16	Tasmāhaṃ sāpadānassa, apadānassasesato.	1	
PA_atk-s05_10a:17	Visesanayadīpassa, dīpissaṃ piṭakattaye;	1	
PA_atk-s05_10a:18	Yathā pāḷinayeneva, atthasaṃvaṇṇanaṃ subhaṃ.	1	
PA_atk-s05_10a:19	Kena kattha kadā cetaṃ, bhāsitaṃ dhammamuttamaṃ;	1	
PA_atk-s05_10a:20	Kimatthaṃ bhāsitañcetaṃ, etaṃ vatvā vidhiṃ tato.	2	
PA_atk-s05_10a:21	Nidānesu kosallatthaṃ, sukhuggahaṇadhāraṇaṃ;	2	
PA_atk-s05_10a:22	Tasmā taṃ taṃ vidhiṃ vatvā, pubbāparavisesitaṃ.	2	
PA_atk-s05_10a:23	Purā sīhaḷabhāsāya, porāṇaṭṭhakathāya ca;	2	
PA_atk-s05_10a:24	Ṭhapitaṃ taṃ na sādheti, sādhūnaṃ icchiticchitaṃ.	2	
PA_atk-s05_10a:25	Tasmā tamupanissāya, porāṇaṭṭhakathānayaṃ;	2	
PA_atk-s05_10a:26	Vivajjetvā viruddhatthaṃ, visesatthaṃ pakāsayaṃ;	2	
PA_atk-s05_10a:27	Visesavaṇṇanaṃ seṭṭhaṃ, karissāmatthavaṇṇananti.	2	
PA_atk-s05_10a:28	Nidānakathā	2	
PA_atk-s05_10a:29_0	“Kena kattha kadā cetaṃ, bhāsitaṃ dhammamuttama”nti ca, “karissāmatthavaṇṇana”nti	29	
PA_atk-s05_10a:29_1	ca paṭiññātattā sā panāyaṃ apadānassatthavaṇṇanā dūrenidānaṃ, avidūrenidānaṃ, santikenidānanti	29	
PA_atk-s05_10a:29_2	imāni tīṇi nidānāni dassetvā vaṇṇiyamānā ye naṃ suṇanti, tehi samudāgamato paṭṭhāya	29	
PA_atk-s05_10a:29_3	viññātattā yasmā suṭṭhu viññātā nāma hoti, tasmā naṃ tāni nidānāni dassetvāva vaṇṇayissāma.	29	
PA_atk-s05_10a:30_0	Tattha ādito tāva tesaṃ nidānānaṃ paricchedo veditabbo. Dīpaṅkarapādamūlasmiñhi katābhinīhārassa	30	
PA_atk-s05_10a:30_1	mahāsattassa yāva vessantarattabhāvā cavitvā tusitapure nibbatti, tāva pavatto kathāmaggo	30	
PA_atk-s05_10a:30_2	dūrenidānaṃ nāma. Tusitabhavanato pana cavitvā yāva bodhimaṇḍe sabbaññutappatti,	30	
PA_atk-s05_10a:30_3	tāva pavatto kathāmaggo avidūrenidānaṃ nāma. Santikenidānaṃ pana tesu tesu ṭhānesu	30	
PA_atk-s05_10a:30_4	viharato tasmiṃ tasmiṃyeva ṭhāne labbhatīti.	30	
PA_atk-s05_10a:31	1. Dūrenidānakathā	3	
PA_atk-s05_10a:32_0	Tatridaṃ dūrenidānaṃ nāma – ito kira kappasatasahassādhikānaṃ catunnaṃ asaṅkhyeyyānaṃ	32	
PA_atk-s05_10a:32_1	matthake amaravatī nāma nagaraṃ ahosi. Tattha sumedho nāma brāhmaṇo paṭivasati, ubhato	32	
PA_atk-s05_10a:32_2	sujāto mātito ca pitito ca, saṃsuddhagahaṇiko yāva sattamā kulaparivaṭṭā, akkhitto	32	
PA_atk-s05_10a:32_3	anupakuṭṭho jātivādena, abhirūpo dassanīyo pāsādiko paramāya vaṇṇapokkharatāya samannāgato.	32	
PA_atk-s05_10a:32_4	So aññaṃ kammaṃ akatvā brāhmaṇasippameva uggaṇhi. Tassa daharakāleyeva mātāpitaro	32	
PA_atk-s05_10a:32_5	kālamakaṃsu. Athassa rāsivaḍḍhako amacco āyapotthakaṃ āharitvā suvaṇṇarajatamaṇimuttādibharite	32	
PA_atk-s05_10a:32_6	gabbhe vivaritvā “ettakaṃ te, kumāra, mātu santakaṃ, ettakaṃ pitu santakaṃ, ettakaṃ	32	
PA_atk-s05_10a:32_7	ayyakapayyakāna”nti yāva sattamā kulaparivaṭṭā dhanaṃ ācikkhitvā “etaṃ paṭipajjāhī”ti	32	
PA_atk-s05_10a:32_8	āha. Sumedhapaṇḍito cintesi – “imaṃ dhanaṃ saṃharitvā mayhaṃ pitupitāmahādayo paralokaṃ	32	
PA_atk-s05_10a:32_9	gacchantā ekakahāpaṇampi gahetvā na gatā, mayā pana gahetvā gamanakāraṇaṃ kātuṃ vaṭṭatī”ti,	32	
PA_atk-s05_10a:32_10	so rañño ārocetvā nagare bheriṃ carāpetvā mahājanassa dānaṃ datvā tāpasapabbajjaṃ	321	
PA_atk-s05_10a:32_11	pabbaji. Imassa panatthassa āvibhāvatthaṃ imasmiṃ ṭhāne sumedhakathā kathetabbā.	321	
PA_atk-s05_10a:32_12	Sā panesā kiñcāpi buddhavaṃse nirantaraṃ āgatāyeva, gāthābandhena pana āgatattā na	321	
PA_atk-s05_10a:32_13	suṭṭhu pākaṭā, tasmā taṃ antarantarā gāthāsambandhadīpakehi vacanehi saddhiṃ kathessāma.	321	
PA_atk-s05_10a:33	Sumedhakathā	3	
PA_atk-s05_10a:34	Kappasatasahassādhikānañhi catunnaṃ asaṅkhyeyyānaṃ matthake dasahi saddehi avivittaṃ “amaravatī”ti ca “amara”nti ca laddhanāmaṃ nagaraṃ ahosi, yaṃ sandhāya buddhavaṃse vuttaṃ –	3	
PA_atk-s05_10a:35	“Kappe ca satasahasse, caturo ca asaṅkhiye;	3	
PA_atk-s05_10a:36	Amaraṃ nāma nagaraṃ, dassaneyyaṃ manoramaṃ;	3	
PA_atk-s05_10a:37	Dasahi saddehi avivittaṃ, annapānasamāyuta”nti. ;	3	
PA_atk-s05_10a:38_0	Tattha dasahi saddehi avivittanti hatthisaddena assasaddena rathasaddena bherisaddena	38	
PA_atk-s05_10a:38_1	mudiṅgasaddena vīṇāsaddena gītasaddena saṅkhasaddena sammasaddena tāḷasaddena “asnātha	38	
PA_atk-s05_10a:38_2	pivatha khādathā”ti dasamena saddenāti imehi dasahi saddehi avivittaṃ ahosi. Tesaṃ	38	
PA_atk-s05_10a:38_3	pana saddānaṃ ekadesameva gahetvā –	38	
PA_atk-s05_10a:39	“Hatthisaddaṃ assasaddaṃ, bherisaṅkharathāni ca;	3	
PA_atk-s05_10a:40	Khādatha pivatha ceva, annapānena ghosita”nti. –	4	
PA_atk-s05_10a:41	Buddhavaṃse imaṃ gāthaṃ vatvā –	4	
PA_atk-s05_10a:42	“Nagaraṃ sabbaṅgasampannaṃ, sabbakammamupāgataṃ;	4	
PA_atk-s05_10a:43	Sattaratanasampannaṃ, nānājanasamākulaṃ;	4	
PA_atk-s05_10a:44	Samiddhaṃ devanagaraṃva, āvāsaṃ puññakamminaṃ.	4	
PA_atk-s05_10a:45	“Nagare amaravatiyā, sumedho nāma brāhmaṇo;	4	
PA_atk-s05_10a:46	Anekakoṭisannicayo, pahūtadhanadhaññavā.	4	
PA_atk-s05_10a:47	“Ajjhāyako mantadharo, tiṇṇaṃ vedāna pāragū;	4	
PA_atk-s05_10a:48	Lakkhaṇe itihāse ca, sadhamme pāramiṃ gato”ti. – vuttaṃ;	4	
PA_atk-s05_10a:49_0	Athekadivasaṃ so sumedhapaṇḍito uparipāsādavaratale rahogato hutvā pallaṅkaṃ ābhujitvā	49	
PA_atk-s05_10a:49_1	nisinno evaṃ cintesi – “punabbhave, paṇḍita, paṭisandhiggahaṇaṃ nāma dukkhaṃ, tathā	49	
PA_atk-s05_10a:49_2	nibbattanibbattaṭṭhāne sarīrassa bhedanaṃ, ahañca jātidhammo, jarādhammo, byādhidhammo,	49	
PA_atk-s05_10a:49_3	maraṇadhammo, evaṃbhūtena mayā ajātiṃ ajaraṃ abyādhiṃ amaraṇaṃ adukkhaṃ sukhaṃ sītalaṃ	49	
PA_atk-s05_10a:49_4	amatamahānibbānaṃ pariyesituṃ vaṭṭati. Avassaṃ bhavato muccitvā nibbānagāminā ekena	49	
PA_atk-s05_10a:49_5	maggena bhavitabba”nti. Tena vuttaṃ –	49	
PA_atk-s05_10a:50	“Rahogato nisīditvā, evaṃ cintesahaṃ tadā;	5	
PA_atk-s05_10a:51	Dukkho punabbhavo nāma, sarīrassa ca bhedanaṃ.	5	
PA_atk-s05_10a:52	“Jātidhammo jarādhammo, byādhidhammo sahaṃ tadā;	5	
PA_atk-s05_10a:53	Ajaraṃ amaraṃ khemaṃ, pariyesissāmi nibbutiṃ.	5	
PA_atk-s05_10a:54	“Yaṃnūnimaṃ pūtikāyaṃ, nānākuṇapapūritaṃ;	5	
PA_atk-s05_10a:55	Chaḍḍayitvāna gaccheyyaṃ, anapekkho anatthiko.	5	
PA_atk-s05_10a:56	“Atthi hehiti so maggo, na so sakkā na hetuye;	5	
PA_atk-s05_10a:57	Pariyesissāmi taṃ maggaṃ, bhavato parimuttiyā”ti.	5	
PA_atk-s05_10a:58_0	Tato uttaripi evaṃ cintesi – “yathā hi loke dukkhassa paṭipakkhabhūtaṃ sukhaṃ nāma	58	
PA_atk-s05_10a:58_1	atthi, evaṃ bhave sati tappaṭipakkhena vibhavenāpi bhavitabbaṃ. Yathā ca uṇhe sati	58	
PA_atk-s05_10a:58_2	tassa vūpasamabhūtaṃ sītalampi atthi, evaṃ rāgaggiādīnaṃ vūpasamena nibbānenāpi bhavitabbaṃ.	58	
PA_atk-s05_10a:58_3	Yathā nāma pāpassa lāmakassa dhammassa paṭipakkhabhūto kalyāṇo anavajjabhūto dhammopi	58	
PA_atk-s05_10a:58_4	atthiyeva, evameva pāpikāya jātiyā sati sabbajātikhepanato ajātisaṅkhātena nibbānenāpi	58	
PA_atk-s05_10a:58_5	bhavitabbamevā”ti. Tena vuttaṃ –	58	
PA_atk-s05_10a:59	“Yathāpi dukkhe vijjante, sukhaṃ nāmapi vijjati;	5	
PA_atk-s05_10a:60	Evaṃ bhave vijjamāne, vibhavopicchitabbako.	6	
PA_atk-s05_10a:61	“Yathāpi uṇhe vijjante, aparaṃ vijjati sītalaṃ;	6	
PA_atk-s05_10a:62	Evaṃ tividhaggi vijjante, nibbānampicchitabbakaṃ.	6	
PA_atk-s05_10a:63	“Yathāpi pāpe vijjante, kalyāṇamapi vijjati;	6	
PA_atk-s05_10a:64	Evameva jāti vijjante, ajātipicchitabbaka”nti.	6	
PA_atk-s05_10a:65_0	Aparampi cintesi – “yathā nāma gūtharāsimhi nimuggena purisena dūratova pañcavaṇṇapadumasañchannaṃ	65	
PA_atk-s05_10a:65_1	mahātaḷākaṃ disvā ‘katarena nu kho maggena ettha gantabba’nti taṃ taḷākaṃ gavesituṃ	65	
PA_atk-s05_10a:65_2	yuttaṃ. Yaṃ tassa agavesanaṃ, na so taḷākassa doso, purisasseva doso. Evaṃ kilesamaladhovane	65	
PA_atk-s05_10a:65_3	amatamahānibbānataḷāke vijjante yaṃ tassa agavesanaṃ, na so amatamahānibbānataḷākassa	65	
PA_atk-s05_10a:65_4	doso, purisasseva doso. Yathā ca corehi samparivārito puriso palāyanamagge vijjamānepi	65	
PA_atk-s05_10a:65_5	sace na palāyati, na so maggassa doso, purisasseva doso. Evameva kilesehi parivāretvā	65	
PA_atk-s05_10a:65_6	gahitassa purisassa vijjamāneyeva nibbānagāmimhi sive magge maggassa agavesanaṃ nāma	65	
PA_atk-s05_10a:65_7	na maggassa doso, purisasseva doso. Yathā ca byādhipīḷito puriso vijjamāne byādhitikicchake	65	
PA_atk-s05_10a:65_8	vejje sace taṃ vejjaṃ gavesitvā byādhiṃ na tikicchāpeti, na so vejjassa doso, purisasseva	65	
PA_atk-s05_10a:65_9	doso. Evameva yo kilesabyādhipīḷito kilesavūpasamamaggakovidaṃ vijjamānameva ācariyaṃ	65	
PA_atk-s05_10a:65_10	na gavesati, tasseva doso, na kilesavināsakassa ācariyassa doso”ti. Tena vuttaṃ –	651	
PA_atk-s05_10a:66	“Yathā gūthagato puriso, taḷākaṃ disvāna pūritaṃ;	6	
PA_atk-s05_10a:67	Na gavesati taṃ taḷākaṃ, na doso taḷākassa so.	6	
PA_atk-s05_10a:68	“Evaṃ kilesamaladhove, vijjante amatantaḷe;	6	
PA_atk-s05_10a:69	Na gavesati taṃ taḷākaṃ, na doso amatantaḷe.	6	
PA_atk-s05_10a:70	“Yathā arīhi pariruddho, vijjante gamanampathe;	7	
PA_atk-s05_10a:71	Na palāyati so puriso, na doso añjasassa so.	7	
PA_atk-s05_10a:72	“Evaṃ kilesapariruddho, vijjamāne sive pathe;	7	
PA_atk-s05_10a:73	Na gavesati taṃ maggaṃ, na doso sivamañjase.	7	
PA_atk-s05_10a:74	“Yathāpi byādhito puriso, vijjamāne tikicchake;	7	
PA_atk-s05_10a:75	Na tikicchāpeti taṃ byādhiṃ, na doso so tikicchake.	7	
PA_atk-s05_10a:76	“Evaṃ kilesabyādhīhi, dukkhito paripīḷito;	7	
PA_atk-s05_10a:77	Na gavesati taṃ ācariyaṃ, na doso so vināyake”ti.	7	
PA_atk-s05_10a:78_0	Aparampi cintesi – “yathā maṇḍanakajātiko puriso kaṇṭhe āsattaṃ kuṇapaṃ chaḍḍetvā	78	
PA_atk-s05_10a:78_1	sukhaṃ gaccheyya, evaṃ mayāpi imaṃ pūtikāyaṃ chaḍḍetvā anapekkhena nibbānanagaraṃ	78	
PA_atk-s05_10a:78_2	pavisitabbaṃ. Yathā ca naranāriyo ukkārabhūmiyaṃ uccārapassāvaṃ katvā na taṃ ucchaṅgena	78	
PA_atk-s05_10a:78_3	vā ādāya, dussantena vā veṭhetvā gacchanti, jigucchamānā pana anapekkhāva, chaḍḍetvā	78	
PA_atk-s05_10a:78_4	gacchanti, evaṃ mayāpi imaṃ pūtikāyaṃ anapekkhena chaḍḍetvā amatanibbānanagaraṃ pavisituṃ	78	
PA_atk-s05_10a:78_5	vaṭṭati. Yathā ca nāvikā nāma jajjaraṃ nāvaṃ anapekkhāva chaḍḍetvā gacchanti, evaṃ	78	
PA_atk-s05_10a:78_6	ahampi imaṃ navahi vaṇamukhehi paggharantaṃ kāyaṃ chaḍḍetvā anapekkho nibbānapuraṃ	78	
PA_atk-s05_10a:78_7	pavisissāmi. Yathā ca puriso nānāratanāni ādāya corehi saddhiṃ maggaṃ gacchanto attano	78	
PA_atk-s05_10a:78_8	ratananāsabhayena te chaḍḍetvā khemaṃ maggaṃ gaṇhāti, evaṃ ayampi karajakāyo ratanavilopakacorasadiso.	78	
PA_atk-s05_10a:78_9	Sacāhaṃ ettha taṇhaṃ karissāmi, ariyamaggakusaladhammaratanaṃ me nassissati, tasmā	78	
PA_atk-s05_10a:78_10	mayā imaṃ corasadisaṃ kāyaṃ chaḍḍetvā amatamahānibbānanagaraṃ pavisituṃ vaṭṭatī”ti. Tena vuttaṃ –	781	
PA_atk-s05_10a:79	“Yathāpi kuṇapaṃ puriso, kaṇṭhe baddhaṃ jigucchiya;	7	
PA_atk-s05_10a:80	Mocayitvāna gaccheyya, sukhī serī sayaṃvasī.	8	
PA_atk-s05_10a:81	“Tathevimaṃ pūtikāyaṃ, nānākuṇapasañcayaṃ;	8	
PA_atk-s05_10a:82	Chaḍḍayitvāna gaccheyyaṃ, anapekkho anatthiko.	8	
PA_atk-s05_10a:83	“Yathā uccāraṭṭhānamhi, karīsaṃ naranāriyo;	8	
PA_atk-s05_10a:84	Chaḍḍayitvāna gacchanti, anapekkhā anatthikā.	8	
PA_atk-s05_10a:85	“Evamevāhaṃ imaṃ kāyaṃ, nānākuṇapapūritaṃ;	8	
PA_atk-s05_10a:86	Chaḍḍayitvāna gacchissaṃ, vaccaṃ katvā yathā kuṭiṃ.	8	
PA_atk-s05_10a:87	“Yathāpi jajjaraṃ nāvaṃ, paluggaṃ udagāhiniṃ;	8	
PA_atk-s05_10a:88	Sāmī chaḍḍetvā gacchanti, anapekkhā anatthikā.	8	
PA_atk-s05_10a:89	“Evamevāhaṃ imaṃ kāyaṃ, navacchiddaṃ dhuvassavaṃ;	8	
PA_atk-s05_10a:90	Chaḍḍayitvāna gacchissaṃ, jiṇṇanāvaṃva sāmikā.	9	
PA_atk-s05_10a:91	“Yathāpi puriso corehi, gacchanto bhaṇḍamādiya;	9	
PA_atk-s05_10a:92	Bhaṇḍacchedabhayaṃ disvā, chaḍḍayitvāna gacchati.	9	
PA_atk-s05_10a:93	“Evameva ayaṃ kāyo, mahācorasamo viya;	9	
PA_atk-s05_10a:94	Pahāyimaṃ gamissāmi, kusalacchedanā bhayā”ti.	9	
PA_atk-s05_10a:95_0	Evaṃ sumedhapaṇḍito nānāvidhāhi upamāhi imaṃ nekkhammūpasaṃhitaṃ atthaṃ cintetvā	95	
PA_atk-s05_10a:95_1	sakanivesane aparimitabhogakkhandhaṃ heṭṭhā vuttanayena kapaṇaddhikādīnaṃ vissajjetvā	95	
PA_atk-s05_10a:95_2	mahādānaṃ datvā vatthukāme ca kilesakāme ca pahāya amaranagarato nikkhamitvā ekakova	95	
PA_atk-s05_10a:95_3	himavante dhammikaṃ nāma pabbataṃ nissāya assamaṃ katvā tattha paṇṇasālañca caṅkamañca	95	
PA_atk-s05_10a:95_4	māpetvā pañcahi nīvaraṇadosehi vajjitaṃ “evaṃ samāhite citte”tiādinā nayena vuttehi	95	
PA_atk-s05_10a:95_5	aṭṭhahi kāraṇaguṇehi samupetaṃ abhiññāsaṅkhātaṃ balaṃ āharituṃ tasmiṃ assamapade	95	
PA_atk-s05_10a:95_6	navadosasamannāgataṃ sāṭakaṃ pajahitvā, dvādasaguṇasamannāgataṃ vākacīraṃ nivāsetvā,	95	
PA_atk-s05_10a:95_7	isipabbajjaṃ pabbaji. Evaṃ pabbajito aṭṭhadosasamākiṇṇaṃ taṃ paṇṇasālaṃ pahāya dasaguṇasamannāgataṃ	95	
PA_atk-s05_10a:95_8	rukkhamūlaṃ upagantvā sabbaṃ dhaññavikatiṃ pahāya pavattaphalabhojano hutvā nisajjaṭṭhānacaṅkamanavaseneva	95	
PA_atk-s05_10a:95_9	padhānaṃ padahanto sattāhabbhantareyeva aṭṭhannaṃ samāpattīnaṃ pañcannañca abhiññānaṃ	95	
PA_atk-s05_10a:95_10	lābhī ahosi. Evaṃ taṃ yathāpatthitaṃ abhiññābalaṃ pāpuṇi. Tena vuttaṃ –	951	
PA_atk-s05_10a:96	“Evāhaṃ cintayitvāna, nekakoṭisataṃ dhanaṃ;	9	
PA_atk-s05_10a:97	Nāthānāthānaṃ datvāna, himavantamupāgamiṃ.	9	
PA_atk-s05_10a:98	“Himavantassāvidūre, dhammiko nāma pabbato;	9	
PA_atk-s05_10a:99	Assamo sukato mayhaṃ, paṇṇasālā sumāpitā.	9	
PA_atk-s05_10a:100	“Caṅkamaṃ tattha māpesiṃ, pañcadosavivajjitaṃ;	10	
PA_atk-s05_10a:101	Aṭṭhaguṇasamupetaṃ, abhiññābalamāhariṃ.	10	
PA_atk-s05_10a:102	“Sāṭakaṃ pajahiṃ tattha, navadosamupāgataṃ;	10	
PA_atk-s05_10a:103	Vākacīraṃ nivāsesiṃ, dvādasaguṇamupāgataṃ.	10	
PA_atk-s05_10a:104	“Aṭṭhadosasamākiṇṇaṃ, pajahiṃ paṇṇasālakaṃ;	10	
PA_atk-s05_10a:105	Upāgamiṃ rukkhamūlaṃ, guṇe dasahupāgataṃ.	10	
PA_atk-s05_10a:106	“Vāpitaṃ ropitaṃ dhaññaṃ, pajahiṃ niravasesato;	10	
PA_atk-s05_10a:107	Anekaguṇasampannaṃ, pavattaphalamādiyiṃ.	10	
PA_atk-s05_10a:108	“Tatthappadhānaṃ padahiṃ, nisajjaṭṭhānacaṅkame;	10	
PA_atk-s05_10a:109	Abbhantaramhi sattāhe, abhiññābala pāpuṇi”nti.	10	
PA_atk-s05_10a:110_0	Tattha “assamo sukato mayhaṃ, paṇṇasālā sumāpitā”ti imāya pana pāḷiyā sumedhapaṇḍitena	110	
PA_atk-s05_10a:110_1	assamapaṇṇasālacaṅkamā sahatthā māpitā viya vuttā. Ayaṃ panettha attho – mahāsattañhi	110	
PA_atk-s05_10a:110_2	“himavantaṃ ajjhogāhetvā ajja dhammikapabbataṃ pavisissatī”ti disvā sakko vissakammadevaputtaṃ	110	
PA_atk-s05_10a:110_3	āmantesi – “tāta, ayaṃ sumedhapaṇḍito ‘pabbajissāmī’ti nikkhanto, etassa vasanaṭṭhānaṃ	110	
PA_atk-s05_10a:110_4	māpehī”ti. So tassa vacanaṃ sampaṭicchitvā ramaṇīyaṃ assamaṃ, suguttaṃ paṇṇasālaṃ,	110	
PA_atk-s05_10a:110_5	manoramaṃ caṅkamañca māpesi. Bhagavā pana tadā attano puññānubhāvena nipphannaṃ taṃ	110	
PA_atk-s05_10a:110_6	assamapadaṃ sandhāya “sāriputta, tasmiṃ dhammikapabbate –	110	
PA_atk-s05_10a:111	“Assamo sukato mayhaṃ, paṇṇasālā sumāpitā;	11	
PA_atk-s05_10a:112	Caṅkamaṃ tattha māpesiṃ, pañcadosavivajjita”’nti. –	11	
PA_atk-s05_10a:113	Āha. Tattha sukato mayhanti suṭṭhu kato mayā. Paṇṇasālā sumāpitāti paṇṇacchadanasālāpi me sumāpitā ahosi.	11	
PA_atk-s05_10a:114_0	Pañcadosavivajjitanti pañcime caṅkamadosā nāma thaddhavisamatā, antorukkhatā, gahanacchannatā,	114	
PA_atk-s05_10a:114_1	atisambādhatā, ativisālatāti. Thaddhavisamabhūmibhāgasmiñhi caṅkame caṅkamantassa	114	
PA_atk-s05_10a:114_2	pādā rujjanti, phoṭā uṭṭhahanti, cittaṃ ekaggataṃ na labhati, kammaṭṭhānaṃ vipajjati.	114	
PA_atk-s05_10a:114_3	Mudusamatale pana phāsuvihāraṃ āgamma kammaṭṭhānaṃ sampajjati. Tasmā thaddhavisamabhūmibhāgatā	114	
PA_atk-s05_10a:114_4	eko dosoti veditabbo. Caṅkamassa anto vā majjhe vā koṭiyaṃ vā rukkhe sati pamādamāgamma	114	
PA_atk-s05_10a:114_5	caṅkamantassa nalāṭaṃ vā sīsaṃ vā paṭihaññatīti antorukkhatā dutiyo doso. Tiṇalatādigahanacchanne	114	
PA_atk-s05_10a:114_6	caṅkame caṅkamanto andhakāravelāyaṃ uragādike pāṇe akkamitvā vā māreti, tehi vā daṭṭho	114	
PA_atk-s05_10a:114_7	dukkhaṃ āpajjatīti gahanacchannatā tatiyo doso. Atisambādhe caṅkame vitthārato ratanike	114	
PA_atk-s05_10a:114_8	vā aḍḍharatanike vā caṅkamantassa paricchede pakkhalitvā nakhāpi aṅguliyopi bhijjantīti	114	
PA_atk-s05_10a:114_9	atisambādhatā catuttho doso. Ativisāle caṅkame caṅkamantassa cittaṃ vidhāvati, ekaggataṃ	114	
PA_atk-s05_10a:114_10	na labhatīti ativisālatā pañcamo doso. Puthulato pana diyaḍḍharatanaṃ dvīsu passesu	1141	
PA_atk-s05_10a:114_11	ratanamattaṃ anucaṅkamaṃ dīghato saṭṭhihatthaṃ mudutalaṃ samavippakiṇṇavālukaṃ caṅkamaṃ	1141	
PA_atk-s05_10a:114_12	vaṭṭati cetiyagirimhi dīpappasādakamahāmahindattherassa caṅkamaṃ viya, tādisaṃ taṃ	1141	
PA_atk-s05_10a:114_13	ahosi. Tenāha – “caṅkamaṃ tattha māpesiṃ, pañcadosavivajjita”nti.	1141	
PA_atk-s05_10a:115_0	Aṭṭhaguṇasamupetanti aṭṭhahi samaṇasukhehi upetaṃ. Aṭṭhimāni samaṇasukhāni nāma dhanadhaññapariggahābhāvo,	115	
PA_atk-s05_10a:115_1	anavajjapiṇḍapātapariyesanabhāvo, nibbutapiṇḍapātabhuñjanabhāvo, raṭṭhaṃ pīḷetvā	115	
PA_atk-s05_10a:115_2	dhanasāraṃ vā sīsakahāpaṇādīni vā gaṇhantesu rājakulesu raṭṭhapīḷanakilesābhāvo,	115	
PA_atk-s05_10a:115_3	upakaraṇesu nicchandarāgabhāvo, coravilope nibbhayabhāvo, rājarājamahāmattehi asaṃsaṭṭhabhāvo,	115	
PA_atk-s05_10a:115_4	catūsu disāsu appaṭihatabhāvoti. Idaṃ vuttaṃ hoti – “yathā tasmiṃ assame vasantena	115	
PA_atk-s05_10a:115_5	sakkā honti imāni aṭṭha sukhāni vindituṃ, evaṃ aṭṭhaguṇasamupetaṃ taṃ assamaṃ māpesi”nti.	115	
PA_atk-s05_10a:116_0	Abhiññābalamāharinti pacchā tasmiṃ assame vasanto kasiṇaparikammaṃ katvā abhiññānañca	116	
PA_atk-s05_10a:116_1	samāpattīnañca uppādanatthāya aniccato ca dukkhato ca vipassanaṃ ārabhitvā thāmappattaṃ	116	
PA_atk-s05_10a:116_2	vipassanābalaṃ āhariṃ. Yathā tasmiṃ vasanto taṃ balaṃ āharituṃ sakkomi, evaṃ taṃ	116	
PA_atk-s05_10a:116_3	assamaṃ abhiññatthāya vipassanābalassa anucchavikaṃ katvā māpesinti attho.	116	
PA_atk-s05_10a:117_0	Sāṭakaṃ pajahiṃ tattha, navadosamupāgatanti etthāyaṃ anupubbikathā. Tadā kira kuṭileṇacaṅkamādipaṭimaṇḍitaṃ	117	
PA_atk-s05_10a:117_1	pupphūpagaphalūpagarukkhasañchannaṃ ramaṇīyaṃ madhurasalilāsayaṃ apagatavāḷamigabhiṃsanakasakuṇaṃ	117	
PA_atk-s05_10a:117_2	pavivekakkhamaṃ assamaṃ māpetvā alaṅkatacaṅkamassa ubhosu antesu ālambanaphalakaṃ	117	
PA_atk-s05_10a:117_3	saṃvidhāya nisīdanatthāya caṅkamavemajjhe samatalaṃ muggavaṇṇasilaṃ māpetvā anto	117	
PA_atk-s05_10a:117_4	paṇṇasālāya jaṭāmaṇḍalavākacīratidaṇḍakuṇḍikādike tāpasaparikkhāre maṇḍape pānīyaghaṭapānīyasaṅkhapānīyasarāvāni,	117	
PA_atk-s05_10a:117_5	aggisālāyaṃ aṅgārakapalladāruādīnīti evaṃ yaṃ yaṃ pabbajitānaṃ upakārāya saṃvattati,	117	
PA_atk-s05_10a:117_6	taṃ sabbaṃ māpetvā paṇṇasālāya bhittiyaṃ – “ye keci pabbajitukāmā ime parikkhāre	117	
PA_atk-s05_10a:117_7	gahetvā pabbajantū”ti akkharāni chinditvā devalokameva gate vissakammadevaputte sumedhapaṇḍito	117	
PA_atk-s05_10a:117_8	himavantapāde girikandarānusārena attano nivāsānurūpaṃ phāsukaṭṭhānaṃ olokento nadīnivattane	117	
PA_atk-s05_10a:117_9	vissakammanimmitaṃ sakkadattiyaṃ ramaṇīyaṃ assamaṃ disvā caṅkamanakoṭiṃ gantvā padavaḷañjaṃ	117	
PA_atk-s05_10a:117_10	apassanto “dhuvaṃ pabbajitā dhuragāme bhikkhaṃ pariyesitvā kilantarūpā āgantvā paṇṇasālaṃ	1171	
PA_atk-s05_10a:117_11	pavisitvā nisinnā bhavissantī”ti cintetvā thokaṃ āgametvā “ativiya cirāyanti, jānissāmī”ti	1171	
PA_atk-s05_10a:117_12	paṇṇasāladvāraṃ vivaritvā anto pavisitvā ito cito ca olokento mahābhittiyaṃ akkharāni	1171	
PA_atk-s05_10a:117_13	vācetvā “mayhaṃ kappiyaparikkhārā ete, ime gahetvā pabbajissāmī”ti attanā nivatthapārutaṃ	1171	
PA_atk-s05_10a:117_14	sāṭakayugaṃ pajahi. Tenāha “sāṭakaṃ pajahiṃ tatthā”ti. Evaṃ paviṭṭho ahaṃ, sāriputta,	1171	
PA_atk-s05_10a:117_15	tassaṃ paṇṇasālāyaṃ sāṭakaṃ pajahiṃ.	1171	
PA_atk-s05_10a:118_0	Navadosamupāgatanti sāṭakaṃ pajahanto nava dose disvā pajahinti dīpeti. Tāpasapabbajjaṃ	118	
PA_atk-s05_10a:118_1	pabbajitānañhi sāṭakasmiṃ nava dosā upaṭṭhahanti. Mahagghabhāvo eko doso, parapaṭibaddhatāya	118	
PA_atk-s05_10a:118_2	uppajjanabhāvo eko, paribhogena lahuṃ kilissanabhāvo eko, kiliṭṭho hi dhovitabbo	118	
PA_atk-s05_10a:118_3	ca rajitabbo ca hoti, paribhogena jīraṇabhāvo eko, jiṇṇassa hi tunnaṃ vā aggaḷadānaṃ	118	
PA_atk-s05_10a:118_4	vā kātabbaṃ hoti, puna pariyesanāya durabhisambhavabhāvo eko, tāpasapabbajjāya asāruppabhāvo	118	
PA_atk-s05_10a:118_5	eko, paccatthikānaṃ sādhāraṇabhāvo eko, yathā hi naṃ paccatthikā na gaṇhanti, evaṃ	118	
PA_atk-s05_10a:118_6	gopetabbo hoti, paribhuñjantassa vibhūsanaṭṭhānabhāvo eko, gahetvā vicarantassa khandhabhāramahicchabhāvo ekoti.	118	
PA_atk-s05_10a:119_0	Vākacīraṃ nivāsesinti tadāhaṃ, sāriputta, ime nava dose disvā sāṭakaṃ pahāya vākacīraṃ	119	
PA_atk-s05_10a:119_1	nivāsesiṃ, muñjatiṇaṃ hīraṃ hīraṃ katvā ganthetvā kataṃ vākacīraṃ nivāsanapārupanatthāya ādiyinti attho.	119	
PA_atk-s05_10a:120_0	Dvādasa guṇamupāgatanti dvādasahi ānisaṃsehi samannāgataṃ. Vākacīrasmiñhi dvādasa	120	
PA_atk-s05_10a:120_1	ānisaṃsā – appagghaṃ sundaraṃ kappiyanti ayaṃ tāva eko ānisaṃso, sahatthā kātuṃ sakkāti	120	
PA_atk-s05_10a:120_2	ayaṃ dutiyo, paribhogena saṇikaṃ kilissati, dhoviyamānepi papañco natthīti ayaṃ tatiyo,	120	
PA_atk-s05_10a:120_3	paribhogena jiṇṇepi sibbitabbābhāvo catuttho, puna pariyesantassa sukhena karaṇabhāvo	120	
PA_atk-s05_10a:120_4	pañcamo, tāpasapabbajjāya sāruppabhāvo chaṭṭho, paccatthikānaṃ nirupabhogabhāvo sattamo,	120	
PA_atk-s05_10a:120_5	paribhuñjantassa vibhūsanaṭṭhānābhāvo aṭṭhamo, dhāraṇe sallahukabhāvo navamo, cīvarapaccaye	120	
PA_atk-s05_10a:120_6	appicchabhāvo dasamo, vākuppattiyā dhammikaanavajjabhāvo ekādasamo, vākacīre naṭṭhepi	120	
PA_atk-s05_10a:120_7	anapekkhabhāvo dvādasamoti.	120	
PA_atk-s05_10a:121_0	Aṭṭhadosasamākiṇṇaṃ, pajahiṃ paṇṇasālakanti kathaṃ pajahiṃ? So kira varasāṭakayugaṃ	121	
PA_atk-s05_10a:121_1	omuñcanto cīvaravaṃse laggitaṃ anojapupphadāmasadisaṃ rattaṃ vākacīraṃ gahetvā nivāsetvā	121	
PA_atk-s05_10a:121_2	tassūpari aparaṃ suvaṇṇavaṇṇaṃ vākacīraṃ paridahitvā punnāgapupphasantharasadisaṃ	121	
PA_atk-s05_10a:121_3	sakhuraṃ ajinacammaṃ ekaṃsaṃ katvā jaṭāmaṇḍalaṃ paṭimuñcitvā cūḷāya saddhiṃ niccalabhāvakaraṇatthaṃ	121	
PA_atk-s05_10a:121_4	sārasūciṃ pavesetvā muttājālasadisāya sikkāya pavāḷavaṇṇaṃ kuṇḍikaṃ odahitvā tīsu	121	
PA_atk-s05_10a:121_5	ṭhānesu vaṅkaṃ kājaṃ ādāya ekissā kājakoṭiyā kuṇḍikaṃ, ekissā aṅkusapacchitidaṇḍakādīni	121	
PA_atk-s05_10a:121_6	olaggetvā khārikājaṃ aṃse katvā dakkhiṇena hatthena kattaradaṇḍaṃ gahetvā paṇṇasālato	121	
PA_atk-s05_10a:121_7	nikkhamitvā saṭṭhihatthe mahācaṅkame aparāparaṃ caṅkamanto attano vesaṃ oloketvā	121	
PA_atk-s05_10a:121_8	– “mayhaṃ manoratho matthakaṃ patto, sobhati vata me pabbajjā, buddhapaccekabuddhādīhi	121	
PA_atk-s05_10a:121_9	sabbehi dhīrapurisehi vaṇṇitā thomitā ayaṃ pabbajjā nāma, pahīnaṃ me gihibandhanaṃ,	121	
PA_atk-s05_10a:121_10	nikkhantosmi nekkhammaṃ, laddhā me uttamapabbajjā, karissāmi samaṇadhammaṃ, labhissāmi	1211	
PA_atk-s05_10a:121_11	maggaphalasukha”nti ussāhajāto khārikājaṃ otāretvā caṅkamavemajjhe muggavaṇṇasilāpaṭṭe	1211	
PA_atk-s05_10a:121_12	suvaṇṇapaṭimā viya nisinno divasabhāgaṃ vītināmetvā sāyanhasamayaṃ paṇṇasālaṃ pavisitvā	1211	
PA_atk-s05_10a:121_13	bidalamañcakapasse kaṭṭhattharikāya nipanno sarīraṃ utuṃ gāhāpetvā balavapaccūse	1211	
PA_atk-s05_10a:121_14	pabujjhitvā attano āgamanaṃ āvajjesi – “ahaṃ gharāvāse ādīnavaṃ disvā amitabhogaṃ	1211	
PA_atk-s05_10a:121_15	anantayasaṃ pahāya araññaṃ pavisitvā nekkhammagavesako hutvā pabbajito. Ito dāni	1211	
PA_atk-s05_10a:121_16	paṭṭhāya pamādacāraṃ carituṃ na vaṭṭati, pavivekañhi pahāya vicarantaṃ micchāvitakkamakkhikā	1211	
PA_atk-s05_10a:121_17	khādanti, idāni mayā vivekamanubrūhetuṃ vaṭṭati, ahañhi gharāvāsaṃ palibodhato disvā	1211	
PA_atk-s05_10a:121_18	nikkhanto, ayañca manāpā paṇṇasālā, beluvapakkavaṇṇā paribhaṇḍakatā bhūmi, rajatavaṇṇā	1211	
PA_atk-s05_10a:121_19	setabhittiyo, kapotapādavaṇṇaṃ paṇṇacchadanaṃ, vicittattharaṇavaṇṇo bidalamañcako,	1211	
PA_atk-s05_10a:121_20	nivāsaphāsukaṃ vasanaṭṭhānaṃ, na etto atirekatarā viya me gehasampadā paññāyatī”ti	1212	
PA_atk-s05_10a:121_21	paṇṇasālāya dose vicinanto aṭṭha dose passi.	1212	
PA_atk-s05_10a:122_0	Paṇṇasālaparibhogasmiñhi aṭṭha ādīnavā – mahāsamārambhena dabbasambhāre samodhānetvā	122	
PA_atk-s05_10a:122_1	karaṇapariyesanabhāvo eko ādīnavo, tiṇapaṇṇamattikāsu patitāsu tāsaṃ punappunaṃ ṭhapetabbatāya	122	
PA_atk-s05_10a:122_2	nibaddhajagganabhāvo dutiyo, senāsanaṃ nāma mahallakassa pāpuṇāti, avelāya vuṭṭhāpiyamānassa	122	
PA_atk-s05_10a:122_3	cittekaggatā na hotīti uṭṭhāpanīyabhāvo tatiyo, sītuṇhādipaṭighātena kāyassa sukhumālakaraṇabhāvo	122	
PA_atk-s05_10a:122_4	catuttho, gehaṃ paviṭṭhena yaṃkiñci pāpaṃ sakkā kātunti garahāpaṭicchādanabhāvo pañcamo,	122	
PA_atk-s05_10a:122_5	“mayha”nti pariggahakaraṇabhāvo chaṭṭho, gehassa atthibhāvo nāmesa sadutiyakavāso	122	
PA_atk-s05_10a:122_6	viyāti sattamo, ūkāmaṅgulagharagoḷikādīnaṃ sādhāraṇatāya bahusādhāraṇabhāvo aṭṭhamo.	122	
PA_atk-s05_10a:122_7	Iti ime aṭṭha ādīnave disvā mahāsatto paṇṇasālaṃ pajahi. Tenāha – “aṭṭhadosasamākiṇṇaṃ,	122	
PA_atk-s05_10a:122_8	pajahiṃ paṇṇasālaka”nti.	122	
PA_atk-s05_10a:123_0	Upāgamiṃ rukkhamūlaṃ, guṇe dasahupāgatanti channaṃ paṭikkhipitvā dasahi guṇehi upetaṃ	123	
PA_atk-s05_10a:123_1	rukkhamūlaṃ upagatosmīti vadati. Tatrime dasa guṇā – appasamārambhatā eko guṇo, upagamanamattakameva	123	
PA_atk-s05_10a:123_2	hi tattha hotīti. Appaṭijagganatā dutiyo, tañhi sammaṭṭhampi asammaṭṭhampi paribhogaphāsukaṃ	123	
PA_atk-s05_10a:123_3	hotiyeva. Anuṭṭhāpanīyabhāvo tatiyo. Garahaṃ nappaṭicchādeti, tattha hi pāpaṃ karonto	123	
PA_atk-s05_10a:123_4	lajjatīti garahāya appaṭicchannabhāvo catuttho. Abbhokāsavāso viya kāyaṃ na santhambhetīti	123	
PA_atk-s05_10a:123_5	kāyassa asanthambhanabhāvo pañcamo, pariggahakaraṇābhāvo chaṭṭho, gehālayapaṭikkhepo	123	
PA_atk-s05_10a:123_6	sattamo. Bahusādhāraṇe gehe viya “paṭijaggissāmi naṃ, nikkhamathā”ti nīharaṇakābhāvo	123	
PA_atk-s05_10a:123_7	aṭṭhamo, vasantassa sappītikabhāvo navamo, rukkhamūlasenāsanassa gatagataṭṭhāne sulabhatāya	123	
PA_atk-s05_10a:123_8	anapekkhabhāvo dasamoti ime dasaguṇe disvā rukkhamūlaṃ upagatosmīti vadati.	123	
PA_atk-s05_10a:124_0	Imāni hi ettakāni kāraṇāni sallakkhetvā mahāsatto punadivase bhikkhāya gāmaṃ pāvisi.	124	
PA_atk-s05_10a:124_1	Athassa sampattagāme manussā mahantena ussāhena bhikkhaṃ adaṃsu. So bhattakiccaṃ	124	
PA_atk-s05_10a:124_2	niṭṭhāpetvā assamaṃ āgamma nisīditvā cintesi – “nāhaṃ ‘āhāraṃ labhāmī’ti pabbajito,	124	
PA_atk-s05_10a:124_3	siniddhāhāro nāmesa mānamadapurisamade vaḍḍheti, āhāramūlakassa ca dukkhassa anto	124	
PA_atk-s05_10a:124_4	natthi, yaṃnūnāhaṃ vāpitaropitadhaññanibbattakaṃ āhāraṃ pajahitvā pavattaphalabhojano	124	
PA_atk-s05_10a:124_5	bhaveyya”nti. So tato paṭṭhāya tathā katvā ghaṭento vāyamanto sattāhabbhantareyeva	124	
PA_atk-s05_10a:124_6	aṭṭha samāpattiyo pañca ca abhiññāyo nibbattesi. Tena vuttaṃ –	124	
PA_atk-s05_10a:125	“Vāpitaṃ ropitaṃ dhaññaṃ, pajahiṃ niravasesato;	12	
PA_atk-s05_10a:126	Anekaguṇasampannaṃ, pavattaphalamādiyiṃ.	12	
PA_atk-s05_10a:127	“Tatthappadhānaṃ padahiṃ, nisajjaṭṭhānacaṅkame;	12	
PA_atk-s05_10a:128	Abbhantaramhi sattāhe, abhiññābala pāpuṇi”nti.	12	
PA_atk-s05_10a:129	Dīpaṅkaro buddho	12	
PA_atk-s05_10a:130_0	Evaṃ abhiññābalaṃ patvā sumedhatāpase samāpattisukhena vītināmente dīpaṅkaro nāma	130	
PA_atk-s05_10a:130_1	satthā loke udapādi. Tassa paṭisandhijātibodhi dhammacakkappavattanesu sakalāpi dasasahassilokadhātu	130	
PA_atk-s05_10a:130_2	saṅkampi sampakampi sampavedhi, mahāviravaṃ ravi, dvattiṃsa pubbanimittāni pāturahesuṃ.	130	
PA_atk-s05_10a:130_3	Sumedhatāpaso samāpattisukhena vītināmento neva taṃ saddamassosi, na ca tāni nimittāni	130	
PA_atk-s05_10a:130_4	addasa. Tena vuttaṃ –	130	
PA_atk-s05_10a:131	“Evaṃ me siddhippattassa, vasībhūtassa sāsane;	13	
PA_atk-s05_10a:132	Dīpaṅkaro nāma jino, uppajji lokanāyako.	13	
PA_atk-s05_10a:133	“Uppajjante ca jāyante, bujjhante dhammadesane;	13	
PA_atk-s05_10a:134	Caturo nimitte nāddasaṃ, jhānaratisamappito”ti.	13	
PA_atk-s05_10a:135_0	Tasmiṃ kāle dīpaṅkaradasabalo catūhi khīṇāsavasatasahassehi parivuto anupubbena cārikaṃ	135	
PA_atk-s05_10a:135_1	caramāno rammaṃ nāma nagaraṃ patvā sudassanamahāvihāre paṭivasati. Rammanagaravāsino	135	
PA_atk-s05_10a:135_2	“dīpaṅkaro kira samaṇissaro paramābhisambodhiṃ patvā pavattavaradhammacakko anupubbena	135	
PA_atk-s05_10a:135_3	cārikaṃ caramāno amhākaṃ rammanagaraṃ patvā sudassanamahāvihāre paṭivasatī”ti sutvā	135	
PA_atk-s05_10a:135_4	sappinavanītādīni ceva bhesajjāni vatthacchādanāni ca gāhāpetvā gandhamālādihatthā	135	
PA_atk-s05_10a:135_5	yena buddho, yena dhammo, yena saṅgho, tanninnā tappoṇā tappabbhārā hutvā satthāraṃ	135	
PA_atk-s05_10a:135_6	upasaṅkamitvā vanditvā gandhamālādīhi pūjetvā ekamantaṃ nisinnā dhammadesanaṃ sutvā	135	
PA_atk-s05_10a:135_7	svātanāya nimantetvā uṭṭhāyāsanā pakkamiṃsu.	135	
PA_atk-s05_10a:136_0	Te punadivase mahādānaṃ sajjetvā nagaraṃ alaṅkaritvā dasabalassa āgamanamaggaṃ alaṅkarontā	136	
PA_atk-s05_10a:136_1	udakabhinnaṭṭhānesu paṃsuṃ pakkhipitvā samaṃ bhūmitalaṃ katvā rajatapaṭṭavaṇṇaṃ vālukaṃ	136	
PA_atk-s05_10a:136_2	ākiranti, lāje ceva pupphāni ca vikiranti, nānāvirāgehi vatthehi dhajapaṭāke ussāpenti,	136	
PA_atk-s05_10a:136_3	kadaliyo ceva puṇṇaghaṭapantiyo ca patiṭṭhāpenti. Tasmiṃ kāle sumedhatāpaso attano	136	
PA_atk-s05_10a:136_4	assamapadā ākāsaṃ uggantvā, tesaṃ manussānaṃ uparibhāgena ākāsena gacchanto te haṭṭhatuṭṭhe	136	
PA_atk-s05_10a:136_5	manusse disvā “kiṃ nu kho kāraṇa”nti ākāsato oruyha ekamantaṃ ṭhito manusse pucchi	136	
PA_atk-s05_10a:136_6	– “ambho, kassa tumhe idha visamaṃ maggaṃ alaṅkarothā”ti? Tena vuttaṃ –	136	
PA_atk-s05_10a:137	“Paccantadesavisaye, nimantetvā tathāgataṃ;	13	
PA_atk-s05_10a:138	Tassa āgamanaṃ maggaṃ, sodhenti tuṭṭhamānasā.	13	
PA_atk-s05_10a:139	“Ahaṃ tena samayena, nikkhamitvā sakassamā;	13	
PA_atk-s05_10a:140	Dhunanto vākacīrāni, gacchāmi ambare tadā.	14	
PA_atk-s05_10a:141	“Vedajātaṃ janaṃ disvā, tuṭṭhahaṭṭhaṃ pamoditaṃ;	14	
PA_atk-s05_10a:142	Orohitvāna gaganā, manusse pucchi tāvade.	14	
PA_atk-s05_10a:143	“‘Tuṭṭhahaṭṭho pamudito, vedajāto mahājano;	14	
PA_atk-s05_10a:144	Kassa sodhīyati maggo, añjasaṃ vaṭumāyana”’nti.	14	
PA_atk-s05_10a:145_0	Manussā āhaṃsu – “bhante sumedha, na tvaṃ jānāsi, dīpaṅkaro dasabalo sammāsambuddho	145	
PA_atk-s05_10a:145_1	sambodhiṃ patvā pavattavaradhammacakko cārikaṃ caramāno amhākaṃ nagaraṃ patvā sudassanamahāvihāre	145	
PA_atk-s05_10a:145_2	paṭivasati. Mayaṃ taṃ bhagavantaṃ nimantayimha, tassetaṃ buddhassa bhagavato āgamanamaggaṃ	145	
PA_atk-s05_10a:145_3	alaṅkaromā”ti. Atha sumedhatāpaso cintesi – “buddhoti kho ghosamattakampi loke dullabhaṃ,	145	
PA_atk-s05_10a:145_4	pageva buddhuppādo, mayāpi imehi manussehi saddhiṃ dasabalassa maggaṃ alaṅkarituṃ	145	
PA_atk-s05_10a:145_5	vaṭṭatī”ti. So te manusse āha – “sace, bho, tumhe etaṃ maggaṃ buddhassa alaṅkarotha,	145	
PA_atk-s05_10a:145_6	mayhampi ekaṃ okāsaṃ detha, ahampi tumhehi saddhiṃ maggaṃ alaṅkarissāmī”ti. Te “sādhū”ti	145	
PA_atk-s05_10a:145_7	sampaṭicchitvā “sumedhatāpaso iddhimā”ti jānantā udakabhinnokāsaṃ sallakkhetvā –	145	
PA_atk-s05_10a:145_8	“tvaṃ imaṃ ṭhānaṃ alaṅkarohī”ti adaṃsu. Sumedho buddhārammaṇaṃ pītiṃ gahetvā cintesi	145	
PA_atk-s05_10a:145_9	– “ahaṃ imaṃ okāsaṃ iddhiyā alaṅkarituṃ pahomi, evaṃ alaṅkato na maṃ paritosessati,	145	
PA_atk-s05_10a:145_10	ajja mayā kāyaveyyāvaccaṃ kātuṃ vaṭṭatī”ti paṃsuṃ āharitvā tasmiṃ padese pakkhipi.	1451	
PA_atk-s05_10a:146_0	Tassa tasmiṃ padese aniṭṭhiteyeva dīpaṅkaradasabalo mahānubhāvānaṃ chaḷabhiññānaṃ	146	
PA_atk-s05_10a:146_1	khīṇāsavānaṃ catūhi satasahassehi parivuto devatāsu dibbagandhamālādīhi pūjayantāsu	146	
PA_atk-s05_10a:146_2	dibbaturiyehi vajjantāsu dibbasaṅgītesu pavattentesu manussesu mānusakehi gandhamālādīhi	146	
PA_atk-s05_10a:146_3	ceva turiyehi ca pūjayantesu anopamāya buddhalīlāya manosilātale vijambhamāno sīho	146	
PA_atk-s05_10a:146_4	viya taṃ alaṅkatapaṭiyattaṃ maggaṃ paṭipajji. Sumedhatāpaso akkhīni ummīletvā alaṅkatamaggena	146	
PA_atk-s05_10a:146_5	āgacchantassa dasabalassa dvattiṃsamahāpurisalakkhaṇapaṭimaṇḍitaṃ asītiyā anubyañjanehi	146	
PA_atk-s05_10a:146_6	anurañjitaṃ byāmappabhāya samparivāritaṃ maṇivaṇṇagaganatale nānappakārā vijjulatā	146	
PA_atk-s05_10a:146_7	viya āveḷāveḷabhūtā ceva yugaḷayugaḷabhūtā ca chabbaṇṇaghanabuddharasmiyo vissajjentaṃ	146	
PA_atk-s05_10a:146_8	rūpasobhaggappattaṃ attabhāvaṃ oloketvā – “ajja mayā dasabalassa jīvitapariccāgaṃ	146	
PA_atk-s05_10a:146_9	kātuṃ vaṭṭati, mā bhagavā kalalaṃ akkami, maṇiphalakasetuṃ pana akkamanto viya saddhiṃ	146	
PA_atk-s05_10a:146_10	catūhi khīṇāsavasatasahassehi mama piṭṭhiṃ maddamāno gacchatu, taṃ me bhavissati	1461	
PA_atk-s05_10a:146_11	dīgharattaṃ hitāya sukhāyā”ti kese mocetvā ajinacammajaṭāmaṇḍalavākacīrāni kāḷavaṇṇe	1461	
PA_atk-s05_10a:146_12	kalale pattharitvā maṇiphalakasetu viya kalalapiṭṭhe nipajji. Tena vuttaṃ –	1461	
PA_atk-s05_10a:147	“Te me puṭṭhā viyākaṃsu, ‘buddho loke anuttaro;	14	
PA_atk-s05_10a:148	Dīpaṅkaro nāma jino, uppajji lokanāyako;	14	
PA_atk-s05_10a:149	Tassa sodhīyati maggo, añjasaṃ vaṭumāyanaṃ’.	14	
PA_atk-s05_10a:150	“Buddhotivacanaṃ sutvāna, pīti uppajji tāvade;	15	
PA_atk-s05_10a:151	Buddho buddhoti kathayanto, somanassaṃ pavedayiṃ.	15	
PA_atk-s05_10a:152	“Tattha ṭhatvā vicintesiṃ, tuṭṭho saṃviggamānaso;	15	
PA_atk-s05_10a:153	‘Idha bījāni ropissaṃ, khaṇo ve mā upaccagā’.	15	
PA_atk-s05_10a:154	“Yadi buddhassa sodhetha, ekokāsaṃ dadātha me;	15	
PA_atk-s05_10a:155	Ahampi sodhayissāmi, añjasaṃ vaṭumāyanaṃ.	15	
PA_atk-s05_10a:156	“Adaṃsu te mamokāsaṃ, sodhetuṃ añjasaṃ tadā;	15	
PA_atk-s05_10a:157	Buddho buddhoti cintento, maggaṃ sodhemahaṃ tadā.	15	
PA_atk-s05_10a:158	“Aniṭṭhite mamokāse, dīpaṅkaro mahāmuni;	15	
PA_atk-s05_10a:159	Catūhi satasahassehi, chaḷabhiññehi tādihi;	15	
PA_atk-s05_10a:160	Khīṇāsavehi vimalehi, paṭipajji añjasaṃ jino.	16	
PA_atk-s05_10a:161	“Paccuggamanā vattanti, vajjanti bheriyo bahū;	16	
PA_atk-s05_10a:162	Āmoditā naramarū, sādhukāraṃ pavattayuṃ.	16	
PA_atk-s05_10a:163	“Devā manusse passanti, manussāpi ca devatā;	16	
PA_atk-s05_10a:164	Ubhopi te pañjalikā, anuyanti tathāgataṃ.	16	
PA_atk-s05_10a:165	“Devā dibbehi turiyehi, manussā mānusehi ca;	16	
PA_atk-s05_10a:166	Ubhopi te vajjayantā, anuyanti tathāgataṃ.	16	
PA_atk-s05_10a:167	“Dibbaṃ mandāravaṃ pupphaṃ, padumaṃ pārichattakaṃ;	16	
PA_atk-s05_10a:168	Disodisaṃ okiranti, ākāsanabhagatā marū.	16	
PA_atk-s05_10a:169	“Dibbaṃ candanacuṇṇañca, varagandhañca kevalaṃ;	16	
PA_atk-s05_10a:170	Disodisaṃ okiranti, ākāsanabhagatā marū.	17	
PA_atk-s05_10a:171	“Campakaṃ salalaṃ nīpaṃ, nāgapunnāgaketakaṃ;	17	
PA_atk-s05_10a:172	Disodisaṃ ukkhipanti, bhūmitalagatā narā.	17	
PA_atk-s05_10a:173	“Kese muñcitvāhaṃ tattha, vākacīrañca cammakaṃ;	17	
PA_atk-s05_10a:174	Kalale pattharitvāna, avakujjo nipajjahaṃ.	17	
PA_atk-s05_10a:175	“Akkamitvāna maṃ buddho, saha sissehi gacchatu;	17	
PA_atk-s05_10a:176	Mā naṃ kalale akkamittha, hitāya me bhavissatī”ti.	17	
PA_atk-s05_10a:177_0	So pana kalalapiṭṭhe nipannakova puna akkhīni ummīletvā dīpaṅkaradasabalassa buddhasiriṃ	177	
PA_atk-s05_10a:177_1	sampassamāno evaṃ cintesi – “sace ahaṃ iccheyyaṃ, sabbakilese jhāpetvā saṅghanavako	177	
PA_atk-s05_10a:177_2	hutvā rammanagaraṃ paviseyyaṃ, aññātakavesena pana me kilese jhāpetvā nibbānappattiyā	177	
PA_atk-s05_10a:177_3	kiccaṃ natthi, yaṃnūnāhaṃ dīpaṅkaradasabalo viya paramābhisambodhiṃ patvā dhammanāvaṃ	177	
PA_atk-s05_10a:177_4	āropetvā mahājanaṃ saṃsārasāgarā uttāretvā pacchā parinibbāyeyyaṃ, idaṃ mayhaṃ patirūpa”nti.	177	
PA_atk-s05_10a:177_5	Tato aṭṭha dhamme samodhānetvā buddhabhāvāya abhinīhāraṃ katvā nipajji. Tena vuttaṃ –	177	
PA_atk-s05_10a:178	“Pathaviyaṃ nipannassa, evaṃ me āsi cetaso;	17	
PA_atk-s05_10a:179	‘Icchamāno ahaṃ ajja, kilese jhāpaye mama.	17	
PA_atk-s05_10a:180	“‘Kiṃ me aññātavesena, dhammaṃ sacchikatenidha;	18	
PA_atk-s05_10a:181	Sabbaññutaṃ pāpuṇitvā, buddho hessaṃ sadevake.	18	
PA_atk-s05_10a:182	“‘Kiṃ me ekena tiṇṇena, purisena thāmadassinā;	18	
PA_atk-s05_10a:183	Sabbaññutaṃ pāpuṇitvā, santāressaṃ sadevakaṃ.	18	
PA_atk-s05_10a:184	“‘Iminā me adhikārena, katena purisuttame;	18	
PA_atk-s05_10a:185	Sabbaññutaṃ pāpuṇitvā, tāremi janataṃ bahuṃ.	18	
PA_atk-s05_10a:186	“‘Saṃsārasotaṃ chinditvā, viddhaṃsetvā tayo bhave;	18	
PA_atk-s05_10a:187	Dhammanāvaṃ samāruyha, santāressaṃ sadevaka”’nti.	18	
PA_atk-s05_10a:188	Yasmā pana buddhattaṃ patthentassa –	18	
PA_atk-s05_10a:189	“Manussattaṃ liṅgasampatti, hetu satthāradassanaṃ;	18	
PA_atk-s05_10a:190	Pabbajjā guṇasampatti, adhikāro ca chandatā;	19	
PA_atk-s05_10a:191	Aṭṭhadhammasamodhānā, abhinīhāro samijjhatī”ti.	19	
PA_atk-s05_10a:192_0	Manussattabhāvasmiṃyeva hi ṭhatvā buddhattaṃ patthentassa patthanā samijjhati, nāgassa	192	
PA_atk-s05_10a:192_1	vā supaṇṇassa vā devatāya vā sakkassa vā patthanā no samijjhati. Manussattabhāvepi	192	
PA_atk-s05_10a:192_2	purisaliṅge ṭhitasseva patthanā samijjhati, itthiyā vā paṇḍakanapuṃsakaubhatobyañjanakānaṃ	192	
PA_atk-s05_10a:192_3	vā no samijjhati. Purisassapi tasmiṃ attabhāve arahattappattiyā hetusampannasseva	192	
PA_atk-s05_10a:192_4	patthanā samijjhati, no itarassa. Hetusampannassāpi jīvamānabuddhasseva santike patthentasseva	192	
PA_atk-s05_10a:192_5	patthanā samijjhati, parinibbute buddhe cetiyasantike vā bodhimūle vā patthentassa	192	
PA_atk-s05_10a:192_6	na samijjhati. Buddhānaṃ santike patthentassapi pabbajjāliṅge ṭhitasseva samijjhati,	192	
PA_atk-s05_10a:192_7	no gihiliṅge ṭhitassa. Pabbajitassapi pañcābhiññāaṭṭhasamāpattilābhinoyeva samijjhati,	192	
PA_atk-s05_10a:192_8	na imāya guṇasampattiyā virahitassa. Guṇasampannenapi yena attano jīvitaṃ buddhānaṃ	192	
PA_atk-s05_10a:192_9	pariccattaṃ hoti, tasseva iminā adhikārena adhikārasampannassa samijjhati, na itarassa.	192	
PA_atk-s05_10a:192_10	Adhikārasampannassāpi yassa buddhakārakadhammānaṃ atthāya mahanto chando ca ussāho	1921	
PA_atk-s05_10a:192_11	ca vāyāmo ca pariyeṭṭhi ca, tasseva samijjhati, na itarassa.	1921	
PA_atk-s05_10a:193_0	Tatridaṃ chandamahantatāya opammaṃ – sace hi evamassa yo sakalacakkavāḷagabbhaṃ ekodakībhūtaṃ	193	
PA_atk-s05_10a:193_1	attano bāhubalena uttaritvā pāraṃ gantuṃ samattho, so buddhattaṃ pāpuṇāti. Yo vā	193	
PA_atk-s05_10a:193_2	pana sakalacakkavāḷagabbhaṃ veḷugumbasañchannaṃ viyūhitvā madditvā padasā gacchanto	193	
PA_atk-s05_10a:193_3	pāraṃ gantuṃ samattho, so buddhattaṃ pāpuṇāti. Yo vā pana sakalacakkavāḷagabbhaṃ	193	
PA_atk-s05_10a:193_4	sattiyo ākoṭetvā nirantaraṃ sattiphalasamākiṇṇaṃ padasā akkamamāno pāraṃ gantuṃ samattho,	193	
PA_atk-s05_10a:193_5	so buddhattaṃ pāpuṇāti. Yo vā pana sakalacakkavāḷagabbhaṃ vītaccitaṅgārabharitaṃ	193	
PA_atk-s05_10a:193_6	pādehi maddamāno pāraṃ gantuṃ samattho, so buddhattaṃ pāpuṇātīti. Yo etesu ekampi	193	
PA_atk-s05_10a:193_7	attano dukkaraṃ na maññati, “ahaṃ etampi taritvā vā gantvā vā pāraṃ gamissāmī”ti	193	
PA_atk-s05_10a:193_8	evaṃ mahantena chandena ca ussāhena ca vāyāmena ca pariyeṭṭhiyā ca samannāgato hoti,	193	
PA_atk-s05_10a:193_9	etasseva patthanā samijjhati, na itarassa. Tasmā sumedhatāpaso ime aṭṭha dhamme samodhānetvāva	193	
PA_atk-s05_10a:193_10	buddhabhāvāya abhinīhāraṃ katvā nipajji.	1931	
PA_atk-s05_10a:194_0	Dīpaṅkaropi bhagavā āgantvā sumedhatāpasassa sīsabhāge ṭhatvā maṇisīhapañjaraṃ ugghāṭento	194	
PA_atk-s05_10a:194_1	viya pañcavaṇṇapasādasampannāni akkhīni ummīletvā kalalapiṭṭhe nipannaṃ sumedhatāpasaṃ	194	
PA_atk-s05_10a:194_2	disvā “ayaṃ tāpaso buddhattāya abhinīhāraṃ katvā nipanno, samijjhissati nu kho etassa	194	
PA_atk-s05_10a:194_3	patthanā, udāhu no”ti anāgataṃsañāṇaṃ pesetvā upadhārento – “ito kappasatasahassādhikāni	194	
PA_atk-s05_10a:194_4	cattāri asaṅkhyeyyāni atikkamitvā ayaṃ gotamo nāma buddho bhavissatī”ti ñatvā ṭhitakova	194	
PA_atk-s05_10a:194_5	parisamajjhe byākāsi – “passatha no tumhe imaṃ uggatapaṃ tāpasaṃ kalalapiṭṭhe nipanna”nti?	194	
PA_atk-s05_10a:194_6	“Evaṃ, bhante”ti. Ayaṃ buddhattāya abhinīhāraṃ katvā nipanno, samijjhissati imassa	194	
PA_atk-s05_10a:194_7	patthanā. Ayañhi ito kappasatasahassādhikānaṃ catunnaṃ asaṅkhayeyyānaṃ matthake gotamo	194	
PA_atk-s05_10a:194_8	nāma buddho bhavissati. Tasmiṃ panassa attabhāve kapilavatthu nāma nagaraṃ nivāso	194	
PA_atk-s05_10a:194_9	bhavissati, māyā nāma devī mātā, suddhodano nāma rājā pitā, aggasāvako upatisso nāma	194	
PA_atk-s05_10a:194_10	thero, dutiyasāvako kolito nāma, buddhupaṭṭhāko ānando nāma, aggasāvikā khemā nāma	1941	
PA_atk-s05_10a:194_11	therī, dutiyasāvikā uppalavaṇṇā nāma therī bhavissati. Ayaṃ paripakkañāṇo mahābhinikkhamanaṃ	1941	
PA_atk-s05_10a:194_12	katvā mahāpadhānaṃ padahitvā nigrodharukkhamūle pāyāsaṃ paṭiggahetvā nerañjarāya	1941	
PA_atk-s05_10a:194_13	tīre paribhuñjitvā bodhimaṇḍaṃ āruyha assattharukkhamūle abhisambujjhissatīti. Tena vuttaṃ –	1941	
PA_atk-s05_10a:195	“Dīpaṅkaro lokavidū, āhutīnaṃ paṭiggaho;	19	
PA_atk-s05_10a:196	Ussīsake maṃ ṭhatvāna, idaṃ vacanamabravi.	19	
PA_atk-s05_10a:197	“‘Passatha imaṃ tāpasaṃ, jaṭilaṃ uggatāpanaṃ;	19	
PA_atk-s05_10a:198	Aparimeyye ito kappe, buddho loke bhavissati.	19	
PA_atk-s05_10a:199	“‘Ahu kapilavhayā rammā, nikkhamitvā tathāgato;	19	
PA_atk-s05_10a:200	Padhānaṃ padahitvāna, katvā dukkarakārikaṃ.	20	
PA_atk-s05_10a:201	“‘Ajapālarukkhamūle, nisīditvā tathāgato;	20	
PA_atk-s05_10a:202	Tattha pāyāsaṃ paggayha, nerañjaramupehiti.	20	
PA_atk-s05_10a:203	“‘Nerañjarāya tīramhi, pāyāsaṃ ada so jino;	20	
PA_atk-s05_10a:204	Paṭiyattavaramaggena, bodhimūlamupehiti.	20	
PA_atk-s05_10a:205	“‘Tato padakkhiṇaṃ katvā, bodhimaṇḍaṃ anuttaro;	20	
PA_atk-s05_10a:206	Assattharukkhamūlamhi, bujjhissati mahāyaso.	20	
PA_atk-s05_10a:207	“‘Imassa janikā mātā, māyā nāma bhavissati;	20	
PA_atk-s05_10a:208	Pitā suddhodano nāma, ayaṃ hessati gotamo.	20	
PA_atk-s05_10a:209	“‘Anāsavā vītarāgā, santacittā samāhitā;	20	
PA_atk-s05_10a:210	Kolito upatisso ca, aggā hessanti sāvakā;	21	
PA_atk-s05_10a:211	Ānando nāmupaṭṭhāko, upaṭṭhissati taṃ jinaṃ.	21	
PA_atk-s05_10a:212	“‘Khemā uppalavaṇṇā ca, aggā hessanti sāvikā;	21	
PA_atk-s05_10a:213	Anāsavā vītarāgā, santacittā samāhitā;	21	
PA_atk-s05_10a:214	Bodhi tassa bhagavato, assatthoti pavuccatī”’ti. ;	21	
PA_atk-s05_10a:215_0	Taṃ sutvā sumedhatāpaso – “mayhaṃ kira patthanā samijjhissatī”ti somanassappatto	215	
PA_atk-s05_10a:215_1	ahosi. Mahājano dīpaṅkaradasabalassa vacanaṃ sutvā “sumedhatāpaso kira buddhabījaṃ	215	
PA_atk-s05_10a:215_2	buddhaṅkuro”ti haṭṭhatuṭṭho ahosi. Evañcassa ahosi – “yathā nāma manussā nadiṃ tarantā	215	
PA_atk-s05_10a:215_3	ujukena titthena uttarituṃ asakkontā heṭṭhātitthena uttaranti, evameva mayampi dīpaṅkaradasabalassa	215	
PA_atk-s05_10a:215_4	sāsane maggaphalaṃ alabhamānā anāgate yadā tvaṃ buddho bhavissasi, tadā tava sammukhā	215	
PA_atk-s05_10a:215_5	maggaphalaṃ sacchikātuṃ samatthā bhaveyyāmā”ti patthanaṃ ṭhapayiṃsu. Dīpaṅkaradasabalopi	215	
PA_atk-s05_10a:215_6	bodhisattaṃ pasaṃsitvā aṭṭhapupphamuṭṭhīhi pūjetvā padakkhiṇaṃ katvā pakkāmi. Tepi	215	
PA_atk-s05_10a:215_7	catusatasahassasaṅkhā khīṇāsavā bodhisattaṃ gandhehi ca mālāhi ca pūjetvā padakkhiṇaṃ	215	
PA_atk-s05_10a:215_8	katvā pakkamiṃsu. Devamanussā pana tatheva pūjetvā vanditvā pakkantā.	215	
PA_atk-s05_10a:216_0	Bodhisatto sabbesaṃ paṭikkantakāle sayanā vuṭṭhāya “pāramiyo vicinissāmī”ti puppharāsimatthake	216	
PA_atk-s05_10a:216_1	pallaṅkaṃ ābhujitvā nisīdi. Evaṃ nisinne bodhisatte sakaladasasahassacakkavāḷe devatā	216	
PA_atk-s05_10a:216_2	sādhukāraṃ datvā “ayya sumedhatāpasa, porāṇakabodhisattānaṃ pallaṅkaṃ ābhujitvā ‘pāramiyo	216	
PA_atk-s05_10a:216_3	vicinissāmā’ti nisinnakāle yāni pubbanimittāni nāma paññāyanti, tāni sabbānipi ajja	216	
PA_atk-s05_10a:216_4	pātubhūtāni, nissaṃsayena tvaṃ buddho bhavissasi. Mayametaṃ jānāma ‘yassetāni nimittāni	216	
PA_atk-s05_10a:216_5	paññāyanti, ekantena so buddho hoti’, tvaṃ attano vīriyaṃ daḷhaṃ katvā paggaṇhā”ti	216	
PA_atk-s05_10a:216_6	bodhisattaṃ nānappakārāhi thutīhi abhitthaviṃsu. Tena vuttaṃ –	216	
PA_atk-s05_10a:217	“Idaṃ sutvāna vacanaṃ, asamassa mahesino;	21	
PA_atk-s05_10a:218	Āmoditā naramarū, buddhabījaṃ kira ayaṃ.	21	
PA_atk-s05_10a:219	“Ukkuṭṭhisaddā vattanti, apphoṭenti hasanti ca;	21	
PA_atk-s05_10a:220	Katañjalī namassanti, dasasahassī sadevakā.	22	
PA_atk-s05_10a:221	“Yadimassa lokanāthassa, virajjhissāma sāsanaṃ;	22	
PA_atk-s05_10a:222	Anāgatamhi addhāne, hessāma sammukhā imaṃ.	22	
PA_atk-s05_10a:223	“Yathā manussā nadiṃ tarantā, paṭititthaṃ virajjhiya;	22	
PA_atk-s05_10a:224	Heṭṭhā titthe gahetvāna, uttaranti mahānadiṃ.	22	
PA_atk-s05_10a:225	“Evameva mayaṃ sabbe, yadi muñcāmimaṃ jinaṃ;	22	
PA_atk-s05_10a:226	Anāgatamhi addhāne, hessāma sammukhā imaṃ.	22	
PA_atk-s05_10a:227	“Dīpaṅkaro lokavidū, āhutīnaṃ paṭiggaho;	22	
PA_atk-s05_10a:228	Mama kammaṃ pakittetvā, dakkhiṇaṃ pādamuddhari.	22	
PA_atk-s05_10a:229	“Ye tatthāsuṃ jinaputtā, sabbe padakkhiṇamakaṃsu maṃ;	22	
PA_atk-s05_10a:230	Narā nāgā ca gandhabbā, abhivādetvāna pakkamuṃ.	23	
PA_atk-s05_10a:231	“Dassanaṃ me atikkante, sasaṅghe lokanāyake;	23	
PA_atk-s05_10a:232	Haṭṭhatuṭṭhena cittena, āsanā vuṭṭhahiṃ tadā.	23	
PA_atk-s05_10a:233	“Sukhena sukhito homi, pāmojjena pamodito;	23	
PA_atk-s05_10a:234	Pītiyā ca abhissanno, pallaṅkaṃ ābhujiṃ tadā.	23	
PA_atk-s05_10a:235	“Pallaṅkena nisīditvā, evaṃ cintesahaṃ tadā;	23	
PA_atk-s05_10a:236	‘Vasībhūto ahaṃ jhāne, abhiññāpāramiṃ gato.	23	
PA_atk-s05_10a:237	“‘Dasasahassilokamhi, isayo natthi me samā;	23	
PA_atk-s05_10a:238	Asamo iddhidhammesu, alabhiṃ īdisaṃ sukhaṃ’.	23	
PA_atk-s05_10a:239	“Pallaṅkābhujane mayhaṃ, dasasahassādhivāsino;	23	
PA_atk-s05_10a:240	Mahānādaṃ pavattesuṃ, dhuvaṃ buddho bhavissasi.	24	
PA_atk-s05_10a:241	“Yā pubbe bodhisattānaṃ, pallaṅkavaramābhuje;	24	
PA_atk-s05_10a:242	Nimittāni padissanti, tāni ajja padissare.	24	
PA_atk-s05_10a:243	“Sītaṃ byāpagataṃ hoti, uṇhañca upasammati;	24	
PA_atk-s05_10a:244	Tāni ajja padissanti, dhuvaṃ buddho bhavissasi.	24	
PA_atk-s05_10a:245	“Dasasahassī lokadhātū, nissaddā honti nirākulā;	24	
PA_atk-s05_10a:246	Tāni ajja padissanti, dhuvaṃ buddho bhavissasi.	24	
PA_atk-s05_10a:247	“Mahāvātā na vāyanti, na sandanti savantiyo;	24	
PA_atk-s05_10a:248	Tāni ajja padissanti, dhuvaṃ buddho bhavissasi.	24	
PA_atk-s05_10a:249	“Thalajā dakajā pupphā, sabbe pupphanti tāvade;	24	
PA_atk-s05_10a:250	Tepajja pupphitā sabbe, dhuvaṃ buddho bhavissasi.	25	
PA_atk-s05_10a:251	“Latā vā yadi vā rukkhā, phalabhārā honti tāvade;	25	
PA_atk-s05_10a:252	Tepajja phalitā sabbe, dhuvaṃ buddho bhavissasi.	25	
PA_atk-s05_10a:253	“Ākāsaṭṭhā ca bhūmaṭṭhā, ratanā jotanti tāvade;	25	
PA_atk-s05_10a:254	Tepajja ratanā jotanti, dhuvaṃ buddho bhavissasi.	25	
PA_atk-s05_10a:255	“Mānusakā ca dibbā ca, turiyā vajjanti tāvade;	25	
PA_atk-s05_10a:256	Tepajjubho abhiravanti, dhuvaṃ buddho bhavissasi.	25	
PA_atk-s05_10a:257	“Vicittapupphā gaganā, abhivassanti tāvade;	25	
PA_atk-s05_10a:258	Tepi ajja pavassanti, dhuvaṃ buddho bhavissasi.	25	
PA_atk-s05_10a:259	“Mahāsamuddo ābhujati, dasasahassī pakampati;	25	
PA_atk-s05_10a:260	Tepajjubho abhiravanti, dhuvaṃ buddho bhavissasi.	26	
PA_atk-s05_10a:261	“Nirayepi dasasahasse, aggī nibbanti tāvade;	26	
PA_atk-s05_10a:262	Tepajja nibbutā aggī, dhuvaṃ buddho bhavissasi.	26	
PA_atk-s05_10a:263	“Vimalo hoti sūriyo, sabbā dissanti tārakā;	26	
PA_atk-s05_10a:264	Tepi ajja padissanti, dhuvaṃ buddho bhavissasi.	26	
PA_atk-s05_10a:265	“Anovaṭṭhena udakaṃ, mahiyā ubbhijji tāvade;	26	
PA_atk-s05_10a:266	Tampajjubbhijjate mahiyā, dhuvaṃ buddho bhavissasi.	26	
PA_atk-s05_10a:267	“Tārāgaṇā virocanti, nakkhattā gaganamaṇḍale;	26	
PA_atk-s05_10a:268	Visākhā candimāyuttā, dhuvaṃ buddho bhavissasi.	26	
PA_atk-s05_10a:269	“Bilāsayā darīsayā, nikkhamanti sakāsayā;	26	
PA_atk-s05_10a:270	Tepajja āsayā chuddhā, dhuvaṃ buddho bhavissasi.	27	
PA_atk-s05_10a:271	“Na hoti arati sattānaṃ, santuṭṭhā honti tāvade;	27	
PA_atk-s05_10a:272	Tepajja sabbe santuṭṭhā, dhuvaṃ buddho bhavissasi.	27	
PA_atk-s05_10a:273	“Rogā tadupasammanti, jighacchā ca vinassati;	27	
PA_atk-s05_10a:274	Tānipajja padissanti, dhuvaṃ buddho bhavissasi.	27	
PA_atk-s05_10a:275	“Rāgo tadā tanu hoti, doso moho vinassati;	27	
PA_atk-s05_10a:276	Tepajja vigatā sabbe, dhuvaṃ buddho bhavissasi.	27	
PA_atk-s05_10a:277	“Bhayaṃ tadā na bhavati, ajjapetaṃ padissati;	27	
PA_atk-s05_10a:278	Tena liṅgena jānāma, dhuvaṃ buddho bhavissasi.	27	
PA_atk-s05_10a:279	“Rajo nuddhaṃsati uddhaṃ, ajjapetaṃ padissati;	27	
PA_atk-s05_10a:280	Tena liṅgena jānāma, dhuvaṃ buddho bhavissasi.	28	
PA_atk-s05_10a:281	“Aniṭṭhagandho pakkamati, dibbagandho pavāyati;	28	
PA_atk-s05_10a:282	Sopajja vāyati gandho, dhuvaṃ buddho bhavissasi.	28	
PA_atk-s05_10a:283	“Sabbe devā padissanti, ṭhapayitvā arūpino;	28	
PA_atk-s05_10a:284	Tepajja sabbe dissanti, dhuvaṃ buddho bhavissasi.	28	
PA_atk-s05_10a:285	“Yāvatā nirayā nāma, sabbe dissanti tāvade;	28	
PA_atk-s05_10a:286	Tepajja sabbe dissanti, dhuvaṃ buddho bhavissasi.	28	
PA_atk-s05_10a:287	“Kuṭṭā kavāṭā selā ca, na hontāvaraṇā tadā;	28	
PA_atk-s05_10a:288	Ākāsabhūtā tepajja, dhuvaṃ buddho bhavissasi.	28	
PA_atk-s05_10a:289	“Cutī ca upapatti ca, khaṇe tasmiṃ na vijjati;	28	
PA_atk-s05_10a:290	Tānipajja padissanti, dhuvaṃ buddho bhavissasi.	29	
PA_atk-s05_10a:291	“Daḷhaṃ paggaṇha vīriyaṃ, mā nivatta abhikkama;	29	
PA_atk-s05_10a:292	Mayampetaṃ vijānāma, dhuvaṃ buddho bhavissasī”ti. ;	29	
PA_atk-s05_10a:293_0	Bodhisatto dīpaṅkaradasabalassa ca dasasahassacakkavāḷadevatānañca vacanaṃ sutvā	293	
PA_atk-s05_10a:293_1	bhiyyosomattāya sañjātussāho hutvā cintesi – “buddhā nāma amoghavacanā, natthi buddhānaṃ	293	
PA_atk-s05_10a:293_2	kathāya aññathattaṃ. Yathā hi ākāse khittaleḍḍussa patanaṃ dhuvaṃ, jātassa maraṇaṃ,	293	
PA_atk-s05_10a:293_3	rattikkhaye sūriyuggamanaṃ, āsayā nikkhantasīhassa sīhanādanadanaṃ, garugabbhāya	293	
PA_atk-s05_10a:293_4	itthiyā bhāramoropanaṃ dhuvaṃ avassambhāvī, evameva buddhānaṃ vacanaṃ nāma dhuvaṃ	293	
PA_atk-s05_10a:293_5	amoghaṃ, addhā ahaṃ buddho bhavissāmī”ti. Tena vuttaṃ –	293	
PA_atk-s05_10a:294	“Buddhassa vacanaṃ sutvā, dasasahassīna cūbhayaṃ;	29	
PA_atk-s05_10a:295	Tuṭṭhahaṭṭho pamodito, evaṃ cintesahaṃ tadā.	29	
PA_atk-s05_10a:296	“Advejjhavacanā buddhā, amoghavacanā jinā;	29	
PA_atk-s05_10a:297	Vitathaṃ natthi buddhānaṃ, dhuvaṃ buddho bhavāmahaṃ.	29	
PA_atk-s05_10a:298	“Yathā khittaṃ nabhe leḍḍu, dhuvaṃ patati bhūmiyaṃ;	29	
PA_atk-s05_10a:299	Tatheva buddhaseṭṭhānaṃ, vacanaṃ dhuvasassataṃ;	29	
PA_atk-s05_10a:300	Vitathaṃ natthi buddhānaṃ, dhuvaṃ buddho bhavāmahaṃ.	30	
PA_atk-s05_10a:301	“Yathāpi sabbasattānaṃ, maraṇaṃ dhuvasassataṃ;	30	
PA_atk-s05_10a:302	Tatheva buddhaseṭṭhānaṃ, vacanaṃ dhuvasassataṃ.	30	
PA_atk-s05_10a:303	“Yathā rattikkhaye patte, sūriyuggamanaṃ dhuvaṃ;	30	
PA_atk-s05_10a:304	Tatheva buddhaseṭṭhānaṃ, vacanaṃ dhuvasassataṃ.	30	
PA_atk-s05_10a:305	“Yathā nikkhantasayanassa, sīhassa nadanaṃ dhuvaṃ;	30	
PA_atk-s05_10a:306	Tatheva buddhaseṭṭhānaṃ, vacanaṃ dhuvasassataṃ.	30	
PA_atk-s05_10a:307	“Yathā āpannasattānaṃ, bhāramoropanaṃ dhuvaṃ;	30	
PA_atk-s05_10a:308	Tatheva buddhaseṭṭhānaṃ, vacanaṃ dhuvasassata”nti. ;	30	
PA_atk-s05_10a:309_0	So “dhuvāhaṃ buddho bhavissāmī”ti evaṃ katasanniṭṭhāno buddhakārake dhamme upadhāretuṃ	309	
PA_atk-s05_10a:309_1	– “kahaṃ nu kho buddhakārakā dhammā, kiṃ uddhaṃ, udāhu adho, disāvidisāsū”ti anukkamena	309	
PA_atk-s05_10a:309_2	sakalaṃ dhammadhātuṃ vicinanto porāṇakabodhisattehi āsevitanisevitaṃ paṭhamaṃ dānapāramiṃ	309	
PA_atk-s05_10a:309_3	disvā evaṃ attānaṃ ovadi – “sumedhapaṇḍita, tvaṃ ito paṭṭhāya paṭhamaṃ dānapāramiṃ	309	
PA_atk-s05_10a:309_4	pūreyyāsi. Yathā hi nikkujjito udakakumbho nissesaṃ katvā udakaṃ vamatiyeva, na paccāharati,	309	
PA_atk-s05_10a:309_5	evameva dhanaṃ vā yasaṃ vā puttadāraṃ vā aṅgapaccaṅgaṃ vā anoloketvā sampattayācakānaṃ	309	
PA_atk-s05_10a:309_6	sabbaṃ icchiticchitaṃ nissesaṃ katvā dadamāno bodhimūle nisīditvā buddho bhavissasī”ti	309	
PA_atk-s05_10a:309_7	paṭhamaṃ dānapāramiṃ daḷhaṃ katvā adhiṭṭhāsi. Tena vuttaṃ –	309	
PA_atk-s05_10a:310	“Handa buddhakare dhamme, vicināmi ito cito;	31	
PA_atk-s05_10a:311	Uddhaṃ adho dasa disā, yāvatā dhammadhātuyā.	31	
PA_atk-s05_10a:312	“Vicinanto tadā dakkhiṃ, paṭhamaṃ dānapāramiṃ;	31	
PA_atk-s05_10a:313	Pubbakehi mahesīhi, anuciṇṇaṃ mahāpathaṃ.	31	
PA_atk-s05_10a:314	“Imaṃ tvaṃ paṭhamaṃ tāva, daḷhaṃ katvā samādiya;	31	
PA_atk-s05_10a:315	Dānapāramitaṃ gaccha, yadi bodhiṃ pattumicchasi.	31	
PA_atk-s05_10a:316	“Yathāpi kumbho sampuṇṇo, yassa kassaci adhokato;	31	
PA_atk-s05_10a:317	Vamatevudakaṃ nissesaṃ, na tattha parirakkhati.	31	
PA_atk-s05_10a:318	“Tatheva yācake disvā, hīnamukkaṭṭhamajjhime;	31	
PA_atk-s05_10a:319	Dadāhi dānaṃ nissesaṃ, kumbho viya adhokato”ti. ;	31	
PA_atk-s05_10a:320_0	Athassa “na ettakeheva buddhakārakadhammehi bhavitabba”nti uttarimpi upadhārayato	320	
PA_atk-s05_10a:320_1	dutiyaṃ sīlapāramiṃ disvā etadahosi – “sumedhapaṇḍita, tvaṃ ito paṭṭhāya sīlapāramimpi	320	
PA_atk-s05_10a:320_2	pūreyyāsi. Yathā hi camarī migo nāma jīvitaṃ anoloketvā attano vālameva rakkhati,	320	
PA_atk-s05_10a:320_3	evaṃ tvampi ito paṭṭhāya jīvitampi anoloketvā sīlameva rakkhamāno buddho bhavissasī”ti	320	
PA_atk-s05_10a:320_4	dutiyaṃ sīlapāramiṃ daḷhaṃ katvā adhiṭṭhāsi. Tena vuttaṃ –	320	
PA_atk-s05_10a:321	“Na hete ettakāyeva, buddhadhammā bhavissare;	32	
PA_atk-s05_10a:322	Aññepi vicinissāmi, ye dhammā bodhipācanā.	32	
PA_atk-s05_10a:323	“Vicinanto tadā dakkhiṃ, dutiyaṃ sīlapāramiṃ;	32	
PA_atk-s05_10a:324	Pubbakehi mahesīhi, āsevitanisevitaṃ.	32	
PA_atk-s05_10a:325	“Imaṃ tvaṃ dutiyaṃ tāva, daḷhaṃ katvā samādiya;	32	
PA_atk-s05_10a:326	Sīlapāramitaṃ gaccha, yadi bodhiṃ pattumicchasi.	32	
PA_atk-s05_10a:327	“Yathāpi camarī vālaṃ, kismiñci paṭilaggitaṃ;	32	
PA_atk-s05_10a:328	Upeti maraṇaṃ tattha, na vikopeti vāladhiṃ.	32	
PA_atk-s05_10a:329	“Tatheva catūsu bhūmīsu, sīlāni paripūraya;	32	
PA_atk-s05_10a:330	Parirakkha sadā sīlaṃ, camarī viya vāladhi”nti. ;	33	
PA_atk-s05_10a:331_0	Athassa “na ettakeheva buddhakārakadhammehi bhavitabba”nti uttarimpi upadhārayato	331	
PA_atk-s05_10a:331_1	tatiyaṃ nekkhammapāramiṃ disvā etadahosi – “sumedhapaṇḍita, tvaṃ ito paṭṭhāya nekkhammapāramimpi	331	
PA_atk-s05_10a:331_2	pūreyyāsi. Yathā hi ciraṃ bandhanāgāre vasamāno puriso na tattha sinehaṃ karoti,	331	
PA_atk-s05_10a:331_3	atha kho ukkaṇṭhatiyeva, avasitukāmo hoti, evameva tvampi sabbabhave bandhanāgārasadise	331	
PA_atk-s05_10a:331_4	katvā sabbabhavehi ukkaṇṭhito muccitukāmo hutvā nekkhammābhimukhova hohi. Evaṃ buddho	331	
PA_atk-s05_10a:331_5	bhavissasī”ti tatiyaṃ nekkhammapāramiṃ daḷhaṃ katvā adhiṭṭhāsi. Tena vuttaṃ –	331	
PA_atk-s05_10a:332	“Na hete ettakāyeva, buddhadhammā bhavissare;	33	
PA_atk-s05_10a:333	Aññepi vicinissāmi, ye dhammā bodhipācanā.	33	
PA_atk-s05_10a:334	“Vicinanto tadā dakkhiṃ, tatiyaṃ nekkhammapāramiṃ;	33	
PA_atk-s05_10a:335	Pubbakehi mahesīhi, āsevitanisevitaṃ.	33	
PA_atk-s05_10a:336	“Imaṃ tvaṃ tatiyaṃ tāva, daḷhaṃ katvā samādiya;	33	
PA_atk-s05_10a:337	Nekkhammapāramitaṃ gaccha, yadi bodhiṃ pattumicchasi.	33	
PA_atk-s05_10a:338	“Yathā andughare puriso, ciravuttho dukhaṭṭito;	33	
PA_atk-s05_10a:339	Na tattha rāgaṃ janeti, muttimeva gavesati.	33	
PA_atk-s05_10a:340	“Tatheva tvaṃ sabbabhave, passa andugharaṃ viya;	34	
PA_atk-s05_10a:341	Nekkhammābhimukho hohi, bhavato parimuttiyā”ti. ;	34	
PA_atk-s05_10a:342_0	Athassa “na ettakeheva buddhakārakadhammehi bhavitabba”nti uttarimpi upadhārayato	342	
PA_atk-s05_10a:342_1	catutthaṃ paññāpāramiṃ disvā etadahosi – “sumedhapaṇḍita, tvaṃ ito paṭṭhāya paññāpāramimpi	342	
PA_atk-s05_10a:342_2	pūreyyāsi. Hīnamajjhimukkaṭṭhesu kañci avajjetvā sabbepi paṇḍite upasaṅkamitvā pañhaṃ	342	
PA_atk-s05_10a:342_3	puccheyyāsi. Yathā hi piṇḍapātiko bhikkhu hīnādibhedesu kulesu kiñci avajjetvā paṭipāṭiyā	342	
PA_atk-s05_10a:342_4	piṇḍāya caranto khippaṃ yāpanaṃ labhati, evaṃ tvampi sabbapaṇḍite upasaṅkamitvā pañhaṃ	342	
PA_atk-s05_10a:342_5	pucchanto buddho bhavissasī”ti catutthaṃ paññāpāramiṃ daḷhaṃ katvā adhiṭṭhāsi. Tena vuttaṃ –	342	
PA_atk-s05_10a:343	“Na hete ettakāyeva, buddhadhammā bhavissare;	34	
PA_atk-s05_10a:344	Aññepi vicinissāmi, ye dhammā bodhipācanā.	34	
PA_atk-s05_10a:345	“Vicinanto tadā dakkhiṃ, catutthaṃ paññāpāramiṃ;	34	
PA_atk-s05_10a:346	Pubbakehi mahesīhi, āsevitanisevitaṃ.	34	
PA_atk-s05_10a:347	“Imaṃ tvaṃ catutthaṃ tāva, daḷhaṃ katvā samādiya;	34	
PA_atk-s05_10a:348	Paññāpāramitaṃ gaccha, yadi bodhiṃ pattumicchasi.	34	
PA_atk-s05_10a:349	“Yathāpi bhikkhu bhikkhanto, hīnamukkaṭṭhamajjhime;	34	
PA_atk-s05_10a:350	Kulāni na vivajjento, evaṃ labhati yāpanaṃ.	35	
PA_atk-s05_10a:351	“Tatheva tvaṃ sabbakālaṃ, paripucchaṃ budhaṃ janaṃ;	35	
PA_atk-s05_10a:352	Paññāpāramitaṃ gantvā, sambodhiṃ pāpuṇissasī”ti. ;	35	
PA_atk-s05_10a:353_0	Athassa “na ettakeheva buddhakārakadhammehi bhavitabba”nti uttarimpi upadhārayato	353	
PA_atk-s05_10a:353_1	pañcamaṃ vīriyapāramiṃ disvā etadahosi – “sumedhapaṇḍita, tvaṃ ito paṭṭhāya vīriyapāramimpi	353	
PA_atk-s05_10a:353_2	pūreyyāsi, yathā hi sīho migarājā sabbiriyāpathesu daḷhavīriyo hoti, evaṃ tvampi	353	
PA_atk-s05_10a:353_3	sabbabhavesu sabbiriyāpathesu daḷhavīriyo anolīnavīriyo samāno buddho bhavissasī”ti	353	
PA_atk-s05_10a:353_4	pañcamaṃ vīriyapāramiṃ daḷhaṃ katvā adhiṭṭhāsi. Tena vuttaṃ –	353	
PA_atk-s05_10a:354	“Na hete ettakāyeva, buddhadhammā bhavissare;	35	
PA_atk-s05_10a:355	Aññepi vicinissāmi, ye dhammā bodhipācanā.	35	
PA_atk-s05_10a:356	“Vicinanto tadā dakkhiṃ, pañcamaṃ vīriyapāramiṃ;	35	
PA_atk-s05_10a:357	Pubbakehi mahesīhi, āsevitanisevitaṃ.	35	
PA_atk-s05_10a:358	“Imaṃ tvaṃ pañcamaṃ tāva, daḷhaṃ katvā samādiya;	35	
PA_atk-s05_10a:359	Vīriyapāramitaṃ gaccha, yadi bodhiṃ pattumicchasi.	35	
PA_atk-s05_10a:360	“Yathāpi sīho migarājā, nisajjaṭṭhānacaṅkame;	36	
PA_atk-s05_10a:361	Alīnavīriyo hoti, paggahitamano sadā.	36	
PA_atk-s05_10a:362	“Tatheva tvaṃ sabbabhave, paggaṇha vīriyaṃ daḷhaṃ;	36	
PA_atk-s05_10a:363	Vīriyapāramitaṃ gantvā, sambodhiṃ pāpuṇissasī”ti. ;	36	
PA_atk-s05_10a:364_0	Athassa “na ettakeheva buddhakārakadhammehi bhavitabba”nti uttarimpi upadhārayato	364	
PA_atk-s05_10a:364_1	chaṭṭhaṃ khantipāramiṃ disvā etadahosi – “sumedhapaṇḍita, tvaṃ ito paṭṭhāya khantipāramimpi	364	
PA_atk-s05_10a:364_2	pūreyyāsi, sammānanepi avamānanepi khamova bhaveyyāsi. Yathā hi pathaviyaṃ nāma sucimpi	364	
PA_atk-s05_10a:364_3	nikkhipanti asucimpi, na tena pathavī sinehaṃ paṭighaṃ karoti, khamati sahati adhivāsetiyeva,	364	
PA_atk-s05_10a:364_4	evameva tvampi sammānanepi avamānanepi khamova samāno buddho bhavissasī”ti chaṭṭhaṃ	364	
PA_atk-s05_10a:364_5	khantipāramiṃ daḷhaṃ katvā adhiṭṭhāsi. Tena vuttaṃ –	364	
PA_atk-s05_10a:365	“Na hete ettakāyeva, buddhadhammā bhavissare;	36	
PA_atk-s05_10a:366	Aññepi vicinissāmi, ye dhammā bodhipācanā.	36	
PA_atk-s05_10a:367	“Vicinanto tadā dakkhiṃ, chaṭṭhamaṃ khantipāramiṃ;	36	
PA_atk-s05_10a:368	Pubbakehi mahesīhi, āsevitanisevitaṃ.	36	
PA_atk-s05_10a:369	“Imaṃ tvaṃ chaṭṭhamaṃ tāva, daḷhaṃ katvā samādiya;	36	
PA_atk-s05_10a:370	Tattha advejjhamānaso, sambodhiṃ pāpuṇissasi.	37	
PA_atk-s05_10a:371	“Yathāpi pathavī nāma, sucimpi asucimpi ca;	37	
PA_atk-s05_10a:372	Sabbaṃ sahati nikkhepaṃ, na karoti paṭighaṃ tayā.	37	
PA_atk-s05_10a:373	“Tatheva tvampi sabbesaṃ, sammānāvamānakkhamo;	37	
PA_atk-s05_10a:374	Khantipāramitaṃ gantvā, sambodhiṃ pāpuṇissasī”ti. ;	37	
PA_atk-s05_10a:375_0	Athassa “na ettakeheva buddhakārakadhammehi bhavitabba”nti uttarimpi upadhārayato	375	
PA_atk-s05_10a:375_1	sattamaṃ saccapāramiṃ disvā etadahosi – “sumedhapaṇḍita, tvaṃ ito paṭṭhāya saccapāramimpi	375	
PA_atk-s05_10a:375_2	pūreyyāsi, asaniyā matthake patamānāyapi dhanādīnaṃ atthāya chandādīnaṃ vasena sampajānamusāvādaṃ	375	
PA_atk-s05_10a:375_3	nāma mā bhāsi. Yathā hi osadhī tārakā nāma sabbautūsu attano gamanavīthiṃ jahitvā	375	
PA_atk-s05_10a:375_4	aññāya vīthiyā na gacchati, sakavīthiyāva gacchati, evameva tvampi saccaṃ pahāya	375	
PA_atk-s05_10a:375_5	musāvādaṃ nāma avadantoyeva buddho bhavissasī”ti sattamaṃ saccapāramiṃ daḷhaṃ katvā	375	
PA_atk-s05_10a:375_6	adhiṭṭhāsi. Tena vuttaṃ –	375	
PA_atk-s05_10a:376	“Na hete ettakāyeva, buddhadhammā bhavissare;	37	
PA_atk-s05_10a:377	Aññepi vicinissāmi, ye dhammā bodhipācanā.	37	
PA_atk-s05_10a:378	“Vicinanto tadā dakkhiṃ, sattamaṃ saccapāramiṃ;	37	
PA_atk-s05_10a:379	Pubbakehi mahesīhi, āsevitanisevitaṃ.	37	
PA_atk-s05_10a:380	“Imaṃ tvaṃ sattamaṃ tāva, daḷhaṃ katvā samādiya;	38	
PA_atk-s05_10a:381	Tattha advejjhavacano, sambodhiṃ pāpuṇissasi.	38	
PA_atk-s05_10a:382	“Yathāpi osadhī nāma, tulābhūtā sadevake;	38	
PA_atk-s05_10a:383	Samaye utuvasse vā, na vokkamati vīthito.	38	
PA_atk-s05_10a:384	“Tatheva tvampi saccesu, mā vokkamasi vīthito;	38	
PA_atk-s05_10a:385	Saccapāramitaṃ gantvā, sambodhiṃ pāpuṇissasī”ti. ;	38	
PA_atk-s05_10a:386_0	Athassa “na ettakeheva buddhakārakadhammehi bhavitabba”nti uttarimpi upadhārayato	386	
PA_atk-s05_10a:386_1	aṭṭhamaṃ adhiṭṭhānapāramiṃ disvā etadahosi – “sumedhapaṇḍita, tvaṃ ito paṭṭhāya adhiṭṭhānapāramimpi	386	
PA_atk-s05_10a:386_2	pūreyyāsi, yaṃ adhiṭṭhāsi, tasmiṃ adhiṭṭhāne niccalova bhaveyyāsi. Yathā hi pabbato	386	
PA_atk-s05_10a:386_3	nāma sabbāsu disāsu vātehi pahaṭo na kampati na calati, attano ṭhāneyeva tiṭṭhati,	386	
PA_atk-s05_10a:386_4	evameva tvampi attano adhiṭṭhāne niccalo hontova buddho bhavissasī”ti aṭṭhamaṃ adhiṭṭhānapāramiṃ	386	
PA_atk-s05_10a:386_5	daḷhaṃ katvā adhiṭṭhāsi. Tena vuttaṃ –	386	
PA_atk-s05_10a:387	“Na hete ettakāyeva, buddhadhammā bhavissare;	38	
PA_atk-s05_10a:388	Aññepi vicinissāmi, ye dhammā bodhipācanā.	38	
PA_atk-s05_10a:389	“Vicinanto tadā dakkhiṃ, aṭṭhamaṃ adhiṭṭhānapāramiṃ;	38	
PA_atk-s05_10a:390	Pubbakehi mahesīhi, āsevitanisevitaṃ.	39	
PA_atk-s05_10a:391	“Imaṃ tvaṃ aṭṭhamaṃ tāva, daḷhaṃ katvā samādiya;	39	
PA_atk-s05_10a:392	Tattha tvaṃ acalo hutvā, sambodhiṃ pāpuṇissasi.	39	
PA_atk-s05_10a:393	“Yathāpi pabbato selo, acalo suppatiṭṭhito;	39	
PA_atk-s05_10a:394	Na kampati bhusavātehi, sakaṭṭhāneva tiṭṭhati.	39	
PA_atk-s05_10a:395	“Tatheva tvampi adhiṭṭhāne, sabbadā acalo bhava;	39	
PA_atk-s05_10a:396	Adhiṭṭhānapāramitaṃ gantvā, sambodhiṃ pāpuṇissasī”ti. ;	39	
PA_atk-s05_10a:397_0	Athassa “na ettakeheva buddhakārakadhammehi bhavitabba”nti uttarimpi upadhārayato	397	
PA_atk-s05_10a:397_1	navamaṃ mettāpāramiṃ disvā etadahosi – “sumedhapaṇḍita, tvaṃ ito paṭṭhāya mettāpāramimpi	397	
PA_atk-s05_10a:397_2	pūreyyāsi, hitesupi ahitesupi ekacitto bhaveyyāsi. Yathā hi udakaṃ nāma pāpajanassapi	397	
PA_atk-s05_10a:397_3	kalyāṇajanassapi sītabhāvaṃ ekasadisaṃ katvā pharati, evameva tvampi sabbesu sattesu	397	
PA_atk-s05_10a:397_4	mettacittena ekacittova honto buddho bhavissasī”ti navamaṃ mettāpāramiṃ daḷhaṃ katvā	397	
PA_atk-s05_10a:397_5	adhiṭṭhāsi. Tena vuttaṃ –	397	
PA_atk-s05_10a:398	“Na hete ettakāyeva, buddhadhammā bhavissare;	39	
PA_atk-s05_10a:399	Aññepi vicinissāmi, ye dhammā bodhipācanā.	39	
PA_atk-s05_10a:400	“Vicinanto tadā dakkhiṃ, navamaṃ mettāpāramiṃ;	40	
PA_atk-s05_10a:401	Pubbakehi mahesīhi, āsevitanisevitaṃ.	40	
PA_atk-s05_10a:402	“Imaṃ tvaṃ navamaṃ tāva, daḷhaṃ katvā samādiya;	40	
PA_atk-s05_10a:403	Mettāya asamo hohi, yadi bodhiṃ pattumicchasi.	40	
PA_atk-s05_10a:404	“Yathāpi udakaṃ nāma, kalyāṇe pāpake jane;	40	
PA_atk-s05_10a:405	Samaṃ pharati sītena, pavāheti rajomalaṃ.	40	
PA_atk-s05_10a:406	“Tatheva tvampi hitāhite, samaṃ mettāya bhāvaya;	40	
PA_atk-s05_10a:407	Mettāpāramitaṃ gantvā, sambodhiṃ pāpuṇissasī”ti. ;	40	
PA_atk-s05_10a:408_0	Athassa “na ettakeheva buddhakārakadhammehi bhavitabba”nti uttarimpi upadhārayato	408	
PA_atk-s05_10a:408_1	dasamaṃ upekkhāpāramiṃ disvā etadahosi – “sumedhapaṇḍita, tvaṃ ito paṭṭhāya upekkhāpāramimpi	408	
PA_atk-s05_10a:408_2	pūreyyāsi, sukhepi dukkhepi majjhattova bhaveyyāsi. Yathā hi pathavī nāma sucimpi	408	
PA_atk-s05_10a:408_3	asucimpi pakkhipamāne majjhattāva hoti, evameva tvampi sukhadukkhesu majjhattova	408	
PA_atk-s05_10a:408_4	honto buddho bhavissasī”ti dasamaṃ upekkhāpāramiṃ daḷhaṃ katvā adhiṭṭhāsi. Tena vuttaṃ –	408	
PA_atk-s05_10a:409	“Na hete ettakāyeva, buddhadhammā bhavissare;	40	
PA_atk-s05_10a:410	Aññepi vicinissāmi, ye dhammā bodhipācanā.	41	
PA_atk-s05_10a:411	“Vicinanto tadā dakkhiṃ, dasamaṃ upekkhāpāramiṃ;	41	
PA_atk-s05_10a:412	Pubbakehi mahesīhi, āsevitanisevitaṃ.	41	
PA_atk-s05_10a:413	“Imaṃ tvaṃ dasamaṃ tāva, daḷhaṃ katvā samādiya;	41	
PA_atk-s05_10a:414	Tulābhūto daḷho hutvā, sambodhiṃ pāpuṇissasi.	41	
PA_atk-s05_10a:415	“Yathāpi pathavī nāma, nikkhittaṃ asuciṃ suciṃ;	41	
PA_atk-s05_10a:416	Upekkhati ubhopete, kopānunayavajjitā.	41	
PA_atk-s05_10a:417	“Tatheva tvampi sukhadukkhe, tulābhūto sadā bhava;	41	
PA_atk-s05_10a:418	Upekkhāpāramitaṃ gantvā, sambodhiṃ pāpuṇissasī”ti. ;	41	
PA_atk-s05_10a:419_0	Tato cintesi – “imasmiṃ loke bodhisattehi pūretabbā bodhiparipācanā buddhakārakadhammā	419	
PA_atk-s05_10a:419_1	ettakāyeva, dasa pāramiyo ṭhapetvā aññe natthi. Imāpi dasa pāramiyo uddhaṃ ākāsepi	419	
PA_atk-s05_10a:419_2	natthi, heṭṭhā pathaviyampi, puratthimādīsu disāsupi natthi, mayhaṃyeva pana hadayabbhantare	419	
PA_atk-s05_10a:419_3	patiṭṭhitā”ti. Evaṃ tāsaṃ hadaye patiṭṭhitabhāvaṃ disvā sabbāpi tā daḷhaṃ katvā adhiṭṭhāya	419	
PA_atk-s05_10a:419_4	punappunaṃ sammasanto anulomapaṭilomaṃ sammasati, pariyante gahetvā ādiṃ pāpeti,	419	
PA_atk-s05_10a:419_5	ādimhi gahetvā pariyantaṃ pāpeti, majjhe gahetvā ubhato koṭiṃ pāpetvā osāpeti, ubhato	419	
PA_atk-s05_10a:419_6	koṭīsu gahetvā majjhaṃ pāpetvā osāpeti. Bāhirakabhaṇḍapariccāgo dānapāramī nāma,	419	
PA_atk-s05_10a:419_7	aṅgapariccāgo dānaupapāramī nāma, jīvitapariccāgo dānaparamatthapāramī nāmāti dasa	419	
PA_atk-s05_10a:419_8	pāramiyo dasa upapāramiyo dasa paramatthapāramiyoti samattiṃsa pāramiyo telayantaṃ	419	
PA_atk-s05_10a:419_9	vinivaṭṭento viya mahāmeruṃ matthaṃ katvā cakkavāḷamahāsamuddaṃ āluḷento viya ca	419	
PA_atk-s05_10a:419_10	sammasati. Tassevaṃ dasa pāramiyo sammasantassa dhammatejena catunahutādhikadviyojanasatasahassabahalā	4191	
PA_atk-s05_10a:419_11	ayaṃ mahāpathavī hatthinā akkantanaḷakalāpo viya, pīḷiyamānaṃ ucchuyantaṃ viya ca	4191	
PA_atk-s05_10a:419_12	mahāviravaṃ viravamānā saṅkampi sampakampi sampavedhi. Kulālacakkaṃ viya telayantacakkaṃ	4191	
PA_atk-s05_10a:419_13	viya ca paribbhami. Tena vuttaṃ –	4191	
PA_atk-s05_10a:420	“Ettakāyeva te loke, ye dhammā bodhipācanā;	42	
PA_atk-s05_10a:421	Taduddhaṃ natthi aññatra, daḷhaṃ tattha patiṭṭhaha.	42	
PA_atk-s05_10a:422	“Ime dhamme sammasato, sabhāvarasalakkhaṇe;	42	
PA_atk-s05_10a:423	Dhammatejena vasudhā, dasasahassī pakampatha.	42	
PA_atk-s05_10a:424	“Calati ravati pathavī, ucchuyantaṃva pīḷitaṃ;	42	
PA_atk-s05_10a:425	Telayante yathā cakkaṃ, evaṃ kampati medanī”ti. ;	42	
PA_atk-s05_10a:426_0	Mahāpathaviyā kampamānāya rammanagaravāsino saṇṭhātuṃ asakkontā yugantavātabbhāhatā	426	
PA_atk-s05_10a:426_1	mahāsālā viya mucchitā papatiṃsu. Ghaṭādīni kulālabhājanāni pavaṭṭantāni aññamaññaṃ	426	
PA_atk-s05_10a:426_2	paharantāni cuṇṇavicuṇṇāni ahesuṃ. Mahājano bhītatasito satthāraṃ upasaṅkamitvā “kiṃ	426	
PA_atk-s05_10a:426_3	nu kho bhagavā nāgāvaṭṭo ayaṃ, bhūtayakkhadevatāsu aññatarāvaṭṭo vāti na hi mayaṃ	426	
PA_atk-s05_10a:426_4	etaṃ jānāma, apica kho sabbopi ayaṃ mahājano upadduto, kiṃ nu kho imassa lokassa	426	
PA_atk-s05_10a:426_5	pāpakaṃ bhavissati, udāhu kalyāṇaṃ, kathetha no etaṃ kāraṇa”nti āha. Atha satthā	426	
PA_atk-s05_10a:426_6	tesaṃ kathaṃ sutvā “tumhe mā bhāyatha, mā cintayittha, natthi vo itonidānaṃ bhayaṃ.	426	
PA_atk-s05_10a:426_7	Yo so mayā ajja ‘sumedhapaṇḍito anāgate gotamo nāma buddho bhavissatī’ti byākato,	426	
PA_atk-s05_10a:426_8	so idāni dasa pāramiyo sammasati, tassa sammasantassa viloḷentassa dhammatejena sakaladasasahassī	426	
PA_atk-s05_10a:426_9	lokadhātu ekappahārena kampati ceva ravati cā”ti āha. Tena vuttaṃ –	426	
PA_atk-s05_10a:427	“Yāvatā parisā āsi, buddhassa parivesane;	42	
PA_atk-s05_10a:428	Pavedhamānā sā tattha, mucchitā sesi bhūmiyā.	42	
PA_atk-s05_10a:429	“Ghaṭānekasahassāni, kumbhīnañca satā bahū;	42	
PA_atk-s05_10a:430	Sañcuṇṇamathitā tattha, aññamaññaṃ paghaṭṭitā.	43	
PA_atk-s05_10a:431	“Ubbiggā tasitā bhītā, bhantā byathitamānasā;	43	
PA_atk-s05_10a:432	Mahājanā samāgamma, dīpaṅkaramupāgamuṃ.	43	
PA_atk-s05_10a:433	“Kiṃ bhavissati lokassa, kalyāṇamatha pāpakaṃ;	43	
PA_atk-s05_10a:434	Sabbo upadduto loko, taṃ vinodehi cakkhuma.	43	
PA_atk-s05_10a:435	“Tesaṃ tadā saññāpesi, dīpaṅkaro mahāmuni;	43	
PA_atk-s05_10a:436	Vissatthā hotha mā bhātha, imasmiṃ pathavikampane.	43	
PA_atk-s05_10a:437	“Yamahaṃ ajja byākāsiṃ, ‘buddho loke bhavissati’;	43	
PA_atk-s05_10a:438	Eso sammasati dhammaṃ, pubbakaṃ jinasevitaṃ.	43	
PA_atk-s05_10a:439	“Tassa sammasato dhammaṃ, buddhabhūmiṃ asesato;	43	
PA_atk-s05_10a:440	Tenāyaṃ kampitā pathavī, dasasahassī sadevake”ti. ;	44	
PA_atk-s05_10a:441_0	Mahājano tathāgatassa vacanaṃ sutvā haṭṭhatuṭṭho mālāgandhavilepanaṃ ādāya rammanagarā	441	
PA_atk-s05_10a:441_1	nikkhamitvā bodhisattaṃ upasaṅkamitvā mālāgandhādīhi pūjetvā vanditvā padakkhiṇaṃ	441	
PA_atk-s05_10a:441_2	katvā rammanagarameva pāvisi. Bodhisattopi dasa pāramiyo sammasitvā vīriyaṃ daḷhaṃ	441	
PA_atk-s05_10a:441_3	katvā adhiṭṭhāya nisinnāsanā vuṭṭhāsi. Tena vuttaṃ –	441	
PA_atk-s05_10a:442	“Buddhassa vacanaṃ sutvā, mano nibbāyi tāvade;	44	
PA_atk-s05_10a:443	Sabbe maṃ upasaṅkamma, punāpi abhivandisuṃ.	44	
PA_atk-s05_10a:444	“Samādiyitvā buddhaguṇaṃ, daḷhaṃ katvāna mānasaṃ;	44	
PA_atk-s05_10a:445	Dīpaṅkaraṃ namassitvā, āsanā vuṭṭhahiṃ tadā”ti. ;	44	
PA_atk-s05_10a:446_0	Atha bodhisattaṃ āsanā vuṭṭhahantaṃ sakaladasasahassacakkavāḷadevatā sannipatitvā	446	
PA_atk-s05_10a:446_1	dibbehi mālāgandhehi pūjetvā vanditvā “ayya sumedhatāpasa, tayā ajja dīpaṅkaradasabalassa	446	
PA_atk-s05_10a:446_2	pādamūle mahatī patthanā patthitā, sā te anantarāyena samijjhatu, mā te bhayaṃ vā	446	
PA_atk-s05_10a:446_3	chambhitattaṃ vā ahosi, sarīre appamattakopi rogo mā uppajjatu, khippaṃ pāramiyo	446	
PA_atk-s05_10a:446_4	pūretvā sammāsambodhiṃ paṭivijjha. Yathā pupphūpagaphalūpagarukkhā samaye pupphanti	446	
PA_atk-s05_10a:446_5	ceva phalanti ca, tatheva tvampi taṃ samayaṃ anatikkamitvā khippaṃ sambodhimuttamaṃ	446	
PA_atk-s05_10a:446_6	phusassū”tiādīni thutimaṅgalāni payirudāhaṃsu. Evañca payirudāhitvā attano attano	446	
PA_atk-s05_10a:446_7	devaṭṭhānameva agamaṃsu. Bodhisattopi devatāhi abhitthavito – “ahaṃ dasa pāramiyo	446	
PA_atk-s05_10a:446_8	pūretvā kappasatasahassādhikānaṃ catunnaṃ asaṅkhyeyyānaṃ matthake buddho bhavissāmī”ti	446	
PA_atk-s05_10a:446_9	vīriyaṃ daḷhaṃ katvā adhiṭṭhāya nabhaṃ abbhuggantvā himavantameva agamāsi. Tena vuttaṃ –	446	
PA_atk-s05_10a:447	“Dibbaṃ mānusakaṃ pupphaṃ, devā mānusakā ubho;	44	
PA_atk-s05_10a:448	Samokiranti pupphehi, vuṭṭhahantassa āsanā.	44	
PA_atk-s05_10a:449	“Vedayanti ca te sotthiṃ, devā mānusakā ubho;	44	
PA_atk-s05_10a:450	Mahantaṃ patthitaṃ tuyhaṃ, taṃ labhassu yathicchitaṃ.	45	
PA_atk-s05_10a:451	“Sabbītiyo vivajjantu, soko rogo vinassatu;	45	
PA_atk-s05_10a:452	Mā te bhavantvantarāyā, phusa khippaṃ bodhimuttamaṃ.	45	
PA_atk-s05_10a:453	“Yathāpi samaye patte, pupphanti pupphino dumā;	45	
PA_atk-s05_10a:454	Tatheva tvaṃ mahāvīra, buddhañāṇena pupphasu.	45	
PA_atk-s05_10a:455	“Yathā ye keci sambuddhā, pūrayuṃ dasa pāramī;	45	
PA_atk-s05_10a:456	Tatheva tvaṃ mahāvīra, pūraya dasa pāramī.	45	
PA_atk-s05_10a:457	“Yathā ye keci sambuddhā, bodhimaṇḍamhi bujjhare;	45	
PA_atk-s05_10a:458	Tatheva tvaṃ mahāvīra, bujjhassu jinabodhiyaṃ.	45	
PA_atk-s05_10a:459	“Yathā ye keci sambuddhā, dhammacakkaṃ pavattayuṃ;	45	
PA_atk-s05_10a:460	Tatheva tvaṃ mahāvīra, dhammacakkaṃ pavattaya.	46	
PA_atk-s05_10a:461	“Puṇṇamāye yathā cando, parisuddho virocati;	46	
PA_atk-s05_10a:462	Tatheva tvaṃ puṇṇamano, viroca dasasahassiyaṃ.	46	
PA_atk-s05_10a:463	“Rāhumutto yathā sūriyo, tāpena atirocati;	46	
PA_atk-s05_10a:464	Tatheva lokā muccitvā, viroca siriyā tuvaṃ.	46	
PA_atk-s05_10a:465	“Yathā yā kāci nadiyo, osaranti mahodadhiṃ;	46	
PA_atk-s05_10a:466	Evaṃ sadevakā lokā, osarantu tavantike.	46	
PA_atk-s05_10a:467	“Tehi thutappasattho so, dasa dhamme samādiya;	46	
PA_atk-s05_10a:468	Te dhamme paripūrento, pavanaṃ pāvisī tadā”ti. ;	46	
PA_atk-s05_10a:469	Sumedhakathā niṭṭhitā.	46	
PA_atk-s05_10a:470_0	Rammanagaravāsinopi kho nagaraṃ pavisitvā buddhappamukhassa bhikkhusaṅghassa mahādānaṃ	470	
PA_atk-s05_10a:470_1	adaṃsu. Satthā tesaṃ dhammaṃ desetvā mahājanaṃ saraṇādīsu patiṭṭhapetvā rammanagarā	470	
PA_atk-s05_10a:470_2	nikkhami. Tato uddhampi yāvatāyukaṃ tiṭṭhanto sabbaṃ buddhakiccaṃ katvā anukkamena	470	
PA_atk-s05_10a:470_3	anupādisesāya nibbānadhātuyā parinibbāyi. Tattha yaṃ vattabbaṃ, taṃ sabbaṃ buddhavaṃse	470	
PA_atk-s05_10a:470_4	vuttanayeneva vitthāretabbaṃ. Vuttañhi tattha –	470	
PA_atk-s05_10a:471	“Tadā te bhojayitvāna, sasaṅghaṃ lokanāyakaṃ;	47	
PA_atk-s05_10a:472	Upagacchuṃ saraṇaṃ tassa, dīpaṅkarassa satthuno.	47	
PA_atk-s05_10a:473	“Saraṇagamane kañci, nivesesi tathāgato;	47	
PA_atk-s05_10a:474	Kañci pañcasu sīlesu, sīle dasavidhe paraṃ.	47	
PA_atk-s05_10a:475	“Kassaci deti sāmaññaṃ, caturo phalamuttame;	47	
PA_atk-s05_10a:476	Kassaci asame dhamme, deti so paṭisambhidā.	47	
PA_atk-s05_10a:477	“Kassaci varasamāpattiyo, aṭṭha deti narāsabho;	47	
PA_atk-s05_10a:478	Tisso kassaci vijjāyo, chaḷabhiññā pavecchati.	47	
PA_atk-s05_10a:479	“Tena yogena janakāyaṃ, ovadati mahāmuni;	47	
PA_atk-s05_10a:480	Tena vitthārikaṃ āsi, lokanāthassa sāsanaṃ.	48	
PA_atk-s05_10a:481	“Mahāhanūsabhakkhandho, dīpaṅkarasanāmako;	48	
PA_atk-s05_10a:482	Bahū jane tārayati, parimoceti duggatiṃ.	48	
PA_atk-s05_10a:483	“Bodhaneyyaṃ janaṃ disvā, satasahassepi yojane;	48	
PA_atk-s05_10a:484	Khaṇena upagantvāna, bodheti taṃ mahāmuni.	48	
PA_atk-s05_10a:485	“Paṭhamābhisamaye buddho, koṭisatamabodhayi;	48	
PA_atk-s05_10a:486	Dutiyābhisamaye nātho, navutikoṭimabodhayi.	48	
PA_atk-s05_10a:487	“Yadā ca devabhavanamhi, buddho dhammamadesayi;	48	
PA_atk-s05_10a:488	Navutikoṭisahassānaṃ, tatiyābhisamayo ahu.	48	
PA_atk-s05_10a:489	“Sannipātā tayo āsuṃ, dīpaṅkarassa satthuno;	48	
PA_atk-s05_10a:490	Koṭisatasahassānaṃ, paṭhamo āsi samāgamo.	49	
PA_atk-s05_10a:491	“Puna nāradakūṭamhi, pavivekagate jine;	49	
PA_atk-s05_10a:492	Khīṇāsavā vītamalā, samiṃsu satakoṭiyo.	49	
PA_atk-s05_10a:493	“Yamhi kāle mahāvīro, sudassanasiluccaye;	49	
PA_atk-s05_10a:494	Navutikoṭisahassehi, pavāresi mahāmuni.	49	
PA_atk-s05_10a:495	“Ahaṃ tena samayena, jaṭilo uggatāpano;	49	
PA_atk-s05_10a:496	Antalikkhamhi caraṇo, pañcābhiññāsu pāragū.	49	
PA_atk-s05_10a:497	“Dasavīsasahassānaṃ, dhammābhisamayo ahu;	49	
PA_atk-s05_10a:498	Ekadvinnaṃ abhisamayā, gaṇanato asaṅkhiyā.	49	
PA_atk-s05_10a:499	“Vitthārikaṃ bāhujaññaṃ, iddhaṃ phītaṃ ahū tadā;	49	
PA_atk-s05_10a:500	Dīpaṅkarassa bhagavato, sāsaraṃ suvisodhitaṃ.	50	
PA_atk-s05_10a:501	“Cattāri satasahassāni, chaḷabhiññā mahiddhikā;	50	
PA_atk-s05_10a:502	Dīpaṅkaraṃ lokaviduṃ parivārenti sabbadā.	50	
PA_atk-s05_10a:503	“Ye keci tena samayena, jahanti mānusaṃ bhavaṃ;	50	
PA_atk-s05_10a:504	Appattamānasā sekhā, garahitā bhavanti te.	50	
PA_atk-s05_10a:505	“Supupphitaṃ pāvacanaṃ, arahantehi tādibhi;	50	
PA_atk-s05_10a:506	Khīṇāsavehi vimalehi, upasobhati sabbadā.	50	
PA_atk-s05_10a:507	“Nagaraṃ rammavatī nāma, sudevo nāma khattiyo;	50	
PA_atk-s05_10a:508	Sumedhā nāma janikā, dīpaṅkarassa satthuno.	50	
PA_atk-s05_10a:509	“Dasavassasahassāni, agāraṃ ajjha so vasi;	50	
PA_atk-s05_10a:510	Haṃsā koñcā mayūrā ca, tayo pāsādamuttamā.	51	
PA_atk-s05_10a:511	“Tīṇi satasahassāni, nāriyo samalaṅkatā;	51	
PA_atk-s05_10a:512	Padumā nāma sā nārī, usabhakkhandho atrajo.	51	
PA_atk-s05_10a:513	“Nimitte caturo disvā, hatthiyānena nikkhami;	51	
PA_atk-s05_10a:514	Anūnadasamāsāni, padhāne padahī jino.	51	
PA_atk-s05_10a:515	“Padhānacāraṃ caritvāna, abujjhi mānasaṃ muni;	51	
PA_atk-s05_10a:516	Brahmunā yācito santo, dīpaṅkaro mahāmuni.	51	
PA_atk-s05_10a:517	“Vatti cakkaṃ mahāvīro, nandārāme sirīghare;	51	
PA_atk-s05_10a:518	Nisinno sirīsamūlamhi, akāsi titthiyamaddanaṃ.	51	
PA_atk-s05_10a:519	“Sumaṅgalo ca tisso ca, ahesuṃ aggasāvakā;	51	
PA_atk-s05_10a:520	Sāgato nāmupaṭṭhāko, dīpaṅkarassa satthuno.	52	
PA_atk-s05_10a:521	Sunandā ca“nandā ceva sunandā ca, ahesuṃ aggasāvikā;	52	
PA_atk-s05_10a:522	Bodhi tassa bhagavato, pipphalīti pavuccati.	52	
PA_atk-s05_10a:523	“Tapussabhallikā nāma, ahesuṃ aggupaṭṭhakā;	52	
PA_atk-s05_10a:524	Sirimā koṇā upaṭṭhikā, dīpaṅkarassa satthuno.	52	
PA_atk-s05_10a:525	“Asītihatthamubbedho, dīpaṅkaro mahāmuni;	52	
PA_atk-s05_10a:526	Sobhati dīparukkhova, sālarājāva phullito.	52	
PA_atk-s05_10a:527	“Pabhā vidhāvati tassa, samantā dvādasa yojane;	52	
PA_atk-s05_10a:528	Satasahassavassāni, āyu tassa mahesino;	52	
PA_atk-s05_10a:529	Tāvatā tiṭṭhamāno so, tāresi janataṃ bahuṃ.	52	
PA_atk-s05_10a:530	“Jotayitvāna saddhammaṃ, santāretvā mahājanaṃ;	53	
PA_atk-s05_10a:531	Jalitvā aggikhandhova, nibbuto so sasāvako.	53	
PA_atk-s05_10a:532	“Sā ca iddhi so ca yaso, tāni ca pādesu cakkaratanāni;	53	
PA_atk-s05_10a:533	Sabbaṃ tamantarahitaṃ, nanu rittā sabbasaṅkhārāti.	53	
PA_atk-s05_10a:534	“Dīpaṅkaro jino satthā, nandārāmamhi nibbuto;	53	
PA_atk-s05_10a:535	Tatthetassa jinathūpo, chattiṃsubbedhayojano”ti. ;	53	
PA_atk-s05_10a:536	Koṇḍañño buddho	53	
PA_atk-s05_10a:537_0	Dīpaṅkarassa pana bhagavato aparabhāge ekaṃ asaṅkhyeyyaṃ atikkamitvā koṇḍañño nāma	537	
PA_atk-s05_10a:537_1	satthā udapādi. Tassāpi tayo sāvakasannipātā ahesuṃ. Paṭhamasannipāte koṭisatasahassaṃ,	537	
PA_atk-s05_10a:537_2	dutiye koṭisahassaṃ, tatiye navutikoṭiyo. Tadā bodhisatto vijitāvī nāma cakkavattī	537	
PA_atk-s05_10a:537_3	hutvā koṭisatasahassassa buddhappamukhassa bhikkhusaṅghassa mahādānaṃ adāsi. Satthā	537	
PA_atk-s05_10a:537_4	bodhisattaṃ “buddho bhavissatī”ti byākaritvā dhammaṃ desesi. So satthu dhammakathaṃ	537	
PA_atk-s05_10a:537_5	sutvā rajjaṃ niyyātetvā pabbaji. So tīṇi piṭakāni uggahetvā aṭṭha samāpattiyo ca	537	
PA_atk-s05_10a:537_6	pañca abhiññāyo ca uppādetvā aparihīnajjhāno brahmaloke nibbatti. Koṇḍaññabuddhassa	537	
PA_atk-s05_10a:537_7	pana rammavatī nāma nagaraṃ, sunando nāma khattiyo pitā, sujātā nāma devī mātā, bhaddo	537	
PA_atk-s05_10a:537_8	ca subhaddo ca dve aggasāvakā, anuruddho nāmupaṭṭhāko, tissā ca upatissā ca dve aggasāvikā,	537	
PA_atk-s05_10a:537_9	sālakalyāṇirukkho bodhi, aṭṭhāsītihatthubbedhaṃ sarīraṃ, vassasatasahassaṃ āyuppamāṇaṃ ahosi.	537	
PA_atk-s05_10a:538	“Dīpaṅkarassa aparena, koṇḍañño nāma nāyako;	53	
PA_atk-s05_10a:539	Anantatejo amitayaso, appameyyo durāsado”.	53	
PA_atk-s05_10a:540_0	Tassa aparabhāge ekaṃ asaṅkhyeyyaṃ atikkamitvā ekasmiṃ kappeyeva cattāro buddhā nibbattiṃsu	540	
PA_atk-s05_10a:540_1	– maṅgalo, sumano, revato, sobhitoti. Maṅgalassa bhagavato tīsu sāvakasannipātesu	540	
PA_atk-s05_10a:540_2	paṭhamasannipāte koṭisatasahassaṃ bhikkhū ahesuṃ, dutiye koṭisatasahassaṃ, tatiye	540	
PA_atk-s05_10a:540_3	navuṭikoṭiyo. Vemātikabhātā kirassa ānandakumāro nāma navutikoṭisaṅkhāya parisāya	540	
PA_atk-s05_10a:540_4	saddhiṃ dhammassavanatthāya satthu santikaṃ agamāsi. Satthā tassa anupubbikathaṃ	540	
PA_atk-s05_10a:540_5	kathesi. So saddhiṃ parisāya saha paṭisambhidāhi arahattaṃ pāpuṇi. Satthā tesaṃ kulaputtānaṃ	540	
PA_atk-s05_10a:540_6	pubbacaritaṃ olokento iddhimayapattacīvarassa upanissayaṃ disvā dakkhiṇahatthaṃ pasāretvā	540	
PA_atk-s05_10a:540_7	“etha bhikkhavo”ti āha. Sabbe taṅkhaṇaññeva iddhimayapattacīvaradharā saṭṭhivassikatherā	540	
PA_atk-s05_10a:540_8	viya ākappasampannā hutvā satthāraṃ vanditvā parivārayiṃsu. Ayamassa tatiyo sāvakasannipāto ahosi.	540	
PA_atk-s05_10a:541_0	Yathā pana aññesaṃ buddhānaṃ samantā asītihatthappamāṇāyeva sarīrappabhā ahosi, na	541	
PA_atk-s05_10a:541_1	evaṃ tassa. Tassa pana bhagavato sarīrappabhā niccakālaṃ dasasahassilokadhātuṃ pharitvā	541	
PA_atk-s05_10a:541_2	aṭṭhāsi. Rukkhapathavīpabbatasamuddādayo antamaso ukkhaliyādīni upādāya suvaṇṇapaṭṭapariyonaddhā	541	
PA_atk-s05_10a:541_3	viya ahesuṃ. Āyuppamāṇaṃ panassa navutivassasahassāni ahosi. Ettakaṃ kālaṃ candimasūriyādayo	541	
PA_atk-s05_10a:541_4	attano pabhāya virocituṃ nāsakkhiṃsu, rattindivaparicchedo na paññāyittha. Divā sūriyālokena	541	
PA_atk-s05_10a:541_5	viya sattā niccaṃ buddhālokeneva vicariṃsu. Sāyaṃ pupphitakusumānaṃ pāto ca ravanakasakuṇādīnañca	541	
PA_atk-s05_10a:541_6	vasena loko rattindivaparicchedaṃ sallakkhesi.	541	
PA_atk-s05_10a:542_0	Kiṃ pana aññesaṃ buddhānaṃ ayamānubhāvo natthīti? No natthi. Tepi hi ākaṅkhamānā	542	
PA_atk-s05_10a:542_1	dasasahassilokadhātuṃ vā tato vā bhiyyo ābhāya phareyyuṃ. Maṅgalassa pana bhagavato	542	
PA_atk-s05_10a:542_2	pubbapatthanāvasena aññesaṃ byāmappabhā viya sarīrappabhā niccameva dasasahassilokadhātuṃ	542	
PA_atk-s05_10a:542_3	pharitvā aṭṭhāsi. So kira bodhisattacariyacaraṇakāle vessantarasadise attabhāveṭhito	542	
PA_atk-s05_10a:542_4	saputtadāro vaṅkapabbatasadise pabbate vasi. Atheko kharadāṭhiko nāma yakkho mahāpurisassa	542	
PA_atk-s05_10a:542_5	dānajjhāsayataṃ sutvā brāhmaṇavaṇṇena upasaṅkamitvā mahāsattaṃ dve dārake yāci. Mahāsatto	542	
PA_atk-s05_10a:542_6	“dadāmi, brāhmaṇa, puttake”ti vatvā haṭṭhapahaṭṭho udakapariyantaṃ mahāpathaviṃ kampento	542	
PA_atk-s05_10a:542_7	dvepi dārake adāsi. Yakkho caṅkamanakoṭiyaṃ ālambanaphalakaṃ nissāya ṭhatvā passantasseva	542	
PA_atk-s05_10a:542_8	mahāsattassa mulālakalāpaṃ viya dārake khādi. Mahāpurisassa yakkhaṃ oloketvā mukhe	542	
PA_atk-s05_10a:542_9	vivaṭamatte aggijālaṃ viya lohitadhāraṃ uggiramānaṃ tassa mukhaṃ disvāpi kesaggamattampi	542	
PA_atk-s05_10a:542_10	domanassaṃ na uppajji. “Sudinnaṃ vata me dāna”nti cintayato panassa sarīre mahantaṃ	5421	
PA_atk-s05_10a:542_11	pītisomanassaṃ udapādi. So “imassa me dānassa nissandena anāgate imināva nīhārena	5421	
PA_atk-s05_10a:542_12	sarīrato rasmiyo nikkhamantū”ti patthanaṃ akāsi. Tassa taṃ patthanaṃ nissāya buddhabhūtassa	5421	
PA_atk-s05_10a:542_13	sarīrato rasmiyo nikkhamitvā ettakaṃ ṭhānaṃ phariṃsu.	5421	
PA_atk-s05_10a:543_0	Aparampissa pubbacariyaṃ atthi. So kira bodhisattakāle ekassa buddhassa cetiyaṃ disvā	543	
PA_atk-s05_10a:543_1	“imassa buddhassa mayā jīvitaṃ pariccajituṃ vaṭṭatī”ti daṇḍakadīpikāveṭhananiyāmena	543	
PA_atk-s05_10a:543_2	sakalasarīraṃ veṭhāpetvā ratanamattamakuḷaṃ satasahassagghanikaṃ suvaṇṇapātiṃ sappissa	543	
PA_atk-s05_10a:543_3	pūrāpetvā tattha sahassavaṭṭiyo jāletvā taṃ sīsenādāya sakalasarīraṃ jālāpetvā cetiyaṃ	543	
PA_atk-s05_10a:543_4	padakkhiṇaṃ karonto sakalarattiṃ vītināmeti. Evaṃ yāva aruṇuggamanā vāyamantassāpissa	543	
PA_atk-s05_10a:543_5	lomakūpamattampi usumaṃ na gaṇhi. Padumagabbhaṃ paviṭṭhakālo viya ahosi. Dhammo hi	543	
PA_atk-s05_10a:543_6	nāmesa attānaṃ rakkhantaṃ rakkhati. Tenāha bhagavā –	543	
PA_atk-s05_10a:544	“Dhammo have rakkhati dhammacāriṃ, dhammo suciṇṇo sukhamāvahāti;	54	
PA_atk-s05_10a:545	Esānisaṃso dhamme suciṇṇe, na duggatiṃ gacchati dhammacārī”ti. –	54	
PA_atk-s05_10a:546	Imassapi kammassa nissandena tassa bhagavato sarīrobhāso dasasahassilokadhātuṃ pharitvā aṭṭhāsi.	54	
PA_atk-s05_10a:547_0	Tadā amhākaṃ bodhisatto suruci nāma brāhmaṇo hutvā “satthāraṃ nimantessāmī”ti upasaṅkamitvā	547	
PA_atk-s05_10a:547_1	madhuradhammakathaṃ sutvā “sve mayhaṃ bhikkhaṃ gaṇhatha, bhante”ti āha. “Brāhmaṇa,	547	
PA_atk-s05_10a:547_2	kittakehi te bhikkhūhi attho”ti? “Kittakā pana vo, bhante, parivārabhikkhū”ti āha.	547	
PA_atk-s05_10a:547_3	Tadā satthu paṭhamasannipātoyeva hoti, tasmā “koṭisatasahassa”nti āha. “Bhante, sabbehipi	547	
PA_atk-s05_10a:547_4	saddhiṃ mayhaṃ bhikkhaṃ gaṇhathā”ti. Satthā adhivāsesi. Brāhmaṇo svātanāya nimantetvā	547	
PA_atk-s05_10a:547_5	gehaṃ gacchanto cintesi – “ahaṃ ettakānaṃ bhikkhūnaṃ yāgubhattavatthādīni dātuṃ sakkomi,	547	
PA_atk-s05_10a:547_6	nisīdanaṭṭhānaṃ pana kathaṃ bhavissatī”ti?	547	
PA_atk-s05_10a:548_0	Tassa sā cintā caturāsītiyojanasahassamatthake ṭhitassa devarañño paṇḍukambalasilāsanassa	548	
PA_atk-s05_10a:548_1	uṇhabhāvaṃ janesi. Sakko “ko nu kho maṃ imamhā ṭhānā cāvetukāmo”ti dibbacakkhunā	548	
PA_atk-s05_10a:548_2	olokento mahāpurisaṃ disvā “suruci nāma brāhmaṇo buddhappamukhaṃ bhikkhusaṅghaṃ nimantetvā	548	
PA_atk-s05_10a:548_3	nisīdanaṭṭhānatthāya cintesi, mayāpi tattha gantvā puññakoṭṭhāsaṃ gahetuṃ vaṭṭatī”ti	548	
PA_atk-s05_10a:548_4	vaḍḍhakivaṇṇaṃ nimminitvā vāsipharasuhattho mahāpurisassa purato pāturahosi. “Atthi	548	
PA_atk-s05_10a:548_5	nu kho kassaci bhatiyā kattabbakicca”nti āha. Mahāpuriso taṃ disvā “kiṃ kammaṃ karissasī”ti	548	
PA_atk-s05_10a:548_6	āha. “Mama ajānanasippaṃ nāma natthi, gehaṃ vā maṇḍapaṃ vā yo yaṃ kāreti, tassa taṃ	548	
PA_atk-s05_10a:548_7	kātuṃ jānāmī”ti. “Tena hi mayhaṃ kammaṃ atthī”ti. “Kiṃ, ayyā”ti? “Svātanāya me koṭisatasahassabhikkhū	548	
PA_atk-s05_10a:548_8	nimantitā. Tesaṃ nisīdanamaṇḍapaṃ karissasī”ti? “Ahaṃ nāma kareyyaṃ sace me bhatiṃ	548	
PA_atk-s05_10a:548_9	dātuṃ sakkhissathā”ti. “Sakkhissāmi, tātā”ti. “Sādhu karissāmī”ti gantvā ekaṃ padesaṃ	548	
PA_atk-s05_10a:548_10	olokesi. Dvādasaterasayojanappamāṇo padeso kasiṇamaṇḍalaṃ viya samatalo ahosi. So	5481	
PA_atk-s05_10a:548_11	“ettake ṭhāne sattaratanamayo maṇḍapo uṭṭhahatū”ti cintetvā olokesi. Tāvadeva pathaviṃ	5481	
PA_atk-s05_10a:548_12	bhinditvā maṇḍapo uṭṭhahi. Tassa sovaṇṇamayesu thambhesu rajatamayā ghaṭakā ahesuṃ,	5481	
PA_atk-s05_10a:548_13	rajatamayesu sovaṇṇamayā, maṇimayesu thambhesu pavāḷamayā, pavāḷamayesu maṇimayā,	5481	
PA_atk-s05_10a:548_14	sattaratanamayesu thambhesu sattaratanamayā ghaṭakā ahesuṃ. Tato “maṇḍapassa antarantare	5481	
PA_atk-s05_10a:548_15	kiṅkaṇikajālaṃ olambatū”ti olokesi. Saha olokaneneva jālaṃ olambi. Yassa mandavāteritassa	5481	
PA_atk-s05_10a:548_16	pañcaṅgikasseva tūriyassa madhurasaddo niccharati. Dibbasaṅgītivattanakālo viya ahosi.	5481	
PA_atk-s05_10a:548_17	“Antarantarā gandhadāmamālādāmāni olambantū”ti cintentassa mālādāmāni olambiṃsu.	5481	
PA_atk-s05_10a:548_18	“Koṭisatasahassasaṅkhānaṃ bhikkhūnaṃ āsanāni ca ādhārakāni ca pathaviṃ bhinditvā	5481	
PA_atk-s05_10a:548_19	uṭṭhahantū”ti cintesi, tāvadeva uṭṭhahiṃsu. “Koṇe koṇe ekekā udakacāṭiyo uṭṭhahantū”ti	5481	
PA_atk-s05_10a:548_20	cintesi, udakacāṭiyo uṭṭhahiṃsu.	5482	
PA_atk-s05_10a:549_0	So ettakaṃ māpetvā brāhmaṇassa santikaṃ gantvā “ehi, ayya, tava maṇḍapaṃ oloketvā	549	
PA_atk-s05_10a:549_1	mayhaṃ bhatiṃ dehī”ti āha. Mahāpuriso gantvā maṇḍapaṃ olokesi. Olokentasseva ca sakalasarīraṃ	549	
PA_atk-s05_10a:549_2	pañcavaṇṇāya pītiyā nirantaraṃ phuṭaṃ ahosi. Athassa maṇḍapaṃ oloketvā etadahosi	549	
PA_atk-s05_10a:549_3	– “nāyaṃ maṇḍapo manussabhūtena kato, mayhaṃ pana ajjhāsayaṃ mayhaṃ guṇaṃ āgamma	549	
PA_atk-s05_10a:549_4	addhā sakkabhavanaṃ uṇhaṃ bhavissati. Tato sakkena devaraññā ayaṃ maṇḍapo kārito	549	
PA_atk-s05_10a:549_5	bhavissatī”ti. “Na kho pana me yuttaṃ evarūpe maṇḍape ekadivasaṃyeva dānaṃ dātuṃ,	549	
PA_atk-s05_10a:549_6	sattāhaṃ dassāmī”ti cintesi. Bāhirakadānañhi tattakampi samānaṃ bodhisattānaṃ tuṭṭhiṃ	549	
PA_atk-s05_10a:549_7	kātuṃ na sakkoti, alaṅkatasīsaṃ pana chinditvā añjitaakkhīni uppāṭetvā hadayamaṃsaṃ	549	
PA_atk-s05_10a:549_8	vā ubbaṭṭetvā dinnakāle bodhisattānaṃ cāgaṃ nissāya tuṭṭhi nāma hoti. Amhākampi hi	549	
PA_atk-s05_10a:549_9	bodhisattassa sivirājajātake devasikaṃ pañcakahāpaṇasatasahassāni vissajjetvā catūsu	549	
PA_atk-s05_10a:549_10	dvāresu nagaramajjhe ca dānaṃ dentassa taṃ dānaṃ cāgatuṭṭhiṃ uppādetuṃ nāsakkhi.	5491	
PA_atk-s05_10a:549_11	Yadā panassa brāhmaṇavaṇṇena āgantvā sakko devarājā akkhīni yāci, tadā tāni uppāṭetvā	5491	
PA_atk-s05_10a:549_12	dadamānasseva hāso uppajji, kesaggamattampi cittaṃ aññathattaṃ nāhosi. Evaṃ dinnadānaṃ	5491	
PA_atk-s05_10a:549_13	nissāya bodhisattānaṃ titti nāma natthi. Tasmā sopi mahāpuriso “sattāhaṃ mayā koṭisatasahassasaṅkhānaṃ	5491	
PA_atk-s05_10a:549_14	bhikkhūnaṃ dānaṃ dātuṃ vaṭṭatī”ti cintetvā tasmiṃ maṇḍape nisīdāpetvā sattāhaṃ gavapānaṃ	5491	
PA_atk-s05_10a:549_15	nāma adāsi. Gavapānanti mahante mahante kolambe khīrassa pūretvā uddhanesu āropetvā	5491	
PA_atk-s05_10a:549_16	ghanapākapakke khīre thoke taṇḍule pakkhipitvā pakkamadhusakkaracuṇṇasappīhi abhisaṅkhatabhojanaṃ	5491	
PA_atk-s05_10a:549_17	vuccati. Manussāyeva pana parivisituṃ nāsakkhiṃsu. Devāpi ekantarikā hutvā parivisiṃsu.	5491	
PA_atk-s05_10a:549_18	Dvādasaterasayojanappamāṇaṃ ṭhānampi bhikkhū gaṇhituṃ nappahosiyeva, te pana bhikkhū	5491	
PA_atk-s05_10a:549_19	attano ānubhāvena nisīdiṃsu. Pariyosānadivase pana sabbabhikkhūnaṃ pattāni dhovāpetvā	5491	
PA_atk-s05_10a:549_20	bhesajjatthāya sappinavanītatelamadhuphāṇitānaṃ pūretvā ticīvarehi saddhiṃ adāsi,	5492	
PA_atk-s05_10a:549_21	saṅghanavakabhikkhunā laddhacīvarasāṭakā satasahassagghanikā ahesuṃ.	5492	
PA_atk-s05_10a:550_0	Satthā anumodanaṃ karonto – “ayaṃ puriso evarūpaṃ mahādānaṃ adāsi, ko nu kho bhavissatī”ti	550	
PA_atk-s05_10a:550_1	upadhārento – “anāgate kappasatasahassādhikānaṃ dvinnaṃ asaṅkhyeyyānaṃ matthake gotamo	550	
PA_atk-s05_10a:550_2	nāma buddho bhavissatī”ti disvā mahāpurisaṃ āmantetvā “tvaṃ ettakaṃ nāma kālaṃ atikkamitvā	550	
PA_atk-s05_10a:550_3	gotamo nāma buddho bhavissasī”ti byākāsi. Mahāpuriso byākaraṇaṃ sutvā “ahaṃ kira	550	
PA_atk-s05_10a:550_4	buddho bhavissāmi, ko me gharāvāsena attho, pabbajissāmī”ti cintetvā tathārūpaṃ sampattiṃ	550	
PA_atk-s05_10a:550_5	kheḷapiṇḍaṃ viya pahāya satthu santike pabbajitvā buddhavacanaṃ uggaṇhitvā abhiññāyo	550	
PA_atk-s05_10a:550_6	ca samāpattiyo ca nibbattetvā āyupariyosāne brahmaloke nibbatti.	550	
PA_atk-s05_10a:551	Maṅgalo buddho	55	
PA_atk-s05_10a:552_0	Maṅgalassa pana bhagavato nagaraṃ uttaraṃ nāma ahosi, pitāpi uttaro nāma khattiyo,	552	
PA_atk-s05_10a:552_1	mātāpi uttarā nāma devī, sudevo ca dhammaseno ca dve aggasāvakā, pālito nāmupaṭṭhāko,	552	
PA_atk-s05_10a:552_2	sīvalī ca asokā ca dve aggasāvikā, nāgarukkho bodhi, aṭṭhāsītihatthubbedhaṃ sarīraṃ	552	
PA_atk-s05_10a:552_3	ahosi. Navuti vassasahassāni ṭhatvā parinibbute pana tasmiṃ ekappahāreneva dasa cakkavāḷasahassāni	552	
PA_atk-s05_10a:552_4	ekandhakārāni ahesuṃ. Sabbacakkavāḷesu manussānaṃ mahantaṃ ārodanaparidevanaṃ ahosi.	552	
PA_atk-s05_10a:553	“Koṇḍaññassa aparena, maṅgalo nāma nāyako;	55	
PA_atk-s05_10a:554	Tamaṃ loke nihantvāna, dhammokkamabhidhārayī”ti. ;	55	
PA_atk-s05_10a:555	Sumano buddho	55	
PA_atk-s05_10a:556_0	Evaṃ dasasahassilokadhātuṃ andhakāraṃ katvā parinibbutassa tassa bhagavato aparabhāge	556	
PA_atk-s05_10a:556_1	sumano nāma satthā loke udapādi. Tassāpi tayo sāvakasannipātā. Paṭhamasannipāte koṭisatasahassabhikkhū	556	
PA_atk-s05_10a:556_2	ahesuṃ. Dutiye kañcanapabbatamhi navutikoṭisahassāni, tatiye asītikoṭisahassāni.	556	
PA_atk-s05_10a:556_3	Tadā mahāsatto atulo nāma nāgarājā ahosi mahiddhiko mahānubhāvo. So “buddho uppanno”ti	556	
PA_atk-s05_10a:556_4	sutvā ñātisaṅghaparivuto nāgabhavanā nikkhamitvā koṭisatasahassabhikkhuparivārassa	556	
PA_atk-s05_10a:556_5	tassa bhagavato dibbatūriyehi upahāraṃ kāretvā mahādānaṃ pavattetvā paccekaṃ dussayugāni	556	
PA_atk-s05_10a:556_6	datvā saraṇesu patiṭṭhāsi. Sopi naṃ satthā “anāgate buddho bhavissatī”ti byākāsi.	556	
PA_atk-s05_10a:556_7	Tassa bhagavato nagaraṃ mekhalaṃ nāma ahosi, sudatto nāma rājā pitā, sirimā nāma	556	
PA_atk-s05_10a:556_8	mātā devī, saraṇo ca bhāvitatto ca dve aggasāvakā, udeno nāmupaṭṭhāko, soṇā ca upasoṇā	556	
PA_atk-s05_10a:556_9	ca dve aggasāvikā, nāgarukkho bodhi, navutihatthubbedhaṃ sarīraṃ ahosi, navutiyeva	556	
PA_atk-s05_10a:556_10	vassasahassāni āyuppamāṇaṃ ahosi.	5561	
PA_atk-s05_10a:557	“Maṅgalassa aparena, sumano nāma nāyako;	55	
PA_atk-s05_10a:558	Sabbadhammehi asamo, sabbasattānamuttamo”ti. ;	55	
PA_atk-s05_10a:559	Revato buddho	55	
PA_atk-s05_10a:560_0	Tassa aparabhāge revato nāma satthā udapādi. Tassāpi tayo sāvakasannipātā. Paṭhamasannipāte	560	
PA_atk-s05_10a:560_1	gaṇanā natthi, dutiye koṭisatasahassabhikkhū ahesuṃ, tathā tatiye. Tadā bodhisatto	560	
PA_atk-s05_10a:560_2	atidevo nāma brāhmaṇo hutvā satthu dhammadesanaṃ sutvā saraṇesu patiṭṭhāya sirasi	560	
PA_atk-s05_10a:560_3	añjaliṃ ṭhapetvā tassa satthuno kilesappahāne vaṇṇaṃ sutvā uttarāsaṅgena pūjaṃ akāsi.	560	
PA_atk-s05_10a:560_4	Sopi naṃ “buddho bhavissatī”ti byākāsi. Tassa pana bhagavato nagaraṃ sudhaññavatī	560	
PA_atk-s05_10a:560_5	nāma ahosi, pitā vipulo nāma khattiyo, mātā vipulā nāma, varuṇo ca brahmadevo ca	560	
PA_atk-s05_10a:560_6	dve aggasāvakā, sambhavo nāmupaṭṭhāko, bhaddā ca subhaddā ca dve aggasāvikā, nāgarukkho	560	
PA_atk-s05_10a:560_7	bodhi, sarīraṃ asītihatthubbedhaṃ ahosi, āyu saṭṭhi vassasahassānīti.	560	
PA_atk-s05_10a:561	“Sumanassa aparena, revato nāma nāyako;	56	
PA_atk-s05_10a:562	Anūpamo asadiso, atulo uttamo jino”ti. ;	56	
PA_atk-s05_10a:563	Sobhito buddho	56	
PA_atk-s05_10a:564_0	Tassa aparabhāge sobhito nāma satthā udapādi. Tassāpi tayo sāvakasannipātā. Paṭhamasannipāte	564	
PA_atk-s05_10a:564_1	koṭisataṃ bhikkhū ahesuṃ, dutiye navutikoṭiyo, tatiye asītikoṭiyo. Tadā bodhisatto	564	
PA_atk-s05_10a:564_2	ajito nāma brāhmaṇo hutvā satthu dhammadesanaṃ sutvā saraṇesu patiṭṭhāya buddhappamukhassa	564	
PA_atk-s05_10a:564_3	bhikkhusaṅghassa mahādānaṃ adāsi. Sopi naṃ “buddho bhavissatī”ti byākāsi. Tassa pana	564	
PA_atk-s05_10a:564_4	bhagavato nagaraṃ sudhammaṃ nāma ahosi, pitā sudhammo nāma rājā, mātāpi sudhammā	564	
PA_atk-s05_10a:564_5	nāma devī, asamo ca sunetto ca dve aggasāvakā, anomo nāmupaṭṭhāko, nakulā ca sujātā	564	
PA_atk-s05_10a:564_6	ca dve aggasāvikā, nāgarukkho bodhi, aṭṭhapaṇṇāsahatthubbedhaṃ sarīraṃ ahosi, navuti	564	
PA_atk-s05_10a:564_7	vassasahassāni āyuppamāṇanti.	564	
PA_atk-s05_10a:565	“Revatassa aparena, sobhito nāma nāyako;	56	
PA_atk-s05_10a:566	Samāhito santacitto, asamo appaṭipuggalo”ti. ;	56	
PA_atk-s05_10a:567	Anomadassī buddho	56	
PA_atk-s05_10a:568_0	Tassa aparabhāge ekaṃ asaṅkhayeyyaṃ atikkamitvā ekasmiṃ kappe tayo buddhā nibbattiṃsu	568	
PA_atk-s05_10a:568_1	anomadassī, padumo, nāradoti. Anomadassissa bhagavato tayo sāvakasannipātā. Paṭhame	568	
PA_atk-s05_10a:568_2	aṭṭha bhikkhusatasahassāni ahesuṃ, dutiye satta, tatiye cha. Tadā bodhisatto eko	568	
PA_atk-s05_10a:568_3	yakkhasenāpati ahosi mahiddhiko mahānubhāvo, anekakoṭisatasahassānaṃ yakkhānaṃ adhipati.	568	
PA_atk-s05_10a:568_4	So “buddho uppanno”ti sutvā āgantvā buddhappamukhassa bhikkhusaṅghassa mahādānaṃ	568	
PA_atk-s05_10a:568_5	adāsi. Sopi naṃ satthā “anāgate buddho bhavissatī”ti byākāsi. Anomadassissa pana	568	
PA_atk-s05_10a:568_6	bhagavato candavatī nāma nagaraṃ ahosi, yasavā nāma rājā pitā, yasodharā nāma mātā	568	
PA_atk-s05_10a:568_7	devī, nisabho ca anomo ca dve aggasāvakā, varuṇo nāmupaṭṭhāko, sundarī ca sumanā	568	
PA_atk-s05_10a:568_8	ca dve aggasāvikā, ajjunarukkho bodhi, aṭṭhapaññāsahatthubbedhaṃ sarīraṃ ahosi, vassasatasahassaṃ āyuppamāṇanti.	568	
PA_atk-s05_10a:569	“Sobhitassa aparena, sambuddho dvipaduttamo;	56	
PA_atk-s05_10a:570	Anomadassī amitayaso, tejassī duratikkamo”ti. ;	57	
PA_atk-s05_10a:571	Padumo buddho	57	
PA_atk-s05_10a:572_0	Tassa aparabhāge padumo nāma satthā udapādi. Tassāpi tayo sāvakasannipātā. Paṭhamasannipāte	572	
PA_atk-s05_10a:572_1	koṭisatasahassaṃ bhikkhū ahesuṃ, dutiye tīṇi satasahassāni, tatiye agāmake araññe	572	
PA_atk-s05_10a:572_2	mahāvanasaṇḍavāsīnaṃ bhikkhūnaṃ dve satasahassāni. Tadā bodhisatto sīho hutvā satthāraṃ	572	
PA_atk-s05_10a:572_3	nirodhasamāpattiṃ samāpannaṃ disvā pasannacitto vanditvā padakkhiṇaṃ katvā pītisomanassajāto	572	
PA_atk-s05_10a:572_4	tikkhattuṃ sīhanādaṃ naditvā sattāhaṃ buddhārammaṇaṃ pītiṃ avijahitvā pītisukheneva	572	
PA_atk-s05_10a:572_5	gocarāya apakkamitvā jīvitapariccāgaṃ katvā bhagavantaṃ payirupāsamāno aṭṭhāsi. Satthā	572	
PA_atk-s05_10a:572_6	sattāhaccayena nirodhā vuṭṭhito sīhaṃ oloketvā “bhikkhusaṅghepi cittaṃ pasādetvā	572	
PA_atk-s05_10a:572_7	saṅghaṃ vandissatī”ti “bhikkhusaṅgho āgacchatū”ti cintesi. Bhikkhū tāvadeva āgamiṃsu.	572	
PA_atk-s05_10a:572_8	Sīhopi bhikkhusaṅghe cittaṃ pasādeti. Satthā tassa manaṃ oloketvā “anāgate buddho	572	
PA_atk-s05_10a:572_9	bhavissatī”ti byākāsi. Padumassa pana bhagavato campakaṃ nāma nagaraṃ ahosi, asamo	572	
PA_atk-s05_10a:572_10	nāma rājā pitā, mātā asamā nāma devī, sālo ca upasālo ca dve aggasāvakā, varuṇo nāmupaṭṭhāko,	5721	
PA_atk-s05_10a:572_11	rāmā ca surāmā ca dve aggasāvikā, soṇarukkho nāma bodhi, aṭṭhapaṇṇāsahatthubbedhaṃ	5721	
PA_atk-s05_10a:572_12	sarīraṃ ahosi, āyu vassasatasahassanti.	5721	
PA_atk-s05_10a:573	“Anomadassissa aparena, sambuddho dvipaduttamo;	57	
PA_atk-s05_10a:574	Padumo nāma nāmena, asamo appaṭipuggalo”ti. ;	57	
PA_atk-s05_10a:575	Nārado buddho	57	
PA_atk-s05_10a:576_0	Tassa aparabhāge nārado nāma satthā udapādi. Tassāpi tayo sāvakasannipātā. Paṭhamasannipāte	576	
PA_atk-s05_10a:576_1	koṭisatasahassaṃ bhikkhū ahesuṃ, dutiye navutikoṭisahassāni, tatiye asītikoṭisahassāni.	576	
PA_atk-s05_10a:576_2	Tadā bodhisatto isipabbajjaṃ pabbajitvā pañcasu abhiññāsu aṭṭhasu ca samāpattīsu	576	
PA_atk-s05_10a:576_3	ciṇṇavasī hutvā buddhappamukhassa bhikkhusaṅghassa mahādānaṃ datvā lohitacandanena	576	
PA_atk-s05_10a:576_4	pūjaṃ akāsi. Sopi naṃ satthā “anāgate buddho bhavissatī”ti byākāsi. Tassa pana bhagavato	576	
PA_atk-s05_10a:576_5	dhaññavatī nāma nagaraṃ ahosi, sudevo nāma khattiyo pitā, anomā nāma mātā devī, bhaddasālo	576	
PA_atk-s05_10a:576_6	ca jitamitto ca dve aggasāvakā, vāseṭṭho nāmupaṭṭhāko, uttarā ca phaggunī ca dve	576	
PA_atk-s05_10a:576_7	aggasāvikā, mahāsoṇarukkho nāma bodhi, sarīraṃ aṭṭhāsītihatthubbedhaṃ ahosi, navuti	576	
PA_atk-s05_10a:576_8	vassasahassāni āyūti.	576	
PA_atk-s05_10a:577	“Padumassa aparena, sambuddho dvipaduttamo;	57	
PA_atk-s05_10a:578	Nārado nāma nāmena, asamo appaṭipuggalo”ti. ;	57	
PA_atk-s05_10a:579	Padumuttaro buddho	57	
PA_atk-s05_10a:580_0	Nāradabuddhassa pana aparabhāge ito satasahassakappamatthake ekasmiṃ kappe ekova	580	
PA_atk-s05_10a:580_1	padumuttaro nāma buddho udapādi. Tassāpi tayo sāvakasannipātā. Paṭhame sannipāte	580	
PA_atk-s05_10a:580_2	koṭisatasahassaṃ bhikkhū ahesuṃ, dutiye vebhārapabbate navutikoṭisahassāni, tatiye	580	
PA_atk-s05_10a:580_3	asītikoṭisahassāni. Tadā bodhisatto jaṭilo nāma mahāraṭṭhiyo hutvā buddhappamukhassa	580	
PA_atk-s05_10a:580_4	bhikkhusaṅghasa sacīvaraṃ dānaṃ adāsi. Sopi naṃ satthā “anāgate buddho bhavissatī”ti	580	
PA_atk-s05_10a:580_5	byākāsi. Padumuttarassa pana bhagavato kāle titthiyā nāma nāhesuṃ. Sabbadevamanussā	580	
PA_atk-s05_10a:580_6	buddhameva saraṇaṃ agamaṃsu. Tassa nagaraṃ haṃsavatī nāma ahosi, pitā ānando nāma	580	
PA_atk-s05_10a:580_7	khattiyo, mātā sujātā nāma devī, devalo ca sujāto ca dve aggasāvakā, sumano nāmupaṭṭhāko,	580	
PA_atk-s05_10a:580_8	amitā ca asamā ca dve aggasāvikā, sālarukkho bodhi, sarīraṃ aṭṭhapaṇṇāsahatthubbedhaṃ	580	
PA_atk-s05_10a:580_9	ahosi, sarīrappabhā samantato dvādasayojanāni gaṇhi, vassasatasahassaṃ āyūti.	580	
PA_atk-s05_10a:581	“Nāradassa aparena, sambuddho dvipaduttamo;	58	
PA_atk-s05_10a:582	Padumuttaro nāma jino, akkhobho sāgarūpamo”ti. ;	58	
PA_atk-s05_10a:583	Sumedho buddho	58	
PA_atk-s05_10a:584_0	Tassa aparabhāge tiṃsa kappasahassāni atikkamitvā sumedho ca sujāto cāti ekasmiṃ	584	
PA_atk-s05_10a:584_1	kappe dve buddhā nibbattiṃsu. Sumedhassāpi tayo sāvakasannipātā. Paṭhamasannipāte	584	
PA_atk-s05_10a:584_2	sudassananagare koṭisataṃ khīṇāsavā ahesuṃ, dutiye navutikoṭiyo, tatiye asītikoṭiyo.	584	
PA_atk-s05_10a:584_3	Tadā bodhisatto uttaro nāma māṇavo hutvā nidahitvā ṭhapitaṃyeva asītikoṭidhanaṃ vissajjetvā	584	
PA_atk-s05_10a:584_4	buddhappamukhassa bhikkhusaṅghassa mahādānaṃ datvā dhammaṃ sutvā saraṇesu patiṭṭhāya	584	
PA_atk-s05_10a:584_5	nikkhamitvā pabbaji. Sopi naṃ “anāgate buddho bhavissatī”ti byākāsi. Sumedhassa bhagavato	584	
PA_atk-s05_10a:584_6	sudassanaṃ nāma nagaraṃ ahosi, sudatto nāma rājā pitā, mātāpi sudattā nāma devī,	584	
PA_atk-s05_10a:584_7	saraṇo ca sabbakāmo ca dve aggasāvakā, sāgaro nāmupaṭṭhāko, rāmā ca surāmā ca dve	584	
PA_atk-s05_10a:584_8	aggasāvikā, mahānīparukkho bodhi, sarīraṃ aṭṭhāsītihatthubbedhaṃ ahosi, āyu navuti vassasahassanti.	584	
PA_atk-s05_10a:585	“Padumuttarassa aparena, sumedho nāma nāyako;	58	
PA_atk-s05_10a:586	Durāsado uggatejo, sabbalokuttamo munī”ti. ;	58	
PA_atk-s05_10a:587	Sujāto buddho	58	
PA_atk-s05_10a:588_0	Tassa aparabhāge sujāto nāma satthā udapādi. Tassāpi tayo sāvakasannipātā. Paṭhamasannipāte	588	
PA_atk-s05_10a:588_1	saṭṭhi bhikkhusatasahassāni ahesuṃ, dutiye paññāsaṃ, tatiye cattālīsaṃ. Tadā bodhisatto	588	
PA_atk-s05_10a:588_2	cakkavattirājā hutvā “buddho uppanno”ti sutvā upasaṅkamitvā dhammaṃ sutvā buddhappamukhassa	588	
PA_atk-s05_10a:588_3	bhikkhusaṅghassa saddhiṃ sattahi ratanehi catumahādīparajjaṃ datvā satthu santike	588	
PA_atk-s05_10a:588_4	pabbaji. Sakalaraṭṭhavāsino raṭṭhuppādaṃ gahetvā ārāmikakiccaṃ sādhentā buddhappamukhassa	588	
PA_atk-s05_10a:588_5	bhikkhusaṅghassa niccaṃ mahādānaṃ adaṃsu. Sopi naṃ satthā “anāgate buddho bhavissatī”ti	588	
PA_atk-s05_10a:588_6	byākāsi. Tassa bhagavato nagaraṃ sumaṅgalaṃ nāma ahosi, uggato nāma rājā pitā, pabhāvatī	588	
PA_atk-s05_10a:588_7	nāma mātā, sudassano ca sudevo ca dve aggasāvakā, nārado nāmupaṭṭhāko, nāgā ca nāgasamālā	588	
PA_atk-s05_10a:588_8	ca dve aggasāvikā, mahāveḷurukkho bodhi. So kira mandacchiddo ghanakkhandho upari	588	
PA_atk-s05_10a:588_9	niggatāhi mahāsākhāhi morapiñchakalāpo viya virocittha. Tassa bhagavato sarīraṃ paṇṇāsahatthubbedhaṃ	588	
PA_atk-s05_10a:588_10	ahosi, āyu navuti vassasahassanti.	5881	
PA_atk-s05_10a:589	“Tattheva maṇḍakappamhi, sujāto nāma nāyako;	58	
PA_atk-s05_10a:590	Sīhahanūsabhakkhandho, appameyyo durāsado”ti. ;	59	
PA_atk-s05_10a:591	Piyadassī buddho	59	
PA_atk-s05_10a:592_0	Tassa aparabhāge ito aṭṭhārasakappasatamatthake ekasmiṃ kappe piyadassī, atthadassī,	592	
PA_atk-s05_10a:592_1	dhammadassīti tayo buddhā nibbattiṃsu. Piyadassissapi bhagavato tayo sāvakasannipātā.	592	
PA_atk-s05_10a:592_2	Paṭhame koṭisatasahassaṃ bhikkhū ahesuṃ, dutiye navutikoṭiyo, tatiye asītikoṭiyo.	592	
PA_atk-s05_10a:592_3	Tadā bodhisatto kassapo nāma māṇavo tiṇṇaṃ vedānaṃ pāraṅgato hutvā satthu dhammadesanaṃ	592	
PA_atk-s05_10a:592_4	sutvā koṭisatasahassadhanapariccāgena saṅghārāmaṃ kāretvā saraṇesu ca sīlesu ca patiṭṭhāsi.	592	
PA_atk-s05_10a:592_5	Atha naṃ satthā “aṭṭhārasakappasataccayena buddho bhavissatī”ti byākāsi. Tassa bhagavato	592	
PA_atk-s05_10a:592_6	anomaṃ nāma nagaraṃ ahosi, pitā sudinno nāma rājā, mātā candā nāma, pālito ca sabbadassī	592	
PA_atk-s05_10a:592_7	ca dve aggasāvakā, sobhito nāmupaṭṭhāko, sujātā ca dhammadinnā ca dve aggasāvikā,	592	
PA_atk-s05_10a:592_8	kakudharukkho bodhi, sarīraṃ asītihatthubbedhaṃ ahosi, navuti vassasahassaṃ āyūti.	592	
PA_atk-s05_10a:593	“Sujātassa aparena, sayambhū lokanāyako;	59	
PA_atk-s05_10a:594	Durāsado asamasamo, piyadassī mahāyaso”ti. ;	59	
PA_atk-s05_10a:595	Atthadassī buddho	59	
PA_atk-s05_10a:596_0	Tassa aparabhāge atthadassī nāma bhagavā udapādi. Tassāpi tayo sāvakasannipātā. Paṭhame	596	
PA_atk-s05_10a:596_1	aṭṭhanavuti bhikkhusatasahassāni ahesuṃ, dutiye aṭṭhāsītisatasahassāni, tathā tatiye.	596	
PA_atk-s05_10a:596_2	Tadā bodhisatto susīmo nāma mahiddhiko tāpaso hutvā devalokato mandāravapupphacchattaṃ	596	
PA_atk-s05_10a:596_3	āharitvā satthāraṃ pūjesi, sopi naṃ “anāgate buddho bhavissatī”ti byākāsi. Tassa	596	
PA_atk-s05_10a:596_4	bhagavato sobhanaṃ nāma nagaraṃ ahosi, sāgaro nāma rājā pitā, sudassanā nāma mātā,	596	
PA_atk-s05_10a:596_5	santo ca upasanto ca dve aggasāvakā, abhayo nāmupaṭṭhāko, dhammā ca sudhammā ca dve	596	
PA_atk-s05_10a:596_6	aggasāvikā, campakarukkho bodhi, sarīraṃ asītihatthubbedhaṃ ahosi, sarīrappabhā samantato	596	
PA_atk-s05_10a:596_7	sabbakālaṃ yojanamattaṃ pharitvā aṭṭhāsi, āyu vassasatasahassanti.	596	
PA_atk-s05_10a:597	“Tattheva maṇḍakappamhi, atthadassī narāsabho;	59	
PA_atk-s05_10a:598	Mahātamaṃ nihantvāna, patto sambodhimuttama”nti. ;	59	
PA_atk-s05_10a:599	Dhammadassī buddho	59	
PA_atk-s05_10a:600_0	Tassa aparabhāge dhammadassī nāma satthā udapādi. Tassāpi tayo sāvakasannipātā. Paṭhame	600	
PA_atk-s05_10a:600_1	koṭisataṃ bhikkhū ahesuṃ, dutiye navutikoṭiyo, tatiye asītikoṭiyo. Tadā bodhisatto	600	
PA_atk-s05_10a:600_2	sakko devarājā hutvā dibbagandhapupphehi ca dibbatūriyehi ca pūjaṃ akāsi, sopi naṃ	600	
PA_atk-s05_10a:600_3	satthā “anāgate buddho bhavissatī”ti byākāsi. Tassa bhagavato saraṇaṃ nāma nagaraṃ	600	
PA_atk-s05_10a:600_4	ahosi, pitā saraṇo nāma rājā, mātā sunandā nāma devī, padumo ca phussadevo ca dve	600	
PA_atk-s05_10a:600_5	aggasāvakā, sunetto nāmupaṭṭhāko, khemā ca sabbanāmā ca dve aggasāvikā, rattaṅkurarukkho	600	
PA_atk-s05_10a:600_6	bodhi, “bimbijālo”tipi vuccati, sarīraṃ panassa asītihatthubbedhaṃ ahosi, vassasatasahassaṃ āyūti.	600	
PA_atk-s05_10a:601	“Tattheva maṇḍakappamhi, dhammadassī mahāyaso;	60	
PA_atk-s05_10a:602	Tamandhakāraṃ vidhamitvā, atirocati sadevake”ti. ;	60	
PA_atk-s05_10a:603	Siddhattho buddho	60	
PA_atk-s05_10a:604_0	Tassa aparabhāge ito catunavutikappamatthake ekasmiṃ kappe ekova siddhattho nāma	604	
PA_atk-s05_10a:604_1	sammāsambuddho udapādi. Tassāpi tayo sāvakasannipātā. Paṭhamasannipāte koṭisataṃ	604	
PA_atk-s05_10a:604_2	bhikkhū ahesuṃ, dutiye navutikoṭiyo, tatiye asītikoṭiyo. Tadā bodhisatto uggatejo	604	
PA_atk-s05_10a:604_3	abhiññābalasampanno maṅgalo nāma tāpaso hutvā mahājambuphalaṃ āharitvā tathāgatassa	604	
PA_atk-s05_10a:604_4	adāsi. Satthā taṃ phalaṃ paribhuñjitvā “catunavutikappamatthake buddho bhavissatī”ti	604	
PA_atk-s05_10a:604_5	byākāsi. Tassa bhagavato nagaraṃ vebhāraṃ nāma ahosi, pitā jayaseno nāma rājā, mātā	604	
PA_atk-s05_10a:604_6	suphassā nāma devī, sambalo ca sumitto ca dve aggasāvakā, revato nāmupaṭṭhāko, sīvalā	604	
PA_atk-s05_10a:604_7	ca surāmā ca dve aggasāvikā, kaṇikārarukkho bodhi, sarīraṃ saṭṭhihatthubbedhaṃ ahosi,	604	
PA_atk-s05_10a:604_8	vassasatasahassaṃ āyūti.	604	
PA_atk-s05_10a:605	“Dhammadassissa aparena, siddhattho lokanāyako;	60	
PA_atk-s05_10a:606	Nihanitvā tamaṃ sabbaṃ, sūriyo abbhuggato yathā”ti. ;	60	
PA_atk-s05_10a:607	Tisso buddho	60	
PA_atk-s05_10a:608_0	Tassa aparabhāge ito dvānavutikappamatthake tisso phussoti ekasmiṃ kappe dve buddhā	608	
PA_atk-s05_10a:608_1	nibbattiṃsu. Tissassa bhagavato tayo sāvakasannipātā. Paṭhamasannipāte bhikkhūnaṃ	608	
PA_atk-s05_10a:608_2	koṭisataṃ ahosi, dutiye navutikoṭiyo, tatiye asītikoṭiyo. Tadā bodhisatto mahābhogo	608	
PA_atk-s05_10a:608_3	mahāyaso sujāto nāma khattiyo hutvā isipabbajjaṃ pabbajitvā mahiddhikabhāvaṃ patvā	608	
PA_atk-s05_10a:608_4	“buddho uppanno”ti sutvā dibbamandāravapadumapāricchattakapupphāni ādāya catuparisamajjhe	608	
PA_atk-s05_10a:608_5	gacchantaṃ tathāgataṃ pūjesi, ākāse pupphavitānaṃ akāsi. Sopi naṃ satthā “ito dvenavutikappamatthake	608	
PA_atk-s05_10a:608_6	buddho bhavissatī”ti byākāsi. Tassa bhagavato khemaṃ nāma nagaraṃ ahosi, pitā janasandho	608	
PA_atk-s05_10a:608_7	nāma khattiyo, mātā padumā nāma devī, brahmadevo ca udayo ca dve aggasāvakā, sumano	608	
PA_atk-s05_10a:608_8	nāmupaṭṭhāko, phussā ca sudattā ca dve aggasāvikā, asanarukkho bodhi, sarīraṃ saṭṭhihatthubbedhaṃ	608	
PA_atk-s05_10a:608_9	ahosi, vassasatasahassaṃ āyūti.	608	
PA_atk-s05_10a:609	“Siddhatthassa aparena, asamo appaṭipuggalo;	60	
PA_atk-s05_10a:610	Anantatejo amitayaso, tisso lokagganāyako”ti. ;	61	
PA_atk-s05_10a:611	Phusso buddho	61	
PA_atk-s05_10a:612_0	Tassa aparabhāge phusso nāma satthā udapādi. Tassāpi tayo sāvakasannipātā. Paṭhamasannipāte	612	
PA_atk-s05_10a:612_1	saṭṭhi bhikkhusatasahassāni ahesuṃ, dutiye paṇṇāsa, tatiye dvattiṃsa. Tadā bodhisatto	612	
PA_atk-s05_10a:612_2	vijitāvī nāma khattiyo hutvā mahārajjaṃ pahāya satthu santike pabbajitvā tīṇi piṭakāni	612	
PA_atk-s05_10a:612_3	uggahetvā mahājanassa dhammakathaṃ kathesi, sīlapāramiñca pūresi. Sopi naṃ “buddho	612	
PA_atk-s05_10a:612_4	bhavissatī”ti byākāsi. Tassa bhagavato kāsi nāma nagaraṃ ahosi, jayaseno nāma rājā	612	
PA_atk-s05_10a:612_5	pitā, sirimā nāma mātā, surakkhito ca dhammaseno ca dve aggasāvakā, sabhiyo nāmupaṭṭhāko,	612	
PA_atk-s05_10a:612_6	cālā ca upacālā ca dve aggasāvikā, āmalakarukkho bodhi, sarīraṃ aṭṭhapaṇṇāsahatthubbedhaṃ	612	
PA_atk-s05_10a:612_7	ahosi, navuti vassasahassāni āyūti.	612	
PA_atk-s05_10a:613	“Tattheva maṇḍakappamhi, ahu satthā anuttaro;	61	
PA_atk-s05_10a:614	Anūpamo asamasamo, phusso lokagganāyako”ti. ;	61	
PA_atk-s05_10a:615	Vipassī buddho	61	
PA_atk-s05_10a:616_0	Tassa aparabhāge ito ekanavutikappe vipassī nāma bhagavā udapādi. Tassāpi tayo sāvakasannipātā.	616	
PA_atk-s05_10a:616_1	Paṭhamasannipāte aṭṭhasaṭṭhi bhikkhusatasahassaṃ ahosi, dutiye ekasatasahassaṃ, tatiye	616	
PA_atk-s05_10a:616_2	asītisahassāni. Tadā bodhisatto mahiddhiko mahānubhāvo atulo nāma nāgarājā hutvā	616	
PA_atk-s05_10a:616_3	sattaratanakhacitaṃ sovaṇṇamayaṃ mahāpīṭhaṃ bhagavato adāsi. Sopi naṃ “ito ekanavutikappe	616	
PA_atk-s05_10a:616_4	buddho bhavissatī”ti byākāsi. Tassa bhagavato bandhumatī nāma nagaraṃ ahosi, bandhumā	616	
PA_atk-s05_10a:616_5	nāma rājā pitā, bandhumatī nāma mātā, khaṇḍo ca tisso ca dve aggasāvakā, asoko nāmupaṭṭhāko,	616	
PA_atk-s05_10a:616_6	candā ca candamittā ca dve aggasāvikā, pāṭalirukkho bodhi, sarīraṃ asītihatthubbedhaṃ	616	
PA_atk-s05_10a:616_7	ahosi, sarīrappabhā sadā satta yojanāni pharitvā aṭṭhāsi, asīti vassasahassāni āyūti.	616	
PA_atk-s05_10a:617	“Phussassa ca aparena, sambuddho dvipaduttamo;	61	
PA_atk-s05_10a:618	Vipassī nāma nāmena, loke uppajji cakkhumā”ti. ;	61	
PA_atk-s05_10a:619	Sikhī buddho	61	
PA_atk-s05_10a:620_0	Tassa aparabhāge ito ekattiṃsakappe sikhī ca vessabhūcāti dve buddhā ahesuṃ. Sikhissāpi	620	
PA_atk-s05_10a:620_1	bhagavato tayo sāvakasannipātā. Paṭhamasannipāte bhikkhusatasahassaṃ ahosi, dutiye	620	
PA_atk-s05_10a:620_2	asītisahassāni, tatiye sattatisahassāni. Tadā bodhisatto arindamo nāma rājā hutvā	620	
PA_atk-s05_10a:620_3	buddhappamukhassa bhikkhusaṅghassa sacīvaraṃ mahādānaṃ pavattetvā sattaratanapaṭimaṇḍitaṃ	620	
PA_atk-s05_10a:620_4	hatthiratanaṃ datvā hatthippamāṇaṃ katvā kappiyabhaṇḍaṃ adāsi. Sopi naṃ satthā “ito	620	
PA_atk-s05_10a:620_5	ekattiṃsakappe buddho bhavissatī”ti byākāsi. Tassa pana bhagavato aruṇavatī nāma	620	
PA_atk-s05_10a:620_6	nagaraṃ ahosi, aruṇo nāma khattiyo pitā, pabhāvatī nāma mātā, abhibhū ca sambhavo	620	
PA_atk-s05_10a:620_7	ca dve aggasāvakā, khemaṅkaro nāmupaṭṭhāko, sakhilā ca padumā ca dve aggasāvikā,	620	
PA_atk-s05_10a:620_8	puṇḍarīkarukkho bodhi, sarīraṃ sattatihatthubbedhaṃ ahosi, sarīrappabhā yojanattayaṃ	620	
PA_atk-s05_10a:620_9	pharitvā aṭṭhāsi, sattati vassasahassāni āyūti.	620	
PA_atk-s05_10a:621	“Vipassissa aparena, sambuddho dvipaduttamo;	62	
PA_atk-s05_10a:622	Sikhivhayo āsi jino, asamo appaṭipuggalo”ti. ;	62	
PA_atk-s05_10a:623	Vessabhū buddho	62	
PA_atk-s05_10a:624_0	Tassa aparabhāge vessabhū nāma satthā udapādi. Tassāpi tayo sāvakasannipātā. Paṭhamasannipāte	624	
PA_atk-s05_10a:624_1	asīti bhikkhusahassāni ahesuṃ, dutiye sattati, tatiye saṭṭhi. Tadā bodhisatto sudassano	624	
PA_atk-s05_10a:624_2	nāma rājā hutvā buddhappamukhassa bhikkhusaṅghassa sacīvaraṃ mahādānaṃ datvā tassa	624	
PA_atk-s05_10a:624_3	santike pabbajitvā ācāraguṇasampanno buddharatane cittīkārapītibahulo ahosi. Sopi	624	
PA_atk-s05_10a:624_4	naṃ bhagavā “ito ekattiṃsakappe buddho bhavissatī”ti byākāsi. Tassa pana bhagavato	624	
PA_atk-s05_10a:624_5	anomaṃ nāma nagaraṃ ahosi, suppatīto nāma rājā pitā, yasavatī nāma mātā, soṇo ca	624	
PA_atk-s05_10a:624_6	uttaro ca dve aggasāvakā, upasanto nāmupaṭṭhāyo, rāmā ca surāmā ca dve aggasāvikā,	624	
PA_atk-s05_10a:624_7	sālarukkho bodhi, sarīraṃ saṭṭhihatthubbedhaṃ ahosi, saṭṭhi vassasahassāni āyūti.	624	
PA_atk-s05_10a:625	“Tattheva maṇḍakappamhi, asamo appaṭipuggalo;	62	
PA_atk-s05_10a:626	Vessabhū nāma nāmena, loke uppajji so jino”ti. ;	62	
PA_atk-s05_10a:627	Kakusandho buddho	62	
PA_atk-s05_10a:628_0	Tassa aparabhāge imasmiṃ kappe cattāro buddhā nibbattā kakusandho, koṇāgamano, kassapo,	628	
PA_atk-s05_10a:628_1	amhākaṃ bhagavāti. Kakusandhassa bhagavato ekova sāvakasannipāto, tattha cattālīsa	628	
PA_atk-s05_10a:628_2	bhikkhusahassāni ahesuṃ. Tadā bodhisatto khemo nāma rājā hutvā buddhappamukhassa	628	
PA_atk-s05_10a:628_3	bhikkhusaṅghassa sapattacīvaraṃ mahādānañceva añjanādibhesajjāni ca datvā satthu	628	
PA_atk-s05_10a:628_4	dhammadesanaṃ sutvā pabbaji. Sopi naṃ satthā “buddho bhavissatī”ti byākāsi. Kakusandhassa	628	
PA_atk-s05_10a:628_5	pana bhagavato khemaṃ nāma nagaraṃ ahosi, aggidatto nāma brāhmaṇo pitā, visākhā nāma	628	
PA_atk-s05_10a:628_6	brāhmaṇī mātā, vidhuro ca sañjīvo ca dve aggasāvakā, buddhijo nāmupaṭṭhāko, sāmā	628	
PA_atk-s05_10a:628_7	ca campā ca dve aggasāvikā, mahāsirīsarukkho bodhi, sarīraṃ cattālīsahatthubbedhaṃ	628	
PA_atk-s05_10a:628_8	ahosi, cattālīsa vassasahassāni āyūti.	628	
PA_atk-s05_10a:629	“Vessabhussa aparena, sambuddho dvipaduttamo;	62	
PA_atk-s05_10a:630	Kakusandho nāma nāmena, appameyyo durāsado”ti. ;	63	
PA_atk-s05_10a:631	Koṇāgamano buddho	63	
PA_atk-s05_10a:632_0	Tassa aparabhāge koṇāgamano nāma satthā udapādi. Tassāpi ekova sāvakasannipāto, tattha	632	
PA_atk-s05_10a:632_1	tiṃsa bhikkhusahassāni ahesuṃ. Tadā bodhisatto pabbato nāma rājā hutvā amaccagaṇaparivuto	632	
PA_atk-s05_10a:632_2	satthu santikaṃ gantvā dhammadesanaṃ sutvā buddhappamukhaṃ bhikkhusaṅghaṃ nimantetvā	632	
PA_atk-s05_10a:632_3	mahādānaṃ pavattetvā pattuṇṇacīnapaṭakoseyyakambaladukūlāni ceva suvaṇṇapaṭikañca	632	
PA_atk-s05_10a:632_4	datvā satthu santike pabbaji. Sopi naṃ satthā “buddho bhavissatī”ti byākāsi. Tassa	632	
PA_atk-s05_10a:632_5	bhagavato sobhavatī nāma nagaraṃ ahosi, yaññadatto nāma brāhmaṇo pitā, uttarā nāma	632	
PA_atk-s05_10a:632_6	brāhmaṇī mātā, bhiyyaso ca uttaro ca dve aggasāvakā, sotthijo nāmupaṭṭhāko, samuddā	632	
PA_atk-s05_10a:632_7	ca uttarā ca dve aggasāvikā, udumbararukkho bodhi, sarīraṃ tiṃsahatthubbedhaṃ ahosi,	632	
PA_atk-s05_10a:632_8	tiṃsa vassasahassāni āyūti.	632	
PA_atk-s05_10a:633	“Kakusandhassa aparena, sambuddho dvipaduttamo;	63	
PA_atk-s05_10a:634	Koṇāgamano nāma jino, lokajeṭṭho narāsabho”ti. ;	63	
PA_atk-s05_10a:635	Kassapo buddho	63	
PA_atk-s05_10a:636_0	Tassa aparabhāge kassapo nāma satthā udapādi. Tassāpi ekova sāvakasannipāto, tattha	636	
PA_atk-s05_10a:636_1	vīsati bhikkhusahassāni ahesuṃ. Tadā bodhisatto jotipālo nāma māṇavo hutvā tiṇṇaṃ	636	
PA_atk-s05_10a:636_2	vedānaṃ pāragū bhūmiyañceva antalikkhe ca pākaṭo ghaṭikārassa kumbhakārassa mitto	636	
PA_atk-s05_10a:636_3	ahosi. So tena saddhiṃ satthāraṃ upasaṅkamitvā dhammakathaṃ sutvā pabbajitvā āraddhavīriyo	636	
PA_atk-s05_10a:636_4	tīṇi piṭakāni uggahetvā vattāvattasampattiyā buddhasāsanaṃ sobhesi. Sopi naṃ satthā	636	
PA_atk-s05_10a:636_5	“buddho bhavissatī”ti byākāsi. Tassa bhagavato jātanagaraṃ bārāṇasī nāma ahosi, brahmadatto	636	
PA_atk-s05_10a:636_6	nāma brāhmaṇo pitā, dhanavatī nāma brāhmaṇī mātā, tisso ca bhāradvājo ca dve aggasāvakā,	636	
PA_atk-s05_10a:636_7	sabbamitto nāmupaṭṭhāko, anuḷā ca uruveḷā ca dve aggasāvikā, nigrodharukkho bodhi,	636	
PA_atk-s05_10a:636_8	sarīraṃ vīsatihatthubbedhaṃ ahosi, vīsati vassasahassāni āyūti.	636	
PA_atk-s05_10a:637	“Koṇāgamanassa aparena, sambuddho dvipaduttamo;	63	
PA_atk-s05_10a:638	Kassapo nāma gottena, dhammarājā pabhaṅkaro”ti. ;	63	
PA_atk-s05_10a:639_0	Yasmiṃ pana kappe dīpaṅkaradasabalo udapādi, tasmiṃ aññepi tayo buddhā ahesuṃ. Tesaṃ	639	
PA_atk-s05_10a:639_1	santike bodhisattassa byākaraṇaṃ natthi, tasmā te idha na dassitā. Aṭṭhakathāyaṃ	639	
PA_atk-s05_10a:639_2	pana taṇhaṅkarato paṭṭhāya sabbepi buddhe dassetuṃ idaṃ vuttaṃ –	639	
PA_atk-s05_10a:640	“Taṇhaṅkaro medhaṅkaro, athopi saraṇaṅkaro;	64	
PA_atk-s05_10a:641	Dīpaṅkaro ca sambuddho, koṇḍañño dvipaduttamo.	64	
PA_atk-s05_10a:642	“Maṅgalo ca sumano ca, revato sobhito muni;	64	
PA_atk-s05_10a:643	Anomadassī padumo, nārado padumuttaro.	64	
PA_atk-s05_10a:644	“Sumedho ca sujāto ca, piyadassī mahāyaso;	64	
PA_atk-s05_10a:645	Atthadassī dhammadassī, siddhattho lokanāyako.	64	
PA_atk-s05_10a:646	“Tisso phusso ca sambuddho, vipassī sikhī vessabhū;	64	
PA_atk-s05_10a:647	Kakusandho koṇāgamano, kassapo cāpi nāyako.	64	
PA_atk-s05_10a:648	“Ete ahesuṃ sambuddhā, vītarāgā samāhitā;	64	
PA_atk-s05_10a:649	Sataraṃsīva uppannā, mahātamavinodanā;	64	
PA_atk-s05_10a:650	Jalitvā aggikhandhāva, nibbutā te sasāvakā”ti.	65	
PA_atk-s05_10a:651	Gotamo buddho	65	
PA_atk-s05_10a:652_0	Tattha amhākaṃ bodhisatto dīpaṅkarādīnaṃ catuvīsatiyā buddhānaṃ santike adhikāraṃ	652	
PA_atk-s05_10a:652_1	karonto kappasatasahassādhikāni cattāri asaṅkhyeyyāni āgato. Kassapassa pana bhagavato	652	
PA_atk-s05_10a:652_2	orabhāge ṭhapetvā imaṃ sammāsambuddhaṃ añño buddho nāma natthi. Iti dīpaṅkarādīnaṃ	652	
PA_atk-s05_10a:652_3	catuvīsatiyā buddhānaṃ santike laddhabyākaraṇo pana bodhisatto yenena –	652	
PA_atk-s05_10a:653	“Manussattaṃ liṅgasampatti, hetu satthāradassanaṃ;	65	
PA_atk-s05_10a:654	Pabbajjā guṇasampatti, adhikāro ca chandatā;	65	
PA_atk-s05_10a:655	Aṭṭhadhammasamodhānā, abhinīhāro samijjhatī”ti. –	65	
PA_atk-s05_10a:656_0	Ime aṭṭha dhamme samodhānetvā dīpaṅkarapādamūle katābhinīhārena “handa buddhakare	656	
PA_atk-s05_10a:656_1	dhamme, vicināmi ito cito”ti ussāhaṃ katvā “vicinanto tadā dakkhiṃ, paṭhamaṃ dānapārami”nti	656	
PA_atk-s05_10a:656_2	dānapāramitādayo buddhakārakadhammā diṭṭhā, pūrentoyeva yāva vessantarattabhāvo āgami.	656	
PA_atk-s05_10a:656_3	Āgacchanto ca ye te katābhinīhārānaṃ bodhisattānaṃ ānisaṃsā saṃvaṇṇitā –	656	
PA_atk-s05_10a:657	“Evaṃ sabbaṅgasampannā, bodhiyā niyatā narā;	65	
PA_atk-s05_10a:658	Saṃsaraṃ dīghamaddhānaṃ, kappakoṭisatehipi.	65	
PA_atk-s05_10a:659	“Avīcimhi nuppajjanti, tathā lokantaresu ca;	65	
PA_atk-s05_10a:660	Nijjhāmataṇhā khuppipāsā, na honti kālakañjikā.	66	
PA_atk-s05_10a:661	“Na honti khuddakā pāṇā, uppajjantāpi duggatiṃ;	66	
PA_atk-s05_10a:662	Jāyamānā manussesu, jaccandhā na bhavanti te.	66	
PA_atk-s05_10a:663	“Sotavekallatā natthi, na bhavanti mūgapakkhikā;	66	
PA_atk-s05_10a:664	Itthibhāvaṃ na gacchanti, ubhatobyañjanapaṇḍakā.	66	
PA_atk-s05_10a:665	“Na bhavanti pariyāpannā, bodhiyā niyatā narā;	66	
PA_atk-s05_10a:666	Muttā ānantarikehi, sabbattha suddhagocarā.	66	
PA_atk-s05_10a:667	“Micchādiṭṭhiṃ na sevanti, kammakiriyadassanā;	66	
PA_atk-s05_10a:668	Vasamānāpi saggesu, asaññaṃ nupapajjare.	66	
PA_atk-s05_10a:669	“Suddhāvāsesu devesu, hetu nāma na vijjati;	66	
PA_atk-s05_10a:670	Nekkhammaninnā sappurisā, visaṃyuttā bhavābhave;	67	
PA_atk-s05_10a:671	Caranti lokatthacariyāyo, pūrenti sabbapāramī”ti.	67	
PA_atk-s05_10a:672_0	Te ānisaṃse adhigantvāva āgato. Pāramiyo pūrentassa cassa akittibrāhmaṇakāle, saṅkhabrāhmaṇakāle,	672	
PA_atk-s05_10a:672_1	dhanañcayarājakāle, mahāsudassanarājakāle, mahāgovindakāle, nimimahārājakāle, candakumārakāle,	672	
PA_atk-s05_10a:672_2	visayhaseṭṭhikāle, sivirājakāle, vessantararājakāleti dānapāramitāya pūritattabhāvānaṃ	672	
PA_atk-s05_10a:672_3	parimāṇaṃ nāma natthi. Ekantena panassa sasapaṇḍitajātake –	672	
PA_atk-s05_10a:673	“Bhikkhāya upagataṃ disvā, sakattānaṃ pariccajiṃ;	67	
PA_atk-s05_10a:674	Dānena me samo natthi, esā me dānapāramī”ti. –	67	
PA_atk-s05_10a:675_0	Evaṃ attapariccāgaṃ karontassa dānapāramitā paramatthapāramī nāma jātā. Tathā sīlavanāgarājakāle,	675	
PA_atk-s05_10a:675_1	campeyyanāgarājakāle, bhūridattanāgarājakāle, chaddantanāgarājakāle, jayaddisarājaputtakāle,	675	
PA_atk-s05_10a:675_2	alīnasattukumārakāleti sīlapāramitāya pūritattabhāvānaṃ parimāṇaṃ nāma natthi. Ekantena	675	
PA_atk-s05_10a:675_3	panassa saṅkhapālajātake –	675	
PA_atk-s05_10a:676	“Sūlehi vijjhayantopi, koṭṭiyantopi sattibhi;	67	
PA_atk-s05_10a:677	Bhojaputte na kuppāmi, esā me sīlapāramī”ti. –	67	
PA_atk-s05_10a:678_0	Evaṃ attapariccāgaṃ karontassa sīlapāramitā paramatthapāramī nāma jātā. Tathā somanassakumārakāle,	678	
PA_atk-s05_10a:678_1	hatthipālakumārakāle, ayogharapaṇḍitakāleti mahārajjaṃ pahāya nekkhammapāramitāya	678	
PA_atk-s05_10a:678_2	pūritattabhāvānaṃ parimāṇaṃ nāma natthi. Ekantena panassa cūḷasutasomajātake –	678	
PA_atk-s05_10a:679	“Mahārajjaṃ hatthagataṃ, kheḷapiṇḍaṃva chaḍḍayiṃ;	67	
PA_atk-s05_10a:680	Cajato na hoti lagganaṃ, esā me nekkhammapāramī”ti. –	68	
PA_atk-s05_10a:681_0	Evaṃ nissaṅgatāya rajjaṃ chaḍḍetvā nikkhamantassa nekkhammapāramitā paramatthapāramī	681	
PA_atk-s05_10a:681_1	nāma jātā. Tathā vidhurapaṇḍitakāle, mahāgovindapaṇḍitakāle, kuddālapaṇḍitakāle,	681	
PA_atk-s05_10a:681_2	arakapaṇḍitakāle, bodhiparibbājakakāle, mahosadhapaṇḍitakāleti paññāpāramitāya pūritattabhāvānaṃ	681	
PA_atk-s05_10a:681_3	parimāṇaṃ nāma natthi. Ekantena panassa sattubhastajātake senakapaṇḍitakāle –	681	
PA_atk-s05_10a:682	“Paññāya vicinantohaṃ, brāhmaṇaṃ mocayiṃ dukhā;	68	
PA_atk-s05_10a:683	Paññāya me samo natthi, esā me paññāpāramī”ti. –	68	
PA_atk-s05_10a:684_0	Antobhastagataṃ sappaṃ dassentassa paññāpāramitā paramatthapāramī nāma jātā. Tathā	684	
PA_atk-s05_10a:684_1	vīriyapāramitādīnampi pūritattabhāvānaṃ parimāṇaṃ nāma natthi. Ekantena panassa mahājanakajātake –	684	
PA_atk-s05_10a:685	“Atīradassī jalamajjhe, hatā sabbeva mānusā;	68	
PA_atk-s05_10a:686	Cittassa aññathā natthi, esā me vīriyapāramī”ti. –	68	
PA_atk-s05_10a:687	Evaṃ mahāsamuddaṃ tarantassa vīriyapāramitā paramatthapāramī nāma jātā. Khantivādijātake –	68	
PA_atk-s05_10a:688	“Acetanaṃva koṭṭente, tiṇhena pharasunā mamaṃ;	68	
PA_atk-s05_10a:689	Kāsirāje na kuppāmi, esā me khantipāramī”ti. –	68	
PA_atk-s05_10a:690	Evaṃ acetanabhāvena viya mahādukkhaṃ adhivāsentassa khantipāramitā paramatthapāramī nāma jātā. Mahāsutasomajātake –	69	
PA_atk-s05_10a:691	“Saccavācaṃ anurakkhanto, cajitvā mama jīvitaṃ;	69	
PA_atk-s05_10a:692	Mocesiṃ ekasataṃ khattiye, esā me saccapāramī”ti. –	69	
PA_atk-s05_10a:693	Evaṃ jīvitaṃ cajitvā saccamanurakkhantassa saccapāramitā paramatthapāramī nāma jātā. Mūgapakkhajātake –	69	
PA_atk-s05_10a:694	“Mātāpitā na me dessā, napi dessaṃ mahāyasaṃ;	69	
PA_atk-s05_10a:695	Sabbaññutaṃ piyaṃ mayhaṃ, tasmā vatamadhiṭṭhahi”nti. –	69	
PA_atk-s05_10a:696	Evaṃ jīvitampi cajitvā vataṃ adhiṭṭhahantassa adhiṭṭhānapāramitā paramatthapāramī nāma jātā. Suvaṇṇasāmajātake –	69	
PA_atk-s05_10a:697	“Na maṃ koci uttasati, napihaṃ bhāyāmi kassaci;	69	
PA_atk-s05_10a:698	Mettābalenupatthaddho, ramāmi pavane tadā”ti. –	69	
PA_atk-s05_10a:699	Evaṃ jīvitampi anoloketvā mettāyantassa mettāpāramitā paramatthapāramī nāma jātā. Lomahaṃsajātake –	69	
PA_atk-s05_10a:700	“Susāne seyyaṃ kappemi, chavaṭṭhikaṃ upanidhāyahaṃ;	70	
PA_atk-s05_10a:701	Gāmaṇḍalā upāgantvā, rūpaṃ dassentinappaka”nti. –	70	
PA_atk-s05_10a:702_0	Evaṃ gāmadārakesu niṭṭhubhanādīhi ceva mālāgandhūpahārādīhi ca sukhadukkhaṃ uppādentesupi	702	
PA_atk-s05_10a:702_1	upekkhaṃ anativattentassa upekkhāpāramitā paramatthapāramī nāma jātā. Ayamettha saṅkhepo.	702	
PA_atk-s05_10a:702_2	Vitthārato panesa attho cariyāpiṭakato gahetabboti. Evaṃ pāramiyo pūretvā vessantarattabhāve ṭhito –	702	
PA_atk-s05_10a:703	“Acetanāyaṃ pathavī, aviññāya sukhaṃ dukhaṃ;	70	
PA_atk-s05_10a:704	Sāpi dānabalā mayhaṃ, sattakkhattuṃ pakampathā”ti. –	70	
PA_atk-s05_10a:705_0	Evaṃ mahāpathavikampanādīni mahāpuññāni karitvā āyupariyosāne tato cuto tusitabhavane	705	
PA_atk-s05_10a:705_1	nibbatti. Iti dīpaṅkarapādamūlato paṭṭhāya yāva ayaṃ tusitapure nibbatti, ettakaṃ	705	
PA_atk-s05_10a:705_2	ṭhānaṃ dūrenidānaṃ nāmāti veditabbaṃ.	705	
PA_atk-s05_10a:706	Dūrenidānakathā niṭṭhitā.	70	
PA_atk-s05_10a:707	2. Avidūrenidānakathā	70	
PA_atk-s05_10a:708_0	Tusitapure vasanteyeva pana bodhisatte buddhakolāhalaṃ nāma udapādi. Lokasmiñhi tīṇi	708	
PA_atk-s05_10a:708_1	kolāhalāni mahantāni uppajjanti kappakolāhalaṃ, buddhakolāhalaṃ, cakkavattikolāhalanti.	708	
PA_atk-s05_10a:708_2	Tattha “vassasatasahassaccayena kappuṭṭhānaṃ bhavissatī”ti lokabyūhā nāma kāmāvacaradevā	708	
PA_atk-s05_10a:708_3	muttasirā vikiṇṇakesā rudamukhā assūni hatthehi puñchamānā rattavatthanivatthā ativiya	708	
PA_atk-s05_10a:708_4	virūpavesadhārino hutvā manussapathe vicarantā evaṃ ārocenti – “mārisā, ito vassasatasahassaccayena	708	
PA_atk-s05_10a:708_5	kappuṭṭhānaṃ bhavissati, ayaṃ loko vinassissati, mahāsamuddopi sussissati, ayañca	708	
PA_atk-s05_10a:708_6	mahāpathavī sineru ca pabbatarājā uḍḍayhissanti vinassissanti, yāva brahmalokā lokavināso	708	
PA_atk-s05_10a:708_7	bhavissati, mettaṃ mārisā, bhāvetha, karuṇaṃ, muditaṃ, upekkhaṃ mārisā, bhāvetha,	708	
PA_atk-s05_10a:708_8	mātaraṃ upaṭṭhahatha, pitaraṃ upaṭṭhahatha, kule jeṭṭhāpacāyino hothā”ti. Idaṃ kappakolāhalaṃ	708	
PA_atk-s05_10a:708_9	nāma. “Vassasahassaccayena pana sabbuññubuddho loke uppajjissatī”ti lokapāladevatā	708	
PA_atk-s05_10a:708_10	“ito, mārisā, vassasahassaccayena sabbaññubuddho loke uppajjissatī”ti ugghosentiyo	7081	
PA_atk-s05_10a:708_11	āhiṇḍanti. Idaṃ buddhakolāhalaṃ nāma. “Vassasatassaccayena cakkavattirājā uppajjissatī”ti	7081	
PA_atk-s05_10a:708_12	devatāyo “ito mārisā vassasataccayena cakkavattirājā loke uppajjissatī”ti ugghosentiyo	7081	
PA_atk-s05_10a:708_13	āhiṇḍanti. Idaṃ cakkavattikolāhalaṃ nāma. Imāni tīṇi kolāhalāni mahantāni honti.	7081	
PA_atk-s05_10a:709_0	Tesu buddhakolāhalasaddaṃ sutvā sakaladasasahassacakkavāḷadevatā ekato sannipatitvā	709	
PA_atk-s05_10a:709_1	“asuko nāma satto buddho bhavissatī”ti ñatvā taṃ upasaṅkamitvā āyācanti. Āyācamānā	709	
PA_atk-s05_10a:709_2	ca pubbanimittesu uppannesu āyācanti. Tadā pana sabbāpi tā ekekacakkavāḷe cātumahārājasakkasuyāmasantusitasunimmitavasavattimahābrahmehi	709	
PA_atk-s05_10a:709_3	saddhiṃ ekacakkavāḷe sannipatitvā tusitabhavane bodhisattassa santikaṃ gantvā “mārisa,	709	
PA_atk-s05_10a:709_4	tumhehi dasa pāramiyo pūrentehi na sakkasampattiṃ, na mārabrahmacakkavattisampattiṃ	709	
PA_atk-s05_10a:709_5	patthentehi pūritā, lokanittharaṇatthāya pana sabbaññutaṃ patthentehi pūritā, so	709	
PA_atk-s05_10a:709_6	vo dāni kālo, mārisa, buddhattāya, samayo, mārisa, buddhattāyā”ti yāciṃsu.	709	
PA_atk-s05_10a:710_0	Atha mahāsatto devatānaṃ paṭiññaṃ adatvāva kāladīpadesakulajanettiāyuparicchedavasena	710	
PA_atk-s05_10a:710_1	pañcamahāvilokanaṃ nāma vilokesi. Tattha “kālo nu kho, akālo nu kho”ti paṭhamaṃ kālaṃ	710	
PA_atk-s05_10a:710_2	vilokesi. Tattha vassasatasahassato uddhaṃ vaḍḍhitaāyukālo kālo nāma na hoti. Kasmā?	710	
PA_atk-s05_10a:710_3	Tadā hi sattānaṃ jātijarāmaraṇāni na paññāyanti. Buddhānañca dhammadesanā tilakkhaṇamuttā	710	
PA_atk-s05_10a:710_4	nāma natthi. Tesaṃ “aniccaṃ dukkhaṃ anattā”ti kathentānaṃ “kiṃ nāmetaṃ kathentī”ti	710	
PA_atk-s05_10a:710_5	neva sotabbaṃ na saddhātabbaṃ maññanti, tato abhisamayo na hoti, tasmiṃ asati aniyyānikaṃ	710	
PA_atk-s05_10a:710_6	sāsanaṃ hoti. Tasmā so akālo. Vassasatato ūnaāyukālopi kālo nāma na hoti. Kasmā?	710	
PA_atk-s05_10a:710_7	Tadā hi sattā ussannakilesā honti, ussannakilesānañca dinno ovādo ovādaṭṭhāne na	710	
PA_atk-s05_10a:710_8	tiṭṭhati, udake daṇḍarāji viya khippaṃ vigacchati. Tasmā sopi akālo. Vassasatasahassato	710	
PA_atk-s05_10a:710_9	pana paṭṭhāya heṭṭhā, vassasatato paṭṭhāya uddhaṃ āyukālo kālo nāma. Tadā ca vassasatāyukālo,	710	
PA_atk-s05_10a:710_10	atha mahāsatto “nibbattitabbakālo”ti kālaṃ passi.	7101	
PA_atk-s05_10a:711	Tato dīpaṃ vilokento saparivāre cattāro dīpe oloketvā “tīsu dīpesu buddhā na nibbattanti, jambudīpeyeva nibbattantī”ti dīpaṃ passi.	71	
PA_atk-s05_10a:712_0	Tato “jambudīpo nāma mahā, dasayojanasahassaparimāṇo, katarasmiṃ nu kho padese buddhā	712	
PA_atk-s05_10a:712_1	nibbattantī”ti okāsaṃ vilokento majjhimadesaṃ passi. Majjhimadeso nāma “puratthimāya	712	
PA_atk-s05_10a:712_2	disāya gajaṅgalaṃ nāma nigamo, tassa parena mahāsālā, tato parā paccantimā janapadā,	712	
PA_atk-s05_10a:712_3	orato majjhe. Puratthimadakkhiṇāya disāya sallavatī nāma nadī, tato parā paccantimā	712	
PA_atk-s05_10a:712_4	janapadā, orato majjhe. Dakkhiṇāya disāya setakaṇṇikaṃ nāma nigamo, tato parā paccantimā	712	
PA_atk-s05_10a:712_5	janapadā, orato majjhe. Pacchimāya disāya thūṇaṃ nāma brāhmaṇagāmo, tato parā paccantimā	712	
PA_atk-s05_10a:712_6	janapadā, orato majjhe. Uttarāya disāya usīraddhajo nāma pabbato, tato parā paccantimā	712	
PA_atk-s05_10a:712_7	janapadā, orato majjhe”ti evaṃ vinaye vutto padeso. So āyāmato tīṇi yojanasatāni,	712	
PA_atk-s05_10a:712_8	vitthārato aḍḍhateyyāni, parikkhepato nava yojanasatānīti etasmiṃ padese buddhā,	712	
PA_atk-s05_10a:712_9	paccekabuddhā, aggasāvakā, asīti mahāsāvakā, cakkavattirājāno, aññe ca mahesakkhā	712	
PA_atk-s05_10a:712_10	khattiyabrāhmaṇagahapatimahāsālā uppajjanti. Idañcettha kapilavatthu nāma nagaraṃ,	7121	
PA_atk-s05_10a:712_11	tattha mayā nibbattitabbanti niṭṭhaṃ agamāsi.	7121	
PA_atk-s05_10a:713_0	Tato kulaṃ vilokento “buddhā nāma vessakule vā suddakule vā na nibbattanti. Lokasammate	713	
PA_atk-s05_10a:713_1	pana khattiyakule vā brāhmaṇakule vāti dvīsuyeva kulesu nibbattanti. Idāni ca khattiyakulaṃ	713	
PA_atk-s05_10a:713_2	lokasammataṃ, tattha nibbattissāmi. Suddhodano nāma rājā me pitā bhavissatī”ti kulaṃ passi.	713	
PA_atk-s05_10a:714_0	Tato mātaraṃ vilokento “buddhamātā nāma lolā surādhuttā na hoti, kappasatasahassaṃ	714	
PA_atk-s05_10a:714_1	pana pūritapāramī jātito paṭṭhāya akhaṇḍapañcasīlāyeva hoti. Ayañca mahāmāyā nāma	714	
PA_atk-s05_10a:714_2	devī edisī, ayaṃ me mātā bhavissati. Kittakaṃ panassā āyūti dasannaṃ māsānaṃ upari	714	
PA_atk-s05_10a:714_3	satta divasānī”ti passi.	714	
PA_atk-s05_10a:715_0	Iti imaṃ pañcamahāvilokanaṃ viloketvā “kālo me, mārisā, buddhabhāvāyā”ti devatānaṃ	715	
PA_atk-s05_10a:715_1	saṅgahaṃ karonto paṭiññaṃ datvā “gacchatha, tumhe”ti tā devatā uyyojetvā tusitadevatāhi	715	
PA_atk-s05_10a:715_2	parivuto tusitapure nandanavanaṃ pāvisi. Sabbadevalokesu hi nandanavanaṃ atthiyeva.	715	
PA_atk-s05_10a:715_3	Tattha naṃ devatā “ito cuto sugatiṃ gaccha, ito cuto sugatiṃ gacchā”ti pubbe katakusalakammokāsaṃ	715	
PA_atk-s05_10a:715_4	sārayamānā vicaranti. So evaṃ devatāhi kusalaṃ sārayamānāhi parivuto tattha vicarantoyeva	715	
PA_atk-s05_10a:715_5	cavitvā mahāmāyāya deviyā kucchismiṃ paṭisandhiṃ gaṇhi.	715	
PA_atk-s05_10a:716_0	Tassa āvibhāvatthaṃ ayaṃ anupubbikathā – tadā kira kapilavatthunagare āsāḷhinakkhattaṃ	716	
PA_atk-s05_10a:716_1	saṅghuṭṭhaṃ ahosi, mahājano nakkhattaṃ kīḷati. Mahāmāyāpi devī pure puṇṇamāya sattamadivasato	716	
PA_atk-s05_10a:716_2	paṭṭhāya vigatasurāpānaṃ mālāgandhavibhūtisampannaṃ nakkhattakīḷaṃ anubhavamānā sattame	716	
PA_atk-s05_10a:716_3	divase pātova uṭṭhāya gandhodakena nhāyitvā cattāri satasahassāni vissajjetvā mahādānaṃ	716	
PA_atk-s05_10a:716_4	datvā sabbālaṅkāravibhūsitā varabhojanaṃ bhuñjitvā uposathaṅgāni adhiṭṭhāya alaṅkatapaṭiyattaṃ	716	
PA_atk-s05_10a:716_5	sirigabbhaṃ pavisitvā sirisayane nipannā niddaṃ okkamamānā imaṃ supinaṃ addasa –	716	
PA_atk-s05_10a:716_6	cattāro kira naṃ mahārājāno sayaneneva saddhiṃ ukkhipitvā himavantaṃ netvā saṭṭhiyojanike	716	
PA_atk-s05_10a:716_7	manosilātale sattayojanikassa mahāsālarukkhassa heṭṭhā ṭhapetvā ekamantaṃ aṭṭhaṃsu.	716	
PA_atk-s05_10a:716_8	Atha nesaṃ deviyo āgantvā deviṃ anotattadahaṃ netvā manussamalaharaṇatthaṃ nhāpetvā	716	
PA_atk-s05_10a:716_9	dibbavatthaṃ nivāsāpetvā gandhehi vilimpāpetvā dibbapupphāni piḷandhāpetvā tato avidūre	716	
PA_atk-s05_10a:716_10	eko rajatapabbato atthi, tassa anto kanakavimānaṃ atthi, tattha pācīnasīsakaṃ dibbasayanaṃ	7161	
PA_atk-s05_10a:716_11	paññāpetvā nipajjāpesuṃ. Atha bodhisatto setavaravāraṇo hutvā tato avidūre eko suvaṇṇapabbato	7161	
PA_atk-s05_10a:716_12	atthi, tattha vicaritvā tato oruyha rajatapabbataṃ abhiruhitvā uttaradisato āgamma	7161	
PA_atk-s05_10a:716_13	rajatadāmavaṇṇāya soṇḍāya setapadumaṃ gahetvā koñcanādaṃ naditvā kanakavimānaṃ pavisitvā	7161	
PA_atk-s05_10a:716_14	mātusayanaṃ tikkhattuṃ padakkhiṇaṃ katvā dakkhiṇapassaṃ phāletvā kucchiṃ paviṭṭhasadiso	7161	
PA_atk-s05_10a:716_15	ahosīti. Evaṃ uttarāsāḷhanakkhattena paṭisandhiṃ gaṇhi.	7161	
PA_atk-s05_10a:717_0	Punadivase pabuddhā devī taṃ supinaṃ rañño ārocesi. Rājā catusaṭṭhimatte brāhmaṇapāmokkhe	717	
PA_atk-s05_10a:717_1	pakkosāpetvā gomayaharitūpalittāya lājādīhi katamaṅgalasakkārāya bhūmiyā mahārahāni	717	
PA_atk-s05_10a:717_2	āsanāni paññāpetvā tattha nisinnānaṃ brāhmaṇānaṃ sappimadhusakkharābhisaṅkhatassa	717	
PA_atk-s05_10a:717_3	varapāyāsassa suvaṇṇarajatapātiyo pūretvā suvaṇṇarajatapātīhiyeva paṭikujjitvā adāsi,	717	
PA_atk-s05_10a:717_4	aññehi ca ahatavatthakapilagāvidānādīhi te santappesi. Atha nesaṃ sabbakāmehi santappitānaṃ	717	
PA_atk-s05_10a:717_5	brāhmaṇānaṃ supinaṃ ārocāpetvā “kiṃ bhavissatī”ti pucchi. Brāhmaṇā āhaṃsu – “mā cintayi,	717	
PA_atk-s05_10a:717_6	mahārāja, deviyā te kucchimhi gabbho patiṭṭhito, so ca kho purisagabbho, na itthigabbho,	717	
PA_atk-s05_10a:717_7	putto te bhavissati, so sace agāraṃ ajjhāvasissati, rājā bhavissati cakkavattī. Sace	717	
PA_atk-s05_10a:717_8	agārā nikkhamma pabbajissati, buddho bhavissati loke vivaṭacchado”ti.	717	
PA_atk-s05_10a:718_0	Bodhisattassa pana mātukucchimhi paṭisandhiggahaṇakkhaṇeyeva ekappahāreneva sakaladasasahassī	718	
PA_atk-s05_10a:718_1	lokadhātu saṅkampi sampakampi sampavedhi. Dvattiṃsa pubbanimittāni pāturahesuṃ –	718	
PA_atk-s05_10a:718_2	dasasu cakkavāḷasahassesu appamāṇo obhāso phari. Tassa taṃ siriṃ daṭṭhukāmā viya	718	
PA_atk-s05_10a:718_3	andhā cakkhūni paṭilabhiṃsu, badhirā saddaṃ suṇiṃsu, mūgā samālapiṃsu, khujjā ujugattā	718	
PA_atk-s05_10a:718_4	ahesuṃ, paṅgulā padasā gamanaṃ paṭilabhiṃsu, bandhanagatā sabbasattā andubandhanādīhi	718	
PA_atk-s05_10a:718_5	mucciṃsu, sabbanirayesu aggī nibbāyiṃsu, pettivisayesu khuppipāsā vūpasamiṃsu, tiracchānānaṃ	718	
PA_atk-s05_10a:718_6	bhayaṃ nāhosi, sabbasattānaṃ rogo vūpasami, sabbasattā piyaṃvadā ahesuṃ, madhurenākārena	718	
PA_atk-s05_10a:718_7	assā hasiṃsu, vāraṇā gajjiṃsu, sabbatūriyāni sakaṃ sakaṃ ninnādaṃ muñciṃsu, aghaṭṭitāniyeva	718	
PA_atk-s05_10a:718_8	manussānaṃ hatthūpagādīni ābharaṇāni viraviṃsu, sabbā disā vippasannā ahesuṃ, sattānaṃ	718	
PA_atk-s05_10a:718_9	sukhaṃ uppādayamāno mudusītalo vāto vāyi, akālamegho vassi, pathavitopi udakaṃ ubbhijjitvā	718	
PA_atk-s05_10a:718_10	vissandi, pakkhino ākāsagamanaṃ vijahiṃsu, nadiyo asandamānā aṭṭhaṃsu, mahāsamuddo	7181	
PA_atk-s05_10a:718_11	madhurodako ahosi, sabbatthakameva pañcavaṇṇehi padumehi sañchannatalo ahosi, thalajajalajādīni	7181	
PA_atk-s05_10a:718_12	sabbapupphāni pupphiṃsu, rukkhānaṃ khandhesu khandhapadumāni, sākhāsu sākhāpadumāni,	7181	
PA_atk-s05_10a:718_13	latāsu latāpadumāni pupphiṃsu, ghanasilātalāni bhinditvā uparūpari satapattāni hutvā	7181	
PA_atk-s05_10a:718_14	daṇḍapadumāni nāma nikkhamiṃsu, ākāse olambakapadumāni nāma nibbattiṃsu, samantato	7181	
PA_atk-s05_10a:718_15	pupphavassāni vassiṃsu. Ākāse dibbatūriyāni vajjiṃsu, sakaladasasahassī lokadhātu	7181	
PA_atk-s05_10a:718_16	vaṭṭetvā vissaṭṭhamālāguḷo viya, uppīḷetvā baddhamālākalāpo viya, alaṅkatapaṭiyattamālāsanaṃ	7181	
PA_atk-s05_10a:718_17	viya ca ekamālāmālinī vipphurantavāḷabījanī pupphadhūpagandhaparivāsitā paramasobhaggappattā ahosi.	7181	
PA_atk-s05_10a:719_0	Evaṃ gahitapaṭisandhikassa bodhisattassa paṭisandhiggahaṇakālato paṭṭhāya bodhisattassa	719	
PA_atk-s05_10a:719_1	ceva bodhisattamātuyā ca upaddavanivāraṇatthaṃ khaggahatthā cattāro devaputtā ārakkhaṃ	719	
PA_atk-s05_10a:719_2	gaṇhiṃsu. Bodhisattassa mātuyā purisesu rāgacittaṃ nuppajji, lābhaggayasaggappattā	719	
PA_atk-s05_10a:719_3	ca ahosi sukhinī akilantakāyā. Bodhisattañca antokucchigataṃ vippasanne maṇiratane	719	
PA_atk-s05_10a:719_4	āvutapaṇḍusuttaṃ viya passati. Yasmā ca bodhisattena vasitakucchi nāma cetiyagabbhasadisā	719	
PA_atk-s05_10a:719_5	hoti, na sakkā aññena sattena āvasituṃ vā paribhuñjituṃ vā, tasmā bodhisattamātā	719	
PA_atk-s05_10a:719_6	sattāhajāte bodhisatte kālaṃ katvā tusitapure nibbatti. Yathā ca aññā itthiyo dasamāse	719	
PA_atk-s05_10a:719_7	appatvāpi atikkamitvāpi nisinnāpi nipannāpi vijāyanti, na evaṃ bodhisattamātā. Sā	719	
PA_atk-s05_10a:719_8	pana bodhisattaṃ dasamāse kucchinā pariharitvā ṭhitāva vijāyati. Ayaṃ bodhisattamātudhammatā.	719	
PA_atk-s05_10a:720_0	Mahāmāyāpi devī pattena telaṃ viya dasamāse kucchinā bodhisattaṃ pariharitvā paripuṇṇagabbhā	720	
PA_atk-s05_10a:720_1	ñātigharaṃ gantukāmā suddhodanamahārājassa ārocesi – “icchāmahaṃ, deva, kulasantakaṃ	720	
PA_atk-s05_10a:720_2	devadahanagaraṃ gantu”nti. Rājā “sādhū”ti sampaṭicchitvā kapilavatthuto yāva devadahanagarā	720	
PA_atk-s05_10a:720_3	maggaṃ samaṃ kāretvā kadalipuṇṇaghaṭadhajapaṭākādīhi alaṅkārehi alaṅkārāpetvā deviṃ	720	
PA_atk-s05_10a:720_4	sovaṇṇasivikāya nisīdāpetvā amaccasahassena ukkhipāpetvā mahantena parivārena pesesi.	720	
PA_atk-s05_10a:720_5	Dvinnaṃ pana nagarānaṃ antare ubhayanagaravāsīnampi lumbinīvanaṃ nāma maṅgalasālavanaṃ	720	
PA_atk-s05_10a:720_6	atthi. Tasmiṃ samaye mūlato paṭṭhāya yāva aggasākhā sabbaṃ ekapāliphullaṃ ahosi,	720	
PA_atk-s05_10a:720_7	sākhantarehi ceva pupphantarehi ca pañcavaṇṇā bhamaragaṇā nānappakārā ca sakuṇasaṅghā	720	
PA_atk-s05_10a:720_8	madhurassarena vikūjantā vicaranti. Sakalaṃ lumbinīvanaṃ cittalatāvanasadisaṃ, mahānubhāvassa	720	
PA_atk-s05_10a:720_9	rañño susajjitaāpānamaṇḍalaṃ viya ahosi. Deviyā taṃ disvā sālavane kīḷitukāmatā udapādi.	720	
PA_atk-s05_10a:720_10	Amaccā deviṃ gahetvā sālavanaṃ pavisiṃsu. Sā maṅgalasālamūlaṃ upagantvā sālasākhaṃ	7201	
PA_atk-s05_10a:720_11	gaṇhitukāmā ahosi, sālasākhā suseditavettaggaṃ viya oṇamitvā deviyā hatthasamīpaṃ	7201	
PA_atk-s05_10a:720_12	upagañchi. Sā hatthaṃ pasāretvā sākhaṃ aggahesi. Tāvadeva ca deviyā kammajavātā caliṃsu,	7201	
PA_atk-s05_10a:720_13	athassā sāṇiṃ parikkhipāpetvā mahājano paṭikkami, sālasākhaṃ gahetvā tiṭṭhamānāya	7201	
PA_atk-s05_10a:720_14	eva cassā gabbhavuṭṭhānaṃ ahosi. Taṅkhaṇaññeva cattāro visuddhacittā mahābrahmāno	7201	
PA_atk-s05_10a:720_15	suvaṇṇajālaṃ ādāya sampattā. Te tena suvaṇṇajālena bodhisattaṃ sampaṭicchitvā mātu	7201	
PA_atk-s05_10a:720_16	purato ṭhatvā “attamanā, devi, hohi, mahesakkho te putto uppanno”ti āhaṃsu.	7201	
PA_atk-s05_10a:721_0	Yathā pana aññe sattā mātukucchito nikkhamantā paṭikūlena asucinā makkhitā nikkhamanti,	721	
PA_atk-s05_10a:721_1	na evaṃ bodhisatto. So pana dhammāsanato otaranto dhammakathiko viya, nisseṇito otaranto	721	
PA_atk-s05_10a:721_2	puriso viya ca dve hatthe dve ca pāde pasāretvā ṭhitakova mātukucchisambhavena kenaci	721	
PA_atk-s05_10a:721_3	asucinā amakkhito suddho visado kāsikavatthe nikkhittamaṇiratanaṃ viya jotento mātukucchito	721	
PA_atk-s05_10a:721_4	nikkhami. Evaṃ santepi bodhisattassa ca bodhisattamātuyā ca sakkāratthaṃ ākāsato	721	
PA_atk-s05_10a:721_5	dve udakadhārā nikkhamitvā bodhisattassa ca bodhisattamātuyā ca sarīre utuṃ gāhāpesuṃ.	721	
PA_atk-s05_10a:722_0	Atha naṃ suvaṇṇajālena paṭiggahetvā ṭhitānaṃ brahmānaṃ hatthato cattāro mahārājāno	722	
PA_atk-s05_10a:722_1	maṅgalasammatāya sukhasamphassāya ajinappaveṇiyā gaṇhiṃsu, tesaṃ hatthato manussā	722	
PA_atk-s05_10a:722_2	dukūlacumbaṭakena gaṇhiṃsu, manussānaṃ hatthato muccitvā pathaviyaṃ patiṭṭhāya puratthimadisaṃ	722	
PA_atk-s05_10a:722_3	olokesi, anekāni cakkavāḷasahassāni ekaṅgaṇāni ahesuṃ. Tattha devamanussā gandhamālādīhi	722	
PA_atk-s05_10a:722_4	pūjayamānā “mahāpurisa, idha tumhehi sadiso añño natthi, kutettha uttaritaro”ti āhaṃsu.	722	
PA_atk-s05_10a:722_5	Evaṃ catasso disā, catasso anudisā ca heṭṭhā, uparīti dasapi disā anuviloketvā attanā	722	
PA_atk-s05_10a:722_6	sadisaṃ kañci adisvā “ayaṃ uttarādisā”ti sattapadavītihārena agamāsi mahābrahmunā	722	
PA_atk-s05_10a:722_7	setacchattaṃ dhārayamānena, suyāmena vāḷabījaniṃ, aññāhi ca devatāhi sesarājakakudhabhaṇḍahatthāhi	722	
PA_atk-s05_10a:722_8	anugammamāno. Tato sattamapade ṭhito “aggohamasmi lokassā”tiādikaṃ āsabhiṃ vācaṃ	722	
PA_atk-s05_10a:722_9	nicchārento sīhanādaṃ nadi.	722	
PA_atk-s05_10a:723_0	Bodhisatto hi tīsu attabhāvesu mātukucchito nikkhantamattova vācaṃ nicchāresi mahosadhattabhāve,	723	
PA_atk-s05_10a:723_1	vessantarattabhāve, imasmiṃ attabhāve cāti. Mahosadhattabhāve kirassa mātukucchito	723	
PA_atk-s05_10a:723_2	nikkhamantasseva sakko devarājā āgantvā candanasāraṃ hatthe ṭhapetvā gato. So taṃ	723	
PA_atk-s05_10a:723_3	muṭṭhiyaṃ katvāva nikkhanto. Atha naṃ mātā “tāta, kiṃ gahetvā āgatosī”ti pucchi.	723	
PA_atk-s05_10a:723_4	“Osadhaṃ, ammā”ti. Iti osadhaṃ gahetvā āgatattā “osadhadārako”tvevassa nāmaṃ akaṃsu.	723	
PA_atk-s05_10a:723_5	Taṃ osadhaṃ gahetvā cāṭiyaṃ pakkhipiṃsu, āgatāgatānaṃ andhabadhirādīnaṃ tadeva sabbarogavūpasamāya	723	
PA_atk-s05_10a:723_6	bhesajjaṃ ahosi. Tato “mahantaṃ idaṃ osadhaṃ, mahantaṃ idaṃ osadha”nti uppannavacanaṃ	723	
PA_atk-s05_10a:723_7	upādāya “mahosadho”tvevassa nāmaṃ jātaṃ. Vessantarattabhāve pana mātukucchito nikkhamanto	723	
PA_atk-s05_10a:723_8	dakkhiṇahatthaṃ pasāretvāva “atthi nu kho, amma, kiñci gehasmiṃ, dānaṃ dassāmī”ti	723	
PA_atk-s05_10a:723_9	vadanto nikkhami. Athassa mātā “sadhane kule nibbattosi, tātā”ti puttassa hatthaṃ	723	
PA_atk-s05_10a:723_10	attano hatthatale katvā sahassatthavikaṃ ṭhapāpesi. Imasmiṃ pana attabhāve imaṃ sīhanādaṃ	7231	
PA_atk-s05_10a:723_11	nadīti evaṃ bodhisatto tīsu attabhāvesu mātukucchito nikkhantamattova vācaṃ nicchāresi.	7231	
PA_atk-s05_10a:723_12	Yathā ca paṭisandhiggahaṇakkhaṇe tathā jātikkhaṇepissa dvattiṃsa pubbanimittāni pāturahesuṃ.	7231	
PA_atk-s05_10a:723_13	Yasmiṃ pana samaye amhākaṃ bodhisatto lumbinīvane jāto, tasmiṃyeva samaye rāhulamātādevī,	7231	
PA_atk-s05_10a:723_14	ānandatthero,channo amacco, kāḷudāyī amacco, kaṇḍako assarājā, mahābodhirukkho, catasso	7231	
PA_atk-s05_10a:723_15	nidhikumbhiyo ca jātā. Tattha ekā nidhikumbhī gāvutappamāṇā, ekā aḍḍhayojanappamāṇā,	7231	
PA_atk-s05_10a:723_16	ekā tigāvutappamāṇā, ekā yojanappamāṇā. Gambhīrato pathavīpariyantā eva ahosīti.	7231	
PA_atk-s05_10a:723_17	Ime satta sahajātā nāma.	7231	
PA_atk-s05_10a:724_0	Ubhayanagaravāsino bodhisattaṃ gahetvā kapilavatthunagarameva agamaṃsu. Taṃ divasaṃyeva	724	
PA_atk-s05_10a:724_1	ca “kapilavatthunagare suddhodanamahārājassa putto jāto, ayaṃ kumāro bodhimūle nisīditvā	724	
PA_atk-s05_10a:724_2	buddho bhavissatī”ti tāvatiṃsabhavane haṭṭhatuṭṭhā devasaṅghā celukkhepādīni pavattentā	724	
PA_atk-s05_10a:724_3	kīḷiṃsu. Tasmiṃ samaye suddhodanamahārājassa kulūpako aṭṭhasamāpattilābhī kāladevalo	724	
PA_atk-s05_10a:724_4	nāma tāpaso bhattakiccaṃ katvā divāvihāratthāya tāvatiṃsabhavanaṃ gantvā tattha divāvihāraṃ	724	
PA_atk-s05_10a:724_5	nisinno tā devatā tathā kīḷamānā disvā “kiṃ kāraṇā tumhe evaṃ tuṭṭhamānasā kīḷatha,	724	
PA_atk-s05_10a:724_6	mayhampetaṃ kāraṇaṃ kathethā”ti pucchi. Devatā āhaṃsu – “mārisa, suddhodanamahārājassa	724	
PA_atk-s05_10a:724_7	putto jāto, so bodhimaṇḍe nisīditvā buddho hutvā dhammacakkaṃ pavattessati, ‘tassa	724	
PA_atk-s05_10a:724_8	anantaṃ buddhalīḷaṃ daṭṭhuṃ, dhammañca sotuṃ lacchāmā’ti iminā kāraṇena tuṭṭhāmhā”ti.	724	
PA_atk-s05_10a:724_9	Tāpaso tāsaṃ vacanaṃ sutvā khippaṃ devalokato oruyha rājanivesanaṃ pavisitvā paññattāsane	724	
PA_atk-s05_10a:724_10	nisinno “putto kira te, mahārāja, jāto, passissāmi na”nti āha. Rājā alaṅkatapaṭiyattaṃ	7241	
PA_atk-s05_10a:724_11	kumāraṃ āharāpetvā tāpasaṃ vandāpetuṃ abhihari. Bodhisattassa pādā parivattitvā tāpasassa	7241	
PA_atk-s05_10a:724_12	jaṭāsu patiṭṭhahiṃsu. Bodhisattassa hi tenattabhāvena vanditabbayuttako nāma añño	7241	
PA_atk-s05_10a:724_13	natthi. Sace hi ajānantā bodhisattassa sīsaṃ tāpasassa pādamūle ṭhapeyyuṃ, sattadhā	7241	
PA_atk-s05_10a:724_14	tassa muddhā phaleyya. Tāpaso “na me attānaṃ nāsetuṃ yutta”nti uṭṭhāyāsanā bodhisattassa	7241	
PA_atk-s05_10a:724_15	añjaliṃ paggahesi. Rājā taṃ acchariyaṃ disvā attano puttaṃ vandi.	7241	
PA_atk-s05_10a:725_0	Tāpaso atīte cattālīsa kappe, anāgate cattālīsāti asīti kappe anussarati. Bodhisattassa	725	
PA_atk-s05_10a:725_1	lakkhaṇasampattiṃ disvā “bhavissati nu kho buddho, udāhu no”ti āvajjetvā upadhārento	725	
PA_atk-s05_10a:725_2	“nissaṃsayena buddho bhavissatī”ti ñatvā “acchariyapuriso aya”nti sitaṃ akāsi. Tato	725	
PA_atk-s05_10a:725_3	“ahaṃ imaṃ acchariyapurisaṃ buddhabhūtaṃ daṭṭhuṃ labhissāmi nu kho, no”ti upadhārento	725	
PA_atk-s05_10a:725_4	“na labhissāmi, antarāyeva kālaṃ katvā buddhasatenapi buddhasahassenapi gantvā bodhetuṃ	725	
PA_atk-s05_10a:725_5	asakkuṇeyye arūpabhave nibbattissāmī”ti disvā “evarūpaṃ nāma acchariyapurisaṃ buddhabhūtaṃ	725	
PA_atk-s05_10a:725_6	daṭṭhuṃ na labhissāmi, mahatī vata me jāni bhavissatī”ti parodi.	725	
PA_atk-s05_10a:726_0	Manussā disvā “amhākaṃ ayyo idāneva hasitvā puna paroditvā patiṭṭhito, kiṃ nu kho,	726	
PA_atk-s05_10a:726_1	bhante, amhākaṃ ayyaputtassa koci antarāyo bhavissatī”ti taṃ pucchiṃsu. “Natthetassa	726	
PA_atk-s05_10a:726_2	antarāyo, nissaṃsayena buddho bhavissatī”ti. “Atha kasmā, bhante, paroditthā”ti?	726	
PA_atk-s05_10a:726_3	“Evarūpaṃ purisaṃ buddhabhūtaṃ daṭṭhuṃ na labhissāmi, ‘mahatī vata me jāni bhavissatī’ti	726	
PA_atk-s05_10a:726_4	attānaṃ anusocanto rodāmī”ti āha. Tato so “kiṃ nu kho me ñātakesu koci ekaṃ buddhabhūtaṃ	726	
PA_atk-s05_10a:726_5	daṭṭhuṃ labhissatī”ti upadhārento attano bhāgineyyaṃ nālakadārakaṃ addasa. So bhaginiyā	726	
PA_atk-s05_10a:726_6	gehaṃ gantvā “kahaṃ te putto nālako”ti? “Atthi gehe, ayyā”ti. “Pakkosāhi na”nti pakkosāpetvā	726	
PA_atk-s05_10a:726_7	attano santikaṃ āgataṃ kumāraṃ āha – “tāta, suddhodanamahārājassa kule putto jāto,	726	
PA_atk-s05_10a:726_8	buddhaṅkuro eso, pañcatiṃsa vassāni atikkamitvā buddho bhavissati, tvaṃ etaṃ daṭṭhuṃ	726	
PA_atk-s05_10a:726_9	labhissasi, ajjeva pabbajāhī”ti. Sattāsītikoṭidhane kule nibbattadārakopi “na maṃ	726	
PA_atk-s05_10a:726_10	mātulo anatthe niyojessatī”ti cintetvā tāvadeva antarāpaṇato kāsāyāni ceva mattikāpattañca	7261	
PA_atk-s05_10a:726_11	āharāpetvā kesamassuṃ ohāretvā kāsāyāni vatthāni acchādetvā “yo loke uttamapuggalo,	7261	
PA_atk-s05_10a:726_12	taṃ uddissa mayhaṃ pabbajjā”ti bodhisattābhimukhaṃ añjaliṃ paggayha pañcapatiṭṭhitena	7261	
PA_atk-s05_10a:726_13	vanditvā pattaṃ thavikāya pakkhipitvā aṃsakūṭe olaggetvā himavantaṃ pavisitvā samaṇadhammaṃ	7261	
PA_atk-s05_10a:726_14	akāsi. So paramābhisambodhippattaṃ tathāgataṃ upasaṅkamitvā nālakapaṭipadaṃ kathāpetvā	7261	
PA_atk-s05_10a:726_15	puna himavantaṃ pavisitvā arahattaṃ patvā ukkaṭṭhapaṭipadaṃ paṭipanno satteva māse	7261	
PA_atk-s05_10a:726_16	āyuṃ pāletvā ekaṃ suvaṇṇapabbataṃ nissāya ṭhitakova anupādisesāya nibbānadhātuyā parinibbāyi.	7261	
PA_atk-s05_10a:727_0	Bodhisattampi kho pañcamadivase sīsaṃ nhāpetvā “nāmaggahaṇaṃ gaṇhissāmā”ti rājabhavanaṃ	727	
PA_atk-s05_10a:727_1	catujjātiyagandhehi vilimpetvā lājapañcamakāni pupphāni vikiritvā asambhinnapāyāsaṃ	727	
PA_atk-s05_10a:727_2	sampādetvā tiṇṇaṃ vedānaṃ pāraṅgate aṭṭhasataṃ brāhmaṇe nimantetvā rājabhavane nisīdāpetvā	727	
PA_atk-s05_10a:727_3	subhojanaṃ bhojāpetvā mahāsakkāraṃ katvā “kiṃ nu kho bhavissatī”ti lakkhaṇāni pariggahāpesuṃ. Tesu –	727	
PA_atk-s05_10a:728	“Rāmo dhajo lakkhaṇo cāpi mantī, yañño subhojo suyāmo sudatto;	72	
PA_atk-s05_10a:729	Ete tadā aṭṭha ahesuṃ brāhmaṇā, chaḷaṅgavā mantaṃ viyākariṃsū”ti. –	72	
PA_atk-s05_10a:730_0	Ime aṭṭheva brāhmaṇā lakkhaṇapariggāhakā ahesuṃ. Paṭisandhiggahaṇadivase supinopi	730	
PA_atk-s05_10a:730_1	eteheva pariggahito. Tesu satta janā dve aṅguliyo ukkhipitvā dvidhā naṃ byākariṃsu	730	
PA_atk-s05_10a:730_2	– “imehi lakkhaṇehi samannāgato sace agāraṃ ajjhāvasissati, rājā bhavissati cakkavattī,	730	
PA_atk-s05_10a:730_3	sace pabbajissati, buddho bhavissatī”ti sabbaṃ cakkavattirañño sirivibhavaṃ ācikkhiṃsu.	730	
PA_atk-s05_10a:730_4	Tesaṃ pana sabbadaharo gottato koṇḍañño nāma māṇavo bodhisattassa varalakkhaṇasampattiṃ	730	
PA_atk-s05_10a:730_5	oloketvā “imassa agāramajjhe ṭhānakāraṇaṃ natthi, ekantenesa vivaṭacchado buddho	730	
PA_atk-s05_10a:730_6	bhavissatī”ti ekameva aṅguliṃ ukkhipitvā ekaṃsabyākaraṇaṃ byākāsi. Ayañhi katādhikāro	730	
PA_atk-s05_10a:730_7	pacchimabhavikasatto paññāya itare satta jane abhibhavitvā imehi lakkhaṇehi samannāgatassa	730	
PA_atk-s05_10a:730_8	bodhisattassa ekantabuddhabhāvasaṅkhātaṃ ekameva gahiṃ addasa, tasmā ekaṃ aṅguliṃ	730	
PA_atk-s05_10a:730_9	ukkhipitvā evaṃ byākāsi. Athassa nāmaṃ gaṇhantā sabbalokassa atthasiddhikarattā “siddhattho”ti nāmaṃ akaṃsu.	730	
PA_atk-s05_10a:731_0	Atha kho te brāhmaṇā attano attano gharāni gantvā putte āmantayiṃsu – “tātā, amhe	731	
PA_atk-s05_10a:731_1	mahallakā, suddhodanamahārājassa puttaṃ sabbaññutaṃ pattaṃ mayaṃ sambhāveyyāma vā	731	
PA_atk-s05_10a:731_2	no vā, tumhe tasmiṃ kumāre sabbaññutaṃ patte tassa sāsane pabbajeyyāthā”ti. Te sattapi	731	
PA_atk-s05_10a:731_3	janā yāvatāyukaṃ ṭhatvā yathākammaṃ gatā, koṇḍaññamāṇavoyeva pana arogo ahosi. So	731	
PA_atk-s05_10a:731_4	mahāsatte vuddhimanvāya mahābhinikkhamanaṃ nikkhamitvā pabbajitvā anakkamena uruvelaṃ	731	
PA_atk-s05_10a:731_5	gantvā “ramaṇīyo vata ayaṃ bhūmibhāgo, alaṃ vatidaṃ padhānatthikassa kulaputtassa	731	
PA_atk-s05_10a:731_6	padhānāyā”ti cittaṃ uppādetvā tattha vāsaṃ upagate “mahāpuriso pabbajito”ti sutvā	731	
PA_atk-s05_10a:731_7	tesaṃ brāhmaṇānaṃ putte upasaṅkamitvā evamāha – “siddhatthakumāro kira pabbajito,	731	
PA_atk-s05_10a:731_8	so nissaṃsayena buddho bhavissati. Sace tumhākaṃ pitaro arogā assu, ajja nikkhamitvā	731	
PA_atk-s05_10a:731_9	pabbajeyyuṃ. Sace tumhepi iccheyyātha, etha, mayaṃ taṃ mahāpurisaṃ anupabbajissāmā”ti.	731	
PA_atk-s05_10a:731_10	Te sabbe ekacchandā bhavituṃ nāsakkhiṃsu, tesu tayo janā na pabbajiṃsu, koṇḍaññabrāhmaṇaṃ	7311	
PA_atk-s05_10a:731_11	jeṭṭhakaṃ katvā itare cattāro pabbajiṃsu. Te pañcapi janā pañcavaggiyattherā nāma jātā.	7311	
PA_atk-s05_10a:732_0	Tadā pana suddhodanarājā – “kiṃ disvā mayhaṃ putto pabbajissatī”ti pucchi. “Cattāri	732	
PA_atk-s05_10a:732_1	pubbanimittānī”ti. “Katarañca katarañcā”ti? “Jarājiṇṇaṃ, byādhitaṃ, mataṃ, pabbajita”nti.	732	
PA_atk-s05_10a:732_2	Rājā “ito paṭṭhāya evarūpānaṃ mama puttassa santikaṃ upasaṅkamituṃ mā adattha, mayhaṃ	732	
PA_atk-s05_10a:732_3	puttassa buddhabhāvena kammaṃ natthi, ahaṃ mama puttaṃ dvisahassadīpaparivārānaṃ,	732	
PA_atk-s05_10a:732_4	catunnaṃ mahādīpānaṃ, issariyādhipaccaṃ cakkavattirajjaṃ karontaṃ chattiṃsayojanaparimaṇḍalāya	732	
PA_atk-s05_10a:732_5	parisāya parivutaṃ gaganatale vicaramānaṃ passitukāmo”ti. Evañca pana vatvā imesaṃ	732	
PA_atk-s05_10a:732_6	catuppakārānaṃ nimittānaṃ kumārassa cakkhupathe āgamananivāraṇatthaṃ catūsu disāsu	732	
PA_atk-s05_10a:732_7	gāvute gāvute ārakkhaṃ ṭhapesi. Taṃ divasañca maṅgalaṭṭhāne sannipatitesu asītiyā	732	
PA_atk-s05_10a:732_8	ñātikulasahassesu ekameko ekamekaṃ puttaṃ paṭijāni – “ayaṃ buddho vā hotu rājā vā,	732	
PA_atk-s05_10a:732_9	mayaṃ ekametaṃ puttaṃ dassāma. Sacepi buddho bhavissati, khattiyasamaṇagaṇeheva parivārito	732	
PA_atk-s05_10a:732_10	vicarissati. Sacepi rājā bhavissati, khattiyakumāreheva purakkhataparivārito vicarissatī”ti.	7321	
PA_atk-s05_10a:732_11	Rājāpi bodhisattassa uttamarūpasampannā vigatasabbadosā dhātiyo paccupaṭṭhāpesi.	7321	
PA_atk-s05_10a:732_12	Bodhisatto mahantena parivārena mahantena sirisobhaggena vaḍḍhati.	7321	
PA_atk-s05_10a:733_0	Athekadivasaṃ rañño vappamaṅgalaṃ nāma ahosi. Taṃ divasaṃ sakalanagaraṃ devanagaraṃ	733	
PA_atk-s05_10a:733_1	viya alaṅkaronti, sabbe dāsakammakarādayo ahatavatthanivatthā gandhamālādipaṭimaṇḍitā	733	
PA_atk-s05_10a:733_2	rājakule sannipatanti, rañño kammante naṅgalasahassaṃ yojayanti, tasmiṃ pana divase	733	
PA_atk-s05_10a:733_3	ekenūnaaṭṭhasatanaṅgalāni saddhiṃ balibaddarasmiyottehi rajataparikkhatāni honti.	733	
PA_atk-s05_10a:733_4	Rañño ālambananaṅgalaṃ pana rattasuvaṇṇaparikkhataṃ hoti. Balibaddānaṃ siṅgarasmipatodāpi	733	
PA_atk-s05_10a:733_5	suvaṇṇaparikkhatāva honti. Rājā mahāparivārena nikkhamanto puttaṃ gahetvāva agamāsi.	733	
PA_atk-s05_10a:733_6	Kammantaṭṭhāne eko jamburukkho bahalapalāso sandacchāyo ahosi. Tassa heṭṭhā kumārassa	733	
PA_atk-s05_10a:733_7	sayanaṃ paññāpetvā upari suvaṇṇatārakakhacitavitānaṃ bandhāpetvā sāṇipākārena parikkhipāpetvā	733	
PA_atk-s05_10a:733_8	ārakkhaṃ ṭhapetvā rājā sabbālaṅkāraṃ alaṅkaritvā amaccagaṇaparivuto naṅgalakaraṇaṭṭhānaṃ	733	
PA_atk-s05_10a:733_9	agamāsi. Tattha rājā suvaṇṇanaṅgalaṃ gaṇhāti, amaccā ekenūnaaṭṭhasatarajatanaṅgalāni,	733	
PA_atk-s05_10a:733_10	kassakā sesanaṅgalāni. Te tāni gahetvā ito cito ca kasanti. Rājā pana orato vā pāraṃ	7331	
PA_atk-s05_10a:733_11	gacchati, pārato vā oraṃ āgacchati.	7331	
PA_atk-s05_10a:734_0	Etasmiṃ ṭhāne mahāsampatti ahosi. Bodhisattaṃ parivāretvā nisinnā dhātiyo “rañño	734	
PA_atk-s05_10a:734_1	sampattiṃ passāmā”ti antosāṇito bahi nikkhantā. Bodhisatto ito cito ca olokento kañci	734	
PA_atk-s05_10a:734_2	adisvāva vegena uṭṭhāya pallaṅkaṃ ābhujitvā ānāpāne pariggahetvā paṭhamajjhānaṃ nibbattesi.	734	
PA_atk-s05_10a:734_3	Dhātiyo khajjabhojjantare vicaramānā thokaṃ cirāyiṃsu. Sesarukkhānaṃ chāyā vītivattā,	734	
PA_atk-s05_10a:734_4	tassa pana jamburukkhassa chāyā parimaṇḍalā hutvā aṭṭhāsi. Dhātiyo “ayyaputto ekako”ti	734	
PA_atk-s05_10a:734_5	vegena sāṇiṃ ukkhipitvā anto pavisamānā bodhisattaṃ sayane pallaṅkena nisinnaṃ tañca	734	
PA_atk-s05_10a:734_6	pāṭihāriyaṃ disvā gantvā rañño ārocesuṃ – “deva, kumāro evaṃ nisinno, aññesaṃ rukkhānaṃ	734	
PA_atk-s05_10a:734_7	chāyā vītivattā, jamburukkhassa pana chāyā parimaṇḍalā ṭhitā”ti. Rājā vegenāgantvā	734	
PA_atk-s05_10a:734_8	pāṭihāriyaṃ disvā “ayaṃ te, tāta, dutiyavandanā”ti puttaṃ vandi.	734	
PA_atk-s05_10a:735_0	Atha anukkamena bodhisatto soḷasavassuddesiko jāto. Rājā bodhisattassa tiṇṇaṃ utūnaṃ	735	
PA_atk-s05_10a:735_1	anucchavike tayo pāsāde kāresi – ekaṃ navabhūmikaṃ, ekaṃ sattabhūmikaṃ, ekaṃ pañcabhūmikaṃ,	735	
PA_atk-s05_10a:735_2	cattālīsasahassā ca nāṭakitthiyo upaṭṭhāpesi. Bodhisatto devo viya accharāsaṅghaparivuto	735	
PA_atk-s05_10a:735_3	alaṅkatanāṭakitthīhi parivuto nippurisehi tūriyehi paricāriyamāno mahāsampattiṃ anubhavanto	735	
PA_atk-s05_10a:735_4	utuvārena tīsu pāsādesu vihāsi. Rāhulamātā panassa devī aggamahesī ahosi.	735	
PA_atk-s05_10a:736_0	Tassevaṃ mahāsampattiṃ anubhavantassa ekadivasaṃ ñātisaṅghassa abbhantare ayaṃ kathā	736	
PA_atk-s05_10a:736_1	udapādi – “siddhattho kīḷāpasutova vicarati, na kiñci sippaṃ sikkhati, saṅgāme paccupaṭṭhite	736	
PA_atk-s05_10a:736_2	kiṃ karissatī”ti? Rājā bodhisattaṃ pakkosāpetvā “tāta, tava ñātakā ‘siddhattho kiñci	736	
PA_atk-s05_10a:736_3	sippaṃ asikkhitvā kīḷāpasutova vicaratī’ti vadanti, ettha kiṃ sattu pattakāle maññasī”ti?	736	
PA_atk-s05_10a:736_4	“Deva, mama sippaṃ sikkhanakiccaṃ natthi, nagare mama sippadassanatthaṃ bheriṃ carāpetha	736	
PA_atk-s05_10a:736_5	‘ito sattame divase ñātakānaṃ sippaṃ dassessāmī”’ti. Rājā tathā akāsi. Bodhisatto	736	
PA_atk-s05_10a:736_6	akkhaṇavedhivālavedhidhanuggahe sannipātāpetvā mahājanassa majjhe aññehi dhanuggahehi	736	
PA_atk-s05_10a:736_7	asādhāraṇaṃ ñātakānaṃ dvādasavidhaṃ sippaṃ dassesi. Taṃ sarabhaṅgajātake āgatanayeneva	736	
PA_atk-s05_10a:736_8	veditabbaṃ. Tadā tassa ñātisaṅgho nikkaṅkho ahosi.	736	
PA_atk-s05_10a:737_0	Athekadivasaṃ bodhisatto uyyānabhūmiṃ gantukāmo sārathiṃ āmantetvā “rathaṃ yojehī”ti	737	
PA_atk-s05_10a:737_1	āha. So “sādhū”ti paṭissuṇitvā mahārahaṃ uttamarathaṃ sabbālaṅkārena alaṅkaritvā	737	
PA_atk-s05_10a:737_2	kumudapattavaṇṇe cattāro maṅgalasindhave yojetvā bodhisattassa paṭivedesi. Bodhisatto	737	
PA_atk-s05_10a:737_3	devavimānasadisaṃ rathaṃ abhiruhitvā uyyānābhimukho agamāsi. Devatā “siddhatthakumārassa	737	
PA_atk-s05_10a:737_4	abhisambujjhanakālo āsanno, pubbanimittaṃ dassessāmā”ti ekaṃ devaputtaṃ jarājiṇṇaṃ	737	
PA_atk-s05_10a:737_5	khaṇḍadantaṃ palitakesaṃ vaṅkaṃ obhaggasarīraṃ daṇḍahatthaṃ pavedhamānaṃ katvā dassesuṃ.	737	
PA_atk-s05_10a:737_6	Taṃ bodhisatto ceva sārathi ca passanti. Tato bodhisatto, “samma, ko nāmesa puriso,	737	
PA_atk-s05_10a:737_7	kesāpissa na yathā aññesa”nti mahāpadāne āgatanayena sārathiṃ pucchitvā tassa vacanaṃ	737	
PA_atk-s05_10a:737_8	sutvā “dhiratthu vata, bho, jāti, yatra hi nāma jātassa jarā paññāyissatī”ti saṃviggahadayo	737	
PA_atk-s05_10a:737_9	tatova paṭinivattitvā pāsādameva abhiruhi. Rājā “kiṃ kāraṇā mama putto khippaṃ paṭinivattī”ti	737	
PA_atk-s05_10a:737_10	pucchi. “Jiṇṇapurisaṃ disvā, devā”ti. “Jiṇṇakaṃ disvā pabbajissatīti āhaṃsu, kasmā	7371	
PA_atk-s05_10a:737_11	maṃ nāsetha, sīghaṃ puttassa nāṭakāni sajjetha, sampattiṃ anubhavanto pabbajjāya	7371	
PA_atk-s05_10a:737_12	satiṃ na karissatī”ti vatvā ārakkhaṃ vaḍḍhetvā sabbadisāsu addhayojane addhayojane ārakkhaṃ ṭhapesi.	7371	
PA_atk-s05_10a:738_0	Punekadivasaṃ bodhisatto tatheva uyyānaṃ gacchanto devatābhinimmitaṃ byādhitaṃ purisaṃ	738	
PA_atk-s05_10a:738_1	disvā purimanayeneva pucchitvā saṃviggahadayo nivattitvā pāsādaṃ abhiruhi. Rājāpi	738	
PA_atk-s05_10a:738_2	pucchitvā heṭṭhā vuttanayeneva saṃvidahitvā puna vaḍḍhetvā samantā tigāvutappamāṇe	738	
PA_atk-s05_10a:738_3	padese ārakkhaṃ ṭhapesi. Aparampi ekadivasaṃ bodhisatto tatheva uyyānaṃ gacchanto	738	
PA_atk-s05_10a:738_4	devatābhinimmitaṃ kālaṅkataṃ disvā purimanayeneva pucchitvā saṃviggahadayo puna nivattitvā	738	
PA_atk-s05_10a:738_5	pāsādaṃ abhiruhi. Rājāpi pucchitvā heṭṭhā vuttanayeneva saṃvidahitvā puna vaḍḍhetvā	738	
PA_atk-s05_10a:738_6	samantato yojanappamāṇe padese ārakkhaṃ ṭhapesi. Aparaṃ panekadivasaṃ uyyānaṃ gacchanto	738	
PA_atk-s05_10a:738_7	tatheva devatābhinimmitaṃ sunivatthaṃ supārutaṃ pabbajitaṃ disvā “ko nāmeso sammā”hi	738	
PA_atk-s05_10a:738_8	sārathiṃ pucchi. Sārathi kiñcāpi buddhuppādassa abhāvā pabbajitaṃ vā pabbajitaguṇe	738	
PA_atk-s05_10a:738_9	vā na jānāti, devatānubhāvena pana “pabbajito nāmāyaṃ, devā”ti vatvā pabbajjāya guṇe	738	
PA_atk-s05_10a:738_10	vaṇṇesi. Bodhisatto pabbajjāya ruciṃ uppādetvā taṃ divasaṃ uyyānaṃ agamāsi. Dīghabhāṇakā	7381	
PA_atk-s05_10a:738_11	panāhu – “cattāripi nimittāni ekadivaseneva disvā agamāsī”ti.	7381	
PA_atk-s05_10a:739_0	So tattha divasabhāgaṃ kīḷitvā maṅgalapokkharaṇiyaṃ nhāyitvā atthaṅgate sūriye maṅgalasilāpaṭṭe	739	
PA_atk-s05_10a:739_1	nisīdi attānaṃ alaṅkārāpetukāmo, athassa paricārakapurisā nānāvaṇṇāni dussāni nānappakārā	739	
PA_atk-s05_10a:739_2	ābharaṇavikatiyo mālāgandhavilepanāni ca ādāya samantā parivāretvā aṭṭhaṃsu. Tasmiṃ	739	
PA_atk-s05_10a:739_3	khaṇe sakkassa nisinnāsanaṃ uṇhaṃ ahosi. So “ko nu kho maṃ imamhā ṭhānā cāvetukāmosī”ti	739	
PA_atk-s05_10a:739_4	upadhārento bodhisattassa alaṅkāretukāmataṃ ñatvā vissakammaṃ āmantesi – “samma vissakamma,	739	
PA_atk-s05_10a:739_5	siddhatthakumāro ajja aḍḍharattasamaye mahābhinikkhamanaṃ nikkhamissati, ayamassa	739	
PA_atk-s05_10a:739_6	pacchimo alaṅkāro, tvaṃ uyyānaṃ gantvā mahāpurisaṃ dibbālaṅkārehi alaṅkarohī”ti.	739	
PA_atk-s05_10a:739_7	So “sādhū”ti paṭissuṇitvā devānubhāvena taṅkhaṇaññeva bodhisattaṃ upasaṅkamitvā tasseva	739	
PA_atk-s05_10a:739_8	kappakasadiso hutvā dibbadussena bodhisattassa sīsaṃ veṭhesi. Bodhisatto hatthasamphasseneva	739	
PA_atk-s05_10a:739_9	“nāmaṃ manusso, devaputto aya”nti aññāsi. Veṭhanena veṭhitamatte sīse moḷiyaṃ maṇiratanākārena	739	
PA_atk-s05_10a:739_10	dussasahassaṃ abbhuggañchi, puna veṭhentassa dussasahassanti dasakkhattuṃ veṭhentassa	7391	
PA_atk-s05_10a:739_11	dasa dussasahassāni abbhuggacchiṃsu. “Sīsaṃ khuddakaṃ, dussāni bahūni, kathaṃ abbhuggatānī”ti	7391	
PA_atk-s05_10a:739_12	na cintetabbaṃ. Tesu hi sabbamahantaṃ āmalakapupphappamāṇaṃ, avasesāni kadambakapupphappamāṇāni	7391	
PA_atk-s05_10a:739_13	ahesuṃ. Bodhisattassa sīsaṃ kiñjakkhagavacchitaṃ viya kuyyakapupphaṃ ahosi.	7391	
PA_atk-s05_10a:740_0	Athassa sabbālaṅkārapaṭimaṇḍitassa sabbatālāvacaresu sakāni sakāni paṭibhānāni dassayantesu,	740	
PA_atk-s05_10a:740_1	brāhmaṇesu “jayanandā”tiādivacanehi, sutamaṅgalikādīsu ca nānappakārehi maṅgalavacanatthutighosehi	740	
PA_atk-s05_10a:740_2	sambhāventesu sabbālaṅkārapaṭimaṇḍitaṃ taṃ rathavaraṃ abhiruhi. Tasmiṃ samaye “rāhulamātā	740	
PA_atk-s05_10a:740_3	puttaṃ vijātā”ti sutvā suddhodanamahārājā “puttassa me tuṭṭhiṃ nivedethā”ti sāsanaṃ	740	
PA_atk-s05_10a:740_4	pahiṇi. Bodhisatto taṃ sutvā “rāhu jāto, bandhanaṃ jāta”nti āha. Rājā “kiṃ me putto	740	
PA_atk-s05_10a:740_5	avacā”ti pucchitvā taṃ vacanaṃ sutvā “ito paṭṭhāya me nattā ‘rāhulakumāro’tveva nāma hotū”ti āha.	740	
PA_atk-s05_10a:741_0	Bodhisattopi kho rathavaraṃ āruyha atimahantena yasena atimanoramena sirisobhaggena	741	
PA_atk-s05_10a:741_1	nagaraṃ pāvisi. Tasmiṃ samaye kisāgotamī nāma khattiyakaññā uparipāsādavaratalagatā	741	
PA_atk-s05_10a:741_2	nagaraṃ padakkhiṇaṃ kurumānassa bodhisattassa rūpasiriṃ disvā pītisomanassajātā imaṃ udānaṃ udānesi –	741	
PA_atk-s05_10a:742	“Nibbutā nūna sā mātā, nibbuto nūna so pitā;	74	
PA_atk-s05_10a:743	Nibbutā nūna sā nārī, yassāyaṃ īdiso patī”ti. ; –	74	
PA_atk-s05_10a:744_0	Bodhisatto taṃ sutvā cintesi – “ayaṃ evamāha – ‘evarūpaṃ attabhāvaṃ passantiyā mātu	744	
PA_atk-s05_10a:744_1	hadayaṃ nibbāyati, pitu hadayaṃ nibbāyati, pajāpatiyā hadayaṃ nibbāyatī’ti. Kismiṃ	744	
PA_atk-s05_10a:744_2	nu kho nibbute hadayaṃ nibbutaṃ nāma hotī”ti. Athassa kilesesu virattamanassa etadahosi	744	
PA_atk-s05_10a:744_3	– “rāgaggimhi nibbute nibbutaṃ nāma hoti, dosaggimhi nibbute nibbutaṃ nāma hoti,	744	
PA_atk-s05_10a:744_4	mohaggimhi nibbute nibbutaṃ nāma hoti, mānadiṭṭhiādīsu sabbakilesadarathesu nibbutesu	744	
PA_atk-s05_10a:744_5	nibbutaṃ nāma hotī”ti. “Ayaṃ me sussavanaṃ sāveti, ahañhi nibbānaṃ gavesanto vicarāmi,	744	
PA_atk-s05_10a:744_6	ajjeva mayā gharāvāsaṃ chaḍḍetvā nikkhamma pabbajitvā nibbānaṃ gavesituṃ vaṭṭati,	744	
PA_atk-s05_10a:744_7	ayaṃ imissā ācariyabhāgo hotū”ti kaṇṭhato omuñcitvā kisāgotamiyā satasahassagghanakaṃ	744	
PA_atk-s05_10a:744_8	muttāhāraṃ pesesi. Sā “siddhatthakumāro mayi paṭibaddhacitto hutvā paṇṇākāraṃ pesetī”ti	744	
PA_atk-s05_10a:744_9	somanassajātā ahosi.	744	
PA_atk-s05_10a:745_0	Bodhisattopi mahantena sirisobhaggena attano pāsādaṃ abhiruhitvā sirisayane nipajji.	745	
PA_atk-s05_10a:745_1	Tāvadeva ca naṃ sabbālaṅkārapaṭimaṇḍitā naccagītādīsu susikkhitā devakaññā viya rūpasobhaggappattā	745	
PA_atk-s05_10a:745_2	nāṭakitthiyo nānātūriyāni gahetvā samparivāretvā abhiramāpentiyo naccagītavāditāni	745	
PA_atk-s05_10a:745_3	payojayiṃsu. Bodhisatto kilesesu virattacittatāya naccādīsu anabhirato muhuttaṃ niddaṃ	745	
PA_atk-s05_10a:745_4	okkami. Tāpi itthiyo “yassatthāya mayaṃ naccādīni payojema, so niddaṃ upagato, idāni	745	
PA_atk-s05_10a:745_5	kimatthaṃ kilamissāmā”ti gahitagahitāni tūriyāni ajjhottharitvā nipajjiṃsu, gandhatelappadīpā	745	
PA_atk-s05_10a:745_6	jhāyanti. Bodhisatto pabujjhitvā sayanapiṭṭhe pallaṅkena nisinno addasa tā itthiyo	745	
PA_atk-s05_10a:745_7	tūriyabhaṇḍāni avattharitvā niddāyantiyo – ekaccā paggharitakheḷā, kilinnagattā,	745	
PA_atk-s05_10a:745_8	ekaccā dante khādantiyo, ekaccā kākacchantiyo, ekaccā vippalapantiyo, ekaccā vivaṭamukhī,	745	
PA_atk-s05_10a:745_9	ekaccā apagatavatthā pākaṭabībhacchasambādhaṭṭhānā. So tāsaṃ taṃ vippakāraṃ disvā	745	
PA_atk-s05_10a:745_10	bhiyyosomattāya kāmesu virattacitto ahosi. Tassa alaṅkatapaṭiyattaṃ sakkabhavanasadisampi	7451	
PA_atk-s05_10a:745_11	taṃ mahātalaṃ vividhanānākuṇapabharitaṃ āmakasusānaṃ viya upaṭṭhāsi, tayo bhavā ādittagehasadisā	7451	
PA_atk-s05_10a:745_12	khādiṃsu – “upaddutaṃ vata, bho, upassaṭṭhaṃ vata, bho”ti udānaṃ pavattesi, ativiyassa	7451	
PA_atk-s05_10a:745_13	pabbajjāya cittaṃ nami.	7451	
PA_atk-s05_10a:746_0	So “ajjeva mayā mahābhinikkhamanaṃ nikkhamituṃ vaṭṭatī”ti sayanā vuṭṭhāya dvārasamīpaṃ	746	
PA_atk-s05_10a:746_1	gantvā “ko etthā”ti āha. Ummāre sīsaṃ katvā nipanno channo – “ahaṃ, ayyaputta, channo”ti	746	
PA_atk-s05_10a:746_2	āha. “Ajjāhaṃ mahābhinikkhamanaṃ nikkhamitukāmo, ekaṃ me assaṃ kappehī”ti āha. So	746	
PA_atk-s05_10a:746_3	“sādhu, devā”ti assabhaṇḍakaṃ gahetvā assasālaṃ gantvā gandhatelappadīpesu jalantesu	746	
PA_atk-s05_10a:746_4	sumanapaṭṭavitānassa heṭṭhā ramaṇīye bhūmibhāge ṭhitaṃ kaṇḍakaṃ assarājānaṃ disvā	746	
PA_atk-s05_10a:746_5	“ajja mayā imameva kappetuṃ vaṭṭatī”ti kaṇḍakaṃ kappesi. So kappiyamānova aññāsi	746	
PA_atk-s05_10a:746_6	“ayaṃ kappanā ativiya gāḷhā, aññesu divasesu uyyānakīḷādigamanakāle kappanā viya	746	
PA_atk-s05_10a:746_7	na hoti, mayhaṃ ayyaputto ajja mahābhinikkhamanaṃ nikkhamitukāmo bhavissatī”ti. Tato	746	
PA_atk-s05_10a:746_8	tuṭṭhamānaso mahāhasitaṃ hasi, so saddo sakalanagaraṃ pattharitvā gaccheyya. Devatā	746	
PA_atk-s05_10a:746_9	pana naṃ sannirumbhitvā na kassaci sotuṃ adaṃsu.	746	
PA_atk-s05_10a:747_0	Bodhisattopi kho channaṃ pesetvāva “puttaṃ tāva passissāmī”ti cintetvā nisinnapallaṅkato	747	
PA_atk-s05_10a:747_1	uṭṭhāya rāhulamātuyā vasanaṭṭhānaṃ gantvā gabbhadvāraṃ vivari. Tasmiṃ khaṇe antogabbhe	747	
PA_atk-s05_10a:747_2	gandhatelappadīpo jhāyati, rāhulamātā sumanamallikādīnaṃ pupphānaṃ ambaṇamattena	747	
PA_atk-s05_10a:747_3	abhippakiṇṇe sayane puttassa matthake hatthaṃ ṭhapetvā niddāyati. Bodhisatto ummāre	747	
PA_atk-s05_10a:747_4	pādaṃ ṭhapetvā ṭhitakova oloketvā “sacāhaṃ deviyā hatthaṃ apanetvā mama puttaṃ gaṇhissāmi,	747	
PA_atk-s05_10a:747_5	devī pabujjhissati, evaṃ me gamanantarāyo bhavissati, buddho hutvāva āgantvā puttaṃ	747	
PA_atk-s05_10a:747_6	passissāmī”ti pāsādatalato otari. Yaṃ pana jātakaṭṭhakathāyaṃ “tadā sattāhajāto rāhulakumāro	747	
PA_atk-s05_10a:747_7	hotī”ti vuttaṃ, taṃ sesaṭṭhakathāsu natthi, tasmā idameva gahetabbaṃ.	747	
PA_atk-s05_10a:748_0	Evaṃ bodhisatto pāsādatalā otaritvā assasamīpaṃ gantvā evamāha – “tāta kaṇḍaka, tvaṃ	748	
PA_atk-s05_10a:748_1	ajja ekarattiṃ maṃ tāraya, ahaṃ taṃ nissāya buddho hutvā sadevakaṃ lokaṃ tārayissāmī”ti.	748	
PA_atk-s05_10a:748_2	Tato ullaṅghitvā kaṇḍakassa piṭṭhiṃ abhiruhi. Kaṇḍako gīvato paṭṭhāya āyāmena aṭṭhārasahattho	748	
PA_atk-s05_10a:748_3	hoti, tadanucchavikena ubbedhena samannāgato thāmajavasampanno sabbaseto dhotasaṅkhasadiso.	748	
PA_atk-s05_10a:748_4	So sace haseyya vā padasaddaṃ vā kareyya, saddo sakalanagaraṃ avatthareyya, tasmā	748	
PA_atk-s05_10a:748_5	devatā attano ānubhāvena tassa yathā na koci suṇāti, evaṃ hasitasaddaṃ sannirumbhitvā	748	
PA_atk-s05_10a:748_6	akkamanaakkamanapadavāre hatthatalāni upanāmesuṃ. Bodhisatto assavarassa piṭṭhivemajjhagato	748	
PA_atk-s05_10a:748_7	channaṃ assassa vāladhiṃ gāhāpetvā aḍḍharattasamaye mahādvārasamīpaṃ patto. Tadā	748	
PA_atk-s05_10a:748_8	pana rājā “evaṃ mama putto yāya kāyaci velāya nagaradvāraṃ vivaritvā nikkhamituṃ	748	
PA_atk-s05_10a:748_9	na sakkhissatī”ti dvīsu dvārakavāṭesu ekekaṃ purisasahassena vivaritabbaṃ kāresi.	748	
PA_atk-s05_10a:748_10	Bodhisatto pana thāmabalasampanno hatthigaṇanāya koṭisahassahatthīnaṃ balaṃ dhāresi,	7481	
PA_atk-s05_10a:748_11	purisagaṇanāya dasakoṭisahassapurisānaṃ balaṃ dhāresi. So cintesi – “sace dvāraṃ	7481	
PA_atk-s05_10a:748_12	na vivariyyati, ajja kaṇḍakassa piṭṭhe nisinnova vāladhiṃ gahetvā ṭhitena channena	7481	
PA_atk-s05_10a:748_13	saddhiṃyeva kaṇḍakaṃ ūruhi nippīḷetvā aṭṭhārasahatthubbedhaṃ pākāraṃ uppatitvā atikkamissāmī”ti.	7481	
PA_atk-s05_10a:748_14	Channopi cintesi – “sace dvāraṃ na vivariyyati, ahaṃ attano sāmikaṃ ayyaputtaṃ khandhe	7481	
PA_atk-s05_10a:748_15	nisīdāpetvā kaṇḍakaṃ dakkhiṇena hatthena kucchiyaṃ parikkhipanto upakacchantare katvā	7481	
PA_atk-s05_10a:748_16	pākāraṃ uppatitvā atikkamissāmī”ti. Kaṇḍakopi cintesi – “sace dvāraṃ na vivariyyati,	7481	
PA_atk-s05_10a:748_17	ahaṃ attano sāmikaṃ piṭṭhe yathānisinnameva channena vāladhiṃ gahetvā ṭhitena saddhiṃyeva	7481	
PA_atk-s05_10a:748_18	ukkhipitvā pākāraṃ uppatitvā atikkamissāmī”ti. Sace dvāraṃ na vivareyya, yathācintitameva	7481	
PA_atk-s05_10a:748_19	tesu tīsu janesu aññataro sampādeyya. Dvāre pana adhivatthā devatā dvāraṃ vivari.	7481	
PA_atk-s05_10a:749_0	Tasmiṃyeva khaṇe māro pāpimā “bodhisattaṃ nivattessāmī”ti āgantvā ākāse ṭhito āha	749	
PA_atk-s05_10a:749_1	– “mārisa, mā nikkhami, ito te sattame divase cakkaratanaṃ pātubhavissati, dvisahassaparittadīpaparivārānaṃ	749	
PA_atk-s05_10a:749_2	catunnaṃ mahādīpānaṃ rajjaṃ kāressasi, nivatta, mārisā”ti. “Kosi tva”nti? “Ahaṃ vasavattī”ti.	749	
PA_atk-s05_10a:749_3	“Māra, jānāmahaṃ mayhaṃ cakkaratanassa pātubhāvaṃ, anatthikohaṃ rajjena, dasasahassilokadhātuṃ	749	
PA_atk-s05_10a:749_4	unnādetvā buddho bhavissāmī”ti āha. Māro “ito dāni te paṭṭhāya kāmavitakkaṃ vā byāpādavitakkaṃ	749	
PA_atk-s05_10a:749_5	vā vihiṃsāvitakkaṃ vā cintitakāle jānissāmī”ti otārāpekkho chāyā viya anugacchanto anubandhi.	749	
PA_atk-s05_10a:750_0	Bodhisattopi hatthagataṃ cakkavattirajjaṃ kheḷapiṇḍaṃ viya anapekkho chaḍḍetvā mahantena	750	
PA_atk-s05_10a:750_1	sakkārena nagarā nikkhami. Āsāḷhipuṇṇamāya uttarāsāḷhanakkhatte vattamāne, nikkhamitvā	750	
PA_atk-s05_10a:750_2	ca puna nagaraṃ apaloketukāmo jāto. Evañca panassa citte uppannamatteyeva – “mahāpurisa,	750	
PA_atk-s05_10a:750_3	na tayā nivattetvā olokanakammaṃ kata”nti vadamānā viya mahāpathavī kulālacakkaṃ	750	
PA_atk-s05_10a:750_4	viya chijjitvā parivatti. Bodhisatto nagarābhimukho ṭhatvā nagaraṃ oloketvā tasmiṃ	750	
PA_atk-s05_10a:750_5	pathavippadese kaṇḍakanivattanacetiyaṭṭhānaṃ dassetvā gantabbamaggābhimukhaṃ kaṇḍakaṃ	750	
PA_atk-s05_10a:750_6	katvā pāyāsi mahantena sakkārena uḷārena sirisobhaggena. Tadā kirassa devatā purato	750	
PA_atk-s05_10a:750_7	saṭṭhi ukkāsahassāni dhārayiṃsu, pacchato saṭṭhi, dakkhiṇapassato saṭṭhi, vāmapassato	750	
PA_atk-s05_10a:750_8	saṭṭhīti. Aparā devatā cakkavāḷamukhavaṭṭiyaṃ aparimāṇā ukkā dhārayiṃsu. Aparā devatā	750	
PA_atk-s05_10a:750_9	ca nāgasupaṇṇādayo ca dibbehi gandhehi mālāhi cuṇṇehi dhūpehi pūjayamānā gacchanti,	750	
PA_atk-s05_10a:750_10	pāricchattakapupphehi ceva mandāravapupphehi ca ghanameghavuṭṭhikāle dhārāhi viya	7501	
PA_atk-s05_10a:750_11	nabhaṃ nirantaraṃ ahosi, dibbāni saṃgītāni pavattiṃsu, samantato aṭṭha tūriyāni,	7501	
PA_atk-s05_10a:750_12	saṭṭhi tūriyānīti aṭṭhasaṭṭhi tūriyasatasahassāni pavattayiṃsu. Tesaṃ saddo samuddakucchiyaṃ	7501	
PA_atk-s05_10a:750_13	meghadhanitakālo viya, yugandharakucchiyaṃ sāgaranigghosakālo viya ca vattati.	7501	
PA_atk-s05_10a:751_0	Iminā sirisobhaggena gacchanto bodhisatto ekaratteneva tīṇi rajjāni atikkamma tiṃsayojanamatthake	751	
PA_atk-s05_10a:751_1	anomānadītīraṃ pāpuṇi. Kiṃ pana asso tato paraṃ gantuṃ na sakkotīti? No na sakkoti.	751	
PA_atk-s05_10a:751_2	So hi ekaṃ cakkavāḷagabbhaṃ nābhiyā ṭhitacakkassa nemivaṭṭiṃ maddanto viya antantena	751	
PA_atk-s05_10a:751_3	caritvā purepātarāsameva āgantvā attano sampāditaṃ bhattaṃ bhuñjituṃ samattho. Tadā	751	
PA_atk-s05_10a:751_4	pana devanāgasupaṇṇādīhi ākāse ṭhatvā ossaṭṭhehi gandhamālādīhi yāva ūruppadesā sañchannasarīraṃ	751	
PA_atk-s05_10a:751_5	ākaḍḍhitvā gandhamālājaṭaṃ chindantassa atipapañco ahosi, tasmā tiṃsayojanamattameva	751	
PA_atk-s05_10a:751_6	agamāsi. Atha bodhisatto nadītīre ṭhatvā channaṃ pucchi – “kā nāma ayaṃ nadī”ti?	751	
PA_atk-s05_10a:751_7	“Anomā nāma, devā”ti. “Amhākampi pabbajjā anomā bhavissatī”ti paṇhiyā ghaṭṭento assassa	751	
PA_atk-s05_10a:751_8	saññaṃ adāsi. Asso ca uppatitvā aṭṭhusabhavitthārāya nadiyā pārimatīre aṭṭhāsi.	751	
PA_atk-s05_10a:752_0	Bodhisatto assapiṭṭhito oruyha rajatapaṭṭasadise vāḷukāpuline ṭhatvā channaṃ āmantesi	752	
PA_atk-s05_10a:752_1	– “samma channa, tvaṃ mayhaṃ ābharaṇāni ceva kaṇḍakañca ādāya gaccha, ahaṃ pabbajissāmī”ti.	752	
PA_atk-s05_10a:752_2	“Ahampi, deva, pabbajissāmī”ti. Bodhisatto “na labbhā tayā pabbajituṃ, gaccheva tva”nti	752	
PA_atk-s05_10a:752_3	tikkhattuṃ paṭibāhitvā ābharaṇāni ceva kaṇḍakañca paṭicchāpetvā cintesi – “ime mayhaṃ	752	
PA_atk-s05_10a:752_4	kesā samaṇasāruppā na honti, añño bodhisattassa kese chindituṃ yuttarūpo natthī”ti.	752	
PA_atk-s05_10a:752_5	Tato “sayameva khaggena chindissāmī”ti dakkhiṇena hatthena asiṃ gahetvā vāmahatthena	752	
PA_atk-s05_10a:752_6	moḷiyā saddhiṃ cūḷaṃ gahetvā chindi. Kesā dvaṅgulamattā hutvā dakkhiṇato āvaṭṭamānā	752	
PA_atk-s05_10a:752_7	sīsaṃ allīyiṃsu. Tesaṃ yāvajīvaṃ tadeva pamāṇaṃ ahosi, massu ca tadanurūpaṃ, puna	752	
PA_atk-s05_10a:752_8	kesamassuohāraṇakiccaṃ nāma nāhosi. Bodhisatto saha moḷiyā cūḷaṃ gahetvā “sacāhaṃ	752	
PA_atk-s05_10a:752_9	sambuddho bhavissāmi, ākāse tiṭṭhatu. No ce, bhūmiyaṃ patatū”ti antalikkhe khipi.	752	
PA_atk-s05_10a:752_10	Sā cūḷā yojanappamāṇaṃ ṭhānaṃ abbhuggantvā ākāse aṭṭhāsi. Sakko devarājā dibbacakkhunā	7521	
PA_atk-s05_10a:752_11	oloketvā yojaniyaratanacaṅkoṭakena sampaṭicchitvā tāvatiṃsabhavane cūḷāmaṇicetiyaṃ nāma patiṭṭhāpesi.	7521	
PA_atk-s05_10a:753	“Chetvāna moḷiṃ varagandhavāsitaṃ, vehāyasaṃ ukkhipi sakyapuṅgavo;	75	
PA_atk-s05_10a:754	Sahassanetto sirasā paṭiggahi, ratanacaṅkoṭavarena vāsavo”ti. ;	75	
PA_atk-s05_10a:755_0	Puna bodhisatto cintesi – “imāni kāsikavatthāni mayhaṃ na samaṇasāruppānī”ti. Athassa	755	
PA_atk-s05_10a:755_1	kassapabuddhakāle purāṇasahāyako ghaṭikāramahābrahmā ekaṃ buddhantaraṃ jaraṃ appattena	755	
PA_atk-s05_10a:755_2	mittabhāvena cintesi – “ajja me sahāyako mahābhinikkhamanaṃ nikkhanto, samaṇaparikkhāramassa	755	
PA_atk-s05_10a:755_3	gahetvā gacchissāmī”ti.	755	
PA_atk-s05_10a:756	“Ticīvarañca patto ca, vāsī sūci ca bandhanaṃ;	75	
PA_atk-s05_10a:757	Parissāvanena aṭṭhete, yuttayogassa bhikkhūno”ti. –	75	
PA_atk-s05_10a:758_0	Ime aṭṭha parikkhāre āharitvā adāsi. Bodhisato arahaddhajaṃ nivāsetvā uttamapabbajitavesaṃ	758	
PA_atk-s05_10a:758_1	gaṇhitvā “channa, tvaṃ mama vacanena mātāpitūnaṃ ārogyaṃ vadehī”ti vatvā uyyojesi.	758	
PA_atk-s05_10a:758_2	Channo bodhisattaṃ vanditvā padakkhiṇaṃ katvā pakkāmi. Kaṇḍako pana channena saddhiṃ	758	
PA_atk-s05_10a:758_3	mantayamānassa bodhisattassa vacanaṃ suṇantova “natthi dāni mayhaṃ puna sāmino dassana”nti	758	
PA_atk-s05_10a:758_4	cintetvā cakkhupathaṃ vijahanto sokaṃ adhivāsetuṃ asakkonto hadayena phalitena kālaṃ	758	
PA_atk-s05_10a:758_5	katvā tāvatiṃsabhavane kaṇḍako nāma devaputto hutvā nibbatti. Channassa paṭhamaṃ	758	
PA_atk-s05_10a:758_6	ekova soko ahosi, kaṇḍakassa pana kālakiriyāya dutiyena sokena pīḷito rodanto paridevanto nagaraṃ agamāsi.	758	
PA_atk-s05_10a:759_0	Bodhisatto pabbajitvā tasmiṃyeva padese anupiyaṃ nāma ambavanaṃ atthi, tattha sattāhaṃ	759	
PA_atk-s05_10a:759_1	pabbajjāsukhena vītināmetvā ekadivaseneva tiṃsayojanamaggaṃ padasā gantvā rājagahaṃ	759	
PA_atk-s05_10a:759_2	pāvisi. Pavisitvā ca sapadānaṃ piṇḍāya cari. Sakalanagaraṃ bodhisattassa rūpadassaneneva	759	
PA_atk-s05_10a:759_3	dhanapālake paviṭṭhe rājagahaṃ viya ca, asurinde paviṭṭhe devanagaraṃ viya ca saṅkhobhaṃ	759	
PA_atk-s05_10a:759_4	agamāsi. Rājapurisā gantvā “deva, evarūpo nāma satto nagare piṇḍāya carati, ‘devo	759	
PA_atk-s05_10a:759_5	vā manusso vā nāgo vā supaṇṇo vā asuko nāma eso’ti na jānāmā”ti ārocesuṃ. Rājā pāsādatale	759	
PA_atk-s05_10a:759_6	ṭhatvā mahāpurisaṃ disvā acchariyabbhutacitto purise āṇāpesi – “gacchatha, bhaṇe,	759	
PA_atk-s05_10a:759_7	vīmaṃsatha, sace amanusso bhavissati, nagarā nikkhamitvā antaradhāyissati, sace devatā	759	
PA_atk-s05_10a:759_8	bhavissati, ākāsena gacchissati, sace nāgo bhavissati, pathaviyaṃ nimujjitvā gamissati,	759	
PA_atk-s05_10a:759_9	sace manusso bhavissati, yathāladdhaṃ bhikkhaṃ paribhuñjissatī”ti.	759	
PA_atk-s05_10a:760_0	Mahāpurisopi kho missakabhattaṃ saṃharitvā “alaṃ me ettakaṃ yāpanāyā”ti ñatvā paviṭṭhadvāreneva	760	
PA_atk-s05_10a:760_1	nagarā nikkhamitvā paṇḍavapabbatacchāyāyaṃ puratthimābhimukho nisīditvā āhāraṃ paribhuñjituṃ	760	
PA_atk-s05_10a:760_2	āraddho. Athassa antāni parivattitvā mukhena nikkhamanākārappattāni ahesuṃ. Tato	760	
PA_atk-s05_10a:760_3	so tena attabhāvena evarūpassa āhārassa cakkhunāpi adiṭṭhapubbatāya tena paṭikūlāhārena	760	
PA_atk-s05_10a:760_4	aṭṭīyamānopi evaṃ attanā eva attānaṃ ovadi – “siddhattha, tvaṃ sulabhaannapāne kule	760	
PA_atk-s05_10a:760_5	tivassikagandhasālibhojanaṃ nānaggarasehi bhuñjanaṭṭhāne nibbattitvāpi ekaṃ paṃsukūlikaṃ	760	
PA_atk-s05_10a:760_6	disvā ‘kadā nu kho ahampi evarūpo hutvā piṇḍāya caritvā bhuñjissāmi, bhavissati nu	760	
PA_atk-s05_10a:760_7	kho me so kālo’ti cintetvā nikkhanto, idāni kinnāmetaṃ karosī”ti evaṃ attānaṃ ovaditvā	760	
PA_atk-s05_10a:760_8	nibbikāro hutvā āhāraṃ paribhuñji.	760	
PA_atk-s05_10a:761_0	Rājapurisā taṃ pavattiṃ disvā gantvā rañño ārocesuṃ. Rājā dūtavacanaṃ sutvā vegena	761	
PA_atk-s05_10a:761_1	nagarā nikkhamitvā bodhisattassa santikaṃ gantvā iriyāpathasmiṃyeva pasīditvā bodhisattassa	761	
PA_atk-s05_10a:761_2	sabbaṃ issariyaṃ niyyātesi. Bodhisatto “mayhaṃ, mahārāja, vatthukāmehi vā kilesakāmehi	761	
PA_atk-s05_10a:761_3	vā attho natthi, ahaṃ paramābhisambodhiṃ patthayanto nikkhanto”ti āha. Rājā anekappakāraṃ	761	
PA_atk-s05_10a:761_4	yācantopi tassa cittaṃ alabhitvā “addhā tvaṃ buddho bhavissasi, buddhabhūtena pana	761	
PA_atk-s05_10a:761_5	tayā paṭhamaṃ mama vijitaṃ āgantabba”nti paṭiññaṃ gaṇhi. Ayamettha saṅkhepo, vitthāro	761	
PA_atk-s05_10a:761_6	pana “pabbajjaṃ kittayissāmi, yathā pabbaji cakkhumā”ti imaṃ pabbajjāsuttaṃ saddhiṃ	761	
PA_atk-s05_10a:761_7	aṭṭhakathāya oloketvā veditabbo.	761	
PA_atk-s05_10a:762_0	Bodhisattopi kho rañño paṭiññaṃ datvā anupubbena cārikaṃ caramāno āḷārañca kālāmaṃ	762	
PA_atk-s05_10a:762_1	udakañca rāmaputtaṃ upasaṅkamitvā samāpattiyo nibbattetvā “nāyaṃ maggo bodhāyā”ti	762	
PA_atk-s05_10a:762_2	tampi samāpattibhāvanaṃ analaṅkaritvā sadevakassa lokassa attano thāmavīriyasandassanatthaṃ	762	
PA_atk-s05_10a:762_3	mahāpadhānaṃ padahitukāmo uruvelaṃ gantvā “ramaṇīyo vatāyaṃ bhūmibhāgo”ti tattheva	762	
PA_atk-s05_10a:762_4	vāsaṃ upagantvā mahāpadhānaṃ padahi. Tepi kho koṇḍaññappamukhā pañcavaggiyā gāmanigamarājadhānīsu	762	
PA_atk-s05_10a:762_5	bhikkhāya carantā tattha bodhisattaṃ sampāpuṇiṃsu. Atha naṃ chabbassāni mahāpadhānaṃ	762	
PA_atk-s05_10a:762_6	padahantaṃ “idāni buddho bhavissati, idāni buddho bhavissatī”ti pariveṇasammajjanādikāya	762	
PA_atk-s05_10a:762_7	vattapaṭipattiyā upaṭṭhahamānā santikāvacarā ahesuṃ. Bodhisattopi kho “koṭippattaṃ	762	
PA_atk-s05_10a:762_8	dukkarakārikaṃ karissāmī”ti ekatilataṇḍulādīhipi vītināmesi, sabbasopi āhārupacchedanaṃ	762	
PA_atk-s05_10a:762_9	akāsi. Devatāpi lomakūpehi ojaṃ upasaṃharamānā pakkhipiṃsu.	762	
PA_atk-s05_10a:763_0	Athassa tāya nirāhāratāya paramakasirappattatāya suvaṇṇavaṇṇopi kāyo kāḷavaṇṇo ahosi,	763	
PA_atk-s05_10a:763_1	dvattiṃsamahāpurisalakkhaṇāni paṭicchannāni ahesuṃ. Appekadā ānāpānakajjhānaṃ jhāyanto	763	
PA_atk-s05_10a:763_2	mahāvedanābhitunno visaññībhūto caṅkamanakoṭiyaṃ patati. Atha naṃ ekaccā devatā “kālaṅkato	763	
PA_atk-s05_10a:763_3	samaṇo gotamo”ti vadanti. Ekaccā “vihārotveveso arahata”nti ca āhaṃsu. Tattha yāsaṃ	763	
PA_atk-s05_10a:763_4	“kālaṅkato”ti saññā ahosi, tā gantvā suddhodanamahārājassa ārocesuṃ – “tumhākaṃ putto	763	
PA_atk-s05_10a:763_5	kālaṅkato”ti. “Mama putto buddho hutvā kālaṅkato, ahutvā”ti? “Buddho bhavituṃ nāsakkhi,	763	
PA_atk-s05_10a:763_6	padhānabhūmiyaṃyeva patitvā kālaṅkato”ti. Idaṃ sutvā rājā – “nāhaṃ saddahāmi, mama	763	
PA_atk-s05_10a:763_7	puttassa bodhiṃ appatvā kālakiriyā nāma natthī”ti paṭikkhipi. “Kasmā pana rājā na	763	
PA_atk-s05_10a:763_8	saddahatī”ti? Kāladevalatāpasavandāpanadivase jamburukkhamūle ca pāṭihāriyānaṃ diṭṭhattā.	763	
PA_atk-s05_10a:764_0	Puna bodhisatte saññaṃ paṭilabhitvā uṭṭhite tā devatā gantvā “arogo te, mahārāja,	764	
PA_atk-s05_10a:764_1	putto”ti ārocesuṃ. Rājā “jānāmahaṃ mama puttassa amaraṇabhāva”nti vadati. Mahāsattassa	764	
PA_atk-s05_10a:764_2	chabbassāni dukkarakārikaṃ karontasseva ākāse gaṇṭhikaraṇakālo viya ahosi. So “ayaṃ	764	
PA_atk-s05_10a:764_3	dukkarakārikā nāma bodhāya maggo na hotī”ti oḷārikaṃ āhāraṃ āhāretuṃ gāmanigamesu	764	
PA_atk-s05_10a:764_4	piṇḍāya caritvā āhāraṃ āhari. Athassa dvattiṃsamahāpurisalakkhaṇāni pākatikāni ahesuṃ,	764	
PA_atk-s05_10a:764_5	kāyopi suvaṇṇavaṇṇo ahosi. Pañcavaggiyā bhikkhū “ayaṃ chabbassāni dukkarakārikaṃ	764	
PA_atk-s05_10a:764_6	karontopi sabbaññutaṃ paṭivijjhituṃ nāsakkhi, idāni gāmanigamādīsu piṇḍāya caritvā	764	
PA_atk-s05_10a:764_7	oḷārikaṃ āhāraṃ āharamāno kiṃ sakkhissati, bāhuliko esa padhānavibbhanto, sīsaṃ nhāyitukāmassa	764	
PA_atk-s05_10a:764_8	ussāvabindutakkanaṃ viya amhākaṃ etassa santikā visesatakkanaṃ, kiṃ no iminā”ti mahāpurisaṃ	764	
PA_atk-s05_10a:764_9	pahāya attano attano pattacīvaraṃ gahetvā aṭṭhārasayojanamaggaṃ gantvā isipatanaṃ pavisiṃsu.	764	
PA_atk-s05_10a:765_0	Tena kho pana samayena uruvelāyaṃ senānigame senānikuṭumbikassa gehe nibbattā sujātā	765	
PA_atk-s05_10a:765_1	nāma dārikā vayappattā ekasmiṃ nigrodharukkhe patthanaṃ akāsi – “sacāhaṃ samajātikaṃ	765	
PA_atk-s05_10a:765_2	kulagharaṃ gantvā paṭhamagabbhe puttaṃ labhissāmi, anusaṃvaccharaṃ te satasahassapariccāgena	765	
PA_atk-s05_10a:765_3	balikammaṃ karissāmī”ti. Tassā sā patthanā samijjhi. Sā mahāsattassa dukkarakārikaṃ	765	
PA_atk-s05_10a:765_4	karontassa chaṭṭhe vasse paripuṇṇe visākhāpuṇṇamāyaṃ balikammaṃ kātukāmā hutvā puretaraṃyeva	765	
PA_atk-s05_10a:765_5	dhenusahassaṃ laṭṭhimadhukavane carāpetvā, tāsaṃ khīraṃ pañca dhenusatāni pāyetvā,	765	
PA_atk-s05_10a:765_6	tāsaṃ khīraṃ aḍḍhatiyāni ca satānīti evaṃ yāva soḷasannaṃ dhenūnaṃ khīraṃ aṭṭha dhenuyo	765	
PA_atk-s05_10a:765_7	pivanti, tāva khīrassa bahalatañca madhuratañca ojavantatañca patthayamānā khīraparivattanaṃ	765	
PA_atk-s05_10a:765_8	nāma akāsi. Sā visākhāpuṇṇamadivase “pātova balikammaṃ karissāmī”ti rattiyā paccūsasamayaṃ	765	
PA_atk-s05_10a:765_9	paccuṭṭhāya tā aṭṭha dhenuyo duhāpesi. Vacchakā dhenūnaṃ thanamūlaṃ na āgamaṃsu,	765	
PA_atk-s05_10a:765_10	thanamūle pana navabhājanesu upanītamattesu attano dhammatāya khīradhārā pagghariṃsu.	7651	
PA_atk-s05_10a:765_11	Taṃ acchariyaṃ disvā sujātā sahattheneva khīraṃ gahetvā navabhājane pakkhipitvā sahattheneva	7651	
PA_atk-s05_10a:765_12	aggiṃ katvā pacituṃ ārabhi.	7651	
PA_atk-s05_10a:766_0	Tasmiṃ pāyāse paccamāne mahantā mahantā pubbuḷā uṭṭhahitvā dakkhiṇāvaṭṭā hutvā sañcaranti.	766	
PA_atk-s05_10a:766_1	Ekaphusitampi bahi na uppatati, uddhanato appamattakopi dhūmo na uṭṭhahati. Tasmiṃ	766	
PA_atk-s05_10a:766_2	samaye cattāro lokapālā āgantvā uddhane ārakkhaṃ gaṇhiṃsu, mahābrahmā chattaṃ dhāresi,	766	
PA_atk-s05_10a:766_3	sakko alātāni samānento aggiṃ jālesi. Devatā dvisahassadīpaparivāresu catūsu mahādīpesu	766	
PA_atk-s05_10a:766_4	devamanussānaṃ upakappanaojaṃ attano devānubhāvena daṇḍakabaddhaṃ madhupaṭalaṃ pīḷetvā	766	
PA_atk-s05_10a:766_5	madhuṃ gaṇhamānā viya saṃharitvā tattha pakkhipiṃsu. Aññesu hi kālesu devatā kabaḷe	766	
PA_atk-s05_10a:766_6	kabaḷe ojaṃ pakkhipiṃsu, sambodhippattadivase ca parinibbānadivase ca ukkhaliyaṃyeva	766	
PA_atk-s05_10a:766_7	pakkhipiṃsu. Sujātā ekadivaseyeva tattha attano pākaṭāni anekāni acchariyāni disvā	766	
PA_atk-s05_10a:766_8	puṇṇaṃ nāma dāsiṃ āmantesi – “amma puṇṇe, ajja amhākaṃ devatā ativiya pasannā, mayā	766	
PA_atk-s05_10a:766_9	hi ettake kāle evarūpaṃ acchariyaṃ nāma na diṭṭhapubbaṃ, vegena gantvā devaṭṭhānaṃ	766	
PA_atk-s05_10a:766_10	paṭijaggāhī”ti. Sā “sādhu, ayye”ti tassā vacanaṃ sampaṭicchitvā turitaturitā rukkhamūlaṃ agamāsi.	7661	
PA_atk-s05_10a:767_0	Bodhisattopi kho tasmiṃ rattibhāge pañca mahāsupine disvā pariggaṇhanto “nissaṃsayaṃ	767	
PA_atk-s05_10a:767_1	ajjāhaṃ buddho bhavissāmī”ti katasanniṭṭhāno tassā rattiyā accayena katasarīrapaṭijaggano	767	
PA_atk-s05_10a:767_2	bhikkhācārakālaṃ āgamayamāno pātova āgantvā tasmiṃ rukkhamūle nisīdi, attano pabhāya	767	
PA_atk-s05_10a:767_3	sakalaṃ rukkhamūlaṃ obhāsayamāno. Atha kho sā puṇṇā āgantvā addasa bodhisattaṃ rukkhamūle	767	
PA_atk-s05_10a:767_4	pācīnalokadhātuṃ olokayamānaṃ nisinnaṃ, sarīrato cassa nikkhantāhi pabhāhi sakalarukkhaṃ	767	
PA_atk-s05_10a:767_5	suvaṇṇavaṇṇaṃ. Disvānassā etadahosi – “ajja amhākaṃ devatā rukkhato oruyha sahattheneva	767	
PA_atk-s05_10a:767_6	balikammaṃ sampaṭicchituṃ nisinnā maññe”ti ubbegappattā hutvā vegena āgantvā sujātāya etamatthaṃ ārocesi.	767	
PA_atk-s05_10a:768_0	Sujātā tassā vacanaṃ sutvā tuṭṭhamānasā hutvā “ajja dāni paṭṭhāya mama jeṭṭhadhītuṭṭhāne	768	
PA_atk-s05_10a:768_1	tiṭṭhāhī”ti dhītu anucchavikaṃ sabbālaṅkāraṃ adāsi. Yasmā pana buddhabhāvaṃ pāpuṇanadivase	768	
PA_atk-s05_10a:768_2	satasahassagghanikā ekā suvaṇṇapāti laddhuṃ vaṭṭati, tasmā sā “suvaṇṇapātiyaṃ pāyāsaṃ	768	
PA_atk-s05_10a:768_3	pakkhipissāmī”ti cittaṃ uppādetvā satasahassagghanikaṃ suvaṇṇapātiṃ nīharāpetvā tattha	768	
PA_atk-s05_10a:768_4	pāyāsaṃ pakkhipitukāmā pakkabhājanaṃ āvajjesi. Sabbo pāyāso padumapattato udakaṃ	768	
PA_atk-s05_10a:768_5	viya vattitvā pātiyaṃ patiṭṭhāsi, ekapātipūramattova ahosi. Sā taṃ pātiṃ aññāya pātiyā	768	
PA_atk-s05_10a:768_6	paṭikujjitvā odātavatthena veṭhetvā sayaṃ sabbālaṅkārehi attabhāvaṃ alaṅkaritvā taṃ	768	
PA_atk-s05_10a:768_7	pātiṃ attano sīse ṭhapetvā mahantena ānubhāvena nigrodharukkhamūlaṃ gantvā bodhisattaṃ	768	
PA_atk-s05_10a:768_8	disvā balavasomanassajātā “rukkhadevatā”ti saññāya diṭṭhaṭṭhānato paṭṭhāya onatonatā	768	
PA_atk-s05_10a:768_9	gantvā sīsato pātiṃ otāretvā vivaritvā suvaṇṇabhiṅgārena gandhapupphavāsitaṃ udakaṃ	768	
PA_atk-s05_10a:768_10	gahetvā bodhisattaṃ upagantvā aṭṭhāsi. Ghaṭikāramahābrahmunā dinno mattikāpatto ettakaṃ	7681	
PA_atk-s05_10a:768_11	kālaṃ bodhisattaṃ avijahitvā tasmiṃ khaṇe adassanaṃ gato, bodhisatto pattaṃ apassanto	7681	
PA_atk-s05_10a:768_12	dakkhiṇahatthaṃ pasāretvā udakaṃ sampaṭicchi. Sujātā saheva pātiyā pāyāsaṃ mahāpurisassa	7681	
PA_atk-s05_10a:768_13	hatthe ṭhapesi, mahāpuriso sujātaṃ olokesi. Sā ākāraṃ sallakkhetvā “ayya, mayā tumhākaṃ	7681	
PA_atk-s05_10a:768_14	pariccattā, taṃ gaṇhitvā yathāruci karothā”ti vanditvā “yathā mayhaṃ manoratho nipphanno,	7681	
PA_atk-s05_10a:768_15	evaṃ tumhākampi nipphajjatū”ti vatvā satasahassagghanikampi suvaṇṇapātiṃ purāṇakapaṇṇaṃ	7681	
PA_atk-s05_10a:768_16	viya pariccajitvā anapekkhāva pakkāmi.	7681	
PA_atk-s05_10a:769_0	Bodhisattopi kho nisinnaṭṭhānā vuṭṭhāya rukkhaṃ padakkhiṇaṃ katvā pātiṃ ādāya nerañjarāya	769	
PA_atk-s05_10a:769_1	tīraṃ gantvā anekesaṃ bodhisattasatasahassānaṃ abhisambujjhanadivase otaritvā nhānaṭṭhānaṃ	769	
PA_atk-s05_10a:769_2	supatiṭṭhitaṃ nāma atthi, tassā tīre pātiṃ ṭhapetvā supatiṭṭhitatitthe otaritvā nhatvā	769	
PA_atk-s05_10a:769_3	anekabuddhasatasahassānaṃ nivāsanaṃ arahaddhajaṃ nivāsetvā puratthābhimukho nisīditvā	769	
PA_atk-s05_10a:769_4	ekaṭṭhitālapakkappamāṇe ekūnapaṇṇāsapiṇḍe katvā sabbaṃ appodakamadhupāyāsaṃ paribhuñji.	769	
PA_atk-s05_10a:769_5	Soyevassa buddhabhūtasa sattasattāhaṃ bodhimaṇḍe vasantassa ekūnapaṇṇāsadivasāni	769	
PA_atk-s05_10a:769_6	āhāro ahosi. Ettakaṃ kālaṃ añño āhāro natthi, na nhānaṃ, na mukhadhovanaṃ, na sarīravaḷañjo,	769	
PA_atk-s05_10a:769_7	jhānasukhena phalasamāpattisukhena ca vītināmesi. Taṃ pana pāyāsaṃ bhuñjitvā suvaṇṇapātiṃ	769	
PA_atk-s05_10a:769_8	gahetvā “sacāhaṃ ajja buddho bhavissāmi, ayaṃ pāti paṭisotaṃ gacchatu, no ce bhavissāmi,	769	
PA_atk-s05_10a:769_9	anusotaṃ gacchatū”ti vatvā nadīsote pakkhipi. Sā sotaṃ chindamānā nadīmajjhaṃ gantvā	769	
PA_atk-s05_10a:769_10	majjhaṭṭhāneneva javasampanno asso viya asītihatthamattaṭṭhānaṃ paṭisotaṃ gantvā	7691	
PA_atk-s05_10a:769_11	ekasmiṃ āvaṭṭe nimujjitvā kāḷanāgarājabhavanaṃ gantvā tiṇṇaṃ buddhānaṃ paribhogapātiyo	7691	
PA_atk-s05_10a:769_12	“kili kilī”ti ravaṃ kārayamānā paharitvā tāsaṃ sabbaheṭṭhimā hutvā aṭṭhāsi. Kāḷo	7691	
PA_atk-s05_10a:769_13	nāgarājā ta saddaṃ sutvā “hiyyo eko buddho nibbatti, puna ajja eko nibbatto”ti vatvā	7691	
PA_atk-s05_10a:769_14	anekehi padasatehi thutiyo vadamāno uṭṭhāsi. Tassa kira mahāpathaviyā ekayojanatigāvutappamāṇaṃ	7691	
PA_atk-s05_10a:769_15	nabhaṃ pūretvā ārohanakālo ajja vā hiyyo vā sadiso ahosi.	7691	
PA_atk-s05_10a:770_0	Bodhisattopi nadītīramhi supupphitasālavane divāvihāraṃ katvā sāyanhasamayaṃ pupphānaṃ	770	
PA_atk-s05_10a:770_1	vaṇṭato muccanakāle devatāhi alaṅkatena aṭṭhūsabhavitthārena maggena sīho viya vijambhamāno	770	
PA_atk-s05_10a:770_2	bodhirukkhābhimukho pāyāsi. Nāgayakkhasupaṇṇādayo dibbehi gandhapupphādīhi pūjayiṃsu,	770	
PA_atk-s05_10a:770_3	dibbasaṃgītādīni pavattayiṃsu, dasasahassī lokadhātu ekagandhā ekamālā ekasādhukārā	770	
PA_atk-s05_10a:770_4	ahosi. Tasmiṃ samaye sotthiyo nāma tiṇahārako tiṇaṃ ādāya paṭipathe āgacchanto mahāpurisassa	770	
PA_atk-s05_10a:770_5	ākāraṃ ñatvā aṭṭha tiṇamuṭṭhiyo adāsi. Bodhisatto tiṇaṃ gahetvā bodhimaṇḍaṃ āruyha	770	
PA_atk-s05_10a:770_6	dakkhiṇadisābhāge uttarābhimukho aṭṭhāsi. Tasmiṃ khaṇe dakkhiṇacakkavāḷaṃ osīditvā	770	
PA_atk-s05_10a:770_7	heṭṭhā avīcisampattaṃ viya ahosi. Uttaracakkavāḷaṃ ullaṅghitvā upari bhavaggappattaṃ	770	
PA_atk-s05_10a:770_8	viya ahosi. Bodhisatto “idaṃ sambodhipāpuṇanaṭṭhānaṃ na bhavissati maññe”ti padakkhiṇaṃ	770	
PA_atk-s05_10a:770_9	karonto pacchimadisābhāgaṃ gantvā puratthimābhimukho aṭṭhāsi, tato pacchimacakkavāḷaṃ	770	
PA_atk-s05_10a:770_10	osīditvā heṭṭhā avīcisampattaṃ viya ahosi, puratthimacakkavāḷaṃ ullaṅghitvā upari	7701	
PA_atk-s05_10a:770_11	bhavaggappattaṃ viya ahosi. Ṭhitaṭṭhitaṭṭhāne kirassa nemivaṭṭipariyante akkantaṃ	7701	
PA_atk-s05_10a:770_12	nābhiyā patiṭṭhitamahāsakaṭacakkaṃ viya mahāpathavī onatunnatā ahosi. Bodhisatto	7701	
PA_atk-s05_10a:770_13	“idampi sambodhipāpuṇanaṭṭhānaṃ na bhavissati maññe”ti padakkhiṇaṃ karonto uttaradisābhāgaṃ	7701	
PA_atk-s05_10a:770_14	gantvā dakkhiṇābhimukho aṭṭhāsi. Tato uttaracakkavāḷaṃ osīditvā heṭṭhā avīcisampattaṃ	7701	
PA_atk-s05_10a:770_15	viya ahosi, dakkhiṇacakkavāḷaṃ ullaṅghitvā upari bhavaggappattaṃ viya ahosi. Bodhisatto	7701	
PA_atk-s05_10a:770_16	“idampi sambodhipāpuṇanaṭṭhānaṃ na bhavissati maññe”ti padakkhiṇaṃ karonto puratthimadisābhāgaṃ	7701	
PA_atk-s05_10a:770_17	gantvā pacchimābhimukho aṭṭhāsi. Puratthimadisābhāge pana sabbabuddhānaṃ pallaṅkaṭṭhānaṃ	7701	
PA_atk-s05_10a:770_18	ahosi, taṃ neva chambhati, na kampati. Bodhisatto “idaṃ sabbabuddhānaṃ avijahitaṃ	7701	
PA_atk-s05_10a:770_19	acalaṭṭhānaṃ kilesapañjaraviddhaṃsanaṭṭhāna”nti ñatvā tāni tiṇāni agge gahetvā cālesi,	7701	
PA_atk-s05_10a:770_20	tāvadeva cuddasahattho pallaṅko ahosi. Tānipi kho tiṇāni tathārūpena saṇṭhānena saṇṭhahiṃsu,	7702	
PA_atk-s05_10a:770_21	yathārūpaṃ sukusalo cittakāro vā potthakāro vā ālikhitumpi samattho natthi. Bodhisatto	7702	
PA_atk-s05_10a:770_22	bodhikkhandhaṃ piṭṭhito katvā puratthābhimukho daḷhamānaso hutvā –	7702	
PA_atk-s05_10a:771	“Kāmaṃ taco ca nhāru ca, aṭṭhi ca avasissatu;	77	
PA_atk-s05_10a:772	Upasussatu nissesaṃ, sarīre maṃsalohitaṃ. –	77	
PA_atk-s05_10a:773	‘Na tvevāhaṃ sammāsambodhiṃ appatvā imaṃ pallaṅkaṃ bhindissāmī”’ti asanisatasannipātenapi abhejjarūpaṃ aparājitapallaṅkaṃ ābhujitvā nisīdi.	77	
PA_atk-s05_10a:774_0	Tasmiṃ samaye māro pāpimā – “siddhatthakumāro mayhaṃ vasaṃ atikkamitukāmo, na dānissa	774	
PA_atk-s05_10a:774_1	atikkamituṃ dassāmī”ti mārabalassa santikaṃ gantvā etamatthaṃ ārocetvā māraghosanaṃ	774	
PA_atk-s05_10a:774_2	nāma ghosāpetvā mārabalaṃ ādāya nikkhami. Sā mārasenā mārassa purato dvādasayojanā	774	
PA_atk-s05_10a:774_3	hoti, dakkhiṇato ca vāmato ca dvādasayojanā, pacchato cakkavāḷapariyantaṃ katvā ṭhitā,	774	
PA_atk-s05_10a:774_4	uddhaṃ navayojanubbedhā hoti, yassā unnadantiyā unnādasaddo yojanasahassato paṭṭhāya	774	
PA_atk-s05_10a:774_5	pathaviundriyanasaddoviya sūyati. Atha māro devaputto diyaḍḍhayojanasatikaṃ girimekhalaṃ	774	
PA_atk-s05_10a:774_6	nāma hatthiṃ abhiruhitvā bāhusahassaṃ māpetvā nānāvudhāni aggahesi. Avasesāyapi māraparisāya	774	
PA_atk-s05_10a:774_7	dve janā ekasadisā ekasadisaṃ āvudhaṃ gaṇhantā nāhesuṃ. Nānāvaṇṇā nānappakāramukhā	774	
PA_atk-s05_10a:774_8	hutvā nānāvudhāni gaṇhantā bodhisattaṃ ajjhottharamānā āgamaṃsu.	774	
PA_atk-s05_10a:775_0	Dasasahassacakkavāḷadevatā pana mahāsattassa thutiyo vadamānā aṭṭhaṃsu. Sakko devarājā	775	
PA_atk-s05_10a:775_1	vijayuttarasaṅkhaṃ dhamamāno aṭṭhāsi. So kira saṅkho vīsahatthasatiko hoti, sakiṃ	775	
PA_atk-s05_10a:775_2	vātaṃ gāhāpetvā dhamiyamāno cattāro māse saddaṃ karitvā nissaddo hoti. Mahākāḷanāgarājā	775	
PA_atk-s05_10a:775_3	atirekapadasatena vaṇṇaṃ vaṇṇentova aṭṭhāsi, mahābrahmā setacchattaṃ dhārayamāno	775	
PA_atk-s05_10a:775_4	aṭṭhāsi. Mārabale pana bodhimaṇḍaṃ upasaṅkamante tesaṃ ekopi ṭhātuṃ nāsakkhi, sammukhasammukhaṭṭhāneneva	775	
PA_atk-s05_10a:775_5	palāyiṃsu. Kāḷo nāma nāgarājāpi pathaviyaṃ nimujjitvā pañcayojanasatikaṃ mañjerikanāgabhavanaṃ	775	
PA_atk-s05_10a:775_6	gantvā ubhohi hatthehi mukhaṃ pidahitvā nipanno. Sakko devarājāpi vijayuttarasaṅkhaṃ	775	
PA_atk-s05_10a:775_7	piṭṭhiyaṃ katvā cakkavāḷamukhavaṭṭiyaṃ aṭṭhāsi, mahābrahmā setacchattaṃ koṭiyaṃ gahetvā	775	
PA_atk-s05_10a:775_8	brahmalokameva agamāsi. Ekadevatāpi ṭhātuṃ samatthā nāma nāhosi. Mahāpuriso pana ekakova nisīdi.	775	
PA_atk-s05_10a:776_0	Māropi attano parisaṃ āha – “tātā, suddhodanaputtena siddhatthena sadiso añño puriso	776	
PA_atk-s05_10a:776_1	nāma natthi, mayaṃ sammukhā yuddhaṃ dātuṃ na sakkhissāma, pacchābhāgena dassāmā”ti.	776	
PA_atk-s05_10a:776_2	Mahāpurisopi tīṇi passāni oloketvā sabbadevatānaṃ palātattā suññāni addasa. Puna	776	
PA_atk-s05_10a:776_3	uttarapassena mārabalaṃ ajjhottharamānaṃ disvā “ayaṃ ettako jano maṃ ekakaṃ sandhāya	776	
PA_atk-s05_10a:776_4	mahantaṃ vāyāmaṃ karoti, imasmiṃ ṭhāne mayhaṃ mātā vā pitā vā bhātā vā añño vā koci	776	
PA_atk-s05_10a:776_5	ñātako natthi, imā pana dasa pāramiyova mayhaṃ dīgharattaṃ puṭṭhaparijanasadisā.	776	
PA_atk-s05_10a:776_6	Tasmā mayā pāramiyova balaggaṃ katvā pāramisattheneva paharitvā imaṃ balakāyaṃ viddhaṃsetuṃ	776	
PA_atk-s05_10a:776_7	vaṭṭatī”ti dasa pāramiyo āvajjamāno nisīdi.	776	
PA_atk-s05_10a:777_0	Atha kho māro devaputto – “vāteneva siddhatthaṃ palāpessāmī”ti vātamaṇḍalaṃ samuṭṭhāpesi.	777	
PA_atk-s05_10a:777_1	Taṅkhaṇaññeva puratthimādibhedāvātā samuṭṭhahitvā addhayojanayojanadviyojanatiyojanappamāṇāni	777	
PA_atk-s05_10a:777_2	pabbatakūṭāni padāletvā vanagaccharukkhādīni uddhaṃmūlāni katvā samantā gāmanigame	777	
PA_atk-s05_10a:777_3	cuṇṇavicuṇṇe kātuṃ samatthāpi mahāpurisassa puññatejena vihatānubhāvā bodhisattaṃ	777	
PA_atk-s05_10a:777_4	patvā bodhisattassa cīvarakaṇṇamattampi cāletuṃ nāsakkhiṃsu. Tato – “udakena naṃ	777	
PA_atk-s05_10a:777_5	ajjhottharitvā māressāmī”ti mahāvassaṃ samuṭṭhāpesi. Tassānubhāvena uparūpari satapaṭalasahassapaṭalādibhedā	777	
PA_atk-s05_10a:777_6	valāhakā uṭṭhahitvā vassiṃsu. Vuṭṭhidhārāvegena pathavī chiddāvachiddā ahosi. Vanarukkhādīnaṃ	777	
PA_atk-s05_10a:777_7	uparibhāgena mahāmegho āgantvā mahāsattassa cīvare ussāvabindugahaṇamattampi temetuṃ	777	
PA_atk-s05_10a:777_8	nāsakkhi. Tato pāsāṇavassaṃ samuṭṭhāpesi. Mahantāni mahantāni pabbatakūṭāni dhūmāyantāni	777	
PA_atk-s05_10a:777_9	pajjalantāni ākāsenāgantvā bodhisattaṃ patvā dibbamālāguḷabhāvaṃ āpajjiṃsu. Tato	777	
PA_atk-s05_10a:777_10	paharaṇavassaṃ samuṭṭhāpesi. Ekatodhārā ubhatodhārā asisattikhurappādayo dhūmāyantā	7771	
PA_atk-s05_10a:777_11	pajjalantā ākāsenāgantvā bodhisattaṃ patvā dibbapupphāni ahesuṃ. Tato aṅgāravassaṃ	7771	
PA_atk-s05_10a:777_12	samuṭṭhāpesi. Kiṃsukavaṇṇā aṅgārā ākāsenāgantvā bodhisattassa pādamūle dibbapupphāni	7771	
PA_atk-s05_10a:777_13	hutvā vikiriṃsu. Tato kukkuḷavassaṃ samuṭṭhāpesi. Accuṇho aggivaṇṇo kukkuḷo ākāsenāgantvā	7771	
PA_atk-s05_10a:777_14	bodhisattassa pādamūle candanacuṇṇaṃ hutvā nipatati. Tato vālukāvassaṃ samuṭṭhāpesi.	7771	
PA_atk-s05_10a:777_15	Atisukhumā vālukā dhūmāyantā pajjalantā ākāsenāgantvā mahāsattassa pādamūle dibbapupphāni	7771	
PA_atk-s05_10a:777_16	hutvā nipatiṃsu. Tato kalalavassaṃ samuṭṭhāpesi, taṃ kalalaṃ dhūmāyantaṃ pajjalantaṃ	7771	
PA_atk-s05_10a:777_17	ākāsenāgantvā bodhisattassa pādamūle dibbavilepanaṃ hutvā nipatati. Tato “iminā bhiṃsetvā	7771	
PA_atk-s05_10a:777_18	siddhatthaṃ palāpessāmī”ti andhakāraṃ samuṭṭhāpesi. Taṃ caturaṅgasamannāgataṃ andhakāraṃ	7771	
PA_atk-s05_10a:777_19	viya mahātamaṃ hutvā bodhisattaṃ patvā sūriyappabhāvihataṃ viya andhakāraṃ antaradhāyi.	7771	
PA_atk-s05_10a:778_0	Evaṃ so māro imāhi navahi vātavassapāsāṇapaharaṇaaṅgārakukkuḷavālukākalalandhakāravuṭṭhīhi	778	
PA_atk-s05_10a:778_1	bodhisattaṃ palāpetuṃ asakkonto – “kiṃ, bhaṇe, tiṭṭhatha, imaṃ siddhatthakumāraṃ	778	
PA_atk-s05_10a:778_2	gaṇhatha hanatha palāpethā”ti attano parisaṃ āṇāpetvā sayampi girimekhalassa hatthino	778	
PA_atk-s05_10a:778_3	khandhe nisinno cakkāvudhaṃ ādāya bodhisattaṃ upasaṅkamitvā “siddhattha, uṭṭhehi	778	
PA_atk-s05_10a:778_4	etasmā pallaṅkā, nāyaṃ tuyhaṃ pāpuṇāti, mayhaṃ esa pāpuṇātī”ti āha. Mahāsatto tassa	778	
PA_atk-s05_10a:778_5	vacanaṃ sutvā avoca – “māra, neva tayā dasa pāramiyo pūritā, na upapāramiyo, na paramatthapāramiyo,	778	
PA_atk-s05_10a:778_6	nāpi pañca mahāpariccāgā pariccattā, na ñātatthacariyā, na lokatthacariyā, na buddhatthacariyā	778	
PA_atk-s05_10a:778_7	pūritā, sabbā tā mayāyeva pūritā, tasmā nāyaṃ pallaṅko tuyhaṃ pāpuṇāti, mayheveso pāpuṇātī”ti.	778	
PA_atk-s05_10a:779_0	Māro kuddho kodhavegaṃ asahanto mahāpurisassa cakkāvudhaṃ vissajjesi. Taṃ tassa dasa	779	
PA_atk-s05_10a:779_1	pāramiyo āvajjentasseva uparibhāge mālāvitānaṃ hutvā aṭṭhāsi. Taṃ kira khuradhāraṃ	779	
PA_atk-s05_10a:779_2	cakkāvudhaṃ aññadā kuddhena vissaṭṭhaṃ ekagghanapāsāṇatthambhe vaṃsakaḷīre viya chindantaṃ	779	
PA_atk-s05_10a:779_3	gacchati. Idāni pana tasmiṃ mālāvitānaṃ hutvā ṭhite avasesā māraparisā “idāni siddhattho	779	
PA_atk-s05_10a:779_4	pallaṅkato vuṭṭhāya palāyissatī”ti mahantamahantāni selakūṭāni vissajjesuṃ, tānipi	779	
PA_atk-s05_10a:779_5	mahāpurisassa dasa pāramiyo āvajjentassa mālāguḷabhāvaṃ āpajjitvā bhūmiyaṃ patiṃsu.	779	
PA_atk-s05_10a:779_6	Devatā cakkavāḷamukhavaṭṭiyaṃ ṭhitā gīvaṃ pasāretvā sīsaṃ ukkhipitvā “naṭṭho vata,	779	
PA_atk-s05_10a:779_7	bho, siddhatthakumārassa rūpaggappatto attabhāvo, kiṃ nu kho so karissatī”ti olokenti.	779	
PA_atk-s05_10a:780_0	Tato bodhisatto “pūritapāramīnaṃ bodhisattānaṃ sambujjhanadivase pattapallaṅko mayhaṃ	780	
PA_atk-s05_10a:780_1	pāpuṇātī”ti vatvā ṭhitaṃ māraṃ āha – “māra, tuyhaṃ dānassa dinnabhāve ko sakkhī”ti.	780	
PA_atk-s05_10a:780_2	Māro “ime ettakāva janā sakkhino”ti mārabalābhimukhaṃ hatthaṃ pasāresi. Tasmiṃ khaṇe	780	
PA_atk-s05_10a:780_3	māraparisāya “ahaṃ sakkhi, ahaṃ sakkhī”ti pavattasaddo pathaviundriyanasaddasadiso	780	
PA_atk-s05_10a:780_4	ahosi. Atha māro mahāpurisaṃ āha – “siddhattha, tuyhaṃ dānassa dinnabhāve ko sakkhī”ti.	780	
PA_atk-s05_10a:780_5	Mahāpuriso “tuyhaṃ tāva dānassa dinnabhāve sacetanā sakkhino, mayhaṃ pana imasmiṃ	780	
PA_atk-s05_10a:780_6	ṭhāne sacetano koci sakkhi nāma natthi, tiṭṭhatu tāva me avasesaattabhāvesu dinnadānaṃ,	780	
PA_atk-s05_10a:780_7	vessantarattabhāve pana ṭhatvā mayhaṃ sattasatakamahādānassa tāva dinnabhāve acetanāpi	780	
PA_atk-s05_10a:780_8	ayaṃ ghanamahāpathavī sakkhī”ti cīvaragabbhantarato dakkhiṇahatthaṃ abhinīharitvā	780	
PA_atk-s05_10a:780_9	“vessantarattabhāve ṭhatvā mayhaṃ sattasatakamahādānassa dinnabhāve tvaṃ sakkhi,	780	
PA_atk-s05_10a:780_10	na sakkhī”ti mahāpathaviyābhimukhaṃ hatthaṃ pasāresi. Mahāpathavī “ahaṃ te tadā sakkhī”ti	7801	
PA_atk-s05_10a:780_11	viravasatena viravasahassena viravasatasahassena mārabalaṃ avattharamānā viya unnadi.	7801	
PA_atk-s05_10a:781_0	Tato mahāpurise “dinnaṃ te, siddhattha, mahādānaṃ uttamadāna”nti vessantaradānaṃ	781	
PA_atk-s05_10a:781_1	sammasante diyaḍḍhayojanasatiko girimekhalahatthī jaṇṇukehi pathaviyaṃ patiṭṭhāsi,	781	
PA_atk-s05_10a:781_2	māraparisā disāvidisā palāyiṃsu, dve ekamaggena gatā nāma natthi, sīsābharaṇāni ceva	781	
PA_atk-s05_10a:781_3	nivatthavasanāni ca chaḍḍetvā sammukhasammukhadisāhiyeva palāyiṃsu. Tato devasaṅghā	781	
PA_atk-s05_10a:781_4	palāyamānaṃ mārabalaṃ disvā “mārassa parājayo jāto, siddhatthakumārassa jayo jāto,	781	
PA_atk-s05_10a:781_5	jayapūjaṃ karissāmā”ti devatā devatānaṃ, nāgā nāgānaṃ, supaṇṇā supaṇṇānaṃ, brahmāno	781	
PA_atk-s05_10a:781_6	brahmānaṃ ghosetvā gandhamālādihatthā mahāpurisassa santikaṃ bodhipallaṅkaṃ āgamaṃsu.	781	
PA_atk-s05_10a:782	Evaṃ gatesu pana tesu –	78	
PA_atk-s05_10a:783	“Jayo hi buddhassa sirīmato ayaṃ, mārassa ca pāpimato parājayo;	78	
PA_atk-s05_10a:784	Ugghosayuṃ bodhimaṇḍe pamoditā, jayaṃ tadā devagaṇā mahesino.	78	
PA_atk-s05_10a:785	“Jayo hi buddhassa sirīmato ayaṃ, mārassa ca pāpimato parājayo;	78	
PA_atk-s05_10a:786	Ugghosayuṃ bodhimaṇḍe pamoditā, jayaṃ tadā nāgagaṇā mahesino.	78	
PA_atk-s05_10a:787	“Jayo hi buddhassa sirīmato ayaṃ, mārassa ca pāpimato parājayo;	78	
PA_atk-s05_10a:788	Ugghosayuṃ bodhimaṇḍe pamoditā, jayaṃ tadā supaṇṇasaṅghāpi mahesino.	78	
PA_atk-s05_10a:789	“Jayo hi buddhassa sirīmato ayaṃ, mārassa ca pāpimato parājayo;	78	
PA_atk-s05_10a:790	Ugghosayuṃ bodhimaṇḍe pamoditā, jayaṃ tadā brahmagaṇā mahesino”ti. –	79	
PA_atk-s05_10a:791_0	Avasesā dasasu cakkavāḷasahassesu devatā mālāgandhavilepanehi pūjayamānā nānappakārā	791	
PA_atk-s05_10a:791_1	ca thutiyo vadamānā aṭṭhaṃsu. Evaṃ dharamāneyeva sūriye mahāpuriso mārabalaṃ vidhamitvā	791	
PA_atk-s05_10a:791_2	cīvarūpari patamānehi bodhirukkhaṅkurehi rattapavāḷadalehi viya pūjiyamāno paṭhamayāme	791	
PA_atk-s05_10a:791_3	pubbenivāsaṃ anussaritvā majjhimayāme dibbacakkhuṃ visodhetvā pacchimayāme paṭiccasamuppāde	791	
PA_atk-s05_10a:791_4	ñāṇaṃ otāresi. Athassa dvādasapadikaṃ paccayākāraṃ vaṭṭavivaṭṭavasena anulomapaṭilomato	791	
PA_atk-s05_10a:791_5	sammasantassa dasasahassī lokadhātu udakapariyantaṃ katvā dvādasakkhattuṃ saṅkampi.	791	
PA_atk-s05_10a:792_0	Mahāpurise pana dasasahassilokadhātuṃ unnādetvā aruṇuggamanavelāya sabbaññutaññāṇaṃ	792	
PA_atk-s05_10a:792_1	paṭivijjhante sakalā dasasahassī lokadhātu alaṅkatapaṭiyattā ahosi. Pācīnacakkavāḷamukhavaṭṭiyaṃ	792	
PA_atk-s05_10a:792_2	ussāpitānaṃ dhajānaṃ paṭākā pacchimacakkavāḷamukhavaṭṭiṃ paharanti, tathā pacchimacakkavāḷamukhavaṭṭiyaṃ	792	
PA_atk-s05_10a:792_3	ussāpitānaṃ dhajānaṃ paṭākā pācīnacakkavāḷamukhavaṭṭiṃ paharanti, dakkhiṇacakkavāḷamukhavaṭṭiyaṃ	792	
PA_atk-s05_10a:792_4	ussāpitānaṃ dhajānaṃ paṭākā uttaracakkavāḷamukhavaṭṭiṃ paharanti, uttaracakkavāḷamukhavaṭṭiyaṃ	792	
PA_atk-s05_10a:792_5	ussāpitānaṃ dhajānaṃ paṭākā dakkhiṇacakkavāḷamukhavaṭṭiṃ paharanti, pathavitale ussāpitānaṃ	792	
PA_atk-s05_10a:792_6	dhajānaṃ paṭākā brahmalokaṃ āhacca aṭṭhaṃsu, brahmaloke baddhānaṃ dhajānaṃ paṭākā	792	
PA_atk-s05_10a:792_7	pathavitale patiṭṭhahiṃsu, dasasahassesu cakkavāḷesu pupphūpagā rukkhā pupphaṃ gaṇhiṃsu,	792	
PA_atk-s05_10a:792_8	phalūpagā rukkhā phalapiṇḍibhārasahitā ahesuṃ. Khandhesu khandhapadumāni pupphiṃsu,	792	
PA_atk-s05_10a:792_9	sākhāsu sākhāpadumāni, latāsu latāpadumāni, ākāse olambakapadumāni, ghanasilātalāni	792	
PA_atk-s05_10a:792_10	bhinditvā uparūpari satapattāni hutvā daṇḍakapadumāni uṭṭhahiṃsu. Dasasahassī lokadhātu	7921	
PA_atk-s05_10a:792_11	vaṭṭetvā vissaṭṭhamālāguḷā viya susanthatapupphasanthāro viya ca pupphābhikiṇṇā ahosi.	7921	
PA_atk-s05_10a:792_12	Cakkavāḷantaresu aṭṭhayojanasahassā lokantarikanirayā sattasūriyappabhāhipianobhāsitapubbā	7921	
PA_atk-s05_10a:792_13	tadā ekobhāsā ahesuṃ. Caturāsītiyojanasahassagambhīro mahāsamuddo madhurodako ahosi,	7921	
PA_atk-s05_10a:792_14	nadiyo na pavattiṃsu, jaccandhā rūpāni passiṃsu, jātibadhirā saddaṃ suṇiṃsu, jātipīṭhasappino	7921	
PA_atk-s05_10a:792_15	padasā gacchiṃsu, andubandhanādīni chijjitvā patiṃsu.	7921	
PA_atk-s05_10a:793	Evaṃ aparimāṇena sirivibhavena pūjiyamāno mahāpuriso anekappakāresu acchariyadhammesu pātubhūtesu sabbaññutaṃ paṭivijjhitvā sabbabuddhehi avijahitaṃ udānaṃ udānesi –	79	
PA_atk-s05_10a:794	“Anekajātisaṃsāraṃ, sandhāvissaṃ anibbisaṃ;	79	
PA_atk-s05_10a:795	Gahakāraṃ gavesanto, dukkhā jāti punappunaṃ.	79	
PA_atk-s05_10a:796	“Gahakāraka diṭṭhosi, puna gehaṃ na kāhasi;	79	
PA_atk-s05_10a:797	Sabbā te phāsukā bhaggā, gahakūṭaṃ visaṅkhataṃ;	79	
PA_atk-s05_10a:798	Visaṅkhāragataṃ cittaṃ, taṇhānaṃ khayamajjhagā”ti. ;	79	
PA_atk-s05_10a:799	Iti tusitabhavanato paṭṭhāya yāva ayaṃ bodhimaṇḍe sabbaññutappatti, ettakaṃ ṭhānaṃ avidūrenidānaṃ nāmāti veditabbaṃ.	79	
PA_atk-s05_10a:800	Avidūrenidānakathā niṭṭhitā.	80	
PA_atk-s05_10a:801	3. Santikenidānakathā	80	
PA_atk-s05_10a:802_0	“Santikenidānaṃ pana ‘ekaṃ samayaṃ bhagavā sāvatthiyaṃ viharati jetavane anāthapiṇḍikassa	802	
PA_atk-s05_10a:802_1	ārāme’. ‘Vesāliyaṃ viharati mahāvane kūṭāgārasālāya’nti ca evaṃ tasmiṃ tasmiṃ ṭhāneyeva	802	
PA_atk-s05_10a:802_2	labbhatī”ti vuttaṃ. Kiñcāpi evaṃ vuttaṃ, atha kho pana tampi ādito paṭṭhāya evaṃ	802	
PA_atk-s05_10a:802_3	veditabbaṃ – udānañhi udānetvā jayapallaṅke nisinnassa bhagavato etadahosi – “ahaṃ	802	
PA_atk-s05_10a:802_4	kappasatasahassādhikāni cattāri asaṅkhyeyyāni imassa pallaṅkassa kāraṇā sandhāviṃ,	802	
PA_atk-s05_10a:802_5	ettakaṃ me kālaṃ imasseva pallaṅkassa kāraṇā alaṅkatasīsaṃ gīvāya chinditvā dinnaṃ,	802	
PA_atk-s05_10a:802_6	suañjitāni akkhīni hadayamaṃsañca uppāṭevā dinnaṃ, jālīkumārasadisā puttā, kaṇhājinakumārisadisā	802	
PA_atk-s05_10a:802_7	dhītaro, maddīdevisadisā bhariyāyo ca paresaṃ dāsatthāya dinnā. Ayaṃ me pallaṅko	802	
PA_atk-s05_10a:802_8	jayapallaṅko thirapallaṅko, ettha me nisinnassa saṅkappā paripuṇṇā, na tāva ito vuṭṭhahissāmī”ti	802	
PA_atk-s05_10a:802_9	anekakoṭisatasahassasamāpattiyo samāpajjanto sattāhaṃ tattheva nisīdi. Yaṃ sandhāya	802	
PA_atk-s05_10a:802_10	vuttaṃ – “atha kho bhagavā sattāhaṃ ekapallaṅkena nisīdi vimuttisukhapaṭisaṃvedī”ti.	8021	
PA_atk-s05_10a:803_0	Atha ekaccānaṃ devatānaṃ “ajjāpi nūna siddhatthassa kattabbakiccaṃ atthi, pallaṅkasmiñhi	803	
PA_atk-s05_10a:803_1	ālayaṃ na vijahatī”ti parivitakko udapādi. Satthā devatānaṃ parivitakkaṃ ñatvā tāsaṃ	803	
PA_atk-s05_10a:803_2	vitakkavūpasamatthaṃ vehāsaṃ abbhuggantvā yamakapāṭihāriyaṃ dassesi. Mahābodhimaṇḍe	803	
PA_atk-s05_10a:803_3	hi katapāṭihāriyañca ñātisamāgame katapāṭihāriyañca pāthikaputtasamāgame katapāṭihāriyañca	803	
PA_atk-s05_10a:803_4	sabbaṃ kaṇḍambarukkhamūle katayamakapāṭihāriyasadisaṃ ahosi.	803	
PA_atk-s05_10a:804_0	Evaṃ satthā iminā pāṭihāriyena devatānaṃ vitakkaṃ vūpasametvā pallaṅkato īsakaṃ pācīnanissite	804	
PA_atk-s05_10a:804_1	uttaradisābhāge ṭhatvā “imasmiṃ vata me pallaṅke sabbaññutaṃ paṭividdha”nti cattāri	804	
PA_atk-s05_10a:804_2	asaṅkhyeyyāni kappasatasahassañca pūritānaṃ pāramīnaṃ balādhigamaṭṭhānaṃ pallaṅkaṃ	804	
PA_atk-s05_10a:804_3	bodhirukkhañca animisehi akkhīhi olokayamāno sattāhaṃ vītināmesi, taṃ ṭhānaṃ animisacetiyaṃ	804	
PA_atk-s05_10a:804_4	nāma jātaṃ. Atha satthā pallaṅkassa ca ṭhitaṭṭhānassa ca antarā caṅkamaṃ māpetvā	804	
PA_atk-s05_10a:804_5	puratthimapacchimato āyate ratanacaṅkame caṅkamanto sattāhaṃ vītināmesi. Taṃ ṭhānaṃ	804	
PA_atk-s05_10a:804_6	ratanacaṅkamacetiyaṃ nāma jātaṃ.	804	
PA_atk-s05_10a:805_0	Catutthe pana sattāhe bodhito pacchimuttaradisābhāge devatā ratanagharaṃ māpayiṃsu.	805	
PA_atk-s05_10a:805_1	Tattha bhagavā pallaṅkena nisīditvā abhidhammapiṭakaṃ visesato cettha anantanayasamantapaṭṭhānaṃ	805	
PA_atk-s05_10a:805_2	vicinanto sattāhaṃ vītināmesi. Ābhidhammikā panāhu – “ratanagharaṃ nāma na sattaratanamayaṃ	805	
PA_atk-s05_10a:805_3	gehaṃ, sattannaṃ pana pakaraṇānaṃ sammasitaṭṭhānaṃ ‘ratanaghara’nti vuccatī”ti. Yasmā	805	
PA_atk-s05_10a:805_4	panettha ubhopete pariyāyena yujjanti, tasmā ubhayampetaṃ gahetabbameva. Tato paṭṭhāya	805	
PA_atk-s05_10a:805_5	pana taṃ ṭhānaṃ ratanagharacetiyaṃ nāma jātaṃ. Evaṃ satthā bodhisamīpeyeva cattāri	805	
PA_atk-s05_10a:805_6	sattāhāni vītināmetvā pañcame sattāhe bodhirukkhamūlā yena ajapālanigrodho tenupasaṅkami.	805	
PA_atk-s05_10a:805_7	Tatrāpi dhammaṃ vicinanto vimuttisukhañca paṭisaṃvedento nisīdi.	805	
PA_atk-s05_10a:806_0	Tasmiṃ samaye māro pāpimā “ettakaṃ kālaṃ anubandhanto otārāpekkhopi imassa na kiñci	806	
PA_atk-s05_10a:806_1	khalitaṃ addasaṃ, atikkantodāni esa mama vasa”nti domanassappatto mahāmagge nisīditvā	806	
PA_atk-s05_10a:806_2	soḷasa kāraṇāni cintento bhūmiyaṃ soḷasa lekhā ākaḍḍhi – “ahaṃ eso viya dānapāramiṃ	806	
PA_atk-s05_10a:806_3	na pūresiṃ, tenamhi iminā sadiso na jāto”ti ekaṃ lekhaṃ ākaḍḍhi. Tathā “ahaṃ eso	806	
PA_atk-s05_10a:806_4	viya sīlapāramiṃ…pe… nekkhammapāramiṃ, paññāpāramiṃ, vīriyapāramiṃ, khantipāramiṃ,	806	
PA_atk-s05_10a:806_5	saccapāramiṃ, adhiṭṭhānapāramiṃ, mettāpāramiṃ, upekkhāpāramiṃ na pūresiṃ, tenamhi	806	
PA_atk-s05_10a:806_6	iminā sadiso na jāto”ti dasamaṃ lekhaṃ ākaḍḍhi. Tathā “ahaṃ eso viya asādhāraṇassa	806	
PA_atk-s05_10a:806_7	indriyaparopariyattañāṇassa paṭivedhāya upanissayabhūtā dasa pāramiyo na pūresiṃ,	806	
PA_atk-s05_10a:806_8	tenamhi iminā sadiso na jāto”ti ekādasamaṃ lekhaṃ ākaḍḍhi. Tathā “ahaṃ eso viya asādhāraṇassa	806	
PA_atk-s05_10a:806_9	āsayānusayañāṇassa…pe… mahākaruṇāsamāpattiñāṇassa, yamakapāṭihāriyañāṇassa, anāvaraṇañāṇassa,	806	
PA_atk-s05_10a:806_10	sabbaññutaññāṇassa paṭivedhāya upanissayabhūtā dasa pāramiyo na pūresiṃ, tenamhi	8061	
PA_atk-s05_10a:806_11	iminā sadiso na jāto”ti soḷasamaṃ lekhaṃ ākaḍḍhi. Evaṃ māro imehi kāraṇehi mahāmagge	8061	
PA_atk-s05_10a:806_12	soḷasa lekhā ākaḍḍhitvā nisīdi.	8061	
PA_atk-s05_10a:807_0	Tasmiñca samaye taṇhā, arati, ragā cāti tisso māradhītaro “pitā no na paññāyati,	807	
PA_atk-s05_10a:807_1	kahaṃ nu kho etarahī”ti olokayamānā taṃ domanassappattaṃ bhūmiṃ lekhamānaṃ nisinnaṃ	807	
PA_atk-s05_10a:807_2	disvā pitu santikaṃ gantvā “kasmā, tāta, tvaṃ dukkhī dummano”ti pucchiṃsu. “Ammā,	807	
PA_atk-s05_10a:807_3	ayaṃ mahāsamaṇo mayhaṃ vasaṃ atikkanto, ettakaṃ kālaṃ olokento otāramassa daṭṭhuṃ	807	
PA_atk-s05_10a:807_4	nāsakkhiṃ, tenamhi dukkhī dummano”ti. “Yadi evaṃ mā cintayittha, mayametaṃ attano	807	
PA_atk-s05_10a:807_5	vase katvā ādāya āgamissāmā”ti āhaṃsu. “Na sakkā, ammā, esa kenaci vase kātuṃ, acalāya	807	
PA_atk-s05_10a:807_6	saddhāya patiṭṭhito esa puriso”ti. “Tāta, mayaṃ itthiyo nāma, idāneva naṃ rāgapāsādīhi	807	
PA_atk-s05_10a:807_7	bandhitvā ānessāma, tumhe mā cintayitthā”ti vatvā bhagavantaṃ upasaṅkamitvā “pāde	807	
PA_atk-s05_10a:807_8	te, samaṇa, paricāremā”ti āhaṃsu. Bhagavā neva tāsaṃ vacanaṃ manasi akāsi, na akkhīni	807	
PA_atk-s05_10a:807_9	ummīletvā olokesi, anuttare upadhisaṅkhaye vimuttiyā vivekasukhaññeva anubhavanto nisīdi.	807	
PA_atk-s05_10a:808_0	Puna māradhītaro “uccāvacā kho purisānaṃ adhippāyā, kesañci kumārikāsu pemaṃ hoti,	808	
PA_atk-s05_10a:808_1	kesañci paṭhamavaye ṭhitāsu, kesañci majjhimavaye ṭhitāsu, kesañci pacchimavaye ṭhitāsu,	808	
PA_atk-s05_10a:808_2	yaṃnūna mayaṃ nānappakārehi rūpehi palobhetvā gaṇheyyāmā”ti ekamekā kumārikavaṇṇādivasena	808	
PA_atk-s05_10a:808_3	sakaṃ sakaṃ attabhāvaṃ abhinimminitvā kumārikā, avijātā, sakiṃvijātā, duvijātā, majjhimitthiyo,	808	
PA_atk-s05_10a:808_4	mahitthiyo ca hutvā chakkhattuṃ bhagavantaṃ upasaṅkamitvā “pāde te, samaṇa, paricāremā”ti	808	
PA_atk-s05_10a:808_5	āhaṃsu. Tampi bhagavā na manasākāsi, yathā taṃ anuttare upadhisaṅkhaye vimutto. Keci	808	
PA_atk-s05_10a:808_6	panācariyā vadanti – “tā mahitthibhāvena upagatā disvā bhagavā – ‘etā khaṇḍadantā	808	
PA_atk-s05_10a:808_7	palitakesā hontū’ti adhiṭṭhāsī”ti. Taṃ na gahetabbaṃ. Na hi bhagavā evarūpaṃ adhiṭṭhānaṃ	808	
PA_atk-s05_10a:808_8	akāsi. Bhagavā pana “apetha tumhe, kiṃ disvā evaṃ vāyamatha, evarūpaṃ nāma avītarāgādīnaṃ	808	
PA_atk-s05_10a:808_9	purato kātuṃ vaṭṭati. Tathāgatassa pana rāgo pahīno, doso pahīno, moho pahīno”ti	808	
PA_atk-s05_10a:808_10	attano kilesappahānaṃ ārabbha –	8081	
PA_atk-s05_10a:809	“Yassa jitaṃ nāvajīyati, jitamassa noyāti koci loke;	80	
PA_atk-s05_10a:810	Taṃ buddhamanantagocaraṃ, apadaṃ kena padena nessatha.	81	
PA_atk-s05_10a:811	“Yassa jālinī visattikā, taṇhā natthi kuhiñci netave;	81	
PA_atk-s05_10a:812	Taṃ buddhamanantagocaraṃ, apadaṃ kena padena nessathā”ti. –	81	
PA_atk-s05_10a:813	Imā dhammapade buddhavagge dve gāthā vadanto dhammaṃ desesi. Tā “saccaṃ kira no pitā avoca, ‘arahaṃ sugato loke, na rāgena suvānayo”’tiādīni vatvā pitu santikaṃ āgamiṃsu.	81	
PA_atk-s05_10a:814_0	Bhagavāpi tattheva sattāhaṃ vītināmetvā tato mucalindamūlaṃ agamāsi. Tattha sattāhavaddalikāya	814	
PA_atk-s05_10a:814_1	uppannāya sītādipaṭibāhanatthaṃ mucalindena nāma nāgarājena sattakkhattuṃ bhogehi	814	
PA_atk-s05_10a:814_2	parikkhitto asambādhāya gandhakuṭiyaṃ viharanto viya vimuttisukhaṃ paṭisaṃvediyamāno	814	
PA_atk-s05_10a:814_3	sattāhaṃ vītināmetvā rājāyatanaṃ upasaṅkamitvā tatthapi vimuttisukhaṃ paṭisaṃvediyamānoyeva	814	
PA_atk-s05_10a:814_4	sattāhaṃ vītināmesi. Ettāvatā satta sattāhāni paripuṇṇāni. Etthantare neva mukhadhovanaṃ,	814	
PA_atk-s05_10a:814_5	na sarīrapaṭijagganaṃ, na āhārakiccaṃ ahosi, jhānasukhaphalasukheneva ca vītināmesi.	814	
PA_atk-s05_10a:815_0	Athassa tasmiṃ sattasattāhamatthake ekūnapaññāsatime divase tattha nisinnassa “mukhaṃ	815	
PA_atk-s05_10a:815_1	dhovissāmī”ti cittaṃ udapādi. Sakko devānamindo agadaharītakaṃ āharitvā adāsi, satthā	815	
PA_atk-s05_10a:815_2	taṃ paribhuñji, tenassa sarīravaḷañjo ahosi. Athassa sakkoyeva nāgalatādantakaṭṭhañceva	815	
PA_atk-s05_10a:815_3	mukhadhovanodakañca adāsi. Satthā taṃ dantakaṭṭhaṃ khāditvāva anotattadahodakena	815	
PA_atk-s05_10a:815_4	mukhaṃ dhovitvā tattheva rājāyatanamūle nisīdi.	815	
PA_atk-s05_10a:816_0	Tasmiṃ samaye tapussa bhallikā nāma dve vāṇijā pañcahi sakaṭasatehi ukkalā janapadā	816	
PA_atk-s05_10a:816_1	majjhimadesaṃ gacchantā pubbe attano ñātisālohitāya devatāya sakaṭāni sannirumbhitvā	816	
PA_atk-s05_10a:816_2	satthu āhārasampādane ussāhitā manthañca madhupiṇḍikañca ādāya – “paṭiggaṇhātu no,	816	
PA_atk-s05_10a:816_3	bhante, bhagavā imaṃ āhāraṃ anukampaṃ upādāyā”ti satthāraṃ upanāmetvā aṭṭhaṃsu. Bhagavā	816	
PA_atk-s05_10a:816_4	pāyāsapaṭiggahaṇadivaseyeva pattassa antarahitattā “na kho tathāgatā hatthesu paṭiggaṇhanti,	816	
PA_atk-s05_10a:816_5	kimhi nu kho ahaṃ paṭiggaṇheyya”nti cintesi. Athassa cittaṃ ñatvā catūhi disāhi cattāro	816	
PA_atk-s05_10a:816_6	mahārājāno indanīlamaṇimaye patte upanāmesuṃ, bhagavā te paṭikkhipi. Puna muggavaṇṇaselamaye	816	
PA_atk-s05_10a:816_7	cattāro patte upanāmesuṃ. Bhagavā catunnampi mahārājānaṃ saddhānurakkhaṇatthāya cattāropi	816	
PA_atk-s05_10a:816_8	patte paṭiggahetvā uparūpari ṭhapetvā “eko hotū”ti adhiṭṭhāsi. Cattāropi mukhavaṭṭiyaṃ	816	
PA_atk-s05_10a:816_9	paññāyamānalekhā hutvā majjhimappamāṇena ekattaṃ upagamiṃsu. Bhagavā tasmiṃ paccagghe	816	
PA_atk-s05_10a:816_10	selamaye patte āhāraṃ paṭiggahetvā paribhuñjitvā anumodanaṃ akāsi. Te dve bhātaro	8161	
PA_atk-s05_10a:816_11	vāṇijā buddhañca dhammañca saraṇaṃ gantvā dvevācikā upāsakā ahesuṃ. Atha nesaṃ “ekaṃ	8161	
PA_atk-s05_10a:816_12	no, bhante, paricaritabbaṭṭhānaṃ dethā”ti vadantānaṃ dakkhiṇahatthena attano sīsaṃ	8161	
PA_atk-s05_10a:816_13	parāmasitvā kesadhātuyo adāsi. Te attano nagare tā dhātuyo suvaṇṇasamuggassa anto	8161	
PA_atk-s05_10a:816_14	pakkhipitvā cetiyaṃ patiṭṭhāpesuṃ.	8161	
PA_atk-s05_10a:817_0	Sammāsambuddho pana tato vuṭṭhāya puna ajapālanigrodhameva gantvā nigrodhamūle nisīdi.	817	
PA_atk-s05_10a:817_1	Athassa tattha nisinnamattasseva attanā adhigatadhammassa gambhīrataṃ paccavekkhantassa	817	
PA_atk-s05_10a:817_2	sabbabuddhānaṃ āciṇṇo – “kicchena adhigato kho myāyaṃ dhammo”ti paresaṃ adesetukāmatākārappatto	817	
PA_atk-s05_10a:817_3	vitakko udapādi. Atha kho brahmā sahampati “nassati vata bho loko, vinassati vata	817	
PA_atk-s05_10a:817_4	bho loko”ti dasahi cakkavāḷasahassehi sakkasuyāmasantusitanimmānarativasavattimahābrahmāno	817	
PA_atk-s05_10a:817_5	ādāya satthu santikaṃ āgantvā “desetu, bhante, bhagavā dhamma”ntiādinā nayena dhammadesanaṃ āyāci.	817	
PA_atk-s05_10a:818_0	Satthā tassa paṭiññaṃ datvā “kassa nu kho ahaṃ paṭhamaṃ dhammaṃ deseyya”nti cintento	818	
PA_atk-s05_10a:818_1	“āḷāro paṇḍito, so imaṃ dhammaṃ khippaṃ ājānissatī”ti cittaṃ uppādetvā puna olokento	818	
PA_atk-s05_10a:818_2	tassa sattāhakālaṅkatabhāvaṃ ñatvā udakaṃ āvajjesi. Tassāpi abhidosakālaṅkatabhāvaṃ	818	
PA_atk-s05_10a:818_3	ñatvā “bahūpakārā kho me pañcavaggiyā bhikkhū”ti pañcavaggiye ārabbha manasi katvā	818	
PA_atk-s05_10a:818_4	“kahaṃ nu kho te etarahi viharantī”ti āvajjento “bārāṇasiyaṃ isipatane migadāye”ti	818	
PA_atk-s05_10a:818_5	ñatvā katipāhaṃ bodhimaṇḍasāmantāyeva piṇḍāya caranto viharitvā “āsāḷhipuṇṇamāyaṃ	818	
PA_atk-s05_10a:818_6	bārāṇasiṃ gantvā dhammacakkaṃ pavattessāmī”ti pakkhassa cātuddasiyaṃ paccūsasamaye	818	
PA_atk-s05_10a:818_7	paccuṭṭhāya pabhātāya rattiyā kālasseva pattacīvaramādāya aṭṭhārasayojanamaggaṃ paṭipanno	818	
PA_atk-s05_10a:818_8	antarāmagge upakaṃ nāma ājīvakaṃ disvā tassa attano buddhabhāvaṃ ācikkhitvā taṃ divasameva	818	
PA_atk-s05_10a:818_9	sāyanhasamaye isipatanaṃ sampāpuṇi.	818	
PA_atk-s05_10a:819_0	Pañcavaggiyā tathāgataṃ dūratova āgacchantaṃ disvā “ayaṃ āvuso, samaṇo gotamo paccayabāhullāya	819	
PA_atk-s05_10a:819_1	āvattitvā paripuṇṇakāyo pīṇindriyo suvaṇṇavaṇṇo hutvā āgacchati. Imassa vandanādīni	819	
PA_atk-s05_10a:819_2	na karissāma, mahākulappasuto kho panesa āsanābhihāraṃ arahati, tenassa āsanamattaṃ	819	
PA_atk-s05_10a:819_3	paññāpessāmā”ti katikaṃ akaṃsu. Bhagavā sadevakassa lokassa cittācārajānanasamatthena	819	
PA_atk-s05_10a:819_4	ñāṇena “kiṃ nu kho ime cintayiṃsū”ti āvajjetvā cittaṃ aññāsi. Atha tesu sabbadevamanussesu	819	
PA_atk-s05_10a:819_5	anodissakavasena pharaṇasamatthaṃ mettacittaṃ saṅkhipitvā odissakavasena mettacittena	819	
PA_atk-s05_10a:819_6	phari. Te bhagavatā mettacittena saṃphuṭṭhā tathāgate upasaṅkamante sakāya katikāya	819	
PA_atk-s05_10a:819_7	saṇṭhātuṃ asakkontā paccuggantvā abhivādanādīni sabbakiccāni akaṃsu. Sammāsambuddhabhāvaṃ	819	
PA_atk-s05_10a:819_8	panassa ajānantā kevalaṃ nāmena ca āvusovādena ca samudācariṃsu.	819	
PA_atk-s05_10a:820_0	Atha ne bhagavā – “mā, bhikkhave, tathāgataṃ nāmena ca āvusovādena ca samudācaratha.	820	
PA_atk-s05_10a:820_1	Arahaṃ, bhikkhave, tathāgato sammāsambuddho”ti attano buddhabhāvaṃ ñāpetvā paññattavarabuddhāsane	820	
PA_atk-s05_10a:820_2	nisinno uttarāsāḷhanakkhattayoge vattamāne aṭṭhārasahi brahmakoṭīhi parivuto pañcavaggiyatthere	820	
PA_atk-s05_10a:820_3	āmantetvā tiparivaṭṭaṃ dvādasākāraṃ chañāṇavijambhanaṃ anuttaraṃ dhammacakkappavattanasuttantaṃ	820	
PA_atk-s05_10a:820_4	desesi. Tesu koṇḍaññatthero desanānusārena ñāṇaṃ pesento suttapariyosāne aṭṭhārasahi	820	
PA_atk-s05_10a:820_5	brahmakoṭīhi saddhiṃ sotāpattiphale patiṭṭhāsi. Satthā tattheva vassaṃ upagantvā	820	
PA_atk-s05_10a:820_6	punadivase vappattheraṃ ovadanto vihāreyeva nisīdi, sesā cattāropi piṇḍāya cariṃsu.	820	
PA_atk-s05_10a:820_7	Vappatthero pubbaṇheyeva sotāpattiphalaṃ pāpuṇi. Etenevupāyena punadivase bhaddiyattheraṃ,	820	
PA_atk-s05_10a:820_8	punadivase mahānāmattheraṃ, punadivase assajittheranti sabbe sotāpattiphale patiṭṭhāpetvā	820	
PA_atk-s05_10a:820_9	pañcamiyaṃ pakkhassa pañcapi there sannipātetvā anattalakkhaṇasuttantaṃ desesi. Desanāpariyosāne	820	
PA_atk-s05_10a:820_10	pañcapi therā arahatte patiṭṭhahiṃsu. Atha satthā yasassa kulaputtassa upanissayaṃ	8201	
PA_atk-s05_10a:820_11	disvā taṃ rattibhāge nibbijjitvā gehaṃ pahāya nikkhantaṃ “ehi yasā”ti pakkositvā	8201	
PA_atk-s05_10a:820_12	tasmiṃyeva rattibhāge sotāpattiphale, punadivase arahatte patiṭṭhāpetvā, aparepi	8201	
PA_atk-s05_10a:820_13	tassa sahāyake catupaññāsajane ehibhikkhupabbajjāya pabbājetvā arahattaṃ pāpesi.	8201	
PA_atk-s05_10a:821_0	Evaṃ loke ekasaṭṭhiyā arahantesu jātesu satthā vuṭṭhavasso pavāretvā “caratha bhikkhave	821	
PA_atk-s05_10a:821_1	cārika”nti saṭṭhibhikkhū disāsu pesetvā sayaṃ uruvelaṃ gacchanto antarāmagge kappāsikavanasaṇḍe	821	
PA_atk-s05_10a:821_2	tiṃsabhaddavaggiyakumāre vinesi. Tesu sabbapacchimako sotāpanno, sabbuttamo anāgāmī	821	
PA_atk-s05_10a:821_3	ahosi. Tepi sabbe ehibhikkhubhāveneva pabbājetvā disāsu pesetvā uruvelaṃ gantvā aḍḍhuḍḍhapāṭihāriyasahassāni	821	
PA_atk-s05_10a:821_4	dassetvā uruvelakassapādayo sahassajaṭilaparivāre tebhātikajaṭile vinetvā ehibhikkhubhāvena	821	
PA_atk-s05_10a:821_5	pabbājetvā gayāsīse nisīdāpetvā ādittapariyāyadesanāya arahatte patiṭṭhāpetvā tena	821	
PA_atk-s05_10a:821_6	arahantasahassena parivuto “bimbisārarañño dinnapaṭiññaṃ mocessāmī”ti rājagahanagarūpacāre	821	
PA_atk-s05_10a:821_7	laṭṭhivanuyyānaṃ agamāsi. Rājā uyyānapālassa santikā “satthā āgato”ti sutvā dvādasanahutehi	821	
PA_atk-s05_10a:821_8	brāhmaṇagahapatikehi parivuto satthāraṃ upasaṅkamitvā cakkavicittatalesu suvaṇṇapaṭṭavitānaṃ	821	
PA_atk-s05_10a:821_9	viya pabhāsamudayaṃ vissajjentesu tathāgatassa pādesu sirasā nipatitvā ekamantaṃ	821	
PA_atk-s05_10a:821_10	nisīdi saddhiṃ parisāya.	8211	
PA_atk-s05_10a:822_0	Atha kho tesaṃ brāhmaṇagahapatikānaṃ etadahosi – “kiṃ nu kho mahāsamaṇo uruvelakassape	822	
PA_atk-s05_10a:822_1	brahmacariyaṃ carati, udāhu uruvelakassapo mahāsamaṇe”ti. Bhagavā tesaṃ cetassā cetoparivitakkamaññāya	822	
PA_atk-s05_10a:822_2	uruvelakassapaṃ gāthāya ajjhabhāsi –	822	
PA_atk-s05_10a:823	“Kimeva disvā uruvelavāsi, pahāsi aggiṃ kisakovadāno;	82	
PA_atk-s05_10a:824	Pucchāmi taṃ kassapa etamatthaṃ, kathaṃ pahīnaṃ tava aggihutta”nti. –	82	
PA_atk-s05_10a:825	Theropi bhagavato adhippāyaṃ viditvā –	82	
PA_atk-s05_10a:826	“Rūpe ca sadde ca atho rase ca, kāmitthiyo cābhivadanti yaññā;	82	
PA_atk-s05_10a:827	Etaṃ malantī upadhīsu ñatvā, tasmā na yiṭṭhe na hute arañji”nti. –	82	
PA_atk-s05_10a:828_0	Imaṃ gāthaṃ vatvā attano sāvakabhāvappakāsanatthaṃ tathāgatassa pādapiṭṭhe sīsaṃ	828	
PA_atk-s05_10a:828_1	ṭhapetvā “satthā me, bhante bhagavā, sāvakohamasmī”ti vatvā ekatālaṃ dvitālaṃ titālanti	828	
PA_atk-s05_10a:828_2	yāva sattatālappamāṇaṃ sattakkhattuṃ vehāsaṃ abbhuggantvā oruyha tathāgataṃ vanditvā	828	
PA_atk-s05_10a:828_3	ekamantaṃ nisīdi. Taṃ pāṭihāriyaṃ disvā mahājano “aho mahānubhāvā buddhā, evañhi	828	
PA_atk-s05_10a:828_4	thāmagatadiṭṭhiko nāma ‘arahā’ti maññamāno uruvelakassapopi diṭṭhijālaṃ bhinditvā	828	
PA_atk-s05_10a:828_5	tathāgatena damito”ti satthu guṇakathaṃyeva kathesi. Bhagavā “nāhaṃ idāniyeva uruvelakassapaṃ	828	
PA_atk-s05_10a:828_6	damemi, atītepi esa mayā damito”ti vatvā imissā aṭṭhuppattiyā mahānāradakassapajātakaṃ	828	
PA_atk-s05_10a:828_7	kathetvā cattāri saccāni pakāsesi. Rājā ekādasahi nahutehi saddhiṃ sotāpattiphale	828	
PA_atk-s05_10a:828_8	patiṭṭhāsi, ekanahutaṃ upāsakattaṃ paṭivedesi. Rājā satthu santike nisinnoyeva pañca	828	
PA_atk-s05_10a:828_9	assāsake pavedetvā saraṇaṃ gantvā svātanāya nimantetvā uṭṭhāyāsanā bhagavantaṃ padakkhiṇaṃ katvā pakkami.	828	
PA_atk-s05_10a:829_0	Punadivase yehi ca bhagavā hiyyo diṭṭho, yehi ca adiṭṭho, te sabbepi rājagahavāsino	829	
PA_atk-s05_10a:829_1	aṭṭhārasakoṭisaṅkhā manussā tathāgataṃ daṭṭhukāmā pātova rājagahato laṭṭhivanuyyānaṃ	829	
PA_atk-s05_10a:829_2	agamaṃsu. Tigāvuto maggo nappahosi, sakalalaṭṭhivanuyyānaṃ nirantaraṃ phuṭaṃ ahosi.	829	
PA_atk-s05_10a:829_3	Mahājano dasabalassa rūpasobhaggappattaṃ attabhāvaṃ passantopi tittiṃ kātuṃ nāsakkhi.	829	
PA_atk-s05_10a:829_4	Vaṇṇabhūmi nāmesā. Evarūpesu hi ṭhānesu bhagavato lakkhaṇānubyañjanādippabhedā sabbāpi	829	
PA_atk-s05_10a:829_5	rūpakāyasirī vaṇṇetabbā. Evaṃ rūpasobhaggappattaṃ dasabalassa sarīraṃ passamānena	829	
PA_atk-s05_10a:829_6	mahājanena nirantaraṃ phuṭe uyyāne ca gamanamagge ca ekabhikkhussapi nikkhamanokāso	829	
PA_atk-s05_10a:829_7	nāhosi. Taṃ divasaṃ kira bhagavato bhattaṃ chinnaṃ bhaveyya, tasmā “taṃ mā ahosī”ti	829	
PA_atk-s05_10a:829_8	sakkassa nisinnāsanaṃ uṇhākāraṃ dassesi. So āvajjamāno taṃ kāraṇaṃ ñatvā māṇavakavaṇṇaṃ	829	
PA_atk-s05_10a:829_9	abhinimminitvā buddhadhammasaṅghapaṭisaṃyuttā thutiyo vadamāno dasabalassa purato	829	
PA_atk-s05_10a:829_10	otaritvā devānubhāvena okāsaṃ katvā –	8291	
PA_atk-s05_10a:830	“Danto dantehi saha purāṇajaṭilehi, vippamutto vippamuttehi;	83	
PA_atk-s05_10a:831	Siṅgīnikkhasavaṇṇo, rājagahaṃ pāvisi bhagavā.	83	
PA_atk-s05_10a:832	“Mutto muttehi…pe….	83	
PA_atk-s05_10a:833	“Tiṇṇo tiṇṇehi…pe….	83	
PA_atk-s05_10a:834	“Santo santehi…pe… rājagahaṃ pāvisi bhagavā.	83	
PA_atk-s05_10a:835	“Dasavāso dasabalo, dasadhammavidū dasabhi cupeto;	83	
PA_atk-s05_10a:836	So dasasataparivāro, rājagahaṃ pāvisi bhagavā”ti. –	83	
PA_atk-s05_10a:837_0	Imāhi gāthāhi satthu vaṇṇaṃ vadamāno purato pāyāsi. Tadā mahājano māṇavakassa rūpasiriṃ	837	
PA_atk-s05_10a:837_1	disvā “ativiya abhirūpo vatāyaṃ māṇavako, na kho pana amhehi diṭṭhapubbo”ti cintetvā	837	
PA_atk-s05_10a:837_2	“kuto ayaṃ māṇavako, kassa vā aya”nti āha. Taṃ sutvā māṇavo –	837	
PA_atk-s05_10a:838	“Yo dhīro sabbadhi danto, suddho appaṭipuggalo;	83	
PA_atk-s05_10a:839	Arahaṃ sugato loke, tassāhaṃ paricārako”ti. – gāthamāha;	83	
PA_atk-s05_10a:840_0	Satthā sakkena katokāsaṃ maggaṃ paṭipajjitvā bhikkhusahassaparivuto rājagahaṃ pāvisi.	840	
PA_atk-s05_10a:840_1	Rājā buddhappamukhassa saṅghassa mahādānaṃ datvā “ahaṃ, bhante, tīṇi ratanāni vinā	840	
PA_atk-s05_10a:840_2	vasituṃ na sakkhissāmi, velāya vā avelāya vā bhagavato santikaṃ āgamissāmi, laṭṭhivanuyyānañca	840	
PA_atk-s05_10a:840_3	nāma atidūre, idaṃ pana amhākaṃ veḷuvanuyyānaṃ nātidūraṃ naccāsannaṃ gamanāgamanasampannaṃ	840	
PA_atk-s05_10a:840_4	buddhārahaṃ senāsanaṃ. Idaṃ me, bhante, bhagavā paṭiggaṇhātū”ti suvaṇṇabhiṅgārena	840	
PA_atk-s05_10a:840_5	pupphagandhavāsitaṃ maṇivaṇṇaṃ udakamādāya veḷuvanuyyānaṃ pariccajanto dasabalassa	840	
PA_atk-s05_10a:840_6	hatthe udakaṃ pātesi. Tasmiṃ ārāme paṭiggahiteyeva “buddhasāsanassa mūlāni otiṇṇānī”ti	840	
PA_atk-s05_10a:840_7	mahāpathavī kampi. Jambudīpatalasmiñhi ṭhapetvā veḷuvanaṃ aññaṃ mahāpathaviṃ kampetvā	840	
PA_atk-s05_10a:840_8	gahitasenāsanaṃ nāma natthi. Tambapaṇṇidīpepi ṭhapetvā mahāvihāraṃ aññaṃ pathaviṃ	840	
PA_atk-s05_10a:840_9	kampetvā gahitasenāsanaṃ nāma natthi. Satthā veḷuvanārāmaṃ paṭiggahetvā rañño anumodanaṃ	840	
PA_atk-s05_10a:840_10	katvā uṭṭhāyāsanā bhikkhusaṅghaparivuto veḷuvanaṃ agamāsi.	8401	
PA_atk-s05_10a:841_0	Tasmiṃ kho pana samaye sāriputto ca moggallāno cāti dve paribbājakā rājagahaṃ upanissāya	841	
PA_atk-s05_10a:841_1	viharanti amataṃ pariyesamānā. Tesu sāriputto assajittheraṃ piṇḍāya paviṭṭhaṃ disvā	841	
PA_atk-s05_10a:841_2	pasannacitto payirupāsitvā “ye dhammā hetuppabhavā”tiādigāthaṃ sutvā sotāpattiphale	841	
PA_atk-s05_10a:841_3	patiṭṭhāya attano sahāyakassa moggallānassapi tameva gāthaṃ abhāsi. Sopi sotāpattiphale	841	
PA_atk-s05_10a:841_4	patiṭṭhahi. Te ubhopi sañcayaṃ oloketvā attano parisāya saddhiṃ bhagavato santike	841	
PA_atk-s05_10a:841_5	pabbajiṃsu. Tesu moggallāno sattāhena arahattaṃ pāpuṇi, sāriputto aḍḍhamāsena. Ubhopi	841	
PA_atk-s05_10a:841_6	te satthā aggasāvakaṭṭhāne ṭhapesi. Sāriputtattherena ca arahattaṃ pattadivaseyeva sannipātaṃ akāsi.	841	
PA_atk-s05_10a:842_0	Tathāgate pana tasmiññeva veḷuvanuyyāne viharante suddhodanamahārājā “putto kira	842	
PA_atk-s05_10a:842_1	me chabbassāni dukkarakārikaṃ caritvā paramābhisambodhiṃ patvā pavattavaradhammacakko	842	
PA_atk-s05_10a:842_2	rājagahaṃ upanissāya veḷuvane viharatī”ti sutvā aññataraṃ amaccaṃ āmantesi – “ehi	842	
PA_atk-s05_10a:842_3	bhaṇe, tvaṃ purisasahassaparivāro rājagahaṃ gantvā mama vacanena ‘pitā te suddhodanamahārājā	842	
PA_atk-s05_10a:842_4	daṭṭhukāmo’ti vatvā mama puttaṃ gaṇhitvā ehī”ti āha. So “evaṃ, devā”ti rañño vacanaṃ	842	
PA_atk-s05_10a:842_5	sirasā sampaṭicchitvā purisasahassaparivāro khippameva saṭṭhiyojanamaggaṃ gantvā	842	
PA_atk-s05_10a:842_6	dasabalassa catuparisamajjhe nisīditvā dhammadesanāvelāyaṃ vihāraṃ pāvisi. So “tiṭṭhatu	842	
PA_atk-s05_10a:842_7	tāva raññā pahitasāsana”nti parisapariyante ṭhito satthu dhammadesanaṃ sutvā yathāṭhitova	842	
PA_atk-s05_10a:842_8	saddhiṃ purisasahassena arahattaṃ patvā pabbajjaṃ yāci. Bhagavā “etha bhikkhavo”ti	842	
PA_atk-s05_10a:842_9	hatthaṃ pasāresi. Sabbe taṅkhaṇaññeva iddhimayapattacīvaradharā saṭṭhivassikattherā	842	
PA_atk-s05_10a:842_10	viya ahesuṃ. Arahattaṃ pattakālato paṭṭhāya pana ariyā nāma majjhattāva hontīti,	8421	
PA_atk-s05_10a:842_11	so raññā pahitasāsanaṃ dasabalassa na kathesi. Rājā – “neva gato āgacchati, na sāsanaṃ	8421	
PA_atk-s05_10a:842_12	suyyatī”ti “ehi bhaṇe, tvaṃ gacchā”ti eteneva niyāmena aññaṃ amaccaṃ pesesi. Sopi	8421	
PA_atk-s05_10a:842_13	gantvā purimanayeneva saddhiṃ parisāya arahattaṃ patvā tuṇhī ahosi. Puna rājā “ehi	8421	
PA_atk-s05_10a:842_14	bhaṇe, tvaṃ gaccha, tvaṃ gacchā”ti eteneva niyāmena aparepi satta amacce pesesi.	8421	
PA_atk-s05_10a:842_15	Te sabbe nava purisasahassaparivārā nava amaccā attano kiccaṃ niṭṭhāpetvā tuṇhībhūtā tattheva vihariṃsu.	8421	
PA_atk-s05_10a:843_0	Rājā sāsanamattampi āharitvā ācikkhantaṃ alabhitvā cintesi – “ettakāpi janā mayi	843	
PA_atk-s05_10a:843_1	sinehābhāvena sāsanamattampi na paccāhariṃsu, ko nu kho me sāsanaṃ karissatī”ti sabbaṃ	843	
PA_atk-s05_10a:843_2	rājabalaṃ olokento kāḷudāyiṃ addasa. So kira rañño sabbatthasādhako abbhantariko	843	
PA_atk-s05_10a:843_3	ativiya vissāsiko amacco bodhisattena saddhiṃ ekadivase jāto sahapaṃsukīḷako sahāyo.	843	
PA_atk-s05_10a:843_4	Atha naṃ rājā āmantesi – “tāta kāḷudāyi, ahaṃ mama puttaṃ daṭṭhukāmo navapurisasahassaparivārena	843	
PA_atk-s05_10a:843_5	nava amacce pesesiṃ, tesu ekopi āgantvā sāsanamattaṃ ārocento nāma natthi. Dujjāno	843	
PA_atk-s05_10a:843_6	kho pana me jīvitantarāyo, jīvamānoyevāhaṃ puttaṃ daṭṭhukāmo. Sakkhissasi nu kho	843	
PA_atk-s05_10a:843_7	me puttaṃ dassetu”nti? “Sakkhissāmi, deva, sace pabbajituṃ labhissāmī”ti. “Tāta,	843	
PA_atk-s05_10a:843_8	tvaṃ pabbajito vā apabbajito vā mayhaṃ puttaṃ dassehī”ti. So “sādhu, devā”ti rañño	843	
PA_atk-s05_10a:843_9	sāsanaṃ ādāya rājagahaṃ gantvā satthu dhammadesanāvelāya parisapariyante ṭhito dhammaṃ	843	
PA_atk-s05_10a:843_10	sutvā saparivāro arahattaṃ patvā ehibhikkhubhāvena pabbajitvā vihāsi.	8431	
PA_atk-s05_10a:844_0	Satthā buddho hutvā paṭhamaṃ antovassaṃ isipatane vasitvā vuṭṭhavasso pavāretvā uruvelaṃ	844	
PA_atk-s05_10a:844_1	gantvā tattha tayo māse vasanto tebhātikajaṭile vinetvā bhikkhusahassaparivāro phussamāsapuṇṇamāyaṃ	844	
PA_atk-s05_10a:844_2	rājagahaṃ gantvā dve māse vasi. Ettāvatā bārāṇasito nikkhantassa pañca māsā jātā,	844	
PA_atk-s05_10a:844_3	sakalo hemanto atikkanto. Kāḷudāyittherassa āgatadivasato sattaṭṭhadivasā vītivattā.	844	
PA_atk-s05_10a:844_4	Thero phagguṇamāsapuṇṇamāyaṃ cintesi – “atikkanto dāni hemanto, vasantasamayo anuppatto,	844	
PA_atk-s05_10a:844_5	manussehi sassādīni uddharitvā sammukhasammukhaṭṭhānehi maggā dinnā, haritatiṇasañchannā	844	
PA_atk-s05_10a:844_6	pathavī, supupphitā vanasaṇḍā, paṭipajjanakkhamā maggā, kālo dasabalassa ñātisaṅgahaṃ	844	
PA_atk-s05_10a:844_7	kātu”nti. Atha bhagavantaṃ upasaṅkamitvā –	844	
PA_atk-s05_10a:845	“Aṅgārino dāni dumā bhadante, phalesino chadanaṃ vippahāya;	84	
PA_atk-s05_10a:846	Te accimantova pabhāsayanti, samayo mahāvīra bhāgī rasānaṃ…pe…. ;	84	
PA_atk-s05_10a:847	“Nātisītaṃ nātiuṇhaṃ, nātidubbhikkhachātakaṃ;	84	
PA_atk-s05_10a:848	Saddalā haritā bhūmi, esa kālo mahāmunī”ti. –	84	
PA_atk-s05_10a:849_0	Saṭṭhimattāhi gāthāhi dasabalassa kulanagaragamanavaṇṇaṃ vaṇṇesi. Atha naṃ satthā	849	
PA_atk-s05_10a:849_1	– “kiṃ nu kho, udāyi, madhurassarena gamanavaṇṇaṃ vaṇṇesī”ti āha. “Tumhākaṃ, bhante,	849	
PA_atk-s05_10a:849_2	pitā suddhodanamahārājā tumhe passitukāmo, karotha ñātakānaṃ saṅgaha”nti. “Sādhu,	849	
PA_atk-s05_10a:849_3	udāyi, karissāmi ñātakānaṃ saṅgahaṃ, bhikkhusaṅghassa ārocehi, gamiyavattaṃ paripūressantī”ti.	849	
PA_atk-s05_10a:849_4	“Sādhu, bhante”ti thero tesaṃ ārocesi.	849	
PA_atk-s05_10a:850_0	Bhagavā aṅgamagadhavāsīnaṃ kulaputtānaṃ dasahi sahassehi, kapilavatthuvāsīnaṃ dasahi	850	
PA_atk-s05_10a:850_1	sahassehīti sabbeheva vīsatisahassehi khīṇāsavabhikkhūhi parivuto rājagahā nikkhamitvā	850	
PA_atk-s05_10a:850_2	divase divase yojanaṃ gacchati. “Rājagahato saṭṭhiyojanaṃ kapilavatthuṃ dvīhi māsehi	850	
PA_atk-s05_10a:850_3	pāpuṇissāmī”ti aturitacārikaṃ pakkāmi. Theropi “bhagavato nikkhantabhāvaṃ rañño ārocessāmī”ti	850	
PA_atk-s05_10a:850_4	vehāsaṃ abbhuggantvā rañño nivesane pāturahosi. Rājā theraṃ disvā tuṭṭhacitto mahārahe	850	
PA_atk-s05_10a:850_5	pallaṅke nisīdāpetvā attano paṭiyāditassa nānaggarasabhojanassa pattaṃ pūretvā adāsi.	850	
PA_atk-s05_10a:850_6	Thero uṭṭhāya gamanākāraṃ dassesi. “Nisīditvā bhuñja, tātā”ti. “Satthu santikaṃ gantvā	850	
PA_atk-s05_10a:850_7	bhuñjissāmi, mahārājā”ti. “Kahaṃ pana, tāta, satthā”ti? “Vīsatisahassabhikkhuparivāro	850	
PA_atk-s05_10a:850_8	tumhākaṃ dassanatthāya cārikaṃ nikkhanto, mahārājā”ti. Rājā tuṭṭhamānaso āha – “tumhe	850	
PA_atk-s05_10a:850_9	imaṃ paribhuñjitvā yāva mama putto imaṃ nagaraṃ pāpuṇāti, tāvassa itova piṇḍapātaṃ	850	
PA_atk-s05_10a:850_10	pariharathā”ti. Thero adhivāsesi. Rājā theraṃ parivisitvā pattaṃ gandhacuṇṇena ubbaṭṭetvā	8501	
PA_atk-s05_10a:850_11	uttamassa bhojanassa pūretvā “tathāgatassa dethā”ti therassa hatthe patiṭṭhāpesi.	8501	
PA_atk-s05_10a:850_12	Thero sabbesaṃ passantānaṃyeva pattaṃ ākāse khipitvā sayampi vehāsaṃ abbhuggantvā	8501	
PA_atk-s05_10a:850_13	piṇḍapātaṃ āharitvā satthu hatthe ṭhapesi. Satthā taṃ paribhuñji. Eteneva upāyena	8501	
PA_atk-s05_10a:850_14	thero divase divase piṇḍapātaṃ āhari. Satthāpi antarāmagge raññoyeva piṇḍapātaṃ paribhuñji.	8501	
PA_atk-s05_10a:850_15	Theropi bhattakiccāvasāne divase divase “ajja bhagavā ettakaṃ āgato, ajja ettaka”nti	8501	
PA_atk-s05_10a:850_16	buddhaguṇapaṭisaṃyuttāya ca kathāya sakalaṃ rājakulaṃ satthudassanaṃ vināyeva satthari	8501	
PA_atk-s05_10a:850_17	sañjātappasādaṃ akāsi. Teneva naṃ bhagavā “etadaggaṃ, bhikkhave, mama sāvakānaṃ bhikkhūnaṃ	8501	
PA_atk-s05_10a:850_18	kulappasādakānaṃ yadidaṃ kāḷudāyī”ti etadagge ṭhapesi.	8501	
PA_atk-s05_10a:851_0	Sākiyāpi kho anuppatte bhagavati “amhākaṃ ñātiseṭṭhaṃ passissāmā”ti sannipatitvā	851	
PA_atk-s05_10a:851_1	bhagavato vasanaṭṭhānaṃ vīmaṃsamānā “nigrodhasakkassa ārāmo ramaṇīyo”ti sallakkhetvā	851	
PA_atk-s05_10a:851_2	tattha sabbaṃ paṭijagganavidhiṃ kāretvā gandhapupphahatthā paccuggamanaṃ karontā	851	
PA_atk-s05_10a:851_3	sabbālaṅkārapaṭimaṇḍite daharadahare nāgaradārake ca nāgaradārikāyo ca paṭhamaṃ pahiṇiṃsu,	851	
PA_atk-s05_10a:851_4	tato rājakumāre ca rājakumārikāyo ca, tesaṃ anantarā sāmaṃ gandhapupphādīhi pūjayamānā	851	
PA_atk-s05_10a:851_5	bhagavantaṃ gahetvā nigrodhārāmameva agamaṃsu. Tattha bhagavā vīsatisahassakhīṇāsavaparivuto	851	
PA_atk-s05_10a:851_6	paññattavarabuddhāsane nisīdi. Sākiyā nāma mānajātikā mānatthaddhā, te “siddhatthakumāro	851	
PA_atk-s05_10a:851_7	amhehi daharataro, amhākaṃ kaniṭṭho, bhāgineyyo, putto, nattā”ti cintetvā daharadahare	851	
PA_atk-s05_10a:851_8	rājakumāre āhaṃsu – “tumhe vandatha, mayaṃ tumhākaṃ piṭṭhito nisīdissāmā”ti.	851	
PA_atk-s05_10a:852_0	Tesu evaṃ avanditvā nisinnesu bhagavā tesaṃ ajjhāsayaṃ oloketvā “na maṃ ñātayo vandanti,	852	
PA_atk-s05_10a:852_1	handa dāni te vandāpessāmī”ti abhiññāpādakaṃ catutthaṃ jhānaṃ samāpajjitvā tato vuṭṭhāya	852	
PA_atk-s05_10a:852_2	ākāsaṃ abbhuggantvā tesaṃ sīse pādapaṃsuṃ okiramāno viya kaṇḍambarukkhamūle yamakapāṭihāriyasadisaṃ	852	
PA_atk-s05_10a:852_3	pāṭihāriyaṃ akāsi. Rājā taṃ acchariyaṃ disvā āha – “bhante, tumhākaṃ jātadivase kāladevalassa	852	
PA_atk-s05_10a:852_4	vandanatthaṃ upanītānaṃ vopāde parivattetvā brāhmaṇassa matthake patiṭṭhite disvāpi	852	
PA_atk-s05_10a:852_5	ahaṃ tumhākaṃ pāde vandiṃ, ayaṃ me paṭhamavandanā. Vappamaṅgaladivase ca jambucchāyāya	852	
PA_atk-s05_10a:852_6	sirisayane nipannānaṃ vojambucchāyāya aparivattanaṃ disvāpi pāde vandiṃ, ayaṃ me	852	
PA_atk-s05_10a:852_7	dutiyavandanā. Idāni pana imaṃ adiṭṭhapubbaṃ pāṭihāriyaṃ disvāpi ahaṃ tumhākaṃ pāde	852	
PA_atk-s05_10a:852_8	vandāmi, ayaṃ me tatiyavandanā”ti. Raññā pana vandite bhagavantaṃ avanditvā ṭhātuṃ	852	
PA_atk-s05_10a:852_9	samattho nāma ekasākiyopi nāhosi, sabbe vandiṃsuyeva.	852	
PA_atk-s05_10a:853_0	Iti bhagavā ñātayo vandāpetvā ākāsato otaritvā paññattāsane nisīdi. Nisinne bhagavati	853	
PA_atk-s05_10a:853_1	sikhāpatto ñātisamāgamo ahosi, sabbe ekaggacittā hutvā nisīdiṃsu. Tato mahāmegho	853	
PA_atk-s05_10a:853_2	pokkharavassaṃ vassi. Tambavaṇṇaṃ udakaṃ heṭṭhā viravantaṃ gacchati, temitukāmova	853	
PA_atk-s05_10a:853_3	temeti, atemitukāmassa sarīre ekabindumattampi na patati. Taṃ disvā sabbe acchariyabbhutacittā	853	
PA_atk-s05_10a:853_4	jātā “aho acchariyaṃ, aho abbhuta”nti kathaṃ samuṭṭhāpesuṃ. Satthā “na idāneva mayhaṃ	853	
PA_atk-s05_10a:853_5	ñātisamāgame pokkharavassaṃ vassati, atītepi vassī”ti imissā aṭṭhuppattiyā vessantarajātakaṃ	853	
PA_atk-s05_10a:853_6	kathesi. Dhammakathaṃ sutvā sabbe uṭṭhāya vanditvā pakkamiṃsu. Ekopi rājā vā rājamahāmatto	853	
PA_atk-s05_10a:853_7	vā “sve amhākaṃ bhikkhaṃ gaṇhathā”ti vatvā gato nāma natthi.	853	
PA_atk-s05_10a:854_0	Satthā punadivase vīsatibhikkhusahassaparivuto kapilavatthuṃ piṇḍāya pāvisi. Taṃ	854	
PA_atk-s05_10a:854_1	na koci gantvā nimantesi, na pattaṃ vā aggahesi. Bhagavā indakhīle ṭhitova āvajjesi	854	
PA_atk-s05_10a:854_2	– “kathaṃ nu kho pubbabuddhā kulanagare piṇḍāya cariṃsu, kiṃ uppaṭipāṭiyā issarajanānaṃ	854	
PA_atk-s05_10a:854_3	gharāni agamaṃsu, udāhu sapadānacārikaṃ cariṃsū”ti? Tato ekabuddhassapi uppaṭipāṭiyā	854	
PA_atk-s05_10a:854_4	gamanaṃ adisvā “mayāpi dāni ayameva tesaṃ vaṃso paggahetabbo, āyatiñca mama sāvakā	854	
PA_atk-s05_10a:854_5	mamaññeva anusikkhantā piṇḍacārikavattaṃ paripūressantī”ti koṭiyaṃ niviṭṭhagehato	854	
PA_atk-s05_10a:854_6	paṭṭhāya sapadānaṃ piṇḍāya cari. “Ayyo kira siddhatthakumāro piṇḍāya caratī”ti dvibhūmikatibhūmikādīsu	854	
PA_atk-s05_10a:854_7	pāsādesu sīhapañjaraṃ vivaritvā mahājano dassanabyāvaṭo ahosi.	854	
PA_atk-s05_10a:855_0	Rāhulamātāpi devī – “ayyaputto kira imasmiṃyeva nagare mahantena rājānubhāvena suvaṇṇasivikādīhi	855	
PA_atk-s05_10a:855_1	vicaritvā idāni kesamassuṃ ohāretvā kāsāyavatthanivāsano kapālahattho piṇḍāya carati,	855	
PA_atk-s05_10a:855_2	sobhati nu kho”ti sīhapañjaraṃ vivaritvā olokayamānā bhagavantaṃ nānāvirāgasamujjalāya	855	
PA_atk-s05_10a:855_3	sarīrappabhāya nagaravīthiyo obhāsetvā byāmappabhāparikkhepasamupabyūḷhāya asītānubyañjanappabhāsitāya	855	
PA_atk-s05_10a:855_4	dvattiṃsamahāpurisalakkhaṇapaṭimaṇḍitāya anopamāya buddhasiriyā virocamānaṃ disvā	855	
PA_atk-s05_10a:855_5	uṇhīsato paṭṭhāya yāva pādatalā –	855	
PA_atk-s05_10a:856	“Siniddhanīlamudukuñcitakeso, sūriyanimmalatalābhinalāṭo;	85	
PA_atk-s05_10a:857	Yuttatuṅgamudukāyatanāso, raṃsijālavikasito narasīho”ti. –	85	
PA_atk-s05_10a:858_0	Evamādikāhi dasahi narasīhagāthāhi abhitthavitvā “tumhākaṃ putto piṇḍāya caratī”ti	858	
PA_atk-s05_10a:858_1	rañño ārocesi. Rājā saṃviggahadayo hatthena sāṭakaṃ saṇḍapento turitaturito nikkhamitvā	858	
PA_atk-s05_10a:858_2	vegena gantvā bhagavato purato ṭhatvā āha – “kinnu kho, bhante, amhe lajjāpetha,	858	
PA_atk-s05_10a:858_3	kimatthaṃ piṇḍāya caratha, kiṃ ‘ettakānaṃ bhikkhūnaṃ na sakkā bhattaṃ laddhu’nti	858	
PA_atk-s05_10a:858_4	saññaṃ karitthā”ti? “Vaṃsacārittametaṃ, mahārāja, amhāka”nti. “Nanu, bhante, amhākaṃ	858	
PA_atk-s05_10a:858_5	vaṃso nāma mahāsammatakhattiyavaṃso, ettha ca ekakhattiyopi bhikkhācarako nāma natthī”ti.	858	
PA_atk-s05_10a:858_6	“Ayaṃ, mahārāja, khattiyavaṃso nāma tava vaṃso. Amhākaṃ pana ‘dīpaṅkaro koṇḍañño…pe…	858	
PA_atk-s05_10a:858_7	kassapo’ti ayaṃ buddhavaṃso nāma. Ete ca aññe ca anekasahassasaṅkhā buddhā bhikkhācāreneva	858	
PA_atk-s05_10a:858_8	jīvikaṃ kappesu”nti antaravīthiyaṃ ṭhitova –	858	
PA_atk-s05_10a:859	“Uttiṭṭhe nappamajjeyya, dhammaṃ sucaritaṃ care;	85	
PA_atk-s05_10a:860	Dhammacārī sukhaṃ seti, asmiṃ loke paramhi cā”ti. –	86	
PA_atk-s05_10a:861	Imaṃ gāthamāha. Gāthāpariyosāne rājā sotāpattiphale patiṭṭhāsi.	86	
PA_atk-s05_10a:862	“Dhammañcare sucaritaṃ, na naṃ duccaritaṃ care;	86	
PA_atk-s05_10a:863	Dhammacārī sukhaṃ seti, asmiṃ loke paramhi cā”ti. –	86	
PA_atk-s05_10a:864_0	Imaṃ gāthaṃ sutvā sakadāgāmiphale patiṭṭhāsi, mahādhammapālajātakaṃ sutvā anāgāmiphale	864	
PA_atk-s05_10a:864_1	patiṭṭhāsi, maraṇasamaye setacchattassa heṭṭhā sirisayane nipannoyeva arahattaṃ pāpuṇi.	864	
PA_atk-s05_10a:864_2	Araññavāsena padhānānuyogakiccaṃ rañño nāhosi. So sotāpattiphalaṃ sacchikatvāyeva	864	
PA_atk-s05_10a:864_3	pana bhagavato pattaṃ gahetvā saparisaṃ bhagavantaṃ mahāpāsādaṃ āropetvā paṇītena	864	
PA_atk-s05_10a:864_4	khādanīyena bhojanīyena parivisi. Bhattakiccapariyosāne sabbaṃ itthāgāraṃ āgantvā	864	
PA_atk-s05_10a:864_5	bhagavantaṃ vandi ṭhapetvā rāhulamātaraṃ. Sā pana “gaccha, ayyaputtaṃ vandāhī”ti	864	
PA_atk-s05_10a:864_6	parijanena vuccamānāpi “sace mayhaṃ guṇo atthi, sayameva mama santikaṃ ayyaputto	864	
PA_atk-s05_10a:864_7	āgamissati, āgatameva naṃ vandissāmī”ti vatvā na agamāsi.	864	
PA_atk-s05_10a:865_0	Bhagavā rājānaṃ pattaṃ gāhāpetvā dvīhi aggasāvakehi saddhiṃ rājadhītāya sirigabbhaṃ	865	
PA_atk-s05_10a:865_1	gantvā “rājadhītā yathāruci vandamānā na kiñci vattabbā”ti vatvā paññattāsane nisīdi.	865	
PA_atk-s05_10a:865_2	Sā vegenāgantvā gopphakesu gahetvā pādapiṭṭhiyaṃ sīsaṃ parivattetvā yathājjhāsayaṃ	865	
PA_atk-s05_10a:865_3	vandi. Rājā rājadhītāya bhagavati sinehabahumānādiguṇasampattiṃ kathesi – “bhante,	865	
PA_atk-s05_10a:865_4	mama dhītā ‘tumhehi kāsāyāni vatthāni nivāsitānī’ti sutvā tato paṭṭhāya kāsāyavatthanivatthā	865	
PA_atk-s05_10a:865_5	jātā, tumhākaṃ ekabhattikabhāvaṃ sutvā ekabhattikāva jātā, tumhehi mahāsayanassa	865	
PA_atk-s05_10a:865_6	chaḍḍitabhāvaṃ sutvā paṭṭikāmañcakeyeva nipannā, tumhākaṃ mālāgandhādīhi viratabhāvaṃ	865	
PA_atk-s05_10a:865_7	ñatvā viratamālāgandhāva jātā, attano ñātakehi ‘mayaṃ paṭijaggissāmā’ti sāsane pesitepi	865	
PA_atk-s05_10a:865_8	tesu ekañātakampi na olokesi, evaṃ guṇasampannā me, bhante, dhītā”ti. “Anacchariyaṃ,	865	
PA_atk-s05_10a:865_9	mahārāja, ayaṃ idāni tayā rakkhiyamānā rājadhītā paripakke ñāṇe attānaṃ rakkheyya,	865	
PA_atk-s05_10a:865_10	esā pubbe anārakkhā pabbatapāde vicaramānā aparipakkepi ñāṇe attānaṃ rakkhī”ti vatvā	8651	
PA_atk-s05_10a:865_11	candakinnarījātakaṃ kathetvā uṭṭhāyāsanā pakkāmi.	8651	
PA_atk-s05_10a:866_0	Punadivase pana nandassa rājakumārassa abhisekagehappavesanavivāhamaṅgalesu vattamānesu	866	
PA_atk-s05_10a:866_1	tassa gehaṃ gantvā kumāraṃ pattaṃ gāhāpetvā pabbājetukāmo maṅgalaṃ vatvā uṭṭhāyāsanā	866	
PA_atk-s05_10a:866_2	pakkāmi. Janapadakalyāṇī kumāraṃ gacchantaṃ disvā “tuvaṭaṃ kho, ayyaputta, āgaccheyyāsī”ti	866	
PA_atk-s05_10a:866_3	vatvā gīvaṃ pasāretvā olokesi. So bhagavantaṃ “pattaṃ gaṇhathā”ti vattuṃ avisahamāno	866	
PA_atk-s05_10a:866_4	vihāraṃyeva agamāsi. Taṃ anicchamānaṃyeva bhagavā pabbājesi. Iti bhagavā kapilavatthuṃ	866	
PA_atk-s05_10a:866_5	gantvā tatiyadivase nandaṃ pabbājesi.	866	
PA_atk-s05_10a:867_0	Sattame divase rāhulamātāpi kumāraṃ alaṅkaritvā bhagavato santikaṃ pesesi – “passa,	867	
PA_atk-s05_10a:867_1	tāta, etaṃ vīsatisahassasamaṇaparivutaṃ suvaṇṇavaṇṇaṃ brahmarūpavaṇṇaṃ samaṇaṃ, ayaṃ	867	
PA_atk-s05_10a:867_2	te pitā, etassa mahantā nidhayo ahesuṃ tyassa nikkhamanakālato paṭṭhāya na passāma,	867	
PA_atk-s05_10a:867_3	gaccha, naṃ dāyajjaṃ yācāhi – ‘ahaṃ, tāta, kumāro abhisekaṃ patvā cakkavattī bhavissāmi,	867	
PA_atk-s05_10a:867_4	dhanena me attho, dhanaṃ me dehi. Sāmiko hi putto pitusantakassā”’ti. Kumāro ca bhagavato	867	
PA_atk-s05_10a:867_5	santikaṃ gantvāva pitusinehaṃ labhitvā haṭṭhacitto “sukhā te, samaṇa, chāyā”ti vatvā	867	
PA_atk-s05_10a:867_6	aññañca bahuṃ attano anurūpaṃ vadanto aṭṭhāsi. Bhagavā katabhattakicco anumodanaṃ	867	
PA_atk-s05_10a:867_7	vatvā uṭṭhāyāsanā pakkāmi. Kumāropi “dāyajjaṃ me, samaṇa, dehi, dāyajjaṃ me, samaṇa,	867	
PA_atk-s05_10a:867_8	dehī”ti bhagavantaṃ anubandhi. Na bhagavā kumāraṃ nivattāpesi, parijanopi bhagavatā	867	
PA_atk-s05_10a:867_9	saddhiṃ gacchantaṃ nivattetuṃ nāsakkhi. Iti so bhagavatā saddhiṃ ārāmameva agamāsi.	867	
PA_atk-s05_10a:868_0	Tato bhagavā cintesi – “yaṃ ayaṃ pitusantakaṃ dhanaṃ icchati, taṃ vaṭṭānugataṃ savighātaṃ,	868	
PA_atk-s05_10a:868_1	handassa me bodhimaṇḍe paṭiladdhaṃ sattavidhaṃ ariyadhanaṃ demi, lokuttaradāyajjassa	868	
PA_atk-s05_10a:868_2	naṃ sāmikaṃ karomī”ti āyasmantaṃ sāriputtaṃ āmantesi – “tena hi, sāriputta, rāhulaṃ	868	
PA_atk-s05_10a:868_3	pabbājehī”ti. Thero taṃ pabbājesi. Pabbajite ca pana kumāre rañño adhimattaṃ dukkhaṃ	868	
PA_atk-s05_10a:868_4	uppajji, taṃ adhivāsetuṃ asakkonto bhagavantaṃ upasaṅkamitvā “sādhu, bhante, ayyā	868	
PA_atk-s05_10a:868_5	mātāpitūhi ananuññātaṃ puttaṃ na pabbājeyyu”nti varaṃ yāci. Bhagavā ca tassa varaṃ	868	
PA_atk-s05_10a:868_6	datvā punekadivase rājanivesane katabhattakicco ekamantaṃ nisinnena raññā “bhante,	868	
PA_atk-s05_10a:868_7	tumhākaṃ dukkarakārikakāle ekā devatā maṃ upasaṅkamitvā ‘putto te kālaṅkato’ti āha,	868	
PA_atk-s05_10a:868_8	tassā vacanaṃ asaddahanto ‘na mayhaṃ putto sambodhiṃ appatvā kālaṃ karotī’ti taṃ	868	
PA_atk-s05_10a:868_9	paṭikkhipi”nti vutte “tumhe idāni kiṃ saddahissatha, ye tumhe pubbepi aṭṭhikāni dassetvā	868	
PA_atk-s05_10a:868_10	‘putto te mato’ti vutte na saddahitthā”ti imissā aṭṭhuppattiyā mahādhammapālajātakaṃ	8681	
PA_atk-s05_10a:868_11	kathesi. Kathāpariyosāne rājā anāgāmiphale patiṭṭhahi.	8681	
PA_atk-s05_10a:869_0	Iti bhagavā pitaraṃ tīsu phalesu patiṭṭhāpetvā bhikkhusaṅghaparivuto punadeva rājagahaṃ	869	
PA_atk-s05_10a:869_1	gantvā sītavane vihāsi. Tasmiṃ samaye anāthapiṇḍiko gahapati pañcahi sakaṭasatehi	869	
PA_atk-s05_10a:869_2	bhaṇḍaṃ ādāya rājagahaṃ gantvā attano piyasahāyakassa seṭṭhino gehaṃ gantvā tattha	869	
PA_atk-s05_10a:869_3	buddhassa bhagavato uppannabhāvaṃ sutvā balavapaccūse devatānubhāvena vivaṭena dvārena	869	
PA_atk-s05_10a:869_4	satthāraṃ upasaṅkamitvā dhammaṃ sutvā sotāpattiphale patiṭṭhāya, dutiye divase buddhappamukhassa	869	
PA_atk-s05_10a:869_5	saṅghassa mahādānaṃ datvā sāvatthiṃ āgamanatthāya satthu paṭiññaṃ gahetvā antarāmagge	869	
PA_atk-s05_10a:869_6	pañcacattālīsayojanaṭṭhāne satasahassaṃ datvā yojanike yojanike vihāraṃ kāretvā jetavanaṃ	869	
PA_atk-s05_10a:869_7	koṭisanthārena aṭṭhārasahi hiraññakoṭīhi kiṇitvā navakammaṃ paṭṭhapesi. So majjhe	869	
PA_atk-s05_10a:869_8	dasabalassa gandhakuṭiṃ kāresi, taṃ parivāretvā asītiyā mahātherānaṃ pāṭiyekkaṃ ekasannivesane	869	
PA_atk-s05_10a:869_9	āvāse ekakuṭikadvikuṭikahaṃsavaṭṭakadīgharassasālāmaṇḍapādivasena sesasenāsanāni	869	
PA_atk-s05_10a:869_10	pokkharaṇicaṅkamanarattiṭṭhānadivāṭṭhānāni cāti aṭṭhārasakoṭipariccāgena ramaṇīye	8691	
PA_atk-s05_10a:869_11	bhūmibhāge manoramaṃ vihāraṃ kāretvā dasabalassa āgamanatthāya dūtaṃ pāhesi. Satthā	8691	
PA_atk-s05_10a:869_12	tassa vacanaṃ sutvā mahābhikkhusaṅghaparivāro rājagahā nikkhamitvā anupubbena sāvatthinagaraṃ pāpuṇi.	8691	
PA_atk-s05_10a:870_0	Mahāseṭṭhipi kho vihāramahaṃ sajjetvā tathāgatassa jetavanaṃ pavisanadivase puttaṃ	870	
PA_atk-s05_10a:870_1	sabbālaṅkārapaṭimaṇḍitaṃ katvā alaṅkatapaṭiyatteheva pañcahi kumārasatehi saddhiṃ	870	
PA_atk-s05_10a:870_2	pesesi. So saparivāro pañcavaṇṇavatthasamujjalāni pañca dhajasatāni gahetvā dasabalassa	870	
PA_atk-s05_10a:870_3	purato ahosi, tesaṃ pacchato mahāsubhaddā cūḷasubhaddāti dve seṭṭhidhītaro pañcahi	870	
PA_atk-s05_10a:870_4	kumārikāsatehi saddhiṃ puṇṇaghaṭe gahetvā nikkhamiṃsu, tāsaṃ pacchato seṭṭhibhariyā	870	
PA_atk-s05_10a:870_5	sabbālaṅkārapaṭimaṇḍitā pañcahi mātugāmasatehi saddhiṃ puṇṇapātiyo gahetvā nikkhami,	870	
PA_atk-s05_10a:870_6	sabbesaṃ pacchato mahāseṭṭhi ahatavatthanivattho ahatavatthanivattheheva pañcahi	870	
PA_atk-s05_10a:870_7	seṭṭhisatehi saddhiṃ bhagavantaṃ abbhuggañchi. Bhagavā imaṃ upāsakaparisaṃ purato	870	
PA_atk-s05_10a:870_8	katvā mahābhikkhusaṅghaparivuto attano sarīrappabhāya suvaṇṇarasasekasiñcanāni viya	870	
PA_atk-s05_10a:870_9	vanantarāni kurumāno anantāya buddhalīlāya aparimāṇāya buddhasiriyā jetavanavihāraṃ pāvisi.	870	
PA_atk-s05_10a:871_0	Atha naṃ anāthapiṇḍiko āpucchi – “kathāhaṃ, bhante, imasmiṃ vihāre paṭipajjāmī”ti?	871	
PA_atk-s05_10a:871_1	“Tena hi, gahapati, imaṃ vihāraṃ āgatānāgatassa cātuddisassa bhikkhusaṅghassa patiṭṭhāpehī”ti.	871	
PA_atk-s05_10a:871_2	“Sādhu, bhante”ti mahāseṭṭhi suvaṇṇabhiṅgāraṃ ādāya dasabalassa hatthe udakaṃ pātetvā	871	
PA_atk-s05_10a:871_3	“imaṃ jetavanavihāraṃ āgatānāgatassa cātuddisassa buddhappamukhassa bhikkhusaṅghassa	871	
PA_atk-s05_10a:871_4	dammī”ti adāsi. Satthā vihāraṃ paṭiggahetvā anumodanaṃ karonto –	871	
PA_atk-s05_10a:872	“Sītaṃ uṇhaṃ paṭihanti, tato vāḷamigāni ca;	87	
PA_atk-s05_10a:873	Sarīsape ca makase, sisire cāpi vuṭṭhiyo.	87	
PA_atk-s05_10a:874	“Tato vātātapo ghoro, sañjāto paṭihaññati;	87	
PA_atk-s05_10a:875	Leṇatthañca sukhatthañca, jhāyituñca vipassituṃ.	87	
PA_atk-s05_10a:876	“Vihāradānaṃ saṅghassa, aggaṃ buddhena vaṇṇitaṃ;	87	
PA_atk-s05_10a:877	Tasmā hi paṇḍito poso, sampassaṃ atthamattano.	87	
PA_atk-s05_10a:878	“Vihāre kāraye ramme, vāsayettha bahussute;	87	
PA_atk-s05_10a:879	Tesaṃ annañca pānañca, vatthasenāsanāni ca.	87	
PA_atk-s05_10a:880	“Dadeyya ujubhūtesu, vippasannena cetasā;	88	
PA_atk-s05_10a:881	Te tassa dhammaṃ desenti, sabbadukkhāpanūdanaṃ;	88	
PA_atk-s05_10a:882	Yaṃ so dhammaṃ idhaññāya, parinibbāti anāsavo”ti. –	88	
PA_atk-s05_10a:883_0	Vihārānisaṃsaṃ kathesi. Anāthapiṇḍiko dutiyadivasato paṭṭhāya vihāramahaṃ ārabhi.	883	
PA_atk-s05_10a:883_1	Visākhāya vihāramaho catūhi māsehi niṭṭhito, anāthapiṇḍikassa pana vihāramaho navahi	883	
PA_atk-s05_10a:883_2	māsehi niṭṭhāsi. Vihāramahepi aṭṭhāraseva koṭiyo pariccāgaṃ agamaṃsu. Iti ekasmiṃyeva	883	
PA_atk-s05_10a:883_3	vihāre catupaṇṇāsakoṭisaṅkhaṃ dhanaṃ pariccaji.	883	
PA_atk-s05_10a:884_0	Atīte pana vipassissa bhagavato kāle punabbasumitto nāma seṭṭhi suvaṇṇiṭṭhakāsanthārena	884	
PA_atk-s05_10a:884_1	kiṇitvā tasmiṃyeva ṭhāne yojanappamāṇaṃ saṅghārāmaṃ kāresi. Sikhissa pana bhagavato	884	
PA_atk-s05_10a:884_2	kāle sirivaḍḍho nāma seṭṭhi suvaṇṇaphālasanthārena kiṇitvā tasmiṃyeva ṭhāne tigāvutappamāṇaṃ	884	
PA_atk-s05_10a:884_3	saṅghārāmaṃ kāresi. Vessabhussa bhagavato kāle sotthiyo nāma seṭṭhi suvaṇṇahatthipadasanthārena	884	
PA_atk-s05_10a:884_4	kiṇitvā tasmiṃyeva ṭhāne aḍḍhayojanappamāṇaṃ saṅghārāmaṃ kāresi. Kakusandhassa bhagavato	884	
PA_atk-s05_10a:884_5	kāle accuto nāma seṭṭhi suvaṇṇiṭṭhakāsanthārena kiṇitvā tasmiṃyeva ṭhāne gāvutappamāṇaṃ	884	
PA_atk-s05_10a:884_6	saṅghārāmaṃ kāresi. Koṇāgamanassa bhagavato kāle uggo nāma seṭṭhi suvaṇṇakacchapasanthārena	884	
PA_atk-s05_10a:884_7	kiṇitvā tasmiṃyeva ṭhāne aḍḍhagāvutappamāṇaṃ saṅghārāmaṃ kāresi. Kassapassa bhagavato	884	
PA_atk-s05_10a:884_8	kāle sumaṅgalo nāma seṭṭhi suvaṇṇayaṭṭhisanthārena kiṇitvā tasmiṃyeva ṭhāne soḷasakarīsappamāṇaṃ	884	
PA_atk-s05_10a:884_9	saṅghārāmaṃ kāresi. Amhākaṃ pana bhagavato kāle anāthapiṇḍiko nāma seṭṭhi kahāpaṇakoṭisanthārena	884	
PA_atk-s05_10a:884_10	kiṇitvā tasmiṃyeva ṭhāne aṭṭhakarīsappamāṇaṃ saṅghārāmaṃ kāresi. Idaṃ kira ṭhānaṃ	8841	
PA_atk-s05_10a:884_11	sabbabuddhānaṃ avijahitaṭṭhānameva.	8841	
PA_atk-s05_10a:885	Iti mahābodhimaṇḍe sabbaññutappattito yāva mahāparinibbānamañcā yasmiṃ yasmiṃ ṭhāne bhagavā vihāsi, idaṃ santikenidānaṃ nāmāti veditabbaṃ.	88	
PA_atk-s05_10a:886	Santikenidānakathā niṭṭhitā.	88	
PA_atk-s05_10a:887	Nidānakathā niṭṭhitā.	88	
PA_atk-s05_10a:888	Therāpadānaṃ	88	
PA_atk-s05_10a:889	1. Buddhavaggo	88	
PA_atk-s05_10a:890	Abbhantaranidānavaṇṇanā	89	
PA_atk-s05_10a:892	“Atha buddhāpadānāni, suṇātha suddhamānasā;	89	
PA_atk-s05_10a:893	Tiṃsapāramisampuṇṇā, dhammarājā asaṅkhiyā”ti. –	89	
PA_atk-s05_10a:894	Ettha athāti adhikārantarūpadassanatthe nipātapadaṃ, vibhattiyuttāyuttanipātadvayesu vibhattiyuttanipātapadaṃ. Atha vā –	89	
PA_atk-s05_10a:895	“Adhikāre maṅgale ceva, nipphannatthevadhāraṇe;	89	
PA_atk-s05_10a:896	Anantarepagamane, atha-saddo pavattati”.	89	
PA_atk-s05_10a:897	Tathā hi –	89	
PA_atk-s05_10a:898	“Adhikiccaṃ adhiṭṭhānaṃ, adhiatthaṃ vibhāsati;	89	
PA_atk-s05_10a:899	Seṭṭhajeṭṭhakabhāvena, adhikāro vidhīyate”ti. –	89	
PA_atk-s05_10a:900_0	Vuttattā buddhānaṃ samattiṃsapāramidhammānaṃ adhikiccato, seṭṭhajeṭṭhato adhikāraṭṭhena	900	
PA_atk-s05_10a:900_1	atha-saddena yuttamapadānānīti. Tividhabodhisattānaṃ pūjāmaṅgalasabhāvato “pūjā ca	900	
PA_atk-s05_10a:900_2	pūjaneyyānaṃ, etaṃ maṅgalamuttama”nti vacanato maṅgalaṭṭhena atha-saddena yuttamapadānānīti.	900	
PA_atk-s05_10a:900_3	Buddhādīnaṃ bhagavantānaṃ sampattikiccassa arahattamaggena nipphannato nipphannaṭṭhena	900	
PA_atk-s05_10a:900_4	atha-saddena yuttamapadānānīti. Buddhādīnaṃ arahattamaggādikusalato aññakusalānaṃ	900	
PA_atk-s05_10a:900_5	abhāvato avadhāraṇaṭṭhena nivāraṇaṭṭhena atha-saddena yuttamapadānānīti. Khuddakapāṭhasaṅgahānantaraṃ	900	
PA_atk-s05_10a:900_6	saṅgahitanti anantaraṭṭhena atha-saddena yuttamapadānānīti. Ito khuddakapāṭhato paṭṭhāyāti	900	
PA_atk-s05_10a:900_7	apagamanaṭṭhena atha-saddena yuttamapadānānīti.	900	
PA_atk-s05_10a:901_0	Buddhoti ettha bujjhitā saccānīti buddho, bodhetā pajāyāti buddho, sabbaññutāya buddho,	901	
PA_atk-s05_10a:901_1	sabbadassāvitāya buddho, anaññaneyyatāya buddho, visavitāya buddho, khīṇāsavasaṅkhātena	901	
PA_atk-s05_10a:901_2	buddho, nirupakkilesasaṅkhātena buddho, pabbajjāsaṅkhātena buddho, adutiyaṭṭhena	901	
PA_atk-s05_10a:901_3	buddho, taṇhāpahānaṭṭhena buddho, ekāyanamaggaṃ gatoti buddho, eko anuttaraṃ sammāsambodhiṃ	901	
PA_atk-s05_10a:901_4	abhisambuddhoti buddho, abuddhivihatattā buddhipaṭilābhā buddho, buddhi buddhaṃ bodhoti	901	
PA_atk-s05_10a:901_5	anatthantarametaṃ. Yathā nīlādivaṇṇayogato paṭo “nīlo paṭo, ratto paṭo”ti vuccati,	901	
PA_atk-s05_10a:901_6	evaṃ buddhaguṇayogato buddho. Atha vā “bodhi”vuccati catūsu maggesu ñāṇaṃ, tena ñāṇena	901	
PA_atk-s05_10a:901_7	sakaladiyaḍḍhasahassakilesārigaṇe khepetvā nibbānādhigamanato ñāṇaṃ “bodhī”ti vuccati.	901	
PA_atk-s05_10a:901_8	Tena sampayutto samaṅgīpuggalo buddho. Teneva ñāṇena paccekabuddhopi sabbakilese	901	
PA_atk-s05_10a:901_9	khepetvā nibbānamadhigacchati. Buddhānaṃ pana catūsu asaṅkhyeyyesu kappasatasahassesu	901	
PA_atk-s05_10a:901_10	ca pāramiyo pūretvā bodhiñāṇassādhigatattā ca indriyaparopariyattañāṇamahākaruṇāsamāpattiñāṇayamakapāṭihīrañāṇasabbaññutaññāṇa-	9011	
PA_atk-s05_10a:901_11	anāvaraṇaāsayānusayādiasādhāraṇañāṇānaṃ samadhigatattā ca ekāyapi dhammadesanāya	9011	
PA_atk-s05_10a:901_12	asaṅkhyeyyāsattanikāye dhammāmataṃ pāyetvā nibbānassa pāpanato ca tadeva ñāṇaṃ buddhānamevādhikabhāvato	9011	
PA_atk-s05_10a:901_13	tesameva sambuddhānaṃ apadānaṃ kāraṇaṃ buddhāpadānaṃ. Tañhi duvidhaṃ kusalākusalavasena.	9011	
PA_atk-s05_10a:901_14	Paccekabuddhā pana na tathā kātuṃ samatthā, annādipaccayadāyakānaṃ saṅgahaṃ karontāpi –	9011	
PA_atk-s05_10a:902	“Icchitaṃ patthitaṃ tuyhaṃ, khippameva samijjhatu;	90	
PA_atk-s05_10a:903	Pūrentu cittasaṅkappā, cando pannaraso yathā.	90	
PA_atk-s05_10a:904	“Icchitaṃ patthitaṃ tuyhaṃ, khippameva samijjhatu;	90	
PA_atk-s05_10a:905	Pūrentu cittasaṅkappā, maṇi jotiraso yathā”ti. –	90	
PA_atk-s05_10a:906_0	Imāhi dvīhiyeva gāthāhi dhammaṃ desenti. Desentāpi asaṅkhyeyyasattanikāye bodhetuṃ	906	
PA_atk-s05_10a:906_1	na sakkuṇanti, tasmā na sabbaññubuddhasadisā hutvā pāṭiekkaṃ visuṃ buddhāti paccekabuddhā.	906	
PA_atk-s05_10a:906_2	Tesaṃ apadānaṃ kāraṇaṃ paccekabuddhāpadānaṃ.	906	
PA_atk-s05_10a:907_0	Ciraṃ ṭhitāti therā. Atha vā thiratarasīlācāramaddavādiguṇehi yuttāti therā. Atha	907	
PA_atk-s05_10a:907_1	vā thiravarasīlasamādhipaññāvimuttivimuttiñāṇadassanaguṇehi yuttāti therā. Atha vā	907	
PA_atk-s05_10a:907_2	thiratarasaṅkhātapaṇītānuttarasantinibbānamadhigatāti therā, therānaṃ apadānāni therāpadānāni.	907	
PA_atk-s05_10a:907_3	Tathā tādiguṇehi yuttāti therī, therīnaṃ apadānāni therīpadānāni. Tesu buddhāpadāne	907	
PA_atk-s05_10a:907_4	pañceva apadānāni, pañceva suttantā. Tenāhu porāṇā –	907	
PA_atk-s05_10a:908	“Pañceva apadānāni, pañca suttāni yassa ca;	90	
PA_atk-s05_10a:909	Idaṃ buddhāpadānanti, paṭhamaṃ anulomato”ti.	90	
PA_atk-s05_10a:910	Paccekabuddhāpadānepi pañceva apadānāni, pañceva suttantā. Tenāhu porāṇā –	91	
PA_atk-s05_10a:911	“Pañceva apadānāni, pañca suttāni yassa ca;	91	
PA_atk-s05_10a:912	Idaṃ paccekabuddhāpadānanti, dutiyaṃ anulomato”ti.	91	
PA_atk-s05_10a:913	Therāpadānesu dasādhikapañcasatāpadānāni, vaggato ekapaññāsa vaggā. Tenāhu porāṇā –	91	
PA_atk-s05_10a:914	“Pañcasatadasapadānāni, ekapaññāsa vaggato;	91	
PA_atk-s05_10a:915	Idaṃ therāpadānanti, tatiyaṃ anulomato”ti.	91	
PA_atk-s05_10a:916	Therīapadānesu cattālīsaṃ apadānāni, vaggato caturo vaggā. Tenāhu porāṇā –	91	
PA_atk-s05_10a:917	“Cattālīsaṃpadānāni, catuvaggāni yassa ca;	91	
PA_atk-s05_10a:918	Idaṃ therīpadānanti, catutthaṃ anulomato”ti.	91	
PA_atk-s05_10a:919_0	Apadānanti ettha apadāna-saddo kāraṇagahaṇaapagamanapaṭipāṭiakkosanādīsu dissati.	919	
PA_atk-s05_10a:919_1	Tathā hi esa “khattiyānaṃ apadānaṃ, brāhmaṇānaṃ apadāna”ntiādīsu kāraṇe dissati,	919	
PA_atk-s05_10a:919_2	khattiyānaṃ kāraṇaṃ brāhmaṇānaṃ kāraṇanti attho. “Upāsakānaṃ apadāna”ntiādīsu gahaṇe	919	
PA_atk-s05_10a:919_3	dissati, saṃsuṭṭhu gahaṇanti attho. “Vāṇijānaṃ apadānaṃ, suddānaṃ apadāna”ntiādīsu	919	
PA_atk-s05_10a:919_4	apagamane dissati, tato tato tesaṃ apagamananti attho. “Piṇḍapātiko bhikkhu sapadānacāravasena	919	
PA_atk-s05_10a:919_5	piṇḍāya caratī”tiādīsu paṭipāṭiyā dissati, gharapaṭipāṭiyā caratīti attho. “Apagatā	919	
PA_atk-s05_10a:919_6	ime sāmaññā, apagatā ime brahmaññāti apadānetī”tiādīsu akkosane dissati, akkosati	919	
PA_atk-s05_10a:919_7	paribhāsatīti attho. Idha pana kāraṇe dissati. Tasmā buddhānaṃ apadānāni buddhāpadāni,	919	
PA_atk-s05_10a:919_8	buddhakāraṇānīti attho. Gaṅgāvālukūpamānaṃ anekesaṃ buddhānaṃ dānapāramitādisamattiṃsapāramitā	919	
PA_atk-s05_10a:919_9	kāraṇanti daṭṭhabbaṃ. Atha adhikārādīsu yuttaapadānāni suddhamānasā suṇāthāti sambandho.	919	
PA_atk-s05_10a:920_0	Tattha suddhamānasāti arahattamaggañāṇena diyaḍḍhakilesasahassaṃ khepetvā ṭhitattā	920	
PA_atk-s05_10a:920_1	suddhamānasā parisuddhacittā suddhahadayā pañcasatā khīṇāsavā imasmiṃ dhammasabhāye	920	
PA_atk-s05_10a:920_2	sannisinnā suṇātha, ohitasotā manasi karothāti attho.	920	
PA_atk-s05_10a:921_0	Ettha pana “apadānānī”ti avatvā paccekabuddhāpadānatherāpadānatherīapadānesu vijjamānesupi	921	
PA_atk-s05_10a:921_1	“atha buddhāpadānānī”ti vacanaṃ khandhayamakaāyatanadhātusaccasaṅkhāraanusayayamakesu	921	
PA_atk-s05_10a:921_2	vijjamānesupi padhānavasena ādivasena ca “mūlayamaka”nti vacanaṃ viya, terasasaṅghādisesadveaniyatatiṃsanissaggiyesu	921	
PA_atk-s05_10a:921_3	vijjamānesupi padhānavasena ādivasena ca “pārājikakaṇḍo”ti vacanaṃ viya ca idhāpi	921	
PA_atk-s05_10a:921_4	padhānavasena ādivasena ca vuttanti daṭṭhabbaṃ.	921	
PA_atk-s05_10a:922_0	“Sammāsambuddhāpadānānī”ti vattabbe “vaṇṇāgamo…pe… pañcavidhaṃ nirutta”nti niruttinayena	922	
PA_atk-s05_10a:922_1	vā “tesu vuddhilopāgamavikāraviparītādesā cā”ti suttena vā tatiyatthavācakassa sammātinipātapadassa,	922	
PA_atk-s05_10a:922_2	sayaṃsaddatthavācakassa sa-ntiupasaggapadassa ca lopaṃ katvā kitantavācībuddhasaddameva	922	
PA_atk-s05_10a:922_3	gahetvā gāthābandhasukhatthaṃ “buddhāpadānānī”ti vuttaṃ. Tasmā sammāsambuddhāpadānānīti attho.	922	
PA_atk-s05_10a:923	Iti visuddhajanavilāsiniyā apadāna-aṭṭhakathāya	92	
PA_atk-s05_10a:924	Abbhantaranidānavaṇṇanā niṭṭhitā.	92	
PA_atk-s05_10a:925	1. Buddhaapadānavaṇṇanā	92	
PA_atk-s05_10a:926	Idāni abbhantaranidānānantaraṃ apadānaṭṭhakathaṃ kathetukāmo –	92	
PA_atk-s05_10a:927	“Sapadānaṃ apadānaṃ, vicitranayadesanaṃ;	92	
PA_atk-s05_10a:928	Yaṃ khuddakanikāyasmiṃ, saṅgāyiṃsu mahesayo;	92	
PA_atk-s05_10a:929	Tassa dāni anuppatto, atthasaṃvaṇṇanākkamo”ti.	92	
PA_atk-s05_10a:930_0	Tattha yaṃ apadānaṃ tāva “sakalaṃ buddhavacanaṃ ekavimuttirasa”nti vuttattā ekarase	930	
PA_atk-s05_10a:930_1	saṅgahaṃ gacchati, dhammavinayavasena dvidhāsaṅgahe dhamme saṅgahaṃ gacchati, paṭhamamajjhimapacchimabuddhavacanesu	930	
PA_atk-s05_10a:930_2	majjhimabuddhavacane saṅgahaṃ gacchati, vinayābhidhammasuttantapiṭakesu suttantapiṭake	930	
PA_atk-s05_10a:930_3	saṅgahaṃ gacchati, dīghanikāyamajjhimasaṃyuttaaṅguttarakhuddakanikāyesu pañcasu khuddakanikāye	930	
PA_atk-s05_10a:930_4	saṅgahaṃ gacchati, suttaṃ geyyaṃ veyyākaraṇaṃ gāthā udānaṃ itivuttakaṃ jātakaṃ abbhutadhammaṃ	930	
PA_atk-s05_10a:930_5	vedallanti navasu sāsanaṅgesu gāthāya saṅgahitaṃ.	930	
PA_atk-s05_10a:931	“Dvāsīti buddhato gaṇhiṃ, dvesahassāni bhikkhuto;	93	
PA_atk-s05_10a:932	Caturāsītisahassāni, yeme dhammā pavattino”ti. –	93	
PA_atk-s05_10a:933	Evaṃ vuttacaturāsītisahassadhammakkhandhesu katipayadhammakkhandhasaṅgahitaṃ hotīti.	93	
PA_atk-s05_10a:934_0	Idāni taṃ apadānaṃ dassento “tiṃsapāramisampuṇṇā, dhammarājā asaṅkhiyā”ti āha. Tattha	934	
PA_atk-s05_10a:934_1	dasapāramitāva pacchimamajjhimukkaṭṭhavasena dasapāramīdasaupapāramīdasaparamatthapāramīnaṃ	934	
PA_atk-s05_10a:934_2	vasena samattiṃsapāramī. Tāhi saṃsuṭṭhu puṇṇā sampuṇṇā samannāgatā samaṅgībhūtā ajjhāpannā	934	
PA_atk-s05_10a:934_3	saṃyuttāti tiṃsapāramisampuṇṇā. Sakalalokattayavāsine sattanikāye mettākaruṇāmuditāupekkhāsaṅkhātāhi	934	
PA_atk-s05_10a:934_4	catūhi brahmavihārasamāpattīhi vā phalasamāpattivihārena vā ekacittabhāvena attano	934	
PA_atk-s05_10a:934_5	ca kāye rañjenti allīyāpentīti rājāno, dhammena rājāno dhammarājā, itthambhūtā buddhā.	934	
PA_atk-s05_10a:934_6	Dasasataṃ sahassaṃ dasasahassaṃ satasahassaṃ dasasatasahassaṃ koṭi pakoṭi koṭippakoṭi	934	
PA_atk-s05_10a:934_7	nahutaṃ ninnahutaṃ akkhobhiṇi bindu abbudaṃ nirabbudaṃ ahahaṃ ababaṃ aṭaṭaṃ sogandhikaṃ	934	
PA_atk-s05_10a:934_8	uppalaṃ kumudaṃ puṇḍarikaṃ padumaṃ kathānaṃ mahākathānaṃ asaṅkhyeyyānaṃ vasena asaṅkhiyā	934	
PA_atk-s05_10a:934_9	saṅkhārahitā dhammarājāno atītā vigatā niruddhā abbhatthaṃ gatāti adhippāyo.	934	
PA_atk-s05_10a:935_0	6. Tesu atītabuddhesu katādhikārañca attanā bodhisattabhūtena cakkavattiraññā hutvā	935	
PA_atk-s05_10a:935_1	katasambhārañca ānandattherena puṭṭho bhagavā “sambodhiṃ buddhaseṭṭhāna”ntiādimāha.	935	
PA_atk-s05_10a:935_2	Bho ānanda, mama apadānaṃ suṇohīti adhippāyo. Ānanda, ahaṃ pubbe bodhisambhārapūraṇakāle	935	
PA_atk-s05_10a:935_3	cakkavattirājā hutvā seṭṭhānaṃ pasaṭṭhānaṃ paṭividdhacatusaccānaṃ buddhānaṃ sambodhiṃ	935	
PA_atk-s05_10a:935_4	catusaccamaggañāṇaṃ sabbaññutaññāṇaṃ vā sirasā abhivādayeti sambandho. Sasaṅghe sāvakasaṅghasahite	935	
PA_atk-s05_10a:935_5	lokanāyake lokajeṭṭhe buddhe dasahi aṅgulīhi ubhohi hatthapuṭehi namassitvā vanditvā	935	
PA_atk-s05_10a:935_6	sirasā sīsena abhivādaye ādarena thomanaṃ katvā paṇāmaṃ karomīti attho.	935	
PA_atk-s05_10a:936_0	7. Yāvatā buddhakhettesūti dasasahassacakkavāḷesu buddhakhettesu, ākāsaṭṭhā ākāsagatā,	936	
PA_atk-s05_10a:936_1	bhūmaṭṭhā bhūmitalagatā, veḷuriyādayo satta ratanā asaṅkhiyā saṅkhārahitā, yāvatā	936	
PA_atk-s05_10a:936_2	yattakā, vijjanti. Tāni sabbāni manasā cittena samāhare, saṃ suṭṭhu cittena adhiṭṭhahitvā	936	
PA_atk-s05_10a:936_3	āharissāmīti attho, mama pāsādassa sāmantā rāsiṃ karomīti attho.	936	
PA_atk-s05_10a:937_0	8. Tattha rūpiyabhūmiyanti tasmiṃ anekabhūmimhi pāsāde rūpiyamayaṃ rajatamayaṃ bhūmiṃ	937	
PA_atk-s05_10a:937_1	nimmitanti attho. Ahaṃ ratanamayaṃ sattahi ratanehi nimmitaṃ anekasatabhūmikaṃ pāsādaṃ	937	
PA_atk-s05_10a:937_2	ubbiddhaṃ uggataṃ nabhamuggataṃ ākāse jotamānaṃ māpayinti attho.	937	
PA_atk-s05_10a:938_0	9. Tameva pāsādaṃ vaṇṇento “vicittathambha”ntyādimāha. Vicittehi anekehi masāragallādivaṇṇehi	938	
PA_atk-s05_10a:938_1	thambhehi ussāpitaṃ sukataṃ suṭṭhu kataṃ lakkhaṇayuttaṃ ārohapariṇāhavasena suṭṭhu	938	
PA_atk-s05_10a:938_2	vibhattaṃ anekakoṭisatagghanatoraṇanimmitattā mahārahaṃ. Punapi kiṃ visiṭṭhaṃ? Kanakamayasaṅghāṭaṃ	938	
PA_atk-s05_10a:938_3	suvaṇṇehi katatulāsaṅghāṭavalayehi yuttaṃ, tattha ussāpitakontehi ca chattehi ca	938	
PA_atk-s05_10a:938_4	maṇḍitaṃ sobhitaṃ pāsādanti sambandho.	938	
PA_atk-s05_10a:939_0	10. Punapi pāsādasseva sobhaṃ vaṇṇento “paṭhamā veḷuriyā bhūmī”tyādimāha. Tassa anekasatabhūmipāsādassa	939	
PA_atk-s05_10a:939_1	subhā iṭṭhā kantā manāpā abbhasamā valāhakapaṭalasadisā vimalā nimmalā veḷuriyamaṇimayā	939	
PA_atk-s05_10a:939_2	nīlavaṇṇā paṭhamā bhūmi ahosīti attho. Jalajanaḷinapadumehi ākiṇṇā samaṅgībhūtā varāya	939	
PA_atk-s05_10a:939_3	uttamāya kañcanabhūmiyā suvaṇṇabhūmiyāva sobhatīti attho.	939	
PA_atk-s05_10a:940_0	11. Tasseva pāsādassa kāci bhūmi pavāḷaṃsā pavāḷakoṭṭhāsā pavāḷavaṇṇā, kāci bhūmi	940	
PA_atk-s05_10a:940_1	lohitakā lohitavaṇṇā, kāci bhūmi subhā manoharā indagopakavaṇṇābhā rasmiyo niccharamānā,	940	
PA_atk-s05_10a:940_2	kāci bhūmi dasa disā obhāsatīti attho.	940	
PA_atk-s05_10a:941_0	12. Tasmiṃyeva pāsāde niyyūhā niggatapamukhasālā ca suvibhattā suṭṭhu vibhattā koṭṭhāsato	941	
PA_atk-s05_10a:941_1	visuṃ visuṃ katā sīhapañjarā sīhadvārā ca. Caturo vedikāti catūhi vedikāvalayehi	941	
PA_atk-s05_10a:941_2	jālakavāṭehi ca manoramā manaallīyanakā gandhāveḷā gandhadāmā ca olambantīti attho.	941	
PA_atk-s05_10a:942_0	13. Tasmiṃyeva pāsāde sattaratanabhūsitā sattaratanehi sobhitā kūṭāgārā. Kiṃ bhūtā?	942	
PA_atk-s05_10a:942_1	Nīlā nīlavaṇṇā, pītā pītavaṇṇā suvaṇṇavaṇṇā, lohitakā lohitakavaṇṇā rattavaṇṇā, odātā	942	
PA_atk-s05_10a:942_2	odātavaṇṇā setavaṇṇā, suddhakāḷakā amissakāḷavaṇṇā, kūṭāgāravarūpetā kūṭāgāravarehi	942	
PA_atk-s05_10a:942_3	kaṇṇikakūṭāgāravarehi upeto samannāgato so pāsādoti attho.	942	
PA_atk-s05_10a:943_0	14. Tasmiṃyeva pāsāde olokamayā uddhammukhā padumā supupphitā padumā sobhanti, sīhabyagghādīhi	943	
PA_atk-s05_10a:943_1	vāḷamigagaṇehi ca haṃsakoñcamayūrādipakkhisamūhehi ca sobhito so pāsādoti attho.	943	
PA_atk-s05_10a:943_2	Atiucco hutvā nabhamuggatattā nakkhattatārakāhi ākiṇṇo candasūrehi candasūriyarūpehi	943	
PA_atk-s05_10a:943_3	ca maṇḍito so pāsādoti attho.	943	
PA_atk-s05_10a:944_0	15. So eva cakkavattissa pāsādo hemajālena suvaṇṇajālena sañchannā, soṇṇakiṅkaṇikāyuto	944	
PA_atk-s05_10a:944_1	suvaṇṇakiṅkaṇikajālehi yuto samannāgatoti attho. Manoramā manallīyanakā soṇṇamālā	944	
PA_atk-s05_10a:944_2	suvaṇṇapupphapantiyo vātavegena vātappahārena kūjanti saddaṃ karontīti attho.	944	
PA_atk-s05_10a:945_0	16. Mañjeṭṭhakaṃ mañjiṭṭhavaṇṇaṃ, lohitakaṃ lohitavaṇṇaṃ, pītakaṃ pītavaṇṇaṃ, haripiñjaraṃ	945	
PA_atk-s05_10a:945_1	jambonadasuvaṇṇavaṇṇaṃ pañjaravaṇṇañca dhajaṃ nānāraṅgehi anekehi vaṇṇehi, sampītaṃ	945	
PA_atk-s05_10a:945_2	rañjitaṃ dhajaṃ, ussitaṃ tasmiṃ pāsāde ussāpitaṃ. Dhajamālinīti liṅgavipallāsavasena	945	
PA_atk-s05_10a:945_3	vuttaṃ, dhajamālāyutto so pāsādoti attho.	945	
PA_atk-s05_10a:946_0	17. Tasmiṃ pāsāde attharaṇādayo vaṇṇento “na naṃ bahū”tyādimāha. Tattha naṃ pāsādaṃ	946	
PA_atk-s05_10a:946_1	bahūhi avijjamānaṃ nāma natthīti attho, nānāsayanavicittā anekehi attharaṇehi vicittā	946	
PA_atk-s05_10a:946_2	sobhitā mañcapīṭhādisayanā anekasatā anekasatasaṅkhyā, kiṃ bhūtā? Phalikā phalikamaṇimayā	946	
PA_atk-s05_10a:946_3	phalikāhi katā, rajatāmayā rajatehi katā, maṇimayā nīlamaṇīhi katā, lohitaṅgā rattajātimaṇīhi	946	
PA_atk-s05_10a:946_4	katā, masāragallamayā kabaravaṇṇamaṇīhi katā, saṇhakāsikasanthatā saṇhehi sukhumehi	946	
PA_atk-s05_10a:946_5	kāsikavatthehi atthatā.	946	
PA_atk-s05_10a:947_0	18. Pāvurāti pāvuraṇā. Kīdisā? Kambalā lomasuttehi katā, dukūlā dukūlapaṭehi katā,	947	
PA_atk-s05_10a:947_1	cīnā cīnapaṭehi katā, pattuṇṇā pattuṇṇadese jātapaṭehi katā, paṇḍu paṇḍuvaṇṇā, vicittattharaṇaṃ	947	
PA_atk-s05_10a:947_2	anekehi attharaṇehi pāvuraṇehi ca vicittaṃ, sabbaṃ sayanaṃ, manasā cittena, ahaṃ paññapesinti attho.	947	
PA_atk-s05_10a:948_0	19. Tadeva pāsādaṃ vaṇṇento “tāsu tāsveva bhūmīsū”tiādimāha. Tattha ratanakūṭalaṅkatanti	948	
PA_atk-s05_10a:948_1	ratanamayakūṭehi ratanakaṇṇikāhi alaṅkataṃ sobhitanti attho. Maṇiverocanā ukkāti	948	
PA_atk-s05_10a:948_2	verocanamaṇīhi rattamaṇīhi katā, ukkā daṇḍapadīpā. Dhārayantā sutiṭṭhareti ākāse	948	
PA_atk-s05_10a:948_3	suṭṭhu dhārayantā gaṇhantā anekasatajanā suṭṭhu tiṭṭhantīti attho.	948	
PA_atk-s05_10a:949_0	20. Puna tadeva pāsādaṃ vaṇṇento “sobhanti esikāthambhā”tiādimāha. Tattha esikāthambhā	949	
PA_atk-s05_10a:949_1	nāma nagaradvāre sobhanatthāya nikhātā thambhā, subhā iṭṭhā, kañcanatoraṇā suvaṇṇamayā,	949	
PA_atk-s05_10a:949_2	jambonadā jambonadasuvaṇṇamayā ca, sāramayā khadirarukkhasāramayā ca rajatamayā ca	949	
PA_atk-s05_10a:949_3	toraṇā sobhanti, esikā ca toraṇā ca taṃ pāsādaṃ sobhayantīti attho.	949	
PA_atk-s05_10a:950_0	21. Tasmiṃ pāsāde suvibhattā anekā sandhī kavāṭehi ca aggaḷehi ca cittitā sobhitā	950	
PA_atk-s05_10a:950_1	sandhiparikkhepā sobhayantīti attho, ubhatoti tassa pāsādassa ubhosu passesu, puṇṇaghaṭā	950	
PA_atk-s05_10a:950_2	anekehi padumehi anekehi ca uppalehi, saṃyutā puṇṇā taṃ pāsādaṃ sobhayantīti attho.	950	
PA_atk-s05_10a:951_0	22-23. Evaṃ pāsādassa sobhaṃ vaṇṇetvā ratanamayaṃ pāsādañca sakkārasammānañca pakāsento	951	
PA_atk-s05_10a:951_1	“atīte sabbabuddhe cā”tiādimāha. Tattha atīteti atikkante vigate kāle jāte bhūte,	951	
PA_atk-s05_10a:951_2	sasaṅghe sāvakasamūhasahite, sabbe lokanāyake buddhe sabhāvena pakativaṇṇena rūpena	951	
PA_atk-s05_10a:951_3	saṇṭhānena ca, sasāvake sāvakasahite, buddhe nimminitvā yena dvārena pāsādo pavisitabbo	951	
PA_atk-s05_10a:951_4	hoti, tena dvārena pavisitvā sasāvakā sabbe buddhā sabbasoṇṇamaye sakalasuvaṇṇamaye,	951	
PA_atk-s05_10a:951_5	pīṭhe nisinnā ariyamaṇḍalā ariyasamūhā ahesunti attho.	951	
PA_atk-s05_10a:952_0	24-25. Etarahi vattamāne kāle anuttarā uttaravirahitā ye ca buddhā atthi saṃvijjanti,	952	
PA_atk-s05_10a:952_1	te ca paccekabuddhe anekasate sayambhū sayameva bhūte aññācariyarahite, aparājite	952	
PA_atk-s05_10a:952_2	khandhakilesābhisaṅkhāramaccudevaputtamārehi aparājite, jayamāpanne santappesinti	952	
PA_atk-s05_10a:952_3	attho. Bhavanaṃ mayhaṃ pāsādaṃ atītakāle ca vattamānakāle ca, sabbe buddhā samāruhuṃ	952	
PA_atk-s05_10a:952_4	saṃ suṭṭhu āruhiṃsūti attho.	952	
PA_atk-s05_10a:953_0	26. Ye dibbā divi bhavā dibbā devaloke jātā, ye ca bahū kapparukkhā atthi. Ye ca	953	
PA_atk-s05_10a:953_1	mānusā manusse jātā ye ca bahū kapparukkhā atthi, tato sabbaṃ dussaṃ samāhantvā saṃ	953	
PA_atk-s05_10a:953_2	suṭṭhu āharitvā tecīvarāni kāretvā te paccekabuddhe ticīvarehi acchādemīti sambandho.	953	
PA_atk-s05_10a:954_0	27. Evaṃ ticīvarehi acchādetvā pārupāpetvā tesaṃ nisinnānaṃ paccekabuddhānaṃ sampannaṃ	954	
PA_atk-s05_10a:954_1	madhuraṃ khajjaṃ khāditabbaṃ pūvādi kiñci, madhuraṃ bhojjaṃ bhuñjitabbaṃ āhārañca,	954	
PA_atk-s05_10a:954_2	madhuraṃ sāyanīyaṃ lehanīyañca, sampannaṃ madhuraṃ pivitabbaṃ aṭṭhapānañca, bhojanaṃ	954	
PA_atk-s05_10a:954_3	bhuñjitabbaṃ āhārañca, subhe sundare maṇimaye selamaye patte saṃ suṭṭhu pūretvā adāsiṃ	954	
PA_atk-s05_10a:954_4	paṭiggahāpesinti attho.	954	
PA_atk-s05_10a:955_0	28. Sabbe te ariyamaṇḍalā sabbe te ariyasamūhā, dibbacakkhu samā hutvā maṭṭhāti dibbacakkhusamaṅgino	955	
PA_atk-s05_10a:955_1	hutvā maṭṭhā kilesehi rahitattā siliṭṭhā sobhamānā cīvarasaṃyutā ticīvarehi samaṅgībhūtā	955	
PA_atk-s05_10a:955_2	madhurasakkharāhi ca telena ca madhuphāṇitehi ca paramannena uttamena annena ca mayā	955	
PA_atk-s05_10a:955_3	tappitā appitā paripūritā ahesunti attho.	955	
PA_atk-s05_10a:956_0	29. Te evaṃ santappitā ariyamaṇḍalā ratanagabbhaṃ sattahi ratanehi nimmitagabbhaṃ	956	
PA_atk-s05_10a:956_1	gehaṃ, pavisitvā guhāsayā guhāyaṃ sayamānā, kesarīva kesarasīhā iva, mahārahamhi	956	
PA_atk-s05_10a:956_2	sayane anagghe mañce, sīhaseyyamakappayuṃ yathā sīho migarājā dakkhiṇapassena sayanto	956	
PA_atk-s05_10a:956_3	pāde pādaṃ accādhāya dakkhiṇahatthaṃ sīsūpadhānaṃ katvā vāmahatthaṃ ujukaṃ ṭhapetvā	956	
PA_atk-s05_10a:956_4	vāladhiṃ antarasatthiyaṃ katvā niccalo sayati, evaṃ seyyaṃ kappayuṃ kariṃsūti attho.	956	
PA_atk-s05_10a:957	30. Te evaṃ sīhaseyyaṃ kappetvā sampajānā satisampajaññasampannā. Samuṭṭhāya saṃ suṭṭhu uṭṭhahitvā sayane pallaṅkamābhujuṃ ūrubaddhāsanaṃ kariṃsūti attho.	95	
PA_atk-s05_10a:958_0	31. Gocaraṃ sabbabuddhānanti sabbesaṃ atītānāgatānaṃ buddhānaṃ gocaraṃ ārammaṇabhūtaṃ	958	
PA_atk-s05_10a:958_1	jhānaratisamappitā jhānaratiyā saṃ suṭṭhu appitā samaṅgībhūtā ahesunti attho, aññe	958	
PA_atk-s05_10a:958_2	dhammāni desentīti tesu paccekabuddhesu aññe ekacce dhamme desenti, aññe ekacce iddhiyā	958	
PA_atk-s05_10a:958_3	paṭhamādijjhānakīḷāya kīḷanti ramanti.	958	
PA_atk-s05_10a:959_0	32. Aññe ekacce abhiññā pañca abhiññāyo vasibhāvitā vasīkariṃsu, pañcasu abhiññāsu	959	
PA_atk-s05_10a:959_1	āvajjanasamāpajjanavuṭṭhānaadhiṭṭhānapaccavekkhaṇasaṅkhātāhi pañcavasitāhi vasībhāvaṃ	959	
PA_atk-s05_10a:959_2	itā gatā pattā abhiññāyo, appenti samāpajjanti. Aññe ekacce anekasahassiyo vikubbanāni	959	
PA_atk-s05_10a:959_3	ekopi hutvā bahudhā hoti, bahudhāpi hutvā eko hotīti evamādīni iddhivikubbanāni vikubbanti karontīti attho.	959	
PA_atk-s05_10a:960_0	33. Buddhāpi buddheti evaṃ sannipatitesu paccekabuddhesu sabbaññutaññāṇassa visayaṃ	960	
PA_atk-s05_10a:960_1	ārammaṇabhūtaṃ pañhaṃ buddhā buddhe pucchantīti attho. Te buddhā atthagambhīratāya	960	
PA_atk-s05_10a:960_2	gambhīraṃ nipuṇaṃ sukhumaṃ, ṭhānaṃ kāraṇaṃ, paññāya vinibujjhare visesena niravasesato bujjhanti.	960	
PA_atk-s05_10a:961_0	34. Tadā mama pāsāde sannipatitā sāvakāpi buddhe pañhaṃ pucchanti, buddhā sāvake	961	
PA_atk-s05_10a:961_1	sisse pañhaṃ pucchanti, te buddhā ca sāvakā ca aññamaññaṃ pañhaṃ pucchitvā aññamaññaṃ	961	
PA_atk-s05_10a:961_2	byākaronti vissajjenti.	961	
PA_atk-s05_10a:962_0	35. Puna te sabbe ekato dassento “buddhā paccekabuddhā cā”tiādimāha. Tattha buddhā	962	
PA_atk-s05_10a:962_1	sammāsambuddhā, paccekabuddhā ca sāvakā ca sissā paricārakā nissitakā ete sabbe,	962	
PA_atk-s05_10a:962_2	sakāya sakāya ratiyā ramamānā sallīnā mama pāsāde abhiramantīti attho.	962	
PA_atk-s05_10a:963_0	36. Evaṃ tasmiṃ vejayantapāsāde paccekabuddhānaṃ ācārasampattiṃ dassetvā idāni attano	963	
PA_atk-s05_10a:963_1	ānubhāvaṃ dassento so tilokavijayo cakkavattirājā “chattā tiṭṭhantu ratanā”tiādimāha.	963	
PA_atk-s05_10a:963_2	Tattha ratanā sattaratanamayā, chattā kañcanāveḷapantikā suvaṇṇajālehi olambitā tiṭṭhantu.	963	
PA_atk-s05_10a:963_3	Muttājālaparikkhittā muttājālehi parivāritā, sabbe chattā mama matthake muddhani,	963	
PA_atk-s05_10a:963_4	dhārentūti cintitamatteyeva chattā pātubhūtā hontīti attho.	963	
PA_atk-s05_10a:964_0	37. Soṇṇatārakacittitā suvaṇṇatārakāhi daddallamānā celavitānā bhavantu nibbattantu.	964	
PA_atk-s05_10a:964_1	Vicittā anekavaṇṇā, malyavitatā pupphapatthaṭā, sabbe anekavitānā, matthake nisīdanaṭṭhānassa	964	
PA_atk-s05_10a:964_2	uparibhāge dhārentūti attho.	964	
PA_atk-s05_10a:965_0	38-40. Malyadāmehi anekasugandhapupphadāmehi vitatā parikiṇṇā, gandhadāmehi candanakuṅkumatagarādisugandhadāmehi,	965	
PA_atk-s05_10a:965_1	sobhitā pokkharaṇīti sambandho. Dussadāmehi pattuṇṇacīnādianagghadussadāmehi, parikiṇṇā	965	
PA_atk-s05_10a:965_2	sattaratanadāmehi bhūsitā alaṅkatā pokkharaṇī, pupphābhikiṇṇā campakasaḷalasogandhikādisugandhapupphehi	965	
PA_atk-s05_10a:965_3	abhikiṇṇā suṭṭhu vicittā sobhitā. Punarapi kiṃ bhūtā pokkharaṇī? Surabhigandhasugandhehi	965	
PA_atk-s05_10a:965_4	bhūsitā vāsitā. Samantato gandhapañcaṅgulalaṅkatā pañcahi aṅgulehi limpitagandhehi	965	
PA_atk-s05_10a:965_5	alaṅkatā, hemacchadanachāditā suvaṇṇachadanehi suvaṇṇavitānehi chāditā, pāsādassa	965	
PA_atk-s05_10a:965_6	cātuddisā pokkharaṇiyo padumehi ca uppalehi ca suṭṭhu santhatā patthaṭā suvaṇṇarūpe	965	
PA_atk-s05_10a:965_7	suvaṇṇavaṇṇā, khāyantu, padmareṇurajuggatā padumareṇūhi dhūlīhi ca ākiṇṇā pokkharaṇiyo sobhantūti attho.	965	
PA_atk-s05_10a:966_0	41. Mama vejayantapāsādassa samantato pādapā campakādayo rukkhā sabbe pupphantu ete	966	
PA_atk-s05_10a:966_1	puppharukkhā. Sayameva pupphā muñcitvā vigaḷitvā gantvā bhavanaṃ okiruṃ, okiṇṇā pāsādassa	966	
PA_atk-s05_10a:966_2	upari karontūti attho.	966	
PA_atk-s05_10a:967_0	42. Tattha tasmiṃ mama vejayantapāsāde sikhino mayūrā naccantū, dibbahaṃsā devatāhaṃsā,	967	
PA_atk-s05_10a:967_1	pakūjare saddaṃ karontu, karavīkā ca madhurasaddā kokilā gāyantu gītavākyaṃ karontu,	967	
PA_atk-s05_10a:967_2	apare anuttā ca dijasaṅghā pakkhino samūhā pāsādassa samantato madhuraravaṃ ravantūti attho.	967	
PA_atk-s05_10a:968_0	43. Pāsādassa samantako sabbā ātatavitatādayo bheriyo vajjantu haññantu, sabbā tā	968	
PA_atk-s05_10a:968_1	anekatantiyo vīṇā rasantu saddaṃ karontu, sabbā anekappakārā saṅgītiyo pāsādassa	968	
PA_atk-s05_10a:968_2	samantato vattantu pavattantu gāyantūti attho.	968	
PA_atk-s05_10a:969_0	44-5. Yāvatā yattake ṭhāne buddhakhettamhi dasasahassicakkavāḷe tato pare cakkavāḷe,	969	
PA_atk-s05_10a:969_1	jotisampannā pabhāsampannā acchinnā mahantā samantato ratanāmayā sattahi ratanehi	969	
PA_atk-s05_10a:969_2	katā khacitā soṇṇapallaṅkā suvaṇṇapallaṅkā tiṭṭhantu, pāsādassa samantato dīparukkhā	969	
PA_atk-s05_10a:969_3	padīpadhāraṇā telarukkhā jalantu, padīpehi pajjalantu, dasasahassiparamparā dasasahassīnaṃ	969	
PA_atk-s05_10a:969_4	paramparā dasasahassiyo ekapajjotā ekapadīpā viya bhavantu ujjotantūti attho.	969	
PA_atk-s05_10a:970_0	46. Naccagītesu chekā gaṇikā naccitthiyo ca lāsikā mukhena saddakārikā ca pāsādassa	970	
PA_atk-s05_10a:970_1	samantato naccantu, accharāgaṇā devitthisamūhā naccantu, nānāraṅgā anekavaṇṇā nānāraṅgamaṇḍalā	970	
PA_atk-s05_10a:970_2	pāsādassa samantato naccantu, padissantu pākaṭā hontūti attho.	970	
PA_atk-s05_10a:971_0	47. Tadā ahaṃ tilokavijayo nāma cakkavattirājā hutvā sakalacakkavāḷe dumagge rukkhagge	971	
PA_atk-s05_10a:971_1	pabbatagge himavantacakkavāḷapabbatādīnaṃ agge sinerūpabbatamuddhani ca sabbaṭṭhānesu	971	
PA_atk-s05_10a:971_2	vicittaṃ anekavaṇṇavicittaṃ pañcavaṇṇikaṃ nīlapītādipañcavaṇṇaṃ sabbaṃ dhajaṃ ussāpemīti attho.	971	
PA_atk-s05_10a:972_0	48. Narā lokantarā narā ca nāgalokato nāgā ca devalokato gandhabbā ca devā ca sabbe	972	
PA_atk-s05_10a:972_1	upentu upagacchantu, te narādayo namassantā mama namakkāraṃ karontā pañjalikā katahatthapuṭā	972	
PA_atk-s05_10a:972_2	mama vejayantaṃ pāsādaṃ parivārayunti attho.	972	
PA_atk-s05_10a:973_0	49. Evaṃ so tilokavijayo cakkavattirājā pāsādassa ca attano ca ānubhāvaṃ vaṇṇetvā	973	
PA_atk-s05_10a:973_1	idāni attanā sampattikatapuññaphalaṃ samādapento “yaṃ kiñci kusalaṃ kamma”ntiādimāha.	973	
PA_atk-s05_10a:973_2	Yaṃ kiñci kusalakammasaṅkhātaṃ kiriyaṃ kattabbaṃ atthi, taṃ sabbaṃ mama mayā kāyena	973	
PA_atk-s05_10a:973_3	vā vācāya vā manasā vā tīhi dvārehi kataṃ tidase sukataṃ suṭṭhu kataṃ, tāvatiṃsabhavane	973	
PA_atk-s05_10a:973_4	uppajjanārahaṃ katanti attho.	973	
PA_atk-s05_10a:974_0	50. Puna samādapento “ye sattā saññino”tiādimāha. Tattha ye sattā manussā vā devā	974	
PA_atk-s05_10a:974_1	vā brahmāno vā saññino saññāsahitā atthi, ye ca sattā asaññino saññārahitā asaññā	974	
PA_atk-s05_10a:974_2	sattā santi, te sabbe sattā mayhaṃ mayā kataṃ puññaphalaṃ, bhāgī bhavantu puññavantā hontūti attho.	974	
PA_atk-s05_10a:975_0	51. Punapi samādapento bodhisatto “yesaṃ kata”ntiādimāha. Mayā kataṃ puññaṃ yehi	975	
PA_atk-s05_10a:975_1	naranāgagandhabbadevehi suviditaṃ ñātaṃ, tesaṃ mayā dinnaṃ puññaphalaṃ, tasmiṃ mayā	975	
PA_atk-s05_10a:975_2	kate puññe dinnabhāvaṃ ye narādayo na jānanti, devā gantvā tesaṃ taṃ nivedayuṃ ārocayunti attho.	975	
PA_atk-s05_10a:976	52. Sabbalokamhi ye sattā āhāranissitā jīvanti, te sabbe sattā manuññaṃ bhojanaṃ sabbaṃ mama cetasā mama cittena labhantu, mama puññiddhiyā labhantūti attho.	97	
PA_atk-s05_10a:977	53. Manasā pasannena cittena yaṃ dānaṃ mayā dinnaṃ tasmiṃ dāne cittena pasādaṃ āvahiṃ uppādesiṃ. Sabbasambuddhā ca paccekā paṭiekkā jinasāvakā ca mayā cakkavattiraññā pūjitā.	97	
PA_atk-s05_10a:978_0	54. Sukatena tena kammena saddahitvā katena kusalakammena, cetanāpaṇidhīhi ca cittena	978	
PA_atk-s05_10a:978_1	katapatthanāhi ca, mānusaṃ dehaṃ manussasarīraṃ, jahitvā chaḍḍetvā, ahaṃ tāvatiṃsaṃ	978	
PA_atk-s05_10a:978_2	devalokaṃ agacchiṃ agamāsiṃ, suttappabuddho viya tattha uppajjinti attho.	978	
PA_atk-s05_10a:979_0	55. Tato tilokavijayo cakkavattirājā kālaṅkato, tato paṭṭhāya āgate duve bhave dve	979	
PA_atk-s05_10a:979_1	jātiyo pajānāmi devatte devattabhāve mānuse manussattabhāve ca, tato jātidvayato	979	
PA_atk-s05_10a:979_2	aññaṃ gatiṃ aññaṃ upapattiṃ na jānāmi na passāmi, manasā cittena patthanāphalaṃ patthitapatthanāphalanti attho.	979	
PA_atk-s05_10a:980_0	56. Devānaṃ adhiko homīti yadi devesu jāto, āyuvaṇṇabalatejehi devānaṃ adhiko jeṭṭho	980	
PA_atk-s05_10a:980_1	seṭṭho ahosinti attho. Yadi manussesu jāto, manujādhipo manussānaṃ adhipati issaro	980	
PA_atk-s05_10a:980_2	bhavāmi, tathā rājabhūto abhirūpena rūpasampattiyā ca lakkhaṇena ārohapariṇāhādilakkhaṇena	980	
PA_atk-s05_10a:980_3	ca sampanno sampuṇṇo uppannuppannabhave paññāya paramatthajānanapaññāya asamo samarahito,	980	
PA_atk-s05_10a:980_4	mayā sadiso koci natthīti attho.	980	
PA_atk-s05_10a:981_0	57. Mayā katapuññasambhārena puññaphalena uppannuppannabhave seṭṭhaṃ pasaṭṭhaṃ madhuraṃ	981	
PA_atk-s05_10a:981_1	vividhaṃ anekappakāraṃ bhojanañca anappakaṃ bahusattaratanañca vividhāni, anekappakārāni	981	
PA_atk-s05_10a:981_2	pattuṇṇakoseyyādivatthāni ca nabhā ākāsato maṃ mama santikaṃ khippaṃ sīghaṃ upenti upagacchanti.	981	
PA_atk-s05_10a:982_0	58-66. Pathabyā pathaviyā pabbate ca ākāse ca udake ca vane ca yaṃ yaṃ yattha yattha	982	
PA_atk-s05_10a:982_1	hatthaṃ pasāremi nikkhipāmi, tato tato dibbā bhakkhā dibbā āhārā maṃ mama santikaṃ	982	
PA_atk-s05_10a:982_2	upenti upagacchanti, pātubhavantīti attho. Tathā yathākkamaṃ sabbe ratanā. Sabbe	982	
PA_atk-s05_10a:982_3	candanādayo gandhā. Sabbe yānā vāhanā. Sabbe campakanāgapunnāgādayo mālā pupphā.	982	
PA_atk-s05_10a:982_4	Sabbe alaṅkārā ābharaṇā. Sabbā dibbakaññā. Sabbe madhusakkharā. Sabbe pūpādayo khajjā	982	
PA_atk-s05_10a:982_5	khāditabbā maṃ mama santikaṃ upenti upagacchanti.	982	
PA_atk-s05_10a:983_0	67-68. Sambodhivarapattiyāti uttamacatumaggañāṇapattiyā pāpuṇanatthāya. Mayā yaṃ	983	
PA_atk-s05_10a:983_1	uttamadānaṃ kataṃ pūritaṃ, tena uttamadānena selasaṅkhātaṃ pabbataṃ sakalaṃ ekaninnādaṃ	983	
PA_atk-s05_10a:983_2	karonto bahalaṃ giraṃ puthulaṃ ghosaṃ gajjento, sadevakaṃ lokaṃ sakalaṃ manussadevalokaṃ	983	
PA_atk-s05_10a:983_3	hāsayanto somanassappattaṃ karonto loke sakalalokattaye vivaṭṭacchado buddho ahaṃ bhavāmīti attho.	983	
PA_atk-s05_10a:984_0	69. Disā dasavidhā loketi cakkavāḷaloke dasavidhā dasakoṭṭhāsā disā honti, tattha	984	
PA_atk-s05_10a:984_1	koṭṭhāse yāyato yāyantassa gacchantassa antakaṃ natthīti attho, cakkavattikāle tasmiṃ	984	
PA_atk-s05_10a:984_2	mayā gatagataṭṭhāne disābhāge vā buddhakhettā buddhavisayā asaṅkhiyā saṅkhārahitā.	984	
PA_atk-s05_10a:985_0	70. Pabhā pakittitāti tadā cakkavattirājakāle mayhaṃ pabhā cakkaratanamaṇiratanādīnaṃ	985	
PA_atk-s05_10a:985_1	pabhā ālokā yamakā yugaḷayugaḷā hutvā raṃsivāhanā raṃsiṃ muñcamānā pakittitā pākaṭā,	985	
PA_atk-s05_10a:985_2	etthantare dasasahassicakkavāḷantare raṃsijālaṃ raṃsisamūhaṃ, āloko vipulo bahutaro	985	
PA_atk-s05_10a:985_3	bhave ahosīti attho.	985	
PA_atk-s05_10a:986	71. Ettake lokadhātumhīti dasasahassicakkavāḷesu sabbe janā maṃ passantu dakkhantūti attho. Sabbe devā yāva brahmanivesanā yāva brahmalokā maṃ anuvattantu anukūlā bhavantu.	98	
PA_atk-s05_10a:987_0	72. Visiṭṭhamadhunādenāti visaṭṭhena madhurena nādena, amatabherimāhaninti amatabheriṃ	987	
PA_atk-s05_10a:987_1	devadundubhiṃ pahariṃ, etthantare etasmiṃ dasasahassicakkavāḷabbhantare sabbe janā	987	
PA_atk-s05_10a:987_2	mana madhuraṃ giraṃ saddaṃ suṇantu manasi karontu.	987	
PA_atk-s05_10a:988_0	73. Dhammameghena vassante dhammadesanāmayena nādena tabbohāraparamatthagambhīramadhurasukhumatthavasse	988	
PA_atk-s05_10a:988_1	vassante vassamāne sammāsambuddhānubhāvena sabbe bhikkhubhikkhunīādayo anāsavā nikkilesā	988	
PA_atk-s05_10a:988_2	hontu bhavantu. Yettha pacchimakā sattāti ettha etesu rāsibhūtesu catūsu parisasattesu	988	
PA_atk-s05_10a:988_3	ye sattā pacchimakā guṇavasena heṭṭhimakā, te sabbe sotāpannā bhavantūti adhippāyo.	988	
PA_atk-s05_10a:989_0	74. Tadā tilokavijayacakkavattirājakāle dātabbakaṃ dātabbayuttakaṃ, dānaṃ katvā,	989	
PA_atk-s05_10a:989_1	asesato nissesena, sīlaṃ sīlapāramiṃ, pūretvā nekkhamme nekkhammapāramitāya, pāramiṃ	989	
PA_atk-s05_10a:989_2	koṭiṃ patvā, uttamaṃ sambodhiṃ catumaggañāṇaṃ, patto bhavāmi bhaveyyaṃ.	989	
PA_atk-s05_10a:990_0	75. Paṇḍite paññavante medhāvino paripucchitvā “kiṃ, bhante, kattabbaṃ? Kiṃ na kattabbaṃ?	990	
PA_atk-s05_10a:990_1	Kiṃ kusalaṃ? Kiṃ akusalaṃ? Kiṃ katvā saggamokkhadvayassa bhāgī hotī”ti pucchitvā,	990	
PA_atk-s05_10a:990_2	evaṃ paññāpāramiṃ pūretvāti attho. Katvā vīriyamuttamanti uttamaṃ seṭṭhaṃ ṭhānanisajjādīsu	990	
PA_atk-s05_10a:990_3	avicchinnaṃ vīriyaṃ katvā, vīriyapāramiṃ pūretvāti attho. Sakalaviruddhajanehi kataanādarādhivāsanākhantiyā	990	
PA_atk-s05_10a:990_4	pāramiṃ koṭiṃ gantvā khantipāramiṃ pūretvā uttamaṃ sambodhiṃ uttamaṃ sambuddhattaṃ	990	
PA_atk-s05_10a:990_5	patto bhavāmi bhaveyyaṃ.	990	
PA_atk-s05_10a:991_0	76. Katvā daḷhamadhiṭṭhānanti “mama sarīrajīvitesu vinassantesupi puññakammato na	991	
PA_atk-s05_10a:991_1	viramissāmī”ti acalavasena daḷhaṃ adhiṭṭhānapāramiṃ katvā “sīse chijjamānepi musāvādaṃ	991	
PA_atk-s05_10a:991_2	na kathessāmī”ti saccapāramitāya koṭiṃ pūriya pūretvā “sabbe sattā sukhī averā”tiādinā	991	
PA_atk-s05_10a:991_3	mettāpāramitāya koṭiṃ patvā uttamaṃ sambodhiṃ pattoti attho.	991	
PA_atk-s05_10a:992_0	77. Sajīvakājīvakavatthūnaṃ lābhe ca tesaṃ alābhe ca kāyikacetasikasukhe ceva tathā	992	
PA_atk-s05_10a:992_1	dukkhe ca sādarajanehi kate, sammāne ceva omāne, ca sabbattha samako samānamānaso	992	
PA_atk-s05_10a:992_2	upekkhāpāramiṃ pūretvā uttamaṃ sambodhiṃ patto pāpuṇeyyanti attho.	992	
PA_atk-s05_10a:993_0	78. Kosajjaṃ kusītabhāvaṃ, bhayato bhayavasena “apāyadukkhabhāgī”ti disvā ñatvā akosajjaṃ	993	
PA_atk-s05_10a:993_1	akusītabhāvaṃ alīnavuttiṃ, vīriyaṃ khemato khemavasena “nibbānagāmī”ti disvā ñatvā	993	
PA_atk-s05_10a:993_2	āraddhavīriyā hotha bhavatha. Esā buddhānusāsanī esā buddhānaṃ anusiṭṭhi.	993	
PA_atk-s05_10a:994_0	79. Vivādaṃ bhayato disvāti vivādaṃ kalahaṃ bhayato disvā “apāyabhāgī”ti disvā ñatvā	994	
PA_atk-s05_10a:994_1	avivādaṃ vivādato viramaṇaṃ “nibbānappattī”ti, khemato disvā ñatvā samaggā ekaggacittā	994	
PA_atk-s05_10a:994_2	sakhilā siliṭṭhā mettāya dhuragatāya sobhamānā hothāti attho. Esā kathā mantanā udīraṇā	994	
PA_atk-s05_10a:994_3	buddhānaṃ anusāsanī ovādadānaṃ.	994	
PA_atk-s05_10a:995_0	80. Pamādaṃ ṭhānanisajjādīsu sativippavāsena viharaṇaṃ bhayato “nibbattanibbattaṭṭhānesu	995	
PA_atk-s05_10a:995_1	dukkhitadurūpaappannapānatādisaṃvattanakaṃ apāyādigamanañcā”ti disvā ñatvā, appamādaṃ	995	
PA_atk-s05_10a:995_2	sabbakiriyāsu satiyā viharaṇaṃ, khemato vaḍḍhito “nibbānasampāpuṇana”nti disvā paccakkhato	995	
PA_atk-s05_10a:995_3	ñatvā aṭṭhaṅgikaṃ maggaṃ sammādiṭṭhi sammāsaṅkappo sammāvācā sammākammanto sammāājīvo	995	
PA_atk-s05_10a:995_4	sammāvāyāmo sammāsati sammāsamādhīti aṭṭhaavayavaṃ sammāsambodhiyā maggaṃ adhigamūpāyaṃ	995	
PA_atk-s05_10a:995_5	bhāvetha vaḍḍhetha manasi karotha, esā kathā bhāsanā udīraṇā buddhānusāsanī buddhānaṃ anusiṭṭhīti attho.	995	
PA_atk-s05_10a:996_0	81. Samāgatā bahū buddhāti anekasatasahassasaṅkhyā paccekabuddhā samāgatā rāsibhūtā,	996	
PA_atk-s05_10a:996_1	sabbaso sabbappakārena arahantā ca khīṇāsavā anekasatasahassā samāgatā rāsibhūtā.	996	
PA_atk-s05_10a:996_2	Tasmā te buddhe ca arahante ca vandamāne vandanārahe namassatha aṅgapaccaṅganamakkārena	996	
PA_atk-s05_10a:996_3	namassatha vandatha.	996	
PA_atk-s05_10a:997_0	82. Evaṃ iminā mayā vuttappakārena acintiyā cintetuṃ asakkuṇeyyā, buddhā, buddhadhammāti	997	
PA_atk-s05_10a:997_1	buddhehi desitā cattāro satipaṭṭhānā…pe… aṭṭhaṅgiko maggo, pañcakkhandhā, hetupaccayo	997	
PA_atk-s05_10a:997_2	ārammaṇapaccayotiādayo dhammā, buddhānaṃ vā sabhāvā acintiyā cintetuṃ asakkuṇeyyā,	997	
PA_atk-s05_10a:997_3	acintiye cintāvisayātikkante pasannānaṃ devamanussānaṃ vipāko devamanussasampattinibbānasampattisaṅkhāto	997	
PA_atk-s05_10a:997_4	cintetuṃ asakkuṇeyyo saṅkhyātikkanto hoti bhavati.	997	
PA_atk-s05_10a:998_0	Iti ettāvatā ca yathā addhānagāmino “maggaṃ no ācikkhā”ti puṭṭhena “vāmaṃ muñcitvā	998	
PA_atk-s05_10a:998_1	dakkhiṇaṃ gaṇhathā”ti vutte tena maggena gāmanigamarājadhānīsu kattabbakiccaṃ niṭṭhāpetvā	998	
PA_atk-s05_10a:998_2	puna muñcitena aparena vāmamaggena gatāpi gāmanigamādīsu kattabbakiccaṃ niṭṭhāpenti,	998	
PA_atk-s05_10a:998_3	evameva buddhāpadānaṃ kusalāpadānavasena niṭṭhāpetvā tadeva akusalāpadānavasena vitthāretuṃ idaṃ pañhakammaṃ –	998	
PA_atk-s05_10a:999	“Dukkarañca abbhakkhānaṃ, abbhakkhānaṃ punāparaṃ;	99	
PA_atk-s05_10a:1000	Abbhakkhānaṃ silāvedho, sakalikāpi ca vedanā.	100	
PA_atk-s05_10a:1001	“Nāḷāgiri sattacchedo, sīsadukkhaṃ yavakhādanaṃ;	100	
PA_atk-s05_10a:1002	Piṭṭhidukkhamatīsāro, ime akusalakāraṇā”ti.	100	
PA_atk-s05_10a:1003_0	Attha paṭhamapañhe – dukkaranti chabbassāni dukkarakārikā. Atīte kassapasammāsambuddhakāle	1003	
PA_atk-s05_10a:1003_1	bodhisatto jotipālo nāma brāhmaṇamāṇavo hutvā nibbatto brāhmaṇajātivasena sāsane	1003	
PA_atk-s05_10a:1003_2	appasanno tassa bhagavato pilotikakammanissandena “kassapo bhagavā”ti sutvā “kuto	1003	
PA_atk-s05_10a:1003_3	muṇḍakassa samaṇassa bodhi, bodhi paramadullabhā”ti āha. So tena kammanissandena	1003	
PA_atk-s05_10a:1003_4	anekajātisatesu narakādidukkhamanubhavitvā tasseva bhagavato anantaraṃ teneva laddhabyākaraṇena	1003	
PA_atk-s05_10a:1003_5	kammena jātisaṃsāraṃ khepetvā pariyosāne vessantarattabhāvaṃ patvā tato cuto tusitabhavane	1003	
PA_atk-s05_10a:1003_6	nibbatto. Devatāyācanena tato cavitvā sakyakule nibbatto ñāṇassa paripākattā sakalajambudīparajjaṃ	1003	
PA_atk-s05_10a:1003_7	pahāya anomānadītīre sunisitenāsinā samakuṭakesakalāpaṃ chinditvā brahmunā ānīte	1003	
PA_atk-s05_10a:1003_8	iddhimaye kappassa saṇṭhānakāle padumagabbhe nibbatte aṭṭha parikkhāre paṭiggahetvā	1003	
PA_atk-s05_10a:1003_9	pabbajitvā bodhiñāṇadassanassa tāva aparipakkattā buddhabhāvāya maggāmaggaṃ ajānitvā	1003	
PA_atk-s05_10a:1003_10	chabbassāni uruvelajanapade ekāhāraekālopaekapuggalaekamaggaekāsanabhojanavasena	10031	
PA_atk-s05_10a:1003_11	aṭṭhicammanahārusesaṃ nimmaṃsarudhirapetarūpasadisasarīro padhānasutte vuttanayeneva	10031	
PA_atk-s05_10a:1003_12	padhānaṃ mahāvīriyaṃ dukkarakārikaṃ akāsi. So imaṃ dukkarakārikaṃ “sambodhiyā maggaṃ	10031	
PA_atk-s05_10a:1003_13	na hotī”ti cintetvā gāmanigamarājadhānīsu paṇītāhāraṃ paribhuñjitvā pīṇindriyo paripuṇṇadvattiṃsamahāpurisalakkhaṇo	10031	
PA_atk-s05_10a:1003_14	kamena bodhimaṇḍamupagantvā pañca māre jinitvā buddho jātoti.	10031	
PA_atk-s05_10a:1004	“Avacāhaṃ jotipālo, sugataṃ kassapaṃ tadā;	100	
PA_atk-s05_10a:1005	Kuto nu bodhi muṇḍassa, bodhi paramadullabhā.	100	
PA_atk-s05_10a:1006	“Tena kammavipākena, acariṃ dukkaraṃ bahuṃ;	100	
PA_atk-s05_10a:1007	Chabbassānuruvelāyaṃ, tato bodhimapāpuṇiṃ.	100	
PA_atk-s05_10a:1008	“Nāhaṃ etena maggena, pāpuṇiṃ bodhimuttamaṃ;	100	
PA_atk-s05_10a:1009	Kummaggena gavesissaṃ, pubbakammena vārito.	100	
PA_atk-s05_10a:1010	“Puññapāpaparikkhīṇo, sabbasantāpavajjito;	101	
PA_atk-s05_10a:1011	Asoko anupāyāso, nibbāyissamanāsavo”ti. ;	101	
PA_atk-s05_10a:1012_0	Dutiyapañhe – abbhakkhānanti abhi akkhānaṃ paribhāsanaṃ. Atīte kira bodhisatto suddakule	1012	
PA_atk-s05_10a:1012_1	jāto apākaṭo appasiddho munāḷi nāma dhutto hutvā paṭivasati. Tadā mahiddhiko mahānubhāvo	1012	
PA_atk-s05_10a:1012_2	surabhi nāma paccekabuddho kenaci karaṇīyena tassa samīpaṭṭhānaṃ pāpuṇi. So taṃ disvāva	1012	
PA_atk-s05_10a:1012_3	“dussīlo pāpadhammo ayaṃ samaṇo”tiādinā abbhācikkhi. So tena akusalanissandena narakādīsu	1012	
PA_atk-s05_10a:1012_4	anekavassasahassāni dukkhamanubhavitvā imasmiṃ pacchimattabhāve yadā titthiyā paṭhamataraṃ	1012	
PA_atk-s05_10a:1012_5	bhagavato tusitabhavane vasanasamaye ca pākaṭā hutvā sakalajanaṃ vañcetvā dvāsaṭṭhidiṭṭhiyo	1012	
PA_atk-s05_10a:1012_6	dīpetvā vicaranti, tadā tusitapurā cavitvā sakyarājakule nibbattitvā kamena buddho	1012	
PA_atk-s05_10a:1012_7	jāto. Titthiyā sūriyuggamane khajjopanakā viya vihatalābhasakkārā bhagavati āghātaṃ	1012	
PA_atk-s05_10a:1012_8	bandhitvā vicaranti. Tasmiṃ samaye rājagahaseṭṭhi gaṅgāya jālaṃ bandhitvā kīḷanto	1012	
PA_atk-s05_10a:1012_9	rattacandanaghaṭikaṃ disvā amhākaṃ gehe candanāni bahūni, imaṃ bhamaṃ āropetvā tena	1012	
PA_atk-s05_10a:1012_10	bhamakārehi pattaṃ likhāpetvā veḷuparamparāya laggetvā “ye imaṃ pattaṃ iddhiyā āgantvā	10121	
PA_atk-s05_10a:1012_11	gaṇhanti, tesaṃ bhattiko bhavissāmī”ti bheriṃ carāpesi.	10121	
PA_atk-s05_10a:1013_0	Tadā titthiyā “naṭṭhamhā dāni naṭṭhamhā dānī”ti mantetvā nigaṇṭho nāṭaputto sakaparisaṃ	1013	
PA_atk-s05_10a:1013_1	evamāha – “ahaṃ veḷusamīpaṃ gantvā ākāse ullaṅganākāraṃ karomi, ‘tumhe chavadārumayaṃ	1013	
PA_atk-s05_10a:1013_2	pattaṃ paṭicca mā iddhiṃ karothā’ti maṃ khandhe gahetvā vārethā”ti, te tathā gantvā tathā akaṃsu.	1013	
PA_atk-s05_10a:1014_0	Tadā piṇḍolabhāradvājo ca moggallāno ca tigāvute selapabbatamatthake ṭhatvā piṇḍapātagaṇhanatthāya	1014	
PA_atk-s05_10a:1014_1	cīvaraṃ pārupantā taṃ kolāhalaṃ suṇiṃsu. Tesu moggallāno piṇḍolabhāradvājaṃ “tvaṃ	1014	
PA_atk-s05_10a:1014_2	ākāsena gantvā taṃ pattaṃ gaṇhāhī”ti āha. So “bhante, tumheyeva bhagavatā iddhimantānaṃ	1014	
PA_atk-s05_10a:1014_3	aggaṭṭhāne ṭhapitā, tumheva gaṇhathā”ti āha. Tathāpi “mayā āṇatto tvameva gaṇhāhī”ti	1014	
PA_atk-s05_10a:1014_4	āṇatto attanā ṭhitaṃ tigāvutaṃ selapabbataṃ pādatale laggetvā ukkhaliyā pidhānaṃ	1014	
PA_atk-s05_10a:1014_5	viya sakalarājagahanagaraṃ chādesi, tadā nagaravāsino phaḷikapabbate āvutaṃ rattasuttamiva	1014	
PA_atk-s05_10a:1014_6	taṃ theraṃ passitvā “bhante bhāradvāja, amhe rakkhathā”ti ugghosayiṃsu, bhītā suppādīni	1014	
PA_atk-s05_10a:1014_7	sīse akaṃsu. Tadā thero taṃ pabbataṃ ṭhitaṭṭhāne vissajjetvā iddhiyā gantvā taṃ pattaṃ	1014	
PA_atk-s05_10a:1014_8	aggahesi, tadā nagaravāsino mahākolāhalamakaṃsu.	1014	
PA_atk-s05_10a:1015_0	Bhagavā veḷuvanārāme nisinno taṃ saddaṃ sutvā “kiṃ eso saddo”ti ānandaṃ pucchi. “Bhāradvājena,	1015	
PA_atk-s05_10a:1015_1	bhante, pattassa gahitattā santuṭṭhā nagaravāsino ukkuṭṭhisaddamakaṃsū”ti āha. Tadā	1015	
PA_atk-s05_10a:1015_2	bhagavā āyatiṃ parūpavādamocanatthaṃ taṃ pattaṃ āharāpetvā bhedāpetvā añjanupapisanaṃ	1015	
PA_atk-s05_10a:1015_3	katvā bhikkhūnaṃ dāpesi, dāpetvā ca pana “na, bhikkhave, iddhivikubbanā kātabbā,	1015	
PA_atk-s05_10a:1015_4	yo kareyya, āpatti dukkaṭassā”ti sikkhāpadaṃ paññāpesi.	1015	
PA_atk-s05_10a:1016_0	Tato titthiyā “samaṇena kira gotamena sāvakānaṃ sikkhāpadaṃ paññattaṃ, te jīvitahetupi	1016	
PA_atk-s05_10a:1016_1	taṃ nātikkamanti, mayaṃ iddhipāṭihāriyaṃ karissāmā”ti tattha tattha rāsibhūtā kolāhalamakaṃsu.	1016	
PA_atk-s05_10a:1016_2	Atha rājā bimbisāro taṃ sutvā bhagavato santikaṃ gantvā vanditvā ekamantaṃ nisinno	1016	
PA_atk-s05_10a:1016_3	bhagavantamevamāha – “titthiyā, bhante, ‘iddhipāṭihāriyaṃ karissāmā’ti ugghosentī”ti.	1016	
PA_atk-s05_10a:1016_4	“Ahampi, mahārāja, karissāmī”ti. “Nanu, bhante, bhagavatā sāvakānaṃ sikkhāpadaṃ paññatta”nti.	1016	
PA_atk-s05_10a:1016_5	“Tameva, mahārāja, pucchissāmi, tavuyyāne ambaphalādīni khādantānaṃ ‘ettako daṇḍo’ti	1016	
PA_atk-s05_10a:1016_6	daṇḍaṃ ṭhapento tavāpi ekato katvā ṭhapesī”ti. “Na mayhaṃ, bhante, daṇḍo”ti. “Evaṃ,	1016	
PA_atk-s05_10a:1016_7	mahārāja, na mayhaṃ sikkhāpadaṃ paññattaṃ atthī”ti. “Kattha, bhante, pāṭihāriyaṃ	1016	
PA_atk-s05_10a:1016_8	bhavissatī”ti? “Sāvatthiyā samīpe kaṇḍambarukkhamūle, mahārājā”ti. “Sādhu, bhante,	1016	
PA_atk-s05_10a:1016_9	taṃ passissāmā”ti. Tato titthiyā “kaṇḍambarukkhamūle kira pāṭihāriyaṃ bhavissatī”ti	1016	
PA_atk-s05_10a:1016_10	sutvā nagarassa sāmantā ambarukkhe chedāpesuṃ, nāgarā mahāaṅgaṇaṭṭhāne mañcātimañcaṃ	10161	
PA_atk-s05_10a:1016_11	aṭṭādayo bandhiṃsu, sakalajambudīpavāsino rāsibhūtā puratthimadisāyameva dvādasayojanāni	10161	
PA_atk-s05_10a:1016_12	pharitvā aṭṭhaṃsu. Sesadisāsupi tadanurūpenākārena sannipatiṃsu.	10161	
PA_atk-s05_10a:1017_0	Bhagavāpi kāle sampatte āsāḷhipuṇṇamāsiyaṃ pātova kattabbakiccaṃ niṭṭhāpetvā taṃ	1017	
PA_atk-s05_10a:1017_1	ṭhānaṃ gantvā nisīdi. Tasmiṃ khaṇe kaṇḍo nāma uyyānapālo kipillikapuṭe supakkaṃ ambaphalaṃ	1017	
PA_atk-s05_10a:1017_2	disvā “sacāhaṃ imaṃ rañño dadeyyaṃ, kahāpaṇādisāraṃ labheyyaṃ, bhagavato upanāmite	1017	
PA_atk-s05_10a:1017_3	pana idhalokaparalokesu sampatti bhavissatī”ti bhagavato upanāmesi. Bhagavā taṃ paṭiggahetvā	1017	
PA_atk-s05_10a:1017_4	ānandattheraṃ āṇāpesi – “imaṃ phalaṃ madditvā pānaṃ dehī”ti. Thero tathā akāsi. Bhagavā	1017	
PA_atk-s05_10a:1017_5	ambarasaṃ pivitvā ambaṭṭhiṃ uyyānapālassa datvā “imaṃ ropehī”ti āha. So vālukaṃ viyūhitvā	1017	
PA_atk-s05_10a:1017_6	taṃ ropesi, ānandatthero kuṇḍikāya udakaṃ āsiñci. Tasmiṃ khaṇe ambaṅkuro uṭṭhahitvā	1017	
PA_atk-s05_10a:1017_7	mahājanassa passantasseva sākhāviṭapapupphaphalapallavabharito paññāyittha. Patitaṃ	1017	
PA_atk-s05_10a:1017_8	ambaphalaṃ khādantā sakalajambudīpavāsino khayaṃ pāpetuṃ nāsakkhiṃsu.	1017	
PA_atk-s05_10a:1018_0	Atha bhagavā puratthimacakkavāḷato yāva pacchimacakkavāḷaṃ, tāva imasmiṃ cakkavāḷe	1018	
PA_atk-s05_10a:1018_1	mahāmerumuddhani ratanacaṅkamaṃ māpetvā anekaparisāhi sīhanādaṃ nadāpento dhammapadaṭṭhakathāyaṃ	1018	
PA_atk-s05_10a:1018_2	vuttanayena mahāiddhipāṭihāriyaṃ katvā titthiye madditvā te vippakāraṃ pāpetvā pāṭihīrāvasāne	1018	
PA_atk-s05_10a:1018_3	purimabuddhāciṇṇavasena tāvatiṃsabhavanaṃ gantvā tattha vassaṃvuṭṭho nirantaraṃ temāsaṃ	1018	
PA_atk-s05_10a:1018_4	abhidhammaṃ desetvā mātuppamukhānaṃ anekadevatānaṃ sotāpattimaggādhigamanaṃ katvā,	1018	
PA_atk-s05_10a:1018_5	vuṭṭhavasso devorohanaṃ katvā anekadevabrahmagaṇaparivuto saṅkassapuradvāraṃ oruyha	1018	
PA_atk-s05_10a:1018_6	lokānuggahaṃ akāsi. Tadā bhagavato lābhasakkāro jambudīpamajjhottharamāno pañcamahāgaṅgā viya ahosi.	1018	
PA_atk-s05_10a:1019_0	Atha titthiyā parihīnalābhasakkārā dukkhī dummanā pattakkhandhā adhomukhā nisīdiṃsu.	1019	
PA_atk-s05_10a:1019_1	Tadā tesaṃ upāsikā ciñcamāṇavikā nāma ativiya rūpaggappattā te tathā nisinne disvā	1019	
PA_atk-s05_10a:1019_2	“kiṃ, bhante, evaṃdukkhī dummanā nisinnā”ti pucchi. “Kiṃ pana tvaṃ, bhagini, appossukkāsī”ti?	1019	
PA_atk-s05_10a:1019_3	“Kiṃ, bhante”ti? “Bhagini, samaṇassa gotamassa uppādakālato paṭṭhāya mayaṃ hatalābhasakkārā,	1019	
PA_atk-s05_10a:1019_4	nagaravāsino amhe na kiñci maññantī”ti. “Mayā ettha kiṃ kātabba”nti? “Tayā samaṇassa	1019	
PA_atk-s05_10a:1019_5	gotamassa avaṇṇaṃ uppādetuṃ vaṭṭatī”ti. Sā “na mayhaṃ bhāro”ti vatvā tattha ussāhaṃ	1019	
PA_atk-s05_10a:1019_6	karontī vikāle jetavanavihāraṃ gantvā titthiyānaṃ upassaye vasitvā pāto nagaravāsīnaṃ	1019	
PA_atk-s05_10a:1019_7	gandhādīni gahetvā bhagavantaṃ vandanatthāya gamanasamaye jetavanā viya nikkhantā,	1019	
PA_atk-s05_10a:1019_8	“kattha sayitā”ti puṭṭhā “kiṃ tumhākaṃ mama sayitaṭṭhānenā”ti vatvā pakkāmi. Sā kamena	1019	
PA_atk-s05_10a:1019_9	gacchante kāle pucchitā “samaṇenāhaṃ gotamena ekagandhakuṭiyaṃ sayitvā nikkhantā”ti	1019	
PA_atk-s05_10a:1019_10	āha. Taṃ bālaputhujjanā saddahiṃsu, paṇḍitā sotāpannādayo na saddahiṃsu. Ekadivasaṃ	10191	
PA_atk-s05_10a:1019_11	sā dārumaṇḍalaṃ udare bandhitvā upari rattapaṭaṃ paridahitvā gantvā sarājikāya parisāya	10191	
PA_atk-s05_10a:1019_12	dhammadesanatthāya nisinnaṃ bhagavantaṃ evamāha – “bho samaṇa, tvaṃ dhammaṃ desesi,	10191	
PA_atk-s05_10a:1019_13	tuyhaṃ paṭicca uppannadārakagabbhiniyā mayhaṃ lasuṇamaricādīni na vicāresī”ti? “Tathābhāvaṃ,	10191	
PA_atk-s05_10a:1019_14	bhagini, tvañceva pajānāsi, ahañcā”ti. Sā “evameva methunasaṃsaggasamayaṃ dveyeva	10191	
PA_atk-s05_10a:1019_15	jānanti, na aññe”ti āha.	10191	
PA_atk-s05_10a:1020_0	Tasmiṃ khaṇe sakkassa paṇḍukambalasilāsanaṃ uṇhākāraṃ dassesi. Sakko āvajjento taṃ	1020	
PA_atk-s05_10a:1020_1	kāraṇaṃ ñatvā dve devaputte āṇāpesi – “tumhesu eko mūsikavaṇṇaṃ māpetvā tassā dārumaṇḍalassa	1020	
PA_atk-s05_10a:1020_2	bandhanaṃ chindatu, eko vātamaṇḍalaṃ samuṭṭhāpetvā pārutapaṭaṃ uddhaṃ khipatū”ti.	1020	
PA_atk-s05_10a:1020_3	Te gantvā tathā akaṃsu. Dārumaṇḍalaṃ patamānaṃ tassā pādapiṭṭhiṃ bhindi. Dhammasabhāyaṃ	1020	
PA_atk-s05_10a:1020_4	sannipatitā puthujjanā sabbe “are, duṭṭhacori, tvaṃ evarūpassa lokattayasāmino evarūpaṃ	1020	
PA_atk-s05_10a:1020_5	abbhakkhānaṃ akāsī”ti uṭṭhahitvā ekekamuṭṭhipahāraṃ datvā sabhāya nīhariṃsu, dassanātikkantāya	1020	
PA_atk-s05_10a:1020_6	pathavī vivaramadāsi. Tasmiṃ khaṇe avīcito jālā uṭṭhahitvā kuladattikena rattakambaleneva	1020	
PA_atk-s05_10a:1020_7	taṃ acchādetvā avīcimhi pakkhipi, bhagavato lābhasakkāro atirekataro ahosi. Tena vuttaṃ –	1020	
PA_atk-s05_10a:1021	“Sabbābhibhussa buddhassa, nando nāmāsi sāvako;	102	
PA_atk-s05_10a:1022	Taṃ abbhakkhāya niraye, ciraṃ saṃsaritaṃ mayā.	102	
PA_atk-s05_10a:1023	“Dasavassasahassāni, niraye saṃsariṃ ciraṃ;	102	
PA_atk-s05_10a:1024	Manussabhāvaṃ laddhāhaṃ, abbhakkhānaṃ bahuṃ labhiṃ.	102	
PA_atk-s05_10a:1025	“Tena kammāvasesena, ciñcamāṇavikā mamaṃ;	102	
PA_atk-s05_10a:1026	Abbhācikkhi abhūtena, janakāyassa aggato”ti. ;	102	
PA_atk-s05_10a:1027_0	Tatiyapañhe – abbhakkhānanti abhi akkhānaṃ akkosanaṃ. Atīte kira bodhisatto apākaṭajātiyaṃ	1027	
PA_atk-s05_10a:1027_1	uppanno munāḷi nāma dhutto hutvā dujjanasaṃsaggabalena surabhiṃ nāma paccekabuddhaṃ	1027	
PA_atk-s05_10a:1027_2	“dussīlo pāpadhammo ayaṃ bhikkhū”ti akkosi. So tena akusalena vacīkammena bahūni	1027	
PA_atk-s05_10a:1027_3	vassasahassāni niraye paccitvā imasmiṃ pacchimattabhāve dasapāramitāsaṃsiddhibalena	1027	
PA_atk-s05_10a:1027_4	buddho jāto lābhaggayasaggappatto ahosi. Puna titthiyā ussāhajātā – “kathaṃ nu kho	1027	
PA_atk-s05_10a:1027_5	samaṇassa gotamassa ayasaṃ uppādessāmā”ti dukkhī dummanā nisīdiṃsu. Tadā sundarī	1027	
PA_atk-s05_10a:1027_6	nāmekā paribbājikā te upasaṅkamitvā vanditvā ṭhitā tuṇhībhūte kiñci avadante disvā	1027	
PA_atk-s05_10a:1027_7	“kiṃ mayhaṃ doso”ti pucchi. “Samaṇena gotamena amhe viheṭhiyamāne tvaṃ appossukkā	1027	
PA_atk-s05_10a:1027_8	viharissasi, idaṃ tava doso”ti. “Evamahaṃ tattha kiṃ karissāmī”ti? “Tvaṃ samaṇassa	1027	
PA_atk-s05_10a:1027_9	gotamassa avaṇṇaṃ uppādetuṃ sakkhissasī”ti? “Sakkhissāmi, ayyā”ti vatvā tato paṭṭhāya	1027	
PA_atk-s05_10a:1027_10	vuttanayena diṭṭhadiṭṭhānaṃ “samaṇena gotamena ekagandhakuṭiyaṃ sayitvā nikkhantā”ti	10271	
PA_atk-s05_10a:1027_11	vatvā akkosati paribhāsati. Titthiyāpi “passatha, bho, samaṇassa gotamassa kamma”nti	10271	
PA_atk-s05_10a:1027_12	akkosanti paribhāsanti. Vuttañhetaṃ –	10271	
PA_atk-s05_10a:1028	“Munāḷi nāmahaṃ dhutto, pubbe aññāsu jātisu;	102	
PA_atk-s05_10a:1029	Paccekabuddhaṃ surabhiṃ, abbhācikkhiṃ adūsakaṃ.	102	
PA_atk-s05_10a:1030	“Tena kammavipākena, niraye saṃsariṃ ciraṃ;	103	
PA_atk-s05_10a:1031	Bahū vassasahassāni, dukkhaṃ vedesi vedanaṃ.	103	
PA_atk-s05_10a:1032	“Tena kammāvasesena, idha pacchimake bhave;	103	
PA_atk-s05_10a:1033	Abbhakkhānaṃ mayā laddhaṃ, sundarikāya kāraṇā”ti. ;	103	
PA_atk-s05_10a:1034_0	Catutthapañhe – abbhakkhānaṃ abhi visesena akkosanaṃ paribhāsanaṃ. Atīte kira bodhisatto	1034	
PA_atk-s05_10a:1034_1	brāhmaṇakule uppanno bahussuto bahūhi sakkato pūjito tāpasapabbajjaṃ pabbajitvā himavante	1034	
PA_atk-s05_10a:1034_2	vanamūlaphalāhāro bahumāṇave mante vācento vāsaṃ kappesi. Eko pañcābhiññāaṭṭhasamāpattilābhī	1034	
PA_atk-s05_10a:1034_3	tāpaso tassa santikaṃ agamāsi. So taṃ disvāva issāpakato taṃ adūsakaṃ isiṃ “kāmabhogī	1034	
PA_atk-s05_10a:1034_4	kuhako ayaṃ isī”ti abbhācikkhi, attano sisse ca āha – “ayaṃ isi evarūpo anācārako”ti.	1034	
PA_atk-s05_10a:1034_5	Tepi tatheva akkosiṃsu paribhāsiṃsu. So tena akusalakammavipākena vassasahassāni	1034	
PA_atk-s05_10a:1034_6	niraye dukkhamanubhavitvā imasmiṃ pacchimattabhāve buddho hutvā lābhaggayasaggappatto	1034	
PA_atk-s05_10a:1034_7	ākāse puṇṇacando viya pākaṭo jāto. Tatheva titthiyā abbhakkhānenapi asantuṭṭhā punapi	1034	
PA_atk-s05_10a:1034_8	sundariyā abbhakkhānaṃ kāretvā surādhutte pakkosāpetvā lañjaṃ datvā “tumhe sundariṃ	1034	
PA_atk-s05_10a:1034_9	māretvā jetavanadvārasamīpe mālākacavarena chādethā”ti āṇāpesuṃ. Te tathā kariṃsu.	1034	
PA_atk-s05_10a:1034_10	Tato titthiyā “sundariṃ na passāmā”ti rañño ārocesuṃ. Rājā “pariyesathā”ti āha. Te	10341	
PA_atk-s05_10a:1034_11	attanā pātitaṭṭhānato gahetvā mañcakaṃ āropetvā rañño dassetvā “passatha, bho, samaṇassa	10341	
PA_atk-s05_10a:1034_12	gotamassa sāvakānaṃ kamma”nti bhagavato bhikkhusaṅghassa ca sakalanagare avaṇṇaṃ	10341	
PA_atk-s05_10a:1034_13	ugghosentā vicariṃsu. Sundariṃ āmakasusāne aṭṭake ṭhapesuṃ. Rājā “sundarimārake pariyesathā”ti	10341	
PA_atk-s05_10a:1034_14	āṇāpesi. Tadā dhuttā suraṃ pivitvā “tvaṃ sundariṃ māresi, tvaṃ māresī”ti kalahaṃ	10341	
PA_atk-s05_10a:1034_15	kariṃsu. Rājapurisā te dhutte gahetvā rañño dassesuṃ. Rājā “kiṃ, bhaṇe, tumhehi sundarī	10341	
PA_atk-s05_10a:1034_16	māritā”ti? “Āma, devā”ti. “Kehi āṇattā”ti? “Titthiyehi, devā”ti. Rājā titthiye āharāpetvā	10341	
PA_atk-s05_10a:1034_17	bandhāpetvā “gacchatha, bhaṇe, ‘buddhassa avaṇṇatthāya amhehi sayameva sundarī mārāpitā,	10341	
PA_atk-s05_10a:1034_18	bhagavā tassa sāvakā ca akārakā’ti ugghosathā”ti āha. Te tathā akaṃsu. Sakalanagaravāsino	10341	
PA_atk-s05_10a:1034_19	nikkaṅkhā ahesuṃ. Rājā titthiye ca dhutte ca mārāpetvā chaḍḍāpeti. Tato bhagavato	10341	
PA_atk-s05_10a:1034_20	bhiyyosomattāya lābhasakkāro vaḍḍhi. Tena vuttaṃ –	10342	
PA_atk-s05_10a:1035	“Brāhmaṇo sutavā āsiṃ, ahaṃ sakkatapūjito;	103	
PA_atk-s05_10a:1036	Mahāvane pañcasate, mante vācemi māṇave.	103	
PA_atk-s05_10a:1037	“Tatthāgato isi bhīmo, pañcābhiñño mahiddhiko;	103	
PA_atk-s05_10a:1038	Tañcāhaṃ āgataṃ disvā, abbhācikkhiṃ adūsakaṃ.	103	
PA_atk-s05_10a:1039	“Tatohaṃ avacaṃ sisse, kāmabhogī ayaṃ isi;	103	
PA_atk-s05_10a:1040	Mayhampi bhāsamānassa, anumodiṃsu māṇavā.	104	
PA_atk-s05_10a:1041	“Tato māṇavakā sabbe, bhikkhamānaṃ kule kule;	104	
PA_atk-s05_10a:1042	Mahājanassa āhaṃsu, kāmabhogī ayaṃ isi.	104	
PA_atk-s05_10a:1043	“Tena kammavipākena, pañcabhikkhusatā ime;	104	
PA_atk-s05_10a:1044	Abbhakkhānaṃ labhuṃ sabbe, sundarikāya kāraṇā”ti. ;	104	
PA_atk-s05_10a:1045_0	Pañcame pañhe – silāvedhoti āhatacitto silaṃ pavijjhi. Atīte kira bodhisatto ca kaniṭṭhabhātā	1045	
PA_atk-s05_10a:1045_1	ca ekapituputtā ahesuṃ. Te pitu accayena dāse paṭicca kalahaṃ karontā aññamaññaṃ	1045	
PA_atk-s05_10a:1045_2	viruddhā ahesuṃ. Bodhisatto attano balavabhāvena kaniṭṭhabhātaraṃ ajjhottharitvā	1045	
PA_atk-s05_10a:1045_3	tassupari pāsāṇaṃ pavijjhesi. So tena kammavipākena narakādīsu anekavassasahassāni	1045	
PA_atk-s05_10a:1045_4	dukkhamanubhavitvā imasmiṃ pacchimattabhāve buddho jāto. Devadatto rāhulakumārassa	1045	
PA_atk-s05_10a:1045_5	mātulo pubbe serivāṇijakāle bodhisattena saddhiṃ vāṇijo ahosi, te ekaṃ paṭṭanagāmaṃ	1045	
PA_atk-s05_10a:1045_6	patvā “tvaṃ ekavīthiṃ gaṇhāhi, ahampi ekavīthiṃ gaṇhāmī”ti dvepi paviṭṭhā. Tesu devadattassa	1045	
PA_atk-s05_10a:1045_7	paviṭṭhavīthiyaṃ jiṇṇaseṭṭhibhariyā ca nattā ca dveyeva ahesuṃ, tesaṃ mahantaṃ suvaṇṇathālakaṃ	1045	
PA_atk-s05_10a:1045_8	malaggahitaṃ bhājanantare ṭhapitaṃ hoti, taṃ suvaṇṇathālakabhāvaṃ ajānantī “imaṃ	1045	
PA_atk-s05_10a:1045_9	thālakaṃ gahetvā piḷandhanaṃ dethā”ti āha. So taṃ gahetvā sūciyā lekhaṃ kaḍḍhitvā	1045	
PA_atk-s05_10a:1045_10	suvaṇṇathālakabhāvaṃ ñatvā “thokaṃ datvā gaṇhissāmī”ti cintetvā gato. Atha bodhisattaṃ	10451	
PA_atk-s05_10a:1045_11	dvārasamīpaṃ āgataṃ disvā “nattā, ayye, mayhaṃ kacchapuṭaṃ piḷandhanaṃ dethā”ti.	10451	
PA_atk-s05_10a:1045_12	Sā taṃ pakkosāpetvā nisīdāpetvā taṃ thālakaṃ datvā “imaṃ gahetvā mayhaṃ nattāya kacchapuṭaṃ	10451	
PA_atk-s05_10a:1045_13	piḷandhanaṃ dethā”ti. Bodhisatto taṃ gahetvā suvaṇṇathālakabhāvaṃ ñatvā “tena vañcitā”ti	10451	
PA_atk-s05_10a:1045_14	ñatvā attano pasibbakāya ṭhapitaaṭṭhakahāpaṇe avasesabhaṇḍañca datvā kacchapuṭaṃ	10451	
PA_atk-s05_10a:1045_15	piḷandhanaṃ kumārikāya hatthe piḷandhāpetvā agamāsi. So vāṇijo punāgantvā pucchi.	10451	
PA_atk-s05_10a:1045_16	“Tāta, tvaṃ na gaṇhittha, mayhaṃ putto idañcidañca datvā taṃ gahetvā gato”ti. So	10451	
PA_atk-s05_10a:1045_17	taṃ sutvāva hadayena phālitena viya dhāvitvā anubandhi. Bodhisatto nāvaṃ āruyha pakkhandi.	10451	
PA_atk-s05_10a:1045_18	So “tiṭṭha, mā palāyi mā palāyī”ti vatvā “nibbattanibbattabhave taṃ nāsetuṃ samattho	10451	
PA_atk-s05_10a:1045_19	bhaveyya”nti patthanaṃ akāsi.	10451	
PA_atk-s05_10a:1046_0	So patthanāvasena anekesu jātisatasahassesu aññamaññaṃ viheṭhetvā imasmiṃ attabhāve	1046	
PA_atk-s05_10a:1046_1	sakyakule nibbattitvā kamena bhagavati sabbaññutaṃ patvā rājagahe viharante anuruddhādīhi	1046	
PA_atk-s05_10a:1046_2	saddhiṃ bhagavato santikaṃ gantvā pabbajitvā jhānalābhī hutvā pākaṭo bhagavantaṃ	1046	
PA_atk-s05_10a:1046_3	varaṃ yāci – “bhante, sabbo bhikkhusaṅgho piṇḍapātikādīni terasa dhutaṅgāni samādiyatu,	1046	
PA_atk-s05_10a:1046_4	sakalo bhikkhusaṅgho mama bhāro hotū”ti. Bhagavā na anujāni. Devadatto veraṃ bandhitvā	1046	
PA_atk-s05_10a:1046_5	parihīnajjhāno bhagavantaṃ māretukāmo ekadivasaṃ vebhārapabbatapāde ṭhitassa bhagavato	1046	
PA_atk-s05_10a:1046_6	upari ṭhito pabbatakūṭaṃ paviddhesi. Bhagavato ānubhāvena aparo pabbatakūṭo taṃ patamānaṃ	1046	
PA_atk-s05_10a:1046_7	sampaṭicchi. Tesaṃ ghaṭṭanena uṭṭhitā papaṭikā āgantvā bhagavato pādapiṭṭhiyaṃ pahari. Tena vuttaṃ –	1046	
PA_atk-s05_10a:1047	“Vemātubhātaraṃ pubbe, dhanahetu haniṃ ahaṃ;	104	
PA_atk-s05_10a:1048	Pakkhipiṃ giriduggasmiṃ, silāya ca apiṃsayiṃ.	104	
PA_atk-s05_10a:1049	“Tena kammavipākena, devadatto silaṃ khipi;	104	
PA_atk-s05_10a:1050	Aṅguṭṭhaṃ piṃsayī pāde, mama pāsāṇasakkharā”ti. ;	105	
PA_atk-s05_10a:1051_0	Chaṭṭhapañhe – sakalikāvedhoti sakalikāya ghaṭṭanaṃ. Atīte kira bodhisatto ekasmiṃ	1051	
PA_atk-s05_10a:1051_1	kule nibbatto daharakāle mahāvīthiyaṃ kīḷamāno vīthiyaṃ piṇḍāya caramānaṃ paccekabuddhaṃ	1051	
PA_atk-s05_10a:1051_2	disvā “ayaṃ muṇḍako samaṇo kuhiṃ gacchatī”ti pāsāṇasakalikaṃ gahetvā tassa pādapiṭṭhiyaṃ	1051	
PA_atk-s05_10a:1051_3	khipi. Pādapiṭṭhicammaṃ chinditvā ruhiraṃ nikkhami. So tena pāpakammena anekavassasahassāni	1051	
PA_atk-s05_10a:1051_4	niraye mahādukkhaṃ anubhavitvā buddhabhūtopi kammapilotikavasena pādapiṭṭhiyaṃ pāsāṇasakalikaghaṭṭanena	1051	
PA_atk-s05_10a:1051_5	ruhiruppādaṃ labhi. Tena vuttaṃ –	1051	
PA_atk-s05_10a:1052	“Purehaṃ dārako hutvā, kīḷamāno mahāpathe;	105	
PA_atk-s05_10a:1053	Paccekabuddhaṃ disvāna, magge sakalikaṃ khipiṃ.	105	
PA_atk-s05_10a:1054	“Tena kammavipākena, idha pacchimake bhave;	105	
PA_atk-s05_10a:1055	Vadhatthaṃ maṃ devadatto, abhimāre payyojayī”ti. ;	105	
PA_atk-s05_10a:1056_0	Sattamapañhe – nāḷāgirīti dhanapālako hatthī māraṇatthāya pesito. Atīte kira bodhisatto	1056	
PA_atk-s05_10a:1056_1	hatthigopako hutvā nibbatto hatthiṃ āruyha vicaramāno mahāpathe paccekabuddhaṃ disvā	1056	
PA_atk-s05_10a:1056_2	“kuto āgacchati ayaṃ muṇḍako”ti āhatacitto khilajāto hatthinā āsādesi. So tena kammena	1056	
PA_atk-s05_10a:1056_3	apāyesu anekavassasahassāni dukkhaṃ anubhavitvā pacchimattabhāve buddho jāto. Devadatto	1056	
PA_atk-s05_10a:1056_4	ajātasatturājānaṃ sahāyaṃ katvā “tvaṃ, mahārāja, pitaraṃ ghātetvā rājā hohi, ahaṃ	1056	
PA_atk-s05_10a:1056_5	buddhaṃ māretvā buddho bhavissāmī”ti saññāpetvā ekadivasaṃ rañño anuññātāya hatthisālaṃ	1056	
PA_atk-s05_10a:1056_6	gantvā – “sve tumhe nāḷāgiriṃ soḷasasurāghaṭe pāyetvā bhagavato piṇḍāya caraṇavelāyaṃ	1056	
PA_atk-s05_10a:1056_7	pesethā”ti hatthigopake āṇāpesi. Sakalanagaraṃ mahākolāhalaṃ ahosi, “buddhanāgena	1056	
PA_atk-s05_10a:1056_8	hatthināgassa yuddhaṃ passissāmā”ti ubhato rājavīthiyaṃ mañcātimañcaṃ bandhitvā pātova	1056	
PA_atk-s05_10a:1056_9	sannipatiṃsu. Bhagavāpi katasarīrapaṭijaggano bhikkhusaṅghaparivuto rājagahaṃ piṇḍāya	1056	
PA_atk-s05_10a:1056_10	pāvisi. Tasmiṃ khaṇe vuttaniyāmeneva nāḷāgiriṃ vissajjesuṃ. So vīthicaccarādayo vidhamento	10561	
PA_atk-s05_10a:1056_11	āgacchati. Tadā ekā itthī dārakaṃ gahetvā vīthito vīthiṃ gacchati, hatthī taṃ itthiṃ	10561	
PA_atk-s05_10a:1056_12	disvā anubandhi. Bhagavā “nāḷāgiri, na taṃ hanatthāya pesito, idhāgacchāhī”ti āha.	10561	
PA_atk-s05_10a:1056_13	So taṃ saddaṃ sutvā bhagavantābhimukho dhāvi. Bhagavā aparimāṇesu cakkavāḷesu anantasattesu	10561	
PA_atk-s05_10a:1056_14	pharaṇārahaṃ mettaṃ ekasmiṃyeva nāḷāgirimhi phari. So bhagavato mettāya phuṭo nibbhayo	10561	
PA_atk-s05_10a:1056_15	hutvā bhagavato pādamūle nipati. Bhagavā tassa matthake hatthaṃ ṭhapesi. Tadā devabrahmādayo	10561	
PA_atk-s05_10a:1056_16	acchariyabbhutajātacittā pupphaparāgādīhi pūjesuṃ. Sakalanagare jaṇṇukamattā dhanarāsayo	10561	
PA_atk-s05_10a:1056_17	ahesuṃ. Rājā “pacchimadvāre dhanāni nagaravāsīnaṃ hontu, puratthimadvāre dhanāni	10561	
PA_atk-s05_10a:1056_18	rājabhaṇḍāgāre hontū”ti bheriṃ carāpesi. Sabbe tathā kariṃsu. Tadā nāḷāgiri dhanapālo	10561	
PA_atk-s05_10a:1056_19	nāma ahosi. Bhagavā veḷuvanārāmaṃ agamāsi. Tena vuttaṃ –	10561	
PA_atk-s05_10a:1057	“Hatthāroho pure āsiṃ, paccekamunimuttamaṃ;	105	
PA_atk-s05_10a:1058	Piṇḍāya vicarantaṃ taṃ, āsādesiṃ gajenahaṃ.	105	
PA_atk-s05_10a:1059	“Tena kammavipākena, bhanto nāḷāgirī gajo;	105	
PA_atk-s05_10a:1060	Giribbaje puravare, dāruṇo samupāgamī”ti. ;	106	
PA_atk-s05_10a:1061_0	Aṭṭhamapañhe – satthacchedoti satthena gaṇḍaphālanaṃ kuṭhārāya satthena chedo. Atīte	1061	
PA_atk-s05_10a:1061_1	kira bodhisatto paccantadese rājā ahosi. So dujjanasaṃsaggavasena paccantadese vāsavasena	1061	
PA_atk-s05_10a:1061_2	ca dhutto sāhasiko ekadivasaṃ khaggahattho pattikova nagare vicaranto nirāparādhe	1061	
PA_atk-s05_10a:1061_3	jane khaggena phālento agamāsi. So tena pāpakammavipākena bahūni vassasahassāni niraye	1061	
PA_atk-s05_10a:1061_4	paccitvā tiracchānādīsu dukkhamanubhavitvā pakkāvasesena pacchimattabhāve buddhabhūtopi	1061	
PA_atk-s05_10a:1061_5	heṭṭhā vuttanayena devadattena khittapāsāṇasakkhalikapahārena uṭṭhitagaṇḍo ahosi.	1061	
PA_atk-s05_10a:1061_6	Jīvako mettacittena taṃ gaṇḍaṃ phālesi. Vericittassa devadattassa ruhiruppādakammaṃ	1061	
PA_atk-s05_10a:1061_7	anantarikaṃ ahosi, mettacittassa jīvakassa gaṇḍaphālanaṃ puññameva ahosi. Tena vuttaṃ –	1061	
PA_atk-s05_10a:1062	“Rājāhaṃ pattiko āsiṃ, sattiyā purise haniṃ;	106	
PA_atk-s05_10a:1063	Tena kammavipākena, niraye paccisaṃ bhusaṃ.	106	
PA_atk-s05_10a:1064	“Kammuno tassa sesena, idāni sakalaṃ mama;	106	
PA_atk-s05_10a:1065	Pāde chaviṃ pakappesi, na hi kammaṃ vinassatī”ti. ;	106	
PA_atk-s05_10a:1066_0	Navame pañhe – “sīsadukkhanti sīsābādho sīsavedanā. Atīte kira bodhisatto kevaṭṭagāme	1066	
PA_atk-s05_10a:1066_1	kevaṭṭo hutvā nibbatti. So ekadivasaṃ kevaṭṭapurisehi saddhiṃ macchamāraṇaṭṭhānaṃ	1066	
PA_atk-s05_10a:1066_2	gantvā macche mārente disvā tattha somanassaṃ uppādesi, sahagatāpi tatheva somanassaṃ	1066	
PA_atk-s05_10a:1066_3	uppādayiṃsu. So tena akusalakammena caturāpāye dukkhamanubhavitvā imasmiṃ pacchimattabhāve	1066	
PA_atk-s05_10a:1066_4	tehi purisehi saddhiṃ sakyarājakule nibbattitvā kamena buddhattaṃ pattopi sayaṃ sīsābādhaṃ	1066	
PA_atk-s05_10a:1066_5	paccanubhosi. Te ca sakyarājāno dhammapadaṭṭhakathāyaṃ vuttanayena viḍaḍūbhasaṅgāme	1066	
PA_atk-s05_10a:1066_6	sabbe vināsaṃ pāpuṇiṃsu. Tena vuttaṃ –	1066	
PA_atk-s05_10a:1067	“Ahaṃ kevaṭṭagāmasmiṃ, ahuṃ kevaṭṭadārako;	106	
PA_atk-s05_10a:1068	Macchake ghātite disvā, janayiṃ somanassakaṃ.	106	
PA_atk-s05_10a:1069	“Tena kammavipākena, sīsadukkhaṃ ahū mama;	106	
PA_atk-s05_10a:1070	Sabbe sakkā ca haññiṃsu, yadā hani viṭaṭūbho”ti. ;	107	
PA_atk-s05_10a:1071_0	Dasamapañhe – yavakhādananti verañjāyaṃ yavataṇḍulakhādanaṃ. Atīte kira bodhisatto	1071	
PA_atk-s05_10a:1071_1	aññatarasmiṃ kule nibbatto jātivasena ca andhabālabhāvena ca phussassa bhagavato	1071	
PA_atk-s05_10a:1071_2	sāvake madhurannapāne sālibhojanādayo ca bhuñjamāne disvā “are muṇḍakasamaṇā, yavaṃ	1071	
PA_atk-s05_10a:1071_3	khādatha, mā sālibhojanaṃ bhuñjathā”ti akkosi. So tena akusalakammavipākena anekavassasahassāni	1071	
PA_atk-s05_10a:1071_4	caturāpāye dukkhamanubhavitvā imasmiṃ pacchimattabhāve kamena buddhattaṃ patvā lokasaṅgahaṃ	1071	
PA_atk-s05_10a:1071_5	karonto gāmanigamarājadhānīsu caritvā ekasmiṃ samaye verañjabrāhmaṇagāmasamīpe sākhāviṭapasampannaṃ	1071	
PA_atk-s05_10a:1071_6	pucimandarukkhamūlaṃ pāpuṇi. Verañjabrāhmaṇo bhagavantaṃ upasaṅkamitvā anekapariyāyena	1071	
PA_atk-s05_10a:1071_7	bhagavantaṃ jinituṃ asakkonto sotāpanno hutvā “bhante, idheva vassaṃ upagantuṃ vaṭṭatī”ti	1071	
PA_atk-s05_10a:1071_8	ārocesi. Bhagavā tuṇhībhāvena adhivāsesi. Atha punadivasato paṭṭhāya māro pāpimā	1071	
PA_atk-s05_10a:1071_9	sakalaverañjabrāhmaṇagāmavāsīnaṃ mārāvaṭṭanaṃ akāsi. Piṇḍāya paviṭṭhassa bhagavato	1071	
PA_atk-s05_10a:1071_10	mārāvaṭṭanavasena ekopi kaṭacchubhikkhāmattaṃ dātā nāhosi. Bhagavā tucchapattova	10711	
PA_atk-s05_10a:1071_11	bhikkhusaṅghaparivuto punāgañchi. Tasmiṃ evaṃ āgate tattheva nivuṭṭhā assavāṇijā	10711	
PA_atk-s05_10a:1071_12	taṃ divasaṃ dānaṃ datvā tato paṭṭhāya bhagavantaṃ pañcasatabhikkhuparivāraṃ nimantetvā	10711	
PA_atk-s05_10a:1071_13	pañcannaṃ assasatānaṃ bhattato vibhāgaṃ katvā yavaṃ koṭṭetvā bhikkhūnaṃ pattesu pakkhipiṃsu.	10711	
PA_atk-s05_10a:1071_14	Sakalassa sahassacakkavāḷadevatā sujātāya pāyāsapacanadivase viya dibbojaṃ pakkhipiṃsu.	10711	
PA_atk-s05_10a:1071_15	Bhagavā paribhuñji, evaṃ temāsaṃ yavaṃ paribhuñji. Temāsaccayena mārāvaṭṭane vigate	10711	
PA_atk-s05_10a:1071_16	pavāraṇādivase verañjo brāhmaṇo saritvā mahāsaṃvegappatto buddhappamukhassa bhikkhusaṅghassa	10711	
PA_atk-s05_10a:1071_17	mahādānaṃ datvā vanditvā khamāpesi. Tena vuttaṃ –	10711	
PA_atk-s05_10a:1072	“Phussassāhaṃ pāvacane, sāvake paribhāsayiṃ;	107	
PA_atk-s05_10a:1073	Yavaṃ khādatha bhuñjatha, mā ca bhuñjatha sālayo.	107	
PA_atk-s05_10a:1074	“Tena kammavipākena, temāsaṃ khāditaṃ yavaṃ;	107	
PA_atk-s05_10a:1075	Nimantito brāhmaṇena, verañjāyaṃ vasiṃ tadā”ti. ;	107	
PA_atk-s05_10a:1076_0	Ekādasamapañhe – piṭṭhidukkhanti piṭṭhiābādho. Atīte kira bodhisatto gahapatikule	1076	
PA_atk-s05_10a:1076_1	nibbatto thāmasampanno kiñci rassadhātuko ahosi. Tena samayena eko mallayuddhayodho	1076	
PA_atk-s05_10a:1076_2	sakalajambudīpe gāmanigamarājadhānīsu mallayuddhe vattamāne purise pātetvā jayappatto	1076	
PA_atk-s05_10a:1076_3	kamena bodhisattassa vasananagaraṃ patvā tasmimpi jane pātetvā gantumāraddho. Tadā	1076	
PA_atk-s05_10a:1076_4	bodhisatto “mayhaṃ vasanaṭṭhāne esa jayaṃ patvā gacchatī”ti tattha nagaramaṇḍalamāgamma	1076	
PA_atk-s05_10a:1076_5	appoṭetvā āgaccha mayā saddhiṃ yujjhitvā gacchāti. So hasitvā “ahaṃ mahante purise	1076	
PA_atk-s05_10a:1076_6	pātesiṃ, ayaṃ rassadhātuko vāmanako mama ekahatthassāpi nappahotī”ti appoṭetvā naditvā	1076	
PA_atk-s05_10a:1076_7	āgacchi. Te ubhopi aññamaññaṃ hatthaṃ parāmasiṃsu, bodhisatto taṃ ukkhipitvā ākāse	1076	
PA_atk-s05_10a:1076_8	bhamitvā bhūmiyaṃ pātento khandhaṭṭhiṃ bhinditvā pātesi. Sakalanagaravāsino ukkuṭṭhiṃ	1076	
PA_atk-s05_10a:1076_9	karontā appoṭetvā vatthābharaṇādīhi bodhisattaṃ pūjesuṃ. Bodhisatto taṃ mallayodhaṃ	1076	
PA_atk-s05_10a:1076_10	ujuṃ sayāpetvā khandhaṭṭhiṃ ujukaṃ katvā “gaccha ito paṭṭhāya evarūpaṃ mā karosī”ti	10761	
PA_atk-s05_10a:1076_11	vatvā uyyojesi. So tena kammavipākena nibbattanibbattabhave sarīrasīsādi dukkhamanubhavitvā	10761	
PA_atk-s05_10a:1076_12	imasmiṃ pacchimattabhāve buddhabhūtopi piṭṭhirujādidukkhamanubhosi. Tasmā kadāci	10761	
PA_atk-s05_10a:1076_13	piṭṭhidukkhe uppanne sāriputtamoggallāne “ito paṭṭhāya dhammaṃ desethā”ti vatvā sayaṃ	10761	
PA_atk-s05_10a:1076_14	sugatacīvaraṃ paññāpetvā sayati, kammapilotikaṃ nāma buddhamapi na muñcati. Vuttañhetaṃ –	10761	
PA_atk-s05_10a:1077	“Nibbuddhe vattamānamhi, mallaputtaṃ niheṭhayiṃ;	107	
PA_atk-s05_10a:1078	Tena kammavipākena, piṭṭhidukkhaṃ ahū mamā”ti. ;	107	
PA_atk-s05_10a:1079_0	Dvādasamapañhe – atisāroti lohitapakkhandikāvirecanaṃ. Atīte kira bodhisatto gahapatikule	1079	
PA_atk-s05_10a:1079_1	nibbatto vejjakammena jīvikaṃ kappesi. So ekaṃ seṭṭhiputtaṃ rogena vicchitaṃ tikicchanto	1079	
PA_atk-s05_10a:1079_2	bhesajjaṃ katvā tikicchitvā tassa deyyadhammadāne pamādamāgamma aparaṃ osadhaṃ datvā	1079	
PA_atk-s05_10a:1079_3	vamanavirecanaṃ akāsi. Seṭṭhi bahudhanaṃ adāsi. So tena kammavipākena nibbattanibbattabhave	1079	
PA_atk-s05_10a:1079_4	lohitapakkhandikābādhena vicchito ahosi. Imasmimpi pacchimattabhāve parinibbānasamaye	1079	
PA_atk-s05_10a:1079_5	cundena kammāraputtena pacitasūkaramaddavassa sakalacakkavāḷadevatāhi pakkhittadibbojena	1079	
PA_atk-s05_10a:1079_6	āhārena saha bhuttakkhaṇe lohitapakkhandikāvirecanaṃ ahosi. Koṭisatasahassānaṃ hatthīnaṃ	1079	
PA_atk-s05_10a:1079_7	balaṃ khayamagamāsi. Bhagavā visākhapuṇṇamāyaṃ kusinārāyaṃ parinibbānatthāya gacchanto	1079	
PA_atk-s05_10a:1079_8	anekesu ṭhānesu nisīdanto pipāsito pānīyaṃ pivitvā mahādukkhena kusināraṃ patvā paccūsasamaye	1079	
PA_atk-s05_10a:1079_9	parinibbāyi. Kammapilotikaṃ evarūpaṃ lokattayasāmimpi na vijahati. Tena vuttaṃ –	1079	
PA_atk-s05_10a:1080	“Tikicchako ahaṃ āsiṃ, seṭṭhiputtaṃ virecayiṃ;	108	
PA_atk-s05_10a:1081	Tena kammavipākena, hoti pakkhandikā mamāti.	108	
PA_atk-s05_10a:1082	“Evaṃ jino viyākāsi, bhikkhusaṅghassa aggato;	108	
PA_atk-s05_10a:1083	Sabbābhiññābalappatto, anotatte mahāsare”ti. ;	108	
PA_atk-s05_10a:1084_0	Evaṃ paṭiññātapañhānaṃ, mātikāṭhapanavasena akusalāpadānaṃ samattaṃ nāma hotīti vuttaṃ	1084	
PA_atk-s05_10a:1084_1	itthaṃ sudanti itthaṃ iminā pakārena heṭṭhā vuttanayena. Sudanti nipāto padapūraṇatthe	1084	
PA_atk-s05_10a:1084_2	āgato. Bhagavā bhāgyasampanno pūritapāramimahāsatto –	1084	
PA_atk-s05_10a:1085	“Bhāgyavā bhaggavā yutto, bhagehi ca vibhattavā;	108	
PA_atk-s05_10a:1086	Bhattavā vantagamano, bhavesu bhagavā tato”ti. –	108	
PA_atk-s05_10a:1087_0	Evamādiguṇayutto devātidevo sakkātisakko brahmātibrahmā buddhātibuddho so mahākāruṇiko	1087	
PA_atk-s05_10a:1087_1	bhagavā attano buddhacariyaṃ buddhakāraṇaṃ sambhāvayamāno pākaṭaṃ kurumāno buddhāpadāniyaṃ	1087	
PA_atk-s05_10a:1087_2	nāma buddhakāraṇapakāsakaṃ nāma dhammapariyāyaṃ dhammadesanaṃ suttaṃ abhāsittha kathesīti.	1087	
PA_atk-s05_10a:1088	Iti visuddhajanavilāsiniyā apadāna-aṭṭhakathāya	108	
PA_atk-s05_10a:1089	Buddhaapadānasaṃvaṇṇanā samattā.	108	
PA_atk-s05_10a:1090	2.Paccekabuddhaapadānavaṇṇanā	109	
PA_atk-s05_10a:1091_0	Tato anantaraṃ apadānaṃ saṅgāyanto “paccekabuddhāpadānaṃ, āvuso ānanda, bhagavatā	1091	
PA_atk-s05_10a:1091_1	kattha paññatta”nti puṭṭho “atha paccekabuddhāpadānaṃ suṇāthā”ti āha. Tesaṃ apadānattho heṭṭhā vuttoyeva.	1091	
PA_atk-s05_10a:1092_0	83. “Suṇāthā”ti vuttapadaṃ uppattinibbattivasena pakāsento “tathāgataṃ jetavane vasanta”ntiādimāha.	1092	
PA_atk-s05_10a:1092_1	Tattha jetakumārassa nāmavasena tathāsaññite vihāre catūhi iriyāpathavihārehi dibbabrahmaariyavihārehi	1092	
PA_atk-s05_10a:1092_2	vā vasantaṃ viharantaṃ yathā purimakā vipassiādayo buddhā samattiṃsapāramiyo pūretvā	1092	
PA_atk-s05_10a:1092_3	āgatā, tathā amhākampi bhagavā āgatoti tathāgato. Taṃ tathāgataṃ jetavane vasantanti	1092	
PA_atk-s05_10a:1092_4	sambandho. Vedehamunīti vedeharaṭṭhe jātā vedehī, vedehiyā putto vedehiputto. Monaṃ	1092	
PA_atk-s05_10a:1092_5	vuccati ñāṇaṃ, tena ito gato pavattoti muni. Vedehiputto ca so muni ceti “vedehiputtamunī”ti	1092	
PA_atk-s05_10a:1092_6	vattabbe “vaṇṇāgamo”tiādinā niruttinayena i-kārassa attaṃ putta-saddassa ca lopaṃ	1092	
PA_atk-s05_10a:1092_7	katvā “vedehamunī”ti vuttaṃ. “Etadaggaṃ, bhikkhave, mama sāvakānaṃ bhikkhūnaṃ satimantānaṃ	1092	
PA_atk-s05_10a:1092_8	dhitimantānaṃ gatimantānaṃ bahussutānaṃ upaṭṭhākānaṃ yadidaṃ ānando”ti etadagge ṭhapito	1092	
PA_atk-s05_10a:1092_9	āyasmā ānando nataṅgo namanakāyaṅgo añjaliko hutvā “bhante, paccekabuddhā nāma kīdisā	1092	
PA_atk-s05_10a:1092_10	hontī”ti apucchīti sambandho. Te paccekabuddhā kehi hetubhi kehi kāraṇehi bhavanti	10921	
PA_atk-s05_10a:1092_11	uppajjanti. Vīrāti bhagavantaṃ ālapati.	10921	
PA_atk-s05_10a:1093_0	84-85. Tato paraṃ vissajjitākāraṃ dassento “tadāha sabbaññuvaro mahesī”tiādimāha.	1093	
PA_atk-s05_10a:1093_1	Sabbaṃ atītādibhedaṃ hatthāmalakaṃ viya jānātīti sabbaññū, sabbaññū ca so varo uttamo	1093	
PA_atk-s05_10a:1093_2	ceti sabbaññuvaro. Mahantaṃ sīlakkhandhaṃ, samādhikkhandhaṃ, paññākkhandhaṃ, vimuttikkhandhaṃ,	1093	
PA_atk-s05_10a:1093_3	mahantaṃ vimuttiñāṇadassanakkhandhaṃ esati gavesatīti mahesi. Ānandabhaddaṃ madhurena	1093	
PA_atk-s05_10a:1093_4	sarena tadā tasmiṃ pucchitakāle āha kathesīti sambandho. Bho ānanda, ye paccekabuddhā	1093	
PA_atk-s05_10a:1093_5	pubbabuddhesu pubbesu atītabuddhesu katādhikārā katapuññasambhārā jinasāsanesu aladdhamokkhā	1093	
PA_atk-s05_10a:1093_6	appattanibbānā. Te sabbe paccekabuddhā dhīrā idha imasmiṃ loke saṃvegamukhena ekapuggalaṃ	1093	
PA_atk-s05_10a:1093_7	padhānaṃ katvā paccekabuddhā jātāti attho. Sutikkhapaññā suṭṭhu tikkhapaññā. Vināpi	1093	
PA_atk-s05_10a:1093_8	buddhehi buddhānaṃ ovādānusāsanīhi rahitā api. Parittakenapi appamattakenapi ārammaṇena	1093	
PA_atk-s05_10a:1093_9	paccekabodhiṃ paṭiekkaṃ bodhiṃ sammāsambuddhānantaraṃ bodhiṃ anupāpuṇanti paṭivijjhanti.	1093	
PA_atk-s05_10a:1094_0	86. Sabbamhi lokamhi sakalasmiṃ lokattaye mamaṃ ṭhapetvā maṃ vihāya pacekabuddhehi	1094	
PA_atk-s05_10a:1094_1	samova sadiso eva natthi, tesaṃ mahāmunīnaṃ paccekabuddhānaṃ imaṃ vaṇṇaṃ imaṃ guṇaṃ	1094	
PA_atk-s05_10a:1094_2	padesamattaṃ saṅkhepamattaṃ ahaṃ tumhākaṃ sādhu sādhukaṃ vakkhāmi kathessāmīti attho.	1094	
PA_atk-s05_10a:1095_0	87. Anācariyakā hutvā sayameva buddhānaṃ attanāva paṭividdhānaṃ isīnaṃ antare mahāisīnaṃ	1095	
PA_atk-s05_10a:1095_1	madhūvakhuddaṃ khuddakamadhupaṭalaṃ iva sādhūni madhurāni vākyāni udānavacanāni anuttaraṃ	1095	
PA_atk-s05_10a:1095_2	uttaravirahitaṃ bhesajaṃ osadhaṃ nibbānaṃ patthayantā icchantā sabbe tumhe supasannacittā	1095	
PA_atk-s05_10a:1095_3	suppasannamanā suṇātha manasi karothāti attho.	1095	
PA_atk-s05_10a:1096_0	88-89. Paccekabuddhānaṃ samāgatānanti rāsibhūtānaṃ uppannānaṃ paccekabuddhānaṃ. Ariṭṭho,	1096	
PA_atk-s05_10a:1096_1	upariṭṭho, tagarasikhi, yasassī, sudassano, piyadassī, gandhāro, piṇḍolo, upāsabho,	1096	
PA_atk-s05_10a:1096_2	nitho, tatho, sutavā, bhāvitatto, sumbho, subho, methulo, aṭṭhamo, sumedho, anīgho,	1096	
PA_atk-s05_10a:1096_3	sudāṭho, hiṅgu, hiṅgo, dvejālino, aṭṭhako, kosalo, subāhu, upanemiso, nemiso, santacitto,	1096	
PA_atk-s05_10a:1096_4	sacco, tatho, virajo, paṇḍito, kālo, upakālo, vijito, jito, aṅgo, paṅgo, guttijjito,	1096	
PA_atk-s05_10a:1096_5	passī, jahī, upadhiṃ, dukkhamūlaṃ, aparājito, sarabhaṅgo, lomahaṃso, uccaṅgamāyo,	1096	
PA_atk-s05_10a:1096_6	asito, anāsavo, manomayo, mānacchido, bandhumā, tadādhimutto, vimalo, ketumā, kotumbaraṅgo,	1096	
PA_atk-s05_10a:1096_7	mātaṅgo, ariyo, accuto, accutagāmi, byāmako, sumaṅgalo, dibbilo cātiādīnaṃ paccekabuddhasatānaṃ	1096	
PA_atk-s05_10a:1096_8	yāni apadānāni paramparaṃ paccekaṃ byākaraṇāni yo ca ādīnavo yañca virāgavatthuṃ	1096	
PA_atk-s05_10a:1096_9	anallīyanakāraṇaṃ yathā ca yena kāraṇena bodhiṃ anupāpuṇiṃsu catumaggañāṇaṃ paccakkhaṃ	1096	
PA_atk-s05_10a:1096_10	kariṃsu. Sarāgavatthusūti suṭṭhu allīyitabbavatthūsu vatthukāmakilesakāmesu virāgasaññī	10961	
PA_atk-s05_10a:1096_11	virattasaññavanto rattamhi lokamhi allīyanasabhāvaloke viratacittā anallīyanamanā	10961	
PA_atk-s05_10a:1096_12	hitvā papañceti rāgo papañcaṃ doso papañcaṃ sabbakilesā papañcāti papañcasaṅkhāte	10961	
PA_atk-s05_10a:1096_13	kilese hitvā jiya phanditānīti phanditāni dvāsaṭṭhi diṭṭhigatāni jinitvā tatheva	10961	
PA_atk-s05_10a:1096_14	tena kāraṇena evaṃ bodhiṃ anupāpuṇiṃsu paccekabodhiñāṇaṃ paccakkhaṃ kariṃsūti attho.	10961	
PA_atk-s05_10a:1097_0	90-91. Sabbesu bhūtesu nidhāya daṇḍanti tajjanaphālanavadhabandhanaṃ nidhāya ṭhapetvā	1097	
PA_atk-s05_10a:1097_1	tesaṃ sabbasattānaṃ antare aññataraṃ kañci ekampi sattaṃ aviheṭhayaṃ aviheṭhayanto	1097	
PA_atk-s05_10a:1097_2	adukkhāpento mettena cittena “sabbe sattā sukhitā hontū”ti mettāsahagatena cetasā	1097	
PA_atk-s05_10a:1097_3	hitānukampī hitena anukampanasabhāvo. Atha vā sabbesu bhūtesu nidhāya daṇḍanti sabbesūti	1097	
PA_atk-s05_10a:1097_4	sabbena sabbaṃ sabbathā sabbaṃ asesaṃ nissesaṃ pariyādiyanavacanametaṃ. Bhūtesūti	1097	
PA_atk-s05_10a:1097_5	bhūtā vuccanti tasā ca thāvarā ca. Yesaṃ tasiṇā taṇhā appahīnā, yesañca bhayabheravā	1097	
PA_atk-s05_10a:1097_6	appahīnā, te tasā. Kiṃ kāraṇā vuccanti tasā? Tasanti uttasanti paritasanti bhāyanti	1097	
PA_atk-s05_10a:1097_7	santāsaṃ āpajjanti, taṃ kāraṇā vuccanti tasā. Yesaṃ tasiṇā taṇhā pahīnā, yesañca	1097	
PA_atk-s05_10a:1097_8	bhayabheravā pahīnā, te thāvarā. Kiṃ kāraṇā vuccanti thāvarā? Thiranti na tasanti	1097	
PA_atk-s05_10a:1097_9	na uttasanti na paritasanti na bhāyanti na santāsaṃ āpajjanti, taṃ kāraṇā vuccanti thāvarā.	1097	
PA_atk-s05_10a:1098_0	Tayo daṇḍā – kāyadaṇḍo, vacīdaṇḍo, manodaṇḍoti. Tividhaṃ kāyaduccaritaṃ kāyadaṇḍo,	1098	
PA_atk-s05_10a:1098_1	catubbidhaṃ vacīduccaritaṃ vacīdaṇḍo, tividhaṃ manoduccaritaṃ manodaṇḍo. Sabbesu	1098	
PA_atk-s05_10a:1098_2	sakalesu bhūtesu sattesu taṃ tividhaṃ daṇḍaṃ nidhāya nidahitvā oropayitvā samoropayitvā	1098	
PA_atk-s05_10a:1098_3	nikkhipitvā paṭippassambhetvā hiṃsanatthaṃ agahetvāti sabbesu bhūtesu nidhāya daṇḍaṃ.	1098	
PA_atk-s05_10a:1098_4	Aviheṭhayaṃ aññatarampi tesanti ekamekampi sattaṃ pāṇinā vā leḍḍunā vā daṇḍena vā	1098	
PA_atk-s05_10a:1098_5	satthena vā anduyā vā rajjuyā vā aviheṭhayanto, sabbepi satte pāṇinā vā leḍḍunā vā	1098	
PA_atk-s05_10a:1098_6	daṇḍena vā satthena vā anduyā vā rajjuyā vā aviheṭhayaṃ aviheṭhayanto aññatarampi	1098	
PA_atk-s05_10a:1098_7	tesaṃ. Na puttamiccheyya kuto sahāyanti nāti paṭikkhepo. Puttanti cattāro puttā atrajo	1098	
PA_atk-s05_10a:1098_8	putto, khettajo, dinnako, antevāsiko putto. Sahāyanti sahāyo vuccati yena saha āgamanaṃ	1098	
PA_atk-s05_10a:1098_9	phāsu, gamanaṃ phāsu, ṭhānaṃ phāsu, nisajjā phāsu, ālapanaṃ phāsu, sallapanaṃ phāsu,	1098	
PA_atk-s05_10a:1098_10	samullapanaṃ phāsu. Na puttamiccheyya kuto sahāyanti puttampi na iccheyya na sādiyeyya	10981	
PA_atk-s05_10a:1098_11	na pattheyya na pihayeyya nābhijappeyya, kuto mittaṃ vā sandiṭṭhaṃ vā sambhattaṃ	10981	
PA_atk-s05_10a:1098_12	vā sahāyaṃ vā iccheyya sādiyeyya pattheyya pihayeyya abhijappeyyāti na puttamiccheyya	10981	
PA_atk-s05_10a:1098_13	kuto sahāyaṃ. Eko care khaggavisāṇakappoti so paccekasambuddho pabbajjāsaṅkhātena	10981	
PA_atk-s05_10a:1098_14	eko, adutiyaṭṭhena eko, taṇhāya pahānaṭṭhena eko, ekantavītarāgoti eko, ekantavītadosoti	10981	
PA_atk-s05_10a:1098_15	eko, ekantavītamohoti eko, ekantanikkilesoti eko, ekāyanamaggaṃ gatoti eko, eko anuttaraṃ	10981	
PA_atk-s05_10a:1098_16	paccekasambodhiṃ abhisambuddhoti eko.	10981	
PA_atk-s05_10a:1099_0	Kathaṃ so paccekasambuddho pabbajjāsaṅkhātena eko? So hi paccekasambuddho sabbaṃ	1099	
PA_atk-s05_10a:1099_1	gharāvāsapalibodhaṃ chinditvā, puttadārapalibodhaṃ chinditvā, ñātipalibodhaṃ, mittāmaccapalibodhaṃ,	1099	
PA_atk-s05_10a:1099_2	sannidhipalibodhaṃ chinditvā kesamassuṃ ohāretvā kāsāyāni vatthāni acchādetvā agārasmā	1099	
PA_atk-s05_10a:1099_3	nikkhamma anagāriyaṃ pabbajitvā akiñcanabhāvaṃ upagantvā ekova carati viharati iriyati	1099	
PA_atk-s05_10a:1099_4	vattati pāleti yapeti yāpetīti evaṃ so paccekasambuddho pabbajjāsaṅkhātena eko.	1099	
PA_atk-s05_10a:1100_0	Kathaṃ so paccekasambuddho adutiyaṭṭhena eko? So evaṃ pabbajito samāno eko araññavanapatthāni	1100	
PA_atk-s05_10a:1100_1	pantāni senāsanāni paṭisevati appasaddāni appanigghosāni vijanavātāni manussarāhasseyyakāni	1100	
PA_atk-s05_10a:1100_2	paṭisallānasāruppāni. So eko tiṭṭhati, eko gacchati, eko nisīdati, eko seyyaṃ kappeti,	1100	
PA_atk-s05_10a:1100_3	eko gāmaṃ piṇḍāya pavisati, eko paṭikkamati, eko raho nisīdati, eko caṅkamati, eko	1100	
PA_atk-s05_10a:1100_4	carati viharati iriyati vattati pāleti yapeti yāpetīti evaṃ so adutiyaṭṭhena eko.	1100	
PA_atk-s05_10a:1101_0	Kathaṃ so paccekasambuddho taṇhāya pahānaṭṭhena eko? So eko adutiyo appamatto ātāpī	1101	
PA_atk-s05_10a:1101_1	pahitatto viharanto mahāpadhānaṃ padahanto māraṃ sasenakaṃ namuciṃ kaṇhaṃ pamattabandhuṃ	1101	
PA_atk-s05_10a:1101_2	vidhametvā ca taṇhājāliniṃ visaritaṃ visattikaṃ pajahi vinodesi byantiṃ akāsi anabhāvaṃ gamesi.	1101	
PA_atk-s05_10a:1102	“Taṇhādutiyo puriso, dīghamaddhāna saṃsaraṃ;	110	
PA_atk-s05_10a:1103	Itthabhāvaññathābhāvaṃ, saṃsāraṃ nātivattati.	110	
PA_atk-s05_10a:1104	“Etamādīnavaṃ ñatvā, taṇhaṃ dukkhassa sambhavaṃ;	110	
PA_atk-s05_10a:1105	Vītataṇho anādāno, sato bhikkhu paribbaje”ti. –	110	
PA_atk-s05_10a:1106	Evaṃ so paccekasambuddho taṇhāya pahānaṭṭhena eko.	110	
PA_atk-s05_10a:1107_0	Kathaṃ so paccekasambuddho ekantavītarāgoti eko? Rāgassa pahīnattā ekantavītarāgoti	1107	
PA_atk-s05_10a:1107_1	eko, dosassa pahīnattā ekantavītadosoti eko, mohassa pahīnattā ekantavītamohoti eko,	1107	
PA_atk-s05_10a:1107_2	kilesānaṃ pahīnattā ekantanikkilesoti eko, evaṃ so paccekasambuddho ekantavītarāgoti eko.	1107	
PA_atk-s05_10a:1108_0	Kathaṃ so paccekasambuddho ekāyanamaggaṃ gatoti eko? Ekāyanamaggo vuccati cattāro	1108	
PA_atk-s05_10a:1108_1	satipaṭṭhānā, cattāro sammappadhānā, cattāro iddhipādā, pañcindriyāni, pañca balāni,	1108	
PA_atk-s05_10a:1108_2	satta bojjhaṅgā, ariyo aṭṭhaṅgiko maggo.	1108	
PA_atk-s05_10a:1109	“Ekāyanaṃ jātikhayantadassī, maggaṃ pajānāti hitānukampī;	110	
PA_atk-s05_10a:1110	Etena maggena tariṃsu pubbe, tarissanti ye ca taranti ogha”nti. –	111	
PA_atk-s05_10a:1111	Evaṃ so ekāyanamaggaṃ gatoti eko.	111	
PA_atk-s05_10a:1112_0	Kathaṃ so paccekasambuddho eko anuttaraṃ paccekasambodhiṃ abhisambuddhoti eko? Bodhi	1112	
PA_atk-s05_10a:1112_1	vuccati catūsu maggesu ñāṇaṃ. Paññā paññindriyaṃ paññābalaṃ dhammavicayasambojjhaṅgo	1112	
PA_atk-s05_10a:1112_2	vīmaṃsā vipassanā sammādiṭṭhi. So paccekasambuddho tena paccekabodhiñāṇena “sabbe	1112	
PA_atk-s05_10a:1112_3	saṅkhārā aniccā”ti bujjhi, “sabbe saṅkhārā dukkhā”ti bujjhi, “sabbe dhammā anattā”ti	1112	
PA_atk-s05_10a:1112_4	bujjhi. “Avijjāpaccayā saṅkhārā”ti bujjhi, “saṅkhārapaccayā viññāṇa”nti bujjhi, “viññāṇapaccayā	1112	
PA_atk-s05_10a:1112_5	nāmarūpa”nti bujjhi, “nāmarūpapaccayā saḷāyatana”nti bujjhi, “saḷāyatanapaccayā phasso”ti	1112	
PA_atk-s05_10a:1112_6	bujjhi, “phassapaccayā vedanā”ti bujjhi, “vedanāpaccayā taṇhā”ti bujjhi, “taṇhāpaccayā	1112	
PA_atk-s05_10a:1112_7	upādāna”nti bujjhi, “upādānapaccayā bhavo”ti bujjhi, “bhavapaccayā jātī”ti bujjhi,	1112	
PA_atk-s05_10a:1112_8	“jātipaccayā jarāmaraṇa”nti bujjhi. “Avijjānirodhā saṅkhāranirodho”ti bujjhi, “saṅkhāranirodhā	1112	
PA_atk-s05_10a:1112_9	viññāṇanirodho”ti bujjhi…pe… “bhavanirodhā jātinirodho”ti bujjhi, “jātinirodhā jarāmaraṇanirodho”ti	1112	
PA_atk-s05_10a:1112_10	bujjhi. “Idaṃ dukkha”nti bujjhi, “ayaṃ dukkhasamudayo”ti bujjhi, “ayaṃ dukkhanirodho”ti	11121	
PA_atk-s05_10a:1112_11	bujjhi, “ayaṃ dukkhanirodhagāminipaṭipadā”ti bujjhi. “Ime āsavā”ti bujjhi, “ayaṃ	11121	
PA_atk-s05_10a:1112_12	āsavasamudayo”ti bujjhi…pe… “paṭipadā”ti bujjhi, “ime dhammā abhiññeyyā”ti bujjhi,	11121	
PA_atk-s05_10a:1112_13	“ime dhammā pahātabbā”ti bujjhi, “ime dhammā sacchikātabbā”ti bujjhi, “ime dhammā	11121	
PA_atk-s05_10a:1112_14	bhāvetabbā”ti bujjhi. Channaṃ phassāyatanānaṃ samudayañca atthaṅgamañca assādañca	11121	
PA_atk-s05_10a:1112_15	ādīnavañca nissaraṇañca bujjhi, pañcannaṃ upādānakkhandhānaṃ samudayañca…pe… nissaraṇañca	11121	
PA_atk-s05_10a:1112_16	bujjhi, catunnaṃ mahābhūtānaṃ samudayañca atthaṅgamañca assādañca ādīnavañca nissaraṇañca	11121	
PA_atk-s05_10a:1112_17	bujjhi, “yaṃ kiñci samudayadhammaṃ, sabbaṃ taṃ nirodhadhamma”nti bujjhi.	11121	
PA_atk-s05_10a:1113_0	Atha vā yaṃ bujjhitabbaṃ anubujjhitabbaṃ paṭibujjhitabbaṃ sambujjhitabbaṃ adhigantabbaṃ	1113	
PA_atk-s05_10a:1113_1	phassitabbaṃ sacchikātabbaṃ, sabbaṃ taṃ tena paccekabodhiñāṇena bujjhi anubujjhi	1113	
PA_atk-s05_10a:1113_2	paṭibujjhi sambujjhi adhigañchi phassesi sacchākāsīti, evaṃ so paccekasambuddho eko	1113	
PA_atk-s05_10a:1113_3	anuttaraṃ paccekasambodhiṃ abhisambuddhoti eko.	1113	
PA_atk-s05_10a:1114_0	Careti aṭṭha cariyāyo – iriyāpathacariyā, āyatanacariyā, saticariyā, samādhicariyā,	1114	
PA_atk-s05_10a:1114_1	ñāṇacariyā, maggacariyā, patticariyā, lokatthacariyā. Iriyāpathacariyāti catūsu iriyāpathesu,	1114	
PA_atk-s05_10a:1114_2	āyatanacariyāti chasu ajjhattikabāhiresu āyatanesu, saticariyāti catūsu satipaṭṭhānesu,	1114	
PA_atk-s05_10a:1114_3	samādhicariyāti catūsu jhānesu, ñāṇacariyāti catūsu ariyasaccesu, maggacariyāti catūsu	1114	
PA_atk-s05_10a:1114_4	ariyamaggesu, patticariyāti catūsu sāmaññaphalesu, lokatthacariyāti tathāgatesu arahantesu	1114	
PA_atk-s05_10a:1114_5	sammāsambuddhesu, padesato paccekasambuddhesu, padesato sāvakesu.	1114	
PA_atk-s05_10a:1115_0	Iriyāpathacariyā ca paṇidhisampannānaṃ, āyatanacariyā ca indriyesu guttadvārānaṃ,	1115	
PA_atk-s05_10a:1115_1	saticariyā ca appamādavihārīnaṃ, samādhicariyā ca adhicittamanuyuttānaṃ, ñāṇacariyā	1115	
PA_atk-s05_10a:1115_2	ca buddhisampannānaṃ, maggacariyā ca sammāpaṭipannānaṃ, patticariyā ca adhigataphalānaṃ,	1115	
PA_atk-s05_10a:1115_3	lokatthacariyā ca tathāgatānaṃ arahantānaṃ sammāsambuddhānaṃ, padesato paccekasambuddhānaṃ,	1115	
PA_atk-s05_10a:1115_4	padesato sāvakānaṃ. Imā aṭṭha cariyāyo.	1115	
PA_atk-s05_10a:1116_0	Aparāpi aṭṭha cariyāyo – adhimuccanto saddhāya carati, paggaṇhanto vīriyena carati,	1116	
PA_atk-s05_10a:1116_1	upaṭṭhapento satiyā carati, avikkhepaṃ karonto samādhinā carati, pajānanto paññāya	1116	
PA_atk-s05_10a:1116_2	carati, vijānanto viññāṇacariyāya carati, evaṃ paṭipannassa kusalā dhammā āyatananti	1116	
PA_atk-s05_10a:1116_3	āyatanacariyāya carati. Evaṃ paṭipanno visesamadhigacchatīti visesacariyāya carati. Imā aṭṭha cariyāyo.	1116	
PA_atk-s05_10a:1117_0	Aparāpi aṭṭha cariyāyo – dassanacariyā ca sammādiṭṭhiyā, abhiniropanacariyā ca sammāsaṅkappassa,	1117	
PA_atk-s05_10a:1117_1	pariggahacariyā ca sammāvācāya, samuṭṭhānacariyā ca sammākammantassa, vodānacariyā	1117	
PA_atk-s05_10a:1117_2	ca sammāājīvassa, paggahacariyā ca sammāvāyāmassa, upaṭṭhānacariyā ca sammāsatiyā,	1117	
PA_atk-s05_10a:1117_3	avikkhepacariyā ca sammāsamādhissa. Imā aṭṭha cariyāyo.	1117	
PA_atk-s05_10a:1118_0	Khaggavisāṇakappoti yathā khaggassa nāma visāṇaṃ ekameva hoti, adutiyaṃ, evameva	1118	
PA_atk-s05_10a:1118_1	so paccekasambuddho takkappo tassadiso tappaṭibhāgo. Yathā atiloṇaṃ vuccati loṇakappo,	1118	
PA_atk-s05_10a:1118_2	atitittakaṃ vuccati tittakappo, atimadhuraṃ vuccati madhurakappo, atiuṇhaṃ vuccati	1118	
PA_atk-s05_10a:1118_3	aggikappo, atisītaṃ vuccati himakappo, mahāudakakkhandho vuccati samuddakappo, mahābhiññābalappatto	1118	
PA_atk-s05_10a:1118_4	sāvako vuccati satthukappoti. Evameva so paccekasambuddho khaggavisāṇakappo, khaggavisāṇasadiso	1118	
PA_atk-s05_10a:1118_5	khaggavisāṇapaṭibhāgo eko adutiyo muttabandhano sammā loke carati viharati iriyati	1118	
PA_atk-s05_10a:1118_6	vattati pāleti yapeti yāpetīti eko care khaggavisāṇakappo. Tenāhu paccekasambuddhā –	1118	
PA_atk-s05_10a:1119	“Sabbesu bhūtesu nidhāya daṇḍaṃ, aviheṭhayaṃ aññatarampi tesaṃ;	111	
PA_atk-s05_10a:1120	Na puttamiccheyya kuto sahāyaṃ, eko care khaggavisāṇakappo.	112	
PA_atk-s05_10a:1121	“Saṃsaggajātassa bhavanti snehā, snehanvayaṃ dukkhamidaṃ pahoti;	112	
PA_atk-s05_10a:1122	Ādīnavaṃ snehajaṃ pekkhamāno; Eko care khaggavisāṇakappo.	112	
PA_atk-s05_10a:1123	“Mitte suhajje anukampamāno, hāpeti atthaṃ paṭibaddhacitto;	112	
PA_atk-s05_10a:1124	Etaṃ bhayaṃ santhave pekkhamāno, eko care khaggavisāṇakappo.	112	
PA_atk-s05_10a:1125	“Vaṃso visālova yathā visatto, puttesu dāresu ca yā apekkhā;	112	
PA_atk-s05_10a:1126	Vaṃse kaḷīrova asajjamāno, eko care khaggavisāṇakappo.	112	
PA_atk-s05_10a:1127	“Migo araññamhi yathā abaddho, yenicchakaṃ gacchati gocarāya;	112	
PA_atk-s05_10a:1128	Viññū naro seritaṃ pekkhamāno, eko care khaggavisāṇakappo.	112	
PA_atk-s05_10a:1129	“Āmantanā hoti sahāyamajjhe, vāse ca ṭhāne gamane cārikāya;	112	
PA_atk-s05_10a:1130	Anabhijjhitaṃ seritaṃ pekkhamāno, eko care khaggavisāṇakappo.	113	
PA_atk-s05_10a:1131	“Khiḍḍā ratī hoti sahāyamajjhe, puttesu pemaṃ vipulañca hoti;	113	
PA_atk-s05_10a:1132	Piyavippayogaṃ vijigucchamāno, eko care khaggavisāṇakappo.	113	
PA_atk-s05_10a:1133	“Cātuddiso appaṭigho ca hoti, santussamāno itarītarena;	113	
PA_atk-s05_10a:1134	Parissayānaṃ sahitā achambhī, eko care khaggavisāṇakappo.	113	
PA_atk-s05_10a:1135	“Dussaṅgahā pabbajitāpi eke, atho gahaṭṭhā gharamāvasantā;	113	
PA_atk-s05_10a:1136	Appossukko paraputtesu hutvā, eko care khaggavisāṇakappo.	113	
PA_atk-s05_10a:1137	“Oropayitvā gihibyañjanāni, sañchinnapatto yathā koviḷāro;	113	
PA_atk-s05_10a:1138	Chetvāna vīro gihibandhanāni, eko care khaggavisāṇakappo.	113	
PA_atk-s05_10a:1139	“Sace labhetha nipakaṃ sahāyaṃ, saddhiṃ caraṃ sādhuvihāridhīraṃ;	113	
PA_atk-s05_10a:1140	Abhibhuyya sabbāni parissayāni, careyya tenattamano satīmā.	114	
PA_atk-s05_10a:1141	“No ce labhetha nipakaṃ sahāyaṃ, saddhiṃ caraṃ sādhuvihāridhīraṃ;	114	
PA_atk-s05_10a:1142	Rājāva raṭṭhaṃ vijitaṃ pahāya, eko care mātaṅgaraññeva nāgo.	114	
PA_atk-s05_10a:1143	“Addhā pasaṃsāma sahāyasampadaṃ, seṭṭhā samā sevitabbā sahāyā;	114	
PA_atk-s05_10a:1144	Ete aladdhā anavajjabhojī, eko care khaggavisāṇakappo.	114	
PA_atk-s05_10a:1145	“Disvā suvaṇṇassa pabhassarāni, kammāraputtena suniṭṭhitāni;	114	
PA_atk-s05_10a:1146	Saṅghaṭṭamānāni duve bhujasmiṃ, eko care khaggavisāṇakappo.	114	
PA_atk-s05_10a:1147	“Evaṃ dutīyena sahā mamassa, vācābhilāpo abhisajjanā vā;	114	
PA_atk-s05_10a:1148	Etaṃ bhayaṃ āyatiṃ pekkhamāno, eko care khaggavisāṇakappo.	114	
PA_atk-s05_10a:1149	“Kāmā hi citrā madhurā manoramā, virūparūpena mathenti cittaṃ;	114	
PA_atk-s05_10a:1150	Ādīnavaṃ kāmaguṇesu disvā, eko care khaggavisāṇakappo.	115	
PA_atk-s05_10a:1151	“Ītī ca gaṇḍo ca upaddavo ca, rogo ca sallañca bhayañca metaṃ;	115	
PA_atk-s05_10a:1152	Etaṃ bhayaṃ kāmaguṇesu disvā, eko care khaggavisāṇakappo.	115	
PA_atk-s05_10a:1153	“Sītañca uṇhañca khudaṃ pipāsaṃ, vātātape ḍaṃsasarīsape ca;	115	
PA_atk-s05_10a:1154	Sabbānipetāni abhibbhavitvā, eko care khaggavisāṇakappo.	115	
PA_atk-s05_10a:1155	“Nāgova yūthāni vivajjayitvā, sañjātakhandho padumī uḷāro;	115	
PA_atk-s05_10a:1156	Yathābhirantaṃ viharaṃ araññe, eko care khaggavisāṇakappo.	115	
PA_atk-s05_10a:1157	“Aṭṭhānataṃ saṅgaṇikāratassa, yaṃ phassaye sāmayikaṃ vimuttiṃ;	115	
PA_atk-s05_10a:1158	Ādiccabandhussa vaco nisamma, eko care khaggavisāṇakappo.	115	
PA_atk-s05_10a:1159	“Diṭṭhīvisūkāni upātivatto, patto niyāmaṃ paṭiladdhamaggo;	115	
PA_atk-s05_10a:1160	Uppannañāṇomhi anaññaneyyo, eko care khaggavisāṇakappo.	116	
PA_atk-s05_10a:1161	“Nillolupo nikkuho nippipāso, nimmakkha niddhantakasāvamoho;	116	
PA_atk-s05_10a:1162	Nirāsayo sabbaloke bhavitvā, eko care khaggavisāṇakappo.	116	
PA_atk-s05_10a:1163	“Pāpaṃ sahāyaṃ parivajjayetha, anatthadassiṃ visame niviṭṭhaṃ;	116	
PA_atk-s05_10a:1164	Sayaṃ na seve pasutaṃ pamattaṃ, eko care khaggavisāṇakappo.	116	
PA_atk-s05_10a:1165	“Bahussutaṃ dhammadharaṃ bhajetha, mittaṃ uḷāraṃ paṭibhānavantaṃ;	116	
PA_atk-s05_10a:1166	Aññāya atthāni vineyya kaṅkhaṃ, eko care khaggavisāṇakappo.	116	
PA_atk-s05_10a:1167	“Khiḍḍaṃ ratiṃ kāmasukhañca loke, analaṅkaritvā anapekkhamāno;	116	
PA_atk-s05_10a:1168	Vibhūsaṭṭhānā virato saccavādī, eko care khaggavisāṇakappo.	116	
PA_atk-s05_10a:1169	“Puttañca dāraṃ pitarañca mātaraṃ, dhanāni dhaññāni ca bandhavāni;	116	
PA_atk-s05_10a:1170	Hitvāna kāmāni yathodhikāni, eko care khaggavisāṇakappo.	117	
PA_atk-s05_10a:1171	“Saṅgo eso parittamettha sokhyaṃ, appassādo dukkhamevettha bhiyyo;	117	
PA_atk-s05_10a:1172	Gaḷo eso iti ñatvā matimā, eko care khaggavisāṇakappo.	117	
PA_atk-s05_10a:1173	“Sandālayitvāna saṃyojanāni, jālaṃva bhetvā salilambucārī,	117	
PA_atk-s05_10a:1174	Aggīva daḍḍhaṃ anivattamāno, eko care khaggavisāṇakappo.	117	
PA_atk-s05_10a:1175	“Okkhittacakkhū na ca pādalolo, guttindriyo rakkhitamānasāno;	117	
PA_atk-s05_10a:1176	Anavassuto apariḍayhamāno, eko care khaggavisāṇakappo.	117	
PA_atk-s05_10a:1177	“Ohārayitvā gihibyañjanāni, sañchannapatto yathā pārichatto;	117	
PA_atk-s05_10a:1178	Kāsāyavattho abhinikkhamitvā, eko care khaggavisāṇakappo.	117	
PA_atk-s05_10a:1179	“Rasesu gedhaṃ akaraṃ alolo, anaññaposī sapadānacārī;	117	
PA_atk-s05_10a:1180	Kule kule appaṭibaddhacitto, eko care khaggavisāṇakappo.	118	
PA_atk-s05_10a:1181	“Pahāya pañcāvaraṇāni cetaso, upakkilese byapanujja sabbe;	118	
PA_atk-s05_10a:1182	Anissito chejja sinehadosaṃ, eko care khaggavisāṇakappo.	118	
PA_atk-s05_10a:1183	“Vipiṭṭhikatvāna sukhañca dukkhaṃ, pubbeva somanassadomanassaṃ;	118	
PA_atk-s05_10a:1184	Laddhānupekkhaṃ samathaṃ visuddhaṃ, eko care khaggavisāṇakappo.	118	
PA_atk-s05_10a:1185	“Āraddhavīriyo paramatthapattiyā, alīnacitto akusītavutti;	118	
PA_atk-s05_10a:1186	Daḷhanikkamo thāmabalūpapanno, eko care khaggavisāṇakappo.	118	
PA_atk-s05_10a:1187	“Paṭisallānaṃ jhānamariñcamāno, dhammesu niccaṃ anudhammacārī;	118	
PA_atk-s05_10a:1188	Ādīnavaṃ sammasitā bhavesu, eko care khaggavisāṇakappo.	118	
PA_atk-s05_10a:1189	“Taṇhakkhayaṃ patthayamappamatto, aneḷamūgo sutavā satīmā;	118	
PA_atk-s05_10a:1190	Saṅkhātadhammo niyato padhānavā, eko care khaggavisāṇakappo.	119	
PA_atk-s05_10a:1191	“Sīhova saddesu asantasanto, vātova jālamhi asajjamāno;	119	
PA_atk-s05_10a:1192	Padumaṃva toyena alimpamāno, eko care khaggavisāṇakappo.	119	
PA_atk-s05_10a:1193	“Sīho yathā dāṭhabalī pasayha, rājā migānaṃ abhibhuyya cārī;	119	
PA_atk-s05_10a:1194	Sevetha pantāni senāsanāni, eko care khaggavisāṇakappo.	119	
PA_atk-s05_10a:1195	“Mettaṃ upekkhaṃ karuṇaṃ vimuttiṃ, āsevamāno muditañca kāle;	119	
PA_atk-s05_10a:1196	Sabbena lokena avirujjhamāno, eko care khaggavisāṇakappo.	119	
PA_atk-s05_10a:1197	“Rāgañca dosañca pahāya mohaṃ, sandālayitvāna saṃyojanāni;	119	
PA_atk-s05_10a:1198	Asantasaṃ jīvitasaṅkhayamhi, eko care khaggavisāṇakappo.	119	
PA_atk-s05_10a:1199	“Bhajanti sevanti ca kāraṇatthā, nikkāraṇā dullabhā ajja mittā;	119	
PA_atk-s05_10a:1200	Attatthapaññā asucīmanussā, eko care khaggavisāṇakappo”ti.	120	
PA_atk-s05_10a:1201_0	Tattha sabbesu bhūtesūti khaggavisāṇapaccekabuddhāpadānasuttaṃ. Kā uppatti? Sabbasuttānaṃ	1201	
PA_atk-s05_10a:1201_1	catubbidhā uppatti – attajjhāsayato, parajjhāsayato, aṭṭhuppattito, pucchāvasitoti.	1201	
PA_atk-s05_10a:1201_2	Tattha khaggavisāṇasuttassa avisesena pucchāvasito uppatti. Visesena pana yasmā ettha	1201	
PA_atk-s05_10a:1201_3	kāci gāthā tena tena paccekabuddhena puṭṭhena vuttā, kāci apuṭṭhena attanā adhigatamagganayānurūpaṃ	1201	
PA_atk-s05_10a:1201_4	udānaṃyeva udānentena, tasmā kāyaci gāthāya pucchāvasito, kāyaci attajjhāsayato uppatti.	1201	
PA_atk-s05_10a:1201_5	Tattha yā ayaṃ avisesena pucchāvasito uppatti, sā ādito pabhuti evaṃ veditabbā –	1201	
PA_atk-s05_10a:1202_0	Ekaṃ samayaṃ bhagavā sāvatthiyaṃ viharati. Atha kho āyasmato ānandassa rahogatassa	1202	
PA_atk-s05_10a:1202_1	paṭisallīnassa evaṃ cetaso parivitakko udapādi – “buddhānaṃ patthanā ca abhinīhāro	1202	
PA_atk-s05_10a:1202_2	ca dissati, tathā sāvakānaṃ, paccekabuddhānaṃ na dissati, yaṃnūnāhaṃ bhagavantaṃ	1202	
PA_atk-s05_10a:1202_3	upasaṅkamitvā puccheyya”nti? So paṭisallānā vuṭṭhito bhagavantaṃ upasaṅkamitvā yathākkamena	1202	
PA_atk-s05_10a:1202_4	etamatthaṃ pucchi. Athassa bhagavā pubbayogāvacarasuttaṃ abhāsi –	1202	
PA_atk-s05_10a:1203_0	“Pañcime, ānanda, ānisaṃsā pubbayogāvacare diṭṭheva dhamme paṭikacceva aññaṃ ārādheti.	1203	
PA_atk-s05_10a:1203_1	No ce diṭṭheva dhamme paṭikacceva aññaṃ ārādheti, atha maraṇakāle aññaṃ ārādheti.	1203	
PA_atk-s05_10a:1203_2	Atha devaputto samāno aññaṃ ārādheti. Atha buddhānaṃ sammukhībhāve khippābhiñño hoti.	1203	
PA_atk-s05_10a:1203_3	Atha pacchime kāle paccekasambuddho hotī”ti.	1203	
PA_atk-s05_10a:1204	Evaṃ vatvā puna āha –	120	
PA_atk-s05_10a:1205	“Paccekasambuddhā nāma, ānanda, abhinīhārasampannā pubbayogāvacarā honti, tasmā paccekabuddhabuddhasāvakānaṃ sabbesaṃ patthanā ca abhinīhāro ca icchitabbo”ti.	120	
PA_atk-s05_10a:1206_0	So āha – “buddhānaṃ, bhante, patthanā kīva ciraṃ vaṭṭatī”ti. Buddhānaṃ, ānanda, heṭṭhimaparicchedena	1206	
PA_atk-s05_10a:1206_1	cattāri asaṅkhyeyyāni kappasatasahassañca, majjhimaparicchedena aṭṭha asaṅkhyeyyāni	1206	
PA_atk-s05_10a:1206_2	kappasatasahassañca, uparimaparicchedena soḷasa asaṅkhyeyyāni kappasatasahassañca.	1206	
PA_atk-s05_10a:1206_3	Ete ca bhedā paññādhikasaddhādhikavīriyādhikānaṃ vasena ñātabbā. Paññādhikānañhi	1206	
PA_atk-s05_10a:1206_4	saddhā mandā hoti, paññā tikkhā. Saddhādhikānaṃ paññā majjhimā hoti, saddhā tikkhā.	1206	
PA_atk-s05_10a:1206_5	Vīriyādhikānaṃ saddhā paññā mandā hoti, vīriyaṃ tikkhanti. Appatvā pana cattāri asaṅkhyeyyāni	1206	
PA_atk-s05_10a:1206_6	kappasatasahassañca divase divase vessantaradānasadisaṃ dānaṃ dentopi tadanurūpe	1206	
PA_atk-s05_10a:1206_7	sīlādipāramidhamme ācinantopi antarā buddho bhavissatīti netaṃ ṭhānaṃ vijjati. Kasmā?	1206	
PA_atk-s05_10a:1206_8	Ñāṇaṃ gabbhaṃ na gaṇhāti, vepullaṃ nāpajjati, paripākaṃ na gacchatīti. Yathā nāma	1206	
PA_atk-s05_10a:1206_9	timāsacatumāsapañcamāsaccayena nipphajjanakaṃ sassaṃ taṃ taṃ kālaṃ appatvā divase	1206	
PA_atk-s05_10a:1206_10	divase satakkhattuṃ sahassakkhattuṃ keḷāyantopi udakena siñcantopi antarā pakkhena	12061	
PA_atk-s05_10a:1206_11	vā māsena vā nipphādessatīti netaṃ ṭhānaṃ vijjati. Kasmā? Sassaṃ gabbhaṃ na gaṇhāti,	12061	
PA_atk-s05_10a:1206_12	vepullaṃ nāpajjati, paripākaṃ na gacchatīti. Evamevaṃ appatvā cattāri asaṅkhyeyyāni	12061	
PA_atk-s05_10a:1206_13	kappasatasahassañca antarā buddho bhavissatīti netaṃ ṭhānaṃ vijjati. Tasmā yathāvuttameva	12061	
PA_atk-s05_10a:1206_14	kālaṃ pāramipūraṇaṃ kātabbaṃ ñāṇaparipākatthāya. Ettakenāpi ca kālena buddhattaṃ	12061	
PA_atk-s05_10a:1206_15	patthayato abhinīhārakaraṇe aṭṭha sampattiyo icchitabbā. Ayañhi –	12061	
PA_atk-s05_10a:1207	“Manussattaṃ liṅgasampatti, hetu satthāradassanaṃ;	120	
PA_atk-s05_10a:1208	Pabbajjā guṇasampatti, adhikāro ca chandatā;	120	
PA_atk-s05_10a:1209	Aṭṭhadhammasamodhānā, abhinīhāro samijjhati”. ;	120	
PA_atk-s05_10a:1210_0	Abhinīhāroti mūlapaṇidhānassetaṃ adhivacanaṃ. Tattha manussattanti manussajāti. Aññatra	1210	
PA_atk-s05_10a:1210_1	hi manussajātiyā avasesajātīsu devajātiyampi ṭhitassa paṇidhi na ijjhati, tattha	1210	
PA_atk-s05_10a:1210_2	ṭhitena pana buddhattaṃ patthayantena dānādīni puññakammāni katvā manussattaṃyeva	1210	
PA_atk-s05_10a:1210_3	patthetabbaṃ, tattha ṭhatvā paṇidhi kātabbo. Evañhi samijjhati. Liṅgasampattīti purisabhāvo.	1210	
PA_atk-s05_10a:1210_4	Mātugāmanapuṃsakaubhatobyañjanakānañhi manussajātiyaṃ ṭhitānampi paṇidhi na ijjhati.	1210	
PA_atk-s05_10a:1210_5	Tattha ṭhitena pana buddhattaṃ patthentena dānādīni puññakammāni katvā purisabhāvoyeva	1210	
PA_atk-s05_10a:1210_6	patthetabbo, tattha ṭhatvā paṇidhi kātabbo. Evañhi samijjhati. Hetūti arahattassa	1210	
PA_atk-s05_10a:1210_7	upanissayasampatti. Yo hi tasmiṃ attabhāve vāyamanto arahattaṃ pāpuṇituṃ samattho,	1210	
PA_atk-s05_10a:1210_8	tassa paṇidhi samijjhati, no itarassa yathā sumedhapaṇḍitassa. So hi dīpaṅkarapādamūle	1210	
PA_atk-s05_10a:1210_9	pabbajitvā tenattabhāvena arahattaṃ pāpuṇituṃ samattho ahosi. Satthāradassananti	1210	
PA_atk-s05_10a:1210_10	buddhānaṃ sammukhādassanaṃ. Evañhi ijjhati, no aññathā yathā sumedhapaṇḍitassa. So	12101	
PA_atk-s05_10a:1210_11	hi dīpaṅkaraṃ sammukhā disvā paṇidhiṃ akāsi. Pabbajjāti anagāriyabhāvo. So ca kho	12101	
PA_atk-s05_10a:1210_12	sāsane vā kammavādikiriyavāditāpasaparibbājakanikāye vā vaṭṭati yathā sumedhapaṇḍitassa.	12101	
PA_atk-s05_10a:1210_13	So hi sumedho nāma tāpaso hutvā paṇidhiṃ akāsi. Guṇasampattīti jhānādiguṇapaṭilābho.	12101	
PA_atk-s05_10a:1210_14	Pabbajitassapi hi guṇasampannasseva ijjhati, no itarassa yathā sumedhapaṇḍitassa.	12101	
PA_atk-s05_10a:1210_15	So hi pañcābhiñño ca aṭṭhasamāpattilābhī ca hutvā paṇidhesi. Adhikāroti adhikakāro,	12101	
PA_atk-s05_10a:1210_16	pariccāgoti attho. Jīvitādipariccāgañhi katvā paṇidahatoyeva ijjhati, no itarassa	12101	
PA_atk-s05_10a:1210_17	yathā sumedhapaṇḍitassa. So hi –	12101	
PA_atk-s05_10a:1211	“Akkamitvāna maṃ buddho, saha sissehi gacchatu;	121	
PA_atk-s05_10a:1212	Mā naṃ kalale akkamittha, hitāya me bhavissatī”ti. ;	121	
PA_atk-s05_10a:1213_0	Evaṃ attapariccāgaṃ katvā paṇidhesi. Chandatāti kattukamyatā. Sā yassa balavatī hoti,	1213	
PA_atk-s05_10a:1213_1	tassa ijjhati paṇidhi. Sā ca sace koci vadeyya “ko cattāri asaṅkhyeyyāni kappasatasahassañca	1213	
PA_atk-s05_10a:1213_2	niraye paccitvā buddhattaṃ icchatī”ti. Taṃ sutvā yo “aha”nti vattuṃ ussahati, tassa	1213	
PA_atk-s05_10a:1213_3	balavatīti veditabbā. Tathā yadi koci vadeyya “ko sakalacakkavāḷaṃ vītaccikānaṃ aṅgārānaṃ	1213	
PA_atk-s05_10a:1213_4	pūraṃ akkamitvā buddhattaṃ icchati, ko sakalacakkavāḷaṃ sattisūlehi ākiṇṇaṃ akkamanto	1213	
PA_atk-s05_10a:1213_5	atikkamitvā buddhattaṃ icchati, ko sakalacakkavāḷaṃ samatittikaṃ udakapuṇṇaṃ uttaritvā	1213	
PA_atk-s05_10a:1213_6	buddhattaṃ icchati, ko sakalacakkavāḷaṃ nirantaraṃ veḷugumbasañchannaṃ maddanto atikkamitvā	1213	
PA_atk-s05_10a:1213_7	buddhattaṃ icchatī”ti, taṃ sutvā yo “aha”nti vattuṃ ussahati, tassa balavatīti veditabbā.	1213	
PA_atk-s05_10a:1213_8	Evarūpena ca kattukamyatāchandena samannāgato sumedhapaṇḍito paṇidhesīti.	1213	
PA_atk-s05_10a:1214_0	Evaṃ samiddhābhinīhāro ca bodhisatto imāni aṭṭhārasa abhabbaṭṭhānāni na upeti. So	1214	
PA_atk-s05_10a:1214_1	hi tato pabhuti na jaccandho hoti na jaccapadhiro, na ummattako, na eḷamugo, na pīṭhasappi,	1214	
PA_atk-s05_10a:1214_2	na milakkhesu uppajjati, na dāsiyā kucchimhi nibbattati, na niyatamicchādiṭṭhiko	1214	
PA_atk-s05_10a:1214_3	hoti, nāssa liṅgaṃ parivattati, na pañcānantariyakammāni karoti, na kuṭṭhī hoti,	1214	
PA_atk-s05_10a:1214_4	na tiracchānayoniyaṃ vaṭṭakato pacchimattabhāvo hatthito adhikattabhāvo hoti, na	1214	
PA_atk-s05_10a:1214_5	khuppipāsikanijjhāmataṇhikapetesu uppajjati, na kālakañcikāsuresu, na avīciniraye,	1214	
PA_atk-s05_10a:1214_6	na lokantarikesu uppajjati. Kāmāvacaresu pana na māro hoti, rūpāvacaresu na asaññībhave,	1214	
PA_atk-s05_10a:1214_7	na suddhāvāsesu uppajjati, na arūpabhavesu, na aññaṃ cakkavāḷaṃ saṅkamati.	1214	
PA_atk-s05_10a:1215	Yā cimā ussāho ca ummaṅgo ca avatthānañca hitacariyā cāti catasso buddhabhūmiyo, tāhi samannāgato hoti. Tattha –	121	
PA_atk-s05_10a:1216	“Ussāho vīriyaṃ vuttaṃ, ummaṅgo paññā pavuccati;	121	
PA_atk-s05_10a:1217	Avatthānaṃ adhiṭṭhānaṃ, hitacariyā mettābhāvanā”ti. –	121	
PA_atk-s05_10a:1218_0	Veditabbā. Ye ca ime nekkhammajjhāsayo, pavivekajjhāsayo, alobhajjhāsayo, adosajjhāsayo,	1218	
PA_atk-s05_10a:1218_1	amohajjhāsayo, nissaraṇajjhāsayoti cha ajjhāsayā bodhiparipākāya saṃvattanti, yehi	1218	
PA_atk-s05_10a:1218_2	samannāgatattā nekkhammajjhāsayā ca bodhisattā kāmesu dosadassāvino, pavivekajjhāsayā	1218	
PA_atk-s05_10a:1218_3	ca bodhisattā saṅgaṇikāya dosadassāvino, alobhajjhāsayā ca bodhisattā lobhe dosadassāvino,	1218	
PA_atk-s05_10a:1218_4	adosajjhāsayā ca bodhisattā dose dosadassāvino, amohajjhāsayā ca bodhisattā mohe	1218	
PA_atk-s05_10a:1218_5	dosadassāvino, nissaraṇajjhāsayā ca bodhisattā sabbabhavesu dosadassāvinoti vuccanti,	1218	
PA_atk-s05_10a:1218_6	tehi ca samannāgato hoti.	1218	
PA_atk-s05_10a:1219_0	Paccekabuddhānaṃ pana kīva ciraṃ patthanā vaṭṭatīti? Paccekabuddhānaṃ dve asaṅkhyeyyāni	1219	
PA_atk-s05_10a:1219_1	kappasatasahassañca, tato oraṃ na sakkā, pubbe vuttanayenevettha kāraṇaṃ veditabbaṃ.	1219	
PA_atk-s05_10a:1219_2	Ettakenāpi ca kālena paccekabuddhattaṃ patthayato abhinīhārakaraṇe pañca sampattiyo	1219	
PA_atk-s05_10a:1219_3	icchitabbā. Tesañhi –	1219	
PA_atk-s05_10a:1220	“Manussattaṃ liṅgasampatti, vigatāsavadassanaṃ;	122	
PA_atk-s05_10a:1221	Adhikāro ca chandatā, ete abhinīhārakāraṇā”.	122	
PA_atk-s05_10a:1222	Tattha vigatāsavadassananti buddhapaccekabuddhabuddhasāvakānaṃ yassa kassaci dassananti attho. Sesaṃ vuttanayameva.	122	
PA_atk-s05_10a:1223_0	Atha “sāvakānaṃ patthanā kittakaṃ vaṭṭatī”ti? Dvinnaṃ aggasāvakānaṃ ekaṃ asaṅkhyeyyaṃ	1223	
PA_atk-s05_10a:1223_1	kappasatasahassañca, asītimahāsāvakānaṃ kappasatasahassameva. Tathā buddhassa mātāpitūnaṃ	1223	
PA_atk-s05_10a:1223_2	upaṭṭhākassa puttassa cāti, tato oraṃ na sakkā, tattha kāraṇaṃ vuttanayameva. Imesaṃ	1223	
PA_atk-s05_10a:1223_3	pana sabbesampi adhikāro ca chandatāti dvaṅgasamannāgatoyeva abhinīhāro hoti.	1223	
PA_atk-s05_10a:1224_0	Evaṃ imāya patthanāya iminā ca abhinīhārena yathāvuttappabhedaṃ kālaṃ pāramiyo pūretvā	1224	
PA_atk-s05_10a:1224_1	buddhā loke uppajjantā khattiyakule vā brāhmaṇakule vā uppajjanti, paccekabuddhā	1224	
PA_atk-s05_10a:1224_2	khattiyabrāhmaṇagahapatikulānaṃ aññatarasmiṃ, aggasāvakā pana buddhā viya khattiyabrāhmaṇakulesveva.	1224	
PA_atk-s05_10a:1224_3	Sabbabuddhā saṃvaṭṭamāne kappe na uppajjanti, vivaṭṭamāne kappe uppajjanti, tathā	1224	
PA_atk-s05_10a:1224_4	paccekabuddhā. Te pana buddhānaṃ uppajjanakāle na uppajjanti. Buddhā sayañca bujjhanti,	1224	
PA_atk-s05_10a:1224_5	pare ca bodhenti. Paccekabuddhā sayameva bujjhanti, na pare bodhenti. Attharasameva	1224	
PA_atk-s05_10a:1224_6	paṭivijjhanti, na dhammarasaṃ. Na hi te lokuttaradhammaṃ paññattiṃ āropetvā desetuṃ	1224	
PA_atk-s05_10a:1224_7	sakkonti, mūgena diṭṭhasupino viya vanacarakena nagare sāyitabyañjanaraso viya ca	1224	
PA_atk-s05_10a:1224_8	nesaṃ dhammābhisamayo hoti. Sabbaṃ iddhisamāpattipaṭisambhidāpabhedaṃ pāpuṇanti.	1224	
PA_atk-s05_10a:1224_9	Guṇavisiṭṭhatāya buddhānaṃ heṭṭhā sāvakānaṃ upari honti, na aññe pabbājetvā ābhisamācārikaṃ	1224	
PA_atk-s05_10a:1224_10	sikkhāpenti, “cittasallekho kātabbo, vosānaṃ nāpajjitabba”nti iminā uddesena uposathaṃ	12241	
PA_atk-s05_10a:1224_11	karonti, ajja uposathoti vacanamattena vā, uposathaṃ karontā ca gandhamādane mañjūsakarukkhamūle	12241	
PA_atk-s05_10a:1224_12	ratanamāḷe sannipatitvā karontīti. Evaṃ bhagavā āyasmato ānandassa paccekabuddhānaṃ	12241	
PA_atk-s05_10a:1224_13	sabbākāraparipūraṃ patthanañca abhinīhārañca kathetvā idāni imāya patthanāya iminā	12241	
PA_atk-s05_10a:1224_14	ca abhinīhārena samudāgate te te paccekabuddhe kathetuṃ “sabbesu bhūtesu nidhāya	12241	
PA_atk-s05_10a:1224_15	daṇḍa”ntiādinā nayena imaṃ khaggavisāṇasuttaṃ abhāsi. Ayaṃ tāva avisesena pucchāvasito	12241	
PA_atk-s05_10a:1224_16	khaggavisāṇasuttassa uppatti.	12241	
PA_atk-s05_10a:1225_0	Idāni visesena vattabbā. Tattha imissā tāva gāthāya evaṃ uppatti veditabbā – ayaṃ	1225	
PA_atk-s05_10a:1225_1	kira paccekabuddho paccekabodhisattabhūmiṃ ogāhanto dve asaṅkhyeyyāni kappasatasahassañca	1225	
PA_atk-s05_10a:1225_2	pāramiyo pūretvā kassapassa bhagavato sāsane pabbajitvā āraññiko hutvā gatapaccāgatavattaṃ	1225	
PA_atk-s05_10a:1225_3	pūrento samaṇadhammaṃ akāsi. Etaṃ kira vattaṃ aparipūretvā paccekabodhiṃ pāpuṇanto	1225	
PA_atk-s05_10a:1225_4	nāma natthi. Kiṃ panetaṃ gatapaccāgatavattaṃ nāma? Haraṇapaccāharaṇanti. Taṃ yathā	1225	
PA_atk-s05_10a:1225_5	vibhūtaṃ hoti, tathā kathessāma.	1225	
PA_atk-s05_10a:1226_0	Idha ekacco bhikkhu harati na paccāharati, ekacco paccāharati na harati, ekacco neva	1226	
PA_atk-s05_10a:1226_1	harati na paccāharati, ekacco harati ca paccāharati ca. Tattha yo bhikkhu pageva	1226	
PA_atk-s05_10a:1226_2	vuṭṭhāya cetiyaṅgaṇabodhiyaṅgaṇavattaṃ katvā bodhirukkhe udakaṃ āsiñcitvā pānīyaghaṭaṃ	1226	
PA_atk-s05_10a:1226_3	pūretvā pānīyamāḷe ṭhapetvā ācariyavattaṃ upajjhāyavattaṃ katvā dveasīti khandhakavattāni	1226	
PA_atk-s05_10a:1226_4	ca cuddasa mahāvattāni samādāya vattati. So sarīraparikammaṃ katvā senāsanaṃ pavisitvā	1226	
PA_atk-s05_10a:1226_5	yāva bhikkhācāravelā, tāva vivittāsane vītināmetvā velaṃ ñatvā nivāsetvā kāyabandhanaṃ	1226	
PA_atk-s05_10a:1226_6	bandhitvā uttarāsaṅgaṃ katvā saṅghāṭiṃ khandhe karitvā pattaṃ aṃse ālaggetvā kammaṭṭhānaṃ	1226	
PA_atk-s05_10a:1226_7	manasi karonto cetiyaṅgaṇaṃ gantvā cetiyañca bodhiñca vanditvā gāmasamīpe cīvaraṃ	1226	
PA_atk-s05_10a:1226_8	pārupitvā pattaṃ ādāya gāmaṃ piṇḍāya pavisati. Evaṃ paviṭṭho ca lābhī bhikkhu puññavā	1226	
PA_atk-s05_10a:1226_9	upāsakehi sakkato garukato upaṭṭhākakule vā paṭikkamanasālāyaṃ vā paṭikkamitvā upāsakehi	1226	
PA_atk-s05_10a:1226_10	taṃ taṃ pañhaṃ pucchiyamāno tesaṃ pañhavissajjanena dhammadesanāvikkhepena ca taṃ	12261	
PA_atk-s05_10a:1226_11	manasikāraṃ chaḍḍetvā nikkhamati. Vihāraṃ āgatopi bhikkhūhi pañhaṃ puṭṭho katheti,	12261	
PA_atk-s05_10a:1226_12	dhammaṃ bhaṇati, taṃ taṃ byāpārañca āpajjati. Pacchābhattampi purimayāmampi majjhimayāmampi	12261	
PA_atk-s05_10a:1226_13	evaṃ bhikkhūhi saddhiṃ papañcetvā kāyaduṭṭhullābhibhūto pacchimayāmepi sayati, neva	12261	
PA_atk-s05_10a:1226_14	kammaṭṭhānaṃ manasi karoti. Ayaṃ vuccati “harati na paccāharatī”ti.	12261	
PA_atk-s05_10a:1227_0	Yo pana byādhibahulo hoti, bhuttāhāro paccūsasamaye na sammā pariṇamati. Pageva vuṭṭhāya	1227	
PA_atk-s05_10a:1227_1	yathāvuttaṃ vattaṃ kātuṃ na sakkoti kammaṭṭhānaṃ vā manasi kātuṃ, aññadatthu yāguṃ	1227	
PA_atk-s05_10a:1227_2	vā khajjakaṃ vā bhesajjaṃ vā bhattaṃ vā patthayamāno kālasseva pattacīvaramādāya	1227	
PA_atk-s05_10a:1227_3	gāmaṃ pavisati. Tattha yāguṃ vā khajjakaṃ vā bhesajjaṃ vā bhattaṃ vā laddhā pattaṃ	1227	
PA_atk-s05_10a:1227_4	nīharitvā bhattakiccaṃ niṭṭhāpetvā paññattāsane nisinno kammaṭṭhānaṃ manasi karitvā	1227	
PA_atk-s05_10a:1227_5	visesaṃ patvā vā apatvā vā vihāraṃ āgantvā teneva manasikārena viharati. Ayaṃ vuccati	1227	
PA_atk-s05_10a:1227_6	“paccāharati na haratī”ti. Edisā hi bhikkhū yāguṃ pivitvā vipassanaṃ vaḍḍhetvā buddhasāsane	1227	
PA_atk-s05_10a:1227_7	arahattaṃ pattā gaṇanapathaṃ vītivattā, sīhaḷadīpeyeva tesu tesu gāmesu āsanasālāyaṃ	1227	
PA_atk-s05_10a:1227_8	taṃ āsanaṃ natthi, yattha bhikkhū nisinnā yāguṃ pivitvā arahattaṃ appattā.	1227	
PA_atk-s05_10a:1228_0	Yo pana pamādavihārī hoti nikkhittadhuro, sabbavattāni bhinditvā pañcavidhacetokhilavinibandhanabaddhacitto	1228	
PA_atk-s05_10a:1228_1	viharanto kammaṭṭhānamanasikāramananuyutto gāmaṃ piṇḍāya pavisitvā gihīhi saddhiṃ	1228	
PA_atk-s05_10a:1228_2	kathāpapañcena papañcito tucchakova nikkhamati. Ayaṃ vuccati “neva harati na paccāharatī”ti.	1228	
PA_atk-s05_10a:1229_0	Yo pana pageva vuṭṭhāya purimanayeneva sabbavattāni paripūretvā yāva bhikkhācāravelā,	1229	
PA_atk-s05_10a:1229_1	tāva pallaṅkaṃ ābhujitvā kammaṭṭhānaṃ manasi karoti. Kammaṭṭhānaṃ nāma duvidhaṃ –	1229	
PA_atk-s05_10a:1229_2	sabbatthakañca pārihāriyañca. Tattha sabbatthakaṃ nāma mettā ca maraṇānussati ca.	1229	
PA_atk-s05_10a:1229_3	Tañhi sabbattha atthayitabbaṃ icchitabbanti “sabbatthaka”nti vuccati. Mettā nāma	1229	
PA_atk-s05_10a:1229_4	āvāsādīsu sabbattha icchitabbā. Āvāsesu hi mettāvihārī bhikkhu sabrahmacārīnaṃ piyo	1229	
PA_atk-s05_10a:1229_5	hoti manāpo, tena phāsu asaṅghaṭṭho viharati. Devatāsu mettāvihārī devatāhi rakkhitagopito	1229	
PA_atk-s05_10a:1229_6	sukhaṃ viharati. Rājarājamahāmattādīsu mettāvihārī tehi mamāyito sukhaṃ viharati.	1229	
PA_atk-s05_10a:1229_7	Gāmanigamādīsu mettāvihārī sabbattha bhikkhācariyādīsu manussehi sakkato garukato	1229	
PA_atk-s05_10a:1229_8	sukhaṃ viharati. Maraṇānussatibhāvanāya jīvitanikantiṃ pahāya appamatto viharati.	1229	
PA_atk-s05_10a:1230_0	Yaṃ pana sadā pariharitabbaṃ cariyānukūlena gahitaṃ. Taṃ dasāsubhakasiṇānussatīsu	1230	
PA_atk-s05_10a:1230_1	aññataraṃ, catudhātuvavatthānameva vā, taṃ sadā pariharitabbato rakkhitabbato bhāvetabbato	1230	
PA_atk-s05_10a:1230_2	ca “pārihāriya”nti vuccati, mūlakammaṭṭhānantipi tadeva. Atthakāmā hi kulaputtā sāsane	1230	
PA_atk-s05_10a:1230_3	pabbajitvā dasapi vīsampi tiṃsampi cattālīsampi paññāsampi satampi ekato vasantā	1230	
PA_atk-s05_10a:1230_4	katikavattaṃ katvā viharanti – “āvuso, tumhe na iṇaṭṭā na bhayaṭṭā na jīvikāpakatā	1230	
PA_atk-s05_10a:1230_5	pabbajitā, dukkhā muccitukāmā panettha pabbajitā. Tasmā gamane uppannakilese gamaneyeva	1230	
PA_atk-s05_10a:1230_6	niggaṇhatha, ṭhāne, nisajjāya, sayane uppannakilese sayaneyeva niggaṇhathā”ti.	1230	
PA_atk-s05_10a:1231_0	Te evaṃ katikavattaṃ katvā bhikkhācāraṃ gacchantā aḍḍhausabhausabhaaḍḍhagāvutagāvutantaresu	1231	
PA_atk-s05_10a:1231_1	pāsāṇā honti, tāya saññāya kammaṭṭhānaṃ manasikarontāva gacchanti. Sace kassaci gamane	1231	
PA_atk-s05_10a:1231_2	kileso uppajjati, so tattheva naṃ niggaṇhāti. Tathā asakkonto tiṭṭhati, athassa pacchato	1231	
PA_atk-s05_10a:1231_3	āgacchantopi tiṭṭhati. So “ayaṃ bhikkhu tuyhaṃ uppannaṃ vitakkaṃ jānāti, ananucchavikaṃ	1231	
PA_atk-s05_10a:1231_4	te eta”nti attānaṃ paṭicodetvā vipassanaṃ vaḍḍhetvā tattheva ariyabhūmiṃ okkamati.	1231	
PA_atk-s05_10a:1231_5	Tathā asakkonto nisīdati. Athassa pacchato āgacchantopi nisīdatīti. Soyeva nayo ariyabhūmiṃ	1231	
PA_atk-s05_10a:1231_6	okkamituṃ asakkontopi taṃ kilesaṃ vikkhambhetvā kammaṭṭhānaṃ manasikarontova gacchati,	1231	
PA_atk-s05_10a:1231_7	na kammaṭṭhānavippayuttena cittena pādaṃ uddharati. Uddharati ce, paṭinivattitvā	1231	
PA_atk-s05_10a:1231_8	purimapadeseyeva tiṭṭhati. Ālindakavāsī mahāphussadevatthero viya.	1231	
PA_atk-s05_10a:1232_0	So kira ekūnavīsativassāni gatapaccāgatavattaṃ pūrento evaṃ vihāsi. Manussāpi sudaṃ	1232	
PA_atk-s05_10a:1232_1	antarāmagge kasantā ca vapantā ca maddantā ca kammāni karontā ca theraṃ tathā gacchantaṃ	1232	
PA_atk-s05_10a:1232_2	disvā “ayaṃ thero punappunaṃ nivattitvā gacchati, kiṃ nu kho maggamūḷho, udāhu kiñci	1232	
PA_atk-s05_10a:1232_3	pamuṭṭho”ti samullapanti. So taṃ anādiyitvā kammaṭṭhānayuttena citteneva samaṇadhammaṃ	1232	
PA_atk-s05_10a:1232_4	karonto vīsativassabbhantare arahattaṃ pāpuṇi. Arahattapattadivaseyevassa caṅkamanakoṭiyaṃ	1232	
PA_atk-s05_10a:1232_5	adhivatthā devatā aṅgulīhi dīpaṃ ujjāletvā aṭṭhāsi, cattāropi mahārājāno sakko ca	1232	
PA_atk-s05_10a:1232_6	devānamindo brahmā ca sahampati upaṭṭhānaṃ āgamiṃsu. Tañca obhāsaṃ disvā vanavāsī	1232	
PA_atk-s05_10a:1232_7	mahātissatthero taṃ dutiyadivase pucchi – “rattibhāge āyasmato santike obhāso ahosi,	1232	
PA_atk-s05_10a:1232_8	kiṃ so”ti? Thero vikkhepaṃ karonto “obhāso nāma dīpobhāsopi hoti maṇiobhāsopī”ti	1232	
PA_atk-s05_10a:1232_9	evamādimāha. So “paṭicchādetha tumhe”ti nibaddho “āmā”ti paṭijānitvā ārocesi.	1232	
PA_atk-s05_10a:1233_0	Kāḷavallimaṇḍapavāsī mahānāgatthero viya ca. Sopi kira gatapaccāgatavattaṃ pūrento	1233	
PA_atk-s05_10a:1233_1	“paṭhamaṃ tāva bhagavato mahāpadhānaṃ pūjessāmī”ti satta vassāni ṭhānacaṅkamameva	1233	
PA_atk-s05_10a:1233_2	adhiṭṭhāsi, puna soḷasa vassāni gatapaccāgatavattaṃ pūretvā arahattaṃ pāpuṇi. Evaṃ	1233	
PA_atk-s05_10a:1233_3	kammaṭṭhānamanuyuttacitteneva pādaṃ uddharanto vippayuttena cittena uddhaṭe paṭinivattanto	1233	
PA_atk-s05_10a:1233_4	gāmasamīpaṃ gantvā “gāvī nu kho pabbajito nu kho”ti āsaṅkanīyappadese ṭhatvā saṅghāṭiṃ	1233	
PA_atk-s05_10a:1233_5	pārupitvā pattaṃ gahetvā gāmadvāraṃ patvā kacchakantarato udakaṃ gahetvā gaṇḍūsaṃ	1233	
PA_atk-s05_10a:1233_6	katvā gāmaṃ pavisati “bhikkhaṃ vā dātuṃ vandituṃ vā upagate manusse ‘dīghāyukā hothā’ti	1233	
PA_atk-s05_10a:1233_7	vacanamattenāpi mā me kammaṭṭhānavikkhepo ahosī”ti. Sace pana naṃ “ajja, bhante,	1233	
PA_atk-s05_10a:1233_8	kiṃ sattamī, udāhu aṭṭhamī”ti divasaṃ pucchanti, udakaṃ gilitvā āroceti. Sace divasapucchakā	1233	
PA_atk-s05_10a:1233_9	na honti, nikkhamanavelāyaṃ gāmadvāre niṭṭhubhitvāva yāti.	1233	
PA_atk-s05_10a:1234_0	Sīhaḷadīpe kalambatitthavihāre vassūpagatā paññāsa bhikkhū viya ca. Te kira vassūpanāyikauposathadivase	1234	
PA_atk-s05_10a:1234_1	katikavattaṃ akaṃsu – “arahattaṃ appatvā na aññamaññaṃ ālapissāmā”ti. Gāmañca piṇḍāya	1234	
PA_atk-s05_10a:1234_2	pavisantā gāmadvāre udakagaṇḍūsaṃ katvā pavisiṃsu, divase pucchite udakaṃ gilitvā	1234	
PA_atk-s05_10a:1234_3	ārocesuṃ, apucchite gāmadvāre niṭṭhubhitvā vihāraṃ āgamaṃsu. Tattha manussā niṭṭhubhanaṭṭhānaṃ	1234	
PA_atk-s05_10a:1234_4	disvā jāniṃsu – “ajja eko āgato, ajja dve”ti. Evañca cintesuṃ – “kiṃ nu kho ete amheheva	1234	
PA_atk-s05_10a:1234_5	saddhiṃ na sallapanti, udāhu aññamaññampi, yadi aññamaññampi na sallapanti, addhā	1234	
PA_atk-s05_10a:1234_6	vivādajātā bhavissanti, handa nesaṃ aññamaññaṃ khamāpessāmā”ti. Sabbe vihāraṃ agamaṃsu.	1234	
PA_atk-s05_10a:1234_7	Tattha paññāsāya bhikkhūsu vassaṃ upagatesu dve bhikkhū ekokāse nāddasaṃsu. Tato	1234	
PA_atk-s05_10a:1234_8	tesu yo cakkhumā puriso, so evamāha – “na, bho, kalahakārakānaṃ vasanokāso īdiso	1234	
PA_atk-s05_10a:1234_9	hoti, susammaṭṭhaṃ cetiyaṅgaṇaṃ bodhiyaṅgaṇaṃ, sunikkhittā sammajjaniyo, sūpaṭṭhapitaṃ	1234	
PA_atk-s05_10a:1234_10	pānīyaparibhojanīya”nti, te tato nivattā. Tepi bhikkhū antovasseyeva vipassanaṃ vaḍḍhetvā	12341	
PA_atk-s05_10a:1234_11	arahattaṃ patvā mahāpavāraṇāya visuddhipavāraṇaṃ pavāresuṃ.	12341	
PA_atk-s05_10a:1235_0	Evaṃ kāḷavallimaṇḍapavāsī mahānāgatthero viya kalambatitthavihāre vassūpagatā bhikkhū	1235	
PA_atk-s05_10a:1235_1	viya ca kammaṭṭhānayutteneva cittena pādaṃ uddharanto gāmasamīpaṃ gantvā udakagaṇḍūsaṃ	1235	
PA_atk-s05_10a:1235_2	katvā vīthiyo sallakkhetvā yattha surāsoṇḍadhuttādayo kalahakārakā caṇḍahatthiassādayo	1235	
PA_atk-s05_10a:1235_3	vā natthi, taṃ vīthiṃ paṭipajjati. Tattha ca piṇḍāya caranto na turitaturito javena	1235	
PA_atk-s05_10a:1235_4	gacchati, javanapiṇḍapātikadhutaṅgaṃ nāma natthi, visamabhūmibhāgappattaṃ pana udakabharitasakaṭamiva	1235	
PA_atk-s05_10a:1235_5	niccalo hutvā gacchati. Anugharaṃ paviṭṭho ca dātukāmaṃ vā adātukāmaṃ vā sallakkhetuṃ	1235	
PA_atk-s05_10a:1235_6	tadanurūpaṃ kālaṃ āgamento bhikkhaṃ gahetvā patirūpe okāse nisīditvā kammaṭṭhānaṃ	1235	
PA_atk-s05_10a:1235_7	manasikaronto āhāre paṭikkūlasaññaṃ upaṭṭhapetvā akkhabbhañjanavaṇālepanaputtamaṃsūpamāvasena	1235	
PA_atk-s05_10a:1235_8	paccavekkhanto aṭṭhaṅgasamannāgataṃ āhāraṃ āhāreti neva davāya na madāya…pe… bhuttāvī	1235	
PA_atk-s05_10a:1235_9	ca udakakiccaṃ katvā muhuttaṃ bhattakilamathaṃ vinodetvā yathā purebhattaṃ, evaṃ	1235	
PA_atk-s05_10a:1235_10	pacchābhattaṃ, purimayāmaṃ pacchimayāmañca kammaṭṭhānaṃ manasi karoti. Ayaṃ vuccati	12351	
PA_atk-s05_10a:1235_11	“harati ca paccāharati cā”ti. Evametaṃ haraṇapaccāharaṇaṃ gatapaccāgatavattanti vuccati.	12351	
PA_atk-s05_10a:1236_0	Etaṃ pūrento yadi upanissayasampanno hoti, paṭhamavaye eva arahattaṃ pāpuṇāti. No	1236	
PA_atk-s05_10a:1236_1	ce paṭhamavaye pāpuṇāti, atha majjhimavaye pāpuṇāti. No ce majjhimavaye pāpuṇāti,	1236	
PA_atk-s05_10a:1236_2	atha maraṇasamaye pāpuṇāti. No ce maraṇasamaye pāpuṇāti, atha devaputto hutvā pāpuṇāti.	1236	
PA_atk-s05_10a:1236_3	No ce devaputto hutvā pāpuṇāti, atha paccekasambuddho hutvā parinibbāti. No ce paccekasambuddho	1236	
PA_atk-s05_10a:1236_4	hutvā parinibbāti, atha buddhānaṃ sammukhībhāve khippābhiñño hoti seyyathāpi thero	1236	
PA_atk-s05_10a:1236_5	bāhiyo, mahāpañño vā hoti seyyathāpi thero sāriputtoti.	1236	
PA_atk-s05_10a:1237_0	Ayaṃ pana paccekabodhisatto kassapassa bhagavato sāsane pabbajitvā āraññiko hutvā	1237	
PA_atk-s05_10a:1237_1	vīsati vassasahassāni etaṃ gatapaccāgatavattaṃ pūretvā kālaṃ katvā kāmāvacaradevaloke	1237	
PA_atk-s05_10a:1237_2	uppajji. Tato cavitvā bārāṇasirañño aggamahesiyā kucchimhi paṭisandhiṃ aggahesi.	1237	
PA_atk-s05_10a:1237_3	Kusalā itthiyo tadaheva gabbhasaṇṭhānaṃ jānanti. Sā ca tāsaṃ aññatarā, tasmā esāpi	1237	
PA_atk-s05_10a:1237_4	taṃ gabbhapatiṭṭhānaṃ rañño nivedesi. Dhammatā esā, yaṃ puññavante satte gabbhe uppanne	1237	
PA_atk-s05_10a:1237_5	mātugāmo gabbhaparihāraṃ labhati. Tasmā rājā tassā gabbhaparihāraṃ adāsi. Sā tato	1237	
PA_atk-s05_10a:1237_6	pabhuti nāccuṇhaṃ kiñci ajjhoharituṃ labhati, nātisītaṃ nāccambilaṃ nātiloṇaṃ nātikaṭukaṃ	1237	
PA_atk-s05_10a:1237_7	nātitittakaṃ. Accuṇhe hi mātarā ajjhohaṭe gabbhassa lohakumbhivāso viya hoti, atisīte	1237	
PA_atk-s05_10a:1237_8	lokantarikavāso viya, accambilaloṇakaṭukatittakesu bhuttesu satthena phāletvā ambilādīhi	1237	
PA_atk-s05_10a:1237_9	sittāni viya dārakassa aṅgāni tibbavedanāni honti. Aticaṅkamanaṭṭhānanisajjasayanatopi	1237	
PA_atk-s05_10a:1237_10	naṃ nivārenti “kucchigatassa sañcalanadukkhaṃ mā ahosī”ti. Mudukattharaṇatthatāya	12371	
PA_atk-s05_10a:1237_11	bhūmiyā caṅkamanādīni mattāya kātuṃ labhati, vaṇṇagandhādisampannaṃ sāduṃ sappāyaṃ	12371	
PA_atk-s05_10a:1237_12	annapānaṃ bhuñjituṃ labhati. Pariggahetvāva naṃ caṅkamāpenti nisīdāpenti vuṭṭhāpenti.	12371	
PA_atk-s05_10a:1238_0	Sā evaṃ parihariyamānā gabbhaparipākakāle sūtigharaṃ pavisitvā paccūsasamaye puttaṃ	1238	
PA_atk-s05_10a:1238_1	vijāyi pakkatelamadditamanosilāpiṇḍisadisaṃ dhaññapuññalakkhaṇūpetaṃ. Tato naṃ pañcamadivase	1238	
PA_atk-s05_10a:1238_2	alaṅkatapaṭiyattaṃ rañño dassesuṃ, rājā tuṭṭho chasaṭṭhiyā dhātīhi upaṭṭhāpesi. So	1238	
PA_atk-s05_10a:1238_3	sabbasampattīhi vaḍḍhamāno nacirasseva viññutaṃ pāpuṇi. Soḷasavassuddesikaṃ naṃ rājā	1238	
PA_atk-s05_10a:1238_4	rajjena abhisiñci, vividhanāṭakāhi ca upaṭṭhāpesi. Abhisitto rājaputto rajjaṃ kāresi	1238	
PA_atk-s05_10a:1238_5	nāmena brahmadatto, sakalajambudīpe vīsatiyā nagarasahassesu. Jambudīpe kira pubbe	1238	
PA_atk-s05_10a:1238_6	caturāsīti nagarasatasahassāni ahesuṃ, tāni parihāyantāni saṭṭhi ahesuṃ, tato parihāyantāni	1238	
PA_atk-s05_10a:1238_7	cattālīsaṃ, sabbaparihāyanakāle pana vīsatisahassāni honti. Ayañca brahmadatto sabbaparihāyanakāle	1238	
PA_atk-s05_10a:1238_8	uppajji, tenassa vīsati nagarasahassāni ahesuṃ vīsati pāsādasahassāni, vīsati hatthisahassāni,	1238	
PA_atk-s05_10a:1238_9	vīsati assasahassāni, vīsati rathasahassāni, vīsati pattisahassāni, vīsati itthisahassāni	1238	
PA_atk-s05_10a:1238_10	orodhā ca nāṭakitthiyo ca, vīsati amaccasahassāni.	12381	
PA_atk-s05_10a:1239_0	So mahārajjaṃ kārayamānoyeva kasiṇaparikammaṃ katvā pañca abhiññāyo, aṭṭha samāpattiyo	1239	
PA_atk-s05_10a:1239_1	ca nibbattesi. Yasmā pana abhisittaraññā nāma avassaṃ aṭṭakaraṇe nisīditabbaṃ, tasmā	1239	
PA_atk-s05_10a:1239_2	ekadivasaṃ pageva pātarāsaṃ bhuñjitvā vinicchayaṭṭhāne nisīdi. Tattha uccāsaddamahāsaddaṃ	1239	
PA_atk-s05_10a:1239_3	akaṃsu, so “ayaṃ saddo samāpattiyā upakkileso”ti pāsādatalaṃ abhiruhitvā “samāpattiṃ	1239	
PA_atk-s05_10a:1239_4	appemī”ti nisinno nāsakkhi appetuṃ rajjavikkhepena samāpatti parihīnā. Tato cintesi	1239	
PA_atk-s05_10a:1239_5	– “kiṃ rajjaṃ varaṃ, udāhu samaṇadhammo”ti? Tato “rajjasukhaṃ parittaṃ anekādīnavaṃ,	1239	
PA_atk-s05_10a:1239_6	samaṇadhammasukhaṃ pana vipulaṃ anekānisaṃsaṃ uttamapurisehi sevitañcā”ti ñatvā aññataraṃ	1239	
PA_atk-s05_10a:1239_7	amaccaṃ āṇāpesi “imaṃ rajjaṃ dhammena samena anusāsa, mā kho adhammakāraṃ kāresī”ti	1239	
PA_atk-s05_10a:1239_8	sabbaṃ tassa niyyātetvā pāsādaṃ abhiruhitvā samāpattisukhena vītināmesi, na koci	1239	
PA_atk-s05_10a:1239_9	upasaṅkamituṃ labhati aññatra mukhadhovanadantakaṭṭhadāyakabhattanīhārakādīhi.	1239	
PA_atk-s05_10a:1240_0	Tato addhamāsamatte vītikkante mahesī pucchi – “rājā uyyānagamanabaladassananāṭakādīsu	1240	
PA_atk-s05_10a:1240_1	katthaci na dissati, kuhiṃ gato”ti? Tassā tamatthaṃ ārocesuṃ. Sā amaccassa pāhesi	1240	
PA_atk-s05_10a:1240_2	– “rajje paṭicchite ahampi paṭicchitā homi, etu mayā saddhiṃ saṃvāsaṃ kappetū”ti.	1240	
PA_atk-s05_10a:1240_3	So ubho kaṇṇe thaketvā “asavanīyameta”nti paṭikkhipi. Sā punapi dvattikkhattuṃ pesetvā	1240	
PA_atk-s05_10a:1240_4	anicchamānaṃ santajjāpesi “yadi na karosi, ṭhānāpi taṃ cāvemi. Jīvitāpi taṃ voropemī”ti.	1240	
PA_atk-s05_10a:1240_5	So bhīto “mātugāmo nāma daḷhanicchayo, kadāci evampi kārāpeyyā”ti. Ekadivasaṃ raho	1240	
PA_atk-s05_10a:1240_6	gantvā tāya saddhiṃ sirisayane saṃvāsaṃ kappesi. Sā puññavatī sukhasamphassā, so	1240	
PA_atk-s05_10a:1240_7	tassā samphassarāgena ratto tattha abhikkhaṇaṃ saṅkitasaṅkitova agamāsi. Anukkamena	1240	
PA_atk-s05_10a:1240_8	attano gharasāmiko viya nibbisaṅko pavisitumāraddho.	1240	
PA_atk-s05_10a:1241_0	Tato rājamanussā taṃ pavattiṃ rañño ārocesuṃ. Rājā na saddahati. Dutiyampi tatiyampi	1241	
PA_atk-s05_10a:1241_1	ārocesuṃ, tato rājā nilīno sayameva disvā sabbe amacce sannipātāpetvā ārocesi. Te	1241	
PA_atk-s05_10a:1241_2	“ayaṃ rājāparādhiko hatthacchedaṃ arahati, pādacchedaṃ arahatī”ti yāva sūle uttāsanaṃ,	1241	
PA_atk-s05_10a:1241_3	tāva sabbakammakāraṇāni niddisiṃsu. Rājā “etassa vadhabandhanatāḷane mayhaṃ vihiṃsā	1241	
PA_atk-s05_10a:1241_4	uppajjeyya, jīvitā voropane pāṇātipāto bhaveyya, dhanaharaṇe adinnādānaṃ bhaveyya,	1241	
PA_atk-s05_10a:1241_5	alaṃ evarūpehi katehi, imaṃ mama rajjā nikkaḍḍhathā”ti āha. Amaccā taṃ nibbisayaṃ	1241	
PA_atk-s05_10a:1241_6	akaṃsu. So attano dhanasārañca puttadārañca gahetvā paravisayaṃ agamāsi. Tattha rājā	1241	
PA_atk-s05_10a:1241_7	sutvā “kiṃ āgatosī”ti pucchi. “Deva, icchāmi taṃ upaṭṭhātu”nti. So taṃ sampaṭicchi.	1241	
PA_atk-s05_10a:1241_8	Amacco katipāhaccayena laddhavissāso taṃ rājānaṃ etadavoca – “mahārāja, amakkhikaṃ	1241	
PA_atk-s05_10a:1241_9	madhuṃ passāmi, taṃ khādanto natthī”ti. Rājā “kiṃ etaṃ uppaṇḍetukāmo bhaṇatī”ti na	1241	
PA_atk-s05_10a:1241_10	suṇāti. So antaraṃ labhitvā punapi suṭṭhutaraṃ vaṇṇetvā avoca. Rājā “kiṃ eta”nti	12411	
PA_atk-s05_10a:1241_11	pucchi. “Bārāṇasirajjaṃ, devā”ti. Rājā “kiṃ maṃ netvā māretukāmosī”ti āha. So “mā,	12411	
PA_atk-s05_10a:1241_12	deva, evaṃ avaca, yadi na saddahasi, manusse pesehī”ti. So manusse pesesi. Te gantvā	12411	
PA_atk-s05_10a:1241_13	gopuraṃ khaṇitvā rañño sayanaghare uṭṭhahiṃsu.	12411	
PA_atk-s05_10a:1242_0	Rājā disvā “kissa āgatatthā”ti pucchi. “Corā mayaṃ, mahārājā”ti. Rājā tesaṃ dhanaṃ	1242	
PA_atk-s05_10a:1242_1	dāpetvā “mā puna evaṃ akatthā”ti ovaditvā vissajjesi. Te āgantvā tassa rañño ārocesuṃ.	1242	
PA_atk-s05_10a:1242_2	So punapi dvattikkhattuṃ tatheva vīmaṃsitvā “sīlavā rājā”ti caturaṅginiṃ senaṃ sannayhitvā	1242	
PA_atk-s05_10a:1242_3	sīmantare ekaṃ nagaraṃ upagamma tattha amaccassa pāhesi “nagaraṃ vā me dehi, yuddhaṃ	1242	
PA_atk-s05_10a:1242_4	vā”ti. So brahmadattassa rañño tamatthaṃ ārocāpesi – “āṇāpetu, deva, ‘kiṃ yujjhāmi,	1242	
PA_atk-s05_10a:1242_5	udāhu nagaraṃ demī”’ti. Rājā “na yujjhitabbaṃ, nagaraṃ datvā idhāgacchā”ti pesesi.	1242	
PA_atk-s05_10a:1242_6	So tathā akāsi. Paṭirājāpi taṃ nagaraṃ gahetvā avasesanagaresupi tatheva dūtaṃ pesesi.	1242	
PA_atk-s05_10a:1242_7	Tepi amaccā tatheva brahmadattassa ārocetvā tena “na yujjhitabbaṃ, idhāgantabba”nti	1242	
PA_atk-s05_10a:1242_8	vuttā bārāṇasiṃ āgamaṃsu.	1242	
PA_atk-s05_10a:1243_0	Tato amaccā brahmadattaṃ āhaṃsu – “mahārāja, tena saha yujjhamā”ti. Rājā “mama pāṇātipāto	1243	
PA_atk-s05_10a:1243_1	bhavissatī”ti vāresi. Amaccā “mayaṃ, mahārāja, taṃ jīvaggāhaṃ gahetvā idheva ānessāmā”ti	1243	
PA_atk-s05_10a:1243_2	nānāupāyehi rājānaṃ saññāpetvā “ehi, mahārājā”ti gantumāraddhā. Rājā “sace sattamāraṇappaharaṇavilumpanakammaṃ	1243	
PA_atk-s05_10a:1243_3	na karotha, gacchāmī”ti bhaṇati. Amaccā “na, deva, karoma, bhayaṃ dassetvā palāpemā”ti	1243	
PA_atk-s05_10a:1243_4	caturaṅginiṃ senaṃ sannayhitvā ghaṭesu dīpe pakkhipitvā rattiṃ gacchiṃsu. Paṭirājā	1243	
PA_atk-s05_10a:1243_5	taṃ divasaṃ bārāṇasisamīpe nagaraṃ gahetvā idāni kinti rattiṃ sannāhaṃ mocāpetvā	1243	
PA_atk-s05_10a:1243_6	pamatto niddaṃ okkami saddhiṃ balakāyena. Tato amaccā brahmadattarājānaṃ ādāya paṭirañño	1243	
PA_atk-s05_10a:1243_7	khandhāvāraṃ gantvā sabbaghaṭehi dīpe nīharāpetvā ekapajjotaṃ katvā ukkuṭṭhiṃ akaṃsu.	1243	
PA_atk-s05_10a:1243_8	Paṭirañño amacco mahābalakāyaṃ disvā bhīto attano rājānaṃ upasaṅkamitvā “uṭṭhehi	1243	
PA_atk-s05_10a:1243_9	amakkhikaṃ madhuṃ khādāhī”ti mahāsaddaṃ akāsi. Tathā dutiyopi tatiyopi. Paṭirājā	1243	
PA_atk-s05_10a:1243_10	tena saddena paṭibujjhitvā bhayaṃ santāsaṃ āpajji. Ukkuṭṭhisatāni pavattiṃsu. So	12431	
PA_atk-s05_10a:1243_11	“paravacanaṃ saddahitvā amittahatthaṃ pattomhī”ti sabbarattiṃ taṃ taṃ vippalapitvā	12431	
PA_atk-s05_10a:1243_12	dutiyadivase “dhammiko rājā, uparodhaṃ na kareyya gantvā khamāpemī”ti cintetvā rājānaṃ	12431	
PA_atk-s05_10a:1243_13	upasaṅkamitvā jaṇṇukehi patiṭṭhahitvā “khama, mahārāja, mayhaṃ aparādha”nti āha.	12431	
PA_atk-s05_10a:1243_14	Rājā taṃ ovaditvā “uṭṭhehi, khamāmi te”ti āha. So raññā evaṃ vuttamatteyeva paramassāsappatto	12431	
PA_atk-s05_10a:1243_15	ahosi. Bārāṇasirañño samīpeyeva janapade rajjaṃ labhi. Te aññamaññaṃ sahāyakā ahesuṃ.	12431	
PA_atk-s05_10a:1244_0	Atha brahmadatto dvepi senā sammodamānā ekato ṭhitā disvā “mamevekassa cittānurakkhaṇāya	1244	
PA_atk-s05_10a:1244_1	asmiṃ mahājanakāye khuddakamakkhikāya pivanamattampi lohitabindu na uppannaṃ, aho	1244	
PA_atk-s05_10a:1244_2	sādhu, aho suṭṭhu, sabbe sattā sukhitā hontu, averā hontu, abyāpajjā hontū”ti mettājhānaṃ	1244	
PA_atk-s05_10a:1244_3	uppādetvā tadeva pādakaṃ katvā saṅkhāre sammasitvā paccekabodhiñāṇaṃ sacchikatvā	1244	
PA_atk-s05_10a:1244_4	sayambhutaṃ pāpuṇi. Taṃ maggaphalasukhena sukhitaṃ hatthikkhandhe nisinnaṃ amaccā	1244	
PA_atk-s05_10a:1244_5	paṇipātaṃ katvā āhaṃsu – “yānakālo, mahārāja, vijitabalakāyassa sakkāro kātabbo,	1244	
PA_atk-s05_10a:1244_6	parājitabalakāyassa bhattaparibbayo dātabbo”ti. So āha – “nāhaṃ, bhaṇe, rājā, paccekabuddho	1244	
PA_atk-s05_10a:1244_7	nāmāha”nti. “Kiṃ devo bhaṇati, na edisā paccekabuddhā hontī”ti. “Kīdisā, bhaṇe, paccekabuddhā”ti?	1244	
PA_atk-s05_10a:1244_8	“Paccekabuddhā nāma dvaṅgulakesamassū aṭṭhaparikkhārayuttā bhavantī”ti. So dakkhiṇahatthena	1244	
PA_atk-s05_10a:1244_9	sīsaṃ parāmasi, tāvadeva gihiliṅgaṃ antaradhāyi, pabbajitaveso pāturahosi. Dvaṅgulakesamassu	1244	
PA_atk-s05_10a:1244_10	aṭṭhaparikkhārasamannāgato vassasatikattherasadiso ahosi. So catutthajjhānaṃ samāpajjitvā	12441	
PA_atk-s05_10a:1244_11	hatthikkhandhato vehāsaṃ abbhuggantvā padumapupphe nisīdi. Amaccā vanditvā “kiṃ,	12441	
PA_atk-s05_10a:1244_12	bhante, kammaṭṭhānaṃ, kathaṃ adhigatosī”ti pucchiṃsu. So yato assa mettājhānakammaṭṭhānaṃ	12441	
PA_atk-s05_10a:1244_13	ahosi, tañca vipassanaṃ vipassitvā adhigato, tasmā tamatthaṃ dassento udānagāthañca	12441	
PA_atk-s05_10a:1244_14	byākaraṇagāthañca imaṃyeva gāthaṃ abhāsi “sabbesu bhūtesu nidhāya daṇḍa”nti.	12441	
PA_atk-s05_10a:1245_0	Tattha sabbesūti anavasesesu. Bhūtesūti sattesu. Ayamettha saṅkhepo, vitthāraṃ pana	1245	
PA_atk-s05_10a:1245_1	ratanasuttavaṇṇanāyaṃ vakkhāma. Nidhāyāti nikkhipitvā. Daṇḍanti kāyavacīmanodaṇḍaṃ,	1245	
PA_atk-s05_10a:1245_2	kāyaduccaritādīnametaṃ adhivacanaṃ. Kāyaduccaritañhi daṇḍayatīti daṇḍaṃ, bādheti	1245	
PA_atk-s05_10a:1245_3	anayabyasanaṃ pāpetīti vuttaṃ hoti. Evaṃ vacīduccaritaṃ manoduccaritañca. Paharaṇadaṇḍo	1245	
PA_atk-s05_10a:1245_4	eva vā daṇḍo, taṃ nidhāyātipi vuttaṃ hoti. Aviheṭhayanti aviheṭhayanto. Aññatarampīti	1245	
PA_atk-s05_10a:1245_5	yaṃkiñci ekampi. Tesanti tesaṃ sabbabhūtānaṃ. Na puttamiccheyyāti atrajo, khettajo,	1245	
PA_atk-s05_10a:1245_6	dinnako, antevāsikoti imesu catūsu puttesu yaṃkiñci puttaṃ na iccheyya. Kuto sahāyanti	1245	
PA_atk-s05_10a:1245_7	sahāyaṃ pana iccheyyāti kuto eva etaṃ.	1245	
PA_atk-s05_10a:1246_0	Ekoti pabbajjāsaṅkhātena eko, adutiyaṭṭhena eko, taṇhāya pahānaṭṭhena eko, ekantavigatakilesoti	1246	
PA_atk-s05_10a:1246_1	eko, eko paccekasambodhiṃ abhisambuddhoti eko. Samaṇasahassassāpi hi majjhe vattamāno	1246	
PA_atk-s05_10a:1246_2	gihisaṃyojanassa chinnattā eko, evaṃ pabbajjāsaṅkhātena eko. Eko tiṭṭhati, eko gacchati,	1246	
PA_atk-s05_10a:1246_3	eko nisīdati, eko seyyaṃ kappeti, eko iriyati vattatīti evaṃ adutiyaṭṭhena eko.	1246	
PA_atk-s05_10a:1247	“Taṇhādutiyo puriso, dīghamaddhānasaṃsaraṃ;	124	
PA_atk-s05_10a:1248	Itthabhāvaññathābhāvaṃ, saṃsāraṃ nātivattati.	124	
PA_atk-s05_10a:1249	“Etamādīnavaṃ ñatvā, taṇhaṃ dukkhassa sambhavaṃ;	124	
PA_atk-s05_10a:1250	Vītataṇho anādāno, sato bhikkhu paribbaje”ti. –	125	
PA_atk-s05_10a:1251_0	Evaṃ taṇhāpahānaṭṭhena eko. Sabbakilesāssa pahīnā ucchinnamūlā tālāvatthukatā anabhāvaṃkatā	1251	
PA_atk-s05_10a:1251_1	āyatiṃ anuppādadhammāti evaṃ ekantavigatakilesoti eko. Anācariyako hutvā sayambhū	1251	
PA_atk-s05_10a:1251_2	sāmaṃyeva paccekasambodhiṃ abhisambuddhoti evaṃ eko paccekasambodhiṃ abhisambuddhoti eko.	1251	
PA_atk-s05_10a:1252_0	Careti yā imā aṭṭha cariyāyo. Seyyathidaṃ – paṇidhisampannānaṃ catūsu iriyāpathesu	1252	
PA_atk-s05_10a:1252_1	iriyāpathacariyā, indriyesu guttadvārānaṃ chasu ajjhattikāyatanesu āyatanacariyā,	1252	
PA_atk-s05_10a:1252_2	appamādavihārīnaṃ catūsu satipaṭṭhānesu saticariyā, adhicittamanuyuttānaṃ catūsu	1252	
PA_atk-s05_10a:1252_3	jhānesu samādhicariyā, buddhisampannānaṃ catūsu ariyasaccesu ñāṇacariyā, sammāpaṭipannānaṃ	1252	
PA_atk-s05_10a:1252_4	catūsu ariyasaccesu maggacariyā, adhigatapphalānaṃ catūsu sāmaññaphalesu patticariyā,	1252	
PA_atk-s05_10a:1252_5	tiṇṇaṃ buddhānaṃ sabbasattesu lokatthacariyā, tattha padesato paccekabuddhabuddhasāvakānanti.	1252	
PA_atk-s05_10a:1252_6	Yathāha – “cariyāti aṭṭha cariyāyo iriyāpathacariyā”ti vitthāro. Tāhi cariyāhi samannāgato	1252	
PA_atk-s05_10a:1252_7	bhaveyyāti attho. Atha vā yā imā adhimuccanto saddhāya carati, paggaṇhanto vīriyena	1252	
PA_atk-s05_10a:1252_8	carati, upaṭṭhahanto satiyā carati, avikkhitto samādhinā carati, pajānanto paññāya	1252	
PA_atk-s05_10a:1252_9	carati, vijānanto viññāṇena carati, evaṃ paṭipannassa kusalā dhammā āyatantīti āyatanacariyāya	1252	
PA_atk-s05_10a:1252_10	carati, evaṃ paṭipanno visesaṃ adhigacchatīti visesacariyāya caratīti evaṃ aparāpi	12521	
PA_atk-s05_10a:1252_11	aṭṭha cariyāyo vuttā, tāhipi samannāgato bhaveyyāti attho. Khaggavisāṇakappoti ettha	12521	
PA_atk-s05_10a:1252_12	khaggavisāṇaṃ nāma khaggamigasiṅgaṃ. Kappa-saddassa atthaṃ vitthārato maṅgalasuttavaṇṇanāyaṃ	12521	
PA_atk-s05_10a:1252_13	pakāsayissāma, idha panāyaṃ “satthukappena vata, bho, kira sāvakena saddhiṃ mantayamānā”ti	12521	
PA_atk-s05_10a:1252_14	evamādīsu viya paṭibhāgo veditabbo. Khaggavisāṇakappoti khaggavisāṇasadisoti vuttaṃ	12521	
PA_atk-s05_10a:1252_15	hoti. Ayaṃ tāvettha padato atthavaṇṇanā.	12521	
PA_atk-s05_10a:1253_0	Adhippāyānusandhito pana evaṃ veditabbo – yvāyaṃ vuttappakāro daṇḍo bhūtesu pavattiyamāno	1253	
PA_atk-s05_10a:1253_1	ahito hoti, taṃ tesu appavattanena tappaṭipakkhabhūtāya mettāya parahitūpasaṃhārena	1253	
PA_atk-s05_10a:1253_2	ca sabbesu bhūtesu nidhāya daṇḍaṃ, nihitadaṇḍattā eva ca yathā anihitadaṇḍā sattā	1253	
PA_atk-s05_10a:1253_3	bhūtāni daṇḍena vā satthena vā pāṇinā vā leḍḍunā vā viheṭhayanti, tathā aviheṭhayaṃ,	1253	
PA_atk-s05_10a:1253_4	aññatarampi tesaṃ imaṃ mettākammaṭṭhānamāgamma yadeva tattha vedanāgataṃ saññāsaṅkhāraviññāṇagataṃ	1253	
PA_atk-s05_10a:1253_5	tañca tadanusāreneva tadaññañca saṅkhāragataṃ vipassitvā imaṃ paccekabodhiṃ adhigatomhīti	1253	
PA_atk-s05_10a:1253_6	ayaṃ tāva adhippāyo.	1253	
PA_atk-s05_10a:1254_0	Ayaṃ pana anusandhi – evaṃ vutte te amaccā āhaṃsu – “idāni, bhante, kuhiṃ gacchathā”ti?	1254	
PA_atk-s05_10a:1254_1	Tato tena “pubbe paccekabuddhā kattha vasantī”ti āvajjetvā ñatvā “gandhamādanapabbate”ti	1254	
PA_atk-s05_10a:1254_2	vutte puna āhaṃsu – “amhe dāni, bhante, pajahatha na icchathā”ti. Atha paccekasambuddho	1254	
PA_atk-s05_10a:1254_3	āha “na puttamiccheyyā”ti sabbaṃ. Tatrādhippāyo – ahaṃ idāni atrajādīsu yaṃkiñci	1254	
PA_atk-s05_10a:1254_4	puttampi na iccheyyaṃ, kuto pana tumhādisaṃ sahāyaṃ. Tasmā tumhesupi yo mayā saddhiṃ	1254	
PA_atk-s05_10a:1254_5	gantuṃ mādiso vā hotuṃ icchati, so eko care khaggavisāṇakappo. Atha vā tehi “amhe	1254	
PA_atk-s05_10a:1254_6	dāni, bhante, pajahatha na icchathā”ti vutte so paccekasambuddho “na puttamiccheyya	1254	
PA_atk-s05_10a:1254_7	kuto sahāya”nti vatvā attano yathāvuttenatthena ekacariyāya guṇaṃ disvā pamudito	1254	
PA_atk-s05_10a:1254_8	pītisomanassajāto imaṃ udānaṃ udānesi – “eko care khaggavisāṇakappo”ti. Evaṃ vatvā	1254	
PA_atk-s05_10a:1254_9	pekkhamānasseva mahājanassa ākāse uppatitvā gandhamādanaṃ agamāsi.	1254	
PA_atk-s05_10a:1255_0	Gandhamādano nāma himavati cūḷakāḷapabbataṃ mahākāḷapabbataṃ nāgapaliveṭhanaṃ candagabbhaṃ	1255	
PA_atk-s05_10a:1255_1	sūriyagabbhaṃ suvaṇṇapassaṃ himavantapabbatanti satta pabbate atikkamma hoti. Tattha	1255	
PA_atk-s05_10a:1255_2	nandamūlakaṃ nāma pabbhāraṃ paccekabuddhānaṃ vasanokāso, tisso ca guhāyo – suvaṇṇaguhā,	1255	
PA_atk-s05_10a:1255_3	maṇiguhā, rajataguhāti. Tattha maṇiguhādvāre mañjūsako nāma rukkho yojanaṃ ubbedhena,	1255	
PA_atk-s05_10a:1255_4	yojanaṃ vitthārena. So yattakāni udake vā thale vā pupphāni, sabbāni tāni pupphayati,	1255	
PA_atk-s05_10a:1255_5	visesena paccekabuddhāgamanadivase. Tassūparito sabbaratanamāḷo hoti. Tattha sammajjanakavāto	1255	
PA_atk-s05_10a:1255_6	kacavaraṃ chaḍḍeti, samakaraṇavāto sabbaratanamayavālukaṃ samaṃ karoti, siñcanakavāto	1255	
PA_atk-s05_10a:1255_7	anotattadahato ānetvā udakaṃ siñcati, sugandhakaraṇavāto himavantato sabbesaṃ sugandharukkhānaṃ	1255	
PA_atk-s05_10a:1255_8	gandhe āneti, ocinakavāto pupphāni ocinitvā pāteti, santharakavāto sabbattha santharati.	1255	
PA_atk-s05_10a:1255_9	Sadā supaññattāneva cettha āsanāni honti, yesu paccekabuddhuppādadivase, uposathadivase	1255	
PA_atk-s05_10a:1255_10	ca sabbe paccekabuddhā sannipatitvā nisīdanti. Ayaṃ tattha pakati. Ayaṃ paccekabuddho	12551	
PA_atk-s05_10a:1255_11	tattha gantvā paññattāsane nisīdati. Tato sace tasmiṃ kāle aññepi paccekabuddhā saṃvijjanti,	12551	
PA_atk-s05_10a:1255_12	tepi taṅkhaṇeyeva sannipatitvā paññattāsanesu nisīdanti. Nisīditvā ca kiñcideva samāpattiṃ	12551	
PA_atk-s05_10a:1255_13	samāpajjitvā vuṭṭhahanti. Tato saṅghatthero adhunāgatapaccekabuddhaṃ sabbesaṃ anumodanatthāya	12551	
PA_atk-s05_10a:1255_14	“kathamadhigata”nti evaṃ kammaṭṭhānaṃ pucchati, tadāpi so tameva attano udānabyākaraṇagāthaṃ	12551	
PA_atk-s05_10a:1255_15	bhāsati. Puna bhagavāpi āyasmatā ānandena puṭṭho tameva gāthaṃ bhāsati. Ānandopi	12551	
PA_atk-s05_10a:1255_16	saṅgītiyanti evaṃ ekekā gāthā paccekasambodhiabhisambuddhaṭṭhāne, mañjūsakamāḷe,	12551	
PA_atk-s05_10a:1255_17	ānandena pucchitakāle, saṅgītiyanti catukkhattuṃ bhāsitā hotīti.	12551	
PA_atk-s05_10a:1256	Paṭhamagāthāvaṇṇanā niṭṭhitā.	125	
PA_atk-s05_10a:1257_0	92. Saṃsaggajātassāti gāthā kā uppatti? Ayampi paccekabodhisatto kassapassa bhagavato	1257	
PA_atk-s05_10a:1257_1	sāsane vīsati vassasahassāni purimanayeneva samaṇadhammaṃ karonto kasiṇaparikammaṃ	1257	
PA_atk-s05_10a:1257_2	katvā paṭhamaṃ jhānaṃ nibbattetvā nāmarūpaṃ vavatthapetvā lakkhaṇasammasanaṃ katvā	1257	
PA_atk-s05_10a:1257_3	ariyamaggaṃ anadhigamma brahmaloke nibbatti. So tato cuto bārāṇasirañño aggamahesiyā	1257	
PA_atk-s05_10a:1257_4	kucchimhi uppajjitvā purimanayeneva vaḍḍhamāno yato pabhuti “ayaṃ itthī, ayaṃ puriso”ti	1257	
PA_atk-s05_10a:1257_5	visesaṃ aññāsi. Tadupādāya itthīnaṃ hatthe na ramati, ucchādananhāpanamaṇḍanādimattampi	1257	
PA_atk-s05_10a:1257_6	na sādiyati. Taṃ purisā eva posenti. Thaññapāyanakāle dhātiyo kañcukaṃ paṭimuñcitvā	1257	
PA_atk-s05_10a:1257_7	purisavesena thaññaṃ pāyenti. So itthīnaṃ gandhaṃ ghāyitvā saddaṃ vā sutvā rodati,	1257	
PA_atk-s05_10a:1257_8	viññutaṃ pattopi itthiyo passituṃ na icchati. Tena taṃ anitthigandhotveva sañjāniṃsu.	1257	
PA_atk-s05_10a:1258_0	Tasmiṃ soḷasavassuddesike jāte rājā “kulavaṃsaṃ saṇṭhapessāmī”ti nānākulehi tassa	1258	
PA_atk-s05_10a:1258_1	anurūpā kaññāyo ānetvā aññataraṃ amaccaṃ āṇāpesi “kumāraṃ ramāpehī”ti. Amacco upāyena	1258	
PA_atk-s05_10a:1258_2	taṃ ramāpetukāmo tassa avidūre sāṇipākāraṃ parikkhipāpetvā nāṭakāni payojāpesi. Kumāro	1258	
PA_atk-s05_10a:1258_3	gītavāditasaddaṃ sutvā “kasseso saddo”ti āha. Amacco “taveso, deva, nāṭakitthīnaṃ	1258	
PA_atk-s05_10a:1258_4	saddo, puññavantānaṃ īdisāni nāṭakāni honti. Abhirama, deva, mahāpuññosi tva”nti	1258	
PA_atk-s05_10a:1258_5	āha. Kumāro amaccaṃ daṇḍena tāḷāpetvā nikkaḍḍhāpesi. So rañño ārocesi. Rājā kumārassa	1258	
PA_atk-s05_10a:1258_6	mātarā saha gantvā kumāraṃ khamāpetvā puna amaccaṃ āṇāpesi. Kumāro tehi atinippīḷiyamāno	1258	
PA_atk-s05_10a:1258_7	seṭṭhasuvaṇṇaṃ datvā suvaṇṇakāre āṇāpesi “sundaraṃ itthirūpaṃ karothā”ti. Te vissakammunā	1258	
PA_atk-s05_10a:1258_8	nimmitasadisaṃ sabbālaṅkāravibhūsitaṃ itthirūpaṃ karitvā dassesuṃ. Kumāro disvā vimhayena	1258	
PA_atk-s05_10a:1258_9	sīsaṃ cāletvā mātāpitūnaṃ pesesi – “yadi īdisiṃ itthiṃ labhissāmi, gaṇhissāmī”ti.	1258	
PA_atk-s05_10a:1258_10	Mātāpitaro “amhākaṃ putto mahāpuñño, avassaṃ tena saha katapuññā kāci dārikā loke	12581	
PA_atk-s05_10a:1258_11	uppannā bhavissatī”ti taṃ suvaṇṇarūpaṃ rathaṃ āropetvā amaccānaṃ appesuṃ – “gacchatha,	12581	
PA_atk-s05_10a:1258_12	īdisiṃ dārikaṃ gavesathā”ti. Te taṃ gahetvā soḷasamahājanapade vicarantā taṃ taṃ	12581	
PA_atk-s05_10a:1258_13	gāmaṃ gantvā udakatitthādīsu yattha yattha janasamūhaṃ passanti, tattha tattha devataṃ	12581	
PA_atk-s05_10a:1258_14	viya suvaṇṇarūpaṃ ṭhapetvā nānāpupphavatthālaṅkārehi pūjaṃ katvā vitānaṃ bandhitvā	12581	
PA_atk-s05_10a:1258_15	ekamantaṃ tiṭṭhanti “yadi kenaci evarūpā diṭṭhapubbā bhavissati, so kathaṃ samuṭṭhāpessatī”ti?	12581	
PA_atk-s05_10a:1258_16	Etenupāyena aññatra maddaraṭṭhā sabbajanapade āhiṇḍitvā taṃ “khuddakaraṭṭha”nti avamaññamānā	12581	
PA_atk-s05_10a:1258_17	tattha paṭhamaṃ agantvā nivattiṃsu.	12581	
PA_atk-s05_10a:1259_0	Tato nesaṃ etadahosi – “maddaraṭṭhampi tāva gacchāma, mā no bārāṇasiṃ paviṭṭhepi	1259	
PA_atk-s05_10a:1259_1	rājā puna pesesī”ti maddaraṭṭhe sāgalanagaraṃ agamaṃsu. Sāgalanagare ca maddavo nāma	1259	
PA_atk-s05_10a:1259_2	rājā. Tassa dhītā soḷasavassuddesikā abhirūpā ahosi. Tassā vaṇṇadāsiyo nhānodakatthāya	1259	
PA_atk-s05_10a:1259_3	titthaṃ gacchanti. Tattha amaccehi ṭhapitaṃ taṃ suvaṇṇarūpaṃ dūratova disvā “amhe	1259	
PA_atk-s05_10a:1259_4	udakatthāya pesetvā rājaputtī sayameva āgatā”ti bhaṇantiyo samīpaṃ gantvā “nāyaṃ	1259	
PA_atk-s05_10a:1259_5	sāminī, amhākaṃ sāminī ito abhirūpatarā”ti āhaṃsu. Amaccā taṃ sutvā rājānaṃ upasaṅkamitvā	1259	
PA_atk-s05_10a:1259_6	anurūpena nayena dārikaṃ yāciṃsu. Sopi adāsi. Te bārāṇasirañño pāhesuṃ – “laddhā,	1259	
PA_atk-s05_10a:1259_7	deva, kumārikā, sāmaṃ āgacchatha, udāhu amheva ānemā”ti. So “mayi āgacchante janapadapīḷā	1259	
PA_atk-s05_10a:1259_8	bhavissati, tumheva naṃ ānethā”ti pesesi.	1259	
PA_atk-s05_10a:1260_0	Amaccāpi dārikaṃ gahetvā nagarā nikkhamitvā kumārassa pāhesuṃ – “laddhā suvaṇṇarūpasadisā	1260	
PA_atk-s05_10a:1260_1	kumārikā”ti. Kumāro sutvāva rāgena abhibhūto paṭhamajjhānā parihāyi. So dūtaparamparāya	1260	
PA_atk-s05_10a:1260_2	pesesi – “sīghaṃ ānetha, sīghaṃ ānethā”ti. Te sabbattha ekarattivāsena bārāṇasiṃ	1260	
PA_atk-s05_10a:1260_3	patvā bahinagare ṭhitā rañño pesesuṃ – “ajjeva pavisitabbaṃ, no”ti. Rājā “seṭṭhakulā	1260	
PA_atk-s05_10a:1260_4	ānītā dārikā, maṅgalakiriyaṃ katvā mahāsakkārena pavesessāma, uyyānaṃ tāva naṃ nethā”ti	1260	
PA_atk-s05_10a:1260_5	āha. Te tathā akaṃsu. Sā accantasukhumālā kumārikā yānugghāṭena ubbāḷhā addhānaparissamena	1260	
PA_atk-s05_10a:1260_6	uppannavātarogā milātamālā viya hutvā rattibhāge kālamakāsi. Amaccā “sakkārā paribhaṭṭhamhā”ti	1260	
PA_atk-s05_10a:1260_7	parideviṃsu. Rājā ca nāgarā ca “kulavaṃso vinaṭṭho”ti parideviṃsu. Sakalanagaraṃ	1260	
PA_atk-s05_10a:1260_8	kolāhalaṃ ahosi. Kumārassa sutamatteyeva mahāsoko udapādi.	1260	
PA_atk-s05_10a:1261_0	Tato kumāro sokassa mūlaṃ khanituṃ āraddho. So evaṃ cintesi – “ayaṃ soko nāma na	1261	
PA_atk-s05_10a:1261_1	ajātassa hoti, jātassa pana hoti. Tasmā jātiṃ paṭicca soko. Jāti pana kiṃ paṭiccāti?	1261	
PA_atk-s05_10a:1261_2	Bhavaṃ paṭicca jātī”ti. Evaṃ pubbabhāvanānubhāvena yoniso manasikaronto anulomapaṭilomaṃ	1261	
PA_atk-s05_10a:1261_3	paṭiccasamuppādaṃ disvā puna anulomañca saṅkhāre sammasanto tattheva nisinno paccekasambodhiṃ	1261	
PA_atk-s05_10a:1261_4	sacchākāsi. Amaccā taṃ maggaphalasukhena sukhitaṃ santindriyaṃ santamānasaṃ nisinnaṃ	1261	
PA_atk-s05_10a:1261_5	disvā paṇipātaṃ katvā āhaṃsu – “mā soci, deva, mahanto jambudīpo, aññaṃ tato sundarataraṃ	1261	
PA_atk-s05_10a:1261_6	kaññaṃ ānessāmā”ti. So āha – “na socāmi, nissoko paccekabuddho aha”nti. Ito paraṃ	1261	
PA_atk-s05_10a:1261_7	sabbaṃ vuttapurimagāthāsadisameva ṭhapetvā gāthāvaṇṇanaṃ.	1261	
PA_atk-s05_10a:1262_0	Gāthāvaṇṇanā pana evaṃ veditabbā – saṃsaggajātassāti jātasaṃsaggassa. Tattha dassanasavanakāyasamullapanasambhogasaṃsaggavasena	1262	
PA_atk-s05_10a:1262_1	pañcavidho saṃsaggo. Tattha aññamaññaṃ disvā cakkhuviññāṇavīthivasena uppannarāgo	1262	
PA_atk-s05_10a:1262_2	dassanasaṃsaggo nāma. Tattha sīhaḷadīpe kāḷadīghavāpī gāme piṇḍāya carantaṃ kalyāṇavihāravāsidīghabhāṇakadaharabhikkhuṃ	1262	
PA_atk-s05_10a:1262_3	disvā paṭibaddhacittā kenaci upāyena taṃ alabhitvā kālaṅkatā kuṭumbiyadhītā ca tassā	1262	
PA_atk-s05_10a:1262_4	nivāsanacoḷakhaṇḍaṃ disvā “evarūpaṃ vatthaṃ dhāriniyā nāma saddhiṃ saṃvāsaṃ nālabhi”nti	1262	
PA_atk-s05_10a:1262_5	phalitahadayo kālaṅkato. So eva daharo ca nidassanaṃ.	1262	
PA_atk-s05_10a:1263_0	Parehi pana kathiyamānaṃ rūpādisampattiṃ attanā vā hasitalapitagītasaddaṃ sutvā sotaviññāṇavīthivasena	1263	
PA_atk-s05_10a:1263_1	uppannarāgo savanasaṃsaggo nāma. Tatrāpi girigāmavāsikammāradhītāya pañcahi kumārikāhi	1263	
PA_atk-s05_10a:1263_2	saddhiṃ padumassaraṃ gantvā nhatvā mālaṃ āropetvā uccāsaddena gāyantiyā saddaṃ sutvā	1263	
PA_atk-s05_10a:1263_3	ākāsena gacchanto kāmarāgena visesā parihāyitvā byasanaṃ patto pañcaggaḷaleṇavāsī	1263	
PA_atk-s05_10a:1263_4	tissadaharo nidassanaṃ.	1263	
PA_atk-s05_10a:1264_0	Aññamaññaṃ aṅgaparāmasanena uppannarāgo kāyasaṃsaggo nāma. Dhammabhāsanadaharabhikkhu	1264	
PA_atk-s05_10a:1264_1	ca rājadhītā cettha nidassanaṃ. Mahāvihāre kira daharabhikkhu dhammaṃ bhāsati. Tattha	1264	
PA_atk-s05_10a:1264_2	mahājano āgato, rājāpi aggamahesiyā rājadhītāya ca saddhiṃ agamāsi. Tato rājadhītāya	1264	
PA_atk-s05_10a:1264_3	tassa rūpañca sarañca āgamma balavarāgo uppanno, tassa daharassāpi. Taṃ disvā rājā	1264	
PA_atk-s05_10a:1264_4	sallakkhetvā sāṇipākārena parikkhipāpesi. Te aññamaññaṃ parāmasitvā āliṅgiṃsu. Puna	1264	
PA_atk-s05_10a:1264_5	sāṇipākāraṃ apanetvā passantā dvepi kālaṅkateyeva addasaṃsūti.	1264	
PA_atk-s05_10a:1265_0	Aññamaññaṃ ālapanasamullapanavasena uppannarāgo pana samullapanasaṃsaggo nāma. Bhikkhu	1265	
PA_atk-s05_10a:1265_1	bhikkhunīhi saddhiṃ paribhogakaraṇe uppannarāgo sambhogasaṃsaggo nāma. Dvīsupi etesu	1265	
PA_atk-s05_10a:1265_2	pārājikappatto bhikkhu ca bhikkhunī ca nidassanaṃ. Maricavaṭṭināmamahāvihāramahe	1265	
PA_atk-s05_10a:1265_3	kira duṭṭhagāmaṇiabhayarājā mahādānaṃ paṭiyādetvā ubhatosaṅghaṃ parivisati. Tattha	1265	
PA_atk-s05_10a:1265_4	uṇhayāguyā dinnāya saṅghanavakasāmaṇerī anādhārakassa saṅghanavakassa sāmaṇerassa	1265	
PA_atk-s05_10a:1265_5	dantavalayaṃ datvā samullapanamakāsi. Te ubhopi upasampajjitvā saṭṭhivassā hutvā	1265	
PA_atk-s05_10a:1265_6	paratīraṃ gatā aññamaññaṃ samullapanena pubbasaññaṃ paṭilabhitvā tāvadeva sañjātasinehā	1265	
PA_atk-s05_10a:1265_7	sikkhāpadaṃ vītikkamitvā pārājikā ahesunti. Evaṃ pañcavidhe saṃsagge yena kenaci	1265	
PA_atk-s05_10a:1265_8	saṃsaggena jātasaṃsaggassa bhavati sneho, purimarāgapaccayo balavarāgo uppajjati.	1265	
PA_atk-s05_10a:1265_9	Tato snehanvayaṃ dukkhamidaṃ pahoti tameva snehaṃ anugacchantaṃ sandiṭṭhikasamparāyikaṃ	1265	
PA_atk-s05_10a:1265_10	sokaparidevādinānappakārakaṃ idaṃ dukkhaṃ pahoti pabhavati jāyati.	12651	
PA_atk-s05_10a:1266_0	Apare “ārammaṇe cittassa vossaggo saṃsaggo”ti bhaṇanti. Tato sneho, snehadukkhamidanti.	1266	
PA_atk-s05_10a:1266_1	Evamatthappabhedaṃ imaṃ aḍḍhagāthaṃ vatvā so paccekabuddho āha – “svāyaṃ yamidaṃ	1266	
PA_atk-s05_10a:1266_2	snehanvayaṃ sokādidukkhaṃ pahoti, tameva snehaṃ anugatassa dukkhassa mūlaṃ khananto	1266	
PA_atk-s05_10a:1266_3	paccekabodhiṃ adhigato”ti.	1266	
PA_atk-s05_10a:1267_0	Evaṃ vutte te amaccā āhaṃsu – “amhehi dāni, bhante, kiṃ kattabba”nti? Tato so āha	1267	
PA_atk-s05_10a:1267_1	– “tumhe vā aññataro vā imamhā dukkhā muccitukāmo, so sabbopi ādīnavaṃ snehajaṃ pekkhamāno,	1267	
PA_atk-s05_10a:1267_2	eko care khaggavisāṇakappo”ti. Ettha ca yaṃ taṃ “snehanvayaṃ dukkhamidaṃ pahotī”ti	1267	
PA_atk-s05_10a:1267_3	vuttaṃ, tadeva sandhāya “ādīnavaṃ snehajaṃ pekkhamāno”ti idaṃ vuttanti veditabbaṃ.	1267	
PA_atk-s05_10a:1267_4	Atha vā yathāvuttena saṃsaggena ‘saṃsaggajātassa bhavati sneho, snehanvayaṃ dukkhamidaṃ	1267	
PA_atk-s05_10a:1267_5	pahoti’, evaṃ yathābhūtaṃ ādīnavaṃ snehajaṃ pekkhamāno ahamadhigatoti evaṃ sambandhitvā	1267	
PA_atk-s05_10a:1267_6	catutthapādo pubbe vuttanayeneva snehavasena vuttoti veditabbo. Tato paraṃ sabbaṃ	1267	
PA_atk-s05_10a:1267_7	purimagāthāya vuttasadisamevāti.	1267	
PA_atk-s05_10a:1268	Saṃsaggagāthāvaṇṇanā niṭṭhitā.	126	
PA_atk-s05_10a:1269_0	93. Mitte suhajjeti kā uppatti? Ayaṃ paccekabodhisatto purimagāthāya vuttanayeneva	1269	
PA_atk-s05_10a:1269_1	uppajjitvā bārāṇasiyaṃ rajjaṃ kārento paṭhamajjhānaṃ nibbattetvā “kiṃ samaṇadhammo	1269	
PA_atk-s05_10a:1269_2	varo, rajjaṃ vara”nti vīmaṃsitvā amaccānaṃ rajjaṃ niyyātetvā samaṇadhammaṃ akāsi.	1269	
PA_atk-s05_10a:1269_3	Amaccā “dhammena samena karothā”ti vuttāpi lañjaṃ gahetvā adhammena karonti. Te lañjaṃ	1269	
PA_atk-s05_10a:1269_4	gahetvā sāmike parājayantā ekadā aññataraṃ rājavallabhaṃ parājesuṃ. So rañño bhattakārakehi	1269	
PA_atk-s05_10a:1269_5	saddhiṃ pavisitvā sabbaṃ ārocesi. Rājā dutiyadivase sayaṃ vinicchayaṭṭhānaṃ agamāsi.	1269	
PA_atk-s05_10a:1269_6	Tato mahājanā – “amaccā, deva, sāmike asāmike karontī”ti uccāsaddaṃ karontā mahāyuddhaṃ	1269	
PA_atk-s05_10a:1269_7	viya akaṃsu. Atha rājā vinicchayaṭṭhānā vuṭṭhāya pāsādaṃ abhiruhitvā samāpattiṃ appetuṃ	1269	
PA_atk-s05_10a:1269_8	nisinno. Tena saddena vikkhittacitto na sakkoti appetuṃ. So “kiṃ me rajjena, samaṇadhammo	1269	
PA_atk-s05_10a:1269_9	vara”nti rajjasukhaṃ pahāya puna samāpattiṃ nibbattetvā pubbe vuttanayeneva vipassitvā	1269	
PA_atk-s05_10a:1269_10	paccekasambodhiṃ sacchākāsi. Kammaṭṭhānañca pucchito imaṃ gāthaṃ abhāsi.	12691	
PA_atk-s05_10a:1270_0	Tattha mettāyanavasena mittā. Suhadayabhāvena suhajjā. Keci ekantahitakāmatāya mittāva	1270	
PA_atk-s05_10a:1270_1	honti na suhajjā. Keci gamanāgamanaṭṭhānanisajjāsamullāpādīsu, hadayasukhajananena	1270	
PA_atk-s05_10a:1270_2	suhajjāva honti, na mittā. Keci tadubhayavasena suhajjā ceva mittā ca honti. Te duvidhā	1270	
PA_atk-s05_10a:1270_3	agāriyā ca anagāriyā ca. Tattha agāriyā tividhā honti upakāro samānasukhadukkho anukampakoti.	1270	
PA_atk-s05_10a:1270_4	Anagāriyā visesena atthakkhāyino eva. Te catūhi aṅgehi samannāgatā honti. Yathāha –	1270	
PA_atk-s05_10a:1271_0	“Catūhi kho, gahapatiputta, ṭhānehi upakāro mitto suhado veditabbo. Pamattaṃ rakkhati,	1271	
PA_atk-s05_10a:1271_1	pamattassa sāpateyyaṃ rakkhati, bhītassa saraṇaṃ hoti, uppannesu kiccakaraṇīyesu	1271	
PA_atk-s05_10a:1271_2	taddiguṇaṃ bhogaṃ anuppadeti”.	1271	
PA_atk-s05_10a:1272	Tathā –	127	
PA_atk-s05_10a:1273_0	“Catūhi kho, gahapatiputta, ṭhānehi samānasukhadukkho mitto suhado veditabbo. Guyhamassa	1273	
PA_atk-s05_10a:1273_1	ācikkhati, guyhamassa parigūhati, āpadāsu na vijahati, jīvitaṃpissa atthāya pariccattaṃ hoti”.	1273	
PA_atk-s05_10a:1274	Tathā –	127	
PA_atk-s05_10a:1275	“Catūhi kho, gahapatiputta, ṭhānehi anukampako mitto suhado veditabbo. Abhavenassa na nandati, bhavenassa nandati, avaṇṇaṃ bhaṇamānaṃ nivāreti, vaṇṇaṃ bhaṇamānaṃ pasaṃsati”.	127	
PA_atk-s05_10a:1276	Tathā –	127	
PA_atk-s05_10a:1277	“Catūhi kho, gahapatiputta, ṭhānehi atthakkhāyī mittā suhado veditabbo. Pāpā nivāreti, kalyāṇe niveseti, assutaṃ sāveti, saggassa maggaṃ ācikkhatī”ti.	127	
PA_atk-s05_10a:1278	Tesvidha agāriyā adhippetā, atthato pana sabbepi yujjanti. Te mitte suhajje anukampamānoti anudayamāno, tesaṃ sukhaṃ upasaṃharitukāmo dukkhaṃ apaharitukāmo ca.	127	
PA_atk-s05_10a:1279_0	Hāpeti atthanti diṭṭhadhammikasamparāyikaparamatthavasena tividhaṃ, tathā attatthaparatthaubhayatthavasenāpi	1279	
PA_atk-s05_10a:1279_1	tividhaṃ atthaṃ laddhavināsanena aladdhānuppādanenāti dvidhāpi hāpeti vināseti. Paṭibaddhacittoti	1279	
PA_atk-s05_10a:1279_2	“ahaṃ imaṃ vinā na jīvāmi, esa me gati, esa me parāyaṇa”nti evaṃ attānaṃ nīce ṭhāne	1279	
PA_atk-s05_10a:1279_3	ṭhapentopi paṭibaddhacitto hoti. “Ime maṃ vinā na jīvanti, ahaṃ tesaṃ gati, ahaṃ	1279	
PA_atk-s05_10a:1279_4	tesaṃ parāyaṇa”nti evaṃ attānaṃ ucce ṭhāne ṭhapentopi paṭibaddhacitto hoti. Idha	1279	
PA_atk-s05_10a:1279_5	pana evaṃ paṭibaddhacitto adhippeto. Etaṃ bhayanti etaṃ atthahāpanabhayaṃ, attano	1279	
PA_atk-s05_10a:1279_6	samāpattihāniṃ sandhāyāha. Santhaveti tividho santhavo taṇhādiṭṭhimittasanthavavasena.	1279	
PA_atk-s05_10a:1279_7	Tattha aṭṭhasatapabhedāpi taṇhā taṇhāsanthavo, dvāsaṭṭhibhedāpi diṭṭhi diṭṭhisanthavo,	1279	
PA_atk-s05_10a:1279_8	paṭibaddhacittatāya mittānukampanā mittasanthavo. Tesu so idha adhippeto. Tena hissa	1279	
PA_atk-s05_10a:1279_9	samāpatti parihīnā. Tenāha – “etaṃ bhayaṃ santhave pekkhamāno ahaṃ adhigato”ti. Sesaṃ vuttasadisamevāti.	1279	
PA_atk-s05_10a:1280	Mittasuhajjagāthāvaṇṇanā niṭṭhitā.	128	
PA_atk-s05_10a:1281_0	94. Vaṃso visāloti kā uppatti? Pubbe kira kassapassa bhagavato sāsane tayo paccekabodhisattā	1281	
PA_atk-s05_10a:1281_1	pabbajitvā vīsati vassasahassāni gatapaccāgatavattaṃ pūretvā devaloke uppannā. Tato	1281	
PA_atk-s05_10a:1281_2	cavitvā tesaṃ jeṭṭhako bārāṇasirājakule nibbatto, itare dve paccantarājakulesu. Te	1281	
PA_atk-s05_10a:1281_3	ubhopi kammaṭṭhānaṃ uggahetvā rajjaṃ pahāya pabbajitvā anukkamena paccekabuddhā hutvā	1281	
PA_atk-s05_10a:1281_4	nandamūlakapabbhāre vasantā ekadivasaṃ samāpattito vuṭṭhāya “mayaṃ kiṃ kammaṃ katvā	1281	
PA_atk-s05_10a:1281_5	imaṃ lokuttarasukhaṃ anuppattā”ti āvajjetvā paccavekkhamānā kassapabuddhakāle attano	1281	
PA_atk-s05_10a:1281_6	attano cariyaṃ addasaṃsu. Tato “tatiyo kuhi”nti āvajjentā bārāṇasirajjaṃ kārentaṃ	1281	
PA_atk-s05_10a:1281_7	disvā tassa guṇe saritvā “so pakatiyāva appicchatādiguṇasamannāgato hoti, amhākaṃyeva	1281	
PA_atk-s05_10a:1281_8	ovādako vattā vacanakkhamo pāpagarahī, handa, naṃ ārammaṇaṃ dassetvā ārocemā”ti okāsaṃ	1281	
PA_atk-s05_10a:1281_9	gavesantā taṃ ekadivasaṃ sabbālaṅkāravibhūsitaṃ uyyānaṃ gacchantaṃ disvā ākāsenāgantvā	1281	
PA_atk-s05_10a:1281_10	uyyānadvāre veḷugumbamūle aṭṭhaṃsu. Mahājano atitto rājadassanena rājānaṃ ulloketi.	12811	
PA_atk-s05_10a:1281_11	Tato rājā “atthi nu kho koci mama dassane byāpāraṃ na karotī”ti olokento paccekabuddhe	12811	
PA_atk-s05_10a:1281_12	addakkhi. Saha dassaneneva cassa tesu sineho uppajji. So hatthikkhandhā oruyha santena	12811	
PA_atk-s05_10a:1281_13	ācārena upasaṅkamitvā “bhante, kiṃ nāma tumhe”ti pucchi. Te “mayaṃ, mahārāja, asajjamānā	12811	
PA_atk-s05_10a:1281_14	nāmā”ti āhaṃsu. “Bhante, asajjamānāti etassa ko attho”ti? “Alagganattho, mahārājā”ti.	12811	
PA_atk-s05_10a:1281_15	Tato veḷugumbaṃ dassetvā āhaṃsu – “seyyathāpi, mahārāja, imaṃ veḷugumbaṃ sabbaso	12811	
PA_atk-s05_10a:1281_16	mūlakhandhasākhānusākhāhi saṃsibbitvā ṭhitaṃ asihattho puriso mūle chetvā āviñchanto	12811	
PA_atk-s05_10a:1281_17	na sakkuṇeyya uddharituṃ, evameva tvaṃ anto ca bahi ca jaṭāya jaṭito āsattavisatto	12811	
PA_atk-s05_10a:1281_18	tattha vilaggo. Seyyathāpi vā panassa vemajjhagatopi ayaṃ vaṃsakaḷīro asañjātasākhattā	12811	
PA_atk-s05_10a:1281_19	kenaci alaggova ṭhito, sakkā ca pana agge vā mūle vā chetvā uddharituṃ, evameva mayaṃ	12811	
PA_atk-s05_10a:1281_20	katthaci asajjamānā sabbā disā gacchāmā”ti tāvadeva catutthajjhānaṃ samāpajjitvā	12812	
PA_atk-s05_10a:1281_21	passato eva rañño ākāsena nandamūlakapabbhāraṃ agamaṃsu. Tato rājā cintesi – “kadā	12812	
PA_atk-s05_10a:1281_22	nu kho ahampi evaṃ asajjamāno bhaveyya”nti tattheva ṭhito vipassanto paccekabodhiṃ	12812	
PA_atk-s05_10a:1281_23	sacchākāsi. Purimanayeneva kammaṭṭhānaṃ pucchito imaṃ gāthaṃ abhāsi.	12812	
PA_atk-s05_10a:1282_0	Tattha vaṃsoti veḷu. Visāloti vitthiṇṇo. Va-kāro avadhāraṇattho, eva-kāro vā ayaṃ,	1282	
PA_atk-s05_10a:1282_1	sandhivasena ettha e-kāro naṭṭhā. Tassa parapadena sambandho. Taṃ pacchā yojessāma.	1282	
PA_atk-s05_10a:1282_2	Yathāti paṭibhāge. Visattoti laggo jaṭito saṃsibbito. Puttesu dāresu cāti puttadhītubhariyāsu.	1282	
PA_atk-s05_10a:1282_3	Yā apekkhāti yā taṇhā yo sineho. Vaṃsakkaḷīrova asajjamānoti vaṃsakaḷīro viya alaggamāno.	1282	
PA_atk-s05_10a:1282_4	Kiṃ vuttaṃ hoti? Yathā vaṃso visālo visatto eva hoti, puttesu dāresu ca yā apekkhā,	1282	
PA_atk-s05_10a:1282_5	sāpi evaṃ tāni vatthūni, saṃsibbitvā ṭhitattā visattā eva. Svāhaṃ tāya apekkhāya	1282	
PA_atk-s05_10a:1282_6	apekkhavā visālo vaṃso viya visattoti evaṃ apekkhāya ādīnavaṃ disvā taṃ apekkhaṃ	1282	
PA_atk-s05_10a:1282_7	maggañāṇena chindanto ayaṃ vaṃsakaḷīrova rūpādīsu vā lābhādīsu vā kāmabhavādīsu vā	1282	
PA_atk-s05_10a:1282_8	diṭṭhādīsu vā taṇhāmānadiṭṭhivasena asajjamāno paccekabodhiṃ adhigatoti. Sesaṃ purimanayeneva veditabbaṃ.	1282	
PA_atk-s05_10a:1283	Vaṃsakkaḷīragāthāvaṇṇanā niṭṭhitā.	128	
PA_atk-s05_10a:1284_0	95. Migo araññamhīti kā uppatti? Eko kira bhikkhu kassapassa bhagavato sāsane yogāvacaro	1284	
PA_atk-s05_10a:1284_1	kālaṃ katvā bārāṇasiyaṃ seṭṭhikule uppanno aḍḍhe mahaddhane mahābhoge. So subhago	1284	
PA_atk-s05_10a:1284_2	ahosi, tato paradāriko hutvā kālaṅkato niraye nibbatto tattha paccitvā pakkāvasesena	1284	
PA_atk-s05_10a:1284_3	seṭṭhibhariyāya kucchimhi itthī hutvā paṭisandhiṃ gaṇhi. Nirayato āgatānaṃ sattānaṃ	1284	
PA_atk-s05_10a:1284_4	gattāni uṇhāni honti. Tena seṭṭhibhariyā ḍayhamānena udarena kicchena kasirena taṃ	1284	
PA_atk-s05_10a:1284_5	gabbhaṃ dhāretvā kālena dārikaṃ vijāyi. Sā jātadivasato pabhuti mātāpitūnaṃ sesabandhuparijanānañca	1284	
PA_atk-s05_10a:1284_6	dessā ahosi. Vayappattā ca yamhi kule dinnā, tatthāpi sāmikasassusasurānaṃ dessāva	1284	
PA_atk-s05_10a:1284_7	ahosi appiyā amanāpā. Atha nakkhatte ghosite seṭṭhiputto tāya saddhiṃ kīḷituṃ anicchanto	1284	
PA_atk-s05_10a:1284_8	vesiṃ ānetvā kīḷati. Sā taṃ dāsīnaṃ santikā sutvā seṭṭhiputtaṃ upasaṅkamitvā nānappakārehi	1284	
PA_atk-s05_10a:1284_9	anunayitvā ca āha – “ayyaputta, itthī nāma sacepi dasannaṃ rājūnaṃ kaniṭṭhā hoti,	1284	
PA_atk-s05_10a:1284_10	cakkavattino vā dhītā, tathāpi sāmikassa pesanakarā hoti. Sāmike anālapante sūle	12841	
PA_atk-s05_10a:1284_11	āropitā viya dukkhaṃ paṭisaṃvedeti. Sace ahaṃ anuggahārahā anuggahetabbā, no ce,	12841	
PA_atk-s05_10a:1284_12	vissajjetabbā. Attano ñātikulaṃ gamissāmī”ti. Seṭṭhiputto – “hotu, bhadde, mā soci	12841	
PA_atk-s05_10a:1284_13	kīḷanasajjā hohi, nakkhattaṃ kīḷissāmā”ti āha. Seṭṭhidhītā tāvattakena sallāpamattena	12841	
PA_atk-s05_10a:1284_14	ussāhajātā “sve nakkhattaṃ kīḷissāmī”ti bahuṃ khajjabhojjaṃ paṭiyādeti. Seṭṭhiputto	12841	
PA_atk-s05_10a:1284_15	dutiyadivase anārocetvāva kīḷanaṭṭhānaṃ gato. Sā “idāni pesessati, idāni pesessatī”ti	12841	
PA_atk-s05_10a:1284_16	maggaṃ olokentī nisinnā ussūraṃ disvā manusse pesesi. Te paccāgantvā “seṭṭhiputto	12841	
PA_atk-s05_10a:1284_17	gato”ti ārocesuṃ. Sā taṃ sabbaṃ paṭiyāditaṃ ādāya yānaṃ abhiruhitvā uyyānaṃ gantuṃ āraddhā.	12841	
PA_atk-s05_10a:1285_0	Atha nandamūlakapabbhāre paccekasambuddho sattame divase nirodhā vuṭṭhāya nāgalatādantakaṭṭhaṃ	1285	
PA_atk-s05_10a:1285_1	khāditvā anotattadahe mukhaṃ dhovitvā “kattha ajja bhikkhaṃ carissāmā”ti āvajjento	1285	
PA_atk-s05_10a:1285_2	taṃ seṭṭhidhītaraṃ disvā “mayi imissā saddhākāraṃ kāretvā taṃ kammaṃ parikkhayaṃ	1285	
PA_atk-s05_10a:1285_3	gamissatī”ti ñatvā pabbhārasamīpe saṭṭhiyojanamanosilātale ṭhatvā pattacīvaramādāya	1285	
PA_atk-s05_10a:1285_4	abhiññāpādakaṃ jhānaṃ samāpajjitvā ākāsenāgantvā tassā paṭipathe oruyha bārāṇasiṃ	1285	
PA_atk-s05_10a:1285_5	abhimukho agamāsi. Taṃ disvāva dāsiyo seṭṭhidhītāya ārocesuṃ. Sā yānā oruyha sakkaccaṃ	1285	
PA_atk-s05_10a:1285_6	vanditvā pattaṃ sabbarasasampannena khādanīyena bhojanīyena pūretvā padumapupphena	1285	
PA_atk-s05_10a:1285_7	paṭicchādetvā heṭṭhāpi padumapupphaṃ katvā pupphakalāpaṃ hatthena gahetvā paccekabuddhassa	1285	
PA_atk-s05_10a:1285_8	hatthe pattaṃ datvā vanditvā pupphakalāpahatthā patthanaṃ akāsi – “bhante, yathā	1285	
PA_atk-s05_10a:1285_9	idaṃ pupphaṃ, evāhaṃ yattha yattha upapajjāmi, tattha tattha mahājanassa piyā bhaveyyaṃ	1285	
PA_atk-s05_10a:1285_10	manāpā”ti. Evaṃ patthetvā dutiyampi patthesi – “bhante, dukkho gabbhavāso, taṃ anupagamma	12851	
PA_atk-s05_10a:1285_11	padumapupphe eva paṭisandhi bhaveyyā”ti. Tatiyampi patthesi – “bhante, jeguccho mātugāmo,	12851	
PA_atk-s05_10a:1285_12	cakkavattidhītāpi paravasaṃ gacchati. Tasmā ahaṃ itthibhāvaṃ anupagamma puriso bhaveyya”nti.	12851	
PA_atk-s05_10a:1285_13	Catutthampi patthesi – “bhante, imaṃ saṃsāradukkhaṃ atikkamma pariyosāne tumhehi	12851	
PA_atk-s05_10a:1285_14	pattaṃ amataṃ pāpuṇeyya”nti. Evaṃ caturo paṇidhī katvā taṃ padumapupphakalāpaṃ pūjetvā	12851	
PA_atk-s05_10a:1285_15	pañcapatiṭṭhitena vanditvā “pupphasadiso eva me gandho ceva vaṇṇo ca hotū”ti imaṃ	12851	
PA_atk-s05_10a:1285_16	pañcamaṃ paṇidhiṃ akāsi.	12851	
PA_atk-s05_10a:1286	Tato paccekabuddho pattañca pupphakalāpañca gahetvā ākāse ṭhatvā –	128	
PA_atk-s05_10a:1287	“Icchitaṃ patthitaṃ tuyhaṃ, khippameva samijjhatu;	128	
PA_atk-s05_10a:1288	Sabbe pūrentu saṅkappā, cando pannaraso yathā”ti. –	128	
PA_atk-s05_10a:1289_0	Imāya gāthāya seṭṭhidhītāya anumodanaṃ katvā “seṭṭhidhītā maṃ gacchantaṃ passatū”ti	1289	
PA_atk-s05_10a:1289_1	adhiṭṭhahitvā ākāsena nandamūlakapabbhāraṃ agamāsi. Seṭṭhidhītāya taṃ passantiyā	1289	
PA_atk-s05_10a:1289_2	mahatī pīti uppajji. Bhavantare kataṃ akusalaṃ kammaṃ anokāsatāya parikkhīṇaṃ ciñcambiladhotatambalohabhājanamiva	1289	
PA_atk-s05_10a:1289_3	suddhā jātā. Tāvadevassā patikule ñātikule ca sabbo jano tuṭṭho. “Kiṃ karomā”ti piyavacanāni	1289	
PA_atk-s05_10a:1289_4	ca paṇṇākārāni ca pesesi. Sāmikopi manusse pesesi – “seṭṭhidhītaraṃ sīghaṃ ānetha,	1289	
PA_atk-s05_10a:1289_5	ahaṃ vissaritvā uyyānaṃ āgato”ti. Tato pabhuti ca naṃ ure vilittacandanaṃ viya āmuttamuttāhāraṃ	1289	
PA_atk-s05_10a:1289_6	viya pupphamālā viya ca piyāyanto parihari. Sā tattha yāvatāyukaṃ issariyabhogayuttasukhaṃ	1289	
PA_atk-s05_10a:1289_7	anubhavitvā kālaṃ katvā purisabhāvena devaloke padumapupphe uppajji. So devaputto	1289	
PA_atk-s05_10a:1289_8	gacchantopi padumapupphagabbhe eva gacchati, tiṭṭhantopi nisīdantopi sayantopi padumapupphagabbheyeva	1289	
PA_atk-s05_10a:1289_9	sayati. “Mahāpadumadevaputto”ti ca naṃ vohariṃsu. Evaṃ so tena iddhānubhāvena anulomapaṭilomaṃ	1289	
PA_atk-s05_10a:1289_10	cha devaloke eva saṃsarati.	12891	
PA_atk-s05_10a:1290_0	Tena ca samayena bārāṇasirañño vīsati itthisahassāni honti. Tāsu ekāpi puttaṃ na	1290	
PA_atk-s05_10a:1290_1	labhati. Amaccā rājānaṃ viññāpesuṃ – “deva, kulavaṃsānupālako putto icchitabbo, atraje	1290	
PA_atk-s05_10a:1290_2	avijjamāne khettajopi kulavaṃsadharo hotī”ti. Atha rājā “ṭhapetvā mahesiṃ avasesā	1290	
PA_atk-s05_10a:1290_3	itthiyo sattāhaṃ dhammanāṭakaṃ karothā”ti yathākāmaṃ bahi carāpesi, tathāpi puttaṃ	1290	
PA_atk-s05_10a:1290_4	nālattha. Puna amaccā āhaṃsu – “mahārāja, mahesī nāma puññena ca paññāya ca sabbaitthīnaṃ	1290	
PA_atk-s05_10a:1290_5	aggā, appeva nāma devo mahesiyā kucchimhi puttaṃ labheyyā”ti. Rājā mahesiyā etamatthaṃ	1290	
PA_atk-s05_10a:1290_6	ārocesi. Sā āha – “mahārāja, yā itthī sīlavatī saccavādinī, sā puttaṃ labheyya, hirottapparahitāya	1290	
PA_atk-s05_10a:1290_7	kuto putto”ti pāsādaṃ abhiruhitvā pañca sīlāni samādiyitvā punappunaṃ āvajjesi, sīlavatiyā	1290	
PA_atk-s05_10a:1290_8	rājadhītāya pañca sīlāni āvajjentiyā puttapatthanācitte uppannamatte sakkassa āsanaṃ saṃkampi.	1290	
PA_atk-s05_10a:1291_0	Atha sakko āvajjento etamatthaṃ viditvā – “sīlavatiyā rājadhītāya puttavaraṃ demī”ti	1291	
PA_atk-s05_10a:1291_1	ākāsenāgantvā deviyā sammukhe ṭhito “kiṃ varesi, devī”ti? “Puttaṃ, mahārājā”ti. “Dammi	1291	
PA_atk-s05_10a:1291_2	te, devi, puttaṃ, mā cintayī”ti vatvā devalokaṃ gantvā “atthi nu kho ettha khīṇāyuko”ti	1291	
PA_atk-s05_10a:1291_3	āvajjento “ayaṃ mahāpadumo uparidevalokaṃ gantukāmo ca bhavissatī”ti ñatvā tassa	1291	
PA_atk-s05_10a:1291_4	vimānaṃ gantvā “tāta mahāpaduma, manussalokaṃ gacchāhī”ti yāci. So “mā evaṃ, mahārāja,	1291	
PA_atk-s05_10a:1291_5	bhaṇa, jegucchito manussaloko”ti. “Tāta, tvaṃ manussaloke puññaṃ katvā idhūpapanno,	1291	
PA_atk-s05_10a:1291_6	tattheva ṭhatvā pāramiyo pūretabbā, gaccha, tātā”ti. “Dukkho, mahārāja, gabbhavāso,	1291	
PA_atk-s05_10a:1291_7	na sakkomi tattha vasitu”nti. “Tāta, te gabbhavāso natthi, tathā hi tvaṃ kammamakāsi,	1291	
PA_atk-s05_10a:1291_8	yathā padumagabbheyeva nibbattissasi, gaccha, tātā”ti punappunaṃ vuccamāno adhivāsesi.	1291	
PA_atk-s05_10a:1292_0	So devalokā cavitvā bārāṇasirañño uyyāne silāpaṭṭapokkharaṇiyaṃ padumagabbhe nibbatto.	1292	
PA_atk-s05_10a:1292_1	Tañca rattiṃ paccūsasamaye mahesī supinantena vīsatiitthisahassaparivutā uyyānaṃ	1292	
PA_atk-s05_10a:1292_2	gantvā silāpaṭṭapokkharaṇiyaṃ padumagabbhe puttaṃ laddhā viya ahosi. Sā pabhātāya	1292	
PA_atk-s05_10a:1292_3	rattiyā sīlāni rakkhamānā tattha gantvā ekaṃ padumapupphaṃ addasa, taṃ neva tīre	1292	
PA_atk-s05_10a:1292_4	hoti na gambhīre. Saha dassaneneva cassā tattha puttasineho uppajji. Sā sayaṃ eva	1292	
PA_atk-s05_10a:1292_5	otaritvā taṃ pupphaṃ aggahesi, pupphe gahitamatteyeva pattāni vikasiṃsu. Tattha suvaṇṇapaṭimaṃ	1292	
PA_atk-s05_10a:1292_6	viya dārakaṃ addasa, disvāva “putto me laddho”ti saddaṃ nicchāresi. Mahājano sādhukārasahassāni	1292	
PA_atk-s05_10a:1292_7	pavattesi. Rañño ca pesesi. Rājā sutvā “kattha laddho”ti pucchitvā laddhokāsaṃ sutvā	1292	
PA_atk-s05_10a:1292_8	“uyyānañca pokkharaṇiyaṃ padumañca amhākaṃyeva, tasmā amhākaṃ khette jātattā khettajo	1292	
PA_atk-s05_10a:1292_9	nāmāyaṃ putto”ti vatvā nagaraṃ pavesetvā vīsatisahassaitthiyo dhātikiccaṃ kāresi.	1292	
PA_atk-s05_10a:1292_10	Yā yā kumārassa ruciṃ ñatvā patthitaṃ patthitaṃ khādanīyaṃ khādāpeti, sā sā sahassaṃ	12921	
PA_atk-s05_10a:1292_11	labhati. Sakalabārāṇasī calitā, sabbo jano kumārassa paṇṇākārasahassāni pesesi. Kumāro	12921	
PA_atk-s05_10a:1292_12	taṃ taṃ atinetvā “imaṃ khāda, imaṃ bhuñjā”ti vuccamāno bhojanena ubbāḷho ukkaṇṭhito	12921	
PA_atk-s05_10a:1292_13	hutvā gopuradvāraṃ gantvā lākhāguḷakena kīḷati.	12921	
PA_atk-s05_10a:1293_0	Tadā aññataro paccekabuddho bārāṇasiṃ nissāya isipatane vasati. So kālasseva vuṭṭhāya	1293	
PA_atk-s05_10a:1293_1	senāsanavattasarīraparikammamanasikārādīni sabbakiccāni katvā paṭisallānā vuṭṭhito	1293	
PA_atk-s05_10a:1293_2	“ajja kattha bhikkhaṃ gahessāmī”ti āvajjento kumārassa sampattiṃ disvā “esa pubbe	1293	
PA_atk-s05_10a:1293_3	kiṃ kammaṃ karī”ti vīmaṃsanto “mādisassa piṇḍapātaṃ datvā catasso patthanā patthesi,	1293	
PA_atk-s05_10a:1293_4	tattha tisso siddhā, ekā tāva na sijjhati, tassa upāyena ārammaṇaṃ dassemī”ti bhikkhācāravasena	1293	
PA_atk-s05_10a:1293_5	kumārassa santikaṃ agamāsi. Kumāro taṃ disvā “samaṇa, mā idha āgacchi, ime hi tampi	1293	
PA_atk-s05_10a:1293_6	‘imaṃ khāda, imaṃ bhuñjā’ti vadeyyu”nti āha. So ekavacaneneva tato nivattitvā attano	1293	
PA_atk-s05_10a:1293_7	senāsanaṃ agamāsi. Kumāro parijanaṃ āha – “ayaṃ samaṇo mayā vuttamattova nivatto,	1293	
PA_atk-s05_10a:1293_8	kuddho nu kho mamā”ti. So tehi “pabbajitā nāma na kodhaparāyaṇā honti, parena pasannamanena	1293	
PA_atk-s05_10a:1293_9	yaṃ dinnaṃ, tena yāpentī”ti vuccamānepi “duṭṭho evarūpo nāma samaṇo, khamāpessāmi	1293	
PA_atk-s05_10a:1293_10	na”nti mātāpitūnaṃ ārocetvā hatthiṃ abhiruhitvā mahatā rājānubhāvena isipatanaṃ gantvā	12931	
PA_atk-s05_10a:1293_11	migayūthaṃ disvā pucchi – “kinnāmete”ti? “Ete, sāmi, migā nāmā”ti. “Etesaṃ ‘imaṃ	12931	
PA_atk-s05_10a:1293_12	khādatha, imaṃ bhuñjatha, imaṃ sāyathā’ti vatvā paṭijaggantā atthī”ti? “Natthi, sāmi,	12931	
PA_atk-s05_10a:1293_13	yattha tiṇodakaṃ sulabhaṃ tattha vasantī”ti.	12931	
PA_atk-s05_10a:1294_0	Kumāro “yathā ime arakkhiyamānāva yattha icchanti, tattha vasanti, kadā nu kho ahampi	1294	
PA_atk-s05_10a:1294_1	evaṃ vaseyya”nti etaṃ ārammaṇaṃ aggahesi. Paccekabuddhopi tassa āgamanaṃ ñatvā senāsanamaggañca	1294	
PA_atk-s05_10a:1294_2	caṅkamanañca sammajjitvā maṭṭhaṃ katvā ekadvattikkhattuṃ caṅkamitvā padanikkhepaṃ	1294	
PA_atk-s05_10a:1294_3	dassetvā divāvihārokāsañca paṇṇasālañca sammajjitvā maṭṭhaṃ katvā pavisanapadanikkhepaṃ	1294	
PA_atk-s05_10a:1294_4	dassetvā nikkhamanapadanikkhepaṃ adassetvā aññatra agamāsi. Kumāro tattha gantvā	1294	
PA_atk-s05_10a:1294_5	taṃ padesaṃ sammajjitvā maṭṭhakataṃ disvā “vasati maññe ettha so paccekabuddho”ti	1294	
PA_atk-s05_10a:1294_6	parijanena bhāsitaṃ sutvā āha – “pātopi so samaṇo dussati, idāni hatthiassādīhi attano	1294	
PA_atk-s05_10a:1294_7	okāsaṃ akkantaṃ disvā suṭṭhutaraṃ dusseyya, idheva tumhe tiṭṭhathā”ti hatthikkhandhā	1294	
PA_atk-s05_10a:1294_8	oruyha ekakova senāsanaṃ paviṭṭho vattasīsena susammaṭṭhokāse padanikkhepaṃ disvā	1294	
PA_atk-s05_10a:1294_9	“so dānāyaṃ samaṇo ettha caṅkamanto na vaṇijjādikammaṃ cintesi, addhāyaṃ attano hitameva	1294	
PA_atk-s05_10a:1294_10	cintesi maññe”ti pasannamānaso caṅkamaṃ abhiruhitvā dūrīkataputhuvitakko gantvā pāsāṇaphalake	12941	
PA_atk-s05_10a:1294_11	nisīditvā sañjātaekaggo hutvā paṇṇasālaṃ pavisitvā vipassanto paccekabodhiñāṇaṃ adhigantvā	12941	
PA_atk-s05_10a:1294_12	purimanayeneva purohitena kammaṭṭhānaṃ pucchito gaganatale nisinno imaṃ gāthamabhāsi.	12941	
PA_atk-s05_10a:1295_0	Tattha migoti dve migā – eṇīmigo ca pasadamigo ca. Apica sabbesaṃ āraññikānaṃ catuppadānaṃ	1295	
PA_atk-s05_10a:1295_1	etaṃ adhivacanaṃ. Idha pana pasadamigo adhippetoti vadanti. Araññamhīti gāmañca gāmūpacārañca	1295	
PA_atk-s05_10a:1295_2	ṭhapetvā avasesaṃ araññaṃ, idha pana uyyānaṃ adhippetaṃ, tasmā “uyyānamhī”ti vuttaṃ	1295	
PA_atk-s05_10a:1295_3	hoti. Yathāti paṭibhāge. Abaddhoti rajjubandhanādīhi abaddho, etena vissatthacariyaṃ	1295	
PA_atk-s05_10a:1295_4	dīpeti. Yenicchakaṃ gacchati vocarāyāti yena yena disābhāgena gantumicchati, tena	1295	
PA_atk-s05_10a:1295_5	tena disābhāgena gocarāya gacchati. Vuttampi cetaṃ bhagavatā –	1295	
PA_atk-s05_10a:1296_0	“Seyyathāpi, bhikkhave, āraññako migo araññe pavane caramāno vissattho gacchati,	1296	
PA_atk-s05_10a:1296_1	vissattho tiṭṭhati, vissattho nisīdati, vissattho seyyaṃ kappeti. Taṃ kissa hetu?	1296	
PA_atk-s05_10a:1296_2	Anāpāthagato, bhikkhave, luddassa, evameva kho, bhikkhave, bhikkhu vivicceva kāmehi…pe…	1296	
PA_atk-s05_10a:1296_3	paṭhamaṃ jhānaṃ upasampajja viharati. Ayaṃ vuccati, bhikkhave, bhikkhu antamakāsi	1296	
PA_atk-s05_10a:1296_4	māraṃ apadaṃ, vadhitvā māracakkhuṃ adassanaṃ gato pāpimato”ti vitthāro.	1296	
PA_atk-s05_10a:1297_0	Seritanti sacchandavuttitaṃ aparāyattataṃ vā, idaṃ vuttaṃ hoti – yathā migo araññamhi	1297	
PA_atk-s05_10a:1297_1	abaddho yenicchakaṃ gacchati gocarāya, tathā kadā nu kho ahampi taṇhābandhanaṃ chinditvā	1297	
PA_atk-s05_10a:1297_2	evaṃ gaccheyyanti. Viññū paṇḍito naro seritaṃ pekkhamāno eko careti.	1297	
PA_atk-s05_10a:1298	Migoaraññagāthāvaṇṇanā niṭṭhitā.	129	
PA_atk-s05_10a:1299_0	96. Āmantanā hotīti kā uppatti? Bārāṇasirañño kira mahāupaṭṭhānasamaye amaccā upasaṅkamiṃsu.	1299	
PA_atk-s05_10a:1299_1	Tesu eko amacco “deva, sotabbaṃ atthī”ti ekamantaṃ gamanaṃ yāci. So uṭṭhāyāsanā agamāsi.	1299	
PA_atk-s05_10a:1299_2	Puna eko mahāupaṭṭhāne nisinnaṃ yāci, eko hatthikkhandhe nisinnaṃ, eko assapiṭṭhiyaṃ	1299	
PA_atk-s05_10a:1299_3	nisinnaṃ, eko suvaṇṇarathe nisinnaṃ, eko sivikāya nisīditvā uyyānaṃ gacchantaṃ yāci.	1299	
PA_atk-s05_10a:1299_4	Rājā tato orohitvā agamāsi. Aparo janapadacārikaṃ gacchantaṃ yāci, tassapi vacanaṃ	1299	
PA_atk-s05_10a:1299_5	sutvā hatthikkhandhato oruyha ekamantaṃ agamāsi. Evaṃ so tehi nibbinno hutvā pabbaji.	1299	
PA_atk-s05_10a:1299_6	Amaccā issariyena vaḍḍhanti. Tesu eko gantvā rājānaṃ āha – “asukaṃ nāma, mahārāja,	1299	
PA_atk-s05_10a:1299_7	janapadaṃ mayhaṃ dehī”ti. Rājā taṃ “itthannāmo bhuñjatī”ti bhaṇati. So rañño vacanaṃ	1299	
PA_atk-s05_10a:1299_8	anādiyitvā “gacchāmahaṃ taṃ janapadaṃ gahetvā bhuñjāmī”ti tattha gantvā kalahaṃ katvā	1299	
PA_atk-s05_10a:1299_9	puna ubhopi rañño santikaṃ āgantvā aññamaññassa dosaṃ ārocenti. Rājā “na sakkā ime	1299	
PA_atk-s05_10a:1299_10	tosetu”nti tesaṃ lobhe ādīnavaṃ disvā vipassanto paccekabodhiṃ sacchākāsi. So purimanayena imaṃ udānaṃ abhāsi.	12991	
PA_atk-s05_10a:1300_0	Tassattho – sahāyamajjhe ṭhitassa divāseyyasaṅkhāte vāse ca, mahāupaṭṭhānasaṅkhāte	1300	
PA_atk-s05_10a:1300_1	ṭhāne ca, uyyānagamanasaṅkhāte gamane ca, janapadacārikasaṅkhātāya cārikāya ca, “idaṃ	1300	
PA_atk-s05_10a:1300_2	me suṇa, idaṃ me dehī”tiādinā nayena tathā tathā āmantanā hoti, tasmā ahaṃ tattha	1300	
PA_atk-s05_10a:1300_3	nibbijjitvā yāyaṃ ariyajanasevitā anekānisaṃsā ekantasukhā, evaṃ santepi lobhābhibhūtehi	1300	
PA_atk-s05_10a:1300_4	sabbakāpurisehi anabhipatthitā pabbajjā, taṃ anabhijjhitaṃ paresaṃ avasavattanena	1300	
PA_atk-s05_10a:1300_5	bhabbapuggalavasena seritañca pekkhamāno vipassanaṃ ārabhitvā anukkamena paccekabodhiṃ	1300	
PA_atk-s05_10a:1300_6	adhigatosmi. Sesaṃ vuttanayamevāti.	1300	
PA_atk-s05_10a:1301	Āmantanāgāthāvaṇṇanā niṭṭhitā.	130	
PA_atk-s05_10a:1302_0	97. Khiḍḍāratīti kā uppatti? Bārāṇasiyaṃ kira ekaputtakabrahmadatto nāma rājā ahosi.	1302	
PA_atk-s05_10a:1302_1	So tassa ekaputtako piyo ahosi manāpo pāṇasamo, rājā sabbairiyāpathesu puttakaṃ gahetvāva	1302	
PA_atk-s05_10a:1302_2	vattati. So ekadivasaṃ uyyānaṃ gacchanto taṃ ṭhapetvā gato. Kumāropi taṃ divasaṃyeva	1302	
PA_atk-s05_10a:1302_3	uppannena byādhinā mato. Amaccā “puttasinehena rañño hadayampi phaleyyā”ti anārocetvāva	1302	
PA_atk-s05_10a:1302_4	naṃ jhāpesuṃ. Rājā uyyāne surāmadena matto puttaṃ neva sarati, tathā dutiyadivasepi	1302	
PA_atk-s05_10a:1302_5	nhānabhojanavelāsu. Atha bhuttāvī nisinno saritvā “puttaṃ me ānethā”ti āha. Tassa	1302	
PA_atk-s05_10a:1302_6	anurūpena vidhānena taṃ pavattiṃ ārocesuṃ. Tato sokābhibhūto nisinno evaṃ yoniso	1302	
PA_atk-s05_10a:1302_7	manasākāsi – “imasmiṃ sati idaṃ hoti, imassuppādā idaṃ uppajjatī”ti. Evaṃ anukkamena	1302	
PA_atk-s05_10a:1302_8	anulomapaṭilomaṃ paṭiccasamuppādaṃ sammasanto paccekasambodhiṃ sacchākāsi. Sesaṃ	1302	
PA_atk-s05_10a:1302_9	saṃsaggagāthāvaṇṇanāyaṃ vuttasadisameva ṭhapetvā gāthāyatthavaṇṇanaṃ.	1302	
PA_atk-s05_10a:1303_0	Atthavaṇṇanā pana – khiḍḍāti kīḷanā. Sā duvidhā hoti kāyikā ca vācasikā ca. Tattha	1303	
PA_atk-s05_10a:1303_1	kāyikā nāma hatthīhipi kīḷanti, assehipi rathehipi dhanūhipi tharūhipīti evamādi.	1303	
PA_atk-s05_10a:1303_2	Vācasikā nāma gītaṃ silokabhaṇanaṃ mukhabheriālambarabherīti evamādi. Ratīti pañcakāmaguṇarati.	1303	
PA_atk-s05_10a:1303_3	Vipulanti yāva aṭṭhimiñjaṃ ahacca ṭhānena sakalattabhāvabyāpakaṃ. Sesaṃ pākaṭameva.	1303	
PA_atk-s05_10a:1303_4	Anusandhiyojanāpi cettha saṃsaggagāthāya vuttanayeneva veditabbā, tato parañca sabbaṃ.	1303	
PA_atk-s05_10a:1304	Khiḍḍāratigāthāvaṇṇanā niṭṭhitā.	130	
PA_atk-s05_10a:1305_0	98. Cātuddisoti kā uppatti? Pubbe kira kassapassa bhagavato sāsane pañca paccekabodhisattā	1305	
PA_atk-s05_10a:1305_1	pabbajitvā vīsati vassasahassāni gatapaccāgatavattaṃ pūretvā devaloke nibbattā. Tato	1305	
PA_atk-s05_10a:1305_2	cavitvā tesaṃ jeṭṭhako bārāṇasirājā ahosi, sesā pākatikarājāno. Te cattāropi kammaṭṭhānaṃ	1305	
PA_atk-s05_10a:1305_3	uggaṇhitvā rajjaṃ pahāya pabbajitvā anukkamena paccekabuddhā hutvā nandamūlakapabbhāre	1305	
PA_atk-s05_10a:1305_4	vasantā ekadivasaṃ samāpattito vuṭṭhāya vaṃsakkaḷīragāthāyaṃ vuttanayeneva attano	1305	
PA_atk-s05_10a:1305_5	kammañca sahāyañca āvajjetvā ñatvā bārāṇasirañño upāyena ārammaṇaṃ dassetuṃ okāsaṃ	1305	
PA_atk-s05_10a:1305_6	gavesanti. So ca rājā tikkhattuṃ rattiyā ubbijjati, bhīto vissaraṃ karoti, mahātale	1305	
PA_atk-s05_10a:1305_7	dhāvati. Purohitena kālasseva vuṭṭhāya sukhaseyyaṃ pucchitopi “kuto me, ācariya,	1305	
PA_atk-s05_10a:1305_8	sukha”nti sabbaṃ taṃ pavattiṃ ārocesi. Purohitopi “ayaṃ rogo na sakkā yena kenaci	1305	
PA_atk-s05_10a:1305_9	uddhaṃ virecanādinā bhesajjakammena vinetuṃ, mayhaṃ pana khādanūpāyo uppanno”ti cintetvā	1305	
PA_atk-s05_10a:1305_10	“rajjahānijīvitantarāyādīnaṃ pubbanimittaṃ etaṃ, mahārājā”ti rājānaṃ suṭṭhutaraṃ	13051	
PA_atk-s05_10a:1305_11	ubbejetvā “tassa vūpasamanatthaṃ ettake ca ettake ca hatthiassarathādayo hiraññasuvaṇṇañca	13051	
PA_atk-s05_10a:1305_12	dakkhiṇaṃ datvā yañño yajitabbo”ti yaññayajane samādapesi.	13051	
PA_atk-s05_10a:1306_0	Tato paccekabuddhā anekāni pāṇasahassāni yaññatthāya sampiṇḍiyamānāni disvā “etasmiṃ	1306	
PA_atk-s05_10a:1306_1	kamme kate dubbodhaneyyo bhavissati, handa naṃ paṭikacceva gantvā pekkhāmā”ti vaṃsakkaḷīragāthāyaṃ	1306	
PA_atk-s05_10a:1306_2	vuttanayena āgantvā piṇḍāya caramānā rājaṅgaṇe paṭipāṭiyā agamaṃsu. Rājā sīhapañjare	1306	
PA_atk-s05_10a:1306_3	ṭhito rājaṅgaṇaṃ olokayamāno te addakkhi, saha dassaneneva cassa sineho uppajji.	1306	
PA_atk-s05_10a:1306_4	Tato te pakkosāpetvā ākāsatale paññattāsane nisīdāpetvā sakkaccaṃ bhojetvā katabhattakicce	1306	
PA_atk-s05_10a:1306_5	“ke tumhe”ti pucchi. “Mayaṃ, mahārāja, cātuddisā nāmā”ti. “Bhante, cātuddisāti imassa	1306	
PA_atk-s05_10a:1306_6	ko attho”ti? “Catūsu disāsu katthaci kutoci bhayaṃ vā cittutrāso vā amhākaṃ natthi,	1306	
PA_atk-s05_10a:1306_7	mahārājā”ti. “Bhante, tumhākaṃ taṃ bhayaṃ kiṃ kāraṇā na hotī”ti? “Mayaṃ, mahārāja,	1306	
PA_atk-s05_10a:1306_8	mettaṃ bhāvema, karuṇaṃ bhāvema, muditaṃ bhāvema, upekkhaṃ bhāvema. Tena no taṃ bhayaṃ	1306	
PA_atk-s05_10a:1306_9	na hotī”ti vatvā uṭṭhāyāsanā attano vasanaṭṭhānaṃ agamaṃsu.	1306	
PA_atk-s05_10a:1307_0	Tato rājā cintesi – “ime samaṇā ‘mettādibhāvanāya bhayaṃ na hotī’ti bhaṇanti, brāhmaṇā	1307	
PA_atk-s05_10a:1307_1	pana anekasahassapāṇavadhaṃ vaṇṇayanti, kesaṃ nu kho vacanaṃ sacca”nti? Athassa etadahosi	1307	
PA_atk-s05_10a:1307_2	– “samaṇā suddhena asuddhaṃ dhovanti, brāhmaṇā pana asuddhena asuddhaṃ. Na sakkā	1307	
PA_atk-s05_10a:1307_3	kho pana asuddhena asuddhaṃ dhovituṃ, pabbajitānaṃ eva vacanaṃ sacca”nti. So “sabbe	1307	
PA_atk-s05_10a:1307_4	sattā sukhitā hontū”tiādinā nayena mettādayo cattāropi brahmavihāre bhāvetvā hitapharaṇena	1307	
PA_atk-s05_10a:1307_5	cittena amacce āṇāpesi – “sabbe pāṇe muñcatha, sītāni pānīyāni pivantu, haritāni	1307	
PA_atk-s05_10a:1307_6	tiṇāni khādantu, sīto ca vāto tesaṃ upavāyatū”ti. Te tathā akaṃsu.	1307	
PA_atk-s05_10a:1308_0	Tato rājā “kalyāṇamittānaṃ vacanena pāpakammato muttomhī”ti tattheva nisinno vipassitvā	1308	
PA_atk-s05_10a:1308_1	paccekabodhiṃ sacchākāsi. Amaccehi ca bhojanavelāyaṃ “bhuñja, mahārāja, kālo”ti vutte	1308	
PA_atk-s05_10a:1308_2	“nāhaṃ rājā”ti purimanayeneva sabbaṃ vatvā imaṃ udānabyākaraṇagāthaṃ abhāsi.	1308	
PA_atk-s05_10a:1309_0	Tattha cātuddisoti catūsu disāsu yathāsukhavihārī, “ekaṃ disaṃ pharitvā viharatī”tiādinā	1309	
PA_atk-s05_10a:1309_1	vā nayena brahmavihārabhāvanāya pharitā catasso disā assa santīti cātuddiso. Tāsu	1309	
PA_atk-s05_10a:1309_2	catūsu disāsu katthaci satte vā saṅkhāre vā bhayena na paṭihanatīti appaṭigho. Santussamānoti	1309	
PA_atk-s05_10a:1309_3	dvādasavidhassa santosassa vasena santussako ca. Itarītarenāti uccāvacena paccayena.	1309	
PA_atk-s05_10a:1309_4	Parissayānaṃ sahitā achambhīti ettha parissayanti kāyacittāni, parihāpenti vā tesaṃ	1309	
PA_atk-s05_10a:1309_5	sampattiṃ, tāni vā paṭicca sayantīti parissayā, bāhirānaṃ sīhabyagghādīnaṃ abbhantarānañca	1309	
PA_atk-s05_10a:1309_6	kāmacchandādīnaṃ kāyacittupaddavānaṃ etaṃ adhivacanaṃ. Te parissaye adhivāsanakhantiyā	1309	
PA_atk-s05_10a:1309_7	ca vīriyādīhi dhammehi ca sahatīti parissayānaṃ sahitā. Thaddhabhāvakarabhayābhāvena	1309	
PA_atk-s05_10a:1309_8	achambhī. Kiṃ vuttaṃ hoti? Yathā te cattāro samaṇā, evaṃ itarītarena paccayena santussamāno	1309	
PA_atk-s05_10a:1309_9	ettha paṭipattipadaṭṭhāne santose ṭhito catūsu disāsu mettādibhāvanāya cātuddiso,	1309	
PA_atk-s05_10a:1309_10	sattasaṅkhāresu paṭihananabhayābhāvena appaṭigho ca hoti. So cātuddisattā vuttappakārānaṃ	13091	
PA_atk-s05_10a:1309_11	parissayānaṃ sahitā, appaṭighattā achambhī ca hotīti evaṃ paṭipattiguṇaṃ disvā yoniso	13091	
PA_atk-s05_10a:1309_12	paṭipajjitvā paccekabodhiṃ adhigatomhīti. Atha vā te samaṇā viya santussamāno itarītarena	13091	
PA_atk-s05_10a:1309_13	vuttanayena cātuddiso hotīti ñatvā evaṃ cātuddisabhāvaṃ patthayanto yoniso paṭipajjitvā	13091	
PA_atk-s05_10a:1309_14	adhigatomhi. Tasmā aññopi īdisaṃ ṭhānaṃ patthayanto cātuddisatāya parissayānaṃ sahitā	13091	
PA_atk-s05_10a:1309_15	appaṭighatāya ca achambhī hutvā eko care khaggavisāṇakappoti. Sesaṃ vuttanayamevāti.	13091	
PA_atk-s05_10a:1310	Cātuddisagāthāvaṇṇanā niṭṭhitā.	131	
PA_atk-s05_10a:1311_0	99. Dussaṅgahāti kā uppatti? Bārāṇasirañño kira aggamahesī kālamakāsi. Tato vītivattesu	1311	
PA_atk-s05_10a:1311_1	sokadivasesu ekadivasaṃ amaccā “rājūnaṃ nāma tesu tesu kiccesu aggamahesī avassaṃ	1311	
PA_atk-s05_10a:1311_2	icchitabbā, sādhu devo aññampi deviṃ ānetū”ti yāciṃsu. Rājā “tena hi, bhaṇe, jānāthā”ti	1311	
PA_atk-s05_10a:1311_3	āha. Te pariyesantā sāmantarajje rājā mato, tassa devī rajjaṃ anusāsati, sā ca gabbhinī	1311	
PA_atk-s05_10a:1311_4	ahosi, amaccā “ayaṃ rañño anurūpā”ti ñatvā taṃ yāciṃsu. Sā “gabbhinī nāma manussānaṃ	1311	
PA_atk-s05_10a:1311_5	amanāpā hoti. Sace āgametha, yāva vijāyāmi, evaṃ sādhu. No ce, aññaṃ pariyesathā”ti	1311	
PA_atk-s05_10a:1311_6	āha. Te raññopi etamatthaṃ ārocesuṃ. Rājā “gabbhinīpi hotu, ānethā”ti āha. Te ānesuṃ.	1311	
PA_atk-s05_10a:1311_7	Rājā taṃ abhisiñcitvā sabbaṃ mahesiyā bhogaṃ adāsi, tassā parijanānañca nānāvidhehi	1311	
PA_atk-s05_10a:1311_8	paṇṇākārehi saṅgaṇhāti. Sā kālena puttaṃ vijāyi. Rājā taṃ attano puttaṃ viya sabbiriyāpathesu	1311	
PA_atk-s05_10a:1311_9	aṅke ca ure ca katvā viharati. Tadā deviyā parijanā cintesuṃ – “rājā ativiya saṅgaṇhāti,	1311	
PA_atk-s05_10a:1311_10	kumāre ativissāsaṃ karoti, handa, naṃ paribhindissāmā”ti.	13111	
PA_atk-s05_10a:1312_0	Tato kumāraṃ āhaṃsu – “tvaṃ, tāta, amhākaṃ rañño putto, na imassa rañño putto. Mā	1312	
PA_atk-s05_10a:1312_1	ettha vissāsaṃ āpajjī”ti. Atha kumāro “ehi puttā”ti raññā vuccamānopi hatthena ākaḍḍhiyamānopi	1312	
PA_atk-s05_10a:1312_2	pubbe viya rājānaṃ na allīyati. Rājā “kiṃ kāraṇa”nti vīmaṃsanto taṃ pavattiṃ ñatvā	1312	
PA_atk-s05_10a:1312_3	“ete mayā saṅgahitāpi paṭikkūlavuttino evā”ti nibbijjitvā rajjaṃ pahāya pabbajito.	1312	
PA_atk-s05_10a:1312_4	“Rājā pabbajito”ti amaccaparijanāpi bahū pabbajiṃsu. Saparijano rājā pabbajitopi	1312	
PA_atk-s05_10a:1312_5	manussā paṇīte paccaye upanenti, rājā paṇīte paccaye yathāvuḍḍhaṃ dāpesi. Tattha	1312	
PA_atk-s05_10a:1312_6	ye sundaraṃ labhanti, te tussanti. Itare ujjhāyanti “mayaṃ pariveṇādīni sammajjantā	1312	
PA_atk-s05_10a:1312_7	sabbakiccāni karonti, lūkhabhattaṃ jiṇṇavatthañca labhāmā”ti. So tampi ñatvā “ime	1312	
PA_atk-s05_10a:1312_8	yathāvuḍḍhaṃ dīyamānāpi ujjhāyanti, aho dussaṅgahā parisā”ti pattacīvaramādāya ekova	1312	
PA_atk-s05_10a:1312_9	araññaṃ pavisitvā vipassanaṃ ārabhitvā paccekabodhiṃ sacchākāsi. Tattha āgatehi ca	1312	
PA_atk-s05_10a:1312_10	kammaṭṭhānaṃ pucchito imaṃ gāthamabhāsi. Sā atthato pākaṭā eva. Ayaṃ pana yojanā	13121	
PA_atk-s05_10a:1312_11	– dussaṅgahā pabbajitāpi eke, ye asantosābhibhūtā, tathāvidhā eva ca atho gahaṭṭhā	13121	
PA_atk-s05_10a:1312_12	gharamāvasantā. Etāhaṃ dussaṅgahabhāvaṃ jigucchanto vipassanaṃ ārabhitvā adhigatoti.	13121	
PA_atk-s05_10a:1312_13	Sesaṃ purimanayeneva veditabbanti.	13121	
PA_atk-s05_10a:1313	Dussaṅgahagāthāvaṇṇanā niṭṭhitā.	131	
PA_atk-s05_10a:1314_0	100. Oropayitvāti kā uppatti? Bārāṇasiyaṃ kira cātumāsikabrahmadatto nāma rājā gimhānaṃ	1314	
PA_atk-s05_10a:1314_1	paṭhame māse uyyānaṃ gato. Tattha ramaṇīye bhūmibhāge nīlaghanapattasañchannaṃ koviḷārarukkhaṃ	1314	
PA_atk-s05_10a:1314_2	disvā “koviḷāramūle mama sayanaṃ paññāpethā”ti vatvā uyyāne kīḷitvā sāyanhasamayaṃ	1314	
PA_atk-s05_10a:1314_3	tattha seyyaṃ kappesi. Puna gimhānaṃ majjhime māse uyyānaṃ gato, tadā koviḷāro pupphito	1314	
PA_atk-s05_10a:1314_4	hoti, tadāpi tatheva akāsi. Punapi gimhānaṃ pacchime māse gato, tadā koviḷāro sañchinnapatto	1314	
PA_atk-s05_10a:1314_5	sukkharukkho viya hoti, tadāpi rājā adisvāva taṃ rukkhaṃ pubbaparicayena tattheva	1314	
PA_atk-s05_10a:1314_6	seyyaṃ āṇāpesi. Amaccā jānantāpi rañño āṇattiyā tattha sayanaṃ paññāpesuṃ. So uyyāne	1314	
PA_atk-s05_10a:1314_7	kīḷitvā sāyanhasamaye tattha seyyaṃ kappento taṃ rukkhaṃ disvā “are, ayaṃ pubbe sañchannapatto	1314	
PA_atk-s05_10a:1314_8	maṇimayo viya abhirūpadassano ahosi, tato maṇivaṇṇasākhantare ṭhapitapavāḷaṅkurasadisehi	1314	
PA_atk-s05_10a:1314_9	pupphehi sassirikadassano ahosi, muttajālasadisavālikākiṇṇo cassa heṭṭhābhūmibhāgo	1314	
PA_atk-s05_10a:1314_10	bandhanā pavuttapupphasañchanno rattakambalasanthato viya ahosi. So nāmajja sukkharukkho	13141	
PA_atk-s05_10a:1314_11	viya sākhāmattāvaseso ṭhito, aho jarāya upahato koviḷāro”ti cintetvā “anupādiṇṇampi	13141	
PA_atk-s05_10a:1314_12	tāya jarāya haññati, kimaṅgaṃ pana upādiṇṇa”nti aniccasaññaṃ paṭilabhi. Tadanusāreneva	13141	
PA_atk-s05_10a:1314_13	sabbasaṅkhāre dukkhato anattato ca vipassantova “aho vatāhampi sañchinnapatto koviḷāro	13141	
PA_atk-s05_10a:1314_14	viya apagatagihibyañjano bhaveyya”nti patthayamāno anupubbena tasmiṃ sayanatale dakkhiṇena	13141	
PA_atk-s05_10a:1314_15	passena nipannoyeva vipassitvā paccekabodhiṃ sacchākāsi. Tato gamanakāle amaccehi	13141	
PA_atk-s05_10a:1314_16	“kālo, deva, gantu”nti vutte “nāhaṃ rājā”tiādīni vatvā purimanayeneva imaṃ gāthamabhāsi.	13141	
PA_atk-s05_10a:1315_0	Tattha oropayitvāti apanetvā. Gihibyañjanānīti kesamassuodātavatthālaṅkāramālāgandhavilepanaputtadāradāsidāsādīni.	1315	
PA_atk-s05_10a:1315_1	Etāni gihibhāvaṃ byañjayanti, tasmā “gihibyañjanānī”ti vuccanti. Sañchinnapattoti	1315	
PA_atk-s05_10a:1315_2	patitapatto. Chetvānāti maggañāṇena chinditvā. Vīroti maggavīriyena samannāgato.	1315	
PA_atk-s05_10a:1315_3	Gihibandhanānīti kāmabandhanāni. Kāmā hi gihīnaṃ bandhanāni. Ayaṃ tāva padattho.	1315	
PA_atk-s05_10a:1315_4	Ayaṃ pana adhippāyo – “aho vatāhampi oropayitvā gihibyañjanāni sañchinnapatto yathā	1315	
PA_atk-s05_10a:1315_5	koviḷāro bhaveyya”nti evaṃ cintayamāno vipassanaṃ ārabhitvā adhigatoti. Sesaṃ purimanayeneva veditabbanti.	1315	
PA_atk-s05_10a:1316	Koviḷāragāthāvaṇṇanā niṭṭhitā.	131	
PA_atk-s05_10a:1317	Paṭhamavaggo niṭṭhito.	131	
PA_atk-s05_10a:1318_0	101-2. Sace labhethāti kā uppatti? Pubbe kira kassapassa bhagavato sāsane dve paccekabodhisattā	1318	
PA_atk-s05_10a:1318_1	pabbajitvā vīsati vassasahassāni gatapaccāgatavattaṃ pūretvā devaloke uppannā. Tato	1318	
PA_atk-s05_10a:1318_2	cavitvā tesaṃ jeṭṭhako bārāṇasirañño putto, kaniṭṭho purohitassa putto ahosi. Te	1318	
PA_atk-s05_10a:1318_3	ekadivasaṃyeva paṭisandhiṃ gahetvā ekadivasameva mātu kucchito nikkhamitvā sahapaṃsukīḷakā	1318	
PA_atk-s05_10a:1318_4	sahāyakā ahesuṃ. Purohitaputto paññavā ahosi. So rājaputtaṃ āha – “samma, tvaṃ tava	1318	
PA_atk-s05_10a:1318_5	pituno accayena rajjaṃ labhissasi, ahaṃ purohitaṭṭhānaṃ, susikkhitena ca rajjaṃ anusāsituṃ	1318	
PA_atk-s05_10a:1318_6	sakkā, ehi sippaṃ uggaṇhissāmā”ti. Tato ubhopi yaññopacitā hutvā gāmanigamādīsu bhikkhaṃ	1318	
PA_atk-s05_10a:1318_7	caramānā paccantajanapadagāmaṃ gatā. Tañca gāmaṃ pañca paccekabuddhā bhikkhācāravelāya	1318	
PA_atk-s05_10a:1318_8	pavisiṃsu. Tattha manussā paccekabuddhe disvā ussāhajātā āsanāni paññāpetvā paṇītaṃ	1318	
PA_atk-s05_10a:1318_9	khādanīyaṃ vā bhojanīyaṃ vā upanāmetvā pūjenti. Tesaṃ etadahosi – “amhehi sadisā	1318	
PA_atk-s05_10a:1318_10	uccākulikā nāma natthi, api ca panime manussā yadi icchanti, amhākaṃ bhikkhaṃ denti,	13181	
PA_atk-s05_10a:1318_11	yadi nicchanti, na denti, imesaṃ pana pabbajitānaṃ evarūpaṃ sakkāraṃ karonti, addhā	13181	
PA_atk-s05_10a:1318_12	ete kiñci sippaṃ jānanti, handa, nesaṃ santike sippaṃ uggaṇhāmā”ti. Te manussesu	13181	
PA_atk-s05_10a:1318_13	paṭikkantesu okāsaṃ labhitvā “yaṃ, bhante, tumhe sippaṃ jānātha, taṃ amhehi sikkhāpethā”ti	13181	
PA_atk-s05_10a:1318_14	yāciṃsu. Paccekabuddhā “na sakkā apabbajitena sikkhitu”nti āhaṃsu. Te pabbajjaṃ yācitvā	13181	
PA_atk-s05_10a:1318_15	pabbajiṃsu. Tato nesaṃ paccekabuddhā “evaṃ vo nivāsetabbaṃ, evaṃ pārupitabba”ntiādinā	13181	
PA_atk-s05_10a:1318_16	nayena ābhisamācārikaṃ ācikkhitvā “imassa sippassa ekībhāvābhirati nipphatti, tasmā	13181	
PA_atk-s05_10a:1318_17	ekeneva nisīditabbaṃ, ekena caṅkamitabbaṃ, ekena ṭhātabbaṃ, ekena sayitabba”nti pāṭiyekkaṃ	13181	
PA_atk-s05_10a:1318_18	paṇṇasālaṃ adaṃsu, tato te attano attano paṇṇasālaṃ pavisitvā nisīdiṃsu. Purohitaputto	13181	
PA_atk-s05_10a:1318_19	nisinnakālato pabhuti cittasamādhānaṃ laddhā jhānaṃ paṭilabhi. Rājaputto muhutteneva	13181	
PA_atk-s05_10a:1318_20	ukkaṇṭhito tassa santikaṃ āgato. So taṃ disvā “kiṃ, sammā”ti pucchi. “Ukkaṇṭhitomhī”ti	13182	
PA_atk-s05_10a:1318_21	āha. “Tena hi idha nisīdā”ti. So tattha muhuttaṃ nisīditvā āha – “imassa kira, samma,	13182	
PA_atk-s05_10a:1318_22	sippassa ekībhāvābhirati nipphattī”ti? Purohitaputto “evaṃ, samma, tena hi tvaṃ attano	13182	
PA_atk-s05_10a:1318_23	nisinnokāsaṃ eva gaccha, uggaṇhissāmi imassa sippassa nipphatti”nti āha. So gantvā	13182	
PA_atk-s05_10a:1318_24	punapi muhuttakeneva ukkaṇṭhito purimanayeneva tikkhattuṃ āgato.	13182	
PA_atk-s05_10a:1319_0	Tato naṃ purohitaputto tatheva uyyojetvā tasmiṃ gate cintesi – “ayaṃ attano ca kammaṃ	1319	
PA_atk-s05_10a:1319_1	hāpeti mama ca, idhābhikkhaṇaṃ āgacchatī”ti. So paṇṇasālato nikkhamma araññaṃ paviṭṭho.	1319	
PA_atk-s05_10a:1319_2	Itaro attano paṇṇasālāyeva nisinno punapi muhuttakeneva ukkaṇṭhito tassa santikaṃ	1319	
PA_atk-s05_10a:1319_3	āgantvā ito cito ca maggantopi taṃ adisvā cintesi – “yo gahaṭṭhakāle paṇṇākāraṃ ādāya	1319	
PA_atk-s05_10a:1319_4	āgatopi maṃ daṭṭhuṃ na labhati, so dāni mayi āgate dassanampi adātukāmo apakkami.	1319	
PA_atk-s05_10a:1319_5	Aho are, citta, na lajjasi, yaṃ maṃ catukkhattuṃ idhānesi, na so dāni te vase vattissāmi,	1319	
PA_atk-s05_10a:1319_6	aññadatthu taṃyeva mama vase vattāpessāmī”ti attano senāsanaṃ pavisitvā vipassanaṃ	1319	
PA_atk-s05_10a:1319_7	ārabhitvā paccekabodhiṃ sacchikatvā ākāsena nandamūlakapabbhāraṃ agamāsi. Itaropi	1319	
PA_atk-s05_10a:1319_8	araññaṃ pavisitvā vipassanaṃ ārabhitvā paccekabodhiṃ sacchikatvā tattheva agamāsi.	1319	
PA_atk-s05_10a:1319_9	Te ubhopi manosilātale nisīditvā pāṭiyekkaṃ pāṭiyekkaṃ imā udānagāthāyo abhāsiṃsu.	1319	
PA_atk-s05_10a:1320_0	Tattha nipakanti pakatinipakaṃ paṇḍitaṃ kasiṇaparikammādikusalaṃ. Sādhuvihārinti	1320	
PA_atk-s05_10a:1320_1	appanāvihārena vā upacārena vā samannāgataṃ. Dhīranti dhitisampannaṃ. Tattha nipakattena	1320	
PA_atk-s05_10a:1320_2	dhitisampadā vuttā. Idha pana dhitisampannamevāti attho. Dhiti nāma asithilaparakkamatā,	1320	
PA_atk-s05_10a:1320_3	“kāmaṃ taco ca nhāru cā”ti evaṃ pavattavīriyassetaṃ adhivacanaṃ. Apica dhikkatapāpotipi	1320	
PA_atk-s05_10a:1320_4	dhīro. Rājāva raṭṭhaṃ vijitaṃ pahāyāti yathā pakatirājā “vijitaṃ raṭṭhaṃ anatthāvaha”nti	1320	
PA_atk-s05_10a:1320_5	ñatvā rajjaṃ pahāya eko carati, evaṃ bālasahāyaṃ pahāya eko care. Atha vā rājāva	1320	
PA_atk-s05_10a:1320_6	raṭṭhanti yathā sutasomo rājā raṭṭhaṃ vijitaṃ pahāya eko cari, yathā ca mahājanako	1320	
PA_atk-s05_10a:1320_7	rājā, evaṃ eko carīti ayampi tassa attho. Sesaṃ vuttānusārena sakkā jānitunti na vitthāritanti.	1320	
PA_atk-s05_10a:1321	Sahāyagāthāvaṇṇanā niṭṭhitā.	132	
PA_atk-s05_10a:1322_0	103. Addhā pasaṃsāmāti imissā gāthāya yāva ākāsatale paññattāsane paccekabuddhānaṃ	1322	
PA_atk-s05_10a:1322_1	nisajjā, tāva cātuddisagāthāya uppattisadisā eva uppatti. Ayaṃ pana viseso – yathā	1322	
PA_atk-s05_10a:1322_2	so rājā rattiyā tikkhattuṃ ubbijji, na tathā ayaṃ, nevassa yañño paccupaṭṭhito ahosi.	1322	
PA_atk-s05_10a:1322_3	So ākāsatale paññattesu āsanesu paccekabuddhe nisīdāpetvā “ke tumhe”ti pucchi. “Mayaṃ,	1322	
PA_atk-s05_10a:1322_4	mahārāja, anavajjabhojino nāmā”ti. “Bhante, anavajjabhojinoti imassa ko attho”ti?	1322	
PA_atk-s05_10a:1322_5	“Sundaraṃ vā asundaraṃ vā laddhā nibbikārā bhuñjāma, mahārājā”ti. Taṃ sutvā rañño	1322	
PA_atk-s05_10a:1322_6	etadahosi – “yaṃnūnāhaṃ ime upaparikkheyyaṃ ‘edisā vā no vā”’ti? Taṃ divasaṃ kaṇājakena	1322	
PA_atk-s05_10a:1322_7	bilaṅgadutiyena parivisi. Taṃ paccekabuddhā amataṃ viya nibbikārā bhuñjiṃsu. Rājā	1322	
PA_atk-s05_10a:1322_8	“ime paṭiññātattā ekadivasaṃ nibbikārā honti, puna sve jānissāmī”ti svātanāya nimantesi.	1322	
PA_atk-s05_10a:1322_9	Dutiyadivasepi tathevākāsi. Tepi tatheva paribhuñjiṃsu. Atha rājā “sundaraṃ datvā	1322	
PA_atk-s05_10a:1322_10	vīmaṃsissāmī”ti punapi nimantetvā dve divase mahāsakkāraṃ katvā paṇītena ativicitrena	13221	
PA_atk-s05_10a:1322_11	khādanīyena bhojanīyena parivisi. Tepi tatheva nibbikārā paribhuñjitvā rañño maṅgalaṃ	13221	
PA_atk-s05_10a:1322_12	vatvā pakkamiṃsu. Rājā acirapakkantesu tesu “anavajjabhojino ete, aho vatāhampi anavajjabhojī	13221	
PA_atk-s05_10a:1322_13	bhaveyya”nti cintetvā mahārajjaṃ pahāya pabbajjaṃ samādāya vipassanaṃ ārabhitvā paccekabuddho	13221	
PA_atk-s05_10a:1322_14	hutvā mañjūsakarukkhamūle paccekabuddhānaṃ majjhe attano ārammaṇaṃ vibhāvento imaṃ	13221	
PA_atk-s05_10a:1322_15	gāthamabhāsi. Sā padatthato uttānameva. Kevalaṃ pana sahāyasampadanti ettha asekhehi	13221	
PA_atk-s05_10a:1322_16	sīlādikkhandhehi sampannā sahāyā eva sahāyasampadāti veditabbā.	13221	
PA_atk-s05_10a:1323_0	Ayaṃ panettha yojanā – yā ayaṃ vuttā sahāyasampadā, taṃ sahāyasampadaṃ addhā pasaṃsāma,	1323	
PA_atk-s05_10a:1323_1	ekaṃseneva thomemāti vuttaṃ hoti. Kathaṃ? Seṭṭhā samā sevitabbā sahāyāti. Kasmā?	1323	
PA_atk-s05_10a:1323_2	Attano sīlādīhi seṭṭhe sevamānassa sīlādayo dhammā anuppannā uppajjanti, uppannā	1323	
PA_atk-s05_10a:1323_3	ca vuddhiṃ virūḷhiṃ vepullaṃ pāpuṇanti. Same sevamānassa aññamaññaṃ sādhāraṇena kukkuccassa	1323	
PA_atk-s05_10a:1323_4	vinodanena ca laddhā na parihāyanti. Ete pana sahāyake seṭṭhe ca same ca aladdhā	1323	
PA_atk-s05_10a:1323_5	kuhanādimicchājīvaṃ pahāya dhammena samena uppannaṃ bhojanaṃ bhuñjanto tattha ca	1323	
PA_atk-s05_10a:1323_6	paṭighānunayaṃ anuppādento anavajjabhojī hutvā atthakāmo kulaputto eko care khaggavisāṇakappo.	1323	
PA_atk-s05_10a:1323_7	Ahampi evaṃ caranto imaṃ sampattiṃ adhigatomhīti.	1323	
PA_atk-s05_10a:1324	Addhāpasaṃsāgāthāvaṇṇanā niṭṭhitā.	132	
PA_atk-s05_10a:1325_0	104. Disvā suvaṇṇassāti kā uppatti? Aññataro kira bārāṇasiyaṃ rājā gimhasamaye divāseyyaṃ	1325	
PA_atk-s05_10a:1325_1	upagato ahosi, santike cassa vaṇṇadāsī gosītacandanaṃ pisati. Tassā ekabāhāya ekaṃ	1325	
PA_atk-s05_10a:1325_2	suvaṇṇavalayaṃ, ekabāhāya dve. Tāni saṅghaṭṭenti, itaraṃ na saṅghaṭṭati. Rājā taṃ	1325	
PA_atk-s05_10a:1325_3	disvā “evameva gaṇavāse saṅghaṭṭanā, ekavāse asaṅghaṭṭanā”ti cintetvā punappunaṃ	1325	
PA_atk-s05_10a:1325_4	dāsiṃ olokesi. Tena ca samayena sabbālaṅkāravibhūsitā devī taṃ bījayantī ṭhitā hoti.	1325	
PA_atk-s05_10a:1325_5	Sā “vaṇṇadāsiyā paṭibaddhacitto maññe rājā”ti cintetvā taṃ dāsiṃ uṭṭhāpetvā sayameva	1325	
PA_atk-s05_10a:1325_6	pisitumāraddhā. Athassā ca ubhosu bāhāsu aneke suvaṇṇavalayā, te saṅghaṭṭayantā mahāsaddaṃ	1325	
PA_atk-s05_10a:1325_7	janayiṃsu. Rājā atisuṭṭhutaraṃ nibbindo dakkhiṇapassena nipannoyeva vipassanaṃ ārabhitvā	1325	
PA_atk-s05_10a:1325_8	paccekabodhiṃ sacchākāsi. Taṃ anuttarasukhena sukhitaṃ nipannaṃ candanahatthā devī	1325	
PA_atk-s05_10a:1325_9	upasaṅkamitvā “ālimpāmi, mahārājā”ti āha. So “apehi, mā ālimpāhī”ti āha. Sā “kissa,	1325	
PA_atk-s05_10a:1325_10	mahārājā”ti? So “nāhaṃ, rājā”ti. Evametesaṃ kathāsallāpaṃ sutvā amaccā upasaṅkamiṃsu,	13251	
PA_atk-s05_10a:1325_11	tehipi mahārājavādena ālapito “nāhaṃ, bhaṇe, rājā”ti āha. Sesaṃ paṭhamagāthāya vuttasadisameva.	13251	
PA_atk-s05_10a:1326_0	Ayaṃ pana gāthāvaṇṇanā – tattha disvāti oloketvā. Suvaṇṇassāti kañcanassa. “Valayānī”ti	1326	
PA_atk-s05_10a:1326_1	pāṭhaseso. Sāvasesapadattho hi ayaṃ attho. Pabhassarānīti pabhāsanasīlāni, jutimantānīti	1326	
PA_atk-s05_10a:1326_2	vuttaṃ hoti. Sesaṃ uttānapadatthameva. Ayaṃ pana yojanā – disvā bhujasmiṃ suvaṇṇassa	1326	
PA_atk-s05_10a:1326_3	valayāni “gaṇavāse sati saṅghaṭṭanā, ekavāse asaṅghaṭṭanā”ti evaṃ cintetvā vipassanaṃ	1326	
PA_atk-s05_10a:1326_4	ārabhitvā adhigatomhīti. Sesaṃ suviññeyyamevāti.	1326	
PA_atk-s05_10a:1327	Suvaṇṇavalayagāthāvaṇṇanā niṭṭhitā.	132	
PA_atk-s05_10a:1328_0	105. Evaṃ dutiyenāti kā uppatti? Aññataro kira bārāṇasirājā daharova pabbajitukāmo	1328	
PA_atk-s05_10a:1328_1	amacce āṇāpesi – “deviṃ gahetvā rajjaṃ pariharatha, ahaṃ pabbajissāmī”ti. Amaccā	1328	
PA_atk-s05_10a:1328_2	– “mahārāja, arājakaṃ rajjaṃ amhehi na sakkā rakkhituṃ sāmantarājāno āgamma vilumpissanti,	1328	
PA_atk-s05_10a:1328_3	yāva ekopi putto uppajjati, tāva āgamehī”ti saññāpesuṃ. Muducitto rājā adhivāsesi.	1328	
PA_atk-s05_10a:1328_4	Atha devī gabbhaṃ gaṇhi. Rājā puna te āṇāpesi – “devī gabbhinī, puttaṃ jātaṃ rajje	1328	
PA_atk-s05_10a:1328_5	abhisiñcitvā rajjaṃ pariharatha, ahaṃ pabbajissāmī”ti. Amaccā “dujjānaṃ, mahārāja,	1328	
PA_atk-s05_10a:1328_6	etaṃ, yaṃ devī puttaṃ vā vijāyissati, dhītaraṃ vāti, tāva vijāyanakālaṃ āgamehī”ti	1328	
PA_atk-s05_10a:1328_7	punapi rājānaṃ saññāpesuṃ. Atha sā puttaṃ vijāyi. Tadāpi rājā tatheva amacce āṇāpesi.	1328	
PA_atk-s05_10a:1328_8	Amaccā punapi rājānaṃ – “āgamehi, mahārāja, yāva paṭibalo hotī”ti bahūhi kāraṇehi	1328	
PA_atk-s05_10a:1328_9	saññāpesuṃ. Tato kumāre paṭibale jāte amacce sannipātāpetvā “paṭibalo dāni ayaṃ,	1328	
PA_atk-s05_10a:1328_10	taṃ rajje abhisiñcitvā paṭipajjathā”ti amaccānaṃ okāsaṃ adatvā antarāpaṇato kāsāyavatthādayo	13281	
PA_atk-s05_10a:1328_11	sabbaparikkhāre āharāpetvā antepure eva pabbajitvā mahājanako viya nikkhamitvā gato.	13281	
PA_atk-s05_10a:1328_12	Sabbaparijano nānappakāraṃ paridevamāno rājānaṃ anubandhi. So rājā yāva attano rajjasīmā,	13281	
PA_atk-s05_10a:1328_13	tāva gantvā kattaradaṇḍena lekhaṃ ākaḍḍhitvā – “ayaṃ lekhā nātikkamitabbā”ti āha.	13281	
PA_atk-s05_10a:1328_14	Mahājano lekhāya sīsaṃ katvā bhūmiyaṃ nipanno paridevamāno “tuyhaṃ dāni, tāta, rañño	13281	
PA_atk-s05_10a:1328_15	āṇā, kiṃ karissatī”ti kumāraṃ lekhaṃ atikkamāpesi. Kumāro “tāta, tātā”ti dhāvitvā	13281	
PA_atk-s05_10a:1328_16	rājānaṃ sampāpuṇi. Rājā kumāraṃ disvā “etaṃ mahājanaṃ pariharanto rajjaṃ kāresiṃ,	13281	
PA_atk-s05_10a:1328_17	kiṃ dāni ekaṃ dārakaṃ pariharituṃ na sakkhissa”nti kumāraṃ gahetvā araññaṃ paviṭṭho,	13281	
PA_atk-s05_10a:1328_18	tattha pubbapaccekabuddhehi vasitapaṇṇasālaṃ disvā vāsaṃ kappesi saddhiṃ puttena.	13281	
PA_atk-s05_10a:1329_0	Tato kumāro varasayanādīsu kataparicayo tiṇasanthārake vā rajjumañcake vā sayamāno	1329	
PA_atk-s05_10a:1329_1	rodati. Sītavātādīhi phuṭṭho samāno – “sītaṃ tāta uṇhaṃ tāta makasā tāta ḍaṃsanti.	1329	
PA_atk-s05_10a:1329_2	Chātomhi tāta, pipāsitomhi tātā”ti vadati. Rājā taṃ saññāpentoyeva rattiṃ vītināmesi.	1329	
PA_atk-s05_10a:1329_3	Divāpissa piṇḍāya caritvā bhattaṃ upanāmesi, kumāro missakabhattaṃ kaṅguvarakamuggādibahulaṃ	1329	
PA_atk-s05_10a:1329_4	acchādentampi taṃ jighacchāvasena bhuñjamāno katipāhaccayena uṇhe ṭhapitapadumaṃ	1329	
PA_atk-s05_10a:1329_5	viya milāyi. Rājā pana paṭisaṅkhānabalena nibbikāro bhuñjati. Tato so kumāraṃ saññāpento	1329	
PA_atk-s05_10a:1329_6	āha – “nagare, tāta, paṇītāhāro labbhati, tattha gacchāmā”ti. Kumāro “āma, tātā”ti.	1329	
PA_atk-s05_10a:1329_7	Tato naṃ purakkhatvā āgatamaggeneva nivatti. Kumāramātāpi devī “na dāni rājā kumāraṃ	1329	
PA_atk-s05_10a:1329_8	gaṇhitvā araññe ciraṃ vasissati, katipāheneva nivattissatī”ti cintetvā raññā kattaradaṇḍena	1329	
PA_atk-s05_10a:1329_9	likhitaṭṭhāneyeva vatiṃ kārāpetvā vāsaṃ kappesi. Rājā tassā vatiyā avidūre ṭhatvā	1329	
PA_atk-s05_10a:1329_10	“ettha te, tāta, mātā nisinnā, gacchāhī”ti pesesi. Yāva so taṃ ṭhānaṃ pāpuṇāti, tāva	13291	
PA_atk-s05_10a:1329_11	udikkhanto aṭṭhāsi – “mā heva naṃ koci viheṭheyyā”ti. Kumāro mātu santikaṃ dhāvanto agamāsi.	13291	
PA_atk-s05_10a:1330_0	Ārakkhapurisā kumāraṃ āgacchantaṃ disvā deviyā ārocesi. Devī vīsatināṭakitthisahassaparivutā	1330	
PA_atk-s05_10a:1330_1	paccuggantvā paṭiggahesi. Rañño ca pavattiṃ pucchi. “Pacchato āgacchatī”ti sutvā	1330	
PA_atk-s05_10a:1330_2	manusse pesesi. Rājāpi tāvadeva sakavasanaṭṭhānaṃ agamāsi. Manussā rājānaṃ adisvā	1330	
PA_atk-s05_10a:1330_3	nivattiṃsu. Tato devī nirāsāva hutvā puttaṃ gahetvā nagaraṃ gantvā rajje abhisiñci.	1330	
PA_atk-s05_10a:1330_4	Rājāpi attano vasanaṭṭhāne nisinno vipassitvā paccekabodhiṃ patvā mañjūsakarukkhamūle	1330	
PA_atk-s05_10a:1330_5	paccekabuddhānaṃ majjhe imaṃ udānagāthaṃ abhāsi. Sā atthato uttānā eva.	1330	
PA_atk-s05_10a:1331_0	Ayaṃ panetthādhippāyo – yvāyaṃ ekena dutiyena kumārena sītuṇhādīhi nivedentena sahavāsena	1331	
PA_atk-s05_10a:1331_1	taṃ saññāpentassa mama vācābhilāpo tasmiṃ sinehavasena abhisajjanā vā jātā. Sacāhaṃ	1331	
PA_atk-s05_10a:1331_2	imaṃ na pariccajāmi, tato āyatimpi tatheva hessati, yathā idāni, evaṃ dutiyena saha	1331	
PA_atk-s05_10a:1331_3	mamassa vācābhilāpo abhisajjanā vā. “Ubhayampetaṃ antarāyakaraṃ visesādhigamassā”ti	1331	
PA_atk-s05_10a:1331_4	etaṃ bhayaṃ āyatiṃ pekkhamāno taṃ chaḍḍetvā yoniso paṭipajjitvā paccekabodhimadhigatomhīti.	1331	
PA_atk-s05_10a:1331_5	Sesaṃ vuttanayamevāti.	1331	
PA_atk-s05_10a:1332	Āyatibhayagāthāvaṇṇanā niṭṭhitā.	133	
PA_atk-s05_10a:1333_0	106. Kāmā hi citrāti kā uppatti? Bārāṇasiyaṃ kira seṭṭhiputto daharova seṭṭhiṭṭhānaṃ	1333	
PA_atk-s05_10a:1333_1	labhi. Tassa tiṇṇaṃ utūnaṃ anucchavikā tayo pāsādā ahesuṃ. So sabbasampattīhi devakumāro	1333	
PA_atk-s05_10a:1333_2	viya paricāreti. Atha so daharova samāno “pabbajissāmī”ti mātāpitaro āpucchi, te	1333	
PA_atk-s05_10a:1333_3	naṃ nivārenti. So tatheva nibandhati. Punapi naṃ mātāpitaro “tvaṃ, tāta, sukhumālo,	1333	
PA_atk-s05_10a:1333_4	dukkarā pabbajjā, khuradhārāya upari caṅkamanasadisā”ti nānappakārehi nivārenti.	1333	
PA_atk-s05_10a:1333_5	So tatheva nibandhati. Te cintesuṃ – “sacāyaṃ pabbajati, amhākaṃ domanassaṃ hoti.	1333	
PA_atk-s05_10a:1333_6	Sace naṃ nivārema, etassa domanassaṃ hoti. Apica amhākaṃ domanassaṃ hotu, mā ca etassā”ti	1333	
PA_atk-s05_10a:1333_7	anujāniṃsu. Tato so sabbaṃ parijanaṃ paridevamānaṃ anādiyitvā isipatanaṃ gantvā paccekabuddhānaṃ	1333	
PA_atk-s05_10a:1333_8	santike pabbaji. Tassa uḷārasenāsanaṃ na pāpuṇāti, mañcake taṭṭikaṃ attharitvā sayi.	1333	
PA_atk-s05_10a:1333_9	So varasayane kataparicayo sabbarattiṃ atidukkhito ahosi. Pabhāte sarīraparikammaṃ	1333	
PA_atk-s05_10a:1333_10	katvā pattacīvaramādāya paccekabuddhehi saddhiṃ piṇḍāya pāvisi. Tattha vuḍḍhā aggāsanañca	13331	
PA_atk-s05_10a:1333_11	aggapiṇḍañca labhanti, navakā yaṃkiñcideva āsanalūkhaṃ bhojanañca. So tena lūkhabhojanenāpi	13331	
PA_atk-s05_10a:1333_12	atidukkhito ahosi. So katipāhaṃyeva kiso dubbaṇṇo hutvā nibbijji, yathā taṃ aparipakkagate	13331	
PA_atk-s05_10a:1333_13	samaṇadhamme. Tato mātāpitūnaṃ dūtaṃ pesetvā uppabbaji. So katipāhaṃyeva balaṃ gahetvā	13331	
PA_atk-s05_10a:1333_14	punapi pabbajitukāmo ahosi, tato dutiyampi pabbajitvā punapi uppabbaji. Tatiyavāre	13331	
PA_atk-s05_10a:1333_15	pana pabbajitvā sammā paṭipanno vipassitvā paccekabodhiṃ sacchikatvā imaṃ udānagāthaṃ	13331	
PA_atk-s05_10a:1333_16	vatvā puna paccekabuddhānaṃ majjhe imameva byākaraṇagāthampi abhāsi.	13331	
PA_atk-s05_10a:1334_0	Tattha kāmāti dve kāmā vatthukāmo ca kilesakāmo ca. Tattha vatthukāmo nāma piyarūpādiārammaṇadhammo,	1334	
PA_atk-s05_10a:1334_1	kilesakāmo nāma sabbo rāgappabhedo. Idha pana vatthukāmo adhippeto. Rūpādianekappakāravasena	1334	
PA_atk-s05_10a:1334_2	citrā. Lokassādavasena madhurā. Bālaputhujjanānaṃ manaṃ ramāpentīti manoramā. Virūparūpenāti	1334	
PA_atk-s05_10a:1334_3	vividhena rūpena, anekavidhena sabhāvenāti vuttaṃ hoti. Te hi rūpādivasena citrā,	1334	
PA_atk-s05_10a:1334_4	rūpādīsupi nīlādivasena vividharūpā. Evaṃ tena tena virūparūpena tathā tathā assādaṃ	1334	
PA_atk-s05_10a:1334_5	dassetvā mathenti cittaṃ, pabbajjāya abhiramituṃ na dentīti. Sesamettha pākaṭameva.	1334	
PA_atk-s05_10a:1334_6	Nigamanampi dvīhi tīhi vā padehi yojetvā purimagāthāsu vuttanayeneva veditabbanti.	1334	
PA_atk-s05_10a:1335	Kāmagāthāvaṇṇanā niṭṭhitā.	133	
PA_atk-s05_10a:1336_0	107. Ītī cāti kā uppatti? Bārāṇasiyaṃ kira rañño gaṇḍo udapādi, bāḷhā vedanā vaḍḍhanti.	1336	
PA_atk-s05_10a:1336_1	Vejjā “satthakammena vinā phāsu na hotī”ti bhaṇanti. Rājā tesaṃ abhayaṃ datvā satthakammaṃ	1336	
PA_atk-s05_10a:1336_2	kārāpesi. Te taṃ phāletvā pubbalohitaṃ nīharitvā nivedanaṃ katvā vaṇaṃ pilotikena	1336	
PA_atk-s05_10a:1336_3	bandhiṃsu. Lūkhamaṃsāhāresu ca naṃ sammā ovadiṃsu. Rājā lūkhabhojanena kisasarīro	1336	
PA_atk-s05_10a:1336_4	ahosi, gaṇḍo cassa milāyi. So phāsukasaññī hutvā siniddhāhāraṃ bhuñji, tena sañjātabalo	1336	
PA_atk-s05_10a:1336_5	visayeyeva paṭisevi, tassa gaṇḍo purimasabhāvameva sampāpuṇi. Evaṃ yāva tikkhattuṃ	1336	
PA_atk-s05_10a:1336_6	satthakammaṃ kārāpetvā vejjehi parivajjito nibbinditvā mahārajjaṃ pahāya pabbajitvā	1336	
PA_atk-s05_10a:1336_7	araññaṃ pavisitvā vipassanaṃ ārabhitvā sattahi vassehi paccekabodhiṃ sacchikatvā	1336	
PA_atk-s05_10a:1336_8	imaṃ udānagāthaṃ bhāsitvā nandamūlakapabbhāraṃ agamāsi.	1336	
PA_atk-s05_10a:1337_0	Tattha etīti īti, āgantukānaṃ akusalabhāgīnaṃ byasanahetūnaṃ etaṃ adhivacanaṃ. Tasmā	1337	
PA_atk-s05_10a:1337_1	kāmaguṇāpi ete anekabyasanāvahaṭṭhena anatthānaṃ sannipātaṭṭhena ca īti. Gaṇḍopi	1337	
PA_atk-s05_10a:1337_2	asuciṃ paggharati, uddhumātaparipakkaparibhinno hoti. Tasmā ete kilesāsucipaggharaṇato	1337	
PA_atk-s05_10a:1337_3	uppādajarābhaṅgehi uddhumātaparipakkaparibhinnabhāvato ca gaṇḍo. Upaddavatīti upaddavo,	1337	
PA_atk-s05_10a:1337_4	anatthaṃ janento abhibhavati ajjhottharatīti attho, rāgagaṇḍādīnametamadhivacanaṃ.	1337	
PA_atk-s05_10a:1337_5	Tasmā kāmaguṇāpete aviditanibbānatthāvahahetutāya sabbupaddavakammaparivatthutāya	1337	
PA_atk-s05_10a:1337_6	ca upaddavo. Yasmā panete kilesāturabhāvaṃ janentā sīlasaṅkhātaṃ ārogyaṃ loluppaṃ	1337	
PA_atk-s05_10a:1337_7	vā uppādentā pākatikameva ārogyaṃ vilumpanti, tasmā iminā ārogyavilumpanaṭṭhena rogo.	1337	
PA_atk-s05_10a:1337_8	Abbhantaramanupaviṭṭhaṭṭhena pana antotudanaṭṭhena ca dunnīharaṇīyaṭṭhena ca sallaṃ.	1337	
PA_atk-s05_10a:1337_9	Diṭṭhadhammikasamparāyikabhayāvahanato bhayaṃ. Me etanti metaṃ. Sesamettha pākaṭameva.	1337	
PA_atk-s05_10a:1337_10	Nigamanampi vuttanayeneva veditabbanti.	13371	
PA_atk-s05_10a:1338	Ītigāthāvaṇṇanā niṭṭhitā.	133	
PA_atk-s05_10a:1339_0	108. Sītañcāti kā uppatti? Bārāṇasiyaṃ kira sītālukabrahmadatto nāma rājā ahosi.	1339	
PA_atk-s05_10a:1339_1	So pabbajitvā araññe tiṇakuṭikāya viharati. Tasmiñca padese sīte sītaṃ, uṇhe daṇhameva	1339	
PA_atk-s05_10a:1339_2	hoti abbhokāsattā padesassa. Gocaragāme bhikkhā yāvadatthaṃ na labbhati, pānīyampi	1339	
PA_atk-s05_10a:1339_3	dullabhaṃ, vātātapaḍaṃsasarīsapāpi bādhenti. Tassa etadahosi – “ito aḍḍhayojanamatte	1339	
PA_atk-s05_10a:1339_4	sampanno padeso, tattha sabbepi ete parissayā natthi, yaṃnūnāhaṃ tattha gaccheyyaṃ,	1339	
PA_atk-s05_10a:1339_5	phāsukaṃ viharantena sakkā sukhamadhigantu”nti? Tassa puna ahosi – “pabbajitā nāma	1339	
PA_atk-s05_10a:1339_6	na paccayagiddhā honti, evarūpañca cittaṃ attano vase vattāpenti, na cittassa vase	1339	
PA_atk-s05_10a:1339_7	vattanti, nāhaṃ gamissāmī”ti evaṃ paccavekkhitvā na agamāsi. Evaṃ yāvatatiyakaṃ uppannacittaṃ	1339	
PA_atk-s05_10a:1339_8	paccavekkhitvā nivattesi. Tato tattheva satta vassāni vasitvā sammā paṭipajjamāno	1339	
PA_atk-s05_10a:1339_9	paccekabodhiṃ sacchikatvā imaṃ udānagāthaṃ bhāsitvā nandamūlakapabbhāraṃ agamāsi.	1339	
PA_atk-s05_10a:1340_0	Tattha sītañcāti sītaṃ duvidhaṃ abbhantaradhātukkhobhapaccayañca bāhiradhātukkhobhapaccayañca,	1340	
PA_atk-s05_10a:1340_1	tathā uṇhampi. Ḍaṃsāti piṅgalamakkhikā. Sarīsapāti ye keci dīghajātikā sarantā gacchanti.	1340	
PA_atk-s05_10a:1340_2	Sesaṃ pākaṭameva. Nigamanampi vuttanayeneva veditabbanti.	1340	
PA_atk-s05_10a:1341	Sītālukagāthāvaṇṇanā niṭṭhitā.	134	
PA_atk-s05_10a:1342_0	109. Nāgovāti kā uppatti? Bārāṇasiyaṃ kira aññataro rājā vīsati vassāni rajjaṃ kāretvā	1342	
PA_atk-s05_10a:1342_1	kālaṅkato niraye vīsati vassāni eva paccitvā, himavantappadese hatthiyoniyaṃ uppajjitvā	1342	
PA_atk-s05_10a:1342_2	sañjātakkhandho padumavaṇṇasakalasarīro uḷāro yūthapati mahānāgo ahosi. Tassa obhaggobhaggasākhābhaṅgāni	1342	
PA_atk-s05_10a:1342_3	hatthichāpāva khādanti, ogāhepi naṃ hatthiniyo kaddamena vilimpiṃsu, sabbaṃ pālileyyakanāgasseva	1342	
PA_atk-s05_10a:1342_4	ahosi. So yūthā nibbijjitvā pakkāmi. Tato naṃ padānusārena yūthā anubandhanti, evaṃ	1342	
PA_atk-s05_10a:1342_5	yāvatatiyaṃ pakkantampi anubandhiṃsuyeva. Tato cintesi “idāni mayhaṃ nattako bārāṇasiyaṃ	1342	
PA_atk-s05_10a:1342_6	rajjaṃ kāreti, yaṃnūnāhaṃ attano purimajātiyā uyyānaṃ gaccheyyaṃ. Tatra so maṃ rakkhissatī”ti.	1342	
PA_atk-s05_10a:1342_7	Tato rattiyaṃ niddupagate yūthe yūthaṃ pahāya tameva uyyānaṃ pāvisi. Uyyānapālo disvā	1342	
PA_atk-s05_10a:1342_8	rañño ārocesi. Rājā “hatthiṃ gahessāmī”ti senāya parivāresi. Hatthī rājānameva abhimukho	1342	
PA_atk-s05_10a:1342_9	gacchati. Rājā “maṃ abhimukho etī”ti khurappaṃ sannayhitvā aṭṭhāsi. Tato hatthī “vijjheyyāpi	1342	
PA_atk-s05_10a:1342_10	maṃ eso”ti mānusikāya vācāya “brahmadatta, mā maṃ vijjha, ahaṃ te ayyako”ti āha.	13421	
PA_atk-s05_10a:1342_11	Rājā “kiṃ bhaṇasī”ti sabbaṃ pucchi. Hatthīpi rajje ca narake ca hatthiyoniyañca pavattiṃ	13421	
PA_atk-s05_10a:1342_12	sabbaṃ ārocesi. Rājā “sundaraṃ mā bhāyi, mā kañci bhiṃsāpehī”ti hatthino vaṭṭañca	13421	
PA_atk-s05_10a:1342_13	ārakkhake ca hatthibhaṇḍe ca upaṭṭhāpesi.	13421	
PA_atk-s05_10a:1343_0	Athekadivasaṃ rājā hatthikkhandhavaragato “ayaṃ vīsati vassāni rajjaṃ kāretvā niraye	1343	
PA_atk-s05_10a:1343_1	paccitvā pakkāvasesena tiracchānayoniyaṃ uppanno, tatthāpi gaṇasaṃvāsasaṅghaṭṭanaṃ	1343	
PA_atk-s05_10a:1343_2	asahanto idhāgatosi, aho dukkhova gaṇasaṃvāso, ekībhāvo eva pana sukho”ti cintetvā	1343	
PA_atk-s05_10a:1343_3	tattheva vipassanaṃ ārabhitvā paccekabodhiṃ sacchākāsi. Taṃ lokuttarasukhena sukhitaṃ	1343	
PA_atk-s05_10a:1343_4	amaccā upasaṅkamitvā paṇipātaṃ katvā “yānakālo, mahārājā”ti āhaṃsu. Tato “nāhaṃ,	1343	
PA_atk-s05_10a:1343_5	rājā”ti vatvā purimanayeneva imaṃ gāthamabhāsi. Sā padatthato pākaṭā eva.	1343	
PA_atk-s05_10a:1344_0	Ayaṃ panettha adhippāyayojanā – sā ca kho yuttivaseneva, na anussavavasena. Yathā	1344	
PA_atk-s05_10a:1344_1	ayaṃ hatthī ariyakantesu sīlesu dantattā adantabhūmiṃ nāgacchatīti vā, sarīramahantatāya	1344	
PA_atk-s05_10a:1344_2	vā nāgo, evaṃ kudāssu nāmāhampi ariyakantesu sīlesu dantattā adantabhūmiṃ nāgamanena,	1344	
PA_atk-s05_10a:1344_3	āgumakaraṇena, puna itthattaṃ anāgamanena ca guṇasarīramahantatāya vā nāgo bhaveyyaṃ.	1344	
PA_atk-s05_10a:1344_4	Yathā cesa yūthāni vivajjayitvā ekacariyasukhena yathābhirantaṃ viharaṃ araññe eko	1344	
PA_atk-s05_10a:1344_5	care khaggavisāṇakappo, kudāssu nāmāhampi evaṃ gaṇaṃ vivajjetvā ekavihārasukhena	1344	
PA_atk-s05_10a:1344_6	yathābhirantaṃ viharaṃ araññe attano yathā yathā sukhaṃ, tathā tathā yattakaṃ vā	1344	
PA_atk-s05_10a:1344_7	icchāmi, tattakaṃ araññe nivāsaṃ eko care khaggavisāṇakappo eko careyyanti attho.	1344	
PA_atk-s05_10a:1344_8	Yathā cesa susaṇṭhitakkhandhamahantatāya sañjātakkhandho, kudāssu nāmāhampi evaṃ	1344	
PA_atk-s05_10a:1344_9	asekhasīlakkhandhamahantatāya sañjātakkhandho bhaveyyaṃ. Yathā cesa padumasadisagattatāya	1344	
PA_atk-s05_10a:1344_10	vā, padumakule uppannatāya vā padumī, kudāssu nāmāhampi evaṃ padumasadisaujukatāya	13441	
PA_atk-s05_10a:1344_11	vā, ariyajātipadume uppannatāya vā padumī bhaveyyaṃ. Yathā cesa thāmabalādīhi uḷāro,	13441	
PA_atk-s05_10a:1344_12	kudāssu nāmāhampi evaṃ parisuddhakāyasamācāratādīhi sīlasamādhinibbedhikapaññādīhi	13441	
PA_atk-s05_10a:1344_13	vā uḷāro bhaveyyanti. Evaṃ cintento vipassanaṃ ārabhitvā paccekabodhiṃ adhigatomhīti.	13441	
PA_atk-s05_10a:1345	Nāgagāthāvaṇṇanā niṭṭhitā.	134	
PA_atk-s05_10a:1346_0	110. Aṭṭhānatanti kā uppatti? Bārāṇasirañño kira putto daharo eva samāno pabbajitukāmo	1346	
PA_atk-s05_10a:1346_1	mātāpitaro yāci. Mātāpitaro naṃ nivārenti. So nivāriyamānopi nibandhatiyeva “pabbajissāmī”ti.	1346	
PA_atk-s05_10a:1346_2	Tato pubbe vuttaseṭṭhiputtaṃ viya sabbaṃ vatvā anujāniṃsu. “Pabbajitvā ca uyyāneyeva	1346	
PA_atk-s05_10a:1346_3	vasitabba”nti paṭijānāpesuṃ, so tathā akāsi. Tassa mātā pātova vīsatisahassanāṭakitthiparivutā	1346	
PA_atk-s05_10a:1346_4	uyyānaṃ gantvā puttaṃ yāguṃ pāyetvā antarā khajjakādīni ca khādāpetvā yāva majjhanhikasamayā	1346	
PA_atk-s05_10a:1346_5	tena saddhiṃ samullapitvā nagaraṃ pavisati. Pitāpi majjhanhike āgantvā taṃ bhojetvā	1346	
PA_atk-s05_10a:1346_6	attanāpi bhuñjitvā divasaṃ tena saddhiṃ samullapitvā sāyanhasamayaṃ paṭijagganakapurise	1346	
PA_atk-s05_10a:1346_7	ṭhapetvā nagaraṃ pavisati. So evaṃ rattindivaṃ avivitto viharati.	1346	
PA_atk-s05_10a:1347_0	Tena kho pana samayena ādiccabandhu nāma paccekabuddho nandamūlakapabbhāre viharati.	1347	
PA_atk-s05_10a:1347_1	So āvajjento taṃ addasa – “ayaṃ kumāro pabbajituṃ asakkhi, jaṭaṃ chindituṃ na sakkotī”ti.	1347	
PA_atk-s05_10a:1347_2	Tato paraṃ āvajji – “attano dhammatāya nibbijjissati nu kho, no”ti. Atha “dhammatāya	1347	
PA_atk-s05_10a:1347_3	nibbindanto aticiraṃ bhavissatī”ti ñatvā “tassa ārammaṇaṃ dassessāmī”ti purimanayeneva	1347	
PA_atk-s05_10a:1347_4	manosilātalato āgantvā uyyāne aṭṭhāsi. Rājaparisā disvā “paccekabuddho āgato, mahārājā”ti	1347	
PA_atk-s05_10a:1347_5	ārocesi. Rājā “idāni me putto paccekabuddhena saddhiṃ anukkaṇṭhito vasissatī”ti pamuditamano	1347	
PA_atk-s05_10a:1347_6	hutvā paccekabuddhaṃ sakkaccaṃ upaṭṭhahitvā tattheva vāsaṃ yācitvā paṇṇasālādivāvihāracaṅkamādisabbaṃ	1347	
PA_atk-s05_10a:1347_7	kāretvā vāsesi. So tattha vasanto ekadivasaṃ okāsaṃ labhitvā kumāraṃ pucchi – “kosi	1347	
PA_atk-s05_10a:1347_8	tva”nti? “Ahaṃ pabbajito”ti. “Pabbajitā nāma na īdisā hontī”ti. Atha “bhante, kīdisā	1347	
PA_atk-s05_10a:1347_9	honti, kiṃ mayhaṃ ananucchavika”nti vutte “tvaṃ attano ananucchavikaṃ na pekkhasi,	1347	
PA_atk-s05_10a:1347_10	nanu te mātā vīsatisahassitthīti saddhiṃ pubbaṇhasamaye āgacchantī uyyānaṃ avivittaṃ	13471	
PA_atk-s05_10a:1347_11	karoti, pitā cassa mahatā balakāyena sāyanhasamaye jagganakaparisā sakalaṃ rattiṃ,	13471	
PA_atk-s05_10a:1347_12	pabbajitā nāma tava sadisā na honti, īdisā pana hontī”ti tattha ṭhitasseva iddhiyā	13471	
PA_atk-s05_10a:1347_13	himavante aññataraṃ vihāraṃ dassesi. So tattha paccekabuddhe ālambanaphalakaṃ nissāya	13471	
PA_atk-s05_10a:1347_14	ṭhite ca caṅkamante ca rajanakakammasūcikammādīni karonte ca disvā āha – “tumhe idha	13471	
PA_atk-s05_10a:1347_15	nāgacchatha, pabbajjā ca tumhehi anuññātā”ti? “Āma, pabbajjā anuññātā, pabbajitakālato	13471	
PA_atk-s05_10a:1347_16	paṭṭhāya samaṇā nāma attano nissaraṇaṃ kātuṃ, padesañca icchitaṃ patthitaṃ gantuṃ	13471	
PA_atk-s05_10a:1347_17	labhanti, ettakaṃva vaṭṭatī”ti vatvā ākāse ṭhatvā aṭṭhāna taṃ saṅgaṇikāratassa, yaṃ	13471	
PA_atk-s05_10a:1347_18	phassaye sāmayikaṃ vimuttinti imaṃ upaḍḍhugāthaṃ vatvā dissamānoyeva ākāsena nandamūlakapabbhāraṃ	13471	
PA_atk-s05_10a:1347_19	agamāsi. Evaṃ gate paccekabuddhe so attano paṇṇasālaṃ pavisitvā nipajji. Ārakkhapurisopi	13471	
PA_atk-s05_10a:1347_20	“sayito kumāro, idāni kuhiṃ gamissatī”ti pamatto niddaṃ okkami. So tassa pamattabhāvaṃ	13472	
PA_atk-s05_10a:1347_21	ñatvā pattacīvaramādāya araññaṃ pāvisi. Tatra ca ṭhito vipassanaṃ ārabhitvā paccekabodhiṃ	13472	
PA_atk-s05_10a:1347_22	sacchikatvā paccekabuddhaṭṭhānaṃ gato. Tatra ca “kathamadhigata”nti pucchito ādiccabandhunā	13472	
PA_atk-s05_10a:1347_23	vuttaṃ upaḍḍhagāthaṃ paripuṇṇaṃ katvā abhāsi.	13472	
PA_atk-s05_10a:1348_0	Tassattho – aṭṭhāna tanti aṭṭhānaṃ taṃ, akāraṇaṃ tanti vuttaṃ hoti. Anunāsikalopo	1348	
PA_atk-s05_10a:1348_1	kato “ariyasaccāna dassana”ntiādīsu viya. Saṅgaṇikāratassāti gaṇābhiratassa. Yanti	1348	
PA_atk-s05_10a:1348_2	kāraṇavacanametaṃ “yaṃ hirīyati hirīyitabbenā”tiādīsu viya. Phassayeti adhigacche.	1348	
PA_atk-s05_10a:1348_3	Sāmayikaṃ vimuttinti lokiyasamāpattiṃ. Sā hi appitappitasamaye eva paccatthikehi	1348	
PA_atk-s05_10a:1348_4	vimuccanato “sāmayikā vimuttī”ti vuccati. Taṃ sāmayikaṃ vimuttiṃ. Aṭṭhānaṃ taṃ, na	1348	
PA_atk-s05_10a:1348_5	taṃ kāraṇaṃ vijjati saṅgaṇikāratassa, yena kāraṇena vimuttiṃ phassaye iti etaṃ ādiccabandhussa	1348	
PA_atk-s05_10a:1348_6	paccekabuddhassa vaco nisamma saṅgaṇikāratiṃ pahāya yoniso paṭipajjanto adhigatomhīti	1348	
PA_atk-s05_10a:1348_7	āha. Sesaṃ vuttanayamevāti.	1348	
PA_atk-s05_10a:1349	Aṭṭhānagāthāvaṇṇanā niṭṭhitā.	134	
PA_atk-s05_10a:1350	Dutiyavaggo niṭṭhito.	135	
PA_atk-s05_10a:1351_0	111. Diṭṭhīvisūkānīti kā uppatti? Aññataro kira bārāṇasirājā rahogato cintesi – “yathā	1351	
PA_atk-s05_10a:1351_1	sītādīnaṃ paṭighātakāni uṇhādīni atthi, atthi nu kho evaṃ vaṭṭapaṭighātakaṃ vivaṭṭaṃ,	1351	
PA_atk-s05_10a:1351_2	no”ti? So amacce pucchi – “vivaṭṭaṃ jānāthā”ti? Te “jānāma, mahārājā”ti āhaṃsu. Rājā	1351	
PA_atk-s05_10a:1351_3	“kiṃ ta”nti? Tato “antavā loko”tiādinā nayena sassatucchedaṃ kathesuṃ. Rājā “ime	1351	
PA_atk-s05_10a:1351_4	na jānanti, sabbepime diṭṭhigatikā”ti sayameva tesaṃ vilomatañca ayuttatañca disvā	1351	
PA_atk-s05_10a:1351_5	“vaṭṭapaṭighātakaṃ vivaṭṭaṃ atthi, taṃ gavesitabba”nti cintetvā rajjaṃ pahāya pabbajitvā	1351	
PA_atk-s05_10a:1351_6	vipassanto paccekabodhiṃ sacchākāsi. Imañca udānagāthaṃ abhāsi paccekabuddhānaṃ majjhe byākaraṇagāthañca.	1351	
PA_atk-s05_10a:1352_0	Tassattho – diṭṭhīvisūkānīti dvāsaṭṭhidiṭṭhigatāni. Tāni hi maggasammādiṭṭhiyā visūkaṭṭhena	1352	
PA_atk-s05_10a:1352_1	vijjhanaṭṭhena vilomaṭṭhena ca visūkāni, evaṃ diṭṭhiyā visūkāni, diṭṭhi eva vā visūkāni	1352	
PA_atk-s05_10a:1352_2	diṭṭhivisūkāni. Upātivattoti dassanamaggena atikkanto. Patto niyāmanti avinipātadhammatāya	1352	
PA_atk-s05_10a:1352_3	sambodhiparāyaṇatāya ca niyatabhāvaṃ adhigato, sammattaniyāmasaṅkhātaṃ vā paṭhamamagganti.	1352	
PA_atk-s05_10a:1352_4	Ettāvatā paṭhamamaggakiccanipphatti ca tassa paṭilābho ca vutto. Idāni paṭiladdhamaggoti	1352	
PA_atk-s05_10a:1352_5	iminā sesamaggapaṭilābhaṃ dasseti. Uppannañāṇomhīti uppannapaccekabodhiñāṇo amhi.	1352	
PA_atk-s05_10a:1352_6	Etena phalaṃ dasseti. Anaññaneyyoti aññehi idaṃ saccanti na netabbo. Etena sayambhutaṃ	1352	
PA_atk-s05_10a:1352_7	dasseti, patte vā paccekabodhiñāṇe aññaneyyatāya abhāvā sayaṃvasitaṃ. Samathavipassanāya	1352	
PA_atk-s05_10a:1352_8	vā diṭṭhivisūkāni upātivatto, ādimaggena niyāmaṃ patto, sesehi paṭiladdhamaggo, phalañāṇena	1352	
PA_atk-s05_10a:1352_9	uppannañāṇo, taṃ sabbaṃ attanāva adhigatoti anaññaneyyoti. Sesaṃ vuttanayeneva veditabbanti.	1352	
PA_atk-s05_10a:1353	Diṭṭhīvisūkagāthāvaṇṇanā niṭṭhitā.	135	
PA_atk-s05_10a:1354_0	112. Nillolupoti kā uppatti? Bārāṇasirañño kira sūdo antarabhattaṃ pacitvā upanāmesi	1354	
PA_atk-s05_10a:1354_1	manuññadassanaṃ sādurasaṃ “appeva nāma me rājā dhanamanuppādeyyā”ti. Taṃ rañño gandheneva	1354	
PA_atk-s05_10a:1354_2	bhottukamyataṃ janesi, mukhe kheḷaṃ uppādeti. Paṭhamakabaḷe pana mukhe pakkhittamatte	1354	
PA_atk-s05_10a:1354_3	sattarasaharaṇisahassāni amateneva phusitāni ahesuṃ. Sūdo “idāni me dassati, idāni	1354	
PA_atk-s05_10a:1354_4	me dassatī”ti cintesi. Rājāpi “sakkārāraho sūdo”ti cintesi, “rasaṃ sāyitvā pana sakkarontaṃ	1354	
PA_atk-s05_10a:1354_5	maṃ pāpako kittisaddo abbhuggaccheyya ‘lolo ayaṃ rājā rasagaruko”’ti na kiñci abhaṇi.	1354	
PA_atk-s05_10a:1354_6	Evaṃ yāva bhojanapariyosānaṃ, tāva sūdo “idāni dassati, idāni dassatī”ti cintesi.	1354	
PA_atk-s05_10a:1354_7	Rājāpi avaṇṇabhayena na kiñci abhaṇi. Tato sūdo “natthi maññe imassa rañño jivhāviññāṇa”nti.	1354	
PA_atk-s05_10a:1354_8	Dutiyadivase asādurasaṃ upanāmesi. Rājā bhuñjanto “niggahāraho vata, bho, ajja sūdo”ti	1354	
PA_atk-s05_10a:1354_9	jānantopi pubbe viya paccavekkhitvā avaṇṇabhayena na kiñci abhaṇi. Tato sūdo “rājā	1354	
PA_atk-s05_10a:1354_10	neva sundaraṃ nāsundaraṃ jānātī”ti cintetvā sabbaṃ paribbayaṃ attanāva gahetvā kiñcideva	13541	
PA_atk-s05_10a:1354_11	pacitvā rañño deti. Rājā “aho vata lobho, ahaṃ nāma vīsati nagarasahassāni bhuñjanto	13541	
PA_atk-s05_10a:1354_12	imassa lobhena bhattamattampi na labhāmī”ti nibbijjitvā rajjaṃ pahāya pabbajitvā	13541	
PA_atk-s05_10a:1354_13	vipassanto paccekabodhiṃ sacchākāsi. Purimanayeneva imaṃ gāthaṃ abhāsi.	13541	
PA_atk-s05_10a:1355_0	Tattha nillolupoti alolupo. Yo hi rasataṇhābhibhūto hoti, so bhusaṃ luppati punappunaṃ	1355	
PA_atk-s05_10a:1355_1	luppati, tena “lolupo”ti vuccati. Tasmā esa taṃ paṭikkhipanto “nillolupo”ti āha.	1355	
PA_atk-s05_10a:1355_2	Nikkuhoti ettha kiñcāpi yassa tividhaṃ kuhanavatthu natthi, so “nikkuho”ti vuccati.	1355	
PA_atk-s05_10a:1355_3	Imissā pana gāthāya manuññabhojanādīsu vimhayamanāpajjanato nikkuhoti ayamadhippāyo.	1355	
PA_atk-s05_10a:1355_4	Nippipāsoti ettha pātumicchā pipāsā, tassā abhāvena nippipāso, sādurasalobhena bhottukamyatāvirahitoti	1355	
PA_atk-s05_10a:1355_5	attho. Nimmakkhoti ettha paraguṇavināsanalakkhaṇo makkho, tassa abhāvena nimmakkho.	1355	
PA_atk-s05_10a:1355_6	Attano gihikāle sūdassa guṇamakkhanābhāvaṃ sandhāyāha. Niddhantakasāvamohoti ettha	1355	
PA_atk-s05_10a:1355_7	rāgādayo tayo kāyaduccaritādīni ca tīṇīti cha dhammā yathāsambhavaṃ appasannaṭṭhena	1355	
PA_atk-s05_10a:1355_8	sakabhāvaṃ vijahāpetvā parabhāvaṃ gaṇhāpanaṭṭhena kasaṭaṭṭhena ca “kasāvā”ti veditabbā. Yathāha –	1355	
PA_atk-s05_10a:1356	“Tattha katame tayo kasāvā? Rāgakasāvo, dosakasāvo, mohakasāvo. Ime tayo kasāvā. Tattha katame aparepi tayo kasāvā? Kāyakasāvo, vacīkasāvo, manokasāvo”ti.	135	
PA_atk-s05_10a:1357_0	Tesu mohaṃ ṭhapetvā pañcannaṃ kasāvānaṃ tesañca sabbesaṃ mūlabhūtassa mohassa niddhantattā	1357	
PA_atk-s05_10a:1357_1	niddhantakasāvamoho. Tiṇṇaṃ eva vā kāyavacīmanokasāvānaṃ mohassa ca niddhantattā	1357	
PA_atk-s05_10a:1357_2	niddhantakasāvamoho. Itaresu nillolupatādīhi rāgakasāvassa, nimmakkhatāya dosakasāvassa	1357	
PA_atk-s05_10a:1357_3	niddhantabhāvo siddho eva. Nirāsayoti nittaṇho. Sabbaloke bhavitvāti sakalaloke,	1357	
PA_atk-s05_10a:1357_4	tīsu bhavesu dvādasasu vā āyatanesu bhavavibhavataṇhāvirahito hutvāti attho. Sesaṃ	1357	
PA_atk-s05_10a:1357_5	vuttanayeneva veditabbaṃ. Atha vā tayopi pāde vatvā eko careti eko carituṃ sakkuṇeyyāti	1357	
PA_atk-s05_10a:1357_6	evampettha sambandho kātabbo.	1357	
PA_atk-s05_10a:1358	Nillolupagāthāvaṇṇanā niṭṭhitā.	135	
PA_atk-s05_10a:1359_0	113. Pāpaṃ sahāyanti kā uppatti? Bārāṇasiyaṃ kira aññataro rājā mahaccarājānubhāvena	1359	
PA_atk-s05_10a:1359_1	nagaraṃ padakkhiṇaṃ karonto manusse koṭṭhāgārato purāṇadhaññādīni bahiddhā nīharante	1359	
PA_atk-s05_10a:1359_2	disvā “kiṃ, bhaṇe, ida”nti amacce pucchi. Amaccā “idāni, mahārāja, navadhaññādīni	1359	
PA_atk-s05_10a:1359_3	uppajjissanti, tesaṃ okāsaṃ kātuṃ ime manussā purāṇadhaññādīni chaḍḍentī”ti āhaṃsu.	1359	
PA_atk-s05_10a:1359_4	Rājā “kiṃ, bhaṇe, itthāgārabalakāyādīnaṃ vattaṃ paripuṇṇa”nti āha. “Āma, mahārāja,	1359	
PA_atk-s05_10a:1359_5	paripuṇṇa”nti. “Tena hi, bhaṇe, dānasālaṃ kāretha, dānaṃ dassāmi, mā imāni dhaññāni	1359	
PA_atk-s05_10a:1359_6	anupakārāni vinassantū”ti. Tato naṃ aññataro diṭṭhigatiko amacco “mahārāja, natthi	1359	
PA_atk-s05_10a:1359_7	dinna”nti ārabbha yāva “bāle ca paṇḍite ca sandhāvitvā saṃsaritvā dukkhassantaṃ karissantī”ti	1359	
PA_atk-s05_10a:1359_8	vatvā nivāresi. Rājā dutiyampi tatiyampi koṭṭhāgāre vilumpante disvā tatheva āṇāpesi.	1359	
PA_atk-s05_10a:1359_9	Sopi tatiyampi naṃ “mahārāja, dattupaññattaṃ yadidaṃ dāna”ntiādīni vatvā nivāresi.	1359	
PA_atk-s05_10a:1359_10	So “are, ahaṃ attano santakampi na labhāmi dātuṃ, kiṃ me imehi pāpasahāyehī”ti nibbinno	13591	
PA_atk-s05_10a:1359_11	rajjaṃ pahāya pabbajitvā vipassanto paccekabodhiṃ sacchākāsi. Tañca pāpasahāyaṃ garahanto	13591	
PA_atk-s05_10a:1359_12	imaṃ udānagāthamāha.	13591	
PA_atk-s05_10a:1360_0	Tassāyaṃ saṅkhepattho – yvāyaṃ dasavatthukāya pāpadiṭṭhiyā samannāgatattā pāpo, paresampi	1360	
PA_atk-s05_10a:1360_1	anatthaṃ passatīti anatthadassī, kāyaduccaritādimhi ca visame niviṭṭho, taṃ atthakāmo	1360	
PA_atk-s05_10a:1360_2	kulaputto pāpaṃ sahāyaṃ parivajjayetha, anatthadassiṃ visame niviṭṭhaṃ. Sayaṃ na	1360	
PA_atk-s05_10a:1360_3	seveti attano vasena taṃ na seveyya. Yadi pana parassa vaso hoti, kiṃ sakkā kātunti	1360	
PA_atk-s05_10a:1360_4	vuttaṃ hoti. Pasutanti pasaṭaṃ, diṭṭhivasena tattha tattha lagganti attho. Pamattanti	1360	
PA_atk-s05_10a:1360_5	kāmaguṇesu vossaṭṭhacittaṃ, kusalabhāvanārahitaṃ vā. Taṃ evarūpaṃ sahāyaṃ na seve	1360	
PA_atk-s05_10a:1360_6	na bhaje na payirupāse, aññadatthu eko care khaggavisāṇakappoti.	1360	
PA_atk-s05_10a:1361	Pāpasahāyagāthāvaṇṇanā niṭṭhitā.	136	
PA_atk-s05_10a:1362_0	114. Bahussutanti kā uppatti? Pubbe kira kassapassa bhagavato sāsane aṭṭha paccekabodhisattā	1362	
PA_atk-s05_10a:1362_1	pabbajitvā gatapaccāgatavattaṃ pūretvā devaloke uppannātiādi sabbaṃ anavajjabhojīgāthāya	1362	
PA_atk-s05_10a:1362_2	vuttasadisameva. Ayaṃ pana viseso – paccekabuddhe nisīdāpetvā rājā āha – “ke tumhe”ti?	1362	
PA_atk-s05_10a:1362_3	Te āhaṃsu – “mayaṃ, mahārāja, bahussutā nāmā”ti. Rājā “ahaṃ sutabrahmadatto nāma,	1362	
PA_atk-s05_10a:1362_4	sutena tittiṃ na gacchāmi, handa, nesaṃ santike vicitranayadhammadesanaṃ sossāmī”ti	1362	
PA_atk-s05_10a:1362_5	attamano dakkhiṇodakaṃ datvā parivisitvā bhattakiccapariyosāne saṅghattherassa santike	1362	
PA_atk-s05_10a:1362_6	nisīditvā “dhammakathaṃ, bhante, kathethā”ti āha. So “sukhito hotu, mahārāja, rāgakkhayo	1362	
PA_atk-s05_10a:1362_7	hotū”ti vatvā uṭṭhito. Rājā “ayaṃ na bahussuto, dutiyo bahussuto bhavissati, sve	1362	
PA_atk-s05_10a:1362_8	tassa vicitradhammadesanaṃ sossāmī”ti svātanāya nimantesi. Evaṃ yāva sabbesaṃ paṭipāṭi	1362	
PA_atk-s05_10a:1362_9	gacchati, tāva nimantesi, te sabbepi “dosakkhayo hotu, mohakkhayo, gatikkhayo, bhavakkhayo,	1362	
PA_atk-s05_10a:1362_10	vaṭṭakkhayo, upadhikkhayo, taṇhakkhayo hotū”ti evaṃ ekekapadaṃ visesetvā sesaṃ paṭhamasadisameva vatvā uṭṭhahiṃsu.	13621	
PA_atk-s05_10a:1363_0	Tato rājā – “ime ‘bahussutā maya’nti bhaṇanti, na ca tesaṃ vicitrakathā, kimetehi	1363	
PA_atk-s05_10a:1363_1	vutta”nti tesaṃ vacanatthaṃ upaparikkhitumāraddho. Atha “rāgakkhayo hotū”ti upaparikkhanto	1363	
PA_atk-s05_10a:1363_2	“rāge khīṇe dosopi mohopi aññataraññatarepi kilesā khīṇā hontī”ti ñatvā attamano	1363	
PA_atk-s05_10a:1363_3	ahosi “nippariyāyabahussutā ime samaṇā. Yathāpi hi purisena mahāpathaviṃ vā ākāsaṃ	1363	
PA_atk-s05_10a:1363_4	vā aṅguliyā niddisantena na aṅgulimattova padeso niddiṭṭho hoti. Api ca kho pana	1363	
PA_atk-s05_10a:1363_5	sakalapathavī ākāsā eva niddiṭṭhā honti. Evaṃ imehi ekekaṃ atthaṃ niddisantehi aparimāṇā	1363	
PA_atk-s05_10a:1363_6	atthā niddiṭṭhā hontī”ti. Tato so “kudāssu nāmāhampi evaṃ bahussuto bhavissāmī”ti	1363	
PA_atk-s05_10a:1363_7	tathārūpaṃ bahussutabhāvaṃ patthento rajjaṃ pahāya pabbajitvā vipassanto paccekabodhiṃ	1363	
PA_atk-s05_10a:1363_8	sacchikatvā imaṃ udānagāthamabhāsi.	1363	
PA_atk-s05_10a:1364_0	Tatthāyaṃ saṅkhepattho – bahussutanti duvidho bahussuto tīsu piṭakesu atthato nikhilo	1364	
PA_atk-s05_10a:1364_1	pariyattibahussuto ca, maggaphalavijjābhiññāpaṭivedhako paṭivedhabahussuto ca. Āgatāgamo	1364	
PA_atk-s05_10a:1364_2	dhammadharo. Uḷārehi pana kāyavacīmanokammehi samannāgato uḷāro. Yuttapaṭibhāno ca	1364	
PA_atk-s05_10a:1364_3	muttapaṭibhāno ca yuttamuttapaṭibhāno ca paṭibhānavā. Pariyattiparipucchādhigamavasena	1364	
PA_atk-s05_10a:1364_4	vā tividho paṭibhānavā veditabbo. Yassa hi pariyatti paṭibhāti, so pariyattipaṭibhānavā.	1364	
PA_atk-s05_10a:1364_5	Yassa atthañca ñāṇañca lakkhaṇañca ṭhānāṭṭhānañca paripucchantassa paripucchā paṭibhāti,	1364	
PA_atk-s05_10a:1364_6	so paripucchāpaṭibhānavā. Yassa maggādayo paṭividdhā honti, so adhigamapaṭibhānavā.	1364	
PA_atk-s05_10a:1364_7	Taṃ evarūpaṃ bahussutaṃ dhammadharaṃ bhajetha mittaṃ uḷāraṃ paṭibhānavantaṃ. Tato	1364	
PA_atk-s05_10a:1364_8	tassānubhāvena attatthaparatthaubhayatthabhedato vā diṭṭhadhammikasamparāyikaparamatthabhedato	1364	
PA_atk-s05_10a:1364_9	vā anekappakārāni aññāya atthāni, tato “ahosiṃ nu kho ahaṃ atītamaddhāna”ntiādīsu	1364	
PA_atk-s05_10a:1364_10	kaṅkhāṭṭhāniyesu vineyya kaṅkhaṃ vicikicchaṃ vinetvā vināsetvā evaṃ katasabbakicco	13641	
PA_atk-s05_10a:1364_11	eko care khaggavisāṇakappoti.	13641	
PA_atk-s05_10a:1365	Bahussutagāthāvaṇṇanā niṭṭhitā.	136	
PA_atk-s05_10a:1366_0	115. Khiḍḍaṃ ratinti kā uppatti? Bārāṇasiyaṃ kira vibhūsakabrahmadatto nāma rājā	1366	
PA_atk-s05_10a:1366_1	pātova yāguṃ vā bhattaṃ vā bhuñjitvā nānāvidhavibhūsanehi attānaṃ vibhūsāpetvā mahāādāse	1366	
PA_atk-s05_10a:1366_2	sakalaṃ sarīraṃ disvā yaṃ na icchati, taṃ apanetvā aññena vibhūsanena vibhūsāpeti.	1366	
PA_atk-s05_10a:1366_3	Tassa ekadivasaṃ evaṃ karontassa bhattavelā majjhanhikā sampattā. Vippakatavibhūsitova	1366	
PA_atk-s05_10a:1366_4	dussapaṭṭena sīsaṃ veṭhetvā bhuñjitvā divāseyyaṃ upagañchi. Punapi uṭṭhahitvā tatheva	1366	
PA_atk-s05_10a:1366_5	karoto sūriyo oggato. Evaṃ dutiyadivasepi tatiyadivasepi. Athassa evaṃ maṇḍanappasutassa	1366	
PA_atk-s05_10a:1366_6	piṭṭhirogo udapādi. Tassa etadahosi – “aho re, ahaṃ sabbathāmena vibhūsantopi imasmiṃ	1366	
PA_atk-s05_10a:1366_7	kappake vibhūsane asantuṭṭho lobhaṃ uppādesiṃ, lobho ca nāmesa apāyagamanīyo dhammo,	1366	
PA_atk-s05_10a:1366_8	handāhaṃ lobhaṃ niggaṇhāmī”ti rajjaṃ pahāya pabbajitvā vipassanto paccekabodhiṃ sacchikatvā	1366	
PA_atk-s05_10a:1366_9	imaṃ udānagāthamabhāsi.	1366	
PA_atk-s05_10a:1367_0	Tattha khiḍḍā ca rati ca pubbe vuttāva. Kāmasukhanti vatthukāmasukhaṃ. Vatthukāmāpi	1367	
PA_atk-s05_10a:1367_1	hi sukhassa visayādibhāvena “sukha”nti vuccanti. Yathāha – “atthi rūpaṃ sukhaṃ sukhānupatita”nti.	1367	
PA_atk-s05_10a:1367_2	Evametaṃ khiḍḍaṃ ratiṃ kāmasukhañca imasmiṃ okāsaloke analaṅkaritvā alanti akatvā,	1367	
PA_atk-s05_10a:1367_3	etaṃ tappakanti vā sārabhūtanti vā evaṃ aggahetvā. Anapekkhamānoti tena analaṅkaraṇena	1367	
PA_atk-s05_10a:1367_4	anapekkhaṇasīlo apihāluko nittaṇho. Vibhūsaṭṭhānā virato saccavādīti tattha vibhūtā	1367	
PA_atk-s05_10a:1367_5	duvidhā – agārikavibhūsā ca anagārikavibhūsā ca. Sāṭakaveṭhanamālāgandhādivibhūsā	1367	
PA_atk-s05_10a:1367_6	agārikavibhūsā nāma. Pattamaṇḍanādivibhūsā anagārikavibhūsā. Vibhūsā eva vibhūsaṭṭhānaṃ,	1367	
PA_atk-s05_10a:1367_7	tasmā vibhūsaṭṭhānā tividhāya viratiyā virato. Avitathavacanato saccavādīti evamattho daṭṭhabbo.	1367	
PA_atk-s05_10a:1368	Vibhūsaṭṭhānagāthāvaṇṇanā niṭṭhitā.	136	
PA_atk-s05_10a:1369_0	116. Puttañca dāranti kā uppatti? Bārāṇasiyaṃ kira rañño putto daharakāleyeva abhisitto	1369	
PA_atk-s05_10a:1369_1	rajjaṃ kāresi. So paṭhamagāthāya vuttapaccekabodhisatto viya rajjasiriṃ anubhavanto	1369	
PA_atk-s05_10a:1369_2	ekadivasaṃ cintesi – “ahaṃ rajjaṃ kārento bahūnaṃ dukkhaṃ karomi, kiṃ me ekabhattatthāya	1369	
PA_atk-s05_10a:1369_3	iminā pāpena, handa, sukhamuppādemī”ti rajjaṃ pahāya pabbajitvā vipassanto paccekabodhiṃ	1369	
PA_atk-s05_10a:1369_4	sacchikatvā imaṃ udānagāthaṃ abhāsi.	1369	
PA_atk-s05_10a:1370_0	Tattha dhanānīti muttāmaṇiveḷuriyasaṅkhasilāpavāḷarajatajātarūpādīni ratanāni. Dhaññānīti	1370	
PA_atk-s05_10a:1370_1	sālivīhiyavagodhumakaṅguvarakakudrūsakappabhedāni satta sesāparaṇṇāni ca. Bandhavānīti	1370	
PA_atk-s05_10a:1370_2	ñātibandhugottabandhumittabandhusippabandhuvasena catubbidhabandhave. Yathodhikānīti	1370	
PA_atk-s05_10a:1370_3	sakasakaodhivasena ṭhitāniyeva. Sesaṃ vuttanayamevāti.	1370	
PA_atk-s05_10a:1371	Puttadāragāthāvaṇṇanā niṭṭhitā.	137	
PA_atk-s05_10a:1372_0	117. Saṅgo esoti kā uppatti? Bārāṇasiyaṃ kira pādalolabrahmadatto nāma rājā ahosi.	1372	
PA_atk-s05_10a:1372_1	So pātova yāguṃ vā bhattaṃ vā bhuñjitvā tīsu pāsādesu tividhāni nāṭakāni passati.	1372	
PA_atk-s05_10a:1372_2	Tividhā nāma nāṭakā pubbarājato āgataṃ, anantararājato āgataṃ, attano kāle uṭṭhitanti.	1372	
PA_atk-s05_10a:1372_3	So ekadivasaṃ pātova daharanāṭakapāsādaṃ gato. Tā nāṭakitthiyo “rājānaṃ ramāpessāmā”ti	1372	
PA_atk-s05_10a:1372_4	sakkassa devānamindassa accharāyo viya atimanoharaṃ naccagītavāditaṃ payojesuṃ. Rājā	1372	
PA_atk-s05_10a:1372_5	“anacchariyametaṃ daharāna”nti asantuṭṭho hutvā majjhimanāṭakapāsādaṃ gato, tāpi	1372	
PA_atk-s05_10a:1372_6	nāṭakitthiyo tatheva akaṃsu. So tatthapi tatheva asantuṭṭho hutvā mahallakanāṭakapāsādaṃ	1372	
PA_atk-s05_10a:1372_7	gato, tāpi tatheva akaṃsu. Rājā dve tayo rājaparivaṭṭe atītānaṃ tāsaṃ mahallakabhāvena	1372	
PA_atk-s05_10a:1372_8	aṭṭhikīḷanasadisaṃ naccaṃ disvā gītañca amadhuraṃ sutvā punadeva daharanāṭakapāsādaṃ,	1372	
PA_atk-s05_10a:1372_9	puna majjhimanāṭakapāsādanti evampi vicaritvā katthaci asantuṭṭho cintesi – “imā	1372	
PA_atk-s05_10a:1372_10	nāṭakitthiyo sakkaṃ devānamindaṃ accharāyo viya maṃ ramāpetukāmā sabbathāmena naccagītavāditaṃ	13721	
PA_atk-s05_10a:1372_11	payojesuṃ. Svāhaṃ katthaci asantuṭṭho lobhaṃ vaḍḍhemi. Lobho ca nāmesa apāyagamanīyo	13721	
PA_atk-s05_10a:1372_12	dhammo, handāhaṃ lobhaṃ niggaṇhāmī”ti rajjaṃ pahāya pabbajitvā vipassanto paccekabodhiṃ	13721	
PA_atk-s05_10a:1372_13	sacchikatvā imaṃ udānagāthaṃ abhāsi.	13721	
PA_atk-s05_10a:1373_0	Tassattho – saṅgo esoti attano upabhogaṃ niddisati. So hi sajjanti tattha pāṇino	1373	
PA_atk-s05_10a:1373_1	kaddame paviṭṭho hatthī viyāti saṅgo. Parittamettha sokhyanti ettha pañcakāmaguṇūpabhogakāle	1373	
PA_atk-s05_10a:1373_2	viparītasaññāya uppādetabbato kāmāvacaradhammapariyāpannato vā lāmakaṭṭhena sokhyaṃ	1373	
PA_atk-s05_10a:1373_3	parittaṃ, vijjuppabhāya obhāsitanaccadassanasukhaṃ iva ittaraṃ, tāvakālikanti vuttaṃ	1373	
PA_atk-s05_10a:1373_4	hoti. Appassādo dukkhamevettha bhiyyoti ettha ca yvāyaṃ “yaṃ kho, bhikkhave, ime	1373	
PA_atk-s05_10a:1373_5	pañca kāmaguṇe paṭicca uppajjati sukhaṃ somanassaṃ, ayaṃ kāmānaṃ assādo”ti vutto,	1373	
PA_atk-s05_10a:1373_6	so yamidaṃ “ko ca, bhikkhave, kāmānaṃ ādīnavo, idha, bhikkhave, kulaputto yena sippaṭṭhānena	1373	
PA_atk-s05_10a:1373_7	jīvikaṃ kappeti, yadi muddāya yadi gaṇanāyā”ti evamādinā nayenettha dukkhaṃ vuttaṃ,	1373	
PA_atk-s05_10a:1373_8	taṃ upanidhāya appo udakabindumatto hoti, atha kho dukkhameva bhiyyo bahu, catūsu	1373	
PA_atk-s05_10a:1373_9	samuddesu udakasadisaṃ hoti. Tena vuttaṃ “appassādo dukkhamevettha bhiyyo”ti. Gaḷo	1373	
PA_atk-s05_10a:1373_10	esoti assādaṃ dassetvā ākaḍḍhanavasena baḷiso viya eso, yadidaṃ pañcakāmaguṇā. Iti	13731	
PA_atk-s05_10a:1373_11	ñatvā matimāti evaṃ jānitvā buddhimā paṇḍito puriso sabbametaṃ pahāya eko care khaggavisāṇakappoti.	13731	
PA_atk-s05_10a:1374	Saṅgagāthāvaṇṇanā niṭṭhitā.	137	
PA_atk-s05_10a:1375_0	118. Sandālayitvānāti kā uppatti? Bārāṇasiyaṃ kira anivattabrahmadatto nāma rājā	1375	
PA_atk-s05_10a:1375_1	ahosi. So saṅgāmaṃ otiṇṇo ajinitvā aññaṃ vā kiccaṃ āraddho aniṭṭhapetvā na nivattati,	1375	
PA_atk-s05_10a:1375_2	tasmā naṃ evaṃ sañjāniṃsu. So ekadivasaṃ uyyānaṃ gacchati. Tena ca samayena davaḍāho	1375	
PA_atk-s05_10a:1375_3	uṭṭhāsi. So aggi sukkhāni ceva haritāni ca tiṇādīni dahanto anivattamāno eva gacchati.	1375	
PA_atk-s05_10a:1375_4	Rājā taṃ disvā tappaṭibhāganimittaṃ uppādesi. “Yathāyaṃ davaḍāho, evameva ekādasavidho	1375	
PA_atk-s05_10a:1375_5	aggi sabbe satte dahanto anivattamāno gacchati mahādukkhaṃ uppādento, kudāssu nāmāhampi	1375	
PA_atk-s05_10a:1375_6	imassa dukkhassa nivattanatthaṃ ayaṃ aggi viya ariyamaggañāṇagginā kilese dahanto	1375	
PA_atk-s05_10a:1375_7	anivattamāno gaccheyya”nti? Tato muhuttaṃ gantvā kevaṭṭe addasa nadiyaṃ macche gaṇhante.	1375	
PA_atk-s05_10a:1375_8	Tesaṃ jālantare paviṭṭho eko mahāmaccho jālaṃ bhetvā palāyi. Te “maccho jālaṃ bhetvā	1375	
PA_atk-s05_10a:1375_9	gato”ti saddamakaṃsu. Rājā tampi vacanaṃ sutvā tappaṭibhāganimittaṃ uppādesi – “kudāssu	1375	
PA_atk-s05_10a:1375_10	nāmāhampi ariyamaggañāṇena taṇhādiṭṭhijālaṃ bhetvā asajjamāno gaccheyya”nti? So rajjaṃ	13751	
PA_atk-s05_10a:1375_11	pahāya pabbajitvā vipassanaṃ ārabhitvā paccekabodhiṃ sacchākāsi, imañca udānagāthamabhāsi.	13751	
PA_atk-s05_10a:1376_0	Tassā dutiyapāde jālanti suttamayaṃ vuccati. Ambūti udakaṃ, tattha caratīti ambucārī,	1376	
PA_atk-s05_10a:1376_1	macchassetaṃ adhivacanaṃ. Salile ambucārī salilambucārī. Tasmiṃ nadīsalile jālaṃ	1376	
PA_atk-s05_10a:1376_2	bhetvā gataambucārīvāti vuttaṃ hoti. Tatiyapāde daḍḍhanti daḍḍhaṭṭhānaṃ vuccati.	1376	
PA_atk-s05_10a:1376_3	Yathā aggi daḍḍhaṭṭhānaṃ puna na nivattati, na tattha bhiyyo āgacchati, evaṃ maggañāṇagginā	1376	
PA_atk-s05_10a:1376_4	daḍḍhakāmaguṇaṭṭhānaṃ anivattamāno tattha bhiyyo anāgacchantoti vuttaṃ hoti. Sesaṃ vuttanayamevāti.	1376	
PA_atk-s05_10a:1377	Sandālagāthāvaṇṇanā niṭṭhitā.	137	
PA_atk-s05_10a:1378_0	119. Okkhittacakkhūti kā uppatti? Bārāṇasiyaṃ kira cakkhulolabrahmadatto nāma rājā	1378	
PA_atk-s05_10a:1378_1	pādalolabrahmadatto viya nāṭakadassanaṃ anuyutto hoti. Ayaṃ pana viseso – so asantuṭṭho	1378	
PA_atk-s05_10a:1378_2	tattha tattha gacchati. Ayaṃ taṃ taṃ nāṭakaṃ disvā atīva abhinanditvā nāṭakadassanaparivattanena	1378	
PA_atk-s05_10a:1378_3	taṇhaṃ vaḍḍhento vicarati. So kira nāṭakadassanatthaṃ āgataṃ aññataraṃ kuṭumbiyabhariyaṃ	1378	
PA_atk-s05_10a:1378_4	disvā rāgaṃ uppādesi. Tato saṃvegaṃ āpajjitvā puna “are, ahaṃ imaṃ taṇhaṃ vaḍḍhento	1378	
PA_atk-s05_10a:1378_5	apāyaparipūrako bhavissāmi, handa, naṃ niggaṇhāmī”ti pabbajitvā vipassanto paccekabodhiṃ	1378	
PA_atk-s05_10a:1378_6	sacchikatvā attano purimapaṭipattiṃ garahanto tappaṭipakkhaguṇadīpikaṃ imaṃ udānagāthaṃ abhāsi.	1378	
PA_atk-s05_10a:1379_0	Tattha okkhittacakkhūti heṭṭhākhittacakkhu, sattagīvaṭṭhikāni paṭipāṭiyā ṭhapetvā	1379	
PA_atk-s05_10a:1379_1	parivajjanagahetabbadassanatthaṃ yugamattaṃ pekkhamānoti vuttaṃ hoti. Na tu hanukaṭṭhinā	1379	
PA_atk-s05_10a:1379_2	hadayaṭṭhiṃ saṅghaṭṭento. Evañhi okkhittacakkhutā na samaṇasāruppā hoti. Na ca pādaloloti	1379	
PA_atk-s05_10a:1379_3	ekassa dutiyo, dvinnaṃ tatiyoti evaṃ gaṇamajjhaṃ pavisitukāmatāya kaṇḍūyamānapādo	1379	
PA_atk-s05_10a:1379_4	viya abhavanto, dīghacārikaanivattacārikavirato. Guttindriyoti chasu indriyesu idha	1379	
PA_atk-s05_10a:1379_5	manindriyassa visuṃ vuttattā vuttāvasesavasena ca gopitindriyo. Rakkhitamānasānoti	1379	
PA_atk-s05_10a:1379_6	mānasaṃ eva mānasānaṃ, taṃ rakkhitamassāti rakkhitamānasāno. Yathā kilesehi na viluppati,	1379	
PA_atk-s05_10a:1379_7	evaṃ rakkhitacittoti vuttaṃ hoti. Anavassutoti imāya paṭipattiyā tesu tesu ārammaṇesu	1379	
PA_atk-s05_10a:1379_8	kilesaanvassavavirahito. Apariḍayhamānoti kilesaggīhi apariḍayhamāno. Bahiddhā vā	1379	
PA_atk-s05_10a:1379_9	anavassuto, ajjhattaṃ apariḍayhamāno. Sesaṃ vuttanayamevāti.	1379	
PA_atk-s05_10a:1380	Okkhittacakkhugāthāvaṇṇanā niṭṭhitā.	138	
PA_atk-s05_10a:1381_0	120. Ohārayitvāti kā uppatti? Bārāṇasiyaṃ kira aññopi cātumāsikabrahmadatto nāma	1381	
PA_atk-s05_10a:1381_1	rājā catumāse catumāse uyyānakīḷaṃ gacchati. So ekadivasaṃ gimhānaṃ majjhimamāse	1381	
PA_atk-s05_10a:1381_2	uyyānaṃ pavisanto uyyānadvāre pattasañchannaṃ pupphālaṅkatasākhāviṭapaṃ pāricchattakakoviḷāraṃ	1381	
PA_atk-s05_10a:1381_3	disvā ekaṃ pupphaṃ gahetvā uyyānaṃ pāvisi. Tato “raññā aggapupphaṃ gahita”nti aññataropi	1381	
PA_atk-s05_10a:1381_4	amacco hatthikkhandhe ṭhito ekameva pupphaṃ aggahesi. Etenevupāyena sabbo balakāyo	1381	
PA_atk-s05_10a:1381_5	aggahesi. Pupphehi anassādentā pattampi gaṇhiṃsu. So rukkho nippattapuppho khandhamattova	1381	
PA_atk-s05_10a:1381_6	ahosi. Rājā sāyanhasamaye uyyānā nikkhamanto taṃ disvā “kiṃ kato ayaṃ rukkho, mamāgamanavelāya	1381	
PA_atk-s05_10a:1381_7	maṇivaṇṇasākhantaresu pavāḷasadisapupphālaṅkato ahosi, idāni nippattapuppho jāto”ti	1381	
PA_atk-s05_10a:1381_8	cintento tasseva avidūre apupphitarukkhaṃ sañchannapalāsaṃ addasa. Disvā cassa etadahosi	1381	
PA_atk-s05_10a:1381_9	– “ayaṃ rukkho pupphabharitasākhattā bahujanassa lobhanīyo ahosi, tena muhutteneva	1381	
PA_atk-s05_10a:1381_10	byasanaṃ patto. Ayaṃ panañño alobhanīyattā tatheva ṭhito. Idañcāpi rajjaṃ pupphitarukkho	13811	
PA_atk-s05_10a:1381_11	viya lobhanīyaṃ, bhikkhubhāvo pana apupphitarukkho viya alobhanīyo. Tasmā yāva idampi	13811	
PA_atk-s05_10a:1381_12	ayaṃ rukkho viya na viluppati, tāva ayamañño sañchannapatto yathā pāricchattako,	13811	
PA_atk-s05_10a:1381_13	evaṃ kāsāvena sañchanno hutvā pabbajeyya”nti. So rajjaṃ pahāya pabbajitvā vipassanto	13811	
PA_atk-s05_10a:1381_14	paccekabodhiṃ sacchikatvā imaṃ udānagāthaṃ abhāsi.	13811	
PA_atk-s05_10a:1382	Tattha kāsāyavattho abhinikkhamitvāti imassa pādassa gehā nikkhamitvā kāsāyavatthanivattho hutvāti evamattho veditabbo. Sesaṃ vuttanayeneva sakkā viññātunti na vitthāritanti.	138	
PA_atk-s05_10a:1383	Pāricchattakagāthāvaṇṇanā niṭṭhitā.	138	
PA_atk-s05_10a:1384	Tatiyavaggo niṭṭhito.	138	
PA_atk-s05_10a:1385_0	121. Rasesūti kā uppatti? Aññataro kira bārāṇasirājā uyyāne amaccaputtehi parivuto	1385	
PA_atk-s05_10a:1385_1	silāpaṭṭapokkharaṇiyaṃ kīḷati. Tassa sūdo sabbamaṃsānaṃ rasaṃ gahetvā atīva susaṅkhataṃ	1385	
PA_atk-s05_10a:1385_2	amatakappaṃ antarabhattaṃ pacitvā upanāmesi. So tattha gedhamāpanno kassaci kiñci	1385	
PA_atk-s05_10a:1385_3	adatvā attanāva bhuñji. Udakaṃ kīḷanto ativikāle nikkhanto sīghaṃ sīghaṃ bhuñji.	1385	
PA_atk-s05_10a:1385_4	Yehi saddhiṃ pubbe bhuñjati, na tesaṃ kañci sari. Atha pacchā paṭisaṅkhānaṃ uppādetvā	1385	
PA_atk-s05_10a:1385_5	“aho! Mayā pāpaṃ kataṃ, yvāyaṃ rasataṇhābhibhūto sabbajanaṃ vissaritvā ekakova bhuñjiṃ,	1385	
PA_atk-s05_10a:1385_6	handa, naṃ rasataṇhaṃ niggaṇhāmī”ti rajjaṃ pahāya pabbajitvā vipassanto paccekabodhiṃ	1385	
PA_atk-s05_10a:1385_7	sacchikatvā attano purimapaṭipattiṃ garahanto tappaṭipakkhaguṇadīpikaṃ imaṃ udānagāthaṃ abhāsi.	1385	
PA_atk-s05_10a:1386_0	Tattha rasesūti ambilamadhuratittakakaṭukaloṇakhārikakasāvādibhedesu sāyanīyesu.	1386	
PA_atk-s05_10a:1386_1	Gedhaṃ akaranti giddhiṃ akaronto, taṇhaṃ anuppādentoti vuttaṃ hoti. Aloloti “idaṃ	1386	
PA_atk-s05_10a:1386_2	sāyissāmi, idaṃ sāyissāmī”ti evaṃ rasavisesesu anākulo. Anaññaposīti posetabbakasaddhivihārikādivirahito.	1386	
PA_atk-s05_10a:1386_3	Kāyasandhāraṇamattena santuṭṭhoti vuttaṃ hoti. Yathā vā pubbe uyyāne rasesu gedhakaraṇasīlo	1386	
PA_atk-s05_10a:1386_4	aññaposī āsiṃ, evaṃ ahutvā yāya taṇhāya lolo hutvā rasesu gedhaṃ karoti, taṃ taṇhaṃ	1386	
PA_atk-s05_10a:1386_5	hitvā āyatiṃ taṇhāmūlakassa aññassa attabhāvassānibbattāpanena anaññaposīti vuttaṃ	1386	
PA_atk-s05_10a:1386_6	hoti. Atha vā atthabhañjanakaṭṭhena kilesā “aññe”ti vuccanti, tesaṃ aposanena anaññaposīti	1386	
PA_atk-s05_10a:1386_7	ayamettha attho. Sapadānacārīti avokkammacārī anupubbacārī, gharapaṭipāṭiṃ achaḍḍetvā	1386	
PA_atk-s05_10a:1386_8	aḍḍhakulañca daliddakulañca nirantaraṃ piṇḍāya pavisamānoti attho. Kule kule appaṭibaddhacittoti	1386	
PA_atk-s05_10a:1386_9	khattiyakulādīsu yattha katthaci kilesavasena alaggacitto, candopamo niccanavako	1386	
PA_atk-s05_10a:1386_10	hutvāti attho. Sesaṃ vuttanayamevāti.	13861	
PA_atk-s05_10a:1387	Rasagedhagāthāvaṇṇanā niṭṭhitā.	138	
PA_atk-s05_10a:1388_0	122. Pahāya pañcāvaraṇānīti kā uppatti? Bārāṇasiyaṃ kira aññataro rājā paṭhamajjhānalābhī	1388	
PA_atk-s05_10a:1388_1	ahosi. So jhānānurakkhaṇatthaṃ rajjaṃ pahāya pabbajitvā vipassanto paccekabodhiṃ	1388	
PA_atk-s05_10a:1388_2	patvā attano paṭipattisampadaṃ dīpento imaṃ udānagāthaṃ abhāsi.	1388	
PA_atk-s05_10a:1389_0	Tattha pañcāvaraṇānīti pañca nīvaraṇāni eva, tāni uragasutte atthato vuttāni. Tāni	1389	
PA_atk-s05_10a:1389_1	pana yasmā abbhādayo viya candasūriye ceto āvaranti, tasmā “āvaraṇāni cetaso”ti vuttāni.	1389	
PA_atk-s05_10a:1389_2	Tāni upacārena vā appanāya vā pahāya vijahitvāti attho. Upakkileseti upagamma cittaṃ	1389	
PA_atk-s05_10a:1389_3	vibādhente akusaladhamme, vatthopamādīsu vutte abhijjhādayo vā. Byapanujjāti panuditvā,	1389	
PA_atk-s05_10a:1389_4	vipassanāmaggena pajahitvāti attho. Sabbeti anavasese. Evaṃ samathavipassanāsampanno	1389	
PA_atk-s05_10a:1389_5	paṭhamamaggena diṭṭhinissayassa pahīnattā anissito, sesamaggehi chetvā tedhātukaṃ	1389	
PA_atk-s05_10a:1389_6	sinehadosaṃ, taṇhārāganti vuttaṃ hoti. Sineho eva hi guṇapaṭipakkhato sinehadosoti	1389	
PA_atk-s05_10a:1389_7	vutto. Sesaṃ vuttanayamevāti.	1389	
PA_atk-s05_10a:1390	Āvaraṇagāthāvaṇṇanā niṭṭhitā.	139	
PA_atk-s05_10a:1391_0	123. Vipiṭṭhikatvānāti kā uppatti? Bārāṇasiyaṃ kira aññataro rājā catutthajjhānalābhī	1391	
PA_atk-s05_10a:1391_1	ahosi. Sopi jhānānurakkhaṇatthaṃ rajjaṃ pahāya pabbajitvā vipassanto paccekabodhiṃ	1391	
PA_atk-s05_10a:1391_2	sacchikatvā attano paṭipattisampadaṃ dīpento imaṃ udānagāthaṃ abhāsi.	1391	
PA_atk-s05_10a:1392_0	Tattha vipiṭṭhikatvānāti piṭṭhito katvā, chaḍḍetvā vijahitvāti attho. Sukhañca dukkhanti	1392	
PA_atk-s05_10a:1392_1	kāyikaṃ sātāsātaṃ. Somanassadomanassanti cetasikaṃ sātāsātaṃ. Upekkhanti catutthajjhānupekkhaṃ.	1392	
PA_atk-s05_10a:1392_2	Samathanti catutthajjhānasamādhiṃ eva. Visuddhanti pañcanīvaraṇavitakkavicārapītisukhasaṅkhātehi	1392	
PA_atk-s05_10a:1392_3	navahi paccanīkadhammehi vimuttattā atisuddhaṃ, niddhantasuvaṇṇamiva vigatūpakkilesanti attho.	1392	
PA_atk-s05_10a:1393_0	Ayaṃ pana yojanā – vipiṭṭhikatvāna sukhañca dukkhañca pubbeva, paṭhamajjhānūpacāreyeva	1393	
PA_atk-s05_10a:1393_1	dukkhaṃ tatiyajjhānūpacāreyeva sukhanti adhippāyo. Puna ādito vuttaṃ ca-kāraṃ parato	1393	
PA_atk-s05_10a:1393_2	netvā “somanassaṃ domanassañca vipiṭṭhikatvāna pubbevā”ti adhikāro. Tena somanassaṃ	1393	
PA_atk-s05_10a:1393_3	catutthajjhānūpacāre, domanassañca dutiyajjhānūpacāreyevāti dīpeti. Etāni hi etesaṃ	1393	
PA_atk-s05_10a:1393_4	pariyāyato pahānaṭṭhānāni. Nippariyāyato pana dukkhassa paṭhamajjhānaṃ, domanassassa	1393	
PA_atk-s05_10a:1393_5	dutiyajjhānaṃ, sukhassa tatiyajjhānaṃ, somanassassa catutthajjhānaṃ pahānaṭṭhānaṃ.	1393	
PA_atk-s05_10a:1393_6	Yathāha – “paṭhamaṃ jhānaṃ upasampajja viharati etthuppannaṃ dukkhindriyaṃ aparisesaṃ	1393	
PA_atk-s05_10a:1393_7	nirujjhatī”tiādikaṃ sabbaṃ aṭṭhasāliniyā dhammasaṅgahaṭṭhakathāyaṃ vuttaṃ. Yathā	1393	
PA_atk-s05_10a:1393_8	pubbevāti tīsu paṭhamajjhānādīsu dukkhadomanassasukhāni vipiṭṭhikatvā evamettha catutthajjhāne	1393	
PA_atk-s05_10a:1393_9	somanassaṃ vipiṭṭhikatvā imāya paṭipadāya laddhānupekkhaṃ samathaṃ visuddhaṃ eko	1393	
PA_atk-s05_10a:1393_10	careti. Sesaṃ vuttanayamevāti.	13931	
PA_atk-s05_10a:1394	Vipiṭṭhigāthāvaṇṇanā niṭṭhitā.	139	
PA_atk-s05_10a:1395_0	124. Āraddhavīriyoti kā uppatti? Aññataro kira paccantarājā sahassayodhabalakāyo	1395	
PA_atk-s05_10a:1395_1	rajjena khuddako, paññāya mahanto ahosi. So ekadivasaṃ “kiñcāpi ahaṃ khuddako rajjena,	1395	
PA_atk-s05_10a:1395_2	paññavatā pana sakkā sakalajambudīpaṃ gahetu”nti cintetvā sāmantarañño dūtaṃ pāhesi	1395	
PA_atk-s05_10a:1395_3	– “sattāhabbhantare me rajjaṃ vā detu yuddhaṃ vā”ti. Tato so attano amacce sannipātāpetvā	1395	
PA_atk-s05_10a:1395_4	āha – “mayā tumhe anāpucchāyeva sāhasaṃ kammaṃ kataṃ, amukassa rañño evaṃ pesitaṃ,	1395	
PA_atk-s05_10a:1395_5	kiṃ kātabba”nti? Te āhaṃsu – “sakkā, mahārāja, so dūto nivattetu”nti. “Na sakkā,	1395	
PA_atk-s05_10a:1395_6	gato bhavissatī”ti. “Yadi evaṃ vināsitamhā tayā, tena hi dukkhaṃ aññassa satthena	1395	
PA_atk-s05_10a:1395_7	marituṃ, handa, mayaṃ aññamaññaṃ paharitvā marāma, attānaṃ paharitvā marāma, ubbandhāma,	1395	
PA_atk-s05_10a:1395_8	visaṃ khādāmā”ti. Evaṃ etesu ekameko maraṇameva saṃvaṇṇeti. Tato rājā “kiṃ me imehi,	1395	
PA_atk-s05_10a:1395_9	atthi, bhaṇe, mayhaṃ yodhā”ti āha. Atha “ahaṃ mahārāja yodho, ahaṃ mahārāja yodho”ti	1395	
PA_atk-s05_10a:1395_10	yodhasahassaṃ uṭṭhahi.	13951	
PA_atk-s05_10a:1396_0	Rājā “ete upaparikkhissāmī”ti mahantaṃ citakaṃ sajjāpetvā āha – “mayā, bhaṇe, idaṃ	1396	
PA_atk-s05_10a:1396_1	sāhasaṃ kataṃ, taṃ me amaccā paṭikkosanti, svāhaṃ citakaṃ pavisissāmi. Ko mayā saddhiṃ	1396	
PA_atk-s05_10a:1396_2	pavisissati, kena mayhaṃ jīvitaṃ pariccatta”nti? Evaṃ vutte pañcasatā yodhā uṭṭhahiṃsu	1396	
PA_atk-s05_10a:1396_3	“mayaṃ, mahārāja, pavisissāmā”ti. Tato rājā itare pañcasate āha – “tumhe dāni, tātā,	1396	
PA_atk-s05_10a:1396_4	kiṃ karissathā”ti? Te āhaṃsu – “nāyaṃ, mahārāja, purisakāro, itthicariyā esā, apica	1396	
PA_atk-s05_10a:1396_5	mahārājena paṭirañño dūto pesito, te mayaṃ tena raññā saddhiṃ yujjhitvā marissāmā”ti.	1396	
PA_atk-s05_10a:1396_6	Tato rājā “pariccattaṃ tumhehi mama jīvita”nti caturaṅginiṃ senaṃ sannayhitvā tena	1396	
PA_atk-s05_10a:1396_7	yodhasahassena parivuto gantvā rajjasīmāya nisīdi.	1396	
PA_atk-s05_10a:1397_0	Sopi paṭirājā taṃ pavattiṃ sutvā “are, so khuddakarājā mama dāsassāpi nappahotī”ti	1397	
PA_atk-s05_10a:1397_1	dussitvā sabbaṃ balakāyaṃ ādāya yujjhituṃ nikkhami. Khuddakarājā taṃ abbhuyyātaṃ	1397	
PA_atk-s05_10a:1397_2	disvā balakāyaṃ āha – “tātā, tumhe na bahukā, sabbe sampiṇḍitvā asicammaṃ gahetvā	1397	
PA_atk-s05_10a:1397_3	sīghaṃ imassa rañño purato ujukaṃ eva gacchathā”ti. Te tathā akaṃsu. Athassa sā senā	1397	
PA_atk-s05_10a:1397_4	dvidhā bhinditvā antaramadāsi. Te taṃ rājānaṃ jīvaggāhaṃ gahetvā attano rañño “taṃ	1397	
PA_atk-s05_10a:1397_5	māressāmī”ti āgacchantassa adaṃsu. Paṭirājā taṃ abhayaṃ yāci. Rājā tassa abhayaṃ	1397	
PA_atk-s05_10a:1397_6	datvā sapathaṃ kārāpetvā attano vase katvā tena saha aññaṃ rājānaṃ abbhuggantvā tassa	1397	
PA_atk-s05_10a:1397_7	rajjasīmāya ṭhatvā pesesi – “rajjaṃ vā me detu yuddhaṃ vā”ti. So “ahaṃ ekayuddhampi	1397	
PA_atk-s05_10a:1397_8	na sahāmī”ti rajjaṃ niyyādesi. Etenupāyena sabbe rājāno gahetvā ante bārāṇasirājānampi aggahesi.	1397	
PA_atk-s05_10a:1398_0	So ekasatarājaparivuto sakalajambudīparajjaṃ anusāsanto cintesi – “ahaṃ pubbe khuddako	1398	
PA_atk-s05_10a:1398_1	ahosiṃ, somhi idāni attano ñāṇasampattiyā sakalajambudīpamaṇḍalassa issaro rājā jāto.	1398	
PA_atk-s05_10a:1398_2	Taṃ kho pana me ñāṇaṃ lokiyavīriyasampayuttaṃ, neva nibbidāya na virāgāya saṃvattati,	1398	
PA_atk-s05_10a:1398_3	yaṃnūnāhaṃ iminā ñāṇena lokuttaradhammaṃ gaveseyya”nti. Tato bārāṇasirañño rajjaṃ	1398	
PA_atk-s05_10a:1398_4	datvā puttadārañca sakajanapadeyeva ṭhapetvā sabbaṃ pahāya pabbajitvā vipassanaṃ	1398	
PA_atk-s05_10a:1398_5	ārabhitvā paccekabodhiṃ sacchikatvā attano vīriyasampattiṃ dīpento imaṃ udānagāthaṃ abhāsi.	1398	
PA_atk-s05_10a:1399_0	Tattha āraddhaṃ vīriyaṃ assāti āraddhavīriyo. Etena attano mahāvīriyataṃ dasseti.	1399	
PA_atk-s05_10a:1399_1	Paramattho vuccati nibbānaṃ, paramatthassa patti paramatthapatti, tassā paramatthapattiyā.	1399	
PA_atk-s05_10a:1399_2	Etena vīriyārambhena pattabbaṃ phalaṃ dasseti. Alīnacittoti etena vīriyūpatthambhānaṃ	1399	
PA_atk-s05_10a:1399_3	cittacetasikānaṃ alīnataṃ dasseti. Akusītavuttīti etena ṭhānacaṅkamādīsu kāyassa	1399	
PA_atk-s05_10a:1399_4	anavasīdanaṃ dasseti. Daḷhanikkamoti etena “kāmaṃ taco ca nhāru cā”ti evaṃ pavattaṃ	1399	
PA_atk-s05_10a:1399_5	padahanavīriyaṃ dasseti, yaṃ taṃ anupubbasikkhādīsu padahanto “kāyena ceva paramatthasaccaṃ	1399	
PA_atk-s05_10a:1399_6	sacchikarotī”ti vuccati. Atha vā etena maggasampayuttaṃ vīriyaṃ dasseti. Tampi daḷhañca	1399	
PA_atk-s05_10a:1399_7	bhāvanāpāripūrigatattā, nikkamo ca sabbaso paṭipakkhā nikkhantattā, tasmā taṃsamaṅgīpuggalopi	1399	
PA_atk-s05_10a:1399_8	daḷho nikkamo assāti “daḷhanikkamo”ti vuccati. Thāmabalūpapannoti maggakkhaṇe kāyathāmena	1399	
PA_atk-s05_10a:1399_9	ca ñāṇabalena ca upapanno. Atha vā thāmabhūtena balena upapanno, thirañāṇabalūpapannoti	1399	
PA_atk-s05_10a:1399_10	vuttaṃ hoti. Etena tassa vīriyassa vipassanāñāṇasampayogaṃ dīpento yogapadhānabhāvaṃ	13991	
PA_atk-s05_10a:1399_11	sādheti. Pubbabhāgamajjhimaukkaṭṭhavīriyavasena vā tayopi pādā yojetabbā. Sesaṃ vuttanayamevāti.	13991	
PA_atk-s05_10a:1400	Āraddhavīriyagāthāvaṇṇanā niṭṭhitā.	140	
PA_atk-s05_10a:1401_0	125. Paṭisallānanti kā uppatti? Imissā gāthāya āvaraṇagāthāya viya uppatti, natthi	1401	
PA_atk-s05_10a:1401_1	koci viseso. Atthavaṇṇanāya panassā paṭisallānanti tehi tehi sattasaṅkhārehi paṭinivattitvā	1401	
PA_atk-s05_10a:1401_2	sallānaṃ, ekamantasevitā ekībhāvo kāyavivekoti attho. Jhānanti paccanīkajhāpanato	1401	
PA_atk-s05_10a:1401_3	ārammaṇalakkhaṇūpanijjhānato ca cittaviveko vuccati. Tattha aṭṭha samāpattiyo nīvaraṇādipaccanīkajhāpanato	1401	
PA_atk-s05_10a:1401_4	kasiṇādiārammaṇūpanijjhānato ca “jhāna”nti vuccati. Vipassanāmaggaphalāni sattasaññādipaccanīkajhāpanato	1401	
PA_atk-s05_10a:1401_5	lakkhaṇūpanijjhānato ca “jhāna”ni vuccati. Idha pana ārammaṇūpanijjhānameva adhippetaṃ.	1401	
PA_atk-s05_10a:1401_6	Evametaṃ paṭisallānañca jhānañca ariñcamāno ajahamāno anissajjamāno. Dhammesūti vipassanūpagesu	1401	
PA_atk-s05_10a:1401_7	pañcakkhandhādidhammesu. Niccanti satataṃ samitaṃ abbokiṇṇaṃ. Anudhammacārīti te	1401	
PA_atk-s05_10a:1401_8	dhamme ārabbha pavattanena anugataṃ vipassanādhammaṃ caramāno. Atha vā dhammesūti	1401	
PA_atk-s05_10a:1401_9	ettha dhammāti navalokuttaradhammā, tesaṃ dhammānaṃ anulomo dhammoti anudhammo, vipassanāyetaṃ	1401	
PA_atk-s05_10a:1401_10	adhivacanaṃ. Tattha “dhammānaṃ niccaṃ anudhammacārī”ti vattabbe gāthābandhasukhatthaṃ	14011	
PA_atk-s05_10a:1401_11	vibhattibyattayena “dhammesū”ti vuttaṃ siyā. Ādīnavaṃ sammasitā bhavesūti tāya anudhammacāritāsaṅkhātāya	14011	
PA_atk-s05_10a:1401_12	vipassanāya aniccākārādidosaṃ tīsu bhavesu samanupassanto evaṃ imāya kāyacittavivekasikhāpattavipassanāsaṅkhātāya	14011	
PA_atk-s05_10a:1401_13	paṭipadāya adhigatoti vattabbo eko careti evaṃ yojanā veditabbā.	14011	
PA_atk-s05_10a:1402	Paṭisallānagāthāvaṇṇanā niṭṭhitā.	140	
PA_atk-s05_10a:1403_0	126. Taṇhakkhayanti kā uppatti? Aññataro kira bārāṇasirājā mahaccarājānubhāvena nagaraṃ	1403	
PA_atk-s05_10a:1403_1	padakkhiṇaṃ karoti. Tassa sarīrasobhāya āvajjitahadayā sattā purato gacchantāpi nivattitvā	1403	
PA_atk-s05_10a:1403_2	tameva ullokenti, pacchato gacchantāpi, ubhohi passehi gacchantāpi. Pakatiyā eva	1403	
PA_atk-s05_10a:1403_3	hi buddhadassane puṇṇacandasamuddarājadassane ca atitto loko. Atha aññatarā kuṭumbiyabhariyāpi	1403	
PA_atk-s05_10a:1403_4	uparipāsādagatā sīhapañjaraṃ vivaritvā olokayamānā aṭṭhāsi. Rājā taṃ disvā paṭibaddhacitto	1403	
PA_atk-s05_10a:1403_5	hutvā amaccaṃ āṇāpesi – “jānāhi tāva, bhaṇe, ‘ayaṃ itthī sasāmikā vā asāmikā vā”’ti?	1403	
PA_atk-s05_10a:1403_6	So ñatvā “sasāmikā, devā”ti ārocesi. Atha rājā cintesi – “imā vīsatisahassanāṭakitthiyo	1403	
PA_atk-s05_10a:1403_7	devaccharāyo viya maṃ eva ekaṃ abhiramāpenti, so dānāhaṃ etāpi atussitvā parassa	1403	
PA_atk-s05_10a:1403_8	itthiyā taṇhaṃ uppādesiṃ. Sā uppannā apāyameva ākaḍḍhatī”ti taṇhāya ādīnavaṃ disvā	1403	
PA_atk-s05_10a:1403_9	“handa, naṃ niggaṇhāmī”ti rajjaṃ pahāya pabbajitvā vipassanto paccekabodhiṃ sacchikatvā	1403	
PA_atk-s05_10a:1403_10	imaṃ udānagāthaṃ abhāsi.	14031	
PA_atk-s05_10a:1404_0	Tattha taṇhakkhayanti nibbānaṃ, evaṃ diṭṭhādīnavāya vā taṇhāya appavattiṃ. Appamattoti	1404	
PA_atk-s05_10a:1404_1	sātaccakārī, sakkaccakārī. Aneḷamūgoti alālāmukho. Atha vā aneḷo ca amūgo ca, paṇḍito	1404	
PA_atk-s05_10a:1404_2	byattoti vuttaṃ hoti. Hitasukhasampāpakaṃ sutamassa atthīti sutavā, āgamasampannoti	1404	
PA_atk-s05_10a:1404_3	vuttaṃ hoti. Satīmāti cirakatādīnaṃ anussaritā. Saṅkhātadhammoti dhammūpaparikkhāya	1404	
PA_atk-s05_10a:1404_4	pariññātadhammo. Niyatoti ariyamaggena niyatabhāvappatto. Padhānavāti sammappadhānavīriyasampanno.	1404	
PA_atk-s05_10a:1404_5	Uppaṭipāṭiyā esa pāṭho yojetabbo. Evameva tehi appamādādīhi samannāgato niyāmasampāpakena	1404	
PA_atk-s05_10a:1404_6	padhānena padhānavā, tena padhānena sampattaniyāmato niyato, tato arahattappattiyā	1404	
PA_atk-s05_10a:1404_7	saṅkhātadhammo. Arahā hi puna saṅkhātabbābhāvato “saṅkhātadhammo”ti vuccati. Yathāha	1404	
PA_atk-s05_10a:1404_8	– “ye ca saṅkhātadhammāse, ye ca sekhā puthū idhā”ti. Sesaṃ vuttanayamevāti.	1404	
PA_atk-s05_10a:1405	Taṇhakkhayagāthāvaṇṇanā niṭṭhitā.	140	
PA_atk-s05_10a:1406_0	127. Sīhovāti kā uppatti? Aññatarassa kira bārāṇasirañño dūre uyyānaṃ hoti, so pageva	1406	
PA_atk-s05_10a:1406_1	uṭṭhāya uyyānaṃ gacchanto antarāmagge yānā oruyha udakaṭṭhānaṃ upagato “mukhaṃ dhovissāmī”ti.	1406	
PA_atk-s05_10a:1406_2	Tasmiñca padese sīhī sīhapotakaṃ janetvā gocarāya gatā. Rājapuriso taṃ disvā “sīhapotako,	1406	
PA_atk-s05_10a:1406_3	devā”ti ārocesi. Rājā “sīho kira kassaci na bhāyatī”ti taṃ upaparikkhituṃ bheriādīni	1406	
PA_atk-s05_10a:1406_4	ākoṭāpesi, sīhapotako taṃ saddaṃ sutvāpi tatheva sayi. Atha yāvatatiyaṃ ākoṭāpesi.	1406	
PA_atk-s05_10a:1406_5	So tatiyavāre sīsaṃ ukkhipitvā sabbaṃ parisaṃ oloketvā tatheva sayi. Atha rājā “yāvassa	1406	
PA_atk-s05_10a:1406_6	mātā nāgacchati, tāva gacchāmā”ti vatvā gacchanto cintesi – “tadahujātopi sīhapotako	1406	
PA_atk-s05_10a:1406_7	na santasati na bhāyati, kudāssu nāmāhampi taṇhādiṭṭhiparitāsaṃ chaḍḍetvā na santaseyyaṃ	1406	
PA_atk-s05_10a:1406_8	na bhāyeyya”nti? So taṃ ārammaṇaṃ gahetvā gacchanto puna kevaṭṭehi macche gahetvā	1406	
PA_atk-s05_10a:1406_9	sākhāsu bandhitvā pasārite jāle vātaṃ asaṅgaṃyeva gacchamānaṃ disvā tasmiṃ nimittaṃ	1406	
PA_atk-s05_10a:1406_10	aggahesi – “kudāssu nāmāhampi taṇhādiṭṭhimohajālaṃ phāletvā evaṃ asajjamāno gaccheyya”nti?	14061	
PA_atk-s05_10a:1407_0	Atha uyyānaṃ gantvā silāpaṭṭapokkharaṇiyā tīre nisinno vātabbhāhatāni padumāni onamitvā	1407	
PA_atk-s05_10a:1407_1	udakaṃ phusitvā vātavigame puna yathāṭhāne ṭhitāni udakena anupalittāni disvā tasmiṃ	1407	
PA_atk-s05_10a:1407_2	nimittaṃ aggahesi – “kudāssu nāmāhampi yathā etāni udake jātāni udakena anupalittāni	1407	
PA_atk-s05_10a:1407_3	tiṭṭhanti. Evaṃ loke jāto lokena anupalitto tiṭṭheyya”nti. So punappunaṃ “yathā sīho	1407	
PA_atk-s05_10a:1407_4	vāto padumāni, evaṃ asantasantena asajjamānena anupalittena bhavitabba”nti cintetvā	1407	
PA_atk-s05_10a:1407_5	rajjaṃ pahāya pabbajitvā vipassanto paccekabodhiṃ sacchikatvā imaṃ udānagāthaṃ abhāsi.	1407	
PA_atk-s05_10a:1408_0	Tattha sīhoti cattāro sīhā – tiṇasīho, paṇḍusīho, kāḷasīho, kesarasīhoti. Tesaṃ kesarasīho	1408	
PA_atk-s05_10a:1408_1	aggamakkhāyati. So idha adhippeto. Vāto puratthimādivasena anekavidho. Padumaṃ rattasetādivasena.	1408	
PA_atk-s05_10a:1408_2	Tesu yo koci vāto yaṃ kiñci padumañca vaṭṭatiyeva. Tattha yasmā santāso nāma attasinehena	1408	
PA_atk-s05_10a:1408_3	hoti, attasineho ca nāma taṇhālepo, sopi diṭṭhisampayuttena vā diṭṭhivippayuttena	1408	
PA_atk-s05_10a:1408_4	vā lobhena hoti, sopi ca taṇhāyeva. Sajjanaṃ pana tattha upaparikkhādivirahitassa	1408	
PA_atk-s05_10a:1408_5	mohena hoti, moho ca avijjā. Tattha samathena taṇhāya pahānaṃ, vipassanāya avijjāya.	1408	
PA_atk-s05_10a:1408_6	Tasmā samathena attasinehaṃ pahāya sīhova saddesu aniccadukkhādīsu asantasanto, vipassanāya	1408	
PA_atk-s05_10a:1408_7	mohaṃ pahāya vātova jālamhi khandhāyatanādīsu asajjamāno, samatheneva lobhaṃ lobhasampayuttadiṭṭhiñca	1408	
PA_atk-s05_10a:1408_8	pahāya, padumaṃva toyena sabbabhavabhogalobhena alippamāno. Ettha ca samathassa sīlaṃ	1408	
PA_atk-s05_10a:1408_9	padaṭṭhānaṃ, samatho samādhissa, samādhi vipassanāyāti evaṃ dvīsu dhammesu siddhesu	1408	
PA_atk-s05_10a:1408_10	tayo khandhā siddhāva honti. Tattha sīlakkhandhena sūro hoti. So sīhova saddesu āghātavatthūsu	14081	
PA_atk-s05_10a:1408_11	kujjhitukāmatāya na santasati, paññākkhandhena paṭividdhasabhāvo vātova jālamhi khandhādidhammabhede	14081	
PA_atk-s05_10a:1408_12	na sajjati, samādhikkhandhena vītarāgo padumaṃva toyena rāgena na lippati. Evaṃ samathavipassanāhi	14081	
PA_atk-s05_10a:1408_13	sīlasamādhipaññākkhandhehi ca yathāsambhavaṃ taṇhāvijjānaṃ tiṇṇañca akusalamūlānaṃ	14081	
PA_atk-s05_10a:1408_14	pahānavasena asantasanto asajjamāno alippamāno ca veditabbo. Sesaṃ vuttanayamevāti.	14081	
PA_atk-s05_10a:1409	Sīhādigāthāvaṇṇanā niṭṭhitā.	140	
PA_atk-s05_10a:1410_0	128. Sīho yathāti kā uppatti? Aññataro kira bārāṇasirājā paccantaṃ kupitaṃ vūpasametuṃ	1410	
PA_atk-s05_10a:1410_1	gāmānugāmimaggaṃ chaḍḍetvā ujuṃ aṭavimaggaṃ gahetvā mahatiyā senāya gacchati. Tena	1410	
PA_atk-s05_10a:1410_2	ca samayena aññatarasmiṃ pabbatapāde sīho bālasūriyātapaṃ tappamāno nipanno hoti.	1410	
PA_atk-s05_10a:1410_3	Taṃ disvā rājapurisā rañño ārocesuṃ. Rājā “sīho kira na santasatī”ti bheripaṇavādisaddaṃ	1410	
PA_atk-s05_10a:1410_4	kārāpesi, sīho tatheva nipajji. Dutiyampi kārāpesi, sīho tatheva nipajji. Tatiyampi	1410	
PA_atk-s05_10a:1410_5	kārāpesi, tadā “sīho mama paṭisattu atthī”ti catūhi pādehi suppatiṭṭhitaṃ patiṭṭhahitvā	1410	
PA_atk-s05_10a:1410_6	sīhanādaṃ nadi. Taṃ sutvā hatthārohādayo hatthiādīhi orohitvā tiṇagahanāni paviṭṭhā,	1410	
PA_atk-s05_10a:1410_7	hatthiassagaṇā disāvidisā palātā. Rañño hatthīpi rājānaṃ gahetvā vanagahanāni pothayamāno	1410	
PA_atk-s05_10a:1410_8	palāyi. Rājā taṃ sandhāretuṃ asakkonto rukkhasākhāya olambitvā pathaviṃ patitvā ekapadikamaggena	1410	
PA_atk-s05_10a:1410_9	gacchanto paccekabuddhānaṃ vasanaṭṭhānaṃ pāpuṇi. Tattha paccekabuddhe pucchi – “api,	1410	
PA_atk-s05_10a:1410_10	bhante, saddamassutthā”ti? “Āma, mahārājā”ti. “Kassa saddaṃ, bhante”ti? “Paṭhamaṃ	14101	
PA_atk-s05_10a:1410_11	bherisaṅkhādīnaṃ, pacchā sīhassā”ti. “Na bhāyittha, bhante”ti. “Na mayaṃ, mahārāja,	14101	
PA_atk-s05_10a:1410_12	kassaci saddassa bhāyāmā”ti. “Sakkā pana, bhante, mayhampi edisaṃ kātu”nti? “Sakkā,	14101	
PA_atk-s05_10a:1410_13	mahārāja, sace pabbajissasī”ti. “Pabbajāmi, bhante”ti. Tato naṃ pabbājetvā pubbe	14101	
PA_atk-s05_10a:1410_14	vuttanayeneva ābhisamācārikaṃ sikkhāpesuṃ. Sopi pubbe vuttanayeneva vipassanto paccekabodhiṃ	14101	
PA_atk-s05_10a:1410_15	sacchikatvā imaṃ udānagāthaṃ abhāsi.	14101	
PA_atk-s05_10a:1411_0	Tattha sahanā ca hananā ca sīghajavattā ca sīho. Kesarasīhova idha adhippeto. Dāṭhā	1411	
PA_atk-s05_10a:1411_1	balamassa atthīti dāṭhabalī. Pasayha abhibhuyyāti ubhayaṃ cārī-saddena saha yojetabbaṃ	1411	
PA_atk-s05_10a:1411_2	pasayhacārī abhibhuyyacārīti. Tattha pasayha niggahetvā caraṇena pasayhacārī, abhibhavitvā	1411	
PA_atk-s05_10a:1411_3	santāsetvā vasīkatvā caraṇena abhibhuyyacārī. Svāyaṃ kāyabalena pasayhacārī, tejasā	1411	
PA_atk-s05_10a:1411_4	abhibhuyyacārī, tattha sace koci vadeyya – “kiṃ pasayha abhibhuyya cārī”ti, tato	1411	
PA_atk-s05_10a:1411_5	migānanti sāmivacanaṃ upayogatthe katvā “mige pasayha abhibhuyya cārī”ti paṭivattabbaṃ.	1411	
PA_atk-s05_10a:1411_6	Pantānīti dūrāni. Senāsanānīti vasanaṭṭhānāni. Sesaṃ vuttanayeneva sakkā jānitunti na vitthāritanti.	1411	
PA_atk-s05_10a:1412	Dāṭhabalīgāthāvaṇṇanā niṭṭhitā.	141	
PA_atk-s05_10a:1413_0	129. Mettaṃ upekkhanti kā uppatti? Aññataro kira rājā mettādijhānalābhī ahosi. So	1413	
PA_atk-s05_10a:1413_1	“jhānasukhantarāyo rajja”nti jhānānurakkhaṇatthaṃ rajjaṃ pahāya pabbajitvā vipassanto	1413	
PA_atk-s05_10a:1413_2	paccekabodhiṃ sacchikatvā imaṃ udānagāthaṃ abhāsi.	1413	
PA_atk-s05_10a:1414_0	Tattha “sabbe sattā sukhitā bhavantū”tiādinā nayena hitasukhūpanayanakāmatā mettā.	1414	
PA_atk-s05_10a:1414_1	“Aho vata imamhā dukkhā mucceyyu”ntiādinā nayena ahitadukkhāpanayanakāmatā karuṇā.	1414	
PA_atk-s05_10a:1414_2	“Modanti vata bhonto sattā, modanti sādhu suṭṭhū”tiādinā nayena hitasukhāvippayogakāmatā	1414	
PA_atk-s05_10a:1414_3	muditā. “Paññāyissanti sakena kammenā”ti sukhadukkhaajjhupekkhanatā upekkhā. Gāthābandhasukhatthaṃ	1414	
PA_atk-s05_10a:1414_4	pana uppaṭipāṭiyā mettaṃ vatvā upekkhā vuttā, muditā ca pacchā. Vimuttinti catassopi	1414	
PA_atk-s05_10a:1414_5	etā attano paccanīkadhammehi vimuttattā vimuttiyo. Tena vuttaṃ – “mettaṃ upekkhaṃ	1414	
PA_atk-s05_10a:1414_6	karuṇaṃ vimuttiṃ, āsevamāno muditañca kāle”ti.	1414	
PA_atk-s05_10a:1415_0	Tattha āsevamānoti tisso tikacatukkajjhānavasena, upekkhaṃ catutthajjhānavasena bhāvayamāno.	1415	
PA_atk-s05_10a:1415_1	Kāleti mettaṃ āsevitvā tato vuṭṭhāya karuṇaṃ, tato vuṭṭhāya muditaṃ, tato itarato	1415	
PA_atk-s05_10a:1415_2	vā nippītikajjhānato vuṭṭhāya upekkhaṃ āsevamāno eva “kāle āsevamāno”ti vuccati,	1415	
PA_atk-s05_10a:1415_3	āsevituṃ vā phāsukakāle. Sabbena lokena avirujjhamānoti dasasu disāsu sabbena sattalokena	1415	
PA_atk-s05_10a:1415_4	avirujjhamāno. Mettādīnañhi bhāvitattā sattā appaṭikūlā honti, sattesu ca virodhibhūto	1415	
PA_atk-s05_10a:1415_5	paṭigho vūpasammati. Tena vuttaṃ – “sabbena lokena avirujjhamāno”ti. Ayamettha saṅkhepo,	1415	
PA_atk-s05_10a:1415_6	vitthāro pana mettādikathā aṭṭhasāliniyā dhammasaṅgahaṭṭhakathāyaṃ vuttā. Sesaṃ vuttasadisamevāti.	1415	
PA_atk-s05_10a:1416	Appamaññāgāthāvaṇṇanā niṭṭhitā.	141	
PA_atk-s05_10a:1417_0	130. Rāgañca dosañcāti kā uppatti? Rājagahaṃ kira nissāya mātaṅgo nāma paccekabuddho	1417	
PA_atk-s05_10a:1417_1	viharati sabbapacchimo paccekabuddhānaṃ. Atha amhākaṃ bodhisatte uppanne devatāyo	1417	
PA_atk-s05_10a:1417_2	bodhisattassa pūjanatthāya āgacchantiyo taṃ disvā “mārisā, mārisā, buddho loke uppanno”ti	1417	
PA_atk-s05_10a:1417_3	bhaṇiṃsu. So nirodhā vuṭṭhahanto taṃ sutvā attano jīvitakkhayaṃ disvā himavante mahāpapāto	1417	
PA_atk-s05_10a:1417_4	nāma pabbato paccekabuddhānaṃ parinibbānaṭṭhānaṃ. Tattha ākāsena gantvā pubbe parinibbutapaccekabuddhassa	1417	
PA_atk-s05_10a:1417_5	aṭṭhisaṅghātaṃ papāte pakkhipitvā silātale nisīditvā imaṃ udānagāthaṃ abhāsi.	1417	
PA_atk-s05_10a:1418_0	Tattha rāgadosamohā uragasutte vuttāva. Saṃyojanānīti dasa saṃyojanāni, tāni ca tena	1418	
PA_atk-s05_10a:1418_1	tena maggena sandālayitvā. Asantasaṃ jīvitasaṅkhayamhīti jīvitasaṅkhayo vuccati cuticittassa	1418	
PA_atk-s05_10a:1418_2	paribhedo. Tasmiñca jīvitasaṅkhaye jīvitanikantiyā pahīnattā asantasanti. Ettāvatā	1418	
PA_atk-s05_10a:1418_3	sopādisesaṃ nibbānadhātuṃ attano dassetvā gāthāpariyosāne anupādisesāya nibbānadhātuyā parinibbāyīti.	1418	
PA_atk-s05_10a:1419	Jīvitasaṅkhayagāthāvaṇṇanā niṭṭhitā.	141	
PA_atk-s05_10a:1420_0	131. Bhajantīti kā uppatti? Bārāṇasiyaṃ kira aññataro rājā ādigāthāya vuttappakārameva	1420	
PA_atk-s05_10a:1420_1	phītaṃ rajjaṃ samanusāsati. Tassa kharo ābādho uppajji, dukkhā vedanā pavattanti.	1420	
PA_atk-s05_10a:1420_2	Vīsatisahassitthiyo taṃ parivāretvā hatthapādasambāhanādīni karonti. Amaccā “na dānāyaṃ	1420	
PA_atk-s05_10a:1420_3	rājā jīvissati, handa, mayaṃ attano saraṇaṃ gavesāmā”ti cintetvā aññatarassa rañño	1420	
PA_atk-s05_10a:1420_4	santikaṃ gantvā upaṭṭhānaṃ yāciṃsu. Te tattha upaṭṭhahantiyeva, na kiñci labhanti.	1420	
PA_atk-s05_10a:1420_5	Rājā ābādhā vuṭṭhahitvā pucchi – “itthannāmo ca itthannāmo ca kuhi”nti? Tato taṃ	1420	
PA_atk-s05_10a:1420_6	pavattiṃ sutvāva sīsaṃ cāletvā tuṇhī ahosi. Tepi amaccā “rājā vuṭṭhito”ti sutvā tattha	1420	
PA_atk-s05_10a:1420_7	kiñci alabhamānā paramena pārijuññena pīḷitā punadeva āgantvā rājānaṃ vanditvā ekamantaṃ	1420	
PA_atk-s05_10a:1420_8	aṭṭhaṃsu. Tena ca raññā “kuhiṃ, tātā, tumhe gatā”ti vuttā āhaṃsu – “devaṃ dubbalaṃ	1420	
PA_atk-s05_10a:1420_9	disvā ājīvikabhayenamhā asukaṃ nāma janapadaṃ gatā”ti. Rājā sīsaṃ cāletvā cintesi	1420	
PA_atk-s05_10a:1420_10	– “yaṃnūnāhaṃ tameva ābādhaṃ dassessaṃ, kiṃ punapi evaṃ kareyyuṃ, no”ti? So pubbe	14201	
PA_atk-s05_10a:1420_11	rogena phuṭṭho viya bāḷhaṃ vedanaṃ dassento gilānālayaṃ akāsi. Itthiyo samparivāretvā	14201	
PA_atk-s05_10a:1420_12	pubbasadisameva sabbaṃ akaṃsu. Tepi amaccā tatheva puna bahutaraṃ janaṃ gahetvā pakkamiṃsu.	14201	
PA_atk-s05_10a:1420_13	Evaṃ rājā yāvatatiyaṃ sabbaṃ pubbasadisaṃ akāsi, tepi tatheva pakkamiṃsu. Tato catutthampi	14201	
PA_atk-s05_10a:1420_14	te āgate disvā rājā – “aho! Ime dukkaraṃ akaṃsu, ye maṃ byādhitaṃ pahāya anapekkhā	14201	
PA_atk-s05_10a:1420_15	pakkamiṃsū”ti nibbinno rajjaṃ pahāya pabbajitvā vipassanto paccekabodhiṃ sacchikatvā	14201	
PA_atk-s05_10a:1420_16	imaṃ udānagāthaṃ abhāsi.	14201	
PA_atk-s05_10a:1421_0	Tattha bhajantīti sarīrena allīyantā payirupāsanti. Sevantīti añjalikammādīhi kiṃkārapaṭissāvitāya	1421	
PA_atk-s05_10a:1421_1	ca paricaranti. Kāraṇaṃ attho etesanti kāraṇatthā, bhajanāya ca sevanāya ca nāññaṃ	1421	
PA_atk-s05_10a:1421_2	kāraṇamatthi, attho eva nesaṃ kāraṇaṃ, atthahetu sevantīti vuttaṃ hoti. Nikkāraṇā	1421	
PA_atk-s05_10a:1421_3	dullabhā ajja mittāti “ito kiñci lacchāmā”ti evaṃ attapaṭilābhakāraṇena nikkāraṇā, kevalaṃ –	1421	
PA_atk-s05_10a:1422	“Upakāro ca yo mitto, yo mitto sukhadukkhako;	142	
PA_atk-s05_10a:1423	Atthakkhāyī ca yo mitto, yo mitto anukampako”ti. –	142	
PA_atk-s05_10a:1424_0	Evaṃ vuttena ariyena mittabhāvena samannāgatā dullabhā ajja mittā. Attaṭṭhapaññāti	1424	
PA_atk-s05_10a:1424_1	attani ṭhitā etesaṃ paññā. Attānameva oloketi, na aññanti attho. “Attatthapaññā”tipi	1424	
PA_atk-s05_10a:1424_2	pāṭho, tassa attano atthameva oloketi, na paratthanti attho. “Diṭṭhatthapaññā”ti	1424	
PA_atk-s05_10a:1424_3	ayampi kira porāṇapāṭho, tassa sampati diṭṭheyeva atthe etesaṃ paññā, na āyatinti	1424	
PA_atk-s05_10a:1424_4	attho. Diṭṭhadhammikatthaṃyeva oloketi, na samparāyikatthanti vuttaṃ hoti. Asucīti	1424	
PA_atk-s05_10a:1424_5	asucinā anariyena kāyavacīmanokammena samannāgatā.	1424	
PA_atk-s05_10a:1425_0	Khaggavisāṇakappoti khaggena rukkhādayo chindanto viya sakasiṅgena pabbatādayo cuṇṇavicuṇṇaṃ	1425	
PA_atk-s05_10a:1425_1	kurumāno vicaratīti khaggavisāṇo. Visasadisā āṇāti visāṇā. Khaggaṃ viyāti khaggaṃ.	1425	
PA_atk-s05_10a:1425_2	Khaggaṃ visāṇaṃ yassa migassa soyaṃ migo khaggavisāṇo, tassa khaggavisāṇassa kappo	1425	
PA_atk-s05_10a:1425_3	khaggavisāṇakappo. Khaggavisāṇasadiso paccekabuddho eko adutiyo asahāyo careyya vihareyya	1425	
PA_atk-s05_10a:1425_4	vatteyya yapeyya yāpeyyāti attho.	1425	
PA_atk-s05_10a:1426_0	132. Visuddhasīlāti visesena suddhasīlā, catupārisuddhiyā suddhasīlā. Suvisuddhapaññāti	1426	
PA_atk-s05_10a:1426_1	suṭṭhu visuddhapaññā, rāgādivirahitattā parisuddhamaggaphalapaṭisambhidādipaññā.	1426	
PA_atk-s05_10a:1426_2	Samāhitāti saṃ suṭṭhu āhitā, santike ṭhapitacittā. Jāgariyānuyuttāti jāgaraṇaṃ jāgaro,	1426	
PA_atk-s05_10a:1426_3	niddātikkamoti attho. Jāgarassa bhāvo jāgariyaṃ, jāgariye anuyuttā jāgariyānuyuttā.	1426	
PA_atk-s05_10a:1426_4	Vipassakāti “aniccaṃ dukkhaṃ anattā”ti visesena passanasīlā, vipassanaṃ paṭṭhapetvā	1426	
PA_atk-s05_10a:1426_5	viharantīti attho. Dhammavisesadassīti dasakusaladhammānaṃ catusaccadhammassa navalokuttaradhammassa	1426	
PA_atk-s05_10a:1426_6	vā visesena passanasīlā. Maggaṅgabojjhaṅgagateti sammādiṭṭhādīhi maggaṅgehi satisambojjhaṅgādīhi	1426	
PA_atk-s05_10a:1426_7	bojjhaṅgehi gate sampayutte ariyadhamme. Vijaññāti visesena jaññā, jānantāti attho.	1426	
PA_atk-s05_10a:1427_0	133. Suññatāppaṇihitañcānimittanti anattānupassanāvasena suññatavimokkhañca dukkhānupassanāvasena	1427	
PA_atk-s05_10a:1427_1	appaṇihitavimokkhañca, aniccānupassanāvasena animittavimokkhañca. Āsevayitvāti vaḍḍhetvā.	1427	
PA_atk-s05_10a:1427_2	Ye katasambhārā dhīrā janā jinasāsanamhi sāvakattaṃ sāvakabhāvaṃ na vajanti na pāpuṇanti,	1427	
PA_atk-s05_10a:1427_3	te dhīrā katasambhārā sayambhū sayameva bhūtā paccekajinā paccekabuddhā bhavanti.	1427	
PA_atk-s05_10a:1428_0	134. Kiṃ bhūtā? Mahantadhammā pūritamahāsambhārā bahudhammakāyā anekadhammasabhāvasarīrā.	1428	
PA_atk-s05_10a:1428_1	Punapi kiṃ bhūtā? Cittissarā cittagatikā jhānasampannāti attho. Sabbadukkhoghatiṇṇā	1428	
PA_atk-s05_10a:1428_2	sakalasaṃsāraoghaṃ tiṇṇā atikkantā udaggacittā kodhamānādikilesavirahitattā somanassacittā	1428	
PA_atk-s05_10a:1428_3	santamanāti attho. Paramatthadassī pañcakkhandhadvādasāyatanadvattiṃsākārasaccapaṭiccasamuppādādivasena	1428	
PA_atk-s05_10a:1428_4	paramatthaṃ uttamatthaṃ dassanasīlā. Acalābhītaṭṭhena sīhopamā sīhasadisāti attho.	1428	
PA_atk-s05_10a:1428_5	Khaggavisāṇakappā khaggavisāṇamigasiṅgasadisā gaṇasaṅgaṇikābhāvenāti attho.	1428	
PA_atk-s05_10a:1429_0	135. Santindriyāti cakkhundriyādīnaṃ sakasakārammaṇe appavattanato santasabhāvaindriyā.	1429	
PA_atk-s05_10a:1429_1	Santamanāti santacittā, nikkilesabhāvena santasabhāvacittasaṅkappāti attho. Samādhīti	1429	
PA_atk-s05_10a:1429_2	suṭṭhu ekaggacittā. Paccantasattesu patippacārāti paccantajanapadesu sattesu dayākaruṇādīhi	1429	
PA_atk-s05_10a:1429_3	paticaraṇasīlā. Dīpā parattha idha vijjalantāti sakalalokānuggahakaraṇena paraloke	1429	
PA_atk-s05_10a:1429_4	ca idhaloke ca vijjalantā dīpā padīpasadisāti attho. Paccekabuddhā satataṃ hitāmeti	1429	
PA_atk-s05_10a:1429_5	ime paccekabuddhā satataṃ sabbakālaṃ sakalalokahitāya paṭipannāti attho.	1429	
PA_atk-s05_10a:1430_0	136. Pahīnasabbāvaraṇā janindāti te paccekabuddhā janānaṃ indā uttamā kāmacchandanīvaraṇādīnaṃ	1430	
PA_atk-s05_10a:1430_1	sabbesaṃ pañcāvaraṇānaṃ pahīnattā pahīnasabbāvaraṇā. Ghanakañcanābhāti rattasuvaṇṇajambonadasuvaṇṇapabhā	1430	
PA_atk-s05_10a:1430_2	sadisaābhāvantāti attho. Nissaṃsayaṃ lokasudakkhiṇeyyāti ekantena lokassa sudakkhiṇāya	1430	
PA_atk-s05_10a:1430_3	aggadānassa paṭiggahetuṃ arahā yuttā, nikkilesattā sundaradānapaṭiggahaṇārahāti attho.	1430	
PA_atk-s05_10a:1430_4	Paccekabuddhā satatappitāmeti ime paccekañāṇādhigamā buddhā satataṃ niccakālaṃ appitā	1430	
PA_atk-s05_10a:1430_5	suhitā paripuṇṇā, sattāhaṃ nirāhārāpi nirodhasamāpattiphalasamāpattivasena paripuṇṇāti attho.	1430	
PA_atk-s05_10a:1431	137. Patiekā visuṃ sammāsambuddhato visadisā aññe asādhāraṇabuddhā paccekabuddhā. Atha vā –	143	
PA_atk-s05_10a:1432	“Upasaggā nipātā ca, paccayā ca ime tayo;	143	
PA_atk-s05_10a:1433	Nekenekatthavisayā, iti neruttikābravu”nti. –	143	
PA_atk-s05_10a:1434_0	Vuttattā patisaddassa ekaupasaggatā pati padhāno hutvā sāmibhūto anekesaṃ dāyakānaṃ	1434	
PA_atk-s05_10a:1434_1	appamattakampi āhāraṃ paṭiggahetvā saggamokkhassa pāpuṇanato. Tathā hi annabhārassa	1434	
PA_atk-s05_10a:1434_2	bhattabhāgaṃ paṭiggahetvāpassantasseva bhuñjitvā devatāhi sādhukāraṃ dāpetvā tadaheva	1434	
PA_atk-s05_10a:1434_3	taṃ duggataṃ seṭṭhiṭṭhānaṃ pāpetvā koṭisaṅkhadhanuppādanena ca, khadiraṅgārajātake	1434	
PA_atk-s05_10a:1434_4	mārena nimmitakhadiraṅgārakūpopariuṭṭhitapadumakaṇṇikaṃ madditvā bodhisattena dinnaṃ	1434	
PA_atk-s05_10a:1434_5	piṇḍapātaṃ paṭiggahetvā tassa passantasseva ākāsagamanena somanassuppādanena ca,	1434	
PA_atk-s05_10a:1434_6	padumavatīaggamahesīputtānaṃ mahājanakarañño deviyā ārādhanena gandhamādanato ākāsena	1434	
PA_atk-s05_10a:1434_7	āgamma dānapaṭiggahaṇena mahājanakabodhisattassa ca deviyā ca somanassuppādanena	1434	
PA_atk-s05_10a:1434_8	ca, tathā abuddhuppāde chātakabhaye sakalajambudīpe uppanne bārāṇasiseṭṭhino chātakabhayaṃ	1434	
PA_atk-s05_10a:1434_9	paṭicca pūretvā rakkhite saṭṭhisahassakoṭṭhāgāre vīhayo khepetvā bhūmiyaṃ nikhātadhaññāni	1434	
PA_atk-s05_10a:1434_10	ca cāṭisahassesu pūritadhaññāni ca khepetvā sakalapāsādabhittīsu mattikāhi madditvā	14341	
PA_atk-s05_10a:1434_11	limpitadhaññāni ca khepetvā tadā nāḷimattamevāvasiṭṭhaṃ “idaṃ bhuñjitvā ajja marissāmā”ti	14341	
PA_atk-s05_10a:1434_12	cittaṃ uppādetvā sayantassa gandhamādanato eko paccekabuddho āgantvā gehadvāre aṭṭhāsi.	14341	
PA_atk-s05_10a:1434_13	Seṭṭhi taṃ disvā pasādaṃ uppādetvā jīvitaṃ pariccajamāno paccekabuddhassa patte okiri.	14341	
PA_atk-s05_10a:1434_14	Paccekabuddho vasanaṭṭhānaṃ gantvā attano ānubhāvena passantasseva seṭṭhissa pañcapaccekabuddhasatehi	14341	
PA_atk-s05_10a:1434_15	saha paribhuñji. Tadā bhattapacitaukkhaliṃ, pidahitvā ṭhapesuṃ.	14341	
PA_atk-s05_10a:1435_0	Niddamokkantassa seṭṭhino chātatte uppanne so vuṭṭhahitvā bhariyaṃ āha – “bhatte	1435	
PA_atk-s05_10a:1435_1	ācāmakabhattamattaṃ olokehī”ti. Susikkhitā sā “sabbaṃ dinnaṃ nanū”ti avatvā ukkhaliyā	1435	
PA_atk-s05_10a:1435_2	pidhānaṃ vivari. Sā ukkhali taṅkhaṇeva sumanapupphamakuḷasadisassa sugandhasālibhattassa	1435	
PA_atk-s05_10a:1435_3	pūritā ahosi. Sā ca seṭṭhi ca santuṭṭhā sayañca sakalagehavāsino ca sakalanagaravāsino	1435	
PA_atk-s05_10a:1435_4	ca bhuñjiṃsu. Dabbiyā gahitagahitaṭṭhānaṃ puna pūritaṃ. Sakalasaṭṭhisahassakoṭṭhāgāresu	1435	
PA_atk-s05_10a:1435_5	sugandhasāliyo pūresuṃ. Sakalajambudīpavāsino seṭṭhissa gehatoyeva dhaññabījāni gahetvā	1435	
PA_atk-s05_10a:1435_6	sukhitā jātā. Evamādīsu anekasattanikāyesu sukhotaraṇaparipālanasaggamokkhapāpanesu	1435	
PA_atk-s05_10a:1435_7	pati sāmibhūto buddhoti paccekabuddho. Paccekabuddhānaṃ subhāsitānīti paccekabuddhehi	1435	
PA_atk-s05_10a:1435_8	ovādānusāsanīvasena suṭṭhu bhāsitāni kathitāni vacanāni. Caranti lokamhi sadevakamhīti	1435	
PA_atk-s05_10a:1435_9	devalokasahite sattaloke caranti pavattantīti attho. Sutvā tathā ye na karonti bālāti	1435	
PA_atk-s05_10a:1435_10	tathārūpaṃ paccekabuddhānaṃ subhāsitavacanaṃ ye bālā janā na karonti na manasi karonti,	14351	
PA_atk-s05_10a:1435_11	te bālā dukkhesu saṃsāradukkhesu punappunaṃ uppattivasena caranti pavattanti, dhāvantīti attho.	14351	
PA_atk-s05_10a:1436_0	138. Paccekabuddhānaṃ subhāsitānīti suṭṭhu bhāsitāni caturāpāyato muccanatthāya bhāsitāni	1436	
PA_atk-s05_10a:1436_1	vacanāni. Kiṃ bhūtāni? Avassavantaṃ pagghantaṃ khuddaṃ madhuṃ yathā madhuravacanānīti	1436	
PA_atk-s05_10a:1436_2	attho. Ye paṭipattiyuttā paṇḍitajanāpi paṭipattīsu vuttānusārena pavattantā tathārūpaṃ	1436	
PA_atk-s05_10a:1436_3	madhuravacanaṃ sutvā vacanakarā bhavanti, te paṇḍitajanā saccadasā catusaccadassino	1436	
PA_atk-s05_10a:1436_4	sapaññā paññāsahitā bhavantīti attho.	1436	
PA_atk-s05_10a:1437_0	139. Paccekabuddhehi jinehi bhāsitāti kilese jinanti jiniṃsūti jinā, tehi jinehi	1437	
PA_atk-s05_10a:1437_1	paccekabuddhehi vuttā bhāsitā kathitā. Kathā uḷārā ojavantā pākaṭā santi pavattanti.	1437	
PA_atk-s05_10a:1437_2	Tā, kathā sakyasīhena sakyarājavaṃsasīhena gotamena tathāgatena abhinikkhamitvā buddhabhūtena	1437	
PA_atk-s05_10a:1437_3	naruttamena narānaṃ uttamena seṭṭhena pakāsitā pākaṭīkatā desitāti sambandho. Kimatthanti	1437	
PA_atk-s05_10a:1437_4	āha “dhammavijānanattha”nti. Navalokuttaradhammaṃ visesena jānāpanatthanti attho.	1437	
PA_atk-s05_10a:1438_0	140. Lokānukampāya imāni tesanti lokānukampatāya lokassa anukampaṃ paṭicca imāni	1438	
PA_atk-s05_10a:1438_1	vacanāni imā gāthāyo. Tesaṃ paccekabuddhānaṃ vikubbitāni visesena kubbitāni bhāsitānīti	1438	
PA_atk-s05_10a:1438_2	attho. Saṃvegasaṅgamativaḍḍhanatthanti paṇḍitānaṃ saṃvegavaḍḍhanatthañca asaṅgavaḍḍhanatthaṃ	1438	
PA_atk-s05_10a:1438_3	ekībhāvavaḍḍhanatthañca mativaḍḍhanatthaṃ paññāvaḍḍhanatthañca sayambhusīhena anācariyakena	1438	
PA_atk-s05_10a:1438_4	hutvā sayameva bhūtena jātena paṭividdhena sīhena abhītena gotamena sammāsambuddhena	1438	
PA_atk-s05_10a:1438_5	imāni vacanāni pakāsitāni, imā gāthāyo pakāsitā vivaritā uttānīkatāti attho. Itīti	1438	
PA_atk-s05_10a:1438_6	parisamāpanatthe nipāto.	1438	
PA_atk-s05_10a:1439	Iti visuddhajanavilāsiniyā apadāna-aṭṭhakathāya	143	
PA_atk-s05_10a:1440	Paccekabuddhāpadānasaṃvaṇṇanā samattā.	144	
PA_atk-s05_10a:1441	3-1. Sāriputtattheraapadānavaṇṇanā	144	
PA_atk-s05_10a:1442_0	Tadanantaraṃ therāpadānasaṅgahagāthāyo saṃvaṇṇetuṃ “atha therāpadānaṃ suṇāthā”ti	1442	
PA_atk-s05_10a:1442_1	āha. Atha-apadāna-saddānamattho heṭṭhā vuttova. Ettha thera-saddo panāyaṃ kālathirapaññattināmadheyyajeṭṭhādīsu	1442	
PA_atk-s05_10a:1442_2	anekesu atthesu vattati. Tathā hi “therovassikāni pūtīni cuṇṇakajātānī”tiādīsu kāle,	1442	
PA_atk-s05_10a:1442_3	therovassikāni cirakālaṃ ovassikānīti attho. “Theropi tāva mahā”iccādīsu thire thirasīloti	1442	
PA_atk-s05_10a:1442_4	attho. “Therako ayamāyasmā mahallako”tiādīsu paññattiyaṃ, lokapaññattimattoti attho.	1442	
PA_atk-s05_10a:1442_5	“Cundatthero phussatthero”tiādīsu nāmadheyye, evaṃ katanāmoti attho. “Thero cāyaṃ	1442	
PA_atk-s05_10a:1442_6	kumāro mama puttesū”tiādīsu jeṭṭhe, jeṭṭho kumāroti attho. Idha panāyaṃ kāle ca thire	1442	
PA_atk-s05_10a:1442_7	ca vattati. Tasmā ciraṃ kālaṃ ṭhitoti thero, thiratarasīlācāramaddavādiguṇābhiyutto	1442	
PA_atk-s05_10a:1442_8	vā theroti vuccati. Thero ca thero ceti therā, therānaṃ apadānaṃ kāraṇaṃ therāpadānaṃ,	1442	
PA_atk-s05_10a:1442_9	taṃ therāpadānaṃ suṇāthāti sambandho. Himavantassa avidūre, lambako nāma pabbatotiādi	1442	
PA_atk-s05_10a:1442_10	āyasmato sāriputtattherassa apadānaṃ, tassāyasmato mahāmoggallānattherassa ca vatthu evaṃ veditabbaṃ –	14421	
PA_atk-s05_10a:1443_0	Atīte kira ito kappato satasahassakappādhike ekaasaṅkhyeyyamatthake āyasmā sāriputto	1443	
PA_atk-s05_10a:1443_1	brāhmaṇamahāsālakule nibbattitvā nāmena saradamāṇavo nāma ahosi. Mahāmoggallāno gahapatimahāsālakule	1443	
PA_atk-s05_10a:1443_2	nibbattitvā nāmena sirivaḍḍhanakuṭumbiko nāma ahosi. Te ubhopi sahapaṃsukīḷanasahāyā	1443	
PA_atk-s05_10a:1443_3	ahesuṃ. Tesu saradamāṇavo pitu accayena kulasantakaṃ dhanaṃ paṭipajjitvā ekadivasaṃ	1443	
PA_atk-s05_10a:1443_4	rahogato cintesi – “imesaṃ sattānaṃ maraṇaṃ nāma ekantikaṃ, tasmā mayā ekaṃ pabbajjaṃ	1443	
PA_atk-s05_10a:1443_5	upagantvā vimokkhamaggo gavesitabbo”ti sahāyaṃ upasaṅkamitvā “samma, ahaṃ pabbajitukāmo.	1443	
PA_atk-s05_10a:1443_6	Kiṃ tvaṃ pabbajituṃ sakkhissasī”ti vatvā tena “na sakkhissāmī”ti vutte “hotu ahameva	1443	
PA_atk-s05_10a:1443_7	pabbajissāmī”ti ratanakoṭṭhāgārāni vivarāpetvā kapaṇaddhikādīnaṃ mahādānaṃ datvā	1443	
PA_atk-s05_10a:1443_8	pabbatapādaṃ gantvā isipabbajjaṃ pabbaji. Tassa pabbajitassa anupabbajjaṃ pabbajitā	1443	
PA_atk-s05_10a:1443_9	catusattatisahassamattā brāhmaṇaputtā ahesuṃ. So pañca abhiññāyo aṭṭha ca samāpattiyo	1443	
PA_atk-s05_10a:1443_10	nibbattetvā tesampi jaṭilānaṃ kasiṇaparikammaṃ ācikkhi. Te sabbepi pañcābhiññā aṭṭha	14431	
PA_atk-s05_10a:1443_11	ca samāpattiyo nibbattisuṃ.	14431	
PA_atk-s05_10a:1444_0	Tena samayena anomadassī nāma sammāsambuddho loke uppajjitvā pavattitavaradhammacakko	1444	
PA_atk-s05_10a:1444_1	satte saṃsāramahoghato tāretvā ekadivasaṃ saradatāpasassa ca antevāsikānañca saṅgahaṃ	1444	
PA_atk-s05_10a:1444_2	kattukāmo eko adutiyo pattacīvaramādāya ākāsena gantvā “buddhabhāvaṃ me jānātū”ti	1444	
PA_atk-s05_10a:1444_3	tāpasassa passantasseva ākāsato otaritvā pathaviyaṃ patiṭṭhāsi. Saradatāpaso satthu	1444	
PA_atk-s05_10a:1444_4	sarīre mahāpurisalakkhaṇāni upadhāretvā “sabbaññubuddhoyevāya”nti niṭṭhaṃ gantvā	1444	
PA_atk-s05_10a:1444_5	paccuggamanaṃ katvā āsanaṃ paññāpetvā adāsi. Nisīdi bhagavā paññatte āsane. Saradatāpaso	1444	
PA_atk-s05_10a:1444_6	satthu santike ekamantaṃ nisīdi.	1444	
PA_atk-s05_10a:1445_0	Tasmiṃ samaye tassa antevāsikā catusattatisahassamattā jaṭilā paṇītapaṇītāni ojavantāni	1445	
PA_atk-s05_10a:1445_1	phalāphalāni gahetvā āgatā satthāraṃ disvā sañjātapasādā attano ācariyassa satthu	1445	
PA_atk-s05_10a:1445_2	ca nisinnākāraṃ oloketvā “ācariya, mayaṃ pubbe ‘tumhehi mahantataro koci natthī’ti	1445	
PA_atk-s05_10a:1445_3	maññāma, ayaṃ pana puriso tumhehi mahantataro maññe”ti āhaṃsu. Kiṃ vadetha, tātā,	1445	
PA_atk-s05_10a:1445_4	sāsapena saddhiṃ aṭṭhasaṭṭhiyojanasatasahassubbedhaṃ sineruṃ samaṃ kātuṃ icchatha,	1445	
PA_atk-s05_10a:1445_5	sabbaññubuddhena maṃ tulaṃ mā karitthāti. Atha te tāpasā ācariyassa vacanaṃ sutvā	1445	
PA_atk-s05_10a:1445_6	“yāva mahā vatāyaṃ purisuttamo”ti sabbeva pādesu nipatitvā satthāraṃ vandiṃsu.	1445	
PA_atk-s05_10a:1446_0	Atha te ācariyo āha – “tātā, satthu anucchaviko no deyyadhammo natthi, satthā ca	1446	
PA_atk-s05_10a:1446_1	bhikkhācaravelāya idhāgato, handa, mayaṃ deyyadhammaṃ yathābalaṃ dassāma. Tumhehi	1446	
PA_atk-s05_10a:1446_2	yaṃ yaṃ paṇītaṃ phalāphalaṃ ābhataṃ, taṃ taṃ āharathā”ti āharāpetvā hatthe dhovitvā	1446	
PA_atk-s05_10a:1446_3	sayaṃ tathāgatassa patte patiṭṭhāpesi. Satthārā phalāphale paṭiggahitamatte devatā	1446	
PA_atk-s05_10a:1446_4	dibbojaṃ pakkhipiṃsu. Tāpaso udakampi sayameva parissāvetvā adāsi. Tato bhojanakiccaṃ	1446	
PA_atk-s05_10a:1446_5	niṭṭhāpetvā satthari nisinne sabbe antevāsike pakkosāpetvā satthu santike sāraṇīyaṃ	1446	
PA_atk-s05_10a:1446_6	kathaṃ kathento nisīdi. Satthā “dve aggasāvakā bhikkhusaṅghena saddhiṃ āgacchantū”ti	1446	
PA_atk-s05_10a:1446_7	cintesi. Tāvadeva satasahassakhīṇāsavaparivārā aggasāvakā āgantvā bhagavantaṃ vanditvā ekamantaṃ aṭṭhaṃsu.	1446	
PA_atk-s05_10a:1447_0	Tato saradatāpaso antevāsike āmantesi – “tātā, satthu bhikkhusaṅghassa ca pupphāsanena	1447	
PA_atk-s05_10a:1447_1	pūjā kātabbā, tasmā pupphāni āharathā”ti. Te tāvadeva iddhiyā vaṇṇagandhasampannāni	1447	
PA_atk-s05_10a:1447_2	pupphāni āharitvā buddhassa yojanappamāṇaṃ pupphāsanaṃ paññāpesuṃ, ubhinnaṃ aggasāvakānaṃ	1447	
PA_atk-s05_10a:1447_3	tigāvutaṃ, sesabhikkhūnaṃ aḍḍhayojanikādibhedaṃ, saṅghanavakassa usabhamattaṃ paññāpesuṃ.	1447	
PA_atk-s05_10a:1447_4	Evaṃ paññattesu āsanesu saradatāpaso tathāgatassa purato añjaliṃ paggayha “bhante,	1447	
PA_atk-s05_10a:1447_5	mayhaṃ anuggahatthāya imaṃ pupphāsanaṃ atiruhathā”ti āha. Nisīdi bhagavā pupphāsane.	1447	
PA_atk-s05_10a:1447_6	Satthari nisinne dve aggasāvakā sesabhikkhū ca attano attano pattāsane nisīdiṃsu.	1447	
PA_atk-s05_10a:1447_7	Satthā “tesaṃ mahapphalaṃ hotū”ti nirodhaṃ samāpajji. Satthu samāpannabhāvaṃ ñatvā	1447	
PA_atk-s05_10a:1447_8	dve aggasāvakāpi sesabhikkhūpi nirodhaṃ samāpajjiṃsu. Tāpaso sattāhaṃ nirantaraṃ	1447	
PA_atk-s05_10a:1447_9	satthu pupphacchattaṃ dhārento aṭṭhāsi. Itare vanamūlaphalaṃ paribhuñjitvā sesakāle	1447	
PA_atk-s05_10a:1447_10	añjaliṃ paggayha aṭṭhaṃsu. Satthā sattāhassa accayena nirodhato vuṭṭhahitvā aggasāvakaṃ	14471	
PA_atk-s05_10a:1447_11	nisabhattheraṃ āmantesi – “tāpasānaṃ pupphāsanānumodanaṃ karohī”ti. Thero sāvakapāramīñāṇe	14471	
PA_atk-s05_10a:1447_12	ṭhatvā tesaṃ pupphāsanānumodanaṃ akāsi. Tassa desanāvasāne satthā dutiyaṃ aggasāvakaṃ	14471	
PA_atk-s05_10a:1447_13	anomattheraṃ āmantesi – “tvampi imesaṃ dhammaṃ desehī”ti. Sopi tepiṭakaṃ buddhavacanaṃ	14471	
PA_atk-s05_10a:1447_14	sammasitvā tesaṃ dhammaṃ kathesi. Dvinnampi desanāya dhammābhisamayo nāhosi. Atha	14471	
PA_atk-s05_10a:1447_15	satthā buddhavisaye ṭhatvā dhammadesanaṃ ārabhi. Desanāvasāne ṭhapetvā saradatāpasaṃ	14471	
PA_atk-s05_10a:1447_16	avasesā sabbepi catusattatisahassajaṭilā arahattaṃ pāpuṇiṃsu. Satthā te “etha bhikkhavo”ti	14471	
PA_atk-s05_10a:1447_17	hatthaṃ pasāresi. Te tāvadeva antarahitatāpasavesā aṭṭhaparikkhāradharā saṭṭhivassikatthero viya ahesuṃ.	14471	
PA_atk-s05_10a:1448_0	Saradatāpaso pana “aho vatāhampi ayaṃ nisabhatthero viya anāgate ekassa buddhassa	1448	
PA_atk-s05_10a:1448_1	sāvako bhaveyya”nti desanākāle uppannaparivitakkatāya aññavihito hutvā maggaphalāni	1448	
PA_atk-s05_10a:1448_2	paṭivijjhituṃ nāsakkhi. Atha satthāraṃ vanditvā tathā paṇidhānaṃ akāsi. Satthā anantarāyena	1448	
PA_atk-s05_10a:1448_3	samijjhanabhāvaṃ disvā “ito kappasatasahassādhikaṃ ekaṃ asaṅkhyeyyaṃ atikkamitvā	1448	
PA_atk-s05_10a:1448_4	gotamassa nāma sammāsambuddhassa aggasāvako sāriputto nāma bhavissatī”ti byākaritvā	1448	
PA_atk-s05_10a:1448_5	dhammakathaṃ vatvā bhikkhusaṅghaparivāro ākāsaṃ pakkhandi. Saradatāpasopi sahāyassa	1448	
PA_atk-s05_10a:1448_6	sirivaḍḍhassa santikaṃ gantvā “samma, mayā anomadassissa bhagavato pādamūle anāgate	1448	
PA_atk-s05_10a:1448_7	uppajjanakassa gotamasammāsambuddhassa aggasāvakaṭṭhānaṃ patthitaṃ, tvampi tassa	1448	
PA_atk-s05_10a:1448_8	dutiyasāvakaṭṭhānaṃ patthehī”ti. Sirivaḍḍho taṃ upadesaṃ sutvā attano nivesanadvāre	1448	
PA_atk-s05_10a:1448_9	aṭṭhakarīsamattaṃ ṭhānaṃ samatalaṃ kāretvā lājapañcamāni pupphāni vikiritvā nīluppalacchadanaṃ	1448	
PA_atk-s05_10a:1448_10	maṇḍapaṃ kāretvā buddhāsanaṃ paññāpetvā bhikkhūnampi āsanāni paññāpetvā mahantaṃ	14481	
PA_atk-s05_10a:1448_11	sakkārasammānaṃ sajjetvā saradatāpasena satthāraṃ nimantāpetvā sattāhaṃ mahādānaṃ	14481	
PA_atk-s05_10a:1448_12	pavattetvā buddhappamukhaṃ bhikkhusaṅghaṃ mahārahehi vatthehi acchādetvā dutiyasāvakabhāvāya	14481	
PA_atk-s05_10a:1448_13	paṇidhānaṃ akāsi. Satthā tassa anantarāyena samijjhanabhāvaṃ disvā vuttanayena byākaritvā	14481	
PA_atk-s05_10a:1448_14	bhattānumodanaṃ katvā pakkāmi. Sirivaḍḍho haṭṭhapahaṭṭho yāvajīvaṃ kusalakammaṃ katvā	14481	
PA_atk-s05_10a:1448_15	dutiyacittavāre kāmāvacaradevaloke nibbatti. Saradatāpaso cattāro brahmavihāre bhāvetvā	14481	
PA_atk-s05_10a:1448_16	brahmaloke nibbatti.	14481	
PA_atk-s05_10a:1449_0	Tato paṭṭhāya tesaṃ ubhinnampi antarā kammaṃ na kathitaṃ. Amhākaṃ pana bhagavato	1449	
PA_atk-s05_10a:1449_1	uppattito puretarameva saradatāpaso rājagahassa avidūre upatissāgāme rūpasāriyā brāhmaṇiyā	1449	
PA_atk-s05_10a:1449_2	kucchimhi paṭisandhiṃ gaṇhi. Taṃdivasamevassa sahāyopi rājagahasseva avidūre kolitagāme	1449	
PA_atk-s05_10a:1449_3	moggaliyā brāhmaṇiyā kucchimhi paṭisandhiṃ gaṇhi. Tasmā moggallāno moggaliyā brāhmaṇiyā	1449	
PA_atk-s05_10a:1449_4	puttoti moggallāno. Moggaligottena jātoti vā moggallāno. Atha vā mātukumārikakāle	1449	
PA_atk-s05_10a:1449_5	tassā mātāpitūhi vuttaṃ – “mā uggali mā uggalī”ti vacanamupādāya “muggalī”ti nāmaṃ.	1449	
PA_atk-s05_10a:1449_6	Tassā muggaliyā puttoti moggallāno. Atha vā sotāpattimaggādimaggassa lābhe ādāne	1449	
PA_atk-s05_10a:1449_7	paṭivijjhane alaṃ samatthoti moggallānoti. Tāni kira dve kulāni yāva sattamā kulaparivaṭṭā	1449	
PA_atk-s05_10a:1449_8	ābaddhasahāyāneva. Tesaṃ dvinnaṃ ekadivasameva gabbhaparihāramadaṃsu. Dasamāsaccayena	1449	
PA_atk-s05_10a:1449_9	jātānampi tesaṃ chasaṭṭhi dhātiyo paṭṭhapesuṃ. Nāmaggahaṇadivase rūpasārībrāhmaṇiyā	1449	
PA_atk-s05_10a:1449_10	puttassa upatissagāme jeṭṭhakulassa puttattā upatissoti nāmaṃ kariṃsu. Itarassa kolitagāme	14491	
PA_atk-s05_10a:1449_11	jeṭṭhakulassa puttattā kolitoti nāmaṃ kariṃsu. Te ubhopi mahatā parivārena vaḍḍhantā	14491	
PA_atk-s05_10a:1449_12	vuddhimanvāya sabbasippānaṃ pāraṃ agamaṃsu.	14491	
PA_atk-s05_10a:1450_0	Athekadivasaṃ te rājagahe giraggasamajjaṃ passantā mahājanaṃ sannipatitaṃ disvā ñāṇassa	1450	
PA_atk-s05_10a:1450_1	paripākaṃ gatattā yoniso ummujjantā “sabbepime oraṃ vassasatāva maccumukhaṃ pavisantī”ti	1450	
PA_atk-s05_10a:1450_2	saṃvegaṃ paṭilabhitvā “amhehi mokkhadhammo pariyesitabbo, tañca pariyesantehi ekā	1450	
PA_atk-s05_10a:1450_3	pabbajjā laddhuṃ vaṭṭatī”ti nicchayaṃ katvā pañcamāṇavakasatehi saddhiṃ sañcayassa	1450	
PA_atk-s05_10a:1450_4	paribbājakassa santike pabbajiṃsu. Tesaṃ pabbajitakālato paṭṭhāya sañcayo lābhaggayasaggappatto	1450	
PA_atk-s05_10a:1450_5	ahosi. Te katipāheneva sabbaṃ sañcayassa samayaṃ parimajjitvā tattha sāraṃ adisvā	1450	
PA_atk-s05_10a:1450_6	tato nibbijjitvā tattha tattha paṇḍitasammate samaṇabrāhmaṇe pañhaṃ pucchanti, te	1450	
PA_atk-s05_10a:1450_7	tehi puṭṭhā na sampādenti. Aññadatthu teyeva tesaṃ pañhaṃ vissajjenti. Evaṃ te mokkhaṃ	1450	
PA_atk-s05_10a:1450_8	pariyesantā katikaṃ akaṃsu – “amhesu yo paṭhamaṃ amataṃ adhigacchati, so itarassa ārocetū”ti.	1450	
PA_atk-s05_10a:1451_0	Tena ca samayena amhākaṃ satthari paṭhamābhisambodhiṃ patvā pavattitavaradhammacakke	1451	
PA_atk-s05_10a:1451_1	anupubbena uruvelakassapādike sahassajaṭile dametvā rājagahe viharante ekadivasaṃ	1451	
PA_atk-s05_10a:1451_2	upatisso paribbājako paribbājakārāmaṃ gacchanto āyasmantaṃ assajittheraṃ rājagahe	1451	
PA_atk-s05_10a:1451_3	piṇḍāya carantaṃ disvā “na mayā evarūpo ākappasampanno pabbajito diṭṭhapubbo, santadhammena	1451	
PA_atk-s05_10a:1451_4	nāma ettha bhavitabba”nti sañjātapasādo pañhaṃ pucchituṃ āyasmantaṃ udikkhanto piṭṭhito	1451	
PA_atk-s05_10a:1451_5	piṭṭhito anubandhi. Theropi laddhapiṇḍapāto paribhuñjituṃ patirūpaṃ okāsaṃ gato.	1451	
PA_atk-s05_10a:1451_6	Paribbājako attano paribbājakapīṭhaṃ paññāpetvā adāsi. Bhattakiccapariyosāne cassa	1451	
PA_atk-s05_10a:1451_7	attano kuṇḍikāya udakaṃ adāsi. Evaṃ so ācariyavattaṃ katvā katabhattakiccena therena	1451	
PA_atk-s05_10a:1451_8	saddhiṃ paṭisanthāraṃ katvā – “ko vā te satthā, kassa vā tvaṃ dhammaṃ rocesī”ti pucchi.	1451	
PA_atk-s05_10a:1451_9	Thero sammāsambuddhaṃ apadisi. Puna tena “kiṃ vādī panāyasmato satthā”ti puṭṭho “imassa	1451	
PA_atk-s05_10a:1451_10	sāsanassa gambhīrataṃ dassessāmī”ti attano navakabhāvaṃ pavedetvā saṅkhepavasena	14511	
PA_atk-s05_10a:1451_11	cassa sāsanadhammaṃ kathento “ye dhammā hetuppabhavā”ti gāthamāha. Paribbājako paṭhamapadadvayameva	14511	
PA_atk-s05_10a:1451_12	sutvā sahassanayasampanne sotāpattimaggaphale patiṭṭhahi. Itaraṃ padadvayaṃ sotāpannakāle	14511	
PA_atk-s05_10a:1451_13	niṭṭhāsi. Gāthāpariyosāne pana sotāpanno hutvā uparivisese apavattante “bhavissati	14511	
PA_atk-s05_10a:1451_14	ettha kāraṇa”nti sallakkhetvā theraṃ āha – “mā, bhante, upari dhammadesanaṃ vaḍḍhayittha,	14511	
PA_atk-s05_10a:1451_15	ettakameva alaṃ, kahaṃ amhākaṃ satthā vasatī”ti? “Veḷuvane”ti. “Bhante, tumhe purato	14511	
PA_atk-s05_10a:1451_16	gacchatha, ahaṃ mayhaṃ sahāyassa katapaṭiññaṃ mocetvā taṃ gahetvā āgamissāmī”ti pañcapatiṭṭhitena	14511	
PA_atk-s05_10a:1451_17	vanditvā padakkhiṇaṃ katvā theraṃ uyyojetvā paribbājakārāmaṃ agamāsi.	14511	
PA_atk-s05_10a:1452_0	Kolitaparibbājako taṃ dūratova āgacchantaṃ disvā “mukhavaṇṇo na aññadivasesu viya	1452	
PA_atk-s05_10a:1452_1	addhānena amataṃ adhigataṃ bhavissatī”ti tenevassa visesādhigamaṃ sambhāvetvā amatādhigamaṃ	1452	
PA_atk-s05_10a:1452_2	pucchi. Sopissa “āvuso, amatamadhigata”nti paṭijānitvā tameva gāthaṃ abhāsi. Gāthāpariyosāne	1452	
PA_atk-s05_10a:1452_3	kolito sotāpattiphale patiṭṭhahitvā āha – “kahaṃ no satthā”ti? “Veḷuvane”ti. “Tena	1452	
PA_atk-s05_10a:1452_4	hi, āvuso, āyāma, satthāraṃ passissāmā”ti. Upatisso sabbakālampi ācariyapūjakova,	1452	
PA_atk-s05_10a:1452_5	tasmā sañcayassa satthu guṇe pakāsetvā tampi satthu santikaṃ netukāmo ahosi. So lābhāsāpakato	1452	
PA_atk-s05_10a:1452_6	antevāsikabhāvaṃ anicchanto “na sakkomi cāṭi hutvā udakasiñcanaṃ hotu”nti paṭikkhipi.	1452	
PA_atk-s05_10a:1452_7	Te anekehi kāraṇehi taṃ saññāpetuṃ asakkontā attano ovāde vattamānehi aḍḍhuteyyasatehi	1452	
PA_atk-s05_10a:1452_8	antevāsikehi saddhiṃ veḷuvanaṃ agamaṃsu. Satthā te dūratova āgacchante disvā “etaṃ	1452	
PA_atk-s05_10a:1452_9	me sāvakayugaṃ bhavissati, aggaṃ bhaddayuga”nti vatvā tesaṃ parisāya cariyavasena	1452	
PA_atk-s05_10a:1452_10	dhammaṃ desetvā arahatte patiṭṭhāpetvā ehibhikkhubhāvena upasampadaṃ adāsi. Yathā	14521	
PA_atk-s05_10a:1452_11	tesaṃ evaṃ aggasāvakānampi iddhimayapattacīvaraṃ āgatameva. Uparimaggattayakiccaṃ	14521	
PA_atk-s05_10a:1452_12	pana na niṭṭhāsi. Kasmā? Sāvakapāramīñāṇassa mahantatāya.	14521	
PA_atk-s05_10a:1453_0	Tesu āyasmā mahāmoggallāno pabbajitato sattame divase magadharaṭṭhe kallavālagāme	1453	
PA_atk-s05_10a:1453_1	samaṇadhammaṃ karonto thinamiddhe okkamante satthārā saṃvejito thinamiddhaṃ vinodetvā	1453	
PA_atk-s05_10a:1453_2	dhātukammaṭṭhānaṃ suṇanto eva uparimaggattayaṃ adhigantvā sāvakapāramīñāṇassa matthakaṃ	1453	
PA_atk-s05_10a:1453_3	pāpuṇi. Āyasmā sāriputto pabbajjāya addhamāsaṃ atikkamitvā satthārā saddhiṃ rājagahe	1453	
PA_atk-s05_10a:1453_4	sūkarakhataleṇe viharanto attano bhāgineyyassa dīghanakhaparibbājakassa vedanāpariggahasuttante	1453	
PA_atk-s05_10a:1453_5	desiyamāne desanānusārena ñāṇaṃ pesetvā parassa vaḍḍhitaṃ bhattaṃ bhuñjanto viya	1453	
PA_atk-s05_10a:1453_6	sāvakapāramīñāṇassa matthakaṃ pāpuṇi. Iti dvinnaṃ aggasāvakānaṃ satthu samīpe eva	1453	
PA_atk-s05_10a:1453_7	sāvakapāramīñāṇaṃ matthakaṃ pattaṃ.	1453	
PA_atk-s05_10a:1454_0	Evaṃ pattasāvakapāramīñāṇo āyasmā sāriputto “kena kammena ayaṃ sampatti laddhā”ti	1454	
PA_atk-s05_10a:1454_1	āvajjento taṃ ñatvā pītisomanassavasena udānaṃ udānento “himavantassa avidūre”tiādimāha. Tena vuttaṃ –	1454	
PA_atk-s05_10a:1456	“Himavantassa avidūre, lambako nāma pabbato;	145	
PA_atk-s05_10a:1457	Assamo sukato mayhaṃ, paṇṇasālā sumāpitā”ti.	145	
PA_atk-s05_10a:1458_0	Tattha himavantassāti himo assa atthīti himavā, tassa himavantassa avidūre samīpe,	1458	
PA_atk-s05_10a:1458_1	himālayapaṭibaddhavanehi attho. Lambako nāma pabbatoti evaṃnāmako paṃsumissakapabbato.	1458	
PA_atk-s05_10a:1458_2	Assamo sukato mayhanti tasmiṃ lambake pabbate mayhaṃ mamatthāya kato assamo araññavāso	1458	
PA_atk-s05_10a:1458_3	āsamantato samoti assamo. Natthi paviṭṭhānaṃ samo parissamo etthāti vā assamo, so	1458	
PA_atk-s05_10a:1458_4	itthambhūto araññavāso suṭṭhu kato, rattiṭṭhānadivāṭṭhānakuṭimaṇḍapādivasena sundarenākārena	1458	
PA_atk-s05_10a:1458_5	katoti attho. Paṇṇasālāti usīrapabbajādīhi paṇṇehi chāditā nivasanapaṇṇasālāti attho.	1458	
PA_atk-s05_10a:1460	“Uttānakūlā nadikā, supatitthā manoramā;	146	
PA_atk-s05_10a:1461	Susuddhapulinākiṇṇā, avidūre mamassamaṃ”.	146	
PA_atk-s05_10a:1462_0	Tattha uttānakūlāti agambhīrā nadī. Supatitthāti sundarapatitthā. Manoramā manallīnā	1462	
PA_atk-s05_10a:1462_1	manāpā. Susuddhapulinākiṇṇāti suṭṭhu dhavalamuttādalasadisavālukākiṇṇā gahanībhūtāti	1462	
PA_atk-s05_10a:1462_2	attho. Sā itthambhūtā nadikā kunnadī mamassamaṃ mayhaṃ assamassa avidūre samīpe ahosīti	1462	
PA_atk-s05_10a:1462_3	attho. “Assama”nti ca sattamyatthe upayogavacananti veditabbaṃ.	1462	
PA_atk-s05_10a:1464	“Asakkharā apabbhārā, sādu appaṭigandhikā;	146	
PA_atk-s05_10a:1465	Sandatī nadikā tattha, sobhayantā mamassamaṃ”.	146	
PA_atk-s05_10a:1466_0	Tattha asakkharāti “pulinākiṇṇā”ti vuttattā asakkharā sakkharavirahitā. Apabbhārāti	1466	
PA_atk-s05_10a:1466_1	pabbhāravirahitā, agambhīrakūlāti attho. Sādu appaṭigandhikāti sādurasodakā duggandharahitā	1466	
PA_atk-s05_10a:1466_2	mayhaṃ assamapadaṃ sobhayantī nadikā khuddakanadī sandati pavattatīti attho.	1466	
PA_atk-s05_10a:1468	“Kumbhīlā makarā cettha, susumārā ca kacchapā;	146	
PA_atk-s05_10a:1469	Sandati nadikā tattha, sobhayantā mamassamaṃ”.	146	
PA_atk-s05_10a:1470_0	Tattha kumbhīlamacchā makaramacchā ca susumārā caṇḍamacchā ca kacchapamacchā ca ettha	1470	
PA_atk-s05_10a:1470_1	etissaṃ nadiyaṃ kīḷantā ahesunti sambandho. Mamassamaṃ sobhayantā nadikā khuddakanadī	1470	
PA_atk-s05_10a:1470_2	sandati pavattatīti sambandho.	1470	
PA_atk-s05_10a:1472	“Pāṭhīnā pāvusā macchā, balajā muñjarohitā;	147	
PA_atk-s05_10a:1473	Vaggaḷā papatāyantā, sobhayanti mamassamaṃ”.	147	
PA_atk-s05_10a:1474_0	Pāṭhīnamacchā ca pāvusā macchā ca balajamacchā ca muñjamacchā rohitamacchā ca vaggaḷamacchā	1474	
PA_atk-s05_10a:1474_1	ca ete sabbe macchajātikā ito cito ca papatāyantā nadiyā saddhiṃ pavattantā mama	1474	
PA_atk-s05_10a:1474_2	assamapadaṃ sobhayantīti attho.	1474	
PA_atk-s05_10a:1476	“Ubho kūlesu nadiyā, pupphino phalino dumā;	147	
PA_atk-s05_10a:1477	Ubhato abhilambantā, sobhayanti mamassamaṃ”.	147	
PA_atk-s05_10a:1478	Tattha ubho kūlesūti tassā nadiyā ubhosu passesu dhuvapupphino dhuvaphalino rukkhā ubhato abhilambantā nadiyā ubho tīre heṭṭhā onamantā mama assamaṃ sobhayantīti attho.	147	
PA_atk-s05_10a:1480	“Ambā sālā ca tilakā, pāṭalī sinduvārakā;	148	
PA_atk-s05_10a:1481	Dibbagandhā sampavanti, pupphitā mama assame”.	148	
PA_atk-s05_10a:1482_0	Tattha ambāti madhupiṇḍiambā ca sālarukkhā ca tilakarukkhā ca pāṭalirukkhā ca sinduvārakarukkhā	1482	
PA_atk-s05_10a:1482_1	ca ete rukkhā niccakālaṃ pupphitā pupphantā. Dibbā gandhā iva mama assame sugandhā	1482	
PA_atk-s05_10a:1482_2	sampavanti samantato pavāyantīti attho.	1482	
PA_atk-s05_10a:1484	“Campakā saḷalā nīpā, nāgapunnāgaketakā;	148	
PA_atk-s05_10a:1485	Dibbagandhā sampavanti, pupphitā mama assame”.	148	
PA_atk-s05_10a:1486_0	Tattha campakarukkhā ca saḷalarukkhā ca suvaṇṇavaṭṭalasadisapupphā nīparukkhā ca	1486	
PA_atk-s05_10a:1486_1	nāgarukkhā ca punnāgarukkhā ca sugandhayantā ketakarukkhā ca ete sabbe rukkhā dibbā	1486	
PA_atk-s05_10a:1486_2	gandhāriva mama assame pupphitā phullitā sampavanti sugandhaṃ suṭṭhu pavāyantīti attho.	1486	
PA_atk-s05_10a:1488	Asokā ca“adhimuttā asokā ca, bhaginīmālā ca pupphitā;	148	
PA_atk-s05_10a:1489	Aṅkolā bimbijālā ca, pupphitā mama assame”.	148	
PA_atk-s05_10a:1490_0	Tattha pupphitā adhimuttakarukkhā ca pupphitā asokarukkhā ca pupphitā bhaginīmālā	1490	
PA_atk-s05_10a:1490_1	ca pupphitā aṅkolā ca pupphitā bimbijālā ca ete rukkhā mama assame phullitā sobhayantīti sambandho.	1490	
PA_atk-s05_10a:1492	“Ketakā kandali ceva, godhukā tiṇasūlikā;	149	
PA_atk-s05_10a:1493	Dibbagandhaṃ sampavantā, sobhayanti mamassamaṃ”.	149	
PA_atk-s05_10a:1494_0	Tattha ketakāti sugandhaketakagacchā ca. Kandalirukkhā ca godhukarukkhā ca tiṇasūlikagacchā	1494	
PA_atk-s05_10a:1494_1	ca ete sabbe rukkhajātikā dibbagandhaṃ pavāyamānā mama assamaṃ sakalaṃ sobhayantīti attho.	1494	
PA_atk-s05_10a:1496	“Kaṇikārā kaṇṇikā ca, asanā ajjunā bahū;	149	
PA_atk-s05_10a:1497	Dibbagandhaṃ sampavantā, sobhayanti mamassamaṃ”.	149	
PA_atk-s05_10a:1498	Ete kaṇikārādayo rukkhā mama assamaṃ sakalaṃ sobhayantā dibbagandhaṃ sampavāyantīti sambandho.	149	
PA_atk-s05_10a:1500	“Punnāgā giripunnāgā, koviḷārā ca pupphitā;	150	
PA_atk-s05_10a:1501	Dibbagandhaṃ sampavantā, sobhayanti mamassamaṃ”.	150	
PA_atk-s05_10a:1502	Punnāgādayo rukkhā dibbagandhaṃ pavāyamānā mama assamaṃ sobhayantīti attho.	150	
PA_atk-s05_10a:1504	“Uddālakā ca kuṭajā, kadambā vakulā bahū;	150	
PA_atk-s05_10a:1505	Dibbagandhaṃ sampavantā, sobhayanti mamassamaṃ”.	150	
PA_atk-s05_10a:1506	Uddālakādayo rukkhā dibbagandhaṃ vāyamānā mama assamaṃ sobhayantīti sambandho.	150	
PA_atk-s05_10a:1508	“Āḷakā isimuggā ca, kadalimātuluṅgiyo;	150	
PA_atk-s05_10a:1509	Gandhodakena saṃvaḍḍhā, phalāni dhārayanti te”.	150	
PA_atk-s05_10a:1510	Tattha ete āḷakādayo gacchā candanādisugandhagandhodakena vaḍḍhitvā suvaṇṇaphalāni dhārentā mama assamaṃ sobhayantīti attho.	151	
PA_atk-s05_10a:1512	“Aññe pupphanti padumā, aññe jāyanti kesarī;	151	
PA_atk-s05_10a:1513	Aññe opupphā padumā, pupphitā taḷāke tadā”.	151	
PA_atk-s05_10a:1514_0	Tattha aññe pupphanti padumāti mama assamassa avidūre taḷāke aññe ekacce padumā pupphanti,	1514	
PA_atk-s05_10a:1514_1	ekacce kesarī padumā jāyanti nibbattanti, ekacce padumā opupphā vigalitapattakesarāti attho.	1514	
PA_atk-s05_10a:1516	“Gabbhaṃ gaṇhanti padumā, niddhāvanti muḷāliyo;	151	
PA_atk-s05_10a:1517	Siṅghāṭipattamākiṇṇā, sobhanti taḷāke tadā”.	151	
PA_atk-s05_10a:1518_0	Tattha gabbhaṃ gaṇhanti padumāti tadā tāpasena hutvā mama vasanasamaye ekacce padumā	1518	
PA_atk-s05_10a:1518_1	taḷākabbhantare makuḷapupphādayo gaṇhanti. Muḷāliyo padumamūlā niddhāvanti ito kaddamabbhantarato	1518	
PA_atk-s05_10a:1518_2	hatthidāṭhā viya gacchantīti attho. Pattapupphamākiṇṇā gahanībhūtā siṅghāṭiyo sobhayantīti attho.	1518	
PA_atk-s05_10a:1520	“Nayitā ambagandhī ca, uttalī bandhujīvakā;	152	
PA_atk-s05_10a:1521	Dibbagandhā sampavanti, pupphitā taḷāke tadā”.	152	
PA_atk-s05_10a:1522_0	Tadā mama vasanasamaye taḷākassa samīpe nayitā ca gacchā ambagandhī ca gacchā uttalī	1522	
PA_atk-s05_10a:1522_1	nāma gacchā ca bandhujīvakā ca ete sabbe gacchā pupphitā pupphadhāritā sugandhavāhakā	1522	
PA_atk-s05_10a:1522_2	taḷākaṃ sobhayantīti attho.	1522	
PA_atk-s05_10a:1524	“Pāṭhīnā pāvusā macchā, balajā muñjarohitā;	152	
PA_atk-s05_10a:1525	Saṃgulā maggurā ceva, vasanti taḷāke tadā”.	152	
PA_atk-s05_10a:1526	Tadā mama vasanasamaye nibbhītā pāṭhīnādayo macchā taḷāke vasantīti sambandho.	152	
PA_atk-s05_10a:1528	“Kumbhīlā susumārā ca, tantigāhā ca rakkhasā;	152	
PA_atk-s05_10a:1529	Oguhā ajagarā ca, vasanti taḷāke tadā”.	152	
PA_atk-s05_10a:1530	Tadā mama vasanasamaye mama assamasamīpe taḷāke ete kumbhīlādayo macchā nibbhītā nirūpaddavā vasantīti sambandho.	153	
PA_atk-s05_10a:1532	“Pārevatā ravihaṃsā, cakkavākā nadīcarā;	153	
PA_atk-s05_10a:1533	Kokilā sukasāḷikā, upajīvanti taṃ saraṃ”.	153	
PA_atk-s05_10a:1534_0	Tattha mama assamasamīpe saraṃ nissāya pārevatāpakkhī ca ravihaṃsāpakkhī ca nadīcarā	1534	
PA_atk-s05_10a:1534_1	cakkavākapakkhī ca kokilāpakkhī ca sukapakkhī ca sāḷikāpakkhī ca taṃ saraṃ upanissāya	1534	
PA_atk-s05_10a:1534_2	jīvantīti sambandho.	1534	
PA_atk-s05_10a:1536	“Kukutthakā kuḷīrakā, vane pokkharasātakā;	153	
PA_atk-s05_10a:1537	Dindibhā suvapotā ca, upajīvanti taṃ saraṃ”.	153	
PA_atk-s05_10a:1538_0	Tattha kukutthakāti evaṃnāmikā pakkhī ca. Kuḷīrakāti evaṃnāmikā pakkhī ca. Vane pokkharasātakā	1538	
PA_atk-s05_10a:1538_1	pakkhī ca dindibhā pakkhī ca suvapotā pakkhī ca ete sabbe pakkhino taṃ mama assamasamīpe	1538	
PA_atk-s05_10a:1538_2	saraṃ nissāya jīvantīti sambandho.	1538	
PA_atk-s05_10a:1540	“Haṃsā koñcā mayūrā ca, kokilā tambacūḷakā;	154	
PA_atk-s05_10a:1541	Pammakā jīvaṃjīvā ca, upajīvanti taṃ saraṃ”.	154	
PA_atk-s05_10a:1542	Sabbe ete haṃsādayo pakkhino taṃ saraṃ upanissāya jīvanti jīvikaṃ pālentīti attho.	154	
PA_atk-s05_10a:1544	“Kosikā poṭṭhasīsā ca, kurarā senakā bahū;	154	
PA_atk-s05_10a:1545	Mahākāḷā ca sakuṇā, upajīvanti taṃ saraṃ”.	154	
PA_atk-s05_10a:1546_0	Tattha kosikā ca pakkhī poṭṭhasīsā ca pakkhī kurarā ca pakkhī senakā ca pakkhī mahākāḷā	1546	
PA_atk-s05_10a:1546_1	ca pakkhī thale bahū pakkhino taṃ saraṃ tassa sarassa samīpe jīvanti jīvikaṃ kappentīti attho.	1546	
PA_atk-s05_10a:1548	“Pasadā ca varāhā ca, camarā gaṇḍakā bahū;	154	
PA_atk-s05_10a:1549	Rohiccā sukapotā ca, upajīvanti taṃ saraṃ”.	154	
PA_atk-s05_10a:1550	Tattha pasadādayo ete migā taṃ saraṃ tasmiṃ sarasamīpe, bhummatthe upayogavacanaṃ, jīvitaṃ paripālentā viharantīti attho.	155	
PA_atk-s05_10a:1552	“Sīhabyagghā ca dīpī ca, acchakokataracchakā;	155	
PA_atk-s05_10a:1553	Tidhā pabhinnamātaṅgā, upajīvanti taṃ saraṃ”.	155	
PA_atk-s05_10a:1554	Ete sīhādayo catuppadā sarasamīpe upaddavarahitā jīvantīti sambandho.	155	
PA_atk-s05_10a:1556	“Kinnarā vānarā ceva, athopi vanakammikā;	155	
PA_atk-s05_10a:1557	Cetā ca luddakā ceva, upajīvanti taṃ saraṃ”.	155	
PA_atk-s05_10a:1558	Ettha ete evaṃnāmikā kinnarādayo sattā tasmiṃ sarasamīpe vasantīti attho.	155	
PA_atk-s05_10a:1560	“Tindukāni piyālāni, madhukekā sumāriyo;	156	
PA_atk-s05_10a:1561	Dhuvaṃ phalāni dhārenti, avidūre mamassamaṃ”.	156	
PA_atk-s05_10a:1562	Tattha ete tindukādayo rukkhā dhuvaṃ hemantagimhavassānasaṅkhāte kālattaye mama assamato avidūre ṭhāne madhuraphalāni dhārentīti sambandho.	156	
PA_atk-s05_10a:1564	“Kosambā saḷalā nimbā, sāduphalasamāyutā;	156	
PA_atk-s05_10a:1565	Dhuvaṃ phalāni dhārenti, avidūre mamassamaṃ”.	156	
PA_atk-s05_10a:1566	Tattha ete kosambādayo rukkhā sāraphalā madhuraphalā uttamaphalā samāyutā saṃ suṭṭhu āyutā samaṅgībhūtā niccaṃ phaladhārino mama assamasamīpe sobhantīti attho.	156	
PA_atk-s05_10a:1568	“Harītakā āmalakā, ambajambuvibhītakā;	156	
PA_atk-s05_10a:1569	Kolā bhallātakā billā, phalāni dhārayanti te”.	156	
PA_atk-s05_10a:1570	Te harītakādayo rukkhā mama assamasamīpe jātā niccaṃ phalāni dhārayantīti sambandho.	157	
PA_atk-s05_10a:1572	“Āluvā ca kaḷambā ca, biḷālītakkaḷāni ca;	157	
PA_atk-s05_10a:1573	Jīvakā sutakā ceva, bahūkā mama assame”.	157	
PA_atk-s05_10a:1574	Ete āluvādayo mūlaphalā khuddā madhurasā mama assamasamīpe bahū santīti sambandho.	157	
PA_atk-s05_10a:1576	“Assamassāvidūramhi, taḷākāsuṃ sunimmitā;	157	
PA_atk-s05_10a:1577	Acchodakā sītajalā, supatitthā manoramā”.	157	
PA_atk-s05_10a:1578_0	Tattha assamassāvidūramhi assamassa samīpe sunimmitā suṭṭhu ārohanaorohanakkhamaṃ	1578	
PA_atk-s05_10a:1578_1	katvā nimmitā acchodakā vippasannodakā sītajalā sītodakā supatitthā sundaratitthā	1578	
PA_atk-s05_10a:1578_2	manoramā somanassakarā taḷākā āsuṃ ahesunti attho.	1578	
PA_atk-s05_10a:1580	“Padumuppalasañchannā, puṇḍarīkasamāyutā;	158	
PA_atk-s05_10a:1581	Mandālakehi sañchannā, dibbagandhopavāyati”.	158	
PA_atk-s05_10a:1582	Tattha padumehi ca uppalehi ca sañchannā paripuṇṇā puṇḍarīkehi samāyutā samaṅgībhūtā mandālakehi ca sañchannā gahanībhūtā taḷākā dibbagandhāni upavāyanti samantato vāyantīti attho.	158	
PA_atk-s05_10a:1584	“Evaṃ sabbaṅgasampanne, pupphite phalite vane;	158	
PA_atk-s05_10a:1585	Sukate assame ramme, viharāmi ahaṃ tadā”.	158	
PA_atk-s05_10a:1586_0	Tattha evaṃ sabbaṅgasampanneti abbehi nadikādiavayavehi sampanne paripuṇṇe pupphaphalarukkhehi	1586	
PA_atk-s05_10a:1586_1	gahanībhūte vane sukate ramaṇīye assame araññāvāse tadā tāpasabhūtakāle ahaṃ viharāmīti attho.	1586	
PA_atk-s05_10a:1587	Ettāvatā assamasampattiṃ dassetvā idāni attano sīlādiguṇasampattiṃ dassento –	158	
PA_atk-s05_10a:1589	“Sīlavā vatasampanno, jhāyī jhānarato sadā;	158	
PA_atk-s05_10a:1590	Pañcābhiññābalappatto, suruci nāma tāpaso”ti. – āha;	159	
PA_atk-s05_10a:1591_0	Tattha sīlavāti jhānasampayuttacatupārisuddhisīlasadisehi pañcahi sīlehi sampuṇṇoti	1591	
PA_atk-s05_10a:1591_1	attho. Vatasampannoti “ito paṭṭhāya gharāvāsaṃ pañca kāmaguṇe vā na sevissāmī”ti	1591	
PA_atk-s05_10a:1591_2	vatasamādānena sampanno. Jhāyīti lakkhaṇūpanijjhānaārammaṇūpanijjhānehi jhāyī jhāyanasīlo.	1591	
PA_atk-s05_10a:1591_3	Jhānaratoti etesu jhānesu rato allīno sadā sampuṇṇo. Pañcābhiññābalappattoti iddhividhadibbasotaparacittavijānanapubbenivāsānussatidibbacakkhusaṅkhātāhi	1591	
PA_atk-s05_10a:1591_4	pañcahi abhiññāhi visesapaññāhi balasampanno, paripuṇṇoti attho. Nāmena suruci nāma	1591	
PA_atk-s05_10a:1591_5	tāpaso hutvā viharāmīti sambandho.	1591	
PA_atk-s05_10a:1592	Ettakena attano guṇasampattiṃ dassetvā parisasampattiṃ dassento –	159	
PA_atk-s05_10a:1594	“Catuvīsasahassāni, sissā mayhaṃ upaṭṭhahuṃ;	159	
PA_atk-s05_10a:1595	Sabbe maṃ brāhmaṇā ete, jātimanto yasassino”ti. – ādimāha;	159	
PA_atk-s05_10a:1596	Tattha ete sabbe catuvīsatisahassabrāhmaṇā mayhaṃ sissā jātimanto jātisampannā yasassino parivārasampannā maṃ upaṭṭhahunti sambandho.	159	
PA_atk-s05_10a:1598	“Lakkhaṇe itihāse ca, sanighaṇḍusakeṭubhe;	159	
PA_atk-s05_10a:1599	Padakā veyyākaraṇā, sadhamme pāramiṃ gatā”.	159	
PA_atk-s05_10a:1600_0	Tattha lakkhaṇeti lakkhaṇasatthe. Sabbalokiyānaṃ itthipurisānaṃ “imehi lakkhaṇehi	1600	
PA_atk-s05_10a:1600_1	samannāgatā dukkhitā bhavanti, imehi sukhitā bhavantī”ti lakkhaṇaṃ jānāti. Tappakāsako	1600	
PA_atk-s05_10a:1600_2	gantho lakkhaṇaṃ, tasmiṃ lakkhaṇe ca. Itihāseti “itiha āsa itiha āsā”ti vuttavacanapaṭidīpake	1600	
PA_atk-s05_10a:1600_3	ganthe. Lakkhaṇe ca itihāse ca pāramiṃ pariyosānaṃ gatāti sambandho. Rukkhapabbatādīnaṃ	1600	
PA_atk-s05_10a:1600_4	nāmappakāsakaganthaṃ “nighaṇḍū”ti vuccati. Keṭūbheti kiriyākappavikappānaṃ kavīnaṃ	1600	
PA_atk-s05_10a:1600_5	upakārako gantho. Nighaṇḍuyā saha vattatīti sanighaṇḍu, keṭubhena saha vattatīti	1600	
PA_atk-s05_10a:1600_6	sakeṭubhaṃ, tasmiṃ sanighaṇḍusakeṭubhe vedattaye pāramiṃ gatāti sambandho. Padakāti	1600	
PA_atk-s05_10a:1600_7	nāmapadasamāsataddhitākhyātakitakādipadesu chekā. Veyyākaraṇāni candapāṇinīyakalāpādibyākaraṇe	1600	
PA_atk-s05_10a:1600_8	chekā. Sadhamme pāramiṃ gatāti attano dhamme brāhmaṇadhamme vedattaye pāramiṃ pariyosānaṃ gatā pattāti attho.	1600	
PA_atk-s05_10a:1602	“Uppātesu nimittesu, lakkhaṇesu ca kovidā;	160	
PA_atk-s05_10a:1603	Pathabyā bhūmantalikkhe, mama sissā susikkhitā”.	160	
PA_atk-s05_10a:1604_0	Tattha ukkāpātabhūmikampādikesu uppātesu ca subhanimittāsubhanimittesu ca itthilakkhaṇapurisalakkhaṇamahāpurisalakkhaṇesu	1604	
PA_atk-s05_10a:1604_1	ca kovidā chekā. Pathaviyā ca bhūmiyā ca sakalaloke ca antalikkhe ākāse cāti sabbattha	1604	
PA_atk-s05_10a:1604_2	mama sissā susikkhitā.	1604	
PA_atk-s05_10a:1606	“Appicchā nipakā ete, appāhārā alolupā;	160	
PA_atk-s05_10a:1607	Lābhālābhena santuṭṭhā, parivārenti maṃ sadā”.	160	
PA_atk-s05_10a:1608_0	Tattha appicchāti appakenāpi yāpentā. Nipakāti nepakkasaṅkhātāya paññāya samannāgatā.	1608	
PA_atk-s05_10a:1608_1	Appāhārāti ekāhārā ekabhattikāti attho. Alolupāti lolupataṇhāya appavattanakā. Lābhālābhenāti	1608	
PA_atk-s05_10a:1608_2	lābhena alābhena ca santuṭṭhā somanassā ete mama sissā sadā niccakālaṃ maṃ parivārenti	1608	
PA_atk-s05_10a:1608_3	upaṭṭhahantīti attho.	1608	
PA_atk-s05_10a:1610	“Jhāyī jhānaratā dhīrā, santacittā samāhitā;	161	
PA_atk-s05_10a:1611	Ākiñcaññaṃ patthayantā, parivārenti maṃ sadā”.	161	
PA_atk-s05_10a:1612_0	Tattha jhāyīti lakkhaṇūpanijjhānaārammaṇūpanijjhānehi samannāgatā. Jhāyanasīlā vā.	1612	
PA_atk-s05_10a:1612_1	Jhānaratāti tesu ca jhānesu ratā allīnā. Dhīrāti dhitisampannā. Santacittāti vūpasantamanā.	1612	
PA_atk-s05_10a:1612_2	Samāhitāti ekaggacittā. Ākiñcaññanti nippalibodhabhāvaṃ. Patthayantāti icchantā.	1612	
PA_atk-s05_10a:1612_3	Itthambhūtā me sissā sadā maṃ parivārentīti sambandho.	1612	
PA_atk-s05_10a:1614	“Abhiññāpāramippattā, pettike gocare ratā;	161	
PA_atk-s05_10a:1615	Antalikkhacarā dhīrā, parivārenti maṃ sadā”.	161	
PA_atk-s05_10a:1616_0	Tattha abhiññāpāramippattāti pañcasu abhiññāsu pāramiṃ pariyosānaṃ pattā pūritāti	1616	
PA_atk-s05_10a:1616_1	attho. Pettike gocare ratāti buddhānuññātāya aviññattiyā laddhe āhāre ratāti attho.	1616	
PA_atk-s05_10a:1616_2	Antalikkhacarāti antalikkhena ākāsena gacchantā āgacchantā cāti attho. Dhīrāti thirabhūtā	1616	
PA_atk-s05_10a:1616_3	sīhabyagghādiparissaye acchambhitasabhāvāti attho. Evaṃbhūtā mama tāpasā sadā maṃ	1616	
PA_atk-s05_10a:1616_4	parivārentīti attho.	1616	
PA_atk-s05_10a:1618	“Saṃvutā chasu dvāresu, anejā rakkhitindriyā;	161	
PA_atk-s05_10a:1619	Asaṃsaṭṭhā ca te dhīrā, mama sissā durāsadā”.	161	
PA_atk-s05_10a:1620_0	Tattha cakkhādīsu chasu dvāresu rūpādīsu chasu ārammaṇesu saṃvutā pihitā paṭicchannā,	1620	
PA_atk-s05_10a:1620_1	rakkhitagopitadvārāti attho. Anejā nittaṇhā rakkhitindriyā gopitacakkhādiindriyā	1620	
PA_atk-s05_10a:1620_2	asaṃsaṭṭhā ñātīhi gahaṭṭhehi amissībhūtāti attho. Durāsadāti duṭṭhu āsadā, āsādetuṃ	1620	
PA_atk-s05_10a:1620_3	ghaṭṭetuṃ asakkuṇeyyā ayoggāti attho.	1620	
PA_atk-s05_10a:1622	“Pallaṅkena nisajjāya, ṭhānacaṅkamanena ca;	162	
PA_atk-s05_10a:1623	Vītināmenti te rattiṃ, mama sissā durāsadā”.	162	
PA_atk-s05_10a:1624	Tattha mama sissā pallaṅkena ūrubaddhāsanena seyyaṃ vihāya nisajjāya ca ṭhānena ca caṅkamena ca sakalaṃ rattiṃ visesena atināmenti atikkāmentīti sambandho.	162	
PA_atk-s05_10a:1626	“Rajanīye na rajjanti, dussanīye na dussare;	162	
PA_atk-s05_10a:1627	Mohanīye na muyhanti, mama sissā durāsadā”.	162	
PA_atk-s05_10a:1628_0	Te itthambhūtā mama sissā tāpasā rajanīye rajjitabbe vatthusmiṃ na rajjanti rajjaṃ	1628	
PA_atk-s05_10a:1628_1	na uppādenti. Dussanīye dussitabbe dosaṃ uppādetuṃ yutte vatthumhi na dussare dosaṃ	1628	
PA_atk-s05_10a:1628_2	na karonti. Mohanīye mohituṃ yutte vatthumhi na muyhanti mohaṃ na karonti, paññāsampayuttā bhavantīti attho.	1628	
PA_atk-s05_10a:1630	“Iddhiṃ vīmaṃsamānā te, vattanti niccakālikaṃ;	163	
PA_atk-s05_10a:1631	Pathaviṃ te pakampenti, sārambhena durāsadā”.	163	
PA_atk-s05_10a:1632_0	Te mama sissā “ekopi hutvā bahudhā hoti, bahudhāpi hutvā eko hotī”tiādikaṃ iddhivikubbanaṃ	1632	
PA_atk-s05_10a:1632_1	niccakālikaṃ vīmaṃsamānā vattantīti sambandho. Te mama sissā ākāsepi udakepi pathaviṃ	1632	
PA_atk-s05_10a:1632_2	nimminitvā iriyāpathaṃ pakampentīti attho. Sārambhena yugaggāhena kalahakaraṇena	1632	
PA_atk-s05_10a:1632_3	na āsādetabbāti attho.	1632	
PA_atk-s05_10a:1634	“Kīḷamānā ca te sissā, kīḷanti jhānakīḷitaṃ;	163	
PA_atk-s05_10a:1635	Jambuto phalamānenti, mama sissā durāsadā”.	163	
PA_atk-s05_10a:1636_0	Te mama sissā kīḷamānā paṭhamajjhānādikīḷaṃ kīḷanti laḷanti ramantīti attho. Jambuto	1636	
PA_atk-s05_10a:1636_1	phalamānentīti himavantamhi satayojanubbedhajamburukkhato ghaṭappamāṇaṃ jambuphalaṃ	1636	
PA_atk-s05_10a:1636_2	iddhiyā gantvā ānentīti attho.	1636	
PA_atk-s05_10a:1638	“Aññe gacchanti goyānaṃ, aññe pubbavidehakaṃ;	163	
PA_atk-s05_10a:1639	Aññe ca uttarakuruṃ, esanāya durāsadā”.	163	
PA_atk-s05_10a:1640_0	Tesaṃ mama sissānaṃ antare aññe ekacce goyānaṃ aparagoyānaṃ dīpaṃ gacchanti, ekacce	1640	
PA_atk-s05_10a:1640_1	pubbavidehakaṃ dīpaṃ gacchanti, ekacce uttarakuruṃ dīpaṃ gacchanti, te durāsadā etesu	1640	
PA_atk-s05_10a:1640_2	ṭhānesu esanāya gavesanāya paccayapariyesanāya gacchantīti sambandho.	1640	
PA_atk-s05_10a:1642	“Purato pesenti khāriṃ, pacchato ca vajanti te;	164	
PA_atk-s05_10a:1643	Catuvīsasahassehi, chāditaṃ hoti ambaraṃ”.	164	
PA_atk-s05_10a:1644_0	Te mama sissā ākāsena gacchamānā khāriṃ tāpasaparikkhārabharitaṃ kājaṃ purato pesenti	1644	
PA_atk-s05_10a:1644_1	paṭhamaṃ abhimukhañca taṃ pesetvā sayaṃ tassa pacchato gacchantīti attho. Evaṃ gacchamānehi	1644	
PA_atk-s05_10a:1644_2	catuvīsasahassehi tāpasehi ambaraṃ ākāsatalaṃ chāditaṃ paṭicchannaṃ hotīti sambandho.	1644	
PA_atk-s05_10a:1646	“Aggipākī anaggī ca, dantodukkhalikāpi ca;	164	
PA_atk-s05_10a:1647	Asmena koṭṭitā keci, pavattaphalabhojanā”.	164	
PA_atk-s05_10a:1648_0	Tattha keci ekacce mama sissā aggipākī phalāphalapaṇṇādayo pacitvā khādanti, ekacce	1648	
PA_atk-s05_10a:1648_1	anaggī aggīhi apacitvā āmakameva khādanti, ekacce dantikā dantehiyeva tacaṃ uppāṭetvā	1648	
PA_atk-s05_10a:1648_2	khādanti. Ekacce udukkhalikā udukkhalehi koṭṭetvā khādanti. Ekacce asmena koṭṭitā	1648	
PA_atk-s05_10a:1648_3	pāsāṇena koṭṭetvā khādanti. Ekacce sayaṃpatitaphalāhārāti sambandho.	1648	
PA_atk-s05_10a:1650	“Udakorohaṇā keci, sāyaṃ pāto sucīratā;	165	
PA_atk-s05_10a:1651	Toyābhisecanakarā, mama sissā durāsadā”.	165	
PA_atk-s05_10a:1652	Durāsadā mama sissā keci sucīratā suddhikāmā sāyaṃ pāto ca udakorohaṇā udakapavesakāti attho. Keci toyābhisecanakarā udakena attani abhisiñcanakarāti attho.	165	
PA_atk-s05_10a:1654	“Parūḷhakacchanakhalomā, paṅkadantā rajassirā;	165	
PA_atk-s05_10a:1655	Gandhitā sīlagandhena, mama sissā durāsadā”.	165	
PA_atk-s05_10a:1656_0	Tattha te durāsadā mama sissā kacchesu ubhayakacchesu ca hatthapādesu ca parūḷhā	1656	
PA_atk-s05_10a:1656_1	sañjātā, dīghanakhalomāti attho. Khurakammarahitattā amaṇḍitā apasādhitāti adhippāyo.	1656	
PA_atk-s05_10a:1656_2	Paṅkadantāti iṭṭhakacuṇṇakhīrapāsāṇacuṇṇādīhi dhavalamakatattā malaggahitadantāti	1656	
PA_atk-s05_10a:1656_3	attho. Rajassirāti telamakkhanādirahitattā dhūlīhi makkhitasīsāti attho. Gandhitā	1656	
PA_atk-s05_10a:1656_4	sīlagandhenāti jhānasamādhisamāpattīhi sampayuttasīlena samaṅgībhūtattā lokiyasīlagandhena	1656	
PA_atk-s05_10a:1656_5	sabbattha sugandhībhūtāti attho. Mama sissā durāsadāti imehi vuttappakāraguṇehi samannāgatattā	1656	
PA_atk-s05_10a:1656_6	āsādetuṃ ghaṭṭetuṃ asakkuṇeyyā mama sissāti sambandho.	1656	
PA_atk-s05_10a:1658	“Pātova sannipatitvā, jaṭilā uggatāpanā;	165	
PA_atk-s05_10a:1659	Lābhālābhaṃ pakittetvā, gacchanti ambare tadā”.	165	
PA_atk-s05_10a:1660_0	Tattha pātova sannipatitvāti sattamyatthe topaccayo, pātarāsakāleyeva mama santike	1660	
PA_atk-s05_10a:1660_1	rāsibhūtāti attho. Uggatāpanā pākaṭatapā patthaṭatapā jaṭilā jaṭādhārino tāpasā.	1660	
PA_atk-s05_10a:1660_2	Lābhālābhaṃ pakittetvā khuddake ca mahante ca lābhe pākaṭe katvā tadā tasmiṃ kāle	1660	
PA_atk-s05_10a:1660_3	ambare ākāsatale gacchantīti sambandho.	1660	
PA_atk-s05_10a:1661_0	192. Puna tesaṃyeva guṇe pakāsento etesaṃ pakkamantānantiādimāha. Tattha ākāse vā	1661	
PA_atk-s05_10a:1661_1	thale vā pakkamantānaṃ gacchantānaṃ etesaṃ tāpasānaṃ vākacīrajanito mahāsaddo pavattatīti	1661	
PA_atk-s05_10a:1661_2	attho. Muditā honti devatāti evaṃ mahāsaddaṃ pavattetvā gacchantānaṃ ajinacammasaddena	1661	
PA_atk-s05_10a:1661_3	santuṭṭhā “sādhu sādhu, ayyā”ti somanassajātā devatā muditā santuṭṭhā hontīti sambandho.	1661	
PA_atk-s05_10a:1662_0	193. Disodisanti te isayo antalikkhacarā ākāsacārino dakkhiṇādisānudisaṃ pakkamanti	1662	
PA_atk-s05_10a:1662_1	gacchantīti sambandho. Sake balenupatthaddhāti attano sarīrabalena vā jhānabalena	1662	
PA_atk-s05_10a:1662_2	vā samannāgatā yadicchakaṃ yattha yattha gantukāmā, tattha tattheva gacchantīti sambandho.	1662	
PA_atk-s05_10a:1663_0	194. Puna tesamevānubhāvaṃ pakāsento pathavīkampakā etetiādimāha. Tadā ete sabbattha	1663	
PA_atk-s05_10a:1663_1	icchācārā pathavīkampakā medanīsañcalanajātikā nabhacārino ākāsacārino. Uggatejāti	1663	
PA_atk-s05_10a:1663_2	uggatatejā patthaṭatejā duppasahā pasayha abhibhavitvā pavattituṃ asakkuṇeyyāti duppasahā.	1663	
PA_atk-s05_10a:1663_3	Sāgarova akhobhiyāti aññehi akhobhiyo anāluḷito sāgaro iva samuddo viya aññehi akhobhiyā	1663	
PA_atk-s05_10a:1663_4	kampetuṃ asakkuṇeyyā hontīti sambandho.	1663	
PA_atk-s05_10a:1664_0	195. Ṭhānacaṅkamino kecīti tesaṃ mama sissānaṃ antare ekacce isayo ṭhāniriyāpathacaṅkamaniriyāpathasampannā,	1664	
PA_atk-s05_10a:1664_1	ekacce isayo nesajjikā nisajjiriyāpathasampannā, ekacce isayo pavattabhojanā sayaṃpatitapaṇṇāhārā	1664	
PA_atk-s05_10a:1664_2	evarūpehi guṇehi yuttattā durāsadāti sambandho.	1664	
PA_atk-s05_10a:1665_0	196. Te sabbe thomento mettāvihārinotiādimāha. Tattha “aparimāṇesu cakkavāḷesu aparimāṇā	1665	
PA_atk-s05_10a:1665_1	sattā sukhī hontū”tiādinā sinehalakkhaṇāya mettāya pharitvā viharanti, attabhāvaṃ	1665	
PA_atk-s05_10a:1665_2	pavattentīti mettāvihārino ete mama sissāti attho. Sabbe te isayo sabbapāṇinaṃ sabbesaṃ	1665	
PA_atk-s05_10a:1665_3	sattānaṃ hitesī hitagavesakā. Anattukkaṃsakā attānaṃ na ukkaṃsakā amānino kassaci	1665	
PA_atk-s05_10a:1665_4	kañci puggalaṃ na vambhenti nīcaṃ katvā na maññantīti attho.	1665	
PA_atk-s05_10a:1666_0	197. Te mama sissā sīlasamādhisamāpattiguṇayuttattā sīharājā iva acchambhītā nibbhayā,	1666	
PA_atk-s05_10a:1666_1	gajarājā iva hatthirājā viya thāmavā sarīrabalajhānabalasampannā byaggharājā iva,	1666	
PA_atk-s05_10a:1666_2	durāsadā ghaṭṭetumasakkuṇeyyā mama santike āgacchantīti sambandho.	1666	
PA_atk-s05_10a:1667_0	198. Tato attano ānubhāvassa dassanalesena pakāsento vijjādharātiādimāha. Tattha	1667	
PA_atk-s05_10a:1667_1	mantasajjhāyādivijjādharā ca rukkhapabbatādīsu vasantā bhummadevatā ca bhūmaṭṭhathalaṭṭhā	1667	
PA_atk-s05_10a:1667_2	nāgā ca gandhabbadevā ca caṇḍā rakkhasā ca kumbhaṇḍā devā ca dānavā devā ca icchiticchitanimmānasamatthā	1667	
PA_atk-s05_10a:1667_3	garuḷā ca taṃ saraṃ upajīvantīti sambandho, tasmiṃ sare sarassa samīpe vasantīti attho.	1667	
PA_atk-s05_10a:1668	199. Punapi tesaṃyeva attano sissatāpasānaṃ guṇe vaṇṇento te jaṭā khāribharitātiādimāha. Taṃ sabbaṃ uttānatthameva. Khāribhāranti udañcanakamaṇḍaluādikaṃ tāpasaparikkhāraṃ.	166	
PA_atk-s05_10a:1669_0	207. Punapi attano guṇe pakāsento uppāte supine cāpītiādimāha. Tattha brāhmaṇasippesu	1669	
PA_atk-s05_10a:1669_1	nipphattiṃ gatattā nakkhattapāṭhe ca chekattā “imassa rājakumārassa uppannanakkhattaṃ	1669	
PA_atk-s05_10a:1669_2	subhaṃ asubha”nti uppātalakkhaṇe ca supine ca pavattiṃ pucchitena “idaṃ supinaṃ subhaṃ,	1669	
PA_atk-s05_10a:1669_3	idaṃ asubha”nti supinanipphattikathane ca sabbesaṃ itthipurisānaṃ hatthapādalakkhaṇakathane	1669	
PA_atk-s05_10a:1669_4	ca suṭṭhu sikkhito sakalajambudīpe pavattamānaṃ mantapadaṃ lakkhaṇamantakoṭṭhāsaṃ	1669	
PA_atk-s05_10a:1669_5	sabbaṃ ahaṃ tadā mama tāpasakāle dhāremīti sambandho.	1669	
PA_atk-s05_10a:1670_0	208. Attano byākaraṇaṃ buddhaguṇapubbaṅgamaṃ pakāsento anomadassītiādimāha. Tattha	1670	
PA_atk-s05_10a:1670_1	na omakanti anomaṃ. Maṃsacakkhudibbacakkhusamantacakkhudhammacakkhubuddhacakkhūhi	1670	
PA_atk-s05_10a:1670_2	sabbasattānaṃ passanaṃ dassanaṃ nāma, anomaṃ dassanaṃ yassa bhagavato so bhagavā	1670	
PA_atk-s05_10a:1670_3	anomadassī. Bhāgyavantatādīhi kāraṇehi bhagavā lokassa jeṭṭhaseṭṭhattā lokajeṭṭho	1670	
PA_atk-s05_10a:1670_4	usabho nisabho āsabhoti tayo gavajeṭṭhakā. Tattha gavasatajeṭṭhako usabho, gavasahassajeṭṭhako	1670	
PA_atk-s05_10a:1670_5	nisabho, gavasatasahassajeṭṭhako āsabho, narānaṃ āsabho narāsabho paṭividdhasabbadhammo,	1670	
PA_atk-s05_10a:1670_6	sambuddho vivekakāmo ekībhāvaṃ icchanto himavantaṃ himālayapabbataṃ upāgamīti sambandho.	1670	
PA_atk-s05_10a:1671	209. Ajjhogāhetvā himavantanti himavantasamīpaṃ ogāhetvā pavisitvāti attho. Sesaṃ uttānatthameva.	167	
PA_atk-s05_10a:1672_0	210-1. Jalitaṃ jalamānaṃ indīvarapupphaṃ iva, hutāsanaṃ homassa āsanaṃ, ādittaṃ ābhāyutaṃ	1672	
PA_atk-s05_10a:1672_1	aggikkhandhaṃ iva, gagane ākāse jotamānaṃ vijju iva, suṭṭhu phullaṃ sālarājaṃ iva,	1672	
PA_atk-s05_10a:1672_2	nisinnaṃ lokanāyakaṃ addasanti sambandho.	1672	
PA_atk-s05_10a:1673_0	213. Devānaṃ devo devadevo, taṃ devadevaṃ disvāna tassa lakkhaṇaṃ dvattiṃsamahāpurisalakkhaṇasañjānanakāraṇaṃ.	1673	
PA_atk-s05_10a:1673_1	“Buddho nu kho na vā buddho”ti upadhārayiṃ vicāresiṃ. Cakkhumaṃ pañcahi cakkhūhi	1673	
PA_atk-s05_10a:1673_2	cakkhumantaṃ jinaṃ kena kāraṇena passāmīti sambandho.	1673	
PA_atk-s05_10a:1674_0	214. Caraṇuttame uttamapādatale sahassārāni cakkalakkhaṇāni dissanti, ahaṃ tassa	1674	
PA_atk-s05_10a:1674_1	bhagavato tāni lakkhaṇāni disvā tathāgate niṭṭhaṃ gacchiṃ sanniṭṭhānaṃ agamāsi, nissandeho	1674	
PA_atk-s05_10a:1674_2	āsinti attho. Sesaṃ uttānatthameva.	1674	
PA_atk-s05_10a:1675_0	218. Sayambhū sayameva bhūtā. Amitodaya amitānaṃ aparimāṇānaṃ guṇānaṃ udaya uṭṭhānaṭṭhāna,	1675	
PA_atk-s05_10a:1675_1	idaṃ padadvayaṃ ālapanameva. Imaṃ lokaṃ imaṃ sattalokaṃ saṃ suṭṭhu uddharasi saṃsārato	1675	
PA_atk-s05_10a:1675_2	uddharitvā nibbānathalaṃ pāpesīti attho. Te sabbe sattā tava dassanaṃ āgamma āgantvā	1675	
PA_atk-s05_10a:1675_3	kaṅkhāsotaṃ vicikicchāmahoghaṃ taranti atikkamantīti sambandho.	1675	
PA_atk-s05_10a:1676_0	219. Bhagavantaṃ thomento tāpaso tuvaṃ satthātiādimāha. Tattha, bhante, sabbaññu	1676	
PA_atk-s05_10a:1676_1	tuvaṃ sadevakassa lokassa satthā ācariyo uttamaṭṭhena tvameva ketu ucco, sakalaloke	1676	
PA_atk-s05_10a:1676_2	pakāsanaṭṭhena tvameva dhajo, lokattaye uggatattā tvameva yūpo ussāpitathambhasadiso,	1676	
PA_atk-s05_10a:1676_3	pāṇinaṃ sabbasattānaṃ tvameva parāyaṇo uttamagamanīyaṭṭhānaṃ tvameva patiṭṭhā patiṭṭhaṭṭhānaṃ	1676	
PA_atk-s05_10a:1676_4	lokassa mohandhakāravidhamanato tvameva dīpo telapadīpo viya, dvipaduttamo dvipadānaṃ	1676	
PA_atk-s05_10a:1676_5	devabrahmamanussānaṃ uttamo seṭṭhoti sambandho.	1676	
PA_atk-s05_10a:1677_0	220. Puna bhagavantaṃyeva thomento sakkā samudde udakantiādimāha. Tattha caturāsītiyojanasahassagambhīre	1677	
PA_atk-s05_10a:1677_1	samudde udakaṃ āḷhakena pametuṃ minituṃ sakkā bhaveyya, bhante, sabbaññu tava ñāṇaṃ	1677	
PA_atk-s05_10a:1677_2	“ettakaṃ pamāṇa”nti pametave minituṃ na tveva sakkāti attho.	1677	
PA_atk-s05_10a:1678	221. Tulamaṇḍale tulapañjare ṭhapetvā pathaviṃ medaniṃ dhāretuṃ sakkā, bhante, sabbaññu tava ñāṇaṃ dhāretuṃ na tu eva sakkāti sambandho.	167	
PA_atk-s05_10a:1679	222. Bhante, sabbaññu ākāso sakalantalikkhaṃ rajjuyā vā aṅgulena vā minituṃ sakkā bhaveyya, tava pana ñāṇaṃ ñāṇākāsaṃ na tu eva pametave minituṃ sakkāti attho.	167	
PA_atk-s05_10a:1680_0	223. Mahāsamudde udakanti caturāsītiyojanasahassagambhīre sāgare akhilaṃ udakañca,	1680	
PA_atk-s05_10a:1680_1	catunahutādhikadviyojanasatasahassabahalaṃ akhilaṃ pathaviñca jahe jaheyya atikkameyya	1680	
PA_atk-s05_10a:1680_2	samaṃ kareyya buddhassa ñāṇaṃ upādāya gahetvā tuleyya samaṃ kareyya. Upamāto upamāvasena	1680	
PA_atk-s05_10a:1680_3	na yujjare na yojeyyuṃ. Ñāṇameva adhikanti attho.	1680	
PA_atk-s05_10a:1681_0	224. Cakkhuma pañcahi cakkhūhi cakkhumanta, ālapanametaṃ. Saha devehi pavattassa	1681	
PA_atk-s05_10a:1681_1	lokassa, bhummatthe sāmivacanaṃ. Sadevake lokasmiṃ antare yesaṃ yattakānaṃ sattānaṃ	1681	
PA_atk-s05_10a:1681_2	cittaṃ pavattati. Ete tattakā sacittakā sattā tava ñāṇamhi antojālagatā ñāṇajālasmiṃ	1681	
PA_atk-s05_10a:1681_3	anto paviṭṭhāti sambandho, ñāṇajālena sabbasatte passasīti attho.	1681	
PA_atk-s05_10a:1682_0	225. Bhante, sabbaññu sabbadhammajānanaka, tvaṃ yena ñāṇena catumaggasampayuttena	1682	
PA_atk-s05_10a:1682_1	sakalaṃ uttamaṃ bodhiṃ nibbānaṃ patto adhigato asi bhavasi, tena ñāṇena paratitthiye	1682	
PA_atk-s05_10a:1682_2	aññatitthiye maddasī abhibhavasīti sambandho.	1682	
PA_atk-s05_10a:1683_0	226. Tena tāpasena thomitākāraṃ pakāsentā dhammasaṅgāhakā therā imā gāthā thavitvānāti	1683	
PA_atk-s05_10a:1683_1	āhaṃsu. Tattha imā gāthāti ettakāhi gāthāhi thavitvāna thomanaṃ katvāna nāmena suruci	1683	
PA_atk-s05_10a:1683_2	nāma tāpaso sesaṭṭhakathāsu pana “saradamāṇavo”ti āgato. So aṭṭhakathānayato pāṭhoyeva	1683	
PA_atk-s05_10a:1683_3	pamāṇaṃ, atha vā sundarā ruci ajjhāsayo nibbānālayo assāti suruci. Sarati gacchati	1683	
PA_atk-s05_10a:1683_4	indriyadamanāya pavattatīti sarado, iti dvayampi tasseva nāmaṃ. So surucitāpaso ajinacammaṃ	1683	
PA_atk-s05_10a:1683_5	pattharitvāna pathaviyaṃ nisīdi, accāsannādayo cha nisajjadose vajjetvā sarado nisīdīti attho.	1683	
PA_atk-s05_10a:1684_0	227. Tattha nisinno tāpaso tassa bhagavato ñāṇameva thomento cullāsītisahassānītiādimāha.	1684	
PA_atk-s05_10a:1684_1	Tattha cullāsītisahassānīti caturāsītisahassāni, girirājā merupabbatarājā, mahaṇṇave	1684	
PA_atk-s05_10a:1684_2	sāgare ajjhogāḷho adhiogāḷho paviṭṭho, tāvadeva tattakāni caturāsītisahassāni accuggato	1684	
PA_atk-s05_10a:1684_3	atiuggato idāni pavuccatīti sambandho.	1684	
PA_atk-s05_10a:1685	228. Tāva accuggato tathā atiuggato neru, so mahāneru āyato uccato ca vitthārato ca evaṃ mahanto nerurājā koṭisatasahassiyo saṅkhāṇubhedena cuṇṇito cuṇṇavicuṇṇaṃ kato asi.	168	
PA_atk-s05_10a:1686_0	229. Bhante, sabbaññu tava ñāṇaṃ lakkhe ṭhapiyamānamhi ñāṇe sataṃ vā sahassaṃ vā	1686	
PA_atk-s05_10a:1686_1	satasahassaṃ vā ekekaṃ binduṃ katvā ṭhapite tadeva mahānerussa cuṇṇaṃ khayaṃ gaccheyya,	1686	
PA_atk-s05_10a:1686_2	tava ñāṇaṃ pametave pamāṇaṃ kātuṃ eva na sakkāti sambandho.	1686	
PA_atk-s05_10a:1687_0	230. Sukhumacchikena sukhumacchiddena jālena yo sakalamahāsamudde udakaṃ parikkhipe	1687	
PA_atk-s05_10a:1687_1	samantato parikkhaṃ kareyya, evaṃ parikkhite ye keci pāṇā udake jātā sabbe te antojālagatā	1687	
PA_atk-s05_10a:1687_2	siyuṃ bhaveyyunti attho.	1687	
PA_atk-s05_10a:1688_0	231. Tamupameyyaṃ dassento tatheva hītiādimāha. Tattha yathā udajā pāṇā antojālagatā	1688	
PA_atk-s05_10a:1688_1	honti, tatheva mahāvīra mahābodhiadhigamāya vīriyakara. Ye keci puthu anekā titthiyā	1688	
PA_atk-s05_10a:1688_2	micchā titthakarā diṭṭhigahanapakkhandā diṭṭhisaṅkhātagahanaṃ paviṭṭhā parāmāsena	1688	
PA_atk-s05_10a:1688_3	sabhāvato parato āmasanalakkhaṇāya diṭṭhiyā mohitā pihitā santi.	1688	
PA_atk-s05_10a:1689_0	232. Tava suddhena nikkilesena ñāṇena anāvaraṇadassinā sabbadhammānaṃ āvaraṇarahitadassanasīlena	1689	
PA_atk-s05_10a:1689_1	ete sabbe titthiyā antojālagatā ñāṇajālassanto pavesitā vā tathevāti sambandho. Ñāṇaṃ	1689	
PA_atk-s05_10a:1689_2	te nātivattareti tava ñāṇaṃ te titthiyā nātikkamantīti attho.	1689	
PA_atk-s05_10a:1690_0	233. Evaṃ vuttathomanāvasāne bhagavato attano byākaraṇārabbhaṃ dassetuṃ bhagavā tamhi	1690	
PA_atk-s05_10a:1690_1	samayetiādimāha. Tattha yasmiṃ samaye tāpaso bhagavantaṃ thomesi, tasmiṃ thomanāya	1690	
PA_atk-s05_10a:1690_2	pariyosānakāle saṅkhyātikkantaparivāratāya mahāyaso anomadassī bhagavā kilesamārādīnaṃ	1690	
PA_atk-s05_10a:1690_3	jitattā jino. Samādhimhā appitasamādhito vuṭṭhahitvā sakalajambudīpaṃ dibbacakkhunā	1690	
PA_atk-s05_10a:1690_4	olokesīti sambandho.	1690	
PA_atk-s05_10a:1691_0	234-5. Tassa anomadassissa bhagavato munino monasaṅkhātena ñāṇena samannāgatassa	1691	
PA_atk-s05_10a:1691_1	nisabho nāma sāvako santacittehi vūpasantakilesamānasehi tādīhi iṭṭhāniṭṭhesu akampiyasabhāvattā,	1691	
PA_atk-s05_10a:1691_2	tādibhi khīṇāsavehi suddhehi parisuddhakāyakammādiyuttehi chaḷabhiññehi tādīhi aṭṭhahi	1691	
PA_atk-s05_10a:1691_3	lokadhammehi akampanasabhāvehi satasahassehi parivuto buddhassa cittaṃ, aññāya jānitvā	1691	
PA_atk-s05_10a:1691_4	lokanāyakaṃ upesi, tāvadeva samīpaṃ agamāsīti sambandho.	1691	
PA_atk-s05_10a:1692_0	236. Te tathā āgatā samānā tattha bhagavato samīpe. Antalikkhe ākāse ṭhitā bhagavantaṃ	1692	
PA_atk-s05_10a:1692_1	padakkhiṇaṃ akaṃsu. Te sabbe pañjalikā namassamānā ākāsato buddhassa santike otaruṃ	1692	
PA_atk-s05_10a:1692_2	orohiṃsūti sambandho.	1692	
PA_atk-s05_10a:1693	237. Puna byākaraṇadānassa pubbabhāgakāraṇaṃ pakāsento sitaṃ pātukarītiādimāha. Taṃ sabbaṃ uttānatthameva.	169	
PA_atk-s05_10a:1694_0	241. Yo maṃ pupphenāti yo tāpaso mayi cittaṃ pasādetvā anekapupphena maṃ pūjesi,	1694	
PA_atk-s05_10a:1694_1	ñāṇañca me anu punappunaṃ thavi thomesi, tamahanti taṃ tāpasaṃ ahaṃ kittayissāmi	1694	
PA_atk-s05_10a:1694_2	pākaṭaṃ karissāmi, mama bhāsato bhāsantassa vacanaṃ suṇotha savanavisayaṃ karotha manasi karotha.	1694	
PA_atk-s05_10a:1695_0	250. Pacchime bhavasampatteti byākaraṇaṃ dadamāno bhagavā āha. Tattha pacchime pariyosānabhūte	1695	
PA_atk-s05_10a:1695_1	bhave sampatte sati. Manussattaṃ manussajātiṃ gamissati, manussaloke uppajjissatīti	1695	
PA_atk-s05_10a:1695_2	attho. Rūpasāradhanasāravayasārakulasārabhogasārapuññasārādīhi sārehi sāravantatāya	1695	
PA_atk-s05_10a:1695_3	sārī nāma brāhmaṇī kucchinā dhārayissati.	1695	
PA_atk-s05_10a:1696_0	253. Byākaraṇamūlamārabhi aparimeyye ito kappeti. Ettha dvinnaṃ aggasāvakānaṃ ekaṃ	1696	
PA_atk-s05_10a:1696_1	asaṅkhyeyyaṃ kappasatasahassañca pāramī pūritā, tathāpi gāthābandhasukhatthaṃ antarakappāni	1696	
PA_atk-s05_10a:1696_2	upādāya evaṃ vuttanti daṭṭhabbaṃ.	1696	
PA_atk-s05_10a:1697_0	254. “Sāriputtoti nāmena, hessati aggasāvako”ti byākaraṇamadāsi, byākaraṇaṃ datvā	1697	
PA_atk-s05_10a:1697_1	taṃ thomento so bhagavā ayaṃ bhāgīrathītiādimāha. Gaṅgā, yamunā, sarabhū, mahī, aciravatīti	1697	
PA_atk-s05_10a:1697_2	imāsaṃ pañcannaṃ gaṅgānaṃ antare ayaṃ bhāgīrathī nāma paṭhamamahāgaṅgā himavantā	1697	
PA_atk-s05_10a:1697_3	pabhāvitā himavantato āgatā anotattadahato pabhavā, mahodadhiṃ mahāudakakkhandhaṃ	1697	
PA_atk-s05_10a:1697_4	appayanti pāpuṇanti, mahāsamuddaṃ mahāsāgaraṃ appeti upagacchati yathā, tathā eva	1697	
PA_atk-s05_10a:1697_5	ayaṃ sāriputto sake tīsu visārado attano kule pavattamānesu tīsu vedesu visārado	1697	
PA_atk-s05_10a:1697_6	apakkhalitañāṇo patthaṭañāṇo. Paññāya pāramiṃ gantvā attano sāvakañāṇassa pariyosānaṃ	1697	
PA_atk-s05_10a:1697_7	gantvā, pāṇine sabbasatte tappayissati santappessati suhittabhāvaṃ karissatīti attho.	1697	
PA_atk-s05_10a:1698_0	257. Himavantamupādāyāti himālayapabbataṃ ādiṃ katvā mahodadhiṃ mahāsamuddaṃ udakabhāraṃ	1698	
PA_atk-s05_10a:1698_1	sāgaraṃ pariyosānaṃ katvā etthantare etesaṃ dvinnaṃ pabbatasāgarānaṃ majjhe yaṃ pulinaṃ	1698	
PA_atk-s05_10a:1698_2	yattakā vālukarāsi atthi, gaṇanāto gaṇanavasena asaṅkhiyaṃ saṅkhyātikkantaṃ.	1698	
PA_atk-s05_10a:1699_0	258. Tampi sakkā asesenāti taṃ pulinampi nisesena saṅkhātuṃ sakkā sakkuṇeyya bhaveyya,	1699	
PA_atk-s05_10a:1699_1	sā gaṇanā yathā hotīti sambandho. Tathā sāriputtassa paññāya anto pariyosānaṃ na	1699	
PA_atk-s05_10a:1699_2	tveva bhavissatīti attho.	1699	
PA_atk-s05_10a:1700	259. Lakkhe…pe… bhavissatīti lakkhe ñāṇalakkhe ñāṇassa ekasmiṃ kale ṭhapiyamānamhi ṭhapite sati gaṅgāya vālukā khīye parikkhayaṃ gaccheyyāti attho.	170	
PA_atk-s05_10a:1701_0	260. Mahāsamuddeti caturāsītiyojanasahassagambhīre catumahāsāgare ūmiyo gāvutādibhedā	1701	
PA_atk-s05_10a:1701_1	taraṅgarāsayo gaṇanāto asaṅkhiyā saṅkhyāvirahitā yathā honti, tatheva sāriputtassa	1701	
PA_atk-s05_10a:1701_2	paññāya anto pariyosānaṃ na hessati na bhavissatīti sambandho.	1701	
PA_atk-s05_10a:1702_0	261. So evaṃ paññavā sāriputto gotamagottattā gotamaṃ sakyakule jeṭṭhakaṃ sakyapuṅgavaṃ	1702	
PA_atk-s05_10a:1702_1	sambuddhaṃ ārādhayitvā vattapaṭipattisīlācārādīhi cittārādhanaṃ katvā paññāya sāvakañāṇassa	1702	
PA_atk-s05_10a:1702_2	pāramiṃ pariyosānaṃ gantvā tassa bhagavato aggasāvako hessatīti sambandho.	1702	
PA_atk-s05_10a:1703_0	262. So evaṃ aggasāvakaṭṭhānaṃ patto sakyaputtena bhagavatā iṭṭhāniṭṭhesu akampiyasabhāvena	1703	
PA_atk-s05_10a:1703_1	pavattitaṃ pākaṭaṃ kataṃ dhammacakkaṃ saddhammaṃ anuvattessati avinassamānaṃ dhāressati.	1703	
PA_atk-s05_10a:1703_2	Dhammavuṭṭhiyo dhammadesanāsaṅkhātā vuṭṭhiyo vassento desento pakāsento vivaranto	1703	
PA_atk-s05_10a:1703_3	vibhajanto uttānīkaronto pavattissatīti attho.	1703	
PA_atk-s05_10a:1704_0	263. Gotamo sakyapuṅgavo bhagavā etaṃ sabbaṃ abhiññāya visesena ñāṇena jānitvā bhikkhusaṅghe	1704	
PA_atk-s05_10a:1704_1	ariyapuggalamajjhe nisīditvā aggaṭṭhāne sakalapaññādiguṇagaṇābhirame uccaṭṭhāne ṭhapessatīti sambandho.	1704	
PA_atk-s05_10a:1705_0	264. Evaṃ so laddhabyākaraṇo somanassappatto pītisomanassavasena udānaṃ udānento	1705	
PA_atk-s05_10a:1705_1	aho me sukataṃ kammantiādimāha. Tattha ahoti vimhayatthe nipāto. Anomadassissa bhagavato	1705	
PA_atk-s05_10a:1705_2	satthuno garuno sukataṃ suṭṭhu kataṃ saddahitvā kataṃ kammaṃ puññakoṭṭhāsaṃ aho vimhayaṃ	1705	
PA_atk-s05_10a:1705_3	acinteyyānubhāvanti attho. Yassa bhagavato ahaṃ kāraṃ puññasambhāraṃ katvā sabbattha	1705	
PA_atk-s05_10a:1705_4	sakalaguṇagaṇe pāramiṃ pariyosānaṃ gato paramaṃ koṭiṃ sampatto, so bhagavā aho vimhayoti sambandho.	1705	
PA_atk-s05_10a:1706_0	265. Aparimeyyeti saṅkhyātikkantakālasmiṃ kataṃ kusalakammaṃ, me mayhaṃ idha imasmiṃ	1706	
PA_atk-s05_10a:1706_1	pacchimattabhāve phalaṃ vipākaṃ dassesi. Sumutto suṭṭhu vimutto chekena dhanuggahena	1706	
PA_atk-s05_10a:1706_2	khitto saravego iva ahaṃ tena puññaphalena kilese jhāpayiṃ jhāpesinti attho.	1706	
PA_atk-s05_10a:1707_0	266. Attano eva vīriyaṃ pakāsento asaṅkhatantiādimāha. Tattha asaṅkhatanti na saṅkhataṃ,	1707	
PA_atk-s05_10a:1707_1	paccayehi samāgamma na katanti attho. Taṃ asaṅkhataṃ nibbānaṃ kilesakālussiyābhāvena	1707	
PA_atk-s05_10a:1707_2	acalaṃ katasambhārānaṃ patiṭṭhaṭṭhena padaṃ gavesanto pariyesanto sabbe titthiye	1707	
PA_atk-s05_10a:1707_3	sakale titthakare diṭṭhuppādake puggale vicinaṃ upaparikkhanto esāhaṃ eso ahaṃ bhave	1707	
PA_atk-s05_10a:1707_4	kāmabhavādike bhave saṃsariṃ paribbhaminti sambandho.	1707	
PA_atk-s05_10a:1708_0	267-8. Attano adhippāyaṃ pakāsento yathāpi byādhito posotiādimāha. Tattha byādhitoti	1708	
PA_atk-s05_10a:1708_1	byādhinā pīḷito poso puriso osadhaṃ pariyeseyya yathā, tathā ahaṃ asaṅkhataṃ amataṃ	1708	
PA_atk-s05_10a:1708_2	padaṃ nibbānaṃ gavesanto abbokiṇṇaṃ avicchinnaṃ nirantaraṃ, pañcasataṃ jātipañcasatesu	1708	
PA_atk-s05_10a:1708_3	attabhāvesu isipabbajjaṃ pabbajinti sambandho.	1708	
PA_atk-s05_10a:1709	271. Kutitthe sañcariṃ ahanti lāmake titthe gamanamagge ahaṃ sañcariṃ.	170	
PA_atk-s05_10a:1710_0	272. Sāratthiko poso sāragavesī puriso. Kadaliṃ chetvāna phālayeti kadalikkhandhaṃ	1710	
PA_atk-s05_10a:1710_1	chetvā dvedhā phāleyya. Na tattha sāraṃ vindeyyāti phāletvā ca pana tattha kadalikkhandhe	1710	
PA_atk-s05_10a:1710_2	sāraṃ na vindeyya na labheyya, so puriso sārena rittako tucchoti sambandho.	1710	
PA_atk-s05_10a:1711	273. Yathā kadalikkhandho sārena ritto tuccho, tatheva tathā eva loke titthiyā nānādiṭṭhigatikā bahujjanā asaṅkhatena nibbānena rittā tucchāti sambandho. Seti nipātamattaṃ.	171	
PA_atk-s05_10a:1712_0	274. Pacchimabhave pariyosānajātiyaṃ brahmabandhu brāhmaṇakule jāto ahaṃ ahosinti	1712	
PA_atk-s05_10a:1712_1	attho. Mahābhogaṃ chaḍḍetvānāti mahantaṃ bhogakkhandhaṃ kheḷapiṇḍaṃ iva chaḍḍetvā,	1712	
PA_atk-s05_10a:1712_2	anagāriyaṃ kasivāṇijjādikammavirahitaṃ tāpasapabbajjaṃ pabbajiṃ paṭipajjinti attho.	1712	
PA_atk-s05_10a:1713	Paṭhamabhāṇavāravaṇṇanā samattā.	171	
PA_atk-s05_10a:1714_0	275-7. Ajjhāyako…pe… muniṃ mone samāhitanti monaṃ vuccati ñāṇaṃ, tena monena samannāgato	1714	
PA_atk-s05_10a:1714_1	muni, tasmiṃ mone sammā āhitaṃ ṭhapitaṃ samāhitaṃ cittanti attho. Āgusaṅkhātaṃ pāpaṃ	1714	
PA_atk-s05_10a:1714_2	na karotīti nāgo, assajitthero, taṃ mahānāgaṃ suṭṭhu phullaṃ vikasitapadumaṃ yathā	1714	
PA_atk-s05_10a:1714_3	virocamānanti attho.	1714	
PA_atk-s05_10a:1715	278-281. Disvā me…pe… pucchituṃ amataṃ padanti uttānatthameva.	171	
PA_atk-s05_10a:1716	282. Vīthintareti vīthiantare anuppattaṃ sampattaṃ upagataṃ taṃ theraṃ upagantvāna samīpaṃ gantvā ahaṃ pucchinti sambandho.	171	
PA_atk-s05_10a:1717_0	284. Kīdisaṃ te mahāvīrāti sakaladhitipurisasāsane arahantānamantare paṭhamaṃ dhammacakkapavattane,	1717	
PA_atk-s05_10a:1717_1	arahattappattamahāvīra, anujātaparivārabahulatāya mahāyasa te tava buddhassa kīdisaṃ	1717	
PA_atk-s05_10a:1717_2	sāsanaṃ dhammaṃ dhammadesanāsaṅkhātaṃ sāsananti sambandho. So bhadramukha, me mayhaṃ	1717	
PA_atk-s05_10a:1717_3	sādhu bhaddakaṃ sāsanaṃ kathayassu kathehīti attho.	1717	
PA_atk-s05_10a:1718_0	285. Tato kathitākāraṃ dassento so me puṭṭhotiādimāha. Tattha soti assajitthero,	1718	
PA_atk-s05_10a:1718_1	me mayā puṭṭho “sāsanaṃ kīdisa”nti kathito sabbaṃ kathaṃ kathesi. Sabbaṃ sāsanaṃ	1718	
PA_atk-s05_10a:1718_2	satthagambhīratāya gambhīraṃ desanādhammapaṭivedhagambhīratāya gambhīraṃ paramatthasaccavibhāvitādivasena	1718	
PA_atk-s05_10a:1718_3	nipuṇaṃ padaṃ nibbānaṃ taṇhāsallassa hantāraṃ vināsakaraṃ sabbassa saṃsāradukkhassa	1718	
PA_atk-s05_10a:1718_4	apanudanaṃ khepanakaraṃ dhammanti sambandho.	1718	
PA_atk-s05_10a:1719_0	286. Tena kathitākāraṃ dassento ye dhammātiādimāha. Hetuppabhavā hetuto kāraṇato	1719	
PA_atk-s05_10a:1719_1	uppannā jātā bhūtā sañjātā nibbattā abhinibbattā, ye dhammā ye sappaccayā sabhāvadhammā	1719	
PA_atk-s05_10a:1719_2	santi saṃvijjanti upalabhantīti sambandho. Tesaṃ dhammānaṃ hetuṃ kāraṇaṃ tathāgato	1719	
PA_atk-s05_10a:1719_3	āha kathesi. Tesañca yo nirodhoti tesaṃ hetudhammānaṃ yo nirodho nirujjhanasabhāvo,	1719	
PA_atk-s05_10a:1719_4	evaṃvādī mahāsamaṇoti sīlasamādhipaññādiguṇaparivāramahantatāya samitapāpattā viddhaṃsitapāpattā	1719	
PA_atk-s05_10a:1719_5	ca mahāsamaṇo bhagavā evaṃvādī hetuvūpasamanādivadanasīlo kathetāti attho.	1719	
PA_atk-s05_10a:1720	287. Tato vuttadhammaṃ sutvā attanā paccakkhakatappakāraṃ dassento sohantiādimāha. Taṃ uttānameva.	172	
PA_atk-s05_10a:1721_0	289. Eseva dhammo yaditāvadevāti sacepi ito uttariṃ natthi, ettakameva idaṃ sotāpattiphalameva	1721	
PA_atk-s05_10a:1721_1	pattabbaṃ. Tathā eso eva dhammoti attho. Paccabyatha paṭividdhatha tumhe asokaṃ padaṃ	1721	
PA_atk-s05_10a:1721_2	nibbānaṃ. Amhehi nāma idaṃ padaṃ bahukehi kappanahutehi adiṭṭhameva abbhatītaṃ.	1721	
PA_atk-s05_10a:1722_0	290. Yvāhaṃ dhammaṃ gavesantoti yo ahaṃ dhammaṃ santipadaṃ gavesanto pariyesanto	1722	
PA_atk-s05_10a:1722_1	kutitthe kucchitatitthe ninditabbatitthe sañcariṃ paribbhaminti attho. So me attho	1722	
PA_atk-s05_10a:1722_2	anuppattoti so pariyesitabbo attho mayā anuppatto sampatto, idāni pana me mayhaṃ	1722	
PA_atk-s05_10a:1722_3	nappamajjituṃ appamādena bhavituṃ kāloti attho.	1722	
PA_atk-s05_10a:1723	291. Ahaṃ assajinā therena tosito katasomanasso, acalaṃ niccalaṃ nibbānapadaṃ, patvāna pāpuṇitvā sahāyakaṃ kolitamāṇavaṃ gavesanto pariyesanto assamapadaṃ agamāsinti attho.	172	
PA_atk-s05_10a:1724_0	292. Dūratova mamaṃ disvāti assamapadato dūratova āgacchantaṃ mamaṃ disvā susikkhito	1724	
PA_atk-s05_10a:1724_1	me mama sahāyo ṭhānanisajjādiiriyāpathehi sampanno samaṅgībhūto idaṃ upari vuccamānavacanaṃ	1724	
PA_atk-s05_10a:1724_2	abravi kathesīti attho.	1724	
PA_atk-s05_10a:1725_0	293. Bho sahāya, pasannamukhanettāsi pasannehi sobhanehi daddallamānehi mukhanettehi	1725	
PA_atk-s05_10a:1725_1	samannāgato asi. Munibhāvo iva te dissati paññāyati. Itthambhūto tvaṃ amatādhigato	1725	
PA_atk-s05_10a:1725_2	amataṃ nibbānaṃ adhigato asi, kacci accutaṃ nibbānapadaṃ adhigato adhigacchīti pucchāmīti attho.	1725	
PA_atk-s05_10a:1726_0	294. Subhānurūpo āyāsīti subhassa pasannavaṇṇassa anurūpo hutvā āyāsi āgacchasi.	1726	
PA_atk-s05_10a:1726_1	Āneñjakārito viyāti tomarādīhi kārito āneñjo hatthī viya dantova tīhi māsehi susikkhito	1726	
PA_atk-s05_10a:1726_2	iva bāhitapāpattā, brāhmaṇa dantadamatho sikkhitasikkho nibbānapade upasanto asīti pucchi.	1726	
PA_atk-s05_10a:1727	295. Tena puṭṭho amataṃ mayātiādimāha. Taṃ uttānatthameva.	172	
PA_atk-s05_10a:1728_0	299. Apariyositasaṅkappoti “anāgate ekassa buddhassa aggasāvako bhaveyya”nti patthitapatthanāya	1728	
PA_atk-s05_10a:1728_1	koṭiṃ appattasaṅkappoti attho. Kutitthe agantabbamagge ahaṃ sañcariṃ paribbhamiṃ.	1728	
PA_atk-s05_10a:1728_2	Bhante gotama, lokajeṭṭha tava dassanaṃ āgamma patvā, mama saṅkappo mayhaṃ patthanā	1728	
PA_atk-s05_10a:1728_3	pūrito arahattamaggādhigamena sāvakapāramīñāṇassa pāpuṇanena paripuṇṇoti adhippāyo.	1728	
PA_atk-s05_10a:1729_0	300. Pathaviyaṃ patiṭṭhāyāti pathaviyaṃ nibbattā samaye hemantakāle pupphanti vikasanti,	1729	
PA_atk-s05_10a:1729_1	dibbagandhā sugandhā suṭṭhu pavanti pavāyanti, sabbapāṇinaṃ sabbe devamanusse tosenti	1729	
PA_atk-s05_10a:1729_2	somanassayutte karonti yathā.	1729	
PA_atk-s05_10a:1730_0	301. Tathevāhaṃ mahāvīrāti mahāvīriyavantasakyakulapasutamahāparivāra te tava sāsane	1730	
PA_atk-s05_10a:1730_1	patiṭṭhāya ahaṃ patiṭṭhahitvā pupphituṃ arahattamaggañāṇena vikasituṃ samayaṃ kālaṃ	1730	
PA_atk-s05_10a:1730_2	esāmi gavesāmi tathevāti sambandho.	1730	
PA_atk-s05_10a:1731_0	302. Vimuttipupphanti sabbakilesehi vimuccanato vimocanato vā vimutti arahattaphalavimuttisaṅkhātaṃ	1731	
PA_atk-s05_10a:1731_1	pupphaṃ esanto gavesento, tañca kho bhavasaṃsāramocanaṃ kāmabhavādibhavesu saṃsaraṇaṃ	1731	
PA_atk-s05_10a:1731_2	gamanaṃ bhavasaṃsāraṃ, tato mocanaṃ bhavasaṃsāramocanaṃ. Vimuttipupphalābhenāti vimuccanaṃ	1731	
PA_atk-s05_10a:1731_3	vimuccanti vā katasambhārā etāyāti vimutti, aggaphalaṃ. Pupphanti vikasanti veneyyā	1731	
PA_atk-s05_10a:1731_4	etenāti pupphaṃ. Vimutti eva pupphaṃ vimuttipupphaṃ. Labhanaṃ lābho, vimuttipupphassa	1731	
PA_atk-s05_10a:1731_5	lābho vimuttipupphalābho. Tena vimuttipupphalābhena adhigamanena sabbapāṇinaṃ sabbasatte	1731	
PA_atk-s05_10a:1731_6	tosemi somanassaṃ pāpemīti attho.	1731	
PA_atk-s05_10a:1732_0	303. “Yāvatā buddhakhettamhī”tiādīsu cakkhuma pañcahi cakkhūhi cakkhumanta yattake	1732	
PA_atk-s05_10a:1732_1	ṭhāne ratanasuttādīnaṃ parittānaṃ āṇā ānubhāvo pavattati, tattake satasahassakoṭicakkavāḷasaṅkhāte	1732	
PA_atk-s05_10a:1732_2	buddhakhette ṭhapetvāna mahāmuniṃ sammāsambuddhaṃ vajjetvā avasesesu sattesu añño	1732	
PA_atk-s05_10a:1732_3	koci tava puttassa tuyhaṃ puttena mayā paññāya sadiso samo natthīti sambandho. Sesaṃ uttānameva.	1732	
PA_atk-s05_10a:1733_0	308. Paṭipannāti catumaggasamaṅgino ca phalaṭṭhā arahattaphale ṭhitā ca sekhā phalasamaṅgino	1733	
PA_atk-s05_10a:1733_1	heṭṭhimehi tīhi phalehi samannāgatā ca ete aṭṭha ariyabhikkhū, uttamatthaṃ nibbānaṃ	1733	
PA_atk-s05_10a:1733_2	āsīsakā gavesakā, taṃ paññavantaṃ parivārenti sadā sabbakālaṃ sevanti bhajanti payirupāsantīti attho.	1733	
PA_atk-s05_10a:1734	310. Kāyavedanācittadhammānupassanāsaṅkhātānaṃ catunnaṃ satipaṭṭhānānaṃ kusalā chekā satisambojjhaṅgādīnaṃ sattannaṃ sambojjhaṅgānaṃ bhāvanāyavaḍḍhanāya ratā allīnā.	173	
PA_atk-s05_10a:1736	. Uḷurājāva tārakarājā iva ca sobhasi.	173	
PA_atk-s05_10a:1737_0	315. Rukkhapabbataratanasattādayo dhāretīti dharaṇī, dharaṇiyaṃ ruhā sañjātā vaḍḍhitā	1737	
PA_atk-s05_10a:1737_1	cāti dharaṇīruhā rukkhā. Pathaviyaṃ patiṭṭhāya ruhanti vaḍḍhanti vuddhiṃ virūḷhiṃ	1737	
PA_atk-s05_10a:1737_2	āpajjanti. Vepullataṃ vipulabhāvaṃ paripūrabhāvaṃ pāpuṇanti, te rukkhā kamena phalaṃ	1737	
PA_atk-s05_10a:1737_3	dassayanti phaladhārino honti.	1737	
PA_atk-s05_10a:1738_0	317-9. Punapi bhagavantameva thomento sindhu sarassatītiādimāha. Tattha sindhuvādi	1738	
PA_atk-s05_10a:1738_1	nāma gaṅgā ca sarassatī nāma gaṅgā ca nandiyagaṅgā ca candabhāgāgaṅgā ca gaṅgā nāma	1738	
PA_atk-s05_10a:1738_2	gaṅgā ca yamunā nāma gaṅgā ca sarabhū nāma gaṅgā ca mahī nāma gaṅgā ca. Sandamānānaṃ	1738	
PA_atk-s05_10a:1738_3	gacchantīnaṃ etāsaṃ gaṅgānaṃ sāgarova samuddo eva sampaṭicchati paṭiggaṇhāti dhāreti.	1738	
PA_atk-s05_10a:1738_4	Tadā etā sabbagaṅgā purimaṃ nāmaṃ sindhuvādigaṅgātyādikaṃ purimaṃ nāmapaññattivohāraṃ	1738	
PA_atk-s05_10a:1738_5	jahanti chaḍḍenti sāgaroteva sāgaro iti eva ñāyati pākaṭā bhavati yathā. Tatheva	1738	
PA_atk-s05_10a:1738_6	tathā eva ime catubbaṇṇā khattiyabrāhmaṇavessasuddasaṅkhātā cattāro kulā tavantike	1738	
PA_atk-s05_10a:1738_7	tava antike samīpe pabbajitvā pattakāsāyacīvaradhārino paricarantā purimaṃ nāmaṃ	1738	
PA_atk-s05_10a:1738_8	khattiyādināmadheyyaṃ paññattivohāraṃ jahanti cajanti, buddhaputtāti buddhassa orasāti	1738	
PA_atk-s05_10a:1738_9	ñāyare pākaṭā bhaveyyuṃ.	1738	
PA_atk-s05_10a:1739_0	320-4. Cando candamaṇḍalo abbhā mahikā rajo dhumo rāhūti pañcahi upakkilesehi virahitattā	1739	
PA_atk-s05_10a:1739_1	vimalo vigatamalo nimmalo, ākāsadhātuyā ākāsagabbhe gacchaṃ gacchanto, sabbe tārakasamūhe	1739	
PA_atk-s05_10a:1739_2	ābhāya maddamāno loke atirocati daddallati yathā. Tatheva tathā eva tvaṃ…pe….	1739	
PA_atk-s05_10a:1740_0	325-7. Udake jātā udake saṃvaḍḍhā kumudā mandālakā ca bahū saṅkhātikkantā, toyena	1740	
PA_atk-s05_10a:1740_1	udakena kaddamakalalena ca upalimpanti allīyanti yathā, tatheva bahukā sattā aparimāṇā	1740	
PA_atk-s05_10a:1740_2	sattā loke jātā saṃvaḍḍhā rāgena ca dosena ca aṭṭitā bandhitā virūhare viruhanti.	1740	
PA_atk-s05_10a:1740_3	Kaddame kumudaṃ yathā viruhati sañjāyati. Kesarīti padumaṃ.	1740	
PA_atk-s05_10a:1741_0	329-30. Rammake māseti kattikamāse “komudiyā cātumāsiniyā”ti vuttattā. Vārijā padumapupphādayo	1741	
PA_atk-s05_10a:1741_1	bahū pupphā pupphanti vikasanti, taṃ māsaṃ taṃ kattikamāsaṃ nātivattanti vārijāti	1741	
PA_atk-s05_10a:1741_2	sambandho. Samayo pupphanāya soti so kattikamāso pupphanāya vikasanāya samayo kāloti	1741	
PA_atk-s05_10a:1741_3	attho. Yathā pupphanti tatheva tvaṃ, sakyaputta, pupphito vikasito asi. Pupphito	1741	
PA_atk-s05_10a:1741_4	te vimuttiyāti te tuyhaṃ sissā katasambhārā bhikkhū vimuttiyā arahattaphalañāṇena	1741	
PA_atk-s05_10a:1741_5	pupphito vikasito. Yathā vārijaṃ padumaṃ pupphanasamayaṃ nātikkamati, tathā te sāsanaṃ	1741	
PA_atk-s05_10a:1741_6	ovādānusāsaniṃ nātivattanti nātikkamantīti attho.	1741	
PA_atk-s05_10a:1742_0	333-4. Yathāpi selo himavāti himavā nāma selamayapabbato. Sabbapāṇinaṃ sabbesaṃ byādhitānaṃ	1742	
PA_atk-s05_10a:1742_1	sattānaṃ osadho osadhavanto sabbanāgānaṃ sabbaasurānaṃ sabbadevānañca ālayo agārabhūto	1742	
PA_atk-s05_10a:1742_2	yathā, tatheva tvaṃ, mahāvīra, sabbapāṇinaṃ jarābyādhimaraṇādīhi pamocanato osadho	1742	
PA_atk-s05_10a:1742_3	viya. Yathā so himavā nāgādīnaṃ ālayo, tathā tevijjāya ca chaḷabhiññāya ca iddhiyā	1742	
PA_atk-s05_10a:1742_4	ca pāramiṃ pariyosānaṃ gatā pattā tuvaṃ nissāya vasantīti sambandho. Heṭṭhā vā upari	1742	
PA_atk-s05_10a:1742_5	vā upamāupameyyavasena gāthānaṃ sambandhanayā suviññeyyāva.	1742	
PA_atk-s05_10a:1743_0	342. Āsayānusayaṃ ñatvāti ettha āsayoti ajjhāsayo cariyā, anusayoti thāmagatakileso.	1743	
PA_atk-s05_10a:1743_1	“Ayaṃ rāgacarito, ayaṃ dosacarito, ayaṃ mohacarito”tiādinā āsayañca anusayaṃ kilesapavattiñca	1743	
PA_atk-s05_10a:1743_2	jānitvāti attho. Indriyānaṃ balābalanti saddhindriyādīnaṃ pañcannaṃ indriyānaṃ tikkhindriyo	1743	
PA_atk-s05_10a:1743_3	mudindriyo svākāro dvākāro suviññāpayo duviññāpayoti evaṃ balābalaṃ jānitvā. Bhabbābhabbe	1743	
PA_atk-s05_10a:1743_4	viditvānāti “mayā desitaṃ dhammaṃ paṭivijjhituṃ ayaṃ puggalo bhabbo samattho, ayaṃ	1743	
PA_atk-s05_10a:1743_5	puggalo abhabbo”ti viditvā paccakkhaṃ katvā, bhante, sabbaññu tvaṃ cātuddīpikamahāmegho	1743	
PA_atk-s05_10a:1743_6	viya dhammadesanāsīhanādena abhītanādena gajjasi sakalaṃ cakkavāḷaṃ ekaninnādaṃ karosi.	1743	
PA_atk-s05_10a:1744_0	343-4. Cakkavāḷapariyantāti samantā cakkavāḷagabbhaṃ pūretvā parisā nisinnā bhaveyya.	1744	
PA_atk-s05_10a:1744_1	Te evaṃ nisinnā nānādiṭṭhī anekadassanagāhino vivadamānā dveḷhakajātā vivadanti,	1744	
PA_atk-s05_10a:1744_2	taṃ tesaṃ vimaticchedanāya dubuddhichindanatthāya sabbesaṃ sattānaṃ cittamaññāya	1744	
PA_atk-s05_10a:1744_3	cittācāraṃ ñatvā opammakusalo upamāupameyyesu dakkho tvaṃ, muni, ekaṃ pañhaṃ kathentova	1744	
PA_atk-s05_10a:1744_4	ekeneva pañhakathanena sakalacakkavāḷagabbhe nisinnānaṃ pāṇīnaṃ vimatiṃ saṃsayaṃ	1744	
PA_atk-s05_10a:1744_5	chindasi nikkaṅkhaṃ karotīti attho.	1744	
PA_atk-s05_10a:1745_0	345. Upadisasadisehevāti ettha udakassa upari dissanti pākaṭā hontīti upadisā, sevālā.	1745	
PA_atk-s05_10a:1745_1	Upadisehi sadisā upadisasadisā, manussā. Yathā hi upadisā sevālā udakaṃ adissamānaṃ	1745	
PA_atk-s05_10a:1745_2	katvā tassupari pattharitvā ṭhitā honti, tathā vasudhā pathavī tehi upadisasadisehi	1745	
PA_atk-s05_10a:1745_3	eva manussehi nirantaraṃ pattharitvā ṭhitehi pūritā bhaveyya. Te sabbeva pathaviṃ	1745	
PA_atk-s05_10a:1745_4	pūretvā ṭhitā manussā pañjalikā sirasi añjaliṃ paggahitā kittayuṃ lokanāyakaṃ lokanāyakassa	1745	
PA_atk-s05_10a:1745_5	buddhassa guṇaṃ katheyyuṃ.	1745	
PA_atk-s05_10a:1746_0	346. Te sabbe devamanussā kappaṃ vā sakalaṃ kappaṃ kittayantā guṇaṃ kathentāpi nānāvaṇṇehi	1746	
PA_atk-s05_10a:1746_1	nānappakārehi guṇehi kittayuṃ. Tathāpi te sabbe parimetuṃ guṇapamāṇaṃ kathetuṃ na	1746	
PA_atk-s05_10a:1746_2	pappeyyuṃ na sampāpuṇeyyuṃ na sakkuṇeyyuṃ. Appameyyo tathāgato sammāsambuddho aparimeyyo	1746	
PA_atk-s05_10a:1746_3	guṇātireko. Etena guṇamahantataṃ dīpeti.	1746	
PA_atk-s05_10a:1747_0	347. Sakena thāmena attano balena heṭṭhā upamāupameyyavasena jino jitakileso buddho	1747	
PA_atk-s05_10a:1747_1	mayā kittito thomito yathā ahosi, evameva sabbe devamanussā kappakoṭīpi kappakoṭisatepi	1747	
PA_atk-s05_10a:1747_2	kittentā pakittayuṃ katheyyunti attho.	1747	
PA_atk-s05_10a:1748_0	348. Punapi guṇānaṃ appamāṇataṃ dīpetuṃ sace hi koci devo vātiādimāha. Pūritaṃ parikaḍḍheyyāti	1748	
PA_atk-s05_10a:1748_1	mahāsamudde pūritaudakaṃ samantato ākaḍḍheyya. So puggalo vighātaṃ dukkhameva labheyya pāpuṇeyyāti attho.	1748	
PA_atk-s05_10a:1749_0	350. Vattemi jinasāsananti jinena bhāsitaṃ sakalaṃ piṭakattayaṃ vattemi pavattemi	1749	
PA_atk-s05_10a:1749_1	rakkhāmīti attho. Dhammasenāpatīti dhammena paññāya bhagavato catuparisasaṅkhātāya	1749	
PA_atk-s05_10a:1749_2	parisāya pati padhānoti dhammasenāpati. Sakyaputtassa bhagavato sāsane ajja imasmiṃ	1749	
PA_atk-s05_10a:1749_3	vattamānakāle cakkavattirañño jeṭṭhaputto viya sakalaṃ buddhasāsanaṃ pālemīti attho.	1749	
PA_atk-s05_10a:1750_0	352-3. Attano saṃsāraparibbhamaṃ dassento yo koci manujo bhārantiādimāha. Yo koci	1750	
PA_atk-s05_10a:1750_1	manujo mānuso bhāraṃ sīsabhāraṃ matthake sīse ṭhapetvā dhāreyya vaheyya, sadā sabbakālaṃ	1750	
PA_atk-s05_10a:1750_2	so manujo tena bhārena dukkhito pīḷito atibhūto assa bhaveyya. Bhāro bharitabhāro	1750	
PA_atk-s05_10a:1750_3	bharito atīva bhārito. Tathā tena pakārena ahaṃ rāgaggidosaggimohaggisaṅkhātehi tīhi	1750	
PA_atk-s05_10a:1750_4	aggīhi ḍayhamāno, giriṃ uddharito yathā mahāmerupabbataṃ uddharitvā ukkhipitvā sīse	1750	
PA_atk-s05_10a:1750_5	ṭhapito bhavabhārena bhavasaṃsāruppattibhārena, bharito dukkhito bhavesu saṃsariṃ	1750	
PA_atk-s05_10a:1750_6	paribbhaminti sambandho.	1750	
PA_atk-s05_10a:1751_0	354. Oropito ca me bhāroti idāni pabbajitakālato paṭṭhāya so bhavabhāro mayā oropito	1751	
PA_atk-s05_10a:1751_1	nikkhitto. Bhavā ugghāṭitā mayāti sabbe nava bhavā mayā viddhaṃsitā. Sakyaputtassa	1751	
PA_atk-s05_10a:1751_2	bhagavato sāsane yaṃ karaṇīyaṃ kattabbaṃ maggapaṭipāṭiyā kilesaviddhaṃsanakammaṃ	1751	
PA_atk-s05_10a:1751_3	atthi, taṃ sabbaṃ mayā katanti attho.	1751	
PA_atk-s05_10a:1752_0	355. Puna attano visesaṃ dassento yāvatā buddhakhettamhītiādimāha. Tattha yāvatā	1752	
PA_atk-s05_10a:1752_1	yattake dasasahassacakkavāḷasaṅkhāte buddhakhette sakyapuṅgavaṃ sakyakulajeṭṭhakaṃ	1752	
PA_atk-s05_10a:1752_2	bhagavantaṃ ṭhapetvā avasesasattesu kocipi paññāya me mayā samo natthīti dīpeti.	1752	
PA_atk-s05_10a:1752_3	Tenāha – “ahaṃ aggomhi paññāya, sadiso me na vijjatī”ti.	1752	
PA_atk-s05_10a:1753	356. Puna attano ānubhāvaṃ pakāsento samādhimhītyādimāha. Taṃ suviññeyyameva.	175	
PA_atk-s05_10a:1754_0	360. Jhānavimokkhānakhippapaṭilābhīti paṭhamajjhānādīnaṃ jhānānaṃ lokato vimuccanato	1754	
PA_atk-s05_10a:1754_1	“vimokkha”nti saṅkhaṃ gatānaṃ aṭṭhannaṃ lokuttaravimokkhānañca khippalābhī sīghaṃ pāpuṇātīti attho.	1754	
PA_atk-s05_10a:1755_0	362. Evaṃ mahānubhāvassāpi attano sabrahmacārīsu gāravabahumānataṃ pakāsento uddhatavisovātiādimāha.	1755	
PA_atk-s05_10a:1755_1	Tattha uddhataviso uppāṭitaghoraviso sappo iva chinnavisāṇova chinditasiṅgo usabho	1755	
PA_atk-s05_10a:1755_2	iva ahaṃ idāni nikkhittamānadappova chaḍḍitagottamadādimānadappova gaṇaṃ saṅghassa	1755	
PA_atk-s05_10a:1755_3	santikaṃ garugāravena ādarabahumānena upemi upagacchāmi.	1755	
PA_atk-s05_10a:1756_0	363. Idāni attano paññāya mahattataṃ pakāsento yadirūpinītiādimāha. Evarūpā me mahatī	1756	
PA_atk-s05_10a:1756_1	paññā arūpinī samānā yadi rūpinī bhaveyya, tadā me mama paññā vasupatīnaṃ pathavissarānaṃ	1756	
PA_atk-s05_10a:1756_2	rājūnaṃ sameyya samā bhaveyyāti adhippāyo. Evaṃ attano paññāya mahattabhāvaṃ dassetvā	1756	
PA_atk-s05_10a:1756_3	tato pubbenivāsānussatiñāṇena pubbe kammaṃ saritvā anomadassissātiādimāha. Tattha	1756	
PA_atk-s05_10a:1756_4	anomadassissa bhagavato mayā katāya ñāṇathomanāya phalaṃ etaṃ mama paññāmahattanti attho.	1756	
PA_atk-s05_10a:1757_0	364. Pavattitaṃ dhammacakkanti ettha cakka-saddo panāyaṃ “catucakkayāna”ntiādīsu	1757	
PA_atk-s05_10a:1757_1	vāhane vattati. “Pavattite ca pana bhagavatā dhammacakke”tiādīsu desanāyaṃ. “Cakkaṃ	1757	
PA_atk-s05_10a:1757_2	vattaya sabbapāṇina”ntiādīsu dānamayapuññakiriyāyaṃ. “Cakkaṃ vatteti ahoratta”ntiādīsu	1757	
PA_atk-s05_10a:1757_3	iriyāpathe. “Icchāhatassa posassa, cakkaṃ bhamati matthake”tiādīsu khuracakke “rājā	1757	
PA_atk-s05_10a:1757_4	cakkavattī cakkānubhāvena vattanako”tiādīsu ratanacakke. Idha panāyaṃ desanāyaṃ.	1757	
PA_atk-s05_10a:1757_5	Tādinā tādiguṇasamannāgatena sakyaputtena gotamasambuddhena pavattitaṃ desitaṃ piṭakattayasaṅkhātaṃ	1757	
PA_atk-s05_10a:1757_6	dhammacakkaṃ ahaṃ sammā aviparītena anuvattemi anugantvā vattemi, desemi desanaṃ	1757	
PA_atk-s05_10a:1757_7	karomi. Idaṃ anuvattanaṃ desitassa anugantvā pacchā desanaṃ purimabuddhānaṃ katāya	1757	
PA_atk-s05_10a:1757_8	ñāṇathomanāya phalanti sambandho.	1757	
PA_atk-s05_10a:1758_0	365. Tato sappurisūpanissayayonisomanasikārādipuññaphalaṃ dassento mā me kadāci pāpicchotiādimāha.	1758	
PA_atk-s05_10a:1758_1	Tattha pāpiccho lāmakāya icchāya samannāgato pāpacārī puggalo ca ṭhānanisajjādīsu	1758	
PA_atk-s05_10a:1758_2	vattapaṭivattakaraṇe kusīto ca jhānasamādhimaggabhāvanādīsu hīnavīriyo ca ganthadhuravipassanādhuravirahitattā	1758	
PA_atk-s05_10a:1758_3	appassuto ca ācariyupajjhāyādīsu ācāravirahitattā anācāro ca puggalo kadāci kāle	1758	
PA_atk-s05_10a:1758_4	katthaci ṭhāne me mayā saha sameto samāgato mā ahu mā bhavatūti sambandho.	1758	
PA_atk-s05_10a:1759_0	366. Bahussutoti pariyattipaṭivedhavasena duvidho bahussuto ca puggalo. Medhāvīti	1759	
PA_atk-s05_10a:1759_1	medhāya paññāya samannāgato ca. Sīlesu susamāhitoti catupārisuddhisīlamaggasampayuttasīlaaṭṭhaṅguposathasīlādīsu	1759	
PA_atk-s05_10a:1759_2	suṭṭhu āhito ṭhapitacitto ca. Cetosamathānuyuttoti cittassa ekībhāvamanuyutto ca	1759	
PA_atk-s05_10a:1759_3	puggalo. Api muddhani tiṭṭhatu evarūpo puggalo mayhaṃ muddhani sirasi api tiṭṭhatūti attho.	1759	
PA_atk-s05_10a:1760	367. Attano laddhaphalānisaṃsaṃ vatvā tatthaññe niyojento taṃ vo vadāmi bhaddantetiādimāha. Taṃ suviññeyyameva.	176	
PA_atk-s05_10a:1761_0	368-9. Yamahanti yaṃ assajittheraṃ ahaṃ paṭhamaṃ ādimhi disvā sotāpattimaggapaṭilābhena	1761	
PA_atk-s05_10a:1761_1	sakkāyadiṭṭhādīnaṃ kilesānaṃ pahīnattā vimalo malarahito ahuṃ ahosi, so assajitthero	1761	
PA_atk-s05_10a:1761_2	me mayhaṃ ācariyo lokuttaradhammasikkhāpako ahuṃ. Ahaṃ tassa savanāya anusāsanena	1761	
PA_atk-s05_10a:1761_3	ajja dhammasenāpati ahuṃ. Sabbattha sabbesu guṇesu pāramiṃ patto pariyosānaṃ patto	1761	
PA_atk-s05_10a:1761_4	anāsavo nikkileso viharāmi.	1761	
PA_atk-s05_10a:1762_0	370. Attano ācariye sagāravaṃ dassento yo me ācariyotiādimāha. Yo assaji nāma thero	1762	
PA_atk-s05_10a:1762_1	satthu sāvako me mayhaṃ ācariyo āsi ahosi, so thero yassaṃ disāyaṃ yasmiṃ disābhāge	1762	
PA_atk-s05_10a:1762_2	vasati, ahaṃ taṃ disābhāgaṃ ussīsamhi sīsuparibhāge karomīti sambandho.	1762	
PA_atk-s05_10a:1763_0	371. Tato attano ṭhānantarappattabhāvaṃ dassento mama kammantiādimāha. Gotamo bhagavā	1763	
PA_atk-s05_10a:1763_1	sakyapuṅgavo sakyakulaketu sabbaññutaññāṇena mama pubbe katakammaṃ saritvāna ñatvā	1763	
PA_atk-s05_10a:1763_2	bhikkhusaṅghamajjhe nisinno aggaṭṭhāne aggasāvakaṭṭhāne maṃ ṭhapesīti sambandho.	1763	
PA_atk-s05_10a:1764_0	374. Atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidāti	1764	
PA_atk-s05_10a:1764_1	imā catasso paṭisambhidā ca, tāsaṃ bhedo paṭisambhidāmagge vuttoyeva. Catumaggacatuphalavasena	1764	
PA_atk-s05_10a:1764_2	vā rūpārūpajhānavasena vā aṭṭha vimokkhā saṃsāravimuccanadhammā ca iddhividhādayo	1764	
PA_atk-s05_10a:1764_3	cha abhiññāyo ca sacchikatā paccakkhaṃ katā. Kataṃ buddhassa sāsananti buddhassa	1764	
PA_atk-s05_10a:1764_4	anusiṭṭhi ovādasaṅkhātaṃ sāsanaṃ kataṃ arahattamaggañāṇena nipphāditanti attho.	1764	
PA_atk-s05_10a:1765_0	Itthaṃ sudanti ettha itthanti nidassanatthe nipāto, iminā pakārenāti attho. Tena	1765	
PA_atk-s05_10a:1765_1	sakalasāriputtāpadānaṃ nidasseti. Sudanti padapūraṇe nipāto. Āyasmāti garugāravādhivacanaṃ.	1765	
PA_atk-s05_10a:1765_2	Sāriputtoti mātu nāmavasena katanāmadheyyo thero. Imā gāthāyoti imā sakalā sāriputtattherāpadānagāthāyo	1765	
PA_atk-s05_10a:1765_3	abhāsi kathesi. Itisaddo parisamāpanatthe nipāto, sakalaṃ sāriputtāpadānaṃ niṭṭhitanti attho.	1765	
PA_atk-s05_10a:1766	Sāriputtattheraapadānavaṇṇanā samattā.	176	
PA_atk-s05_10a:1767	3-2. Mahāmoggallānattheraapadānavaṇṇanā	176	
PA_atk-s05_10a:1768_0	Anomadassī bhagavātyādikaṃ āyasmato moggallānattherassa apadānaṃ. Ayañca thero purimabuddhesu	1768	
PA_atk-s05_10a:1768_1	katādhikāro tattha tattha bhave vivaṭṭūpanissayāni puññāni upacinanto anomadassissa	1768	
PA_atk-s05_10a:1768_2	bhagavato kāletiādi sāriputtattherassa dhammasenāpatino vatthumhi vuttameva. Thero	1768	
PA_atk-s05_10a:1768_3	hi pabbajitadivasato paṭṭhāya sattame divase magadharaṭṭhe kallavālagāmakaṃ upanissāya	1768	
PA_atk-s05_10a:1768_4	samaṇadhammaṃ karonto thinamiddhe okkamante satthārā “moggallāna, mā tuccho tava	1768	
PA_atk-s05_10a:1768_5	vāyāmo”tiādinā saṃvejito thinamiddhaṃ vinodetvā bhagavatā vuccamānaṃ dhātukammaṭṭhānaṃ	1768	
PA_atk-s05_10a:1768_6	suṇanto eva vipassanāpaṭipāṭiyā uparimaggattayaṃ adhigantvā aggaphalakkhaṇe sāvakañāṇassa matthakaṃ pāpuṇi.	1768	
PA_atk-s05_10a:1769_0	375. Evaṃ dutiyasāvakabhāvaṃ patvā āyasmā mahāmoggallānatthero attano pubbakammaṃ	1769	
PA_atk-s05_10a:1769_1	saritvā somanassavasena pubbacariyaṃ apadānaṃ pakāsento anomadassī bhagavātiādimāha.	1769	
PA_atk-s05_10a:1769_2	Tattha na omaṃ alāmakaṃ dassanaṃ passanaṃ assāti anomadassī. Tassa hi dvattiṃsamahāpurisalakkhaṇapaṭimaṇḍitasarīrattā	1769	
PA_atk-s05_10a:1769_3	sakalaṃ divasaṃ sakalaṃ māsaṃ sakalaṃ saṃvaccharaṃ saṃvaccharasatasahassampi passantānaṃ	1769	
PA_atk-s05_10a:1769_4	devamanussānaṃ atittikaraṃ dassananti, anomaṃ alāmakaṃ nibbānaṃ dassanasīloti vā	1769	
PA_atk-s05_10a:1769_5	“anomadassī”ti laddhanāmo bhāgyavantatādīhi kāraṇehi bhagavā. Lokajeṭṭhoti sakalasattalokassa	1769	
PA_atk-s05_10a:1769_6	jeṭṭho padhāno. Āsabhasadisattā āsabho, narānaṃ āsabho narāsabho. So lokajeṭṭho narāsabho	1769	
PA_atk-s05_10a:1769_7	anomadassī bhagavā devasaṅghapurakkhato devasamūhehi parivārito. Himavantamhi vihāsīti sambandho.	1769	
PA_atk-s05_10a:1770_0	376. Yadā dutiyasāvakabhāvāya dutiyavāre patthanaṃ akāsi, tadā nāmena varuṇo nāma	1770	
PA_atk-s05_10a:1770_1	ahaṃ nāgarājā hutvā nibbatto ahosinti attho. Tena vuttaṃ – “varuṇo nāma nāmena, nāgarājā	1770	
PA_atk-s05_10a:1770_2	ahaṃ tadā”ti. Kāmarūpīti yadicchitakāmanimmānasīlo. Vikubbāmīti vividhaṃ iddhivikubbanaṃ	1770	
PA_atk-s05_10a:1770_3	karomi. Mahodadhinivāsahanti mañjerikā nāgā, bhūmigatā nāgā, pabbataṭṭhā nāgā, gaṅgāvaheyyā	1770	
PA_atk-s05_10a:1770_4	nāgā, sāmuddikā nāgāti imesaṃ nāgānaṃ antare sāmuddikanāgo ahaṃ mahodadhimhi samudde	1770	
PA_atk-s05_10a:1770_5	nivāsiṃ, vāsaṃ kappesinti attho.	1770	
PA_atk-s05_10a:1771_0	377. Saṅgaṇiyaṃ gaṇaṃ hitvāti niccaparivārabhūtaṃ sakaparivāraṃ nāgasamūhaṃ hitvā	1771	
PA_atk-s05_10a:1771_1	vinā hutvā. Tūriyaṃ paṭṭhapesahanti ahaṃ tūriyaṃ paṭṭhapesiṃ, vajjāpesinti attho.	1771	
PA_atk-s05_10a:1771_2	Sambuddhaṃ parivāretvāti anomadassisambuddhaṃ samantato sevamānā accharā nāgamāṇavikā	1771	
PA_atk-s05_10a:1771_3	vādesuṃ dibbavādehi gītā vākyādīhi vādesuṃ laddhānurūpato vajjesuṃ tadāti attho.	1771	
PA_atk-s05_10a:1772_0	378. Vajjamānesu tūresūti manussanāgatūriyesu pañcaṅgikesu vajjamānesu. Devā tūrāni	1772	
PA_atk-s05_10a:1772_1	vajjayunti cātumahārājikā devā dibbatūriyāni vajjiṃsu vādesunti attho. Ubhinnaṃ saddaṃ	1772	
PA_atk-s05_10a:1772_2	sutvānāti ubhinnaṃ devamanussānaṃ bherisaddaṃ sutvā. Tilokagarusamānopi buddho sampabujjhatha	1772	
PA_atk-s05_10a:1772_3	jānāti suṇātīti attho.	1772	
PA_atk-s05_10a:1773_0	379. Nimantetvāna sambuddhanti sasāvakasaṅghaṃ sambuddhaṃ svātanāya nimantetvā parivāretvā.	1773	
PA_atk-s05_10a:1773_1	Sakabhavananti attano nāgabhavanaṃ upāgamiṃ. Gantvā ca āsanaṃ paññapetvānāti rattiṭṭhānadivāṭṭhānakuṭimaṇḍapasayananisīdanaṭṭhānāni	1773	
PA_atk-s05_10a:1773_2	paññāpetvā sajjetvāti attho. Kālamārocayiṃ ahanti evaṃ katapubbavidhāno ahaṃ “kālo,	1773	
PA_atk-s05_10a:1773_3	bhante, niṭṭhitaṃ bhatta”nti kālaṃ ārocayiṃ viññāpesiṃ.	1773	
PA_atk-s05_10a:1774	380. Khīṇāsavasahassehīti tadā so bhagavā arahantasahassehi parivuto lokanāyako sabbā disā obhāsento me bhavanaṃ upāgami sampattoti attho.	177	
PA_atk-s05_10a:1775	381. Attano bhavanaṃ paviṭṭhaṃ bhagavantaṃ bhojanākāraṃ dassento upaviṭṭhaṃ mahāvīrantiādimāha. Taṃ suviññeyyameva.	177	
PA_atk-s05_10a:1776	386. Okkākakulasambhavoti okkākarañño paramparāgatarājakule uppanno sakalajambudīpe pākaṭarājakule uppanno vā gottena gottavasena gotamo nāma satthā manussaloke bhavissati.	177	
PA_atk-s05_10a:1777_0	388. So pacchā pabbajitvānāti so nāgarājā pacchā pacchimabhave kusalamūlena puññasambhārena	1777	
PA_atk-s05_10a:1777_1	codito uyyojito sāsane pabbajitvā gotamassa bhagavato dutiyo aggasāvako hessatīti byākaraṇamakāsi.	1777	
PA_atk-s05_10a:1778_0	389. Āraddhavīriyoti ṭhānanisajjādīsu iriyāpathesu vīriyavā. Pahitattoti nibbāne	1778	
PA_atk-s05_10a:1778_1	pesitacitto. Iddhiyā pāramiṃ gatoti “etadaggaṃ, bhikkhave, mama sāvakānaṃ bhikkhūnaṃ	1778	
PA_atk-s05_10a:1778_2	iddhimantānaṃ yadidaṃ mahāmoggallāno”ti adhiṭṭhāniddhivikubbaniddhikammavipākajiddhiādīsu	1778	
PA_atk-s05_10a:1778_3	pāramiṃ pariyosānaṃ gato patto. Sabbāsaveti ā samantato savanato pavattanato “āsavā”ti	1778	
PA_atk-s05_10a:1778_4	laddhanāme kāmabhavadiṭṭhiavijjādhamme sabbe pariññāya samantato aññāya jānitvā pajahitvā	1778	
PA_atk-s05_10a:1778_5	anāsavo nikkileso. Nibbāyissatīti kilesakhandhaparinibbānena nibbāyissatīti sambandho.	1778	
PA_atk-s05_10a:1779_0	390. Evaṃ thero attano puññavasena laddhabyākaraṇaṃ vatvā puna pāpacariyaṃ pakāsento	1779	
PA_atk-s05_10a:1779_1	pāpamittopanissāyātiādimāha. Tattha pāpamitte pāpake lāmake mitte upanissāya nissaye	1779	
PA_atk-s05_10a:1779_2	katvā tehi saṃsaggo hutvāti attho.	1779	
PA_atk-s05_10a:1780_0	Tatrāyamanupubbī kathā – ekasmiṃ samaye titthiyā sannipatitvā mantesuṃ – “jānāthāvuso,	1780	
PA_atk-s05_10a:1780_1	kena kāraṇena samaṇassa gotamassa lābhasakkāro mahā hutvā nibbatto”ti? “Na jānāma”.	1780	
PA_atk-s05_10a:1780_2	“Tumhe pana na jānāthā”ti? “Āma, jānāma” – moggallānaṃ nāma ekaṃ bhikkhuṃ nissāya	1780	
PA_atk-s05_10a:1780_3	uppanno. So hi devalokaṃ gantvā devatāhi katakammaṃ pucchitvā āgantvā manussānaṃ	1780	
PA_atk-s05_10a:1780_4	kathesi – “idaṃ nāma katvā evarūpaṃ sampattiṃ labhantī”ti. Niraye nibbattānampi kammaṃ	1780	
PA_atk-s05_10a:1780_5	pucchitvā āgantvā manussānaṃ kathesi – “idaṃ nāma katvā evarūpaṃ dukkhaṃ anubhavantī”ti.	1780	
PA_atk-s05_10a:1780_6	Manussā tassa kathaṃ sutvā mahantaṃ lābhasakkāraṃ abhiharanti. Sace taṃ māretuṃ sakkhissāma,	1780	
PA_atk-s05_10a:1780_7	so lābhasakkāro amhākaṃ nibbattissati, attheso upāyoti sabbe ekacchandā hutvā “yaṃkiñci	1780	
PA_atk-s05_10a:1780_8	katvā taṃ māressāmā”ti attano upaṭṭhāke samādapetvā kahāpaṇasahassaṃ labhitvā purisaghātake	1780	
PA_atk-s05_10a:1780_9	core pakkosāpetvā “mahāmoggallānatthero nāma samaṇassa gotamassa sāvako kāḷasilāyaṃ	1780	
PA_atk-s05_10a:1780_10	vasati, tumhe tattha gantvā taṃ mārethā”ti tesaṃ taṃ sahassaṃ adaṃsu. Corā dhanalābhena	17801	
PA_atk-s05_10a:1780_11	sampaṭicchitvā “theraṃ māressāmā”ti gantvā tassa vasanaṭṭhānaṃ parivāresuṃ. Thero	17801	
PA_atk-s05_10a:1780_12	tehi parikkhittabhāvaṃ ñatvā kuñcikacchiddena nikkhamitvā pakkāmi. Corā taṃ divasaṃ	17801	
PA_atk-s05_10a:1780_13	theraṃ adisvā punekadivasaṃ tassa vasanaṭṭhānaṃ parikkhipiṃsu. Thero ñatvā kaṇṇikāmaṇḍalaṃ	17801	
PA_atk-s05_10a:1780_14	bhinditvā ākāsaṃ pakkhandi. Evaṃ te paṭhamamāsepi, majjhimamāsepi theraṃ gahetuṃ	17801	
PA_atk-s05_10a:1780_15	nāsakkhiṃsu. Pacchimamāse pana sampatte thero attanā katakammassa ākaḍḍhanabhāvaṃ	17801	
PA_atk-s05_10a:1780_16	ñatvā na apagacchi. Corā taṃ paharantā taṇḍulakamattāni aṭṭhīni karontā bhindiṃsu.	17801	
PA_atk-s05_10a:1780_17	Atha naṃ “mato”ti saññāya ekasmiṃ gumbapiṭṭhe khipitvā pakkamiṃsu.	17801	
PA_atk-s05_10a:1781_0	Thero, “satthāraṃ passitvā vanditvāva parinibbāyissāmī”ti attabhāvaṃ jhānaveṭhanena	1781	
PA_atk-s05_10a:1781_1	veṭhetvā ākāsena satthu santikaṃ gantvā satthāraṃ vanditvā “bhante, parinibbāyissāmī”ti	1781	
PA_atk-s05_10a:1781_2	āha. “Parinibbāyissasi, moggallānā”ti? “Āma, bhante”ti. “Kattha gantvā parinibbāyissasī”ti?	1781	
PA_atk-s05_10a:1781_3	“Kāḷasilāpadesaṃ, bhante”ti. “Tena hi, moggallāna, mayhaṃ dhammaṃ kathetvā yāhi.	1781	
PA_atk-s05_10a:1781_4	Tādisassa hi me sāvakassa na dāni dassanaṃ atthī”ti. So “evaṃ karissāmi, bhante”ti	1781	
PA_atk-s05_10a:1781_5	satthāraṃ vanditvā ākāsaṃ uppatitvā sāriputtatthero viya parinibbānadivase nānappakārā	1781	
PA_atk-s05_10a:1781_6	iddhiyo katvā dhammaṃ kathetvā satthāraṃ vanditvā kāḷasilāpadesaṃ gantvā parinibbāyi.	1781	
PA_atk-s05_10a:1781_7	“Theraṃ kira corā māresu”nti ayaṃ kathā sakalajambudīpe patthari.	1781	
PA_atk-s05_10a:1782_0	Rājā ajātasattu core pariyesanatthāya carapurise payojesi. Tesu coresu surāpāne suraṃ	1782	
PA_atk-s05_10a:1782_1	pivantesu maddesu eko ekassa piṭṭhiṃ paharitvā pātesi. So taṃ santajjento “ambho	1782	
PA_atk-s05_10a:1782_2	dubbinīta tvaṃ, kasmā me piṭṭhiṃ paharitvā pātesi, kiṃ pana, are duṭṭhacora, tayā	1782	
PA_atk-s05_10a:1782_3	mahāmoggallānatthero paṭhamaṃ pahato”ti āha. “Kiṃ pana tvaṃ mayā paṭhamaṃ pahatabhāvaṃ	1782	
PA_atk-s05_10a:1782_4	na jānāsī”ti? Evaṃ etesaṃ “mayā pahato, mayā pahato”ti vadantānaṃ sutvā te carapurisā	1782	
PA_atk-s05_10a:1782_5	sabbe te core gahetvā rañño ārocesuṃ. Rājā te core pakkosāpetvā pucchi – “tumhehi	1782	
PA_atk-s05_10a:1782_6	thero mārito”ti? “Āma, devā”ti. “Kehi tumhe uyyojitā”ti? “Naggasamaṇehi, devā”ti.	1782	
PA_atk-s05_10a:1782_7	Rājā pañcasate naggasamaṇe gāhāpetvā pañcasatehi corehi saddhiṃ rājaṅgaṇe nābhipamāṇesu	1782	
PA_atk-s05_10a:1782_8	āvāṭesu nikhaṇāpetvā palālehi paṭicchādetvā aggiṃ dāpesi. Atha nesaṃ jhāmabhāvaṃ	1782	
PA_atk-s05_10a:1782_9	jānitvā ayanaṅgalehi kasāpetvā sabbe khaṇḍākhaṇḍaṃ kārāpesi. Tadā bhikkhū dhammasabhāyaṃ	1782	
PA_atk-s05_10a:1782_10	kathaṃ samuṭṭhāpesuṃ – “mahāmoggallānatthero attano ananurūpamaraṇaṃ patto”ti. Satthā	17821	
PA_atk-s05_10a:1782_11	āgantvā “kāya nuttha, bhikkhave, etarahi kathāya sannisinnā”ti pucchitvā “imāya nāma,	17821	
PA_atk-s05_10a:1782_12	bhante”ti vutte “moggallānassa, bhikkhave, imasseva attabhāvassa ananurūpaṃ maraṇaṃ,	17821	
PA_atk-s05_10a:1782_13	pubbe pana tena katakammassa anurūpamevā”ti vatvā “kiṃ panassa, bhante, pubbakamma”nti	17821	
PA_atk-s05_10a:1782_14	puṭṭho taṃ vitthāretvā kathesi.	17821	
PA_atk-s05_10a:1783_0	Atīte, bhikkhave, bārāṇasiyaṃ eko kulaputto sayameva koṭṭanapacanādīni karonto mātāpitaro	1783	
PA_atk-s05_10a:1783_1	paṭijaggi. Athassa mātāpitaro “tāta, tvaṃ ekakova gehe ca araññe ca kammaṃ karonto	1783	
PA_atk-s05_10a:1783_2	kilamasi, ekaṃ te kumārikaṃ ānessāmā”ti vatvā “ammatātā, yāva tumhe jīvatha, tāva	1783	
PA_atk-s05_10a:1783_3	vo sahatthā upaṭṭhahissāmī”ti tena paṭikkhittāpi punappunaṃ yācitvā kumārikaṃ ānesuṃ.	1783	
PA_atk-s05_10a:1783_4	Sā katipāhameva te upaṭṭhahitvā pacchā tesaṃ dassanamapi anicchantī – “na sakkā tava	1783	
PA_atk-s05_10a:1783_5	mātāpitūhi saddhiṃ ekaṭṭhāne vasitu”nti ujjhāyitvā tasmiṃ attano kathaṃ aggaṇhante	1783	
PA_atk-s05_10a:1783_6	tassa bahigatakāle makacivākakhaṇḍāni ca yāgupheṇake ca gahetvā tattha tattha ākiritvā	1783	
PA_atk-s05_10a:1783_7	tenāgantvā “kiṃ ida”nti puṭṭhā “imesaṃ mahallakaandhānaṃ etaṃ kammaṃ, sabbaṃ gehaṃ	1783	
PA_atk-s05_10a:1783_8	kiliṭṭhā karontā vicaranti, na sakkā etehi saddhiṃ ekaṭṭhāne vasitu”nti evaṃ tāya	1783	
PA_atk-s05_10a:1783_9	punappunaṃ kathiyamānāya evarūpopi pūritapāramī satto mātāpitūhi saddhiṃ bhijji.	1783	
PA_atk-s05_10a:1783_10	So “hotu, jānissāmi nesaṃ kattabbakamma”nti te bhojetvā “ammatātā, asukaṭṭhāne nāma	17831	
PA_atk-s05_10a:1783_11	tumhākaṃ ñātakā āgamanaṃ paccāsīsanti, tattha gamissāmā”ti te yānakaṃ āropetvā ādāya	17831	
PA_atk-s05_10a:1783_12	gacchanto aṭavimajjhaṃ pattakāle “tāta, rasmiyo gaṇhatha, goṇā daṇḍasaññāya gamissanti,	17831	
PA_atk-s05_10a:1783_13	imasmiṃ ṭhāne corā vasanti, ahaṃ otaritvā carāmī”ti pitu hatthe rasmiyo datvā otaritvā	17831	
PA_atk-s05_10a:1783_14	gacchanto saddaṃ parivattetvā corānaṃ uṭṭhitasaddamakāsi. Mātāpitaro saddaṃ sutvā	17831	
PA_atk-s05_10a:1783_15	“corā uṭṭhitā”ti saññāya “tāta, corā uṭṭhitā, mahallakā mayaṃ, tvaṃ attānameva rakkhāhī”ti	17831	
PA_atk-s05_10a:1783_16	āhaṃsu. So mātāpitaro viravantepi corasaddaṃ karonto koṭṭetvā māretvā aṭaviyaṃ khipitvā paccāgami.	17831	
PA_atk-s05_10a:1784_0	Satthā idaṃ tassa pubbakammaṃ kathetvā “bhikkhave, moggallāno ettakaṃ kammaṃ katvā	1784	
PA_atk-s05_10a:1784_1	anekavassasatasahassāni niraye paccitvā tāva pakkāvasesena attabhāvasate evameva	1784	
PA_atk-s05_10a:1784_2	koṭṭetvā saṃcuṇṇo maraṇaṃ patto, evaṃ moggallānena attano kammānurūpameva maraṇaṃ	1784	
PA_atk-s05_10a:1784_3	laddhaṃ. Pañcahi corasatehi saddhiṃ pañcatitthiyasatānipi mama puttaṃ appaduṭṭhaṃ	1784	
PA_atk-s05_10a:1784_4	dussetvā anurūpameva maraṇaṃ labhiṃsu. Appaduṭṭhesu hi padussanto dasahi kāraṇehi	1784	
PA_atk-s05_10a:1784_5	anayabyasanaṃ pāpuṇātiyevā”ti anusandhiṃ ghaṭetvā dhammaṃ desento imā gāthā abhāsi –	1784	
PA_atk-s05_10a:1785	“Yo daṇḍena adaṇḍesu, appaduṭṭhesu dussati;	178	
PA_atk-s05_10a:1786	Dasannamaññataraṃ ṭhānaṃ, khippameva nigacchati.	178	
PA_atk-s05_10a:1787	“Vedanaṃ pharusaṃ jāniṃ, sarīrassa va bhedanaṃ;	178	
PA_atk-s05_10a:1788	Garukaṃ vāpi ābādhaṃ, cittakkhepaṃ va pāpuṇe.	178	
PA_atk-s05_10a:1789	“Rājato vā upasaggaṃ, abbhakkhānaṃ va dāruṇaṃ;	178	
PA_atk-s05_10a:1790	Parikkhayaṃ va ñātīnaṃ, bhogānaṃ va pabhaṅgunaṃ.	179	
PA_atk-s05_10a:1791	“Athavassa agārāni, aggi ḍahati pāvako;	179	
PA_atk-s05_10a:1792	Kāyassa bhedā duppañño, nirayaṃ sopapajjatī”ti. ;	179	
PA_atk-s05_10a:1793_0	393. Pavivekamanuyuttoti pakārena vivekaṃ ekībhāvaṃ anuyutto yojito yuttappayutto.	1793	
PA_atk-s05_10a:1793_1	Samādhibhāvanāratoti paṭhamajjhānādibhāvanāya rato allīno ca. Sabbāsave sakalakilese,	1793	
PA_atk-s05_10a:1793_2	pariññāya jānitvā pajahitvā, anāsavo nikkileso viharāmīti sambandho.	1793	
PA_atk-s05_10a:1794	394. Idāni attano puññasambhāravasena pubbacaritassa phalaṃ dassento dharaṇimpi sugambhīrantiādimāha.	179	
PA_atk-s05_10a:1795_0	Tatrāyamanupubbīkathā – buddhena coditoti sammāsambuddhena codito uyyojito. Bhikkhusaṅghassa	1795	
PA_atk-s05_10a:1795_1	pekkhatoti mahato bhikkhusaṅghassa passantassa. Migāramātupāsādaṃ, pādaṅguṭṭhena	1795	
PA_atk-s05_10a:1795_2	kampayīti pubbārāme visākhāya mahāupāsikāya kāritaṃ sahassatthambhapaṭimaṇḍitaṃ mahāpāsādaṃ	1795	
PA_atk-s05_10a:1795_3	attano pādaṅguṭṭhena kampesiṃ. Ekasmiñhi samaye pubbārāme yathāvuttapāsāde bhagavati	1795	
PA_atk-s05_10a:1795_4	viharante sambahulā navakatarā bhikkhū uparipāsāde nisinnā satthārampi acintetvā	1795	
PA_atk-s05_10a:1795_5	tiracchānakathaṃ kathetumāraddhā. Taṃ sutvā bhagavā te saṃvejetvā attano dhammadesanāya	1795	
PA_atk-s05_10a:1795_6	bhājanabhūte kātukāmo āyasmantaṃ mahāmoggallānattheraṃ āmantesi – “passasi tvaṃ,	1795	
PA_atk-s05_10a:1795_7	moggallāna, nave bhikkhū tiracchānakathamanuyutte”ti taṃ sutvā thero satthu ajjhāsayaṃ	1795	
PA_atk-s05_10a:1795_8	ñatvā abhiññāpādakaṃ āpokasiṇārammaṇaṃ catutthajjhānaṃ samāpajjitvā vuṭṭhāya “pāsādassa	1795	
PA_atk-s05_10a:1795_9	patiṭṭhitokāsaṃ udakaṃ hotū”ti adhiṭṭhāya pāsādamatthake thupikaṃ pādaṅguṭṭhena pahari,	1795	
PA_atk-s05_10a:1795_10	pāsādo onamitvā ekena passena aṭṭhāsi. Punapi pahari, aparenapi passena aṭṭhāsi.	17951	
PA_atk-s05_10a:1795_11	Te bhikkhū bhītā saṃviggā pāsādassa patanabhayena tato nikkhamitvā bhagavato samīpe	17951	
PA_atk-s05_10a:1795_12	aṭṭhaṃsu. Satthā tesaṃ ajjhāsayaṃ oloketvā dhammaṃ desesi. Taṃ sutvā tesu keci sotāpattiphale	17951	
PA_atk-s05_10a:1795_13	patiṭṭhahiṃsu, keci sakadāgāmiphale, keci anāgāmiphale, keci arahattaphale patiṭṭhahiṃsu.	17951	
PA_atk-s05_10a:1795_14	Svāyamattho pāsādakampanasuttena dīpetabbo.	17951	
PA_atk-s05_10a:1796_0	Vejayantapāsādanti so vejayantapāsādo tāvatiṃsabhavane yojanasahassubbedho anekasahassaniyyūhakūṭāgārapaṭimaṇḍito	1796	
PA_atk-s05_10a:1796_1	devāsurasaṅgāme asure jinitvā sakke devānaminde nagaramajjhe ṭhite uṭṭhito vijayantena	1796	
PA_atk-s05_10a:1796_2	nibbattattā “vejayanto”ti laddhanāmo pāsādo, taṃ sandhāyāha – “vejayantapāsāda”nti,	1796	
PA_atk-s05_10a:1796_3	tampi ayaṃ thero pādaṅguṭṭhena kampeti. Ekasmiñhi samaye bhagavantaṃ pubbārāme viharantaṃ	1796	
PA_atk-s05_10a:1796_4	sakko devarājā upasaṅkamitvā taṇhāsaṅkhayavimuttiṃ pucchi. Tassa bhagavā vissajjesi.	1796	
PA_atk-s05_10a:1796_5	So taṃ sutvā attamano pamudito abhivādetvā padakkhiṇaṃ katvā attano devalokameva	1796	
PA_atk-s05_10a:1796_6	gato. Athāyasmā mahāmoggallāno evaṃ cintesi – “ayaṃ sakko bhagavantaṃ upasaṅkamitvā	1796	
PA_atk-s05_10a:1796_7	evarūpaṃ gambhīranibbānapaṭisaṃyuttaṃ pañhaṃ pucchi, bhagavatā ca pañho vissajjito,	1796	
PA_atk-s05_10a:1796_8	kiṃ nu kho jānitvā gato, udāhu ajānitvā. Yaṃnūnāhaṃ devalokaṃ gantvā tamatthaṃ jāneyya”nti?	1796	
PA_atk-s05_10a:1796_9	So tāvadeva tāvatiṃsabhavanaṃ gantvā sakkaṃ devānamindaṃ tamatthaṃ pucchi. Sakko	1796	
PA_atk-s05_10a:1796_10	dibbasampattiyā pamatto hutvā vikkhepaṃ akāsi. Thero tassa saṃvegajananatthaṃ vejayantapāsādaṃ	17961	
PA_atk-s05_10a:1796_11	pādaṅguṭṭhena kampesi. Tena vuttaṃ –	17961	
PA_atk-s05_10a:1797	“Yo vejayantapāsādaṃ, pādaṅguṭṭhena kampayi;	179	
PA_atk-s05_10a:1798	Iddhibalenupatthaddho, saṃvejesi ca devatā”ti. ;	179	
PA_atk-s05_10a:1799_0	Ayaṃ panattho – cūḷataṇhāsaṅkhayavimuttisuttena dīpetabbo. Kampitākāro heṭṭhā vuttoyeva.	1799	
PA_atk-s05_10a:1799_1	“Sakkaṃ so paripucchatī”ti yathāvuttameva therassa taṇhāsaṅkhayavimuttipucchaṃ sandhāya	1799	
PA_atk-s05_10a:1799_2	vuttaṃ. Tenāha – “apāvuso, jānāsi, taṇhakkhayavimuttiyo”ti? Tassa sakko viyākāsi.	1799	
PA_atk-s05_10a:1799_3	Idaṃ therena pāsādakampane kate saṃviggahadayena pamādaṃ pahāya yoniso manasi karitvā	1799	
PA_atk-s05_10a:1799_4	pañhassa byākatabhāvaṃ sandhāya vuttaṃ. Satthārā desitaniyāmeneva hi so tadā kathesi.	1799	
PA_atk-s05_10a:1799_5	Tenāha – “pañhaṃ puṭṭho yathātatha”nti. Tattha sakkaṃ so paripucchatīti sakkaṃ devarājaṃ	1799	
PA_atk-s05_10a:1799_6	mahāmoggallānatthero satthārā desitāya taṇhāsaṅkhayavimuttiyā sammadeva gahitabhāvaṃ	1799	
PA_atk-s05_10a:1799_7	pucchi. Atītatthe hi idaṃ vattamānavacanaṃ. Apāvuso, jānāsīti āvuso, api jānāsi,	1799	
PA_atk-s05_10a:1799_8	kiṃ jānāsi? Taṇhakkhayavimuttiyoti taṇhāsaṅkhayavimuttiyo satthārā tuyhaṃ desitā,	1799	
PA_atk-s05_10a:1799_9	tathā “kiṃ jānāsī”ti pucchati. Taṇhakkhayavimuttiyoti vā taṇhāsaṅkhayavimuttisuttassa desanaṃ pucchati.	1799	
PA_atk-s05_10a:1800_0	Brahmānanti mahābrahmānaṃ. Sudhammāyābhito sabhanti sudhammāya sabhāya. Ayaṃ pana	1800	
PA_atk-s05_10a:1800_1	brahmaloke sudhammā sabhā, na tāvatiṃsabhavane. Sudhammāsabhāvirahito devaloko nāma	1800	
PA_atk-s05_10a:1800_2	natthi. “Ajjāpi te, āvuso, sā diṭṭhi, yā te diṭṭhi pure ahū”ti imaṃ brahmalokaṃ upagantuṃ	1800	
PA_atk-s05_10a:1800_3	samattho natthi koci samaṇo vā brāhmaṇo vā. Satthu idhāgamanato pubbe yā tuyhaṃ diṭṭhi	1800	
PA_atk-s05_10a:1800_4	ahosi, kiṃ ajjāpi idānipi sā diṭṭhi na vigatāti? Passasi vītivattantaṃ brahmaloke	1800	
PA_atk-s05_10a:1800_5	pabhassaranti brahmaloke vītipatantaṃ mahākappinamahākassapādīhi sāvakehi parivāritassa	1800	
PA_atk-s05_10a:1800_6	tejodhātuṃ samāpajjitvā nisinnassa sasāvakassa bhagavato okāsaṃ passasīti attho.	1800	
PA_atk-s05_10a:1800_7	Ekasmiñhi samaye bhagavā brahmaloke sudhammāya sabhāya sannipatitvā sannisinnassa	1800	
PA_atk-s05_10a:1800_8	“atthi nu kho koci samaṇo vā brāhmaṇo vā evaṃmahiddhiko, so idha āgantuṃ sakkuṇeyyā”ti	1800	
PA_atk-s05_10a:1800_9	cintentassa brahmuno cittamaññāya tattha gantvā brahmuno matthake ākāse nisinno tejodhātuṃ	1800	
PA_atk-s05_10a:1800_10	samāpajjitvā obhāsaṃ muñcanto mahāmoggallānādīnaṃ āgamanaṃ cintesi. Saha cintanena	18001	
PA_atk-s05_10a:1800_11	tepi tattha gantvā satthāraṃ vanditvā satthu ajjhāsayaṃ ñatvā tejodhātuṃ samāpajjitvā	18001	
PA_atk-s05_10a:1800_12	paccekadisāsu nisīditvā obhāsaṃ vissajjesuṃ. Sakalabrahmaloko ekobhāso ahosi. Satthā	18001	
PA_atk-s05_10a:1800_13	brahmuno kallacittataṃ ñatvā catusaccapakāsanaṃ dhammaṃ desesi. Desanāpariyosāne	18001	
PA_atk-s05_10a:1800_14	anekāni brahmasahassāni maggaphalesu patiṭṭhahiṃsu. Taṃ sandhāya codento ajjāpi te,	18001	
PA_atk-s05_10a:1800_15	āvuso, sā diṭṭhīti gāthamāha. Ayaṃ panattho bakabrahmasuttena dīpetabbo. Vuttaṃ hetaṃ –	18001	
PA_atk-s05_10a:1801_0	“Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena	1801	
PA_atk-s05_10a:1801_1	kho pana samayena aññatarassa brahmuno evarūpaṃ pāpakaṃ diṭṭhigataṃ uppannaṃ hoti	1801	
PA_atk-s05_10a:1801_2	– ‘natthi samaṇo vā brāhmaṇo vā yo idha āgaccheyyā’ti. Atha kho bhagavā tassa brahmuno	1801	
PA_atk-s05_10a:1801_3	cetasā cetoparivitakkamaññāya seyyathāpi nāma balavā puriso samiñjitaṃ vā bāhaṃ pasāreyya,	1801	
PA_atk-s05_10a:1801_4	pasāritaṃ vā bāhaṃ samiñjeyya; evameva jetavane antarahito tasmiṃ brahmaloke pāturahosi.	1801	
PA_atk-s05_10a:1801_5	Atha kho bhagavā tassa brahmuno uparivehāsaṃ pallaṅkena nisīdi tejodhātuṃ samāpajjitvā.	1801	
PA_atk-s05_10a:1802_0	“Atha kho āyasmato mahāmoggallānassa etadahosi ‘kahaṃ nu kho bhagavā etarahi viharatī’ti?	1802	
PA_atk-s05_10a:1802_1	Addasa kho āyasmā mahāmoggallāno bhagavantaṃ dibbena cakkhunā visuddhena atikkantamānusakena	1802	
PA_atk-s05_10a:1802_2	tassa brahmuno uparivehāsaṃ pallaṅkena nisinnaṃ tejodhātuṃ samāpannaṃ. Disvāna seyyathāpi	1802	
PA_atk-s05_10a:1802_3	nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya;	1802	
PA_atk-s05_10a:1802_4	evameva jetavane antarahito tasmiṃ brahmaloke pāturahosi. Atha kho āyasmā mahāmoggallāno	1802	
PA_atk-s05_10a:1802_5	puratthimaṃ disaṃ nissāya tassa brahmuno uparivehāsaṃ pallaṅkena nisīdi tejodhātuṃ	1802	
PA_atk-s05_10a:1802_6	samāpajjitvā nīcataraṃ bhagavato.	1802	
PA_atk-s05_10a:1803_0	“Atha kho āyasmato mahākassapassa etadahosi – ‘kahaṃ nu kho bhagavā etarahi viharatī’ti?	1803	
PA_atk-s05_10a:1803_1	Addasa kho āyasmā mahākassapo bhagavantaṃ dibbena cakkhunā visuddhena atikkantamānusakena	1803	
PA_atk-s05_10a:1803_2	tassa brahmuno uparivehāsaṃ pallaṅkena nisinnaṃ tejodhātuṃ samāpannaṃ. Disvāna seyyathāpi	1803	
PA_atk-s05_10a:1803_3	nāma balavā puriso…pe… evameva jetavane antarahito tasmiṃ brahmaloke pāturahosi.	1803	
PA_atk-s05_10a:1803_4	Atha kho āyasmā mahākassapo dakkhiṇaṃ disaṃ nissāya tassa brahmuno uparivehāsaṃ pallaṅkena	1803	
PA_atk-s05_10a:1803_5	nisīdi tejodhātuṃ samāpajjitvā nīcataraṃ bhagavato.	1803	
PA_atk-s05_10a:1804_0	“Atha kho āyasmato mahākappinassa etadahosi – ‘kahaṃ nu kho bhagavā etarahi viharatī’ti?	1804	
PA_atk-s05_10a:1804_1	Addasa kho āyasmā mahākappino bhagavantaṃ dibbena cakkhunā visuddhena atikkantamānusakena	1804	
PA_atk-s05_10a:1804_2	tassa brahmuno uparivehāsaṃ pallaṅkena nisinnaṃ tejodhātuṃ samāpannaṃ. Disvāna seyyathāpi	1804	
PA_atk-s05_10a:1804_3	nāma balavā puriso…pe… evameva jetavane antarahito tasmiṃ brahmaloke pāturahosi.	1804	
PA_atk-s05_10a:1804_4	Atha kho āyasmā mahākappino pacchimaṃ disaṃ nissāya tassa brahmuno uparivehāsaṃ pallaṅkena	1804	
PA_atk-s05_10a:1804_5	nisīdi tejodhātuṃ samāpajjitvā nīcataraṃ bhagavato.	1804	
PA_atk-s05_10a:1805_0	“Atha kho āyasmato anuruddhassa etadahosi – ‘kahaṃ nu kho bhagavā etarahi viharatī’ti?	1805	
PA_atk-s05_10a:1805_1	Addasa kho āyasmā anuruddho bhagavantaṃ dibbena cakkhunā visuddhena atikkantamānusakena	1805	
PA_atk-s05_10a:1805_2	tassa brahmuno uparivehāsaṃ pallaṅkena nisinnaṃ tejodhātuṃ samāpannaṃ. Disvāna seyyathāpi	1805	
PA_atk-s05_10a:1805_3	nāma balavā puriso…pe… evameva jetavane antarahito tasmiṃ brahmaloke pāturahosi.	1805	
PA_atk-s05_10a:1805_4	Atha kho āyasmā anuruddho uttaraṃ disaṃ nissāya tassa brahmuno uparivehāsaṃ pallaṅkena	1805	
PA_atk-s05_10a:1805_5	nisīdi tejodhātuṃ samāpajjitvā nīcataraṃ bhagavato”.	1805	
PA_atk-s05_10a:1806	Atha kho āyasmā mahāmoggallāno taṃ brahmānaṃ gāthāya ajjhabhāsi –	180	
PA_atk-s05_10a:1807	“Ajjāpi te āvuso sā diṭṭhi, yā te diṭṭhi pure ahu;	180	
PA_atk-s05_10a:1808	Passasi vītivattantaṃ, brahmaloke pabhassara”nti.	180	
PA_atk-s05_10a:1809	“Na me mārisa sā diṭṭhi, yā me diṭṭhi pure ahu;	180	
PA_atk-s05_10a:1810	Passāmi vītivattantaṃ, brahmaloke pabhassaraṃ;	181	
PA_atk-s05_10a:1811	Svāhaṃ ajja kathaṃ vajjaṃ, ahaṃ niccomhi sassato”ti.	181	
PA_atk-s05_10a:1812_0	“Atha kho bhagavā taṃ brahmānaṃ saṃvejetvā seyyathāpi nāma balavā puriso…pe… evameva	1812	
PA_atk-s05_10a:1812_1	tasmiṃ brahmaloke antarahito jetavane pāturahosi. Atha kho so brahmā aññataraṃ brahmapārisajjaṃ	1812	
PA_atk-s05_10a:1812_2	āmantesi – ‘ehi tvaṃ, mārisa, yenāyasmā mahāmoggallāno tenupasaṅkama, upasaṅkamitvā	1812	
PA_atk-s05_10a:1812_3	āyasmantaṃ mahāmoggallānaṃ evaṃ vadehi – “atthi nu kho, mārisa moggallāna, aññepi	1812	
PA_atk-s05_10a:1812_4	tassa bhagavato sāvakā evaṃmahiddhikā evaṃmahānubhāvā seyyathāpi bhavaṃ moggallāno	1812	
PA_atk-s05_10a:1812_5	kassapo kappino anuruddho”ti? ‘Evaṃ, mārisā’ti kho so brahmapārisajjo tassa brahmuno	1812	
PA_atk-s05_10a:1812_6	paṭissutvā yenāyasmā mahāmoggallāno tenupasaṅkami, upasaṅkamitvā āyasmantaṃ mahāmoggallānaṃ	1812	
PA_atk-s05_10a:1812_7	etadavoca – ‘atthi nu kho, mārisa moggallāna, aññepi tassa bhagavato sāvakā evaṃmahiddhikā	1812	
PA_atk-s05_10a:1812_8	evaṃmahānubhāvā seyyathāpi bhavaṃ moggallāno kassapo kappino anuruddho’ti? Atha kho	1812	
PA_atk-s05_10a:1812_9	āyasmā mahāmoggallāno taṃ brahmapārisajjaṃ gāthāya ajjhabhāsi –	1812	
PA_atk-s05_10a:1813	“Tevijjā iddhipattā ca, cetopariyāyakovidā;	181	
PA_atk-s05_10a:1814	Khīṇāsavā arahanto, bahū buddhassa sāvakā”ti.	181	
PA_atk-s05_10a:1815_0	“Atha kho so brahmapārisajjo āyasmato mahāmoggallānassa bhāsitaṃ abhinanditvā anumoditvā	1815	
PA_atk-s05_10a:1815_1	yena so brahmā tenupasaṅkami, upasaṅkamitvā taṃ brahmānaṃ etadavoca – ‘āyasmā mārisa	1815	
PA_atk-s05_10a:1815_2	mahāmoggallāno evamāha –	1815	
PA_atk-s05_10a:1816	“‘Tevijjā iddhipattā ca, cetopariyāyakovidā;	181	
PA_atk-s05_10a:1817	Khīṇāsavā arahanto, bahū buddhassa sāvakā”’ti. –	181	
PA_atk-s05_10a:1818	Idamavoca so brahmapārisajjo. Attamano ca so brahmā tassa brahmapārisajjassa bhāsitaṃ abhinandīti.	181	
PA_atk-s05_10a:1819	Idaṃ sandhāya vuttaṃ – “ayaṃ panattho bakabrahmasuttena dīpetabbo”ti.	181	
PA_atk-s05_10a:1820_0	Mahāneruno kūṭanti kūṭasīsena sakalameva sinerupabbatarājaṃ vadasi. Vimokkhena apassayīti	1820	
PA_atk-s05_10a:1820_1	jhānavimokkhena nissayena abhiññāyena passayīti adhippāyo. Vananti jambudīpaṃ. So	1820	
PA_atk-s05_10a:1820_2	hi vanabāhullatāya “vana”nti vutto. Tenāha “jambumaṇḍassa issaro”ti. Pubbavidehānanti	1820	
PA_atk-s05_10a:1820_3	pubbavidehaṭṭhānañca pubbavidehanti attho. Ye ca bhūmisayā narāti bhūmisayā narā	1820	
PA_atk-s05_10a:1820_4	nāma aparagoyānauttarakurukā ca manussā. Te hi gehābhāvato “bhūmisayā”ti vuttā. Tepi	1820	
PA_atk-s05_10a:1820_5	sabbe apassayīti sambandho. Ayaṃ panattho nandopanandadamanena dīpetabbo – ekasmiṃ	1820	
PA_atk-s05_10a:1820_6	kira samaye anāthapiṇḍiko gahapati bhagavato dhammadesanaṃ sutvā “sve, bhante, pañcahi	1820	
PA_atk-s05_10a:1820_7	bhikkhusatehi saddhiṃ mayhaṃ gehe bhikkhaṃ gaṇhathā”ti nimantetvā pakkāmi. Taṃdivasañca	1820	
PA_atk-s05_10a:1820_8	bhagavato paccūsasamaye dasasahassilokadhātuṃ olokentassa nandopanando nāma nāgarājā	1820	
PA_atk-s05_10a:1820_9	ñāṇamukhe āpāthaṃ āgacchi. Bhagavā “ayaṃ nāgarājā mayhaṃ ñāṇamukhe āpāthaṃ āgacchati,	1820	
PA_atk-s05_10a:1820_10	kiṃ nu kho bhavissatī”ti āvajjento saraṇagamanassa upanissayaṃ disvā “ayaṃ micchādiṭṭhiko	18201	
PA_atk-s05_10a:1820_11	tīsu ratanesu appasanno, ko nu kho imaṃ micchādiṭṭhiko vimoceyyā”ti āvajjento mahāmoggallānattheraṃ	18201	
PA_atk-s05_10a:1820_12	addasa. Tato pabhātāya rattiyā sarīrapaṭijagganaṃ katvā āyasmantaṃ ānandaṃ āmantesi	18201	
PA_atk-s05_10a:1820_13	– “ānanda, pañcannaṃ bhikkhusatānaṃ ārocehi – ‘tathāgato devacārikaṃ gacchatī”’ti.	18201	
PA_atk-s05_10a:1820_14	Taṃdivasañca nandopanandassa āpānabhūmiṃ sajjayiṃsu. So dibbaratanapallaṅke dibbena	18201	
PA_atk-s05_10a:1820_15	setacchattena dhāriyamāno tividhanāṭakehi ceva nāgaparisāya ca parivuto dibbabhājanesu	18201	
PA_atk-s05_10a:1820_16	upaṭṭhāpitaannapānaṃ olokayamāno nisinno hoti. Atha kho bhagavā yathā nāgarājā passati,	18201	
PA_atk-s05_10a:1820_17	tathā katvā tassa vimānamatthakeneva pañcahi bhikkhusatehi saddhiṃ tāvatiṃsadevalokābhimukho pāyāsi.	18201	
PA_atk-s05_10a:1821_0	Tena kho pana samayena nandopanandassa nāgarājassa evarūpaṃ pāpakaṃ diṭṭhigataṃ uppannaṃ	1821	
PA_atk-s05_10a:1821_1	hoti “ime hi nāma muṇḍasamaṇakā amhākaṃ uparibhavanena devānaṃ tāvatiṃsānaṃ bhavanaṃ	1821	
PA_atk-s05_10a:1821_2	pavisantipi nikkhamantipi, na dāni ito paṭṭhāya imesaṃ amhākaṃ matthake pādapaṃsuṃ	1821	
PA_atk-s05_10a:1821_3	okirantānaṃ gantuṃ dassāmī”ti uṭṭhāya sinerupādaṃ gantvā taṃ attabhāvaṃ vijahitvā	1821	
PA_atk-s05_10a:1821_4	sineruṃ sattakkhattuṃ bhogehi parikkhipitvā upari phaṇaṃ katvā tāvatiṃsabhavanaṃ	1821	
PA_atk-s05_10a:1821_5	avakujjena phaṇena pariggahetvā adassanaṃ gamesi.	1821	
PA_atk-s05_10a:1822_0	Atha kho āyasmā raṭṭhapālo bhagavantaṃ etadavoca – “pubbe, bhante, imasmiṃ padese	1822	
PA_atk-s05_10a:1822_1	ṭhito sineruṃ passāmi, sineruparibhaṇḍaṃ passāmi, tāvatiṃsaṃ passāmi, vejayantaṃ	1822	
PA_atk-s05_10a:1822_2	passāmi, vejayantassa pāsādassa uparidhajaṃ passāmi. Ko nu kho, bhante, hetu ko paccayo,	1822	
PA_atk-s05_10a:1822_3	yaṃ etarahi neva sineruṃ passāmi…pe… na vejayantassa pāsādassa uparidhajaṃ passāmī”ti.	1822	
PA_atk-s05_10a:1822_4	“Ayaṃ, raṭṭhapāla, nandopanando nāma nāgarājā tumhākaṃ kupito sineruṃ sattakkhattuṃ	1822	
PA_atk-s05_10a:1822_5	bhogehi parikkhipitvā upari phaṇena paṭicchādetvā andhakāraṃ katvā ṭhito”ti. “Damemi	1822	
PA_atk-s05_10a:1822_6	naṃ, bhante”ti. Na bhagavā naṃ anujāni. Atha kho āyasmā bhaddiyo, āyasmā rāhuloti	1822	
PA_atk-s05_10a:1822_7	anukkamena sabbepi bhikkhū uṭṭhahiṃsu. Bhagavā anujāni.	1822	
PA_atk-s05_10a:1823_0	Avasāne mahāmoggallānatthero – “ahaṃ, bhante, damemi na”nti āha. “Damehi, moggallānā”ti	1823	
PA_atk-s05_10a:1823_1	bhagavā anujāni. Thero attabhāvaṃ vijahitvā mahantaṃ nāgarājavaṇṇaṃ abhinimminitvā	1823	
PA_atk-s05_10a:1823_2	nandopanandaṃ cuddasakkhattuṃ bhogehi parikkhipitvā tassa phaṇamatthake attano phaṇaṃ	1823	
PA_atk-s05_10a:1823_3	ṭhapetvā sinerunā saddhiṃ abhinippīḷesi. Nāgarājā dhūmāyi. Theropi “na tuyhaṃyeva	1823	
PA_atk-s05_10a:1823_4	sarīre dhūmo atthi, mayhampi atthī”ti dhūmāyi. Nāgarājassa dhūmo theraṃ na bādhati,	1823	
PA_atk-s05_10a:1823_5	therassa pana dhūmo nāgarājaṃ bādhati. Tato nāgarājā pajjali, theropi “na tuyhaṃyeva	1823	
PA_atk-s05_10a:1823_6	sarīre aggi atthi, mayhampi atthī”ti pajjali. Nāgarājassa tejo theraṃ na bādhati,	1823	
PA_atk-s05_10a:1823_7	therassa pana tejo nāgarājānaṃ bādhati. Nāgarājā – “ayaṃ maṃ sinerunā abhinippīḷetvā	1823	
PA_atk-s05_10a:1823_8	dhūmāyati ceva pajjalati cā”ti cintetvā “bho, tuvaṃ kosī”ti paṭipucchi. “Ahaṃ kho,	1823	
PA_atk-s05_10a:1823_9	nanda, moggallāno”ti. “Bhante, attano bhikkhubhāvena tiṭṭhāhī”ti.	1823	
PA_atk-s05_10a:1824_0	Thero taṃ attabhāvaṃ vijahitvā tassa dakkhiṇakaṇṇasotena pavisitvā vāmakaṇṇasotena	1824	
PA_atk-s05_10a:1824_1	nikkhami, vāmakaṇṇasotena pavisitvā dakkhiṇakaṇṇasotena nikkhami. Tathā dakkhiṇanāsasotena	1824	
PA_atk-s05_10a:1824_2	pavisitvā vāmanāsasotena nikkhami, vāmanāsasotena pavisitvā dakkhiṇanāsasotena nikkhami.	1824	
PA_atk-s05_10a:1824_3	Tato nāgarājā mukhaṃ vivari, thero mukhena pavisitvā antokucchiyaṃ pācīnena ca pacchimena	1824	
PA_atk-s05_10a:1824_4	ca caṅkamati. Bhagavā – “moggallāna, manasi karohi, mahiddhiko nāgo”ti āha. Thero	1824	
PA_atk-s05_10a:1824_5	“mayhaṃ kho, bhante, cattāro iddhipādā bhāvitā bahulīkatā yānīkatā vatthukatā anuṭṭhitā	1824	
PA_atk-s05_10a:1824_6	paricitā susamāraddhā, tiṭṭhatu, bhante, nandopanando, ahaṃ nandopanandasadisānaṃ	1824	
PA_atk-s05_10a:1824_7	nāgarājānaṃ satampi sahassampi dameyya”ntiādimāha.	1824	
PA_atk-s05_10a:1825_0	Nāgarājā cintesi – “pavisanto tāva me na diṭṭho, nikkhamanakāle dāni naṃ dāṭhantare	1825	
PA_atk-s05_10a:1825_1	pakkhipitvā khādissāmī”ti cintetvā “nikkhamatha, bhante, mā maṃ antokucchiyaṃ aparāparaṃ	1825	
PA_atk-s05_10a:1825_2	caṅkamanto bādhayitthā”ti āha. Thero nikkhamitvā bahi aṭṭhāsi. Nāgarājā “ayaṃ so”ti	1825	
PA_atk-s05_10a:1825_3	disvā nāsavātaṃ vissajji, thero catutthajjhānaṃ samāpajji, lomakūpampissa vāto cāletuṃ	1825	
PA_atk-s05_10a:1825_4	nāsakkhi. Avasesā bhikkhū kira ādito paṭṭhāya sabbapāṭihāriyāni kātuṃ sakkuṇeyyuṃ,	1825	
PA_atk-s05_10a:1825_5	imaṃ pana ṭhānaṃ patvā evaṃ khippanisantino hutvā samāpajjituṃ na sakkhissantīti	1825	
PA_atk-s05_10a:1825_6	nesaṃ bhagavā nāgarājadamanaṃ nānujāni.	1825	
PA_atk-s05_10a:1826_0	Nāgarājā “ahaṃ imassa samaṇassa nāsavātena lomakūpampi cāletuṃ nāsakkhi, mahiddhiko	1826	
PA_atk-s05_10a:1826_1	so samaṇo”ti cintesi. Thero attabhāvaṃ vijahitvā supaṇṇarūpaṃ abhinimminitvā supaṇṇavātaṃ	1826	
PA_atk-s05_10a:1826_2	dassento nāgarājānaṃ anubandhi. Nāgarājā taṃ attabhāvaṃ vijahitvā māṇavakavaṇṇaṃ	1826	
PA_atk-s05_10a:1826_3	abhinimminitvā “bhante, tumhākaṃ saraṇaṃ gacchāmī”ti vadanto therassa pāde vandi.	1826	
PA_atk-s05_10a:1826_4	Thero “satthā, nanda, āgato, ehi gamissāmā”ti nāgarājānaṃ dametvā nibbisaṃ katvā	1826	
PA_atk-s05_10a:1826_5	gahetvā bhagavato santikaṃ agamāsi. Nāgarājā bhagavantaṃ vanditvā “bhante, tumhākaṃ	1826	
PA_atk-s05_10a:1826_6	saraṇaṃ gacchāmī”ti āha. Bhagavā “sukhī hohi, nāgarājā”ti vatvā bhikkhusaṅghaparivuto	1826	
PA_atk-s05_10a:1826_7	anāthapiṇḍikassa nivesanaṃ agamāsi.	1826	
PA_atk-s05_10a:1827_0	Anāthapiṇḍiko “kiṃ, bhante, atidivā āgatatthā”ti āha. “Moggallānassa ca nandopanandassa	1827	
PA_atk-s05_10a:1827_1	ca saṅgāmo ahosī”ti. “Kassa pana, bhante, jayo, kassa parājayo”ti? “Moggallānassa	1827	
PA_atk-s05_10a:1827_2	jayo, nandassa parājayo”ti. Anāthapiṇḍiko “adhivāsetu me, bhante, bhagavā sattāhaṃ	1827	
PA_atk-s05_10a:1827_3	ekapaṭipāṭiyā bhattaṃ sattāhaṃ therassa sakkāraṃ karissāmī”ti vatvā sattāhaṃ buddhappamukhānaṃ	1827	
PA_atk-s05_10a:1827_4	pañcannaṃ bhikkhusatānaṃ mahāsakkāraṃ akāsi. Tena vuttaṃ – “nandopanandadamanena dīpetabbo”ti.	1827	
PA_atk-s05_10a:1828	Ekasmiñhi samaye pubbārāme visākhāya mahāupāsikāya kāritasahassagabbhapaṭimaṇḍite pāsāde bhagavati viharante…pe… saṃvejesi ca devatāti. Tena vuttaṃ –	182	
PA_atk-s05_10a:1829	“Dharaṇimpi sugambhīraṃ, bahalaṃ duppadhaṃsiyaṃ;	182	
PA_atk-s05_10a:1830	Vāmaṅguṭṭhena khobheyyaṃ, iddhiyā pāramiṃ gato”ti.	183	
PA_atk-s05_10a:1831	Tattha iddhiyā pāramiṃ gatoti vikubbaniddhiādiiddhiyā pariyosānaṃ gato patto.	183	
PA_atk-s05_10a:1832_0	395. Asmimānanti ahamasmi paññāsīlasamādhisampannotiādi asmimānaṃ na passāmi na akkhāmīti	1832	
PA_atk-s05_10a:1832_1	attho. Tadeva dīpento māno mayhaṃ na vijjatīti āha. Sāmaṇere upādāyāti sāmaṇere ādiṃ	1832	
PA_atk-s05_10a:1832_2	katvā sakale bhikkhusaṅghe garucittaṃ gāravacittaṃ ādarabahumānaṃ ahaṃ karomīti attho.	1832	
PA_atk-s05_10a:1833_0	396. Aparimeyye ito kappeti ito amhākaṃ uppannakappato antarakappādīhi aparimeyye	1833	
PA_atk-s05_10a:1833_1	ekaasaṅkhyeyyassa upari satasahassakappamatthaketi attho. Yaṃ kammamabhinīharinti	1833	
PA_atk-s05_10a:1833_2	aggasāvakabhāvassa padaṃ puññasampattiṃ pūresiṃ. Tāhaṃ bhūmimanuppattoti ahaṃ taṃ	1833	
PA_atk-s05_10a:1833_3	sāvakabhūmiṃ anuppatto āsavakkhayasaṅkhātaṃ nibbānaṃ patto asmi amhīti attho.	1833	
PA_atk-s05_10a:1834_0	397. Atthapaṭisambhidādayo catasso paṭisambhidā sotāpattimaggādayo aṭṭha vimokkhā	1834	
PA_atk-s05_10a:1834_1	iddhividhādayo cha abhiññāyo me mayā sacchikatā paccakkhaṃ katā. Buddhassa bhagavato	1834	
PA_atk-s05_10a:1834_2	ovādānusāsanīsaṅkhātaṃ sāsanaṃ mayā kataṃ sīlapaṭipattinipphādanavasena pariyosāpitanti attho.	1834	
PA_atk-s05_10a:1835_0	Itthanti iminā pakārena heṭṭhā vuttakkamena. Evaṃ so ekasseva anomadassībuddhassa	1835	
PA_atk-s05_10a:1835_1	santike dvikkhattuṃ byākaraṇaṃ labhi. Kathaṃ? Heṭṭhā vuttanayena seṭṭhi hutvā tassa	1835	
PA_atk-s05_10a:1835_2	bhagavato santike laddhabyākaraṇo tato cuto sāmuddike nāgabhavane nibbatto tasseva	1835	
PA_atk-s05_10a:1835_3	bhagavato santike dīghāyukabhāvena upahāraṃ katvā nimantetvā bhojetvā mahāpūjaṃ akāsi.	1835	
PA_atk-s05_10a:1835_4	Tadāpi bhagavā byākaraṇaṃ kathesi. Sudanti padapūraṇe nipāto. Āyasmāti piyavacanaṃ	1835	
PA_atk-s05_10a:1835_5	garugāravādhivacanaṃ. Mahāmoggallānatthero imā apadānagāthāyo abhāsittha kathesi.	1835	
PA_atk-s05_10a:1835_6	Itīti parisamāpanatthe nipāto.	1835	
PA_atk-s05_10a:1836	Mahāmoggallānattheraapadānavaṇṇanā samattā.	183	
PA_atk-s05_10a:1837	3-3. Mahākassapattheraapadānavaṇṇanā	183	
PA_atk-s05_10a:1838_0	Padumuttarassa bhagavatotyādikaṃ āyasmato mahākassapattherassa apadānaṃ. Ayampi purimabuddhesu	1838	
PA_atk-s05_10a:1838_1	katādhikāro tattha tattha bhave vivaṭṭūpanissayāni puññasambhārāni upacinanto padumuttarabhagavato	1838	
PA_atk-s05_10a:1838_2	kāle haṃsavatīnagare vedeho nāma asītikoṭivibhavo kuṭumbiko ahosi. So buddhamāmako,	1838	
PA_atk-s05_10a:1838_3	dhammamāmako, saṅghamāmako, upāsako hutvā viharanto ekasmiṃ uposathadivase pātova	1838	
PA_atk-s05_10a:1838_4	subhojanaṃ bhuñjitvā uposathaṅgāni adhiṭṭhāya gandhapupphādīni gahetvā vihāraṃ gantvā	1838	
PA_atk-s05_10a:1838_5	satthāraṃ pūjetvā vanditvā ekamantaṃ nisīdi.	1838	
PA_atk-s05_10a:1839_0	Tasmiñca khaṇe satthā mahānisabhattheraṃ nāma tatiyasāvakaṃ “etadaggaṃ, bhikkhave,	1839	
PA_atk-s05_10a:1839_1	mama sāvakānaṃ bhikkhūnaṃ dhutavādānaṃ yadidaṃ nisabho”ti etadagge ṭhapesi. Upāsako	1839	
PA_atk-s05_10a:1839_2	taṃ sutvā pasanno dhammakathāvasāne mahājane uṭṭhāya gate satthāraṃ vanditvā “sve,	1839	
PA_atk-s05_10a:1839_3	bhante, mayhaṃ bhikkhaṃ adhivāsethā”ti nimantesi. “Mahā kho, upāsaka, bhikkhusaṅgho”ti.	1839	
PA_atk-s05_10a:1839_4	“Kittako, bhante”ti? “Aṭṭhasaṭṭhibhikkhusatasahassa”nti. “Bhante, ekaṃ sāmaṇerampi	1839	
PA_atk-s05_10a:1839_5	vihāre asesetvā mayhaṃ bhikkhaṃ gaṇhathā”ti. Satthā adhivāsesi. Upāsako satthu adhivāsanaṃ	1839	
PA_atk-s05_10a:1839_6	ñatvā gehaṃ gantvā mahādānaṃ sajjetvā punadivase satthu kālaṃ ārocāpesi. Satthā pattacīvaramādāya	1839	
PA_atk-s05_10a:1839_7	bhikkhusaṅghaparivuto upāsakassa gharaṃ gantvā paññattāsane nisinno dakkhiṇodakāvasāne	1839	
PA_atk-s05_10a:1839_8	yāguādīni sampaṭicchanto bhattavissaggaṃ akāsi. Upāsakopi satthu santike nisīdi.	1839	
PA_atk-s05_10a:1840_0	Tasmiṃ antare mahānisabhatthero piṇḍāya caranto tameva vīthiṃ paṭipajji. Upāsako	1840	
PA_atk-s05_10a:1840_1	disvā uṭṭhāya gantvā theraṃ vanditvā “pattaṃ, bhante, dethā”ti āha. Thero pattaṃ	1840	
PA_atk-s05_10a:1840_2	adāsi. “Bhante, idheva pavisatha, satthāpi gehe nisinno”ti. “Na vaṭṭissati, upāsakā”ti.	1840	
PA_atk-s05_10a:1840_3	So therassa pattaṃ gahetvā piṇḍapātassa pūretvā adāsi. Tato theraṃ anugantvā nivatto	1840	
PA_atk-s05_10a:1840_4	satthu santike nisīditvā evamāha – “mahānisabhatthero, bhante, ‘satthāpi gehe nisinno’ti	1840	
PA_atk-s05_10a:1840_5	vuttepi pavisituṃ na icchi. Atthi nu kho etassa tumhākaṃ guṇehi atirekaguṇo”ti? Buddhānañca	1840	
PA_atk-s05_10a:1840_6	vaṇṇamaccheraṃ nāma natthi, tasmā satthā evamāha – “upāsaka, mayaṃ bhikkhaṃ āgamayamānā	1840	
PA_atk-s05_10a:1840_7	gehe nisīdāma, so bhikkhu na evaṃ nisīditvā bhikkhaṃ udikkhati. Mayaṃ gāmantasenāsane	1840	
PA_atk-s05_10a:1840_8	vasāma, so araññeyeva vasati. Mayaṃ channe vasāma, so abbhokāseyeva vasatī”ti bhagavā	1840	
PA_atk-s05_10a:1840_9	“ayañca ayañcetassa guṇo”ti mahāsamuddaṃ pūrayamāno viya tassa guṇaṃ kathesi.	1840	
PA_atk-s05_10a:1841_0	Upāsakopi pakatiyā jalamānadīpo telena āsitto viya suṭṭhutaraṃ pasanno hutvā cintesi	1841	
PA_atk-s05_10a:1841_1	– “kiṃ mayhaṃ aññāya sampattiyā, yaṃnūnāhaṃ anāgate ekassa buddhassa santike dhutavādānaṃ	1841	
PA_atk-s05_10a:1841_2	aggabhāvatthāya patthanaṃ karissāmī”ti. So punapi satthāraṃ nimantetvā teneva niyāmena	1841	
PA_atk-s05_10a:1841_3	satta divase mahādānaṃ datvā sattame divase buddhappamukhassa mahābhikkhusaṅghassa	1841	
PA_atk-s05_10a:1841_4	ticīvarāni datvā satthu pādamūle nipajjitvā evamāha – “yaṃ me, bhante, satta divase	1841	
PA_atk-s05_10a:1841_5	dānaṃ dentassa mettaṃ kāyakammaṃ mettaṃ vacīkammaṃ mettaṃ manokammaṃ paccupaṭṭhitaṃ,	1841	
PA_atk-s05_10a:1841_6	imināhaṃ na aññaṃ devasampattiṃ vā sakkamārabrahmasampattiṃ vā patthemi, idaṃ pana	1841	
PA_atk-s05_10a:1841_7	me kammaṃ anāgate ekassa buddhassa santike mahānisabhattherena pattaṭṭhānantaraṃ	1841	
PA_atk-s05_10a:1841_8	pāpuṇanatthāya terasadhutaṅgadharānaṃ aggabhāvassa adhikāro hotū”ti. Satthā “mahantaṃ	1841	
PA_atk-s05_10a:1841_9	ṭhānaṃ iminā patthitaṃ, samijjhissati nu kho, no”ti olokento samijjhanabhāvaṃ disvā	1841	
PA_atk-s05_10a:1841_10	āha – “manāpaṃ te ṭhānaṃ patthitaṃ, anāgate satasahassakappāvasāne gotamo nāma buddho	18411	
PA_atk-s05_10a:1841_11	uppajjissati, tassa tvaṃ tatiyasāvako mahākassapatthero nāma bhavissasī”ti byākāsi.	18411	
PA_atk-s05_10a:1841_12	Taṃ sutvā upāsako “buddhānaṃ dve kathā nāma natthī”ti punadivase pattabbaṃ viya taṃ	18411	
PA_atk-s05_10a:1841_13	sampattiṃ amaññittha. So yāvatāyukaṃ dānaṃ datvā sīlaṃ samādāya rakkhitvā nānappakāraṃ	18411	
PA_atk-s05_10a:1841_14	puññakammaṃ katvā kālaṃkatvā sagge nibbatti.	18411	
PA_atk-s05_10a:1842_0	Tato paṭṭhāya devamanussesu sampattiṃ anubhavanto ito ekanavutikappe vipassisammāsambuddhe	1842	
PA_atk-s05_10a:1842_1	bandhumatīnagaraṃ upanissāya kheme migadāye viharante devalokā cavitvā aññatarasmiṃ	1842	
PA_atk-s05_10a:1842_2	parijiṇṇabrāhmaṇakule nibbatti. Tasmiñca kāle vipassī bhagavā sattame saṃvacchare	1842	
PA_atk-s05_10a:1842_3	dhammaṃ kathesi, mahantaṃ kolāhalaṃ ahosi. Sakalajambudīpe devatā “satthā dhammaṃ	1842	
PA_atk-s05_10a:1842_4	kathessatī”ti ārocesuṃ. Brāhmaṇo taṃ sāsanaṃ assosi. Tassa nivāsanasāṭako ekoyeva,	1842	
PA_atk-s05_10a:1842_5	tathā brāhmaṇiyā. Pārupanaṃ pana dvinnampi ekameva. So sakalanagare “ekasāṭakabrāhmaṇo”ti	1842	
PA_atk-s05_10a:1842_6	paññāyi. So brāhmaṇo kenacideva kiccena brāhmaṇānaṃ sannipāte sati brāhmaṇiṃ gehe	1842	
PA_atk-s05_10a:1842_7	ṭhapetvā sayaṃ taṃ vatthaṃ pārupitvā gacchati, brāhmaṇīnaṃ sannipāte sati sayaṃ gehe	1842	
PA_atk-s05_10a:1842_8	acchati, brāhmaṇī taṃ vatthaṃ pārupitvā gacchati. Tasmiṃ pana divase so brāhmaṇiṃ	1842	
PA_atk-s05_10a:1842_9	āha – “bhoti, kiṃ tvaṃ rattiṃ dhammaṃ suṇissasi, udāhu divā”ti? “Sāmi, ahaṃ mātugāmo	1842	
PA_atk-s05_10a:1842_10	bhīrukajātikā rattiṃ sotuṃ na sakkomi, divā sossāmī”ti taṃ brāhmaṇaṃ gehe ṭhapetvā	18421	
PA_atk-s05_10a:1842_11	taṃ vatthaṃ pārupitvā upāsikāhi saddhiṃ vihāraṃ gantvā satthāraṃ vanditvā ekamantaṃ	18421	
PA_atk-s05_10a:1842_12	nisinnā dhammaṃ sutvā upāsikāhi saddhiṃ agamāsi. Atha brāhmaṇo taṃ gehe ṭhapetvā	18421	
PA_atk-s05_10a:1842_13	taṃ vatthaṃ pārupitvā vihāraṃ gato.	18421	
PA_atk-s05_10a:1843_0	Tasmiñca samaye satthā parisamajjhe alaṅkatadhammāsane nisinno cittabījaniṃ gahetvā	1843	
PA_atk-s05_10a:1843_1	ākāsagaṅgaṃ otārento viya sineruṃ manthaṃ katvā sāgaraṃ nimmanthento viya ca dhammakathaṃ	1843	
PA_atk-s05_10a:1843_2	kathesi. Brāhmaṇassa parisapariyantena nisinnassa dhammaṃ suṇantassa paṭhamayāmeyeva	1843	
PA_atk-s05_10a:1843_3	sakalasarīraṃ pūrayamānā pañcavaṇṇā pīti uppajji. So pārutavatthaṃ saṅgharitvā “dasabalassa	1843	
PA_atk-s05_10a:1843_4	dassāmī”ti cintesi. Athassa ādīnavasahassaṃ dassayamānaṃ maccheraṃ uppajji. So “brāhmaṇiyā	1843	
PA_atk-s05_10a:1843_5	tuyhañca ekameva vatthaṃ, aññaṃ kiñci pārupanaṃ nāma natthi, apārupitvā bahi vicarituṃ	1843	
PA_atk-s05_10a:1843_6	na sakkomī”ti sabbathāpi adātukāmo ahosi. Athassa nikkhante paṭhame majjhimayāmeti	1843	
PA_atk-s05_10a:1843_7	tatheva pīti uppajji. So tatheva cintetvā tatheva adātukāmo ahosi. Athassa majjhime	1843	
PA_atk-s05_10a:1843_8	yāme nikkhante pacchimayāmepi tatheva pīti uppajji. Tadā so maccheraṃ jinitvā vatthaṃ	1843	
PA_atk-s05_10a:1843_9	saṅgharitvā satthu pādamūle ṭhapesi. Tato vāmahatthaṃ ābhujitvā dakkhiṇena hatthena	1843	
PA_atk-s05_10a:1843_10	apphoṭetvā “jitaṃ me, jitaṃ me”ti tikkhattuṃ nadi.	18431	
PA_atk-s05_10a:1844_0	Tasmiṃ samaye bandhumā rājā dhammāsanassa pacchato antosāṇiyaṃ nisinno dhammaṃ suṇāti.	1844	
PA_atk-s05_10a:1844_1	Rañño ca nāma “jitaṃ me”ti saddo amanāpo hoti. Rājā purisaṃ āṇāpesi “gaccha, bhaṇe,	1844	
PA_atk-s05_10a:1844_2	etaṃ puccha – ‘kiṃ so vadatī”’ti? Brāhmaṇo tenāgantvā pucchito “avasesā hatthiyānādīni	1844	
PA_atk-s05_10a:1844_3	āruyha asicammādīni gahetvā parasenaṃ jinanti, na taṃ acchariyaṃ. Ahaṃ pana pacchato	1844	
PA_atk-s05_10a:1844_4	āgacchantassa kūṭagoṇassa muggarena sīsaṃ bhinditvā taṃ palāpento viya maccheracittaṃ	1844	
PA_atk-s05_10a:1844_5	jinitvā pārutavatthaṃ dasabalassa adāsiṃ, taṃ me jitaṃ maccheraṃ acchariya”nti āha.	1844	
PA_atk-s05_10a:1844_6	So āgantvā taṃ pavattiṃ rañño ārocesi. Rājā “amhe, bhaṇe, dasabalassa anurūpaṃ na	1844	
PA_atk-s05_10a:1844_7	jānāma, brāhmaṇo jānātī”ti tassa pasīditvā vatthayugaṃ pesesi. Taṃ disvā brāhmaṇo	1844	
PA_atk-s05_10a:1844_8	cintesi – “rājā mayhaṃ tuṇhī nisinnassa paṭhamaṃ kiñci adatvā satthu guṇe kathentassa	1844	
PA_atk-s05_10a:1844_9	adāsi, satthu guṇe paṭicca idaṃ uppannaṃ, satthuyeva anucchavika”nti tampi vatthayugaṃ	1844	
PA_atk-s05_10a:1844_10	dasabalassa adāsi. Rājā “kiṃ brāhmaṇena kata”nti pucchitvā “tampi tena vatthayugaṃ	18441	
PA_atk-s05_10a:1844_11	tathāgatasseva dinna”nti sutvā aññānipi dve vatthayugāni pesesi, so tānipi satthu	18441	
PA_atk-s05_10a:1844_12	adāsi. Puna rājā ‘aññānipi cattārī’ti evaṃ vatvā yāva evaṃ dvattiṃsa vatthayugāni	18441	
PA_atk-s05_10a:1844_13	pesesi. Atha brāhmaṇo “idaṃ vaḍḍhetvā vaḍḍhetvā gahaṇaṃ viya hotī”ti attano atthāya	18441	
PA_atk-s05_10a:1844_14	ekaṃ, brāhmaṇiyā ekanti dve vatthayugāni gahetvā, tiṃsa yugāni tathāgatasseva adāsi.	18441	
PA_atk-s05_10a:1844_15	Tato paṭṭhāya ca so satthu vissāsiko jāto.	18441	
PA_atk-s05_10a:1845_0	Atha taṃ rājā ekadivasaṃ sītasamaye satthu santike dhammaṃ suṇantaṃ disvā satasahassagghanakaṃ	1845	
PA_atk-s05_10a:1845_1	attano pārutaṃ rattakambalaṃ datvā āha – “ito paṭṭhāya imaṃ pārupitvā dhammaṃ suṇāhī”ti.	1845	
PA_atk-s05_10a:1845_2	So “kiṃ me iminā kambalena imasmiṃ pūtikāye upanītenā”ti cintetvā antogandhakuṭiyaṃ	1845	
PA_atk-s05_10a:1845_3	tathāgatassa mañcassa upari vitānaṃ katvā agamāsi. Athekadivasaṃ rājā pātova vihāraṃ	1845	
PA_atk-s05_10a:1845_4	gantvā antogandhakuṭiyaṃ satthu santike nisīdi. Tasmiṃ khaṇe chabbaṇṇā buddharasmiyo	1845	
PA_atk-s05_10a:1845_5	kambale paṭihaññanti, kambalo ativiya virocittha. Rājā ullokento sañjānitvā āha –	1845	
PA_atk-s05_10a:1845_6	“amhākaṃ, bhante, esa kambalo, amhehi ekasāṭakabrāhmaṇassa dinno”ti. “Tumhehi, mahārāja,	1845	
PA_atk-s05_10a:1845_7	brāhmaṇo pūjito, brāhmaṇena mayaṃ pūjitā”ti. Rājā “brāhmaṇo yuttaṃ aññāsi, na maya”nti	1845	
PA_atk-s05_10a:1845_8	pasīditvā yaṃ manussānaṃ upakārabhūtaṃ, taṃ sabbaṃ aṭṭhaṭṭhakaṃ katvā sabbaṭṭhakaṃ	1845	
PA_atk-s05_10a:1845_9	nāma dānaṃ datvā purohitaṭṭhāne ṭhapesi. Sopi “aṭṭhaṭṭhakaṃ nāma catusaṭṭhi hotī”ti	1845	
PA_atk-s05_10a:1845_10	catusaṭṭhisalākabhattāni upaṭṭhapetvā yāvajīvaṃ dānaṃ datvā sīlaṃ rakkhitvā tato	18451	
PA_atk-s05_10a:1845_11	cuto sagge nibbatti.	18451	
PA_atk-s05_10a:1846_0	Puna tato cuto imasmiṃ kappe bhagavato koṇāgamanassa bhagavato kassapassa cāti dvinnaṃ	1846	
PA_atk-s05_10a:1846_1	antare bārāṇasiyaṃ kuṭumbiyakule nibbatto. So vaḍḍhimanvāya gharāvāsaṃ vasanto ekadivasaṃ	1846	
PA_atk-s05_10a:1846_2	araññe jaṅghavihāraṃ vicarati. Tasmiñca samaye paccekabuddho nadītīre cīvarakammaṃ	1846	
PA_atk-s05_10a:1846_3	karonto anuvāte appahonte saṅgharitvā ṭhapetumāraddho. So taṃ disvā “kasmā, bhante,	1846	
PA_atk-s05_10a:1846_4	saṅgharitvā ṭhapethā”ti āha. “Anuvāto nappahotī”ti. “Iminā, bhante, karothā”ti uttarisāṭakaṃ	1846	
PA_atk-s05_10a:1846_5	datvā “nibbattanibbattaṭṭhāne me kāci hāni mā hotū”ti patthanaṃ akāsi.	1846	
PA_atk-s05_10a:1847_0	Gharepissa bhaginiyā saddhiṃ bhariyāya kalahaṃ karontiyā paccekabuddho piṇḍāya pāvisi.	1847	
PA_atk-s05_10a:1847_1	Athassa bhaginī paccekabuddhassa piṇḍapātaṃ datvā tassa bhariyaṃ sandhāya – “evarūpaṃ	1847	
PA_atk-s05_10a:1847_2	bālaṃ yojanasate parivajjeyya”nti patthanaṃ ṭhapesi. Sā gehaṅgaṇe ṭhitā sutvā “imāya	1847	
PA_atk-s05_10a:1847_3	dinnabhattaṃ esa mā bhuñjatū”ti pattaṃ gahetvā bhattaṃ chaḍḍetvā kalalassa pūretvā	1847	
PA_atk-s05_10a:1847_4	adāsi. Itarā disvā “bāle, maṃ tāva akkosa vā pahara vā, evarūpassa pana dve asaṅkhyeyyāni	1847	
PA_atk-s05_10a:1847_5	pūritapāramissa paccekabuddhassa pattato bhattaṃ chaḍḍetvā kalalaṃ dātuṃ na yutta”nti	1847	
PA_atk-s05_10a:1847_6	āha. Athassa bhariyāya paṭisaṅkhānaṃ uppajji. Sā “tiṭṭhatha, bhante”ti kalalaṃ chaḍḍetvā	1847	
PA_atk-s05_10a:1847_7	pattaṃ dhovitvā gandhacuṇṇena ubbaṭṭetvā paṇītabhattassa catumadhurassa ca pūretvā	1847	
PA_atk-s05_10a:1847_8	upari āsittena padumagabbhavaṇṇena sappinā vijjotamānaṃ pattaṃ paccekabuddhassa hatthe	1847	
PA_atk-s05_10a:1847_9	ṭhapetvā “yathā ayaṃ piṇḍapāto obhāsajāto, evaṃ obhāsajātaṃ me sarīraṃ hotū”ti patthanaṃ	1847	
PA_atk-s05_10a:1847_10	akāsi. Paccekabuddho anumoditvā ākāsaṃ pakkhandi. Tepi dve jāyampatikā yāvatāyukaṃ	18471	
PA_atk-s05_10a:1847_11	ṭhatvā tato cutā sagge nibbattiṃsu. Puna tato cavitvā upāsako kassapasammāsambuddhakāle	18471	
PA_atk-s05_10a:1847_12	bārāṇasiyaṃ asītikoṭivibhavasampanne kule nibbatti, itarāpi tādisasseva seṭṭhino	18471	
PA_atk-s05_10a:1847_13	dhītā hutvā nibbatti, tassa vayappattassa tameva seṭṭhidhītaraṃ ānayiṃsu. Tassā pubbe	18471	
PA_atk-s05_10a:1847_14	aniṭṭhavipākassa pāpakammassa ānubhāvena patikulaṃ paviṭṭhamattāya ummārantarato	18471	
PA_atk-s05_10a:1847_15	paṭṭhāya sakalaṃ gehaṃ ugghāṭitavaccakūpo viya duggandhaṃ jātaṃ. Kumāro “kassāyaṃ	18471	
PA_atk-s05_10a:1847_16	gandho”ti pucchitvā “seṭṭhikaññāyā”ti sutvā “nīharatha na”nti tassāyeva kulagharaṃ	18471	
PA_atk-s05_10a:1847_17	pesesi. Sā teneva nīhārena sattasu ṭhānesu paṭinivatti.	18471	
PA_atk-s05_10a:1848_0	Tena samayena kassapadasabalo parinibbāyi. Tassa satasahasagghanikāhi suvaṇṇiṭṭhakāhi	1848	
PA_atk-s05_10a:1848_1	yojanubbedhaṃ cetiyaṃ ārabhiṃsu. Tasmiṃ cetiye kariyamāne sā seṭṭhidhītā cintesi	1848	
PA_atk-s05_10a:1848_2	– “ahaṃ sattasu ṭhānesu paṭinivattā, kiṃ me jīvitenā”ti attano ābharaṇabhaṇḍaṃ bhañjāpetvā	1848	
PA_atk-s05_10a:1848_3	suvaṇṇiṭṭhakaṃ kāresi ratanāyataṃ vidatthivitthiṇṇaṃ caturaṅgulubbedhaṃ. Tato haritālamanosilāpiṇḍaṃ	1848	
PA_atk-s05_10a:1848_4	gahetvā aṭṭha uppalapupphahatthake ādāya cetiyakaraṇaṭṭhānaṃ gatā. Tasmiñca khaṇe	1848	
PA_atk-s05_10a:1848_5	ekā iṭṭhakāpanti parikkhipitvā āgacchamānā ghaṭaniṭṭhakāya ūnā hoti. Seṭṭhidhītā	1848	
PA_atk-s05_10a:1848_6	vaḍḍhakiṃ āha “imaṃ me iṭṭhakaṃ ettha ṭhapethā”ti. “Amma bhaddake, kāle āgatāsi,	1848	
PA_atk-s05_10a:1848_7	sayameva ṭhapehī”ti. Sā āruyha telena haritālamanosilāpiṇḍaṃ yojetvā tena bandhanena	1848	
PA_atk-s05_10a:1848_8	iṭṭhakaṃ patiṭṭhapetvā upari aṭṭhahi uppalapupphahatthakehi pūjaṃ katvā vanditvā	1848	
PA_atk-s05_10a:1848_9	“nibbattanibbattaṭṭhāne me kāyato candanagandho vāyatu, mukhato uppalagandho”ti patthanaṃ	1848	
PA_atk-s05_10a:1848_10	katvā cetiyaṃ vanditvā padakkhiṇaṃ katvā gehaṃ agamāsi.	18481	
PA_atk-s05_10a:1849_0	Tasmiṃyeva khaṇe sā yassa seṭṭhiputtassa paṭhamaṃ gehaṃ nītā, tassa taṃ ārabbha sati	1849	
PA_atk-s05_10a:1849_1	udapādi. Nagarepi nakkhattaṃ saṅghuṭṭhaṃ hoti. So upaṭṭhāke āha “idha ānītā seṭṭhidhītā	1849	
PA_atk-s05_10a:1849_2	kuhi”nti? “Kulagehe, sāmī”ti. “Ānetha naṃ, nakkhattaṃ kīḷissāmī”ti. Te gantvā taṃ	1849	
PA_atk-s05_10a:1849_3	vanditvā ṭhitā. “Kiṃ, tātā, āgatatthā”ti tāya puṭṭhā tassā taṃ pavattiṃ ācikkhiṃsu.	1849	
PA_atk-s05_10a:1849_4	“Tātā, mayā ābharaṇabhaṇḍehi cetiyaṃ pūjitaṃ, ābharaṇaṃ me natthī”ti. Te gantvā seṭṭhiputtassa	1849	
PA_atk-s05_10a:1849_5	ārocesuṃ. “Ānetha naṃ, piḷandhanaṃ labhissatī”ti. Te taṃ ānayiṃsu. Tassā saha gehapavesanena	1849	
PA_atk-s05_10a:1849_6	sakalagehaṃ candanagandho ceva uppalagandho ca vāyi. Seṭṭhiputto taṃ pucchi – “bhadde,	1849	
PA_atk-s05_10a:1849_7	tava sarīrato paṭhamaṃ duggandho vāyi, idāni pana te sarīrato candanagandho, mukhato	1849	
PA_atk-s05_10a:1849_8	uppalagandho vāyati, kimeta”nti? Sā ādito paṭṭhāya attanā katakammaṃ ārocesi. Seṭṭhiputto	1849	
PA_atk-s05_10a:1849_9	“niyyānikaṃ vata buddhasāsana”nti pasīditvā yojanikaṃ suvaṇṇacetiyaṃ kambalakañcukena	1849	
PA_atk-s05_10a:1849_10	paṭicchādetvā tattha tattha rathacakkapamāṇehi suvaṇṇapadumehi alaṅkari. Tesaṃ dvādasahatthā olambakā honti.	18491	
PA_atk-s05_10a:1850_0	So tattha yāvatāyukaṃ ṭhatvā tato cuto sagge nibbattitvā, puna tato cavitvā bārāṇasito	1850	
PA_atk-s05_10a:1850_1	yojanamatte ṭhāne aññatarasmiṃ amaccakule nibbatti. Bhariyā panassa devalokato cavitvā	1850	
PA_atk-s05_10a:1850_2	rājakule jeṭṭharājadhītā hutvā nibbatti. Tesu vayappattesu kumārassa vasanagāme nakkhattaṃ	1850	
PA_atk-s05_10a:1850_3	saṅghuṭṭhaṃ. So mātaraṃ āha – “amma, sāṭakaṃ me dehi, nakkhattaṃ kīḷissāmī”ti. Sā	1850	
PA_atk-s05_10a:1850_4	dhotavatthaṃ nīharitvā adāsi. “Amma, thūlamida”nti āha. Sā aññaṃ nīharitvā adāsi.	1850	
PA_atk-s05_10a:1850_5	So tampi paṭikkhipi. Atha naṃ mātā āha – “tāta, yādise gehe mayaṃ jātā, natthi no	1850	
PA_atk-s05_10a:1850_6	ito sukhumatarassa paṭilābhāya puñña”nti. “Tena hi labhanaṭṭhānaṃ gacchāmi, ammā”ti.	1850	
PA_atk-s05_10a:1850_7	“Putta, ahaṃ ajjeva tuyhaṃ bārāṇasinagararajjapaṭilābhaṃ icchāmī”ti. So mātaraṃ vanditvā	1850	
PA_atk-s05_10a:1850_8	“gacchāmi, ammā”ti. “Gaccha, tātā”ti. So pana puññaniyāmena nikkhamitvā bārāṇasiṃ	1850	
PA_atk-s05_10a:1850_9	gantvā uyyāne maṅgalasilāpaṭṭe sasīsaṃ pārupitvā nipajji. So ca bārāṇasirañño kālaṅkatassa	1850	
PA_atk-s05_10a:1850_10	sattamo divaso hoti.	18501	
PA_atk-s05_10a:1851_0	Amaccā rañño sarīrakiccaṃ katvā rājaṅgaṇe nisīditvā mantayiṃsu – “rañño ekā dhītāva	1851	
PA_atk-s05_10a:1851_1	atthi, putto natthi, arājakaṃ rajjaṃ nassissati, ko rājā bhavituṃ arahatī”ti? “Tvaṃ	1851	
PA_atk-s05_10a:1851_2	hohi, tvaṃ hohī”ti. Purohito āha – “bahuṃ oloketuṃ na vaṭṭati, phussarathaṃ vissajjessāmā”ti.	1851	
PA_atk-s05_10a:1851_3	Te kumudavaṇṇe cattāro sindhave yojetvā pañcavidharājakakudhabhaṇḍaṃ setacchattañca	1851	
PA_atk-s05_10a:1851_4	tasmiṃ ṭhapetvā rathaṃ vissajjetvā pacchato tūriyāni paggaṇhāpesuṃ. Ratho pācīnadvārena	1851	
PA_atk-s05_10a:1851_5	nikkhamitvā uyyānābhimukho agamāsi. “Paricayena uyyānābhimukho gacchati, nivattemā”ti	1851	
PA_atk-s05_10a:1851_6	keci āhaṃsu. Purohito “mā nivattayitthā”ti āha. Ratho gantvā kumāraṃ padakkhiṇaṃ	1851	
PA_atk-s05_10a:1851_7	katvā āruhanasajjo hutvā aṭṭhāsi. Purohito pārupanakaṇṇaṃ apanetvā pādatalāni olokento	1851	
PA_atk-s05_10a:1851_8	“tiṭṭhatu ayaṃ dīpo, dvisahassaparittadīpavāresu catūsu mahādīpesu esa rajjaṃ kāretuṃ	1851	
PA_atk-s05_10a:1851_9	yutto”ti vatvā “tūriyāni paggaṇhathā”ti tikkhattuṃ tūriyāni paggaṇhāpeti.	1851	
PA_atk-s05_10a:1852_0	Atha kumāro mukhaṃ vivaritvā olokento “kena kammena āgatatthā”ti āha. “Deva, tumhākaṃ	1852	
PA_atk-s05_10a:1852_1	rajjaṃ pāpuṇātī”ti. “Rājā vo kaha”nti? “Devattaṃ gato, sāmī”ti. “Kati divasā atikkantā”ti?	1852	
PA_atk-s05_10a:1852_2	“Ajja sattamo divaso”ti. “Putto vā dhītā vā natthī”ti? “Dhītā atthi, deva, putto	1852	
PA_atk-s05_10a:1852_3	natthī”ti. “Tena hi karissāmi rajja”nti. Te tāvadeva abhisekamaṇḍapaṃ kāretvā rājadhītaraṃ	1852	
PA_atk-s05_10a:1852_4	sabbālaṅkārehi alaṅkaritvā uyyānaṃ ānetvā kumārassa abhisekaṃ akaṃsu. Athassa katābhisekassa	1852	
PA_atk-s05_10a:1852_5	satasahassagghanakaṃ vatthaṃ upanayiṃsu. So “kimidaṃ, tātā”ti āha. “Nivāsanavatthaṃ,	1852	
PA_atk-s05_10a:1852_6	devā”ti. “Nanu, tātā, thūla”nti? “Manussaparibhogavatthesu ito mudutaraṃ natthi,	1852	
PA_atk-s05_10a:1852_7	devā”ti. “Tumhākaṃ rājā evarūpaṃ nivāsesī”ti? “Āma, devā”ti. “Na maññe puññavā tumhākaṃ	1852	
PA_atk-s05_10a:1852_8	rājā”ti “suvaṇṇabhiṅgāraṃ āharatha, labhissāmi vattha”nti suvaṇṇabhiṅgāraṃ āharāpetvā	1852	
PA_atk-s05_10a:1852_9	uṭṭhāya hatthe dhovitvā mukhaṃ vikkhāletvā hatthena udakaṃ gahetvā puratthimadisāyaṃ	1852	
PA_atk-s05_10a:1852_10	abbhukkiri. Ghanapathaviṃ bhinditvā aṭṭha kapparukkhā uṭṭhahiṃsu. Puna udakaṃ gahetvā	18521	
PA_atk-s05_10a:1852_11	dakkhiṇapacchimauttaradisāyanti evaṃ catūsu disāsu abbhukkiri. Sabbadisāsu aṭṭhaaṭṭhakaṃ	18521	
PA_atk-s05_10a:1852_12	katvā dvattiṃsa kapparukkhā uṭṭhahiṃsu. So ekaṃ dibbadussaṃ nivāsetvā ekaṃ pārupitvā	18521	
PA_atk-s05_10a:1852_13	“nandarañño vijite suttakantikā itthiyo ‘mā suttaṃ kantiṃsū’ti evaṃ bheriṃ carāpethā”ti	18521	
PA_atk-s05_10a:1852_14	vatvā chattaṃ ussāpetvā alaṅkatapaṭiyatto hatthikkhandhavaragato nagaraṃ pavisitvā	18521	
PA_atk-s05_10a:1852_15	pāsādaṃ abhiruyha mahāsampattiṃ anubhavi.	18521	
PA_atk-s05_10a:1853_0	Evaṃ gacchante kāle devī rañño sampattiṃ disvā “aho vata tapassī”ti kāruññākāraṃ	1853	
PA_atk-s05_10a:1853_1	dassesi. “Kimidaṃ, devī”ti puṭṭhā “atimahatī, deva, te sampatti, atīte buddhānaṃ	1853	
PA_atk-s05_10a:1853_2	saddahitvā katakalyāṇassa phalaṃ, idāni anāgatassa paccayaṃ puññaṃ na karothā”ti	1853	
PA_atk-s05_10a:1853_3	āha. Kassa dassāma, sīlavanto natthīti. “Asuñño, deva, jambudīpo arahantehi; tumhe,	1853	
PA_atk-s05_10a:1853_4	deva, dānaṃ sajjetha, ahaṃ arahante lacchāmī”ti āha. Punadivase rājā pācīnadvāre	1853	
PA_atk-s05_10a:1853_5	dānaṃ sajjāpesi. Devī pātova uposathaṅgāni adhiṭṭhāya uparipāsāde puratthābhimukhā	1853	
PA_atk-s05_10a:1853_6	urena nipajjitvā “sace etissāya disāya arahanto atthi, sve āgantvā amhākaṃ bhikkhaṃ	1853	
PA_atk-s05_10a:1853_7	gaṇhantū”ti āha. Tassaṃ disāyaṃ arahanto nāhesuṃ, taṃ sakkāraṃ kapaṇayācakānaṃ adaṃsu.	1853	
PA_atk-s05_10a:1854_0	Punadivase dakkhiṇadvāre sajjetvā tatheva dakkhiṇeyyaṃ nālattha, punadivasepi pacchimadvāre	1854	
PA_atk-s05_10a:1854_1	tatheva. Uttaradvāre sajjitadivasena pana deviyā tatheva nimantentiyā himavante vasantānaṃ	1854	
PA_atk-s05_10a:1854_2	padumavatiyā puttānaṃ pañcasatānaṃ paccekabuddhānaṃ jeṭṭhako mahāpadumapaccekabuddho	1854	
PA_atk-s05_10a:1854_3	bhātike āmantesi – “mārisā, nandarājā tumhe nimanteti, adhivāsetha tassā”ti. Te adhivāsetvā	1854	
PA_atk-s05_10a:1854_4	punadivase anotattadahe mukhaṃ dhovitvā ākāsenāgantvā uttaradvāre otariṃsu. Manussā	1854	
PA_atk-s05_10a:1854_5	disvā gantvā “pañcasatā, deva, paccekabuddhā āgatā”ti rañño ārocesuṃ. Rājā saddhiṃ	1854	
PA_atk-s05_10a:1854_6	deviyā gantvā vanditvā paccekabuddhe pāsādaṃ āropetvā tatra nesaṃ dānaṃ datvā bhattakiccāvasāne	1854	
PA_atk-s05_10a:1854_7	rājā saṅghattherassa, devī saṅghanavakassa pādamūle nipatitvā “ayyā, bhante, paccayehi	1854	
PA_atk-s05_10a:1854_8	na kilamissanti, mayañca puññena na parihāyissāmī, amhākaṃ yāvajīvaṃ idha nivāsāya	1854	
PA_atk-s05_10a:1854_9	paṭiññaṃ dethā”ti paṭiññaṃ kāretvā uyyāne pañca paṇṇasālāsatāni, pañca caṅkamanasatānīti	1854	
PA_atk-s05_10a:1854_10	sabbākārena nivāsanaṭṭhānāni sampādetvā tattha vasāpesuṃ.	18541	
PA_atk-s05_10a:1855_0	Evaṃ kāle gacchante rañño paccante kupite rājā “ahaṃ paccantaṃ vūpasametuṃ gacchāmi,	1855	
PA_atk-s05_10a:1855_1	tvaṃ paccekabuddhesu mā pamajjā”ti deviṃ ovaditvā gato. Tasmiṃ anāgateyeva paccekabuddhānaṃ	1855	
PA_atk-s05_10a:1855_2	āyusaṅkhārā khīṇā. Mahāpadumapaccekabuddho tiyāmarattiṃ jhānakīḷaṃ kīḷitvā aruṇuggamanasamaye	1855	
PA_atk-s05_10a:1855_3	ālambanaphalakaṃ ālambitvā ṭhitakova anupādisesāya nibbānadhātuyā parinibbāyi. Etenupāyena	1855	
PA_atk-s05_10a:1855_4	sesāpīti sabbeva parinibbutā. Punadivase devī paccekabuddhānaṃ nisīdanaṭṭhānāni sajjetvā	1855	
PA_atk-s05_10a:1855_5	pupphāni vikiritvā dhūpaṃ vāsetvā tesaṃ āgamanaṃ olokentī nisinnā āgamanaṃ adisvā	1855	
PA_atk-s05_10a:1855_6	purise pesesi – “gacchatha, tātā, jānātha kiṃ ayyānaṃ aphāsuka”nti? Te gantvā mahāpadumassa	1855	
PA_atk-s05_10a:1855_7	paṇṇasālāya dvāraṃ vivaritvā tattha taṃ apassantā caṅkamanaṃ gantvā ālambanaphalakaṃ	1855	
PA_atk-s05_10a:1855_8	nissāya ṭhitaṃ disvā vanditvā “kālo, bhante”ti āhaṃsu. Parinibbutasarīraṃ kiṃ kathessati,	1855	
PA_atk-s05_10a:1855_9	te “niddāyati maññe”ti vatvā piṭṭhipāde hatthena parāmasitvā pādānaṃ sītalatāya ceva	1855	
PA_atk-s05_10a:1855_10	thaddhatāya ca parinibbutabhāvaṃ ñatvā dutiyassa santikaṃ gantvā tatheva ñatvā puna	18551	
PA_atk-s05_10a:1855_11	tatiyassāti evaṃ sabbepi parinibbutabhāvaṃ ñatvā rājakulaṃ āgamiṃsu. “Kahaṃ, tātā,	18551	
PA_atk-s05_10a:1855_12	paccekabuddhā”ti puṭṭhā “parinibbutā, devī”ti āhaṃsu. Devī kandantī rodantī nikkhamitvā	18551	
PA_atk-s05_10a:1855_13	nāgarehi saddhiṃ tattha gantvā sādhukīḷitaṃ kāretvā paccekabuddhānaṃ sarīrakiccaṃ	18551	
PA_atk-s05_10a:1855_14	kāretvā dhātuyo gāhāpetvā cetiyaṃ patiṭṭhāpesi.	18551	
PA_atk-s05_10a:1856_0	Rājā paccantaṃ vūpasametvā āgato paccuggamanaṃ āgataṃ deviṃ pucchi – “kiṃ, bhadde,	1856	
PA_atk-s05_10a:1856_1	tvaṃ paccekabuddhesu na pamajjasi, nirogā ca ayyā”ti? “Parinibbutā, devā”ti. Taṃ	1856	
PA_atk-s05_10a:1856_2	sutvā rājā cintesi – “evarūpānampi paṇḍitānaṃ maraṇaṃ uppajjati, amhākaṃ kuto mokkhā”ti?	1856	
PA_atk-s05_10a:1856_3	So nagaraṃ apavisitvā uyyānameva gantvā jeṭṭhaputtaṃ pakkosāpetvā tassa rajjaṃ niyyātetvā	1856	
PA_atk-s05_10a:1856_4	sayaṃ samaṇapabbajjaṃ pabbaji. Devīpi “raññe pabbajite ahaṃ kiṃ karissāmī”ti tatheva	1856	
PA_atk-s05_10a:1856_5	uyyāne pabbaji. Dvepi jhānaṃ bhāvetvā tato cutā brahmaloke nibbattiṃsu.	1856	
PA_atk-s05_10a:1857_0	Tesu tattheva vasantesu amhākaṃ satthā loke uppajjitvā pavattitavaradhammacakko anupubbena	1857	
PA_atk-s05_10a:1857_1	rājagahaṃ pāpuṇi. Satthari tattha paṭivasante ayaṃ pippalimāṇavo magadharaṭṭhe mahātitthabrāhmaṇagāme	1857	
PA_atk-s05_10a:1857_2	kapilabrāhmaṇassa bhariyāya kucchimhi nibbatto. Ayaṃ bhaddakāpilānī maddaraṭṭhe sāgalanagare	1857	
PA_atk-s05_10a:1857_3	kosiyagottabrāhmaṇassa bhariyāya kucchimhi nibbattā. Tesaṃ anukkamena vaḍḍhamānānaṃ	1857	
PA_atk-s05_10a:1857_4	pippalimāṇavassa vīsatime, bhaddāya soḷasame vaye sampatte mātāpitaro puttaṃ oloketvā	1857	
PA_atk-s05_10a:1857_5	“tāta, tvaṃ vayappatto, kulavaṃsaṃ patiṭṭhapetuṃ yutto”ti ativiya nippīḷiyiṃsu. Māṇavo	1857	
PA_atk-s05_10a:1857_6	āha – “mayhaṃ sotapathe evarūpaṃ kathaṃ mā kathayittha, ahaṃ yāva tumhe dharatha,	1857	
PA_atk-s05_10a:1857_7	tāva paṭijaggissāmi, tumhākaṃ accayena nikkhamitvā pabbajissāmī”ti. Te katipāhaṃ	1857	
PA_atk-s05_10a:1857_8	atikkamitvā puna kathayiṃsu. Sopi puna paṭikkhipi. Tato paṭṭhāya mātā nirantaraṃ kathetiyeva.	1857	
PA_atk-s05_10a:1858_0	Māṇavo “mātaraṃ saññāpessāmī”ti rattasuvaṇṇassa nikkhasahassaṃ datvā suvaṇṇakārehi	1858	
PA_atk-s05_10a:1858_1	itthirūpakaṃ kāretvā tassa majjanaghaṭṭanādikammapariyosāne taṃ rattavatthaṃ nivāsetvā	1858	
PA_atk-s05_10a:1858_2	suvaṇṇasampannehi pupphehi ceva nānālaṅkārehi ca alaṅkārāpetvā “amma, evarūpaṃ ārammaṇaṃ	1858	
PA_atk-s05_10a:1858_3	labhanto gehe vasissāmi, alabhanto na vasissāmī”ti. Paṇḍitā brāhmaṇī cintesi – “mayhaṃ	1858	
PA_atk-s05_10a:1858_4	putto puññavā dinnadāno katābhinīhāro pubbe puññāni karonto na ekakova akāsi, addhā	1858	
PA_atk-s05_10a:1858_5	etena saha katapuññā suvaṇṇarūpakapaṭibhāgā bhavissatī”ti. Aṭṭha brāhmaṇe pakkosāpetvā	1858	
PA_atk-s05_10a:1858_6	sabbabhogehi santappetvā suvaṇṇarūpakaṃ rathe āropetvā “gacchatha, tātā, yattha amhehi	1858	
PA_atk-s05_10a:1858_7	jātigottabhogādisamānakule evarūpaṃ dārikaṃ passatha, tattha idameva suvaṇṇarūpakaṃ	1858	
PA_atk-s05_10a:1858_8	saccākāraṃ katvā dethā”ti uyyojesi.	1858	
PA_atk-s05_10a:1859_0	Te “amhākaṃ nāma etaṃ kamma”nti nikkhamitvā “kattha labhissāma, maddaraṭṭhaṃ nāma	1859	
PA_atk-s05_10a:1859_1	itthāgāraṃ, maddaraṭṭhaṃ gamissāmā”ti maddaraṭṭhe sāgalanagaraṃ agamaṃsu. Attha taṃ	1859	
PA_atk-s05_10a:1859_2	suvaṇṇarūpakaṃ nhānatitthe ṭhapetvā ekamantaṃ nisīdiṃsu. Atha bhaddāya dhātī bhaddaṃ	1859	
PA_atk-s05_10a:1859_3	nhāpetvā alaṅkaritvā sayaṃ nhāyituṃ udakatitthaṃ gantvā suvaṇṇarūpakaṃ disvā “kissāyaṃ	1859	
PA_atk-s05_10a:1859_4	avinītā idhāgantvā ṭhitā”ti piṭṭhipasse paharitvā suvaṇṇarūpakaṃ ñatvā “ayyadhītā	1859	
PA_atk-s05_10a:1859_5	meti saññaṃ uppādesi, ayaṃ pana ayyadhītāya nivāsanapaṭiggahitāyapi asadisā”ti āha.	1859	
PA_atk-s05_10a:1859_6	Atha naṃ te brāhmaṇā “evarūpā kira te sāmidhītā”ti pucchiṃsu. Sā “imāya suvaṇṇapaṭimāya	1859	
PA_atk-s05_10a:1859_7	sataguṇena sahassaguṇena mayhaṃ ayyadhītā abhirūpatarā”, tathā hi “appadīpepi dvādasahatthe	1859	
PA_atk-s05_10a:1859_8	gabbhe nisinnā sarīrobhāsena tamaṃ vidhamatī”ti āha. “Tena hi tassā mātāpitūnaṃ santikaṃ	1859	
PA_atk-s05_10a:1859_9	gacchāmā”ti suvaṇṇarūpakaṃ rathe āropetvā taṃ dhātiṃ anugantvā kosiyagottassa gharadvāre	1859	
PA_atk-s05_10a:1859_10	ṭhatvā āgamanaṃ ārocayiṃsu.	18591	
PA_atk-s05_10a:1860_0	Brāhmaṇo paṭisanthāraṃ katvā “kuto āgatatthā”ti pucchi. Te “magadharaṭṭhe mahātitthagāme	1860	
PA_atk-s05_10a:1860_1	kapilabrāhmaṇassa gharato iminā nāma kāraṇena āgatamhā”ti āhaṃsu. “Sādhu, tātā, amhehi	1860	
PA_atk-s05_10a:1860_2	samajātigottavibhavo so brāhmaṇo, dassāma dārika”nti paṇṇākāraṃ gaṇhi. Te kapilabrāhmaṇassa	1860	
PA_atk-s05_10a:1860_3	sāsanaṃ pahiṇiṃsu – “laddhā no bhaddā nāma dārikā, kattabbaṃ jānāthā”ti. Taṃ sāsanaṃ	1860	
PA_atk-s05_10a:1860_4	sutvā pippalimāṇavassa ārocayiṃsu “laddhā dārikā”ti. Pippalimāṇavo “ahaṃ ‘na labhissantī’ti	1860	
PA_atk-s05_10a:1860_5	cintesiṃ, ime ‘laddhā’ti pesenti, anatthiko hutvā paṇṇaṃ pesessāmī”ti rahogato paṇṇaṃ	1860	
PA_atk-s05_10a:1860_6	likhi “bhaddā attano jātigottabhogānurūpaṃ patiṃ labhatu, ahaṃ nikkhamitvā pabbajissāmi,	1860	
PA_atk-s05_10a:1860_7	mā pacchā vippaṭisārinī ahosī”ti. Bhaddāpi “asukassa kira maṃ dātukāmā”ti sutvā rahogatā	1860	
PA_atk-s05_10a:1860_8	paṇṇaṃ likhi – “ayyaputto attano jātigottabhogānurūpaṃ dārikaṃ labhatu, ahaṃ pabbajissāmi,	1860	
PA_atk-s05_10a:1860_9	mā pacchā vippaṭisārī bhavāhī”ti. Dvepi paṇṇāni antarāmagge samāgacchiṃsu. “Idaṃ	1860	
PA_atk-s05_10a:1860_10	kassa paṇṇa”nti? “Pippalimāṇavena bhaddāya pahita”nti. “Idaṃ kassā”ti? “Bhaddāya	18601	
PA_atk-s05_10a:1860_11	pippalimāṇavassa pahita”nti ca vutte te dvepi vācetvā “passatha dārakānaṃ kamma”nti	18601	
PA_atk-s05_10a:1860_12	phāletvā araññe chaḍḍetvā aññaṃ taṃsamānaṃ paṇṇaṃ likhitvā ito etto ca pesesuṃ. Iti	18601	
PA_atk-s05_10a:1860_13	kumārassa kumārikāya ca sadisaṃ paṇṇaṃ lokassādarahitamevāti anicchamānānampi tesaṃ	18601	
PA_atk-s05_10a:1860_14	dvinnaṃ samāgamo ahosi.	18601	
PA_atk-s05_10a:1861_0	Taṃdivasameva pippalimāṇavopi bhaddaṃ ekaṃ pupphadāmaṃ gaṇhāpesi. Bhaddāpi tāni sayanamajjhe	1861	
PA_atk-s05_10a:1861_1	ṭhapesi. Ubhopi bhuttasāyamāsā sayanaṃ āruhituṃ ārabhiṃsu. Tesu māṇavo dakkhiṇapassena	1861	
PA_atk-s05_10a:1861_2	sayanaṃ āruhi, bhaddā vāmapassena abhiruhitvā āha – “yassa passe pupphāni milāyanti,	1861	
PA_atk-s05_10a:1861_3	tassa rāgacittaṃ uppannanti vijānissāma, imaṃ pupphadāmaṃ na allīyitabba”nti. Te	1861	
PA_atk-s05_10a:1861_4	pana aññamaññaṃ sarīrasamphassabhayena sakalarattiṃ niddaṃ anokkamantāva vītināmesuṃ.	1861	
PA_atk-s05_10a:1861_5	Divā pana hasitamattampi nākaṃsu. Te lokāmisena asaṃsaṭṭhā yāva mātāpitaro dharanti,	1861	
PA_atk-s05_10a:1861_6	tāva kuṭumbaṃ avicāretvā tesu kālaṅkatesu vicārayiṃsu. Mahatī māṇavassa sampatti.	1861	
PA_atk-s05_10a:1861_7	Ekadivasaṃ sarīraṃ ubbaṭṭetvā chaḍḍetabbaṃ suvaṇṇacuṇṇaṃ eva magadhanāḷiyā dvādasanāḷimattaṃ	1861	
PA_atk-s05_10a:1861_8	laddhuṃ vaṭṭati. Yantabaddhāni saṭṭhi mahātaḷākāni, kammanto dvādasayojaniko, anurādhapurappamāṇā	1861	
PA_atk-s05_10a:1861_9	cuddasagāmā, cuddasa hatthānīkāni, cuddasa assānīkāni, cuddasa rathānīkāni.	1861	
PA_atk-s05_10a:1862_0	So ekadivasaṃ alaṅkataassaṃ āruyha mahājanaparivuto kammantaṭṭhānaṃ gantvā khettakoṭiyaṃ	1862	
PA_atk-s05_10a:1862_1	ṭhito naṅgalehi chinnaṭṭhānato kākādayo sakuṇe gaṇḍuppādādike pāṇake uddharitvā khādante	1862	
PA_atk-s05_10a:1862_2	disvā “tātā, ime kiṃ khādantī”ti pucchi. “Gaṇḍuppāde, ayyā”ti. “Etehi katapāpaṃ kassa	1862	
PA_atk-s05_10a:1862_3	hotī”ti? “Tumhākaṃ, ayyā”ti. So cintesi – “sace etehi katapāpaṃ mayhaṃ hoti, kiṃ	1862	
PA_atk-s05_10a:1862_4	me karissati sattaasītikoṭidhanaṃ, dvādasayojanakammanto kiṃ karissati, kiṃ yantabaddhāni	1862	
PA_atk-s05_10a:1862_5	taḷākāni, kiṃ cuddasa gāmāni, sabbametaṃ bhaddāya kāpilāniyā niyyātetvā nikkhamma pabbajissāmī”ti.	1862	
PA_atk-s05_10a:1863_0	Bhaddā kāpilānī tasmiṃ khaṇe antaravatthusmiṃ tayo tilakumbhe pattharitvā dhātīhi	1863	
PA_atk-s05_10a:1863_1	parivutā nisinnā kāke tilapāṇake khādamāne disvā “ammā, kiṃ ime khādantī”ti pucchi.	1863	
PA_atk-s05_10a:1863_2	“Pāṇake, ayye”ti. “Akusalaṃ kassa hotī”ti? “Tumhākaṃ, ayye”ti. Sā cintesi – “mayhaṃ	1863	
PA_atk-s05_10a:1863_3	catuhatthaṃ vatthaṃ nāḷikodanamattañca laddhuṃ vaṭṭati, yadi panetaṃ etehi kataṃ	1863	
PA_atk-s05_10a:1863_4	akusalaṃ mayhaṃ hoti, bhavasahassenapi vaṭṭato sīsaṃ ukkhipituṃ na sakkā, ayyaputte	1863	
PA_atk-s05_10a:1863_5	āgatamatteyeva sabbaṃ tassa niyyātetvā nikkhamma pabbajissāmī”ti.	1863	
PA_atk-s05_10a:1864_0	Māṇavo āgantvā nhatvā pāsādaṃ āruyha mahārahe pallaṅke nisīdi, athassa cakkavattino	1864	
PA_atk-s05_10a:1864_1	anucchavikabhojanaṃ upanayiṃsu. Dvepi bhuñjitvā parijane nikkhante rahogatā phāsukaṭṭhāne	1864	
PA_atk-s05_10a:1864_2	nisīdiṃsu. Tato māṇavo bhaddaṃ āha – “bhadde, imaṃ gharaṃ āgacchantī kittakaṃ dhanamāharasī”ti?	1864	
PA_atk-s05_10a:1864_3	“Pañcapaṇṇāsa sakaṭasahassāni, ayyā”ti. “Sabbaṃ taṃ, yā ca imasmiṃ ghare sattāsīti	1864	
PA_atk-s05_10a:1864_4	koṭiyo yantabaddhāni saṭṭhi taḷākānīti evamādibhedā sampatti atthi, taṃ sabbaṃ tuyheva	1864	
PA_atk-s05_10a:1864_5	niyyātemī”ti. “Tumhe pana kuhiṃ gacchatha, ayyā”ti? “Ahaṃ pabbajissāmī”ti. “Ayya,	1864	
PA_atk-s05_10a:1864_6	ahampi tumhākaṃ āgamanaṃ olokayamānā nisinnā, ahampi pabbajissāmī”ti. Tesaṃ ādittapaṇṇakuṭi	1864	
PA_atk-s05_10a:1864_7	viya tayo bhavā upaṭṭhahanti. Te “pabbajissāmā”ti vatvā antarāpaṇato kāsāyarasapītāni	1864	
PA_atk-s05_10a:1864_8	cīvarāni mattikāpatte ca āharāpetvā aññamaññaṃ kese ohāretvā “ye loke arahanto atthi,	1864	
PA_atk-s05_10a:1864_9	te uddissa amhākaṃ pabbajjā”ti pabbajitvā thavikāsu patte pakkhipitvā aṃse laggetvā	1864	
PA_atk-s05_10a:1864_10	pāsādato otariṃsu. Gehe dāsesu ca kammakāresu ca na koci sañjāni.	18641	
PA_atk-s05_10a:1865_0	Atha ne brāhmaṇagāmato nikkhamitvā dāsagāmadvārena gacchante ākappakutavasena dāsagāmavāsino	1865	
PA_atk-s05_10a:1865_1	sañjāniṃsu. Te rodantā pādesu patitvā “kiṃ amhe anāthe karotha, ayyā”ti āhaṃsu. “Mayaṃ,	1865	
PA_atk-s05_10a:1865_2	bhaṇe, ‘tayo bhavā ādittapaṇṇasālā viyā’ti pabbajimha, sace tumhesu ekekaṃ bhujissaṃ	1865	
PA_atk-s05_10a:1865_3	karoma, vassasatampi nappahoti. Tumheva tumhākaṃ sīsaṃ dhovitvā bhujissā hutvā jīvathā”ti	1865	
PA_atk-s05_10a:1865_4	vatvā tesaṃ rodantānaṃyeva pakkamiṃsu.	1865	
PA_atk-s05_10a:1866_0	Thero purato gacchanto nivattitvā olokento cintesi – “ayaṃ bhaddā kāpilānī sakalajambudīpagghanikā	1866	
PA_atk-s05_10a:1866_1	itthī mayhaṃ pacchato āgacchati, ṭhānaṃ kho panetaṃ vijjati, yaṃ kocideva evaṃ cinteyya	1866	
PA_atk-s05_10a:1866_2	‘ime pabbajitāpi vinā bhavituṃ na sakkonti, ananucchavikaṃ karontī’ti. Evaṃ koci	1866	
PA_atk-s05_10a:1866_3	pāpakena manasā padūsetvā apāyapūrako bhaveyya, imaṃ pahāya mayā gantuṃ vaṭṭatī”ti	1866	
PA_atk-s05_10a:1866_4	cittaṃ uppādetvā purato gacchanto dvedhāpathaṃ disvā tassa matthake aṭṭhāsi. Bhaddāpi	1866	
PA_atk-s05_10a:1866_5	āgantvā vanditvā aṭṭhāsi. Atha naṃ āha – “bhadde, tādisiṃ itthiṃ mama pacchato āgacchantiṃ	1866	
PA_atk-s05_10a:1866_6	disvā ‘ime pabbajitāpi vinā bhavituṃ na sakkontī’ti amhesu paduṭṭhacitto mahājano	1866	
PA_atk-s05_10a:1866_7	apāyapūrako bhaveyya. Imasmiṃ dvedhāpathe tvaṃ etaṃ gaṇha, ahaṃ ekena gamissāmī”ti.	1866	
PA_atk-s05_10a:1866_8	“Āma, ayya, mātugāmo ‘pabbajitānaṃ palibodho, pabbajitāpi vinā na bhavantī’ti amhākaṃ	1866	
PA_atk-s05_10a:1866_9	dosaṃ dasseyyu”nti tikkhattuṃ padakkhiṇaṃ katvā catūsu ṭhānesu pañcapatiṭṭhitena	1866	
PA_atk-s05_10a:1866_10	vanditvā dasanakhasamodhānasamujjalaṃ añjaliṃ paggayha “satasahassakappapamāṇe addhāne	18661	
PA_atk-s05_10a:1866_11	kato mittasanthavo ajja bhijjati, tumheva dakkhiṇā nāma, tumhākaṃ dakkhiṇamaggo vaṭṭati,	18661	
PA_atk-s05_10a:1866_12	mayaṃ mātugāmā nāma vāmajātikā, amhākaṃ vāmamaggo vaṭṭatī”ti vanditvā maggaṃ paṭipajji.	18661	
PA_atk-s05_10a:1866_13	Tesaṃ dvedhābhūtakāle ayaṃ mahāpathavī “ahaṃ cakkavāḷasinerupabbatādayo dhāretuṃ	18661	
PA_atk-s05_10a:1866_14	sakkontīpi tumhākaṃ guṇe dhāretuṃ na sakkomī”ti vadantī viya viravamānā akampittha.	18661	
PA_atk-s05_10a:1866_15	Ākāse asanisaddo viya pavatti, cakkavāḷapabbato unnādi.	18661	
PA_atk-s05_10a:1867_0	Sammāsambuddhopi veḷuvanamahāvihāre kuṭiyaṃ nisinno pathavīkampanasaddaṃ sutvā “kissa	1867	
PA_atk-s05_10a:1867_1	nu kho pathavī kampatī”ti āvajjento “pippalimāṇavo ca bhaddā ca kāpilānī maṃ uddissa	1867	
PA_atk-s05_10a:1867_2	appameyyaṃ sampattiṃ pahāya pabbajitā, tesaṃ viyogaṭṭhāne ubhinnaṃ guṇabalena ayaṃ	1867	
PA_atk-s05_10a:1867_3	pathavīkampo jāto, mayāpi etesaṃ saṅgahaṃ kātuṃ vaṭṭatī”ti gandhakuṭito nikkhamma	1867	
PA_atk-s05_10a:1867_4	sayameva pattacīvaramādāya asītimahātheresu kañci anāpucchā tigāvutamaggaṃ paccuggamanaṃ	1867	
PA_atk-s05_10a:1867_5	katvā rājagahassa ca nālandāya ca antare bahuputtanigrodhamūle pallaṅkaṃ ābhujitvā	1867	
PA_atk-s05_10a:1867_6	nisīdi. Nisinno pana aññatarapaṃsukūliko viya anisīditvā buddhavesaṃ gahetvā asītihatthā	1867	
PA_atk-s05_10a:1867_7	buddharaṃsiyo vissajjento nisīdi. Iti tasmiṃ khaṇe paṇṇacchattasakaṭacakkakūṭāgārādippamāṇā	1867	
PA_atk-s05_10a:1867_8	buddharaṃsiyo ito cito ca vippharantiyo vidhāvantiyo candasahassasūriyasahassauggamanakālaṃ	1867	
PA_atk-s05_10a:1867_9	viya kurumānā taṃ vanantaraṃ ekobhāsaṃ akaṃsu. Dvattiṃsamahāpurisalakkhaṇasiriyā	1867	
PA_atk-s05_10a:1867_10	samujjalatārāgaṇena viya gaganaṃ, supupphitakamalakuvalayena viya salilaṃ vanantaraṃ	18671	
PA_atk-s05_10a:1867_11	virocittha. Nigrodharukkhassa khandho pakatiyā seto hoti, pattāni nīlāni pakkāni	18671	
PA_atk-s05_10a:1867_12	rattāni. Tasmiṃ pana divase sabbo nigrodho suvaṇṇavaṇṇova ahosi.	18671	
PA_atk-s05_10a:1868_0	Mahākassapatthero taṃ disvā “ayaṃ amhākaṃ satthā bhavissati, imaṃ ahaṃ uddissa pabbajito”ti	1868	
PA_atk-s05_10a:1868_1	diṭṭhaṭṭhānato paṭṭhāya onato gantvā tīsu ṭhānesu vanditvā “satthā me, bhante, bhagavā,	1868	
PA_atk-s05_10a:1868_2	sāvakohamasmi, satthā me, bhante, bhagavā, sāvakohamasmī”ti āha. Atha naṃ bhagavā	1868	
PA_atk-s05_10a:1868_3	āha – “kassapa, sace tvaṃ imaṃ nipaccakāraṃ mahāpathaviyā kareyyāsi, sāpi dhāretuṃ	1868	
PA_atk-s05_10a:1868_4	na sakkuṇeyya. Tathāgatassa pana evaṃ guṇamahantataṃ jānatā tayā kato nipaccakāro	1868	
PA_atk-s05_10a:1868_5	mayhaṃ lomampi cāletuṃ na sakkoti. Nisīda, kassapa, dāyajjaṃ te dassāmī”ti. Athassa	1868	
PA_atk-s05_10a:1868_6	bhagavā tīhi ovādehi upasampadaṃ adāsi. Datvā ca bahuputtanigrodhamūlato nikkhamitvā	1868	
PA_atk-s05_10a:1868_7	theraṃ pacchāsamaṇaṃ katvā maggaṃ paṭipajji. Satthu sarīraṃ dvattiṃsamahāpurisalakkhaṇavicittaṃ,	1868	
PA_atk-s05_10a:1868_8	mahākassapassa sattamahāpurisalakkhaṇapaṭimaṇḍitaṃ, so kañcananāvāya pacchābaddho	1868	
PA_atk-s05_10a:1868_9	viya satthu padānupadikaṃ anugañchi. Satthā thokaṃ maggaṃ gantvā maggā okkamma aññatarasmiṃ	1868	
PA_atk-s05_10a:1868_10	rukkhamūle nisajjākāraṃ dassesi. Thero “satthā nisīditukāmo”ti ñatvā attano paṭapilotikaṃ	18681	
PA_atk-s05_10a:1868_11	saṅghāṭiṃ catugguṇaṃ katvā paññapesi.	18681	
PA_atk-s05_10a:1869_0	Satthā tattha nisīditvā hatthena cīvaraṃ parimajjanto “mudukā kho tyāyaṃ, kassapa,	1869	
PA_atk-s05_10a:1869_1	paṭapilotikā saṅghāṭī”ti āha. So “satthā me saṅghāṭiyā mudubhāvaṃ kathesi, pārupitukāmo	1869	
PA_atk-s05_10a:1869_2	bhavissatī”ti ñatvā “pārupatu, bhante, bhagavā saṅghāṭi”nti āha. “Kiṃ tvaṃ pārupissasi,	1869	
PA_atk-s05_10a:1869_3	kassapā”ti? “Tumhākaṃ nivāsanaṃ labhanto pārupissāmi, bhante”ti. “Kiṃ pana tvaṃ,	1869	
PA_atk-s05_10a:1869_4	kassapa, imaṃ paribhogajiṇṇaṃ paṃsukūlaṃ dhāretuṃ sakkhissasi, mayā hi imassa paṃsukūlassa	1869	
PA_atk-s05_10a:1869_5	gahitadivase udakapariyantaṃ katvā mahāpathavī kampi, imaṃ buddhaparibhogajiṇṇacīvaraṃ	1869	
PA_atk-s05_10a:1869_6	nāma na sakkā parittaguṇena dhāretuṃ, paṭibalenevidaṃ paṭipattipūraṇasamatthena jātipaṃsukūlikena	1869	
PA_atk-s05_10a:1869_7	dhāretuṃ vaṭṭatī”ti vatvā therena saddhiṃ cīvaraṃ parivattesi.	1869	
PA_atk-s05_10a:1870_0	Evaṃ cīvaraṃ parivattetvā therassa cīvaraṃ bhagavā pārupi, satthu cīvaraṃ thero.	1870	
PA_atk-s05_10a:1870_1	Tasmiṃ khaṇe acetanāpi ayaṃ mahāpathavī “dukkaraṃ, bhante, akattha, attano pārutacīvaraṃ	1870	
PA_atk-s05_10a:1870_2	sāvakena parivattitapubbaṃ nāma nāhosi, ahaṃ tumhākaṃ guṇaṃ dhāretuṃ na sakkomī”ti	1870	
PA_atk-s05_10a:1870_3	vadantī viya udakapariyantaṃ katvā kampi. Theropi “laddhaṃ me buddhānaṃ paribhogacīvaraṃ,	1870	
PA_atk-s05_10a:1870_4	kiṃ me idāni uttari kattabba”nti unnatiṃ akatvā satthu santikeyeva terasa dhutaguṇe	1870	
PA_atk-s05_10a:1870_5	samādāya sattadivasamattaṃ puthujjano ahosi. Aṭṭhame divase saha paṭisambhidāhi arahattaṃ	1870	
PA_atk-s05_10a:1870_6	pāpuṇi. Atha naṃ satthā “kassapo, bhikkhave, candūpamo kulāni upasaṅkamati, apakasseva	1870	
PA_atk-s05_10a:1870_7	kāyaṃ apakassa cittaṃ niccanavako kulesu appagabbho”ti evamādinā pasaṃsitvā aparabhāge	1870	
PA_atk-s05_10a:1870_8	ariyagaṇamajjhe nisinno “etadaggaṃ, bhikkhave, mama sāvakānaṃ bhikkhūnaṃ dhutavādānaṃ	1870	
PA_atk-s05_10a:1870_9	yadidaṃ mahākassapo”ti dhutavādānaṃ aggaṭṭhāne ṭhapesi.	1870	
PA_atk-s05_10a:1871_0	398. Evaṃ bhagavatā etadaggaṭṭhāne ṭhapito āyasmā mahākassapo mahāsāvakabhāvaṃ patto	1871	
PA_atk-s05_10a:1871_1	attano pubbakammaṃ saritvā somanassavasenaṃ pubbacaritāpadānaṃ pakāsento padumuttarassa	1871	
PA_atk-s05_10a:1871_2	bhagavatotiādimāha. Tattha padumuttarassāti tassa kira bhagavato mātukucchito nikkhamanakālato	1871	
PA_atk-s05_10a:1871_3	paṭṭhāya pādānaṃ nikkhepanasamaye akkantakkantapāde satasahassapattā padumā pathaviṃ	1871	
PA_atk-s05_10a:1871_4	bhinditvā uṭṭhahiṃsu. Tasmāssa taṃ nāmaṃ ahosi. Sakalasattanikāyesu ekekena satasatapuññe	1871	
PA_atk-s05_10a:1871_5	kate tassa puññassa sataguṇapuññānaṃ katattā bhagavatoti attho. Lokajeṭṭhassa tādinoti	1871	
PA_atk-s05_10a:1871_6	sattalokassa padhānabhūtassa iṭṭhāniṭṭhesu akampiyabhāvaṃ pattattā tādino. Nibbute	1871	
PA_atk-s05_10a:1871_7	lokanāthamhīti sattalokassa paṭisaraṇabhūte bhagavati khandhaparinibbānena parinibbute,	1871	
PA_atk-s05_10a:1871_8	adassanaṃ gateti attho. Pūjaṃ kubbanti santhunoti sadevakassa lokassa sāsanato “satthā”ti	1871	
PA_atk-s05_10a:1871_9	laddhanāmassa bhagavato sādhukīḷaṃ kīḷantā pūjaṃ karontīti sambandho.	1871	
PA_atk-s05_10a:1872_0	399. Aggiṃ cinantī janatāti janasamūhā āḷāhanatthāya aggiṃ cinantā rāsiṃ karontā	1872	
PA_atk-s05_10a:1872_1	āsamantato moditā santuṭṭhā pakārena moditā santuṭṭhā pūjaṃ karontīti sambandho.	1872	
PA_atk-s05_10a:1872_2	Tesu saṃvegajātesūti tesu janasamūhesu saṃvegappattesu utrāsaṃ labhantesu me mayhaṃ	1872	
PA_atk-s05_10a:1872_3	pīti hāso udapajjatha pātubhavīti attho.	1872	
PA_atk-s05_10a:1873_0	400. Ñātimitte samānetvāti mama bandhusahāye samānetvā rāsiṃ katvā. Mahāvīro bhagavā	1873	
PA_atk-s05_10a:1873_1	parinibbuto adassanaṃ agamāsīti idaṃ vacanaṃ abraviṃ kathesinti sambandho. Handa	1873	
PA_atk-s05_10a:1873_2	pūjaṃ karomaseti handāti vossaggatthe nipāto, tena kāraṇena mayaṃ sabbe samāgatā	1873	
PA_atk-s05_10a:1873_3	pūjaṃ karomāti attho. Seti nipāto.	1873	
PA_atk-s05_10a:1874_0	401. Sādhūti te paṭissutvāti te mama ñātimittā sādhu iti sundaraṃ bhaddakaṃ iti paṭisuṇitvā	1874	
PA_atk-s05_10a:1874_1	mama vacanaṃ sampaṭichitvā me mayhaṃ bhiyyo atirekaṃ hāsaṃ pītiṃ janiṃsu uppādesunti attho.	1874	
PA_atk-s05_10a:1875_0	402. Tato attano katapuññasañcayaṃ dassento buddhasmiṃ lokanāthamhītiādimāha. Satahatthaṃ	1875	
PA_atk-s05_10a:1875_1	uggataṃ ubbiddhaṃ diyaḍḍhahatthasataṃ vitthataṃ, vimānaṃ nabhasi ākāse uggataṃ agghiyaṃ,	1875	
PA_atk-s05_10a:1875_2	sukataṃ sundarākārena kataṃ, katvā kāretvā ca puññasañcayaṃ puññarāsiṃ kāhāsiṃ akāsinti sambandho.	1875	
PA_atk-s05_10a:1876_0	403. Katvāna agghiyaṃ tatthāti tasmiṃ cetiyapūjanaṭṭhāne tālapantīhi tālapāḷīhi cittitaṃ	1876	
PA_atk-s05_10a:1876_1	sobhitaṃ agghiyaṃ katvāna kāretvā ca sakaṃ cittaṃ attano cittaṃ pasādetvā cetiyaṃ	1876	
PA_atk-s05_10a:1876_2	pūjayuttamanti uttamaṃ buddhadhātunidhāpitaṃ cetiyaṃ pūjayinti sambandho.	1876	
PA_atk-s05_10a:1877_0	404. Tassa cetiyassa mahimaṃ dassento aggikkhandhovātiādimāha. Tattha aggikkhandhovāti	1877	
PA_atk-s05_10a:1877_1	ākāse jalamāno aggikkhandhova aggirāsi iva taṃ cetiyaṃ sattahi ratanehi jalati phullito	1877	
PA_atk-s05_10a:1877_2	vikasitapuppho sālarukkharājā iva ākāse indalaṭṭhīva indadhanu iva ca catuddisā catūsu	1877	
PA_atk-s05_10a:1877_3	disāsu obhāsati vijjotatīti sambandho.	1877	
PA_atk-s05_10a:1878_0	405. Tattha cittaṃ pasādetvāti tasmiṃ jotamānadhātugabbhamhi cittaṃ manaṃ pasādetvā	1878	
PA_atk-s05_10a:1878_1	somanassaṃ katvā tena cittappasādena bahuṃ anekappakāraṃ kusalaṃ puññaṃ katvāna “dhātugabbhe	1878	
PA_atk-s05_10a:1878_2	ca sāsane ca ettakāni puññāni mayā katānī”ti evaṃ puññakammaṃ saritvāna kālaṃkatvā	1878	
PA_atk-s05_10a:1878_3	tidasaṃ tāvatiṃsabhavanaṃ suttappabuddho viya ahaṃ upapajjiṃ jātoti sambandho.	1878	
PA_atk-s05_10a:1879_0	406. Attano uppannadevaloke laddhasampattiṃ dassento sahassayuttantiādimāha. Tattha	1879	
PA_atk-s05_10a:1879_1	hayavāhiṃ sindhavasahassayojitaṃ dibbarathaṃ adhiṭṭhito. Sattahi bhūmīhi saṃ suṭṭhu	1879	
PA_atk-s05_10a:1879_2	uggataṃ ubbiddhaṃ uccaṃ mayhaṃ bhavanaṃ vimānaṃ ahosīti attho.	1879	
PA_atk-s05_10a:1880_0	407. Tasmiṃ vimāne sabbasovaṇṇamayā sakalasovaṇṇamayāni kūṭāgārasahassāni ahuṃ ahesunti	1880	
PA_atk-s05_10a:1880_1	attho. Sakatejena attano ānubhāvena sabbā dasa disā pabhāsayaṃ obhāsentāni jalanti	1880	
PA_atk-s05_10a:1880_2	vijjotantīti sambandho.	1880	
PA_atk-s05_10a:1881_0	408. Tasmiṃ mayhaṃ pātubhūtavimāne aññepi niyyūhā pamukhasālāyo santi vijjanti. Kiṃ	1881	
PA_atk-s05_10a:1881_1	bhūtā? Lohitaṅgamayā rattamaṇimayā tadā tepi niyyūhā catasso disā ābhāya pabhāya	1881	
PA_atk-s05_10a:1881_2	jotantīti sambandho.	1881	
PA_atk-s05_10a:1882	410. Sabbe deve sakalachadevaloke deve abhibhomi abhibhavāmi. Kassa phalanti ce? Mayā katassa puññakammassa idaṃ phalanti attho.	188	
PA_atk-s05_10a:1883_0	411. Tato manussasampattiṃ dassento saṭṭhikappasahassamhītiādimāha. Tattha ito kappato	1883	
PA_atk-s05_10a:1883_1	heṭṭhā saṭṭhisahassakappamatthake cāturanto catumahādīpavanto vijitāvī sabbaṃ paccatthikaṃ	1883	
PA_atk-s05_10a:1883_2	vijitavanto ahaṃ ubbiddho nāma cakkavattī rājā hutvā pathaviṃ āvasiṃ rajjaṃ kāresinti sambandho.	1883	
PA_atk-s05_10a:1884_0	412-4. Tatheva bhaddake kappeti pañcabuddhapaṭimaṇḍitattā bhaddake nāma kappe. Tiṃsakkhattuṃ	1884	
PA_atk-s05_10a:1884_1	tiṃsajātiyā catudīpamhi issaro padhāno cakkaratanādīhi sattahi ratanehi sampanno	1884	
PA_atk-s05_10a:1884_2	samaṅgībhūto sakakammābhiraddho attano kamme dasa rājadhamme abhiraddho allīno cakkavattī	1884	
PA_atk-s05_10a:1884_3	rājā amhī ahosinti sambandho. Attano cakkavattikāle anubhūtasampattiṃ dassento “tatthāpi	1884	
PA_atk-s05_10a:1884_4	bhavanaṃ mayha”ntiādimāha. Tattha tasmiṃ cakkavattirajjamhi mayhaṃ bhavanaṃ mama	1884	
PA_atk-s05_10a:1884_5	pāsādaṃ indalaṭṭhīva uggataṃ ākāse ṭhitavijjotamānā vijjullatā iva uggataṃ sattabhūmikādibhedehi	1884	
PA_atk-s05_10a:1884_6	uccaṃ āyāmato dīghato ca uccato ca catuvīsatiyojanaṃ vitthārato dvādasayojanaṃ ahosīti	1884	
PA_atk-s05_10a:1884_7	sambandho. Sabbesaṃ janānaṃ manaṃ allīnabhāvena rammaṇaṃ nāma nagaraṃ ahosīti attho.	1884	
PA_atk-s05_10a:1884_8	Daḷhehi dvādasahatthehi vā tiṃsahatthehi vā uccehi pākāratoraṇehi sampannanti dasseti.	1884	
PA_atk-s05_10a:1885_0	415-20. Tadaḍḍhakaṃ tato aḍḍhakaṃ aḍḍhatiyasatayojananti attho. Pakkhittā paṇṇavīsatīti	1885	
PA_atk-s05_10a:1885_1	vīsatiāpaṇapakkhittaṃ nirantaraṃ vīthiparicchedanti attho. Brāhmaññakulasambhūtoti	1885	
PA_atk-s05_10a:1885_2	brāhmaṇakule sujāto. Sesaṃ vuttanayattā suviññeyyamevāti.	1885	
PA_atk-s05_10a:1886	Mahākassapattheraapadānavaṇṇanā samattā.	188	
PA_atk-s05_10a:1887	3-4. Anuruddhattheraapadānavaṇṇanā	188	
PA_atk-s05_10a:1888_0	Sumedhaṃ bhagavantāhantiādikaṃ āyasmato anuruddhattherassa apadānaṃ. Ayampi purimabuddhesu	1888	
PA_atk-s05_10a:1888_1	katādhikāro tattha tattha bhave vivaṭṭūpanissayāni puññāni upacinanto padumuttarassa	1888	
PA_atk-s05_10a:1888_2	bhagavato kāle vibhavasampanne kuṭumbikakule nibbatti. Vayappatto ekadivasaṃ vihāraṃ	1888	
PA_atk-s05_10a:1888_3	gantvā satthu santike dhammaṃ suṇanto satthārā ekaṃ bhikkhuṃ dibbacakkhukānaṃ aggaṭṭhāne	1888	
PA_atk-s05_10a:1888_4	ṭhapentaṃ disvā sayampi taṃ dānaṃ patthetvā satasahassabhikkhuparivārassa bhagavato	1888	
PA_atk-s05_10a:1888_5	sattāhaṃ mahādānaṃ pavattetvā sattame divase bhagavato bhikkhusaṅghassa ca uttamāni	1888	
PA_atk-s05_10a:1888_6	vatthāni datvā paṇidhānaṃ akāsi. Satthāpissa anantarāyena samijjhanabhāvaṃ disvā	1888	
PA_atk-s05_10a:1888_7	“anāgate gotamassa sammāsambuddhassa sāsane dibbacakkhukānaṃ aggo bhavissatī”ti byākāsi.	1888	
PA_atk-s05_10a:1888_8	Sopi tattha puññāni karonto satthari parinibbute sattayojanike kanakathūpe bahukaṃsapātiyo	1888	
PA_atk-s05_10a:1888_9	dīparukkhehi dīpakapallikāhi ca “dibbacakkhuñāṇassa upanissayo hotū”ti uḷāraṃ dīpapūjaṃ	1888	
PA_atk-s05_10a:1888_10	akāsi. Evaṃ yāvajīvaṃ puññāni katvā devamanussesu saṃsaranto kassapassa bhagavato	18881	
PA_atk-s05_10a:1888_11	kāle bārāṇasiyaṃ kuṭumbikagehe nibbattitvā viññutaṃ patto satthari parinibbute niṭṭhite	18881	
PA_atk-s05_10a:1888_12	yojanike kanakathūpe bahukaṃsapātiyo sappimaṇḍassa pūretvā majjhe ca ekekaṃ guḷapiṇḍaṃ	18881	
PA_atk-s05_10a:1888_13	ṭhapetvā mukhavaṭṭiyā mukhavaṭṭiṃ phusāpento cetiyaṃ parikkhipāpesi. Attanā gahitakaṃsapātiṃ	18881	
PA_atk-s05_10a:1888_14	sappimaṇḍassa pūretvā sahassavaṭṭiyo jālāpetvā sīse ṭhapetvā sabbarattiṃ cetiyaṃ anupariyāyi.	18881	
PA_atk-s05_10a:1889_0	Evaṃ tasmimpi attabhāve yāvajīvaṃ kusalaṃ katvā devaloke nibbattitvā tattha yāvatāyukaṃ	1889	
PA_atk-s05_10a:1889_1	ṭhatvā tato cuto anuppanne buddhe bārāṇasiyaṃyeva duggatakule nibbatti, “annabhāro”tissa	1889	
PA_atk-s05_10a:1889_2	nāmaṃ ahosi. So sumanaseṭṭhissa nāma gehe kammaṃ karonto jīvati. Ekadivasaṃ so upariṭṭhaṃ	1889	
PA_atk-s05_10a:1889_3	nāma paccekabuddhaṃ nirodhasamāpattito vuṭṭhāya gandhamādanapabbatato ākāsenāgantvā	1889	
PA_atk-s05_10a:1889_4	bārāṇasīnagaradvāre otaritvā cīvaraṃ pārupitvā nagare piṇḍāya carantaṃ disvā pasannamānaso	1889	
PA_atk-s05_10a:1889_5	pattaṃ gahetvā attano atthāya ṭhapitaṃ bhāgabhattaṃ patte pakkhipitvā paccekabuddhassa	1889	
PA_atk-s05_10a:1889_6	dātukāmo ārabhi. Bhariyāpissa attano bhāgabhattañca tattheva pakkhipi. So taṃ netvā	1889	
PA_atk-s05_10a:1889_7	paccekabuddhassa hatthe ṭhapesi. Paccekabuddho taṃ gahetvā anumodanaṃ katvā pakkāmi.	1889	
PA_atk-s05_10a:1889_8	Taṃ divasaṃ sumanaseṭṭhissa chatte adhivatthā devatā – “aho dānaṃ, paramadānaṃ, upariṭṭhe	1889	
PA_atk-s05_10a:1889_9	suppatiṭṭhita”nti mahāsaddena anumodi. Taṃ sutvā sumanaseṭṭhi – “evaṃ devatāya anumoditaṃ	1889	
PA_atk-s05_10a:1889_10	idameva uttamadāna”nti cintetvā tattha pattiṃ yāci. Annabhāro pana tassa pattiṃ adāsi.	18891	
PA_atk-s05_10a:1889_11	Tena pasannacitto sumanaseṭṭhi tassa sahassaṃ datvā “ito paṭṭhāya tuyhaṃ sahatthena	18891	
PA_atk-s05_10a:1889_12	kammakaraṇakiccaṃ natthi, patirūpaṃ gehaṃ katvā niccaṃ vasāhī”ti āha.	18891	
PA_atk-s05_10a:1890_0	Yasmā nirodhasamāpattito vuṭṭhitassa paccekabuddhassa dinnapiṇḍapāto taṃ divasameva	1890	
PA_atk-s05_10a:1890_1	uḷāravipāko hoti, tasmā sumanaseṭṭhi rañño santikaṃ gacchanto taṃ gahetvā agamāsi.	1890	
PA_atk-s05_10a:1890_2	Rājā pana taṃ ādaravasena olokesi. Seṭṭhi – “mahārāja, ayaṃ oloketabbayuttoyevā”ti	1890	
PA_atk-s05_10a:1890_3	vatvā tadā tena katakammaṃ attanāpissa sahassadinnabhāvañca kathesi. Taṃ sutvā rājā	1890	
PA_atk-s05_10a:1890_4	tassa tussitvā sahassaṃ datvā “asukasmiṃ ṭhāne gehaṃ katvā vasāhī”ti gehaṭṭhānamassa	1890	
PA_atk-s05_10a:1890_5	āṇāpesi. Tassa taṃ ṭhānaṃ sodhāpentassa mahantā mahantā nidhikumbhiyo uṭṭhahiṃsu.	1890	
PA_atk-s05_10a:1890_6	So tā disvā rañño ārocesi. Rājā sabbaṃ dhanaṃ uddharāpetvā rāsikataṃ disvā – “ettakaṃ	1890	
PA_atk-s05_10a:1890_7	dhanaṃ imasmiṃ nagare kassa gehe atthī”ti pucchi. “Na kassaci, devā”ti. “Tena hi	1890	
PA_atk-s05_10a:1890_8	ayaṃ annabhāro imasmiṃ nagare mahādhanaseṭṭhi nāma hotū”ti taṃ divasameva tassa seṭṭhichattaṃ ussāpesi.	1890	
PA_atk-s05_10a:1891_0	So seṭṭhi hutvā yāvajīvaṃ kalyāṇakammaṃ katvā devaloke nibbatto, dīgharattaṃ devamanussesu	1891	
PA_atk-s05_10a:1891_1	saṃsaritvā amhākaṃ bhagavato uppajjanakakāle kapilavatthunagare sukkodanasakkassa	1891	
PA_atk-s05_10a:1891_2	gehe paṭisandhiṃ gaṇhi. Tassa jātassa anuruddhoti nāmaṃ akaṃsu. So mahānāmasakkassa	1891	
PA_atk-s05_10a:1891_3	kaniṭṭhabhātā bhagavato cūḷapitu putto paramasukhumālo mahāpuñño ahosi. Suvaṇṇapātiyaṃyeva	1891	
PA_atk-s05_10a:1891_4	cassa bhattaṃ uppajji. Athassa mātā ekadivasaṃ “mama putto natthīti padaṃ na jānāti,	1891	
PA_atk-s05_10a:1891_5	taṃ jānāpessāmī”ti cintetvā ekaṃ suvaṇṇapātiṃ tucchakaṃyeva aññāya suvaṇṇapātiyā	1891	
PA_atk-s05_10a:1891_6	pidahitvā tassa pesesi, antarāmagge devatā taṃ, dibbapūvehi pūresuṃ. Evaṃ mahāpuñño	1891	
PA_atk-s05_10a:1891_7	tiṇṇaṃ utūnaṃ anucchavikesu tīsu pāsādesu alaṅkatanāṭakitthīhi parivuto devo viya	1891	
PA_atk-s05_10a:1891_8	mahāsampattiṃ anubhavi.	1891	
PA_atk-s05_10a:1892_0	Amhākampi bodhisatto tasmiṃ samaye tusitapurā cavitvā suddhodanamahārājassa aggamahesiyā	1892	
PA_atk-s05_10a:1892_1	kucchimhi nibbattitvā anukkamena vuddhippatto ekūnatiṃsa vassāni agāramajjhe vasitvā	1892	
PA_atk-s05_10a:1892_2	mahābhinikkhamanaṃ nikkhamitvā anukkamena paṭividdhasabbaññutaññāṇo bodhimaṇḍe sattasattāhaṃ	1892	
PA_atk-s05_10a:1892_3	vītināmetvā isipatane migadāye dhammacakkaṃ pavattetvā lokānuggahaṃ karonto rājagahaṃ	1892	
PA_atk-s05_10a:1892_4	gantvā veḷuvane vihāsi. Tadā suddhodanamahārājā – “putto kira me rājagahaṃ anuppatto;	1892	
PA_atk-s05_10a:1892_5	gacchatha, bhaṇe, mama puttaṃ ānethā”ti sahassasahassaparivāre dasa amacce pesesi.	1892	
PA_atk-s05_10a:1892_6	Te sabbe ehibhikkhupabbajjāya pabbajiṃsu. Tesu udāyittherena cārikāgamanaṃ āyācito	1892	
PA_atk-s05_10a:1892_7	bhagavā vīsatisahassakhīṇāsavaparivuto rājagahato nikkhamitvā kapilavatthupuraṃ gantvā	1892	
PA_atk-s05_10a:1892_8	ñātisamāgame anekāni pāṭihāriyāni dassetvā pāṭihāriyavicittaṃ dhammadesanaṃ kathetvā	1892	
PA_atk-s05_10a:1892_9	mahājanaṃ amatapānaṃ pāyetvā dutiyadivase pattacīvaramādāya nagaradvāre ṭhatvā “kiṃ	1892	
PA_atk-s05_10a:1892_10	nu kho kulanagaraṃ āgatānaṃ sabbabuddhānaṃ āciṇṇa”nti āvajjamāno “sapadānaṃ piṇḍāya	18921	
PA_atk-s05_10a:1892_11	caraṇaṃ āciṇṇa”nti ñatvā sapadānaṃ piṇḍāya carati. Rājā “putto te piṇḍāya caratī”ti	18921	
PA_atk-s05_10a:1892_12	sutvā turitaturito āgantvā antaravīthiyaṃ dhammaṃ sutvā attano nivesanaṃ pavesetvā	18921	
PA_atk-s05_10a:1892_13	mahantaṃ sakkārasammānaṃ akāsi. Bhagavā tattha kattabbaṃ ñātisaṅgahaṃ katvā rāhulakumāraṃ	18921	
PA_atk-s05_10a:1892_14	pabbājetvā nacirasseva kapilavatthunagarato mallaraṭṭhe cārikaṃ caramāno anupiyambavanaṃ pāpuṇi.	18921	
PA_atk-s05_10a:1893_0	Tasmiṃ samaye suddhodanamahārājā sākiyagaṇaṃ sannipātetvā āha – “sace mama putto	1893	
PA_atk-s05_10a:1893_1	agāraṃ ajjhāvasissa, rājā abhavissa cakkavattī sattaratanasampanno khattiyagaṇaparivāro,	1893	
PA_atk-s05_10a:1893_2	nattāpi me rāhulakumāro khattiyagaṇena saddhiṃ taṃ parivāretvā acarissa, tumhepi	1893	
PA_atk-s05_10a:1893_3	etamatthaṃ jānātha. Idāni pana mama putto buddho jāto, khattiyāvāssa parivārā hontu,	1893	
PA_atk-s05_10a:1893_4	tumhe ekekakulato ekekaṃ dārakaṃ dethā”ti. Evaṃ vutte ekappahāreneva dveasītisahassakhattiyakumārā pabbajiṃsu.	1893	
PA_atk-s05_10a:1894_0	Tasmiṃ samaye mahānāmo sakko kuṭumbasāmiko, so attano kaniṭṭhaṃ anuruddhaṃ sakkaṃ	1894	
PA_atk-s05_10a:1894_1	upasaṅkamitvā etadavoca – “etarahi, tāta anuruddha, abhiññātā abhiññātā sakyakumārā	1894	
PA_atk-s05_10a:1894_2	bhagavantaṃ pabbajitaṃ anupabbajanti, amhākañca kulā natthi koci agārasmā anagāriyaṃ	1894	
PA_atk-s05_10a:1894_3	pabbajito, tena hi tvaṃ vā pabbajāhi, ahaṃ vā pabbajissāmī”ti. Taṃ sutvā anuruddho	1894	
PA_atk-s05_10a:1894_4	gharāvāse ruciṃ akatvā attasattamo agārasmā anagāriyaṃ pabbajito. Tassa pabbajjānukkamo	1894	
PA_atk-s05_10a:1894_5	saṅghabhedakakkhandhake āgatoyeva. Evaṃ anupiyaṃ gantvā pabbajitesu pana tesu tasmiṃyeva	1894	
PA_atk-s05_10a:1894_6	antovasse bhaddiyatthero arahattaṃ pāpuṇi, anuruddhatthero dibbacakkhuṃ nibbattesi,	1894	
PA_atk-s05_10a:1894_7	devadatto aṭṭha samāpattiyo nibbattesi, ānandatthero sotāpattiphale patiṭṭhāsi, bhagutthero	1894	
PA_atk-s05_10a:1894_8	ca kimilatthero ca pacchā arahattaṃ pāpuṇiṃsu. Tesaṃ sabbesampi therānaṃ attano attano	1894	
PA_atk-s05_10a:1894_9	āgataṭṭhānesu pubbapatthanābhinīhāro āvi bhavissati. Ayaṃ anuruddhatthero dhammasenāpatissa	1894	
PA_atk-s05_10a:1894_10	santike kammaṭṭhānaṃ gahetvā cetiyaraṭṭhe pācīnavaṃsadāyaṃ gantvā samaṇadhammaṃ karonto	18941	
PA_atk-s05_10a:1894_11	satta mahāpurisavitakke vitakkesi, aṭṭhame kilamati. Satthā “anuruddho aṭṭhame mahāpurisavitakke	18941	
PA_atk-s05_10a:1894_12	kilamatī”ti ñatvā “tassa saṅkappaṃ pūressāmī”ti tattha gantvā paññattavarabuddhāsane	18941	
PA_atk-s05_10a:1894_13	nisinno aṭṭhamaṃ mahāpurisavitakkaṃ pūretvā catupaccayasantosabhāvanārāmapaṭimaṇḍitaṃ	18941	
PA_atk-s05_10a:1894_14	mahāariyavaṃsapaṭipadaṃ kathetvā ākāse uppatitvā bhesakalāvanameva gato.	18941	
PA_atk-s05_10a:1895_0	Thero tathāgate gatamatteyeva tevijjo mahākhīṇāsavo hutvā “satthā mayhaṃ manaṃ jānitvā	1895	
PA_atk-s05_10a:1895_1	āgantvā aṭṭhamaṃ mahāpurisavitakkaṃ pūretvā adāsi, so ca me manoratho matthakaṃ patto”ti	1895	
PA_atk-s05_10a:1895_2	buddhānaṃ dhammadesanaṃ attano ca paṭivedhadhammaṃ ārabbha imā udānagāthā abhāsi –	1895	
PA_atk-s05_10a:1896	“Mama saṅkappamaññāya, satthā loke anuttaro;	189	
PA_atk-s05_10a:1897	Manomayena kāyena, iddhiyā upasaṅkami.	189	
PA_atk-s05_10a:1898	“Yadā me ahu saṅkappo, tato uttari desayi;	189	
PA_atk-s05_10a:1899	Nippapañcarato buddho, nippapañcamadesayi.	189	
PA_atk-s05_10a:1900	“Tassāhaṃ dhammamaññāya, vihāsiṃ sāsane rato;	190	
PA_atk-s05_10a:1901	Tisso vijjā anuppattā, kataṃ buddhassa sāsana”nti. ;	190	
PA_atk-s05_10a:1902	Atha naṃ aparabhāge satthā jetavane mahāvihāre viharanto “dibbacakkhukānaṃ bhikkhūnaṃ anuruddho aggo”ti aggaṭṭhāne ṭhapesi.	190	
PA_atk-s05_10a:1903_0	421. Evaṃ so bhagavato santikā dibbacakkhukānaṃ aggaṭṭhānaṃ labhitvā attano pubbakammaṃ	1903	
PA_atk-s05_10a:1903_1	saritvā somanassavasena pubbacaritāpadānaṃ pakāsento sumedhaṃ bhagavantāhantiādimāha.	1903	
PA_atk-s05_10a:1903_2	Tattha sundarā upaṭṭhāpanapaññā maggaphalapaññā vipassanāpaññā catupaṭisambhidādisaṅkhātā	1903	
PA_atk-s05_10a:1903_3	medhā yassa bhagavato so sumedho, taṃ sumedhaṃ bhāgyasampannattā bhagavantaṃ lokassa	1903	
PA_atk-s05_10a:1903_4	jeṭṭhaṃ seṭṭhaṃ padhānabhūtaṃ saṃsārato paṭhamaṃ niggataṃ narānaṃ āsabhaṃ purecārikaṃ	1903	
PA_atk-s05_10a:1903_5	vūpakaṭṭhaṃ vivekabhūtaṃ gaṇasaṅgaṇikārāmato apagataṃ viharantaṃ ahaṃ addasanti sambandho.	1903	
PA_atk-s05_10a:1904	422. Sabbadhammānaṃ sayameva buddhattā sambuddhaṃ, upagantvāna samīpaṃ gantvāti attho. Añjaliṃ paggahetvānāti dasaṅgulipuṭaṃ muddhani katvāti attho. Sesaṃ uttānatthameva.	190	
PA_atk-s05_10a:1905	430. Divā rattiñca passāmīti tadā devaloke ca manussaloke ca uppannakāle maṃsacakkhunā samantato yojanaṃ passāmīti attho.	190	
PA_atk-s05_10a:1906_0	431. Sahassalokaṃ ñāṇenāti paññācakkhunā sahassacakkavāḷaṃ passāmīti attho. Satthu	1906	
PA_atk-s05_10a:1906_1	sāsaneti idāni gotamassa bhagavato sāsane. Dīpadānassa dīpapūjāya idaṃ phalaṃ, iminā	1906	
PA_atk-s05_10a:1906_2	phalena dibbacakkhuṃ anuppatto paṭiladdho uppādesinti attho.	1906	
PA_atk-s05_10a:1907	Anuruddhattheraapadānavaṇṇanā samattā.	190	
PA_atk-s05_10a:1908	3-5. Puṇṇamantāṇiputtattheraapadānavaṇṇanā	190	
PA_atk-s05_10a:1909_0	Ajjhāyako mantadharotiādikaṃ āyasmato puṇṇassa mantāṇiputtattherassa apadānaṃ. Ayampi	1909	
PA_atk-s05_10a:1909_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	1909	
PA_atk-s05_10a:1909_2	padumuttarassa bhagavato uppattito puretarameva haṃsavatīnagare brāhmaṇamahāsālakule	1909	
PA_atk-s05_10a:1909_3	nibbattitvā anukkamena viññutaṃ patto. Aparabhāge padumuttare bhagavati uppajjitvā	1909	
PA_atk-s05_10a:1909_4	bodhaneyyānaṃ dhammaṃ desente heṭṭhā vuttanayena mahājanena saddhiṃ vihāraṃ gantvā	1909	
PA_atk-s05_10a:1909_5	parisapariyante nisīditvā dhammaṃ suṇanto satthāraṃ ekaṃ bhikkhuṃ dhammakathikānaṃ	1909	
PA_atk-s05_10a:1909_6	aggaṭṭhāne ṭhapentaṃ disvā “mayāpi anāgate evarūpena bhavituṃ vaṭṭatī”ti cintetvā	1909	
PA_atk-s05_10a:1909_7	desanāvasāne uṭṭhitāya parisāya satthāraṃ upasaṅkamitvā nimantetvā heṭṭhā vuttanayena	1909	
PA_atk-s05_10a:1909_8	mahāsakkāraṃ katvā bhagavantaṃ evamāha – “bhante, ahaṃ iminā adhikārena na aññaṃ	1909	
PA_atk-s05_10a:1909_9	sampattiṃ patthemi, yathā paneso bhikkhu sattamadivasamatthake tumhehi dhammakathikānaṃ	1909	
PA_atk-s05_10a:1909_10	aggaṭṭhāne ṭhapito, evaṃ ahampi anāgate ekassa buddhassa sāsane dhammakathikānaṃ	19091	
PA_atk-s05_10a:1909_11	aggo bhaveyya”nti patthanaṃ akāsi. Satthā anāgataṃ oloketvā tassa patthanāya samijjhanabhāvaṃ	19091	
PA_atk-s05_10a:1909_12	disvā “anāgate kappasatasahassamatthake gotamo nāma buddho uppajjissati, tassa sāsane	19091	
PA_atk-s05_10a:1909_13	pabbajitvā tvaṃ dhammakathikānaṃ aggo bhavissasī”ti byākāsi.	19091	
PA_atk-s05_10a:1910_0	So yāvatāyukaṃ kalyāṇakammaṃ katvā tato cuto kappasatasahassaṃ puññasambhāraṃ sambharanto	1910	
PA_atk-s05_10a:1910_1	devamanussesu saṃsaritvā amhākaṃ bhagavato kāle kapilavatthunagarassa avidūre doṇavatthunāmake	1910	
PA_atk-s05_10a:1910_2	brāhmaṇagāme brāhmaṇamahāsālakule aññāsikoṇḍaññattherassa bhāgineyyo hutvā nibbatti.	1910	
PA_atk-s05_10a:1910_3	Tassa puṇṇoti nāmaṃ akaṃsu. So satthari abhisambodhiṃ patvā pavattitavaradhammacakke	1910	
PA_atk-s05_10a:1910_4	anukkamena rājagahaṃ upanissāya viharante aññāsikoṇḍaññassa santike pabbajitvā laddhūpasampado	1910	
PA_atk-s05_10a:1910_5	padhānamanuyuñjanto sabbaṃ pabbajitakiccaṃ matthakaṃ pāpetvā “dasabalassa santikaṃ	1910	
PA_atk-s05_10a:1910_6	gamissāmī”ti mātulattherena saddhiṃ satthu santikaṃ āgantvā kapilavatthusāmantāyeva	1910	
PA_atk-s05_10a:1910_7	ohiyitvā yoniso manasikāre kammaṃ karonto nacirasseva vipassanaṃ ussukkāpetvā arahattaṃ pāpuṇi.	1910	
PA_atk-s05_10a:1911_0	Tassa pana puṇṇattherassa santike pabbajitā kulaputtā pañcasatā ahesuṃ. Thero te	1911	
PA_atk-s05_10a:1911_1	dasakathāvatthūhi ovadi. Tepi sabbe dasakathāvatthūhi ovaditā tassa ovāde ṭhatvā	1911	
PA_atk-s05_10a:1911_2	arahattaṃ pāpuṇitvā attano pabbajitakiccaṃ matthakappattaṃ ñatvā upajjhāyaṃ upasaṅkamitvā	1911	
PA_atk-s05_10a:1911_3	āhaṃsu – “bhante, mayaṃ pabbajitakiccassa matthakaṃ pattā, dasannañca kathāvatthūnaṃ	1911	
PA_atk-s05_10a:1911_4	lābhino, samayo dāni no dasabalaṃ passitu”nti, thero tesaṃ vacanaṃ sutvā cintesi	1911	
PA_atk-s05_10a:1911_5	– “mayhaṃ dasakathāvatthulābhitaṃ satthā jānāti. Ahaṃ dhammaṃ desento dasakathāvatthūni	1911	
PA_atk-s05_10a:1911_6	amuñcitvāva desemi, mayi ca gacchante sabbepime bhikkhū maṃ parivāretvā gacchissanti,	1911	
PA_atk-s05_10a:1911_7	evaṃ me gaṇena saddhiṃ gantvā ayuttaṃ dasabalaṃ passituṃ, ime tāva dasabalaṃ passituṃ	1911	
PA_atk-s05_10a:1911_8	gacchantū”ti. Atha te evamāha – “āvuso, tumhe purato gantvā dasabalaṃ passatha, mama	1911	
PA_atk-s05_10a:1911_9	vacanena tathāgatassa pāde vandatha, ahampi tumhākaṃ gatamaggena āgacchissāmī”ti.	1911	
PA_atk-s05_10a:1911_10	Tepi therā sabbe dasabalassa jātibhūmiraṭṭhavāsino sabbe khīṇāsavā sabbe dasakathāvatthulābhino	19111	
PA_atk-s05_10a:1911_11	upajjhāyassa ovādaṃ acchinditvā theraṃ vanditvā anupubbena cārikaṃ carantā saṭṭhiyojanamaggaṃ	19111	
PA_atk-s05_10a:1911_12	atikkamma rājagahe veḷuvanamahāvihāraṃ gantvā dasabalassa pāde vanditvā ekamantaṃ	19111	
PA_atk-s05_10a:1911_13	nisīdiṃsu. Āciṇṇaṃ kho panetaṃ buddhānaṃ bhagavantānaṃ āgantukehi bhikkhūhi saddhiṃ	19111	
PA_atk-s05_10a:1911_14	paṭisammoditunti bhagavā tehi saddhiṃ “kacci, bhikkhave, khamanīya”ntiādinā nayena	19111	
PA_atk-s05_10a:1911_15	madhurapaṭisanthāraṃ katvā “kuto ca tumhe, bhikkhave, āgatatthā”ti pucchitvā puna	19111	
PA_atk-s05_10a:1911_16	tehi “jātibhūmito”ti vutte “ko nu kho, bhikkhave, jātibhūmiyaṃ jātibhūmakānaṃ bhikkhūnaṃ	19111	
PA_atk-s05_10a:1911_17	sabrahmacārīnaṃ evaṃ sambhāvito ‘attanā ca appiccho appicchakathañca bhikkhūnaṃ kattā”’ti	19111	
PA_atk-s05_10a:1911_18	dasakathāvatthulābhiṃ bhikkhuṃ pucchi. Tepi “puṇṇo nāma, bhante, āyasmā mantāṇiputto”ti ārocayiṃsu.	19111	
PA_atk-s05_10a:1912_0	Tesaṃ kathaṃ sutvā āyasmā sāriputto theraṃ dassanakāmo ahosi. Atha satthā rājagahato	1912	
PA_atk-s05_10a:1912_1	sāvatthiṃ agamāsi. Puṇṇattheropi dasabalassa tattha āgatabhāvaṃ sutvā “satthāraṃ	1912	
PA_atk-s05_10a:1912_2	passissāmī”ti gantvā antogandhakuṭiyaṃyeva tathāgataṃ sampāpuṇi. Satthā tassa dhammaṃ	1912	
PA_atk-s05_10a:1912_3	desesi. Thero dhammaṃ sutvā dasabalaṃ vanditvā paṭisallānatthāya andhavanaṃ gantvā	1912	
PA_atk-s05_10a:1912_4	aññatarasmiṃ rukkhamūle divāvihāraṃ nisīdi. Sāriputtattheropi tassāgamanaṃ sutvā	1912	
PA_atk-s05_10a:1912_5	sīsānulokiko gantvā okāsaṃ sallakkhetvā tasmiṃ rukkhamūle nisinnakaṃ upasaṅkamitvā	1912	
PA_atk-s05_10a:1912_6	therena saddhiṃ sammoditvā taṃ visuddhikkamaṃ pucchi. Sopissa pucchitapucchitaṃ byākaronto	1912	
PA_atk-s05_10a:1912_7	rathavinītūpamāya ativiya cittaṃ ārādhesi. Te aññamaññassa subhāsitaṃ samanumodiṃsu.	1912	
PA_atk-s05_10a:1913_0	434. Atha naṃ satthā aparabhāge bhikkhusaṅghassa majjhe nisinno theraṃ “etadaggaṃ,	1913	
PA_atk-s05_10a:1913_1	bhikkhave, mama sāvakānaṃ bhikkhūnaṃ dhammakathikānaṃ yadidaṃ puṇṇo”ti etadagge ṭhapesi.	1913	
PA_atk-s05_10a:1913_2	So pubbakammaṃ saritvā somanassavasena pubbacaritāpadānaṃ vibhāvento ajjhāyakotiādimāha.	1913	
PA_atk-s05_10a:1913_3	Tattha ajjhāyakoti anekabrāhmaṇānaṃ vācetā sikkhāpetā. Mantadharoti mantānaṃ dhāretāti	1913	
PA_atk-s05_10a:1913_4	attho, vedasaṅkhātassa catutthavedassa sajjhāyanasavanadānānaṃ vasena dhāretāti vuttaṃ	1913	
PA_atk-s05_10a:1913_5	hoti. Tiṇṇaṃ vedānanti iruvedayajuvedasāmavedasaṅkhātānaṃ tiṇṇaṃ vedānaṃ ñāṇena dhāretabbatā	1913	
PA_atk-s05_10a:1913_6	“vedo”ti laddhanāmesu tīsu vedaganthesu pāraṃ pariyosānaṃ gatoti attho. Purakkhatomhi	1913	
PA_atk-s05_10a:1913_7	sissehīti mama niccaparivārabhūtehi sissehi parivuto ahaṃ amhi. Upagacchiṃ naruttamanti	1913	
PA_atk-s05_10a:1913_8	narānaṃ uttamaṃ bhagavantaṃ upasaṅkamiṃ, samīpaṃ gatoti attho. Sesaṃ suviññeyyameva.	1913	
PA_atk-s05_10a:1914_0	438. Abhidhammanayaññūhanti ahaṃ tadā tassa buddhassa kāle abhidhammanayakovidoti	1914	
PA_atk-s05_10a:1914_1	attho. Kathāvatthuvisuddhiyāti kathāvatthuppakaraṇe visuddhiyā cheko, appicchasantuṭṭhikathādīsu	1914	
PA_atk-s05_10a:1914_2	dasasu kathāvatthūsu vā cheko, tāya kathāvatthuvisuddhiyā sabbesaṃ yatijanānaṃ paṇḍitānaṃ	1914	
PA_atk-s05_10a:1914_3	viññāpetvāna bodhetvāna anāsavo nikkileso viharāmi vāsaṃ kappemi.	1914	
PA_atk-s05_10a:1915_0	439. Ito pañcasate kappeti ito pañcabuddhapaṭimaṇḍitato bhaddakappato pañcasate kappe	1915	
PA_atk-s05_10a:1915_1	suppakāsakā suṭṭhu pākaṭā cakkaratanādi sattahi ratanehi sampannā jambudīpādicatudīpamhi	1915	
PA_atk-s05_10a:1915_2	issarā padhānā caturo cattāro cakkavattirājāno ahesunti attho. Sesaṃ vuttanayamevāti.	1915	
PA_atk-s05_10a:1916	Puṇṇamantāṇiputtattheraapadānavaṇṇanā samattā.	191	
PA_atk-s05_10a:1917	3-6. Upālittheraapadānavaṇṇanā	191	
PA_atk-s05_10a:1918_0	Nagare haṃsavatiyātiādikaṃ āyasmato upālittherassa apadānaṃ. Ayampi purimabuddhesu	1918	
PA_atk-s05_10a:1918_1	katādhikāro tattha tattha bhave vivaṭṭūpanissayāni puññāni upacinanto padumuttarassa	1918	
PA_atk-s05_10a:1918_2	bhagavato kāle haṃsavatīnagare vibhavasampanne brāhmaṇakule nibbatto. Ekadivasaṃ	1918	
PA_atk-s05_10a:1918_3	satthu santike dhammakathaṃ suṇanto satthāraṃ ekaṃ bhikkhuṃ vinayadharānaṃ aggaṭṭhāne	1918	
PA_atk-s05_10a:1918_4	ṭhapentaṃ disvā satthu adhikārakammaṃ katvā taṃ ṭhānantaraṃ patthesi.	1918	
PA_atk-s05_10a:1919_0	So yāvajīvaṃ kusalaṃ katvā devamanussesu saṃsaranto imasmiṃ buddhuppāde kappakagehe	1919	
PA_atk-s05_10a:1919_1	nibbatto. Upālītissa nāmaṃ akaṃsu. So vayappatto anuruddhādīnaṃ channaṃ khattiyānaṃ	1919	
PA_atk-s05_10a:1919_2	piyasahāyo hutvā tathāgate anupiyambavane viharante pabbajjāya nikkhamantehi chahi	1919	
PA_atk-s05_10a:1919_3	khattiyehi saddhiṃ nikkhamitvā pabbaji. Tassa pabbajjāvidhānaṃ pāḷiyaṃ āgatameva.	1919	
PA_atk-s05_10a:1919_4	So pabbajitvā upasampanno hutvā satthu santike kammaṭṭhānaṃ gahetvā “mayhaṃ, bhante,	1919	
PA_atk-s05_10a:1919_5	araññavāsaṃ anujānāthā”ti āha. “Bhikkhu araññe vasantassa ekameva dhuraṃ vaḍḍhissati,	1919	
PA_atk-s05_10a:1919_6	mayhaṃ pana santike vasantassa vipassanādhurañca ganthadhurañca paripūressatī”ti.	1919	
PA_atk-s05_10a:1919_7	So satthu vacanaṃ sampaṭicchitvā vipassanāya kammaṃ karonto nacirasseva arahattaṃ	1919	
PA_atk-s05_10a:1919_8	pāpuṇi. Satthāpi naṃ sayameva sakalaṃ vinayapiṭakaṃ uggaṇhāpesi. So aparabhāge bhārukacchavatthuṃ	1919	
PA_atk-s05_10a:1919_9	ajjukavatthuṃ kumārakassapavatthunti imāni tīṇi vatthūni vinicchini. Satthā ekekasmiṃ	1919	
PA_atk-s05_10a:1919_10	vinicchaye sādhukāraṃ datvā tayo vinicchaye aṭṭhuppattiṃ katvā theraṃ vinayadharānaṃ aggaṭṭhāne ṭhapesi.	19191	
PA_atk-s05_10a:1920_0	441. Evaṃ so etadaggaṭṭhānaṃ patvā attano pubbakammaṃ saritvā somanassappatto taṃ	1920	
PA_atk-s05_10a:1920_1	pubbacaritāpadānaṃ pakāsento nagare haṃsavatiyātiādimāha. Tattha haṃsavatiyāti haṃsāvaṭṭaākārena	1920	
PA_atk-s05_10a:1920_2	vati pākāraparikkhepo yasmiṃ nagare, taṃ nagaraṃ haṃsavatī. Atha vā anekasaṅkhā haṃsā	1920	
PA_atk-s05_10a:1920_3	taḷākapokkharaṇīsarapallalādīsu nivasantā ito cito ca vidhāvamānā vasanti etthāti	1920	
PA_atk-s05_10a:1920_4	haṃsavatī, tassā haṃsavatiyā. Sujāto nāma brāhmaṇoti suṭṭhu jātoti sujāto, “akkhitto	1920	
PA_atk-s05_10a:1920_5	anupakuṭṭho”ti vacanato agarahito hutvā jātoti attho. Asītikoṭinicayoti asītikoṭidhanarāsiko	1920	
PA_atk-s05_10a:1920_6	pahūtadhanadhaññavā asaṅkhyeyyadhanadhaññavā brāhmaṇo sujāto nāma ahosinti sambandho.	1920	
PA_atk-s05_10a:1921_0	442. Punapi tasseva mahantabhāvaṃ dassento ajjhāyakotiādimāha. Tattha ajjhāyakoti	1921	
PA_atk-s05_10a:1921_1	paresaṃ vedattayādiṃ vācetā. Mantadharoti mantā vuccati paññā, athabbanavedabyākaraṇādijānanapaññavāti	1921	
PA_atk-s05_10a:1921_2	attho. Tiṇṇaṃ vedāna pāragūti iruvedayajuvedasāmavedasaṅkhātānaṃ tiṇṇaṃ vedānaṃ pariyosānaṃ	1921	
PA_atk-s05_10a:1921_3	pattoti attho. Lakkhaṇeti lakkhaṇasatthe, buddhapaccekabuddhacakkavattiitthipurisānaṃ	1921	
PA_atk-s05_10a:1921_4	hatthapādādīsu dissamānalakkhaṇapakāsanakaganthe cāti attho. Itihāseti “itiha āsa	1921	
PA_atk-s05_10a:1921_5	itiha āsā”ti porāṇakathāppakāsake ganthe. Sadhammeti sakadhamme brāhmaṇadhamme pāramiṃ	1921	
PA_atk-s05_10a:1921_6	gato pariyosānaṃ koṭiṃ gato pattoti attho.	1921	
PA_atk-s05_10a:1922	443. Paribbājāti ye nigaṇṭhasāvakā, te sabbe nānādiṭṭhikā tadā mahiyā pathavītale carantīti sambandho.	192	
PA_atk-s05_10a:1923	445. Yāva yattakaṃ kālaṃ jino nuppajjati, tāva tattakaṃ kālaṃ buddhoti vacanaṃ natthīti attho.	192	
PA_atk-s05_10a:1924	446. Accayena ahorattanti aho ca ratti ca ahorattaṃ, bahūnaṃ saṃvaccharānaṃ atikkamenāti attho. Sesaṃ suviññeyyameva.	192	
PA_atk-s05_10a:1925	454. Mantāṇiputtoti mantāṇīnāmāya kappakadhītuyā putto, māsapuṇṇatāya divasapuṇṇatāya puṇṇoti laddhanāmoti attho. Tassa satthussa sāvako hessati bhavissatīti sambandho.	192	
PA_atk-s05_10a:1926_0	455. Evaṃ kittayi so buddhoti so padumuttaro bhagavā evaṃ iminā pakārena sunandaṃ	1926	
PA_atk-s05_10a:1926_1	sundarākārena somanassadāyakaṃ kittayi byākaraṇamadāsīti attho. Sabbaṃ janaṃ sakalajanasamūhaṃ	1926	
PA_atk-s05_10a:1926_2	sādhukaṃ hāsayanto somanassaṃ karonto sakaṃ balaṃ attano balaṃ dassayanto pākaṭaṃ	1926	
PA_atk-s05_10a:1926_3	karontoti sambandho.	1926	
PA_atk-s05_10a:1927_0	456. Tato anantaraṃ attano ānubhāvaṃ aññāpadesena dassento katañjalītiādimāha. Tadā	1927	
PA_atk-s05_10a:1927_1	tasmiṃ buddhuppādato purimakāle sunandaṃ tāpasaṃ katañjalipuṭā sabbe janā namassantīti	1927	
PA_atk-s05_10a:1927_2	sambandho. Buddhe kāraṃ karitvānāti evaṃ so sabbajanapūjitopi samāno “pūjitomhī”ti	1927	
PA_atk-s05_10a:1927_3	mānaṃ akatvā buddhasāsane adhikaṃ kiccaṃ katvā attano gatiṃ jātiṃ sodhesi parisuddhamakāsīti attho.	1927	
PA_atk-s05_10a:1928_0	457. Sutvāna munino vacanti tassa sammāsambuddhassa vācaṃ, gāthābandhasukhatthaṃ	1928	
PA_atk-s05_10a:1928_1	ā-kārassa rassaṃ katvā “vaca”nti vuttaṃ. “Anāgatamhi addhāne gotamo nāma nāmena satthā	1928	
PA_atk-s05_10a:1928_2	loke bhavissatī”ti imaṃ munino vacanaṃ sutvā yathā yena pakārena gotamaṃ bhagavantaṃ	1928	
PA_atk-s05_10a:1928_3	passāmi, tathā tena pakārena kāraṃ adhikakiccaṃ puññasambhāraṃ kassāmi karissāmīti	1928	
PA_atk-s05_10a:1928_4	me mayhaṃ saṅkappo cetanāmanasikāro ahu ahosīti sambandho.	1928	
PA_atk-s05_10a:1929_0	458. Evāhaṃ cintayitvānāti “ahaṃ kāraṃ karissāmī”ti evaṃ cintetvā. Kiriyaṃ cintayiṃ	1929	
PA_atk-s05_10a:1929_1	mamāti “mayā kīdisaṃ puññaṃ kattabbaṃ nu kho”ti kiriyaṃ kattabbakiccaṃ cintayinti	1929	
PA_atk-s05_10a:1929_2	attho. Kyāhaṃ kammaṃ ācarāmīti ahaṃ kīdisaṃ puññakammaṃ ācarāmi pūremi nu khoti attho.	1929	
PA_atk-s05_10a:1929_3	Puññakkhette anuttareti uttaravirahite sakalapuññassa bhājanabhūte ratanattayeti attho.	1929	
PA_atk-s05_10a:1930_0	459. Ayañca pāṭhiko bhikkhūti ayaṃ bhikkhu sarabhaññavasena ganthapāṭhapaṭhanato	1930	
PA_atk-s05_10a:1930_1	vācanato “pāṭhiko”ti laddhanāmo bhikkhu. Buddhasāsane sabbesaṃ pāṭhīnaṃ pāṭhakavācakānaṃ	1930	
PA_atk-s05_10a:1930_2	antare vinaye ca agganikkhitto aggo iti ṭhapito. Taṃ ṭhānaṃ tena bhikkhunā pattaṭṭhānantaraṃ	1930	
PA_atk-s05_10a:1930_3	ahaṃ patthaye patthemīti attho.	1930	
PA_atk-s05_10a:1931_0	460. Tato paraṃ attano puññakaraṇūpāyaṃ dassento idaṃ me amitaṃ bhogantiādimāha.	1931	
PA_atk-s05_10a:1931_1	Me mayhaṃ amitaṃ pamāṇavirahitaṃ bhogarāsiṃ akkhobhaṃ khobhetuṃ asakkuṇeyyaṃ sāgarūpamaṃ	1931	
PA_atk-s05_10a:1931_2	sāgarasadisaṃ tena bhogena tādisena dhanena buddhassa ārāmaṃ māpayeti sambandho.	1931	
PA_atk-s05_10a:1931_3	Sesaṃ uttānatthameva.	1931	
PA_atk-s05_10a:1932	474. Bhikkhusaṅghe nisīditvā sambuddho tena suṭṭhu māpitaṃ kāritaṃ saṅghārāmaṃ paṭiggahetvā tassārāmassānisaṃsadīpakaṃ idaṃ vacanaṃ abravi kathesīti sambandho.	193	
PA_atk-s05_10a:1933_0	475. Kathaṃ? Yo soti yo saṅghārāmadāyako tāpaso sumāpitaṃ kuṭileṇamaṇḍapapāsādahammiyapākārādinā	1933	
PA_atk-s05_10a:1933_1	suṭṭhu sajjitaṃ saṅghārāmaṃ buddhassa pādāsi pa-kārena somanassasampayuttacittena	1933	
PA_atk-s05_10a:1933_2	adāsi. Tamahaṃ kittayissāmīti taṃ tāpasaṃ ahaṃ pākaṭaṃ karissāmi, uttāniṃ karissāmīti	1933	
PA_atk-s05_10a:1933_3	attho. Suṇātha mama bhāsatoti bhāsantassa mayhaṃ vacanaṃ suṇātha, ohitasotā avikkhittacittā	1933	
PA_atk-s05_10a:1933_4	manasi karothāti attho.	1933	
PA_atk-s05_10a:1934	476. Tena dinnārāmassa phalaṃ dassento hatthī assā rathā pattītiādimāha. Taṃ suviññeyyameva.	193	
PA_atk-s05_10a:1935	477. Saṅghārāmassidaṃ phalanti idaṃ āyatiṃ anubhavitabbasampattisaṅkhātaṃ iṭṭhaphalaṃ saṅghārāmadānassa phalaṃ vipākanti attho.	193	
PA_atk-s05_10a:1936_0	478. Chaḷāsītisahassānīti chasahassāni asītisahassāni samalaṅkatā suṭṭhu alaṅkatā	1936	
PA_atk-s05_10a:1936_1	sajjitā nāriyo itthiyo vicittavatthābharaṇāti vicittehi anekarūpehi vatthehi ābharaṇehi	1936	
PA_atk-s05_10a:1936_2	ca samannāgatā. Āmuttamaṇikuṇḍalāti olambitamuttāhāramaṇikañcitakaṇṇāti attho.	1936	
PA_atk-s05_10a:1937_0	479. Tāsaṃ itthīnaṃ rūpasobhātisayaṃ vaṇṇento āḷārapamhātiādimāha. Tattha āḷārāni	1937	
PA_atk-s05_10a:1937_1	mahantāni akkhīni maṇiguḷasadisāni yāsaṃ itthīnaṃ tā āḷārapamhā bhamarānamiva mandalocanāti	1937	
PA_atk-s05_10a:1937_2	attho. Hasulā hāsapakati, līlāvilāsāti attho. Susaññāti sundarasaññitabbasarīrāvayavā.	1937	
PA_atk-s05_10a:1937_3	Tanumajjhimāti khuddakaudarapadesā. Sesaṃ uttānameva.	1937	
PA_atk-s05_10a:1938_0	484. Tassa dhammesu dāyādoti tassa gotamassa bhagavato dhammesu dāyādo dhammakoṭṭhāsabhāgī.	1938	
PA_atk-s05_10a:1938_1	Orasoti urasi jāto, sithiladhanitādidasavidhabyañjanabuddhisampannaṃ kaṇṭhatāluoṭṭhādipañcaṭṭhāne	1938	
PA_atk-s05_10a:1938_2	ghaṭṭetvā desitadhammaṃ sutvā sotāpattimaggādimaggapaṭipāṭiyā sabbakilese khepetvā	1938	
PA_atk-s05_10a:1938_3	arahatte ṭhitabhāvena urasi jātaputtoti attho. Dhammanimmitoti dhammena samena adaṇḍena	1938	
PA_atk-s05_10a:1938_4	asatthena nimmito pākaṭo bhavissasīti attho. Upāli nāma nāmenāti kiñcāpi so mātu	1938	
PA_atk-s05_10a:1938_5	nāmena mantāṇiputtanāmo, anuruddhādīhi pana saha gantvā pabbajitattā khattiyānaṃ	1938	
PA_atk-s05_10a:1938_6	upasamīpe allīno yutto kāyacittehi samaṅgībhūtoti upālīti nāmena satthu sāvako hessati bhavissatīti attho.	1938	
PA_atk-s05_10a:1939_0	485. Vinaye pāramiṃ patvāti vinayapiṭake koṭiṃ pariyosānaṃ patvā pāpuṇitvā. Ṭhānāṭṭhāne	1939	
PA_atk-s05_10a:1939_1	ca kovidoti kāraṇākāraṇe ca dakkho chekoti attho. Jinasāsanaṃ dhārentoti jinena vuttānusāsaniṃ	1939	
PA_atk-s05_10a:1939_2	jinassa piṭakattayaṃ vācanasavanacintanadhāraṇādivasena dhārento, sallakkhentoti	1939	
PA_atk-s05_10a:1939_3	attho. Viharissatināsavoti nikkileso catūhi iriyāpathehi aparipatantaṃ attabhāvaṃ	1939	
PA_atk-s05_10a:1939_4	harissati pavattessatīti attho.	1939	
PA_atk-s05_10a:1940_0	487. Aparimeyyupādāyāti anekasatasahasse ādiṃ katvā. Patthemi tava sāsananti “gotamassa	1940	
PA_atk-s05_10a:1940_1	bhagavato sāsane vinayadharānaṃ aggo bhaveyya”nti tuyhaṃ sāsanaṃ patthemi icchāmīti	1940	
PA_atk-s05_10a:1940_2	attho. So me atthoti so etadaggaṭṭhānantarasaṅkhāto attho me mayā anuppattoti attho.	1940	
PA_atk-s05_10a:1940_3	Sabbasaṃyojanakkhayoti sabbesaṃ saṃyojanānaṃ khayo mayā anuppattoti sambandho, nibbānaṃ adhigatanti attho.	1940	
PA_atk-s05_10a:1941	488. Rājadaṇḍena tajjito pīḷito sūlāvuto sūle āvuto āvuṇito poso puriso sūle sātaṃ madhurasukhaṃ avindanto nānubhavanto parimuttiṃva parimocanameva icchati yathāti sambandho.	194	
PA_atk-s05_10a:1942_0	489-90. Mahāvīra vīrānamantare vīruttama ahaṃ bhavadaṇḍena jātidaṇḍena, tajjito pīḷito	1942	
PA_atk-s05_10a:1942_1	kammasūlāvuto kusalākusalakammasūlasmiṃ āvuto santo saṃvijjamāno, pipāsāvedanāya	1942	
PA_atk-s05_10a:1942_2	pipāsāturabhāvena aṭṭito abhibhūto dukkhāpito bhave sātaṃ saṃsāre madhuraṃ sukhaṃ	1942	
PA_atk-s05_10a:1942_3	na vindāmi na labhāmi. Rāgaggidosaggimohaggisaṅkhātehi, narakaggikappuṭṭhānaggidukkhaggisaṅkhātehi	1942	
PA_atk-s05_10a:1942_4	vā tīhi aggīhi ḍayhanto parimuttiṃ parimuccanupāyaṃ gavesāmi pariyesāmi tathevāti	1942	
PA_atk-s05_10a:1942_5	sambandho. Yathā rājadaṇḍaṃ ito gato patto parimuttiṃ gavesati, tathā ahaṃ bhavadaṇḍappatto	1942	
PA_atk-s05_10a:1942_6	parimuttiṃ gavesāmīti sambandho.	1942	
PA_atk-s05_10a:1943_0	491-2. Puna saṃsārato mocanaṃ upamopameyyavasena dassento yathā visādotiādimāha.	1943	
PA_atk-s05_10a:1943_1	Tattha visena sappavisena ā samantato daṃsīyittha daṭṭho hotīti visādo, sappadaṭṭhoti	1943	
PA_atk-s05_10a:1943_2	attho. Atha vā visaṃ halāhalavisaṃ adati gilatīti visādo, visakhādakoti attho. Yo	1943	
PA_atk-s05_10a:1943_3	puriso visādo, tena tādisena visena paripīḷito, tassa visassa vighātāya vināsāya	1943	
PA_atk-s05_10a:1943_4	upāyanaṃ upāyabhūtaṃ agadaṃ osadhaṃ gaveseyya pariyeseyya, taṃ gavesamāno visaghātakaṃ	1943	
PA_atk-s05_10a:1943_5	visanāsakaṃ agadaṃ osadhaṃ passeyya dakkheyya. So taṃ attano diṭṭhaṃ osadhaṃ pivitvā	1943	
PA_atk-s05_10a:1943_6	visamhā visato parimuttiyā parimocanakāraṇā sukhī assa bhaveyya yathāti sambandho.	1943	
PA_atk-s05_10a:1944_0	493. Tathevāhanti yathā yena pakārena so naro visahato, savisena sappena daṭṭho visakhādako	1944	
PA_atk-s05_10a:1944_1	vā osadhaṃ pivitvā sukhī bhaveyya, tatheva tena pakārena ahaṃ avijjāya mohena saṃ	1944	
PA_atk-s05_10a:1944_2	suṭṭhu pīḷito. Saddhammāgadamesahanti ahaṃ saddhammasaṅkhātaṃ osadhaṃ esaṃ pariyesantoti attho.	1944	
PA_atk-s05_10a:1945_0	494-5. Dhammāgadaṃ gavesantoti saṃsāradukkhavisassa vināsāya dhammosadhaṃ gavesanto.	1945	
PA_atk-s05_10a:1945_1	Addakkhiṃ sakyasāsananti sakyavaṃsapabhavassa gotamassa sāsanaṃ saddakkhinti attho.	1945	
PA_atk-s05_10a:1945_2	Aggaṃ sabbosadhānaṃ tanti sabbesaṃ osadhānaṃ antare taṃ sakyasāsanasaṅkhātaṃ dhammosadhaṃ	1945	
PA_atk-s05_10a:1945_3	aggaṃ uttamanti attho. Sabbasallavinodananti rāgasallādīnaṃ sabbesaṃ sallānaṃ vinodanaṃ	1945	
PA_atk-s05_10a:1945_4	vūpasamakaraṃ dhammosadhaṃ dhammasaṅkhātaṃ osadhaṃ pivitvā sabbaṃ visaṃ sakalasaṃsāradukkhavisaṃ	1945	
PA_atk-s05_10a:1945_5	samūhaniṃ nāsesinti sambandho. Ajarāmaranti taṃ dukkhavisaṃ samūhanitvā ajaraṃ jarāvirahitaṃ	1945	
PA_atk-s05_10a:1945_6	amaraṃ maraṇavirahitaṃ sītibhāvaṃ rāgapariḷāhādivirahitattā sītalabhūtaṃ nibbānaṃ	1945	
PA_atk-s05_10a:1945_7	ahaṃ phassayiṃ paccakkhamakāsinti sambandho.	1945	
PA_atk-s05_10a:1946_0	496. Puna kilesatamassa upamaṃ dassento yathā bhūtaṭṭitotiādimāha. Tattha yathā yena	1946	
PA_atk-s05_10a:1946_1	pakārena bhūtaṭṭito bhūtena yakkhena aṭṭito pīḷito poso puriso bhūtaggāhena yakkhaggāhena	1946	
PA_atk-s05_10a:1946_2	pīḷito dukkhito bhūtasmā yakkhaggāhato parimuttiyā mocanatthāya bhūtavejjaṃ gaveseyya.	1946	
PA_atk-s05_10a:1947_0	497. Taṃ gavesamāno ca bhūtavijjāya suṭṭhu kovidaṃ chekaṃ bhūtavejjaṃ passeyya, so	1947	
PA_atk-s05_10a:1947_1	bhūtavejjo tassa yakkhaggahitassa purisassa āvesabhūtaṃ vihane vināseyya, samūlañca	1947	
PA_atk-s05_10a:1947_2	mūlena saha āyatiṃ anāsevakaṃ katvā vināsaye viddhaṃseyyāti sambandho.	1947	
PA_atk-s05_10a:1948_0	498. Mahāvīra vīruttama tamaggāhena kilesandhakāraggāhena pīḷito ahaṃ tatheva tena	1948	
PA_atk-s05_10a:1948_1	pakāreneva tamato kilesandhakārato parimuttiyā mocanatthāya ñāṇālokaṃ paññāālokaṃ	1948	
PA_atk-s05_10a:1948_2	gavesāmīti sambandho.	1948	
PA_atk-s05_10a:1949_0	499. Atha tadanantaraṃ kilesatamasodhanaṃ kilesandhakāranāsakaṃ sakyamuniṃ addasanti	1949	
PA_atk-s05_10a:1949_1	attho. So sakyamuni me mayhaṃ tamaṃ andhakāraṃ kilesatimiraṃ bhūtavejjova bhūtakaṃ	1949	
PA_atk-s05_10a:1949_2	yakkhaggahitaṃ iva vinodesi dūrī akāsīti sambandho.	1949	
PA_atk-s05_10a:1950_0	500. So ahaṃ evaṃ vimutto saṃsārasotaṃ saṃsārapavāhaṃ saṃ suṭṭhu chindiṃ chedesiṃ,	1950	
PA_atk-s05_10a:1950_1	taṇhāsotaṃ taṇhāmahoghaṃ nivārayiṃ niravasesaṃ appavattiṃ akāsinti attho. Bhavaṃ	1950	
PA_atk-s05_10a:1950_2	ugghāṭayiṃ sabbanti kāmabhavādikaṃ sabbaṃ navabhavaṃ ugghāṭayiṃ vināsesinti attho.	1950	
PA_atk-s05_10a:1950_3	Mūlato vināsento bhūtavejjo iva mūlato ugghāṭayinti sambandho.	1950	
PA_atk-s05_10a:1951_0	501. Tato nibbānapariyesanāya upamaṃ dassento yathātiādimāha. Tattha garuṃ bhāriyaṃ	1951	
PA_atk-s05_10a:1951_1	nāgaṃ gilatīti garuḷo. Garuṃ vā nāgaṃ lāti ādadātīti garuḷo, garuḷarājā. Attano bhakkhaṃ	1951	
PA_atk-s05_10a:1951_2	sakagocaraṃ pannagaṃ pakārena parahatthaṃ na gacchatīti pannagoti laddhanāmaṃ nāgaṃ	1951	
PA_atk-s05_10a:1951_3	gahaṇatthāya opatati avapatati, samantā samantato yojanasataṃ satayojanappamāṇaṃ	1951	
PA_atk-s05_10a:1951_4	mahāsaraṃ mahāsamuddaṃ attano pakkhavātehi vikkhobheti āloḷeti yathāti sambandho.	1951	
PA_atk-s05_10a:1952_0	502. So supaṇṇo vihaṅgamo vehāsagamanasīlo pannagaṃ nāmaṃ gahetvā adhosīsaṃ olambetvā	1952	
PA_atk-s05_10a:1952_1	viheṭhayaṃ tattha tattha vividhena heṭhanena heṭhento ādāya daḷhaṃ gahetvā yena kāmaṃ	1952	
PA_atk-s05_10a:1952_2	yattha gantukāmo, tattha pakkamati gacchatīti sambandho.	1952	
PA_atk-s05_10a:1953_0	503. Bhante mahāvīra, yathā garuḷo balī balavā pannagaṃ gahetvā pakkamati, tathā	1953	
PA_atk-s05_10a:1953_1	eva ahaṃ asaṅkhataṃ paccayehi akataṃ nibbānaṃ gavesanto paṭipattipūraṇavasena pariyesanto	1953	
PA_atk-s05_10a:1953_2	dose sakaladiyaḍḍhakilesasahasse vikkhālayiṃ visesena samucchedappahānena sodhesiṃ ahanti sambandho.	1953	
PA_atk-s05_10a:1954_0	504. Yathā garuḷo pannagaṃ gahetvā bhuñjitvā viharati, tathā ahaṃ dhammavaraṃ uttamadhammaṃ	1954	
PA_atk-s05_10a:1954_1	diṭṭho passanto etaṃ santipadaṃ nibbānapadaṃ anuttaraṃ uttaravirahitaṃ maggaphalehi	1954	
PA_atk-s05_10a:1954_2	ādāya gahetvā vaḷañjetvā viharāmīti sambandho.	1954	
PA_atk-s05_10a:1955_0	505. Idāni nibbānassa dullabhabhāvaṃ dassento āsāvatī nāma latātiādimāha. Tattha	1955	
PA_atk-s05_10a:1955_1	sabbesaṃ devānaṃ āsā icchā etissaṃ latāyaṃ atthīti āsāvatī nāma latā, cittalatāvane	1955	
PA_atk-s05_10a:1955_2	anekavicittāhi latāhi gahanībhūte vane uyyāne jātā nibbattāti attho. Tassā latāya	1955	
PA_atk-s05_10a:1955_3	vassasahassena vassasahassaccayena ekaṃ phalaṃ nibbattate ekaṃ phalaṃ gaṇhāti.	1955	
PA_atk-s05_10a:1956_0	506. Taṃ devāti taṃ āsāvatiṃ lataṃ tāva dūraphalaṃ tattakaṃ cirakālaṃ atikkamitvā	1956	
PA_atk-s05_10a:1956_1	phalaṃ gaṇhantaṃ saṃvijjamānaṃ devā tāvatiṃsadevatā payirupāsanti bhajanti, sā āsāvatī	1956	
PA_atk-s05_10a:1956_2	nāma latuttamā latānaṃ antare uttamalatā evaṃ devānaṃ piyā ahosīti sambandho.	1956	
PA_atk-s05_10a:1957_0	507. Satasahassupādāyāti satasahassasaṃvaccharaṃ ādiṃ katvā. Tāhaṃ paricare munīti	1957	
PA_atk-s05_10a:1957_1	monaṃ vuccati ñāṇaṃ, bhante, muni ñāṇavanta sabbaññu, ahaṃ taṃ bhagavantaṃ paricare	1957	
PA_atk-s05_10a:1957_2	payirupāsāmi. Sāyaṃpātaṃ namassāmīti sāyanhasamayañca pubbaṇhasamayañcāti dvikkhattuṃ	1957	
PA_atk-s05_10a:1957_3	namassāmi paṇāmaṃ karomi. Yathā devā tāvatiṃsā devā viya āsāvatīlataṃ sāyaṃpātañca	1957	
PA_atk-s05_10a:1957_4	payirupāsantīti sambandho.	1957	
PA_atk-s05_10a:1958_0	508. Avañjhā pāricariyāti yasmā buddhadassanahetu nibbānappatti ahosi, tasmā buddhapāricariyā	1958	
PA_atk-s05_10a:1958_1	vattapaṭipattikiriyā avañjhā atucchā namassanā paṇāmakiriyā ca amoghā atucchā. Tathā	1958	
PA_atk-s05_10a:1958_2	hi dūrāgataṃ dūrato saṃsāraddhānato āgatampi, santaṃ saṃvijjamānaṃ khaṇoyaṃ ayaṃ	1958	
PA_atk-s05_10a:1958_3	buddhuppādakkhaṇo na virādhayi nātikkami, maṃ atikkamitvā na gatoti attho.	1958	
PA_atk-s05_10a:1959_0	509. Buddhadassanahetu nibbānappatto ahaṃ āyatiṃ uppajjanakabhave mama paṭisandhiṃ	1959	
PA_atk-s05_10a:1959_1	vicinanto upaparikkhanto na passāmīti sambandho. Nirūpadhi khandhūpadhikilesūpadhīhi	1959	
PA_atk-s05_10a:1959_2	virahito vippamutto sabbakilesehi vinābhūto upasanto kilesapariḷāhābhāvena santamānaso	1959	
PA_atk-s05_10a:1959_3	carāmi ahanti sambandho.	1959	
PA_atk-s05_10a:1960_0	510. Puna attano buddhadassanāya upamaṃ dassento yathāpi padumaṃ nāmātiādimāha. Sūriyaraṃsena	1960	
PA_atk-s05_10a:1960_1	sūriyaraṃsisamphassena yathā padumaṃ nāma api pupphati vikasati mahāvīra vīruttama	1960	
PA_atk-s05_10a:1960_2	ahaṃ tathā eva buddharaṃsena buddhena bhagavatā desitadhammaraṃsippabhāvena pupphitoti attho.	1960	
PA_atk-s05_10a:1961_0	511-12. Puna buddhadassanena nibbānadassanaṃ dīpento yathā balākātiādimāha. Tattha	1961	
PA_atk-s05_10a:1961_1	balākayonimhi balākajātiyaṃ sadā sabbasmiṃ kāle pumā puriso yathā na vijjati. Pume	1961	
PA_atk-s05_10a:1961_2	avijjamāne kathaṃ balākānaṃ gabbhaggahaṇaṃ hotīti ce? Meghesu gajjamānesu saddaṃ	1961	
PA_atk-s05_10a:1961_3	karontesu meghagajjanaṃ sutvā tā balākiniyo sadā sabbakāle gabbhaṃ gaṇhanti aṇḍaṃ	1961	
PA_atk-s05_10a:1961_4	dhārentīti attho. Yāva yattakaṃ kālaṃ megho na gajjati megho saddaṃ na karoti, tāva	1961	
PA_atk-s05_10a:1961_5	tattakaṃ kālaṃ ciraṃ cirakālena gabbhaṃ aṇḍaṃ dhārenti. Yadā yasmiṃ kāle megho pavassati	1961	
PA_atk-s05_10a:1961_6	pakārena gajjitvā vassati vuṭṭhidhāraṃ paggharati, tadā tasmiṃ kāle bhārato gabbhadhāraṇato	1961	
PA_atk-s05_10a:1961_7	parimuccanti aṇḍaṃ pātentīti attho.	1961	
PA_atk-s05_10a:1962_0	513. Tato paraṃ upameyyasampadaṃ dassento padumuttarabuddhassātiādimāha. Padumuttarassa	1962	
PA_atk-s05_10a:1962_1	buddhassa dhammameghena vohāraparamatthadesanāsaṅkhātameghena gajjato gajjantassa	1962	
PA_atk-s05_10a:1962_2	desentassa dhammameghassa saddena ghosānusārena ahaṃ tadā dhammagabbhaṃ vivaṭṭūpanissayaṃ	1962	
PA_atk-s05_10a:1962_3	dānasīlādipuññasambhāragabbhaṃ agaṇhiṃ gahesiṃ tathāti sambandho.	1962	
PA_atk-s05_10a:1963_0	514. Satasahassupādāya kappasatasahassaṃ ādiṃ katvā puññagabbhaṃ dānasīlādipuññasambhāraṃ	1963	
PA_atk-s05_10a:1963_1	ahaṃ dharemi pūremi. Yāva dhammamegho dhammadesanā na gajjati buddhena na desīyati,	1963	
PA_atk-s05_10a:1963_2	tāva ahaṃ bhārato saṃsāragabbhabhārato nappamuccāmi na mocemi na visuṃ bhavāmīti sambandho.	1963	
PA_atk-s05_10a:1964_0	515. Bhante, sakyamuni sakyavaṃsappabhava yadā yasmiṃ kāle suddhodanamahārājassa	1964	
PA_atk-s05_10a:1964_1	tava pitu ramme ramaṇīye kapilavatthave kapilavatthunāmake nagare tuvaṃ dhammameghena	1964	
PA_atk-s05_10a:1964_2	gajjati ghoseti, tadā tasmiṃ kāle ahaṃ bhārato saṃsāragabbhabhārato parimucciṃ mutto ahosinti sambandho.	1964	
PA_atk-s05_10a:1965_0	516. Tato paraṃ attanā adhigate maggaphale dassento suññatantiādimāha. Tattha attaattaniyādīnaṃ	1965	
PA_atk-s05_10a:1965_1	abhāvato suññataṃ vimokkhañca rāgadosamohasabbakilesanimittānaṃ abhāvato, animittaṃ	1965	
PA_atk-s05_10a:1965_2	vimokkhañca taṇhāpaṇidhissa abhāvato, appaṇihitaṃ vimokkhañca ariyamaggaṃ adhigañchiṃ	1965	
PA_atk-s05_10a:1965_3	bhāvesinti sambandho. Caturo ca phale sabbeti cattāri sāmaññaphalāni sabbāni sacchi	1965	
PA_atk-s05_10a:1965_4	akāsinti attho. Dhammevaṃ vijaṭayiṃ ahanti ahaṃ evaṃ sabbadhamme jaṭaṃ gahanaṃ vijaṭayiṃ	1965	
PA_atk-s05_10a:1965_5	viddhaṃsesinti attho.	1965	
PA_atk-s05_10a:1966	Dutiyabhāṇavāravaṇṇanā samattā.	196	
PA_atk-s05_10a:1967_0	517. Tato paraṃ attanā adhigatavisesameva dassento aparimeyyupādāyātiādimāha. Tattha	1967	
PA_atk-s05_10a:1967_1	na parimeyyoti aparimeyyo, saṃvaccharagaṇanavasena pametuṃ saṅkhātuṃ asakkuṇeyyoti	1967	
PA_atk-s05_10a:1967_2	attho. Taṃ aparimeyyaṃ kappaṃ upādāya ādiṃ katvā tava sāsanaṃ tuyhaṃ sāsanaṃ “anāgate	1967	
PA_atk-s05_10a:1967_3	gotamassa bhagavato sāsane vinayadharānaṃ aggo bhaveyya”nti evaṃ patthemi. Atītatthe	1967	
PA_atk-s05_10a:1967_4	vattamānavacanaṃ, patthesinti attho. So me atthoti so patthanāsaṅkhāto attho me mayā	1967	
PA_atk-s05_10a:1967_5	anuppatto nipphāditoti attho. Anuttaraṃ santipadaṃ nibbānaṃ anuppattaṃ adhigatanti sambandho.	1967	
PA_atk-s05_10a:1968_0	518. So ahaṃ adhigatattā vinaye vinayapiṭake pāramiṃ patto pariyosānappatto. Yathāpi	1968	
PA_atk-s05_10a:1968_1	pāṭhiko isīti yathā padumuttarassa bhagavato sāsane vinayadharānaṃ aggo isi bhikkhu	1968	
PA_atk-s05_10a:1968_2	pāṭhiko pākaṭo ahosi, tathevāhanti attho. Na me samasamo atthīti vinayadhāritāya	1968	
PA_atk-s05_10a:1968_3	me mayā samasamo samāno añño na atthīti attho. Sāsanaṃ ovādānusāsanīsaṅkhātaṃ sāsanaṃ	1968	
PA_atk-s05_10a:1968_4	dhāremi pūremīti attho.	1968	
PA_atk-s05_10a:1969_0	519. Punapi attano visesaṃ dassento vinaye khandhake cāpītiādimāha. Tattha vinayeti	1969	
PA_atk-s05_10a:1969_1	ubhatovibhaṅge. Khandhaketi mahāvaggacūḷavagge. Tikacchede cāti tikasaṅghādisesatikapācittiyādike	1969	
PA_atk-s05_10a:1969_2	ca. Pañcameti parivāre ca. Ettha etasmiṃ sakale vinayapiṭake mayhaṃ vimati dveḷhakaṃ	1969	
PA_atk-s05_10a:1969_3	natthi na saṃvijjati. Akkhareti vinayapiṭakapariyāpanne a-kārādike akkhare. Byañjaneti	1969	
PA_atk-s05_10a:1969_4	ka-kārādike byañjane vā me vimati saṃsayo natthīti sambandho.	1969	
PA_atk-s05_10a:1970_0	520. Niggahe paṭikamme cāti pāpabhikkhūnaṃ niggahe ca sāpattikānaṃ bhikkhūnaṃ parivāsadānādike	1970	
PA_atk-s05_10a:1970_1	paṭikamme ca ṭhānāṭṭhāne ca kāraṇe ca akāraṇe ca kovido chekoti attho. Osāraṇe ca	1970	
PA_atk-s05_10a:1970_2	tajjanīyādikammassa paṭippassaddhivasena osāraṇe pavesane ca. Vuṭṭhāpane ca āpattito	1970	
PA_atk-s05_10a:1970_3	vuṭṭhāpane nirāpattikaraṇe ca chekoti sambandho. Sabbattha pāramiṃ gatoti sabbasmiṃ	1970	
PA_atk-s05_10a:1970_4	vinayakamme pariyosānaṃ patto, dakkho chekoti attho.	1970	
PA_atk-s05_10a:1971_0	521. Vinaye khandhake cāpīti vuttappakāre vinaye ca khandhake ca, padaṃ suttapadaṃ	1971	
PA_atk-s05_10a:1971_1	nikkhipitvā paṭṭhapetvā. Ubhato viniveṭhetvāti vinayato khandhakato cāti ubhayato	1971	
PA_atk-s05_10a:1971_2	nibbattetvā vijaṭetvā nayaṃ āharitvā. Rasatoti kiccato. Osareyyaṃ osāraṇaṃ karomīti attho.	1971	
PA_atk-s05_10a:1972_0	522. Niruttiyā ca kusaloti “rukkho paṭo kumbho mālā citta”ntiādīsu vohāresu cheko.	1972	
PA_atk-s05_10a:1972_1	Atthānatthe ca kovidoti atthe vaḍḍhiyaṃ anatthe hāniyañca kovido dakkhoti attho.	1972	
PA_atk-s05_10a:1972_2	Anaññātaṃ mayā natthīti vinayapiṭake sakale vā piṭakattaye mayā anaññātaṃ aviditaṃ	1972	
PA_atk-s05_10a:1972_3	apākaṭaṃ kiñci natthīti attho. Ekaggo satthu sāsaneti buddhasāsane ahameva eko vinayadharānaṃ	1972	
PA_atk-s05_10a:1972_4	aggo seṭṭho uttamoti attho.	1972	
PA_atk-s05_10a:1973_0	523. Rūpadakkhe ahaṃ ajjāti ajja etarahi kāle sakyaputtassa bhagavato sāsane pāvacane	1973	
PA_atk-s05_10a:1973_1	ahaṃ rūpadakkhe rūpadassane vinayavinicchayadassane sabbaṃ kaṅkhaṃ sakalaṃ saṃsayaṃ	1973	
PA_atk-s05_10a:1973_2	vinodemi vināsemīti sambandho. Chindāmi sabbasaṃsayanti “ahosiṃ nu kho ahamatītamaddhāna”ntiādikaṃ	1973	
PA_atk-s05_10a:1973_3	kālattayaṃ ārabbha uppannaṃ sabbaṃ soḷasavidhaṃ kaṅkhaṃ chindāmi vūpasamemi sabbaso	1973	
PA_atk-s05_10a:1973_4	viddhaṃsemīti attho.	1973	
PA_atk-s05_10a:1974_0	524. Padaṃ anupadañcāpīti padaṃ pubbapadañca anupadaṃ parapadañca akkharaṃ ekekamakkharañca	1974	
PA_atk-s05_10a:1974_1	byañjanaṃ sithiladhanitādidasavidhaṃ byañjanavidhānañca. Nidāneti tena samayenātiādike	1974	
PA_atk-s05_10a:1974_2	nidāne ca. Pariyosāneti nigamane. Sabbattha kovidoti sabbesu chasu ṭhānesu chekoti attho.	1974	
PA_atk-s05_10a:1975_0	525. Tato paraṃ bhagavatoyeva guṇe pakāsento yathāpi rājā balavātiādimāha. Tattha	1975	
PA_atk-s05_10a:1975_1	yathā balavā thāmabalasampanno senābalasampanno vā rājā, paraṃ paresaṃ paṭirājūnaṃ	1975	
PA_atk-s05_10a:1975_2	senaṃ niggaṇhitvā nissesato gahetvā palāpetvā vā, tape tapeyya santapeyya dukkhāpeyya.	1975	
PA_atk-s05_10a:1975_3	Vijinitvāna saṅgāmanti saṅgāmaṃ parasenāya samāgamaṃ yuddhaṃ vijinitvā visesena jinitvā	1975	
PA_atk-s05_10a:1975_4	jayaṃ patvā. Nagaraṃ tattha māpayeti tattha tasmiṃ vijitaṭṭhāne nagaraṃ pāsādahammiyādivibhūsitaṃ	1975	
PA_atk-s05_10a:1975_5	vasanaṭṭhānaṃ māpaye kārāpeyyāti attho.	1975	
PA_atk-s05_10a:1976_0	526. Pākāraṃ parikhañcāpīti tattha māpitanagare pākāraṃ sudhādhavalaiṭṭhakāmayapākārañca	1976	
PA_atk-s05_10a:1976_1	kārayeti sambandho. Parikhañcāpi kaddamaparikhaṃ, udakaparikhaṃ, sukkhaparikhañca	1976	
PA_atk-s05_10a:1976_2	api kāraye. Esikaṃ dvārakoṭṭhakanti nagarasobhanatthaṃ ussāpitaesikāthambhañca mahantaṃ	1976	
PA_atk-s05_10a:1976_3	koṭṭhakañca catubhūmakādidvārakoṭṭhakañca kāraye. Aṭṭālake ca vividheti catubhūmakādibhede	1976	
PA_atk-s05_10a:1976_4	atiuccaaṭṭālake ca vividhe nānappakārake bahū kāraye kārāpeyyāti sambandho.	1976	
PA_atk-s05_10a:1977_0	527. Siṅghāṭakaṃ caccarañcāti na kevalaṃ pākārādayo kāraye, siṅghāṭakaṃ catumaggasandhiñca	1977	
PA_atk-s05_10a:1977_1	caccaraṃ antarāvīthiñca kārayeti sambandho. Suvibhattantarāpaṇanti suṭṭhu vibhattaṃ	1977	
PA_atk-s05_10a:1977_2	vibhāgato koṭṭhāsavantaṃ antarāpaṇaṃ anekāpaṇasahassaṃ kārāpeyyāti attho. Kārayeyya	1977	
PA_atk-s05_10a:1977_3	sabhaṃ tatthāti tasmiṃ māpitanagare sabhaṃ dhammādhikaraṇasālaṃ kāraye. Atthānatthavinicchayaṃ	1977	
PA_atk-s05_10a:1977_4	vaḍḍhiñca avaḍḍhiñca vinicchayakaraṇatthaṃ vinicchayasālaṃ kārayeti sambandho.	1977	
PA_atk-s05_10a:1978_0	528. Nigghātatthaṃ amittānanti paṭirājūnaṃ paṭibāhanatthaṃ. Chiddāchiddañca jānitunti	1978	
PA_atk-s05_10a:1978_1	dosañca adosañca jānituṃ. Balakāyassa rakkhāyāti hatthiassarathapattisaṅkhātassa	1978	
PA_atk-s05_10a:1978_2	balakāyassa senāsamūhassa ārakkhaṇatthāya so nagarasāmiko rājā, senāpaccaṃ senāpatiṃ	1978	
PA_atk-s05_10a:1978_3	senānāyakaṃ mahāmattaṃ ṭhapeti ṭhānantare patiṭṭhapetīti attho.	1978	
PA_atk-s05_10a:1979_0	529. Ārakkhatthāya bhaṇḍassāti jātarūparajatamuttāmaṇiādirājabhaṇḍassa ārakkhaṇatthāya	1979	
PA_atk-s05_10a:1979_1	samantato gopanatthāya me mayhaṃ bhaṇḍaṃ mā vinassīti nidhānakusalaṃ rakkhaṇe kusalaṃ	1979	
PA_atk-s05_10a:1979_2	chekaṃ naraṃ purisaṃ bhaṇḍarakkhaṃ bhaṇḍarakkhantaṃ so rājā bhaṇḍāgāre ṭhapetīti sambandho.	1979	
PA_atk-s05_10a:1980_0	530. Mamatto hoti yo raññoti yo paṇḍito rañño mamatto māmako pakkhapāto hoti. Vuddhiṃ	1980	
PA_atk-s05_10a:1980_1	yassa ca icchatīti assa rañño vuddhiñca virūḷhiṃ yo icchati kāmeti, tassa itthambhūtassa	1980	
PA_atk-s05_10a:1980_2	paṇḍitassa rājā adhikaraṇaṃ vinicchayādhipaccaṃ deti mittassa mittabhāvassa paṭipajjitunti sambandho.	1980	
PA_atk-s05_10a:1981_0	531. Uppātesūti ukkāpātadisāḍāhādiuppātesu ca. Nimittesūti mūsikacchinnādīsu “idaṃ	1981	
PA_atk-s05_10a:1981_1	nimittaṃ subhaṃ, idaṃ nimittaṃ asubha”nti evaṃ nimittajānanasatthesu ca. Lakkhaṇesu	1981	
PA_atk-s05_10a:1981_2	cāti itthipurisānaṃ hatthapādalakkhaṇajānanasatthesu ca kovidaṃ chekaṃ ajjhāyakaṃ	1981	
PA_atk-s05_10a:1981_3	anekesaṃ sissānaṃ byākaraṇavācakaṃ mantadharaṃ vedattayasaṅkhātamantadhārakaṃ paṇḍitaṃ	1981	
PA_atk-s05_10a:1981_4	so rājā porohicce purohitaṭṭhānantare ṭhapetīti sambandho.	1981	
PA_atk-s05_10a:1982_0	532. Etehaṅgehi sampannoti etehi vuttappakārehi aṅgehi avayavehi sampanno samaṅgībhūto	1982	
PA_atk-s05_10a:1982_1	so rājā “khattiyo”ti pavuccati kathīyatīti sambandho. Sadā rakkhanti rājānanti ete	1982	
PA_atk-s05_10a:1982_2	senāpaccādayo amaccā sadā sabbakālaṃ taṃ rājānaṃ rakkhanti gopenti. Kimiva? Cakkavākova	1982	
PA_atk-s05_10a:1982_3	dukkhitaṃ dukkhappattaṃ sakañātiṃ rakkhanto cakkavāko pakkhī ivāti attho.	1982	
PA_atk-s05_10a:1983_0	533. Tatheva tvaṃ mahāvīrāti vīruttama, yathā so rājā senāpaccādiaṅgasampanno nagaradvāraṃ	1983	
PA_atk-s05_10a:1983_1	thaketvā paṭivasati, tatheva tuvaṃ hatāmitto nihatapaccatthiko khattiyo iva sadevakassa	1983	
PA_atk-s05_10a:1983_2	lokassa saha devehi pavattamānassa lokassa dhammarājā dhammena samena rājā dasapāramitādhammaparipūraṇena	1983	
PA_atk-s05_10a:1983_3	rājabhūtattā “dhammarājā”ti pavuccati kathīyatīti sambandho.	1983	
PA_atk-s05_10a:1984_0	534. Titthiye nīharitvānāti dhammarājabhāvena paṭipakkhabhūte sakalatitthiye nīharitvā	1984	
PA_atk-s05_10a:1984_1	nissesena haritvā nibbisevanaṃ katvā sasenakaṃ dhārañcāpi senāya saha vasavattimārampi	1984	
PA_atk-s05_10a:1984_2	nīharitvā. Tamandhakāraṃ vidhamitvāti tamasaṅkhātaṃ mohandhakāraṃ vidhamitvā viddhaṃsetvā.	1984	
PA_atk-s05_10a:1984_3	Dhammanagaraṃ sattatiṃsabodhipakkhiyadhammasaṅkhātaṃ, khandhāyatanadhātupaṭiccasamuppādabalabojjhaṅgagambhīranayasamantapaṭṭhānadhammasaṅkhātaṃ	1984	
PA_atk-s05_10a:1984_4	vā nagaraṃ amāpayi nimmini patiṭṭhāpesīti attho.	1984	
PA_atk-s05_10a:1985_0	535. Sīlaṃ pākārakaṃ tatthāti tasmiṃ patiṭṭhāpite dhammanagare catupārisuddhisīlaṃ	1985	
PA_atk-s05_10a:1985_1	pākāraṃ. Ñāṇaṃ te dvārakoṭṭhakanti te tuyhaṃ sabbaññutaññāṇaāsayānusayañāṇaanāgataṃsañāṇaatītaṃsañāṇādikameva	1985	
PA_atk-s05_10a:1985_2	ñāṇaṃ dvārakoṭṭhakanti attho. Saddhā te esikā vīrāti, bhante, asithilaparakkama te	1985	
PA_atk-s05_10a:1985_3	tuyhaṃ dīpaṅkarapādamūlato pabhuti sabbaññutaññāṇakāraṇā saddahanasaddhā ussāpitaalaṅkāraalaṅkatathambhoti	1985	
PA_atk-s05_10a:1985_4	attho. Dvārapālo ca saṃvaroti te tuyhaṃ chadvārikasaṃvaro rakkhāvaraṇagutti dvārapālo	1985	
PA_atk-s05_10a:1985_5	dvārarakkhakoti attho.	1985	
PA_atk-s05_10a:1986_0	536. Satipaṭṭhānamaṭṭālanti te tuyhaṃ catusatipaṭṭhānaaṭṭālamuṇḍacchadanaṃ. Paññā	1986	
PA_atk-s05_10a:1986_1	te caccaraṃ muneti, bhante, mune ñāṇavanta te tuyhaṃ pāṭihāriyādianekavidhā paññā	1986	
PA_atk-s05_10a:1986_2	caccaraṃ maggasamodhānaṃ nagaravīthīti attho. Iddhipādañca siṅghāṭanti tuyhaṃ chandavīriyacittavīmaṃsasaṅkhātā	1986	
PA_atk-s05_10a:1986_3	cattāro iddhipādā siṅghāṭaṃ catumaggasanti. Dhammavīthi sumāpitanti sattatiṃsabodhipakkhiyadhammasaṅkhātāya	1986	
PA_atk-s05_10a:1986_4	vīthiyā suṭṭhu māpitaṃ sajjitaṃ, taṃ dhammanagaranti attho.	1986	
PA_atk-s05_10a:1987_0	537. Suttantaṃ abhidhammañcāti tava tuyhaṃ ettha dhammanagare suttantaṃ abhidhammaṃ	1987	
PA_atk-s05_10a:1987_1	vinayañca kevalaṃ sakalaṃ suttageyyādikaṃ navaṅgaṃ buddhavacanaṃ dhammasabhā dhammādhikaraṇasālāti attho.	1987	
PA_atk-s05_10a:1988_0	538. Suññataṃ animittañcāti anattānupassanāvasena paṭiladdhaṃ suññatavihārañca, aniccānupassanāvasena	1988	
PA_atk-s05_10a:1988_1	paṭiladdhaṃ animittavihārañca. Vihārañcappaṇihitanti dukkhānupassanāvasena paṭiladdhaṃ	1988	
PA_atk-s05_10a:1988_2	appaṇihitavihārañca. Āneñjañcāti acalaṃ aphanditaṃ catusāmaññaphalasaṅkhātaṃ āneñjavihārañca.	1988	
PA_atk-s05_10a:1988_3	Nirodho cāti sabbadukkhanirodhaṃ nibbānañca. Esā dhammakuṭī tavāti esā sabbanavalokuttaradhammasaṅkhātā	1988	
PA_atk-s05_10a:1988_4	tava tuyhaṃ dhammakuṭi vasanagehanti attho.	1988	
PA_atk-s05_10a:1989_0	539. Paññāya aggo nikkhittoti paññāvasena paññavantānaṃ aggo. Iti bhagavatā nikkhitto	1989	
PA_atk-s05_10a:1989_1	ṭhapito thero paṭibhāne ca paññāya kattabbe kicce, yuttamuttapaṭibhāne vā kovido	1989	
PA_atk-s05_10a:1989_2	cheko nāmena sāriputtoti pākaṭo tava tuyhaṃ dhammasenāpati tayā desitassa piṭakattayadhammasamūhassa	1989	
PA_atk-s05_10a:1989_3	dhāraṇato pati padhāno hutvā senākiccaṃ karotīti attho.	1989	
PA_atk-s05_10a:1990_0	540. Cutūpapātakusaloti bhante muni, cutūpapāte cutiyā upapattiyā ca kusalo cheko.	1990	
PA_atk-s05_10a:1990_1	Iddhiyā pāramiṃ gatoti “ekopi hutvā bahudhā hoti, bahudhāpi hutvā eko hotī”tiādinā	1990	
PA_atk-s05_10a:1990_2	vuttāya iddhippabhedāya pāramiṃ pariyosānaṃ gato patto nāmena kolito nāma moggallānatthero	1990	
PA_atk-s05_10a:1990_3	porohicco tava tuyhaṃ purohitoti sambandho.	1990	
PA_atk-s05_10a:1991_0	541. Porāṇakavaṃsadharoti bhante mune, ñāṇavantaṃ porāṇassa vaṃsassa dhārako, paramparajānanako	1991	
PA_atk-s05_10a:1991_1	vā uggatejo pākaṭatejo, durāsado āsādetuṃ ghaṭṭetuṃ dukkho asakkuṇeyyoti attho. Dhutavādiguṇenaggoti	1991	
PA_atk-s05_10a:1991_2	tecīvarikaṅgādīni terasa dhutaṅgāni vadati ovadatīti dhutavādīguṇena dhutaṅgaguṇena	1991	
PA_atk-s05_10a:1991_3	aggo seṭṭho mahākassapatthero tava tuyhaṃ akkhadasso vohārakaraṇe padhānoti attho.	1991	
PA_atk-s05_10a:1992_0	542. Bahussuto dhammadharoti bhante mune, bahūnaṃ caturāsītidhammakkhandhasahassānaṃ	1992	
PA_atk-s05_10a:1992_1	sutattā bhagavatā bhikkhusaṅghato ca uggahitattā bahussuto anekesaṃ chasatasahassasaṅkhyānaṃ	1992	
PA_atk-s05_10a:1992_2	āgamadhammānaṃ satipaṭṭhānādīnañca paramatthadhammānaṃ dhāraṇato dhammadharo ānando.	1992	
PA_atk-s05_10a:1992_3	Sabbapāṭhī ca sāsaneti buddhasāsane sabbesaṃ pāṭhīnaṃ paṭhantānaṃ sajjhāyantānaṃ	1992	
PA_atk-s05_10a:1992_4	bhikkhūnaṃ aggo seṭṭhoti sabbapāṭhī nāmena ānando nāma thero. Dhammārakkho tavāti	1992	
PA_atk-s05_10a:1992_5	tava tuyhaṃ dhammassa piṭakattayadhammabhaṇḍassa ārakkho rakkhako pālako, dhammabhaṇḍāgārikoti attho.	1992	
PA_atk-s05_10a:1993_0	543. Ete sabbe atikkammāti bhagavā bhagyavā sammāsambuddho ete sāriputtādayo mahānubhāvepi	1993	
PA_atk-s05_10a:1993_1	there atikkamma vajjetvā mamaṃyeva pamesi pamāṇaṃ akāsi, manasi akāsīti attho. Vinicchayaṃ	1993	
PA_atk-s05_10a:1993_2	me pādāsīti vinayaññūhi paṇḍitehi desitaṃ pakāsitaṃ vinaye vinicchayaṃ dosavicāraṇaṃ	1993	
PA_atk-s05_10a:1993_3	me mayhaṃ bhagavā pādāsi pakārena adāsi, mayhameva bhāraṃ akāsīti sambandho.	1993	
PA_atk-s05_10a:1994_0	544. Yo koci vinaye pañhanti yo koci bhikkhu buddhasāvako vinayanissitaṃ pañhaṃ maṃ	1994	
PA_atk-s05_10a:1994_1	pucchati, tattha tasmiṃ pucchitapañhe me mayhaṃ cintanā vimati kaṅkhā natthi. Tañhevatthaṃ	1994	
PA_atk-s05_10a:1994_2	taṃ eva pucchitaṃ atthaṃ ahaṃ kathemīti sambandho.	1994	
PA_atk-s05_10a:1995_0	545. Yāvatā buddhakhettamhīti yāvatā yattake ṭhāne buddhassa āṇākhette taṃ mahāmuniṃ	1995	
PA_atk-s05_10a:1995_1	sammāsambuddhaṃ ṭhapetvā vinaye vinayapiṭake vinayavinicchayakaraṇe vā mādiso mayā	1995	
PA_atk-s05_10a:1995_2	sadiso natthi, ahameva aggo, bhiyyo mamādhiko kuto bhavissatīti sambandho.	1995	
PA_atk-s05_10a:1996_0	546. Bhikkhusaṅghe nisīditvā bhikkhusaṅghamajjhe nisinno gotamo bhagavā evaṃ gajjati	1996	
PA_atk-s05_10a:1996_1	sīhanādaṃ karoti. Kathaṃ? Vinaye ubhatovibhaṅge, khandhakesu mahāvaggacūḷavaggesu,	1996	
PA_atk-s05_10a:1996_2	ca-saddena parivāre, upālissa upālinā samo sadiso natthīti evaṃ gajjati.	1996	
PA_atk-s05_10a:1997_0	547. Yāvatāti yattakaṃ buddhabhaṇitaṃ buddhena desitaṃ navaṅgaṃ suttageyyādisatthusāsanaṃ	1997	
PA_atk-s05_10a:1997_1	satthunā pakāsitaṃ sabbaṃ vinayogadhaṃ taṃ vinaye antopaviṭṭhaṃ vinayamūlakaṃ iccevaṃ	1997	
PA_atk-s05_10a:1997_2	passino passantassa.	1997	
PA_atk-s05_10a:1998_0	548. Mama kammaṃ saritvānāti gotamo sakyapuṅgavo sakyavaṃsappadhāno, mama kammaṃ	1998	
PA_atk-s05_10a:1998_1	mayhaṃ pubbapatthanākammaṃ atītaṃsañāṇena saritvāna paccakkhato ñatvā bhikkhusaṅghamajjhe	1998	
PA_atk-s05_10a:1998_2	gato “etadaggaṃ, bhikkhave, mama sāvakānaṃ bhikkhūnaṃ vinayadharānaṃ yadidaṃ upālī”ti	1998	
PA_atk-s05_10a:1998_3	maṃ etadagge ṭhāne ṭhapesīti sambandho.	1998	
PA_atk-s05_10a:1999	549. Satasahassupādāyāti satasahassakappe ādiṃ katvā yaṃ imaṃ ṭhānaṃ apatthayiṃ patthesiṃ, so me attho mayā anuppatto adhigato paṭiladdho vinaye pāramiṃ gato koṭiṃ pattoti attho.	199	
PA_atk-s05_10a:2000_0	550. Sakyānaṃ sakyavaṃsarājūnaṃ nandijanano somanassakārako ahaṃ pure pubbe kappako	2000	
PA_atk-s05_10a:2000_1	āsiṃ ahosiṃ, taṃ jātiṃ taṃ kulaṃ taṃ yoniṃ vijahitvā visesena jahitvā chaḍḍetvā mahesino	2000	
PA_atk-s05_10a:2000_2	sammāsambuddhassa putto jāto sakyaputtoti saṅkhyaṃ gato sāsanadhāraṇatoti attho.	2000	
PA_atk-s05_10a:2001_0	551. Tato paraṃ attano dāsakule nibbattanāpadānaṃ dassento ito dutiyake kappetiādimāha.	2001	
PA_atk-s05_10a:2001_1	Tattha ito bhaddakappato heṭṭhā dutiye kappe nāmena añjaso nāma khattiyo eko rājā	2001	
PA_atk-s05_10a:2001_2	anantatejo saṅkhyātikkantatejo amitayaso pamāṇātikkantaparivāro mahaddhano anekakoṭisatasahassadhanavā	2001	
PA_atk-s05_10a:2001_3	bhūmipālo pathavīpālako rakkhako ahosīti sambandho.	2001	
PA_atk-s05_10a:2002_0	552. Tassa raññoti tassa tādisassa rājino putto ahaṃ candano nāma khattiyo khattiyakumāro	2002	
PA_atk-s05_10a:2002_1	ahosinti sambandho. So ahaṃ jātimadena ca yasamadena ca bhogamadena ca upatthaddho	2002	
PA_atk-s05_10a:2002_2	thambhito unnatoti attho.	2002	
PA_atk-s05_10a:2003_0	553. Nāgasatasahassānīti satasahassahatthino mātaṅgā mātaṅgakule jātā tidhā pabhinnā	2003	
PA_atk-s05_10a:2003_1	akkhikaṇṇakosasaṅkhātehi tīhi ṭhānehi pabhinnā madagaḷitā sabbālaṅkārabhūsitā sabbehi	2003	
PA_atk-s05_10a:2003_2	hatthālaṅkārehi alaṅkatā sadā sabbakālaṃ maṃ parivārentīti sambandho.	2003	
PA_atk-s05_10a:2004_0	554. Sabalehi paretohanti tadā tasmiṃ kāle ahaṃ sabalehi attano senābalehi pareto	2004	
PA_atk-s05_10a:2004_1	parivārito uyyānaṃ gantukāmako icchanto sirikaṃ nāma nāgaṃ hatthiṃ āruyha abhiruhitvā	2004	
PA_atk-s05_10a:2004_2	nagarato nikkhaminti sambandho.	2004	
PA_atk-s05_10a:2005_0	555. Caraṇena ca sampannoti sīlasaṃvarādipannarasacaraṇadhammena samannāgato guttadvāro	2005	
PA_atk-s05_10a:2005_1	pihitacakkhādichadvāro susaṃvuto suṭṭhu rakkhitakāyacitto devalo nāma sambuddho paccekasambuddho,	2005	
PA_atk-s05_10a:2005_2	mama mayhaṃ purato sammukhe āgacchi pāpuṇīti attho.	2005	
PA_atk-s05_10a:2006_0	556. Pesetvā sirikaṃ nāganti taṃ āgataṃ paccekabuddhaṃ disvā ahaṃ sirikaṃ nāma nāgaṃ	2006	
PA_atk-s05_10a:2006_1	abhimukhaṃ pesetvā buddhaṃ āsādayiṃ ghaṭṭesiṃ padussesinti attho. Tato sañjātakopo	2006	
PA_atk-s05_10a:2006_2	soti tato tasmā mayā atīva pīḷetvā pesitattā so hatthināgo mayi sañjātakopo padaṃ	2006	
PA_atk-s05_10a:2006_3	attano pādaṃ nuddharate na uddharati, niccalova hotīti attho.	2006	
PA_atk-s05_10a:2007_0	557. Nāgaṃ duṭṭhamanaṃ disvāti duṭṭhamanaṃ kuddhacittaṃ nādaṃ disvā ahaṃ buddhe paccekabuddhe	2007	
PA_atk-s05_10a:2007_1	kopaṃ akāsiṃ dosaṃ uppādesinti attho. Vihesayitvā sambuddhanti devalaṃ paccekasambuddhaṃ	2007	
PA_atk-s05_10a:2007_2	vihesayitvā viheṭhetvā ahaṃ uyyānaṃ agamāsinti sambandho.	2007	
PA_atk-s05_10a:2008_0	558. Sātaṃ tattha na vindāmīti tasmiṃ āsādane sātaṃ na vindāmi. Āsādananimittaṃ madhuraṃ	2008	
PA_atk-s05_10a:2008_1	sukhaṃ na labhāmīti attho. Siro pajjalito yathāti siro mama sīsaṃ pajjalito yathā	2008	
PA_atk-s05_10a:2008_2	pajjalamānaṃ viya hotīti attho. Pariḷāhena ḍayhāmīti paccekabuddhe kopassa katattā	2008	
PA_atk-s05_10a:2008_3	pacchānutāpapariḷāhena ḍayhāmi uṇhacitto homīti attho.	2008	
PA_atk-s05_10a:2009_0	559. Sasāgarantāti teneva pāpakammabalena sasāgarantā sāgarapariyosānā sakalamahāpathavī	2009	
PA_atk-s05_10a:2009_1	me mayhaṃ ādittā viya jalitā viya hoti khāyatīti attho. Pitu santikupāgammāti evaṃ	2009	
PA_atk-s05_10a:2009_2	bhaye uppanne ahaṃ attano pitu rañño santikaṃ upāgamma upagantvā idaṃ vacanaṃ abraviṃ kathesinti attho.	2009	
PA_atk-s05_10a:2010_0	560. Āsīvisaṃva kupitanti āsīvisaṃ sabbaṃ kupitaṃ kuddhaṃ iva jalamānaṃ aggikkhandhaṃ	2010	
PA_atk-s05_10a:2010_1	iva mattaṃ tidhā pabhinnaṃ dantiṃ dantavantaṃ kuñjaraṃ uttamaṃ hatthiṃ iva ca āgataṃ	2010	
PA_atk-s05_10a:2010_2	yaṃ paccekabuddhaṃ sayambhuṃ sayameva buddhabhūtaṃ ahaṃ āsādayiṃ ghaṭṭesinti sambandho.	2010	
PA_atk-s05_10a:2011_0	561. Āsādito mayā buddhoti so paccekabuddho mayā āsādito ghaṭṭito ghoro aññehi ghaṭṭetuṃ	2011	
PA_atk-s05_10a:2011_1	asakkuṇeyyattā ghoro, uggatapo pākaṭatapo jino pañca māre jitavā evaṃguṇasampanno	2011	
PA_atk-s05_10a:2011_2	paccekabuddho mayā ghaṭṭitoti attho. Purā sabbe vinassāmāti tasmiṃ paccekabuddhe	2011	
PA_atk-s05_10a:2011_3	kataanādarena sabbe mayaṃ vinassāma vividhenākārena nassāma, bhasmā viya bhavāmāti	2011	
PA_atk-s05_10a:2011_4	attho. Khamāpessāma taṃ muninti taṃ paccekabuddhaṃ muniṃ yāva na vinassāma, tāva	2011	
PA_atk-s05_10a:2011_5	khamāpessāmāti sambandho.	2011	
PA_atk-s05_10a:2012_0	562. No ce taṃ nijjhāpessāmāti attadantaṃ damitacittaṃ samāhitaṃ ekaggacittaṃ taṃ	2012	
PA_atk-s05_10a:2012_1	paccekabuddhaṃ no ce nijjhāpessāma khamāpessāma. Orena sattadivasā sattadivasato	2012	
PA_atk-s05_10a:2012_2	orabhāge sattadivase anatikkamitvā sampuṇṇaṃ raṭṭhaṃ me sabbaṃ vidhamissati vinassissati.	2012	
PA_atk-s05_10a:2013	563. Sumekhalo kosiyo cāti ete sumekhalādayo cattāro rājāno isayo āsādayitvā ghaṭṭetvā anādaraṃ katvā saraṭṭhakā saha raṭṭhajanapadavāsīhi duggatā vināsaṃ gatāti attho.	201	
PA_atk-s05_10a:2014_0	564. Yadā kuppanti isayoti yadā yasmiṃ kāle saññatā kāyasaññamādīhi saññatā santā	2014	
PA_atk-s05_10a:2014_1	brahmacārino uttamacārino seṭṭhacārino isayo kuppanti domanassā bhavanti, tadā sasāgaraṃ	2014	
PA_atk-s05_10a:2014_2	sapabbataṃ sadevakaṃ lokaṃ vināsentīti sambandho.	2014	
PA_atk-s05_10a:2015_0	565. Tiyojanasahassamhīti tesaṃ isīnaṃ ānubhāvaṃ ñatvā te khamāpetuṃ accayaṃ aparādhaṃ	2015	
PA_atk-s05_10a:2015_1	desanatthāya pakāsanatthāya tiyojanasahassappamāṇe padese purise sannipātayinti sambandho.	2015	
PA_atk-s05_10a:2015_2	Sayambhuṃ upasaṅkaminti sayambhuṃ paccekabuddhaṃ upasaṅkamiṃ samīpaṃ agamāsinti attho.	2015	
PA_atk-s05_10a:2016_0	566. Allavatthāti mayā saddhiṃ rāsibhūtā sabbe janā allavatthā udakena tintavatthauttarāsaṅgā	2016	
PA_atk-s05_10a:2016_1	allasirā tintakesā pañjalīkatā muddhani kataañjalipuṭā buddhassa paccekamunino pāde	2016	
PA_atk-s05_10a:2016_2	pādasamīpe nipatitvā nipajjitvā idaṃ vacanamabravunti “khamassu tvaṃ, mahāvīrā”tiādikaṃ	2016	
PA_atk-s05_10a:2016_3	vacanaṃ abravuṃ kathesunti attho.	2016	
PA_atk-s05_10a:2017_0	567. Mahāvīra vīruttama bhante paccekabuddha, mayā tumhesu aññāṇena kataṃ aparādhaṃ	2017	
PA_atk-s05_10a:2017_1	khamassu tvaṃ vinodehi, mā manasi karohīti attho. Jano janasamūho taṃ bhagavantaṃ	2017	
PA_atk-s05_10a:2017_2	abhi visesena yācati. Pariḷāhaṃ dosamohehi katacittadukkhapariḷāhaṃ amhākaṃ vinodehi	2017	
PA_atk-s05_10a:2017_3	tanuṃ karohi, no amhākaṃ raṭṭhaṃ sakalaraṭṭhajanapadavāsino mā vināsaya mā vināsehīti attho.	2017	
PA_atk-s05_10a:2018_0	568. Sadevamānusā sabbeti sabbe mānusā sadevā sadānavā pahārādādīhi asurehi saha	2018	
PA_atk-s05_10a:2018_1	sarakkhasā ayomayena kūṭena mahāmuggarena sadā sabbakālaṃ me siraṃ mayhaṃ matthakaṃ	2018	
PA_atk-s05_10a:2018_2	bhindeyyuṃ padāleyyuṃ.	2018	
PA_atk-s05_10a:2019_0	569. Tato paraṃ buddhānaṃ khamitabhāvañca kopābhāvañca pakāsento dake aggi na saṇṭhātītiādimāha.	2019	
PA_atk-s05_10a:2019_1	Tattha yathā udake aggi na saṇṭhāti na patiṭṭhāti, yathā bījaṃ sele silāmaye pabbate	2019	
PA_atk-s05_10a:2019_2	na viruhati, yathā agade osadhe kimi pāṇako na saṇṭhāti. Tathā kopo cittappakopo	2019	
PA_atk-s05_10a:2019_3	dummanatā buddhe paṭividdhasacce paccekabuddhe na jāyati na uppajjatīti attho.	2019	
PA_atk-s05_10a:2020_0	570. Punapi buddhānaṃ ānubhāvaṃ pakāsento yathā ca bhūmītiādimāha. Tattha yathā ca	2020	
PA_atk-s05_10a:2020_1	bhūmi pathavī acalā niccalā, tathā buddho acaloti attho. Yathā sāgaro mahāsamuddo	2020	
PA_atk-s05_10a:2020_2	appameyyo pametuṃ pamāṇaṃ gahetuṃ asakkuṇeyyo, tathā buddho appameyyoti attho. Yathā	2020	
PA_atk-s05_10a:2020_3	ākāso aphuṭṭhākāso anantako pariyosānarahito, evaṃ tathā buddho akkhobhiyo khobhetuṃ	2020	
PA_atk-s05_10a:2020_4	āloḷetuṃ asakkuṇeyyoti attho.	2020	
PA_atk-s05_10a:2021_0	571. Tato paraṃ paccekabuddhassa khamanavacanaṃ dassento sadā khantā mahāvīrātiādimāha.	2021	
PA_atk-s05_10a:2021_1	Tattha mahāvīrā uttamavīriyavantā buddhā tapassino pāpānaṃ tapanato “tapo”ti laddhanāmena	2021	
PA_atk-s05_10a:2021_2	vīriyena samannāgatā khantā ca khantiyā ca sampannā khamitā ca paresaṃ aparādhaṃ	2021	
PA_atk-s05_10a:2021_3	khamitā sahitā sadā sabbakālaṃ bhavantīti sambandho. Khantānaṃ khamitānañcāti tesaṃ	2021	
PA_atk-s05_10a:2021_4	buddhānaṃ khantānaṃ khantiyā yuttānaṃ khamitānaṃ parāparādhakhamitānaṃ sahitānañca	2021	
PA_atk-s05_10a:2021_5	gamanaṃ chandādīhi agatigamanaṃ na vijjatīti attho.	2021	
PA_atk-s05_10a:2022_0	572. Iti idaṃ vacanaṃ vatvā sambuddho paccekasambuddho pariḷāhaṃ sattānaṃ uppannadāhaṃ	2022	
PA_atk-s05_10a:2022_1	vinodayaṃ vinodayanto mahājanassa purato sannipatitassa sarājakassa mahato janakāyassa	2022	
PA_atk-s05_10a:2022_2	sammukhato tadā tasmiṃ kāle nabhaṃ ākāsaṃ abbhuggami uggañchīti attho.	2022	
PA_atk-s05_10a:2023_0	573. Tena kammenahaṃ dhīrāti dhīra dhitisampanna ahaṃ tena kammena paccekabuddhe	2023	
PA_atk-s05_10a:2023_1	katena anādarakammena imasmiṃ pacchimattabhave hīnattaṃ lāmakabhāvaṃ rājūnaṃ kappakakammakaraṇajātiṃ	2023	
PA_atk-s05_10a:2023_2	ajjhupāgato sampattoti attho. Samatikkamma taṃ jātinti taṃ parāyattajātiṃ saṃ suṭṭhu	2023	
PA_atk-s05_10a:2023_3	atikkamma atikkamitvā. Pāvisiṃ abhayaṃ puranti bhayarahitaṃ nibbānapuraṃ nibbānamahānagaraṃ	2023	
PA_atk-s05_10a:2023_4	pāvisiṃ paviṭṭho āsinti attho.	2023	
PA_atk-s05_10a:2024_0	574. Tadāpi maṃ mahāvīrāti vīruttama tadāpi tasmiṃ paccekabuddhassa āsādanasamaye	2024	
PA_atk-s05_10a:2024_1	api sayambhū paccekabuddho pariḷāhaṃ āsādanahetu uppannaṃ kāyacittadarathaṃ vinodesi	2024	
PA_atk-s05_10a:2024_2	dūrīakāsi. Ḍayhamānaṃ tato eva pacchānutāpena kukkuccena ḍayhamānaṃ santapantaṃ maṃ	2024	
PA_atk-s05_10a:2024_3	susaṇṭhitaṃ dosaṃ dosato dassane suṭṭhu saṇṭhitaṃ disvā khamāpayi taṃ aparādhaṃ adhivāsesīti sambandho.	2024	
PA_atk-s05_10a:2025_0	575. Ajjāpi maṃ mahāvīrāti vīruttama, ajjāpi tuyhaṃ samāgamakāle api, tihaggībhi	2025	
PA_atk-s05_10a:2025_1	rāgaggidosaggimohaggisaṅkhātehi vā nirayaggipetaggisaṃsāraggisaṅkhātehi vā tīhi aggīhi	2025	
PA_atk-s05_10a:2025_2	ḍayhamānaṃ dukkhamanubhavantaṃ maṃ bhagavā sītibhāvaṃ domanassavināsena santakāyacittasaṅkhātaṃ	2025	
PA_atk-s05_10a:2025_3	sītibhāvaṃ nibbānameva vā apāpayi sampāpesi. Tayo aggī vuttappakāre te tayo aggī	2025	
PA_atk-s05_10a:2025_4	nibbāpesi vūpasamesīti sambandho.	2025	
PA_atk-s05_10a:2026_0	576. Evaṃ attano hīnāpadānaṃ bhagavato dassetvā idāni aññepi tassa savane niyojetvā	2026	
PA_atk-s05_10a:2026_1	ovadanto “yesaṃ sotāvadhānatthī”tiādimāha. Tattha yesaṃ tumhākaṃ sotāvadhānaṃ sotassa	2026	
PA_atk-s05_10a:2026_2	avadhānaṃ ṭhapanaṃ atthi vijjati, te tumhe bhāsato sāsantassa mama vacanaṃ suṇātha	2026	
PA_atk-s05_10a:2026_3	manasi karotha. Atthaṃ tumhaṃ pavakkhāmīti yathā yena pakārena mama mayā diṭṭhaṃ	2026	
PA_atk-s05_10a:2026_4	padaṃ nibbānaṃ, tathā tena pakārena nibbānasaṅkhātaṃ paramatthaṃ tumhākaṃ pavakkhāmīti sambandho.	2026	
PA_atk-s05_10a:2027_0	577. Taṃ dassento sayambhuṃ taṃ vimānetvātiādimāha. Tattha sayambhuṃ sayameva bhūtaṃ	2027	
PA_atk-s05_10a:2027_1	ariyāya jātiyā jātaṃ santacittaṃ samāhitaṃ paccekabuddhaṃ vimānetvā anādaraṃ katvā	2027	
PA_atk-s05_10a:2027_2	tena kammena katenākusalena ajja imasmiṃ vattamānakāle ahaṃ nīcayoniyaṃ parāyattajātiyaṃ	2027	
PA_atk-s05_10a:2027_3	kappakajātiyaṃ jāto nibbatto amhi bhavāmi.	2027	
PA_atk-s05_10a:2028_0	578. Mā vo khaṇaṃ virādhethāti buddhuppādakkhaṇaṃ vo tumhe mā virādhetha gaḷitaṃ	2028	
PA_atk-s05_10a:2028_1	mā karotha, hi saccaṃ khaṇātītā buddhuppādakkhaṇaṃ atītā atikkantā sattā socare socanti,	2028	
PA_atk-s05_10a:2028_2	“mayaṃ alakkhikā dummedhā bhavāmā”ti evaṃ socantīti attho. Sadatthe attano atthe	2028	
PA_atk-s05_10a:2028_3	vuḍḍhiyaṃ vāyameyyātha vīriyaṃ karotha. Vo tumhehi khaṇo buddhuppādakkhaṇo samayo	2028	
PA_atk-s05_10a:2028_4	paṭipādito nipphādito pattoti attho.	2028	
PA_atk-s05_10a:2029_0	579. Tato paraṃ saṃsāragatānaṃ ādīnavaṃ upamāupameyyavasena dassento ekaccānañca	2029	
PA_atk-s05_10a:2029_1	vamanantiādimāha. Ekaccānaṃ kesañci puggalānaṃ vamanaṃ uddhaṃ uggiraṇaṃ ekaccānaṃ	2029	
PA_atk-s05_10a:2029_2	virecanaṃ adhopaggharaṇaṃ eke ekaccānaṃ halāhalaṃ visaṃ mucchākaraṇavisaṃ, ekaccānaṃ	2029	
PA_atk-s05_10a:2029_3	puggalānaṃ osadhaṃ rakkhanupāyaṃ bhagavā evaṃ paṭipāṭiyā akkhāsīti sambandho.	2029	
PA_atk-s05_10a:2030_0	580. Vamanaṃ paṭipannānanti paṭipannānaṃ maggasamaṅgīnaṃ vamanaṃ saṃsārachaḍḍanaṃ	2030	
PA_atk-s05_10a:2030_1	saṃsāramocanaṃ bhagavā akkhāsīti sambandho. Phalaṭṭhānaṃ phale ṭhitānaṃ virecanaṃ	2030	
PA_atk-s05_10a:2030_2	saṃsārapaggharaṇaṃ akkhāsi. Phalalābhīnaṃ phalaṃ labhitvā ṭhitānaṃ nibbānaosadhaṃ	2030	
PA_atk-s05_10a:2030_3	akkhāsi. Gavesīnaṃ manussadevanibbānasampattiṃ gavesīnaṃ pariyesantānaṃ puññakhettabhūtaṃ	2030	
PA_atk-s05_10a:2030_4	saṅghaṃ akkhāsīti sambandho.	2030	
PA_atk-s05_10a:2031_0	581. Sāsanena viruddhānanti sāsanassa paṭipakkhānaṃ halāhalaṃ kutūhalaṃ pāpaṃ akusalaṃ	2031	
PA_atk-s05_10a:2031_1	akkhāsīti sambandho. Yathā āsīvisoti assaddhānaṃ katapāpānaṃ puggalānaṃ saṃsāre dukkhāvahanato	2031	
PA_atk-s05_10a:2031_2	āsīvisasadisaṃ yathā āsīviso diṭṭhamattena bhasmakaraṇato diṭṭhaviso sappo attanā	2031	
PA_atk-s05_10a:2031_3	daṭṭhaṃ naraṃ jhāpeti ḍayhati dukkhāpeti. Taṃ naraṃ taṃ assaddhaṃ katapāpaṃ naraṃ	2031	
PA_atk-s05_10a:2031_4	halāhalavisaṃ evaṃ jhāpeti catūsu apāyesu ḍayhati sosesīti sambandho.	2031	
PA_atk-s05_10a:2032_0	582. Sakiṃ pītaṃ halāhalanti visaṃ halāhalaṃ pītaṃ sakiṃ ekavāraṃ jīvitaṃ uparundhati	2032	
PA_atk-s05_10a:2032_1	nāseti. Sāsanena sāsanamhi virajjhitvā aparādhaṃ katvā puggalo kappakoṭimhi koṭisaṅkhye	2032	
PA_atk-s05_10a:2032_2	kappepi ḍayhati nijjhāyatīti attho.	2032	
PA_atk-s05_10a:2033_0	583. Evaṃ assaddhānaṃ puggalānaṃ phalavipākaṃ dassetvā idāni buddhānaṃ ānubhāvaṃ	2033	
PA_atk-s05_10a:2033_1	dassento khantiyātiādimāha. Tattha yo buddho vamanādīni akkhāsi, so buddho khantiyā	2033	
PA_atk-s05_10a:2033_2	khamanena ca avihiṃsāya sattānaṃ avihiṃsanena ca mettacittavatāya ca mettacittavantabhāvena	2033	
PA_atk-s05_10a:2033_3	ca sadevakaṃ saha devehi vattamānaṃ lokaṃ tāreti atikkamāpeti nibbāpeti, tasmā kāraṇā	2033	
PA_atk-s05_10a:2033_4	buddhā vo tumhehi avirādhiyā virujjhituṃ na sakkuṇeyyā, buddhasāsane paṭipajjeyyāthāti attho.	2033	
PA_atk-s05_10a:2034_0	584. Lābhe ca alābhe ca na sajjanti na bhajanti na lagganti. Sammānane ādarakaraṇe	2034	
PA_atk-s05_10a:2034_1	ca vimānane anādarakaraṇe ca acalā pathavīsadisā buddhā bhavanti, tasmā kāraṇā te	2034	
PA_atk-s05_10a:2034_2	buddhā tumhehi na virodhiyā na virodhetabbā virujjhituṃ asakkuṇeyyāti attho.	2034	
PA_atk-s05_10a:2035	585. Buddhānaṃ majjhattataṃ dassento devadattetiādimāha. Tattha vadhakāvadhakesu sabbesu sattesu samako samamānaso muni buddhamunīti attho.	203	
PA_atk-s05_10a:2036_0	586. Etesaṃ paṭigho natthīti etesaṃ buddhānaṃ paṭigho caṇḍikkaṃ dosacittataṃ natthi	2036	
PA_atk-s05_10a:2036_1	na saṃvijjati. Rāgomesaṃ na vijjatīti imesaṃ buddhānaṃ rāgopi rajjanaṃ allīyanaṃ	2036	
PA_atk-s05_10a:2036_2	na vijjati, na upalabbhati, tasmā kāraṇā, vadhakassa ca orasassa cāti sabbesaṃ samako	2036	
PA_atk-s05_10a:2036_3	samacitto buddho hotīti sambandho.	2036	
PA_atk-s05_10a:2037_0	587. Punapi buddhānaṃyeva ānubhāvaṃ dassento panthe disvāna kāsāvantiādimāha. Tattha	2037	
PA_atk-s05_10a:2037_1	mīḷhamakkhitaṃ gūthasammissaṃ kāsāvaṃ kasāvena rajitaṃ cīvaraṃ isiddhajaṃ ariyānaṃ	2037	
PA_atk-s05_10a:2037_2	dhajaṃ parikkhāraṃ, panthe magge chaḍḍitaṃ disvāna passitvā añjaliṃ katvā dasaṅgulisamodhānaṃ	2037	
PA_atk-s05_10a:2037_3	añjalipuṭaṃ sirasi katvā sirasā sirena vanditabbaṃ isiddhajaṃ arahattaddhajaṃ buddhapaccekabuddhasāvakadīpakaṃ	2037	
PA_atk-s05_10a:2037_4	cīvaraṃ namassitabbaṃ mānetabbaṃ pūjetabbanti attho.	2037	
PA_atk-s05_10a:2038_0	588. Abbhatītāti abhi atthaṅgatā nibbutā. Ye ca buddhā vattamānā idāni jātā ca ye	2038	
PA_atk-s05_10a:2038_1	buddhā anāgatā ajātā abhūtā anibbattā apātubhūtā ca ye buddhā. Dhajenānena sujjhantīti	2038	
PA_atk-s05_10a:2038_2	anena isiddhajena cīvarena ete buddhā sujjhanti visuddhā bhavanti sobhanti. Tasmā	2038	
PA_atk-s05_10a:2038_3	tena kāraṇena ete buddhā namassiyā namassitabbā vanditabbāti attho. “Etaṃ namassiya”ntipi	2038	
PA_atk-s05_10a:2038_4	pāṭho, tassa etaṃ isiddhajaṃ namassitabbanti attho.	2038	
PA_atk-s05_10a:2039_0	589. Tato paraṃ attano guṇaṃ dassento satthukappantiādimāha. Tattha satthukappaṃ	2039	
PA_atk-s05_10a:2039_1	buddhasadisaṃ suvinayaṃ sundaravinayaṃ sundarākārena dvārattayadamanaṃ hadayena cittena	2039	
PA_atk-s05_10a:2039_2	ahaṃ dhāremi savanadhāraṇādinā paccavekkhāmīti attho. Vinayaṃ vinayapiṭakaṃ namassamāno	2039	
PA_atk-s05_10a:2039_3	vandamāno vinaye ādaraṃ kurumāno viharissāmi sabbadā sabbasmiṃ kāle vāsaṃ kappemīti attho.	2039	
PA_atk-s05_10a:2040_0	590. Vinayo āsayo mayhanti vinayapiṭakaṃ mayhaṃ okāsabhūtaṃ savanadhāraṇamanasikaraṇauggahaparipucchāpavattanavasena	2040	
PA_atk-s05_10a:2040_1	okāsabhūtaṃ gehabhūtanti attho. Vinayo ṭhānacaṅkamanti vinayo mayhaṃ savanādikiccakaraṇena	2040	
PA_atk-s05_10a:2040_2	ṭhitaṭṭhānañca caṅkamanaṭṭhānañca. Kappemi vinaye vāsanti vinayapiṭake vinayatantiyā	2040	
PA_atk-s05_10a:2040_3	savanadhāraṇapavattanavasena vāsaṃ sayanaṃ kappemi karomi. Vinayo mama gocaroti vinayapiṭakaṃ	2040	
PA_atk-s05_10a:2040_4	mayhaṃ gocaro āhāro bhojanaṃ niccaṃ dhāraṇamanasikaraṇavasenāti attho.	2040	
PA_atk-s05_10a:2041_0	591. Vinaye pāramippattoti sakale vinayapiṭake pāramiṃ pariyosānaṃ patto. Samathe	2041	
PA_atk-s05_10a:2041_1	cāpi kovidoti pārājikādisattāpattikkhandhānaṃ samathe vūpasame ca vuṭṭhāne ca kovido	2041	
PA_atk-s05_10a:2041_2	cheko, adhikaraṇasamathe vā –	2041	
PA_atk-s05_10a:2042	“Vivādaṃ anuvādañca, āpattādhikaraṇaṃ tathā;	204	
PA_atk-s05_10a:2043	Kiccādhikaraṇañceva, caturādhikaraṇā matā”ti. –	204	
PA_atk-s05_10a:2044	Vuttādhikaraṇesu ca –	204	
PA_atk-s05_10a:2045	“Sammukhā sativinayo, amūḷhapaṭiññākaraṇaṃ;	204	
PA_atk-s05_10a:2046	Yebhuyya tassapāpiyya, tiṇavatthārako tathā”ti. –	204	
PA_atk-s05_10a:2047_0	Evaṃ vuttesu ca sattasu adhikaraṇasamathesu atikovido chekoti attho. Upāli taṃ mahāvīrāti	2047	
PA_atk-s05_10a:2047_1	bhante mahāvīra, catūsu asaṅkhyeyyesu kappasatasahassesu sabbaññutaññāṇādhigamāya	2047	
PA_atk-s05_10a:2047_2	vīriyavanta satthuno devamanussānaṃ anusāsakassa taṃ tava pāde pādayuge upāli bhikkhu	2047	
PA_atk-s05_10a:2047_3	vandati paṇāmaṃ karotīti attho.	2047	
PA_atk-s05_10a:2048_0	592. So ahaṃ pabbajitvā sambuddhaṃ namassamāno paṇāmaṃ kurumāno dhammassa ca tena	2048	
PA_atk-s05_10a:2048_1	bhagavatā desitassa navalokuttaradhammassa sudhammataṃ sundaradhammabhāvaṃ jānitvā	2048	
PA_atk-s05_10a:2048_2	dhammañca namassamāno gāmato gāmaṃ purato punaṃ nagarato nagaraṃ vicarissāmīti sambandho.	2048	
PA_atk-s05_10a:2049_0	593. Kilesā jhāpitā mayhanti mayā paṭividdhaarahattamaggañāṇena mayhaṃ cittasantānagatā	2049	
PA_atk-s05_10a:2049_1	sabbe diyaḍḍhasahassasaṅkhā kilesā jhāpitā sositā visositā viddhaṃsitā. Bhavā sabbe	2049	
PA_atk-s05_10a:2049_2	samūhatāti kāmabhavādayo sabbe nava bhavā mayā samūhatā saṃ suṭṭhu ūhatā khepitā	2049	
PA_atk-s05_10a:2049_3	viddhaṃsitā. Sabbāsavā parikkhīṇāti kāmāsavo, bhavāsavo, diṭṭhāsavo, avijjāsavoti	2049	
PA_atk-s05_10a:2049_4	sabbe cattāro āsavā parikkhīṇā parisamantato khayaṃ pāpitā. Idāni imasmiṃ arahattappattakāle	2049	
PA_atk-s05_10a:2049_5	punabbhavo punuppattisaṅkhāto bhavo bhavanaṃ jāti natthīti attho.	2049	
PA_atk-s05_10a:2050_0	594. Uttari somanassavasena udānaṃ udānento svāgatantiādimāha. Tattha buddhaseṭṭhassa	2050	
PA_atk-s05_10a:2050_1	uttamabuddhassa santike samīpe ekanagare vā mama āgamanaṃ svāgataṃ suṭṭhu āgamanaṃ	2050	
PA_atk-s05_10a:2050_2	sundarāgamanaṃ vata ekantena āsi ahosīti sambandho. Tisso vijjāti pubbenivāsadibbacakkhuāsavakkhayavijjā	2050	
PA_atk-s05_10a:2050_3	anuppattā sampattā, paccakkhaṃ katāti attho. Kataṃ buddhassa sāsananti buddhena bhagavatā	2050	
PA_atk-s05_10a:2050_4	desitaṃ anusiṭṭhi sāsanaṃ kataṃ nipphāditaṃ vattapaṭipattiṃ pūretvā kammaṭṭhānaṃ	2050	
PA_atk-s05_10a:2050_5	manasi karitvā arahattamaggañāṇādhigamena sampāditanti attho.	2050	
PA_atk-s05_10a:2051_0	595. Paṭisambhidā catassoti atthapaṭisambhidādayo catasso paññāyo sacchikatā paccakkhaṃ	2051	
PA_atk-s05_10a:2051_1	katā. Vimokkhāpi ca aṭṭhimeti cattāri maggañāṇāni cattāri phalañāṇānīti ime aṭṭha	2051	
PA_atk-s05_10a:2051_2	vimokkhā saṃsārato muccanūpāyā sacchikatāti sambandho. Chaḷabhiññā sacchikatāti –	2051	
PA_atk-s05_10a:2052	“Iddhividhaṃ dibbasotaṃ, cetopariyañāṇakaṃ;	205	
PA_atk-s05_10a:2053	Pubbenivāsañāṇañca, dibbacakkhāsavakkhaya”nti. –	205	
PA_atk-s05_10a:2054	Imā cha abhiññā sacchikatā paccakkhaṃ katā. Imesaṃ ñāṇānaṃ sacchikaraṇena buddhassa sāsanaṃ katanti attho.	205	
PA_atk-s05_10a:2055_0	Itthanti iminā heṭṭhā vuttappakārena. Sudanti padapūraṇamatte nipāto. Āyasmā upāli	2055	
PA_atk-s05_10a:2055_1	theroti thirasīlādiguṇayutto sāvako imā pubbacaritāpadānadīpikā gāthāyo abhāsittha	2055	
PA_atk-s05_10a:2055_2	kathayitthāti attho.	2055	
PA_atk-s05_10a:2056	Upālittheraapadānavaṇṇanā samattā.	205	
PA_atk-s05_10a:2057	3-7. Aññāsikoṇḍaññattheraapadānavaṇṇanā	205	
PA_atk-s05_10a:2058_0	Padumuttarasambuddhantiādikaṃ āyasmato aññāsikoṇḍaññattherassa apadānaṃ. Ayaṃ kira	2058	
PA_atk-s05_10a:2058_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	2058	
PA_atk-s05_10a:2058_2	padumuttarassa bhagavato kāle haṃsavatīnagare gahapatimahāsālakule nibbattitvā viññutaṃ	2058	
PA_atk-s05_10a:2058_3	patvā ekadivasaṃ satthu santike dhammaṃ suṇanto satthāraṃ ekaṃ bhikkhuṃ attano sāsane	2058	
PA_atk-s05_10a:2058_4	paṭhamaṃ paṭividdhadhammarattaññūnaṃ aggaṭṭhāne ṭhapentaṃ disvā sayampi taṃ ṭhānantaraṃ	2058	
PA_atk-s05_10a:2058_5	patthento satasahassabhikkhuparivārassa bhagavato sattāhaṃ mahādānaṃ pavattetvā paṇidhānaṃ	2058	
PA_atk-s05_10a:2058_6	akāsi. Satthāpissa anantarāyataṃ disvā bhāviniṃ sampattiṃ byākāsi. So yāvajīvaṃ puññāni	2058	
PA_atk-s05_10a:2058_7	karonto satthari parinibbute cetiye patiṭṭhāpiyamāne antocetiye ratanagharaṃ kārāpesi,	2058	
PA_atk-s05_10a:2058_8	cetiyaṃ parivāretvā sahassaratanagghikāni ca kāresi.	2058	
PA_atk-s05_10a:2059_0	So evaṃ puññāni katvā tato cavitvā devamanussesu saṃsaranto vipassissa bhagavato	2059	
PA_atk-s05_10a:2059_1	kāle mahākālo nāma kuṭumbiko hutvā aṭṭhakarīsamatte khette sāligabbhaṃ phāletvā gahitasālitaṇḍulehi	2059	
PA_atk-s05_10a:2059_2	asambhinnakhīrapāyāsaṃ sampādetvā tattha madhusappisakkarādayo pakkhipitvā buddhappamukhassa	2059	
PA_atk-s05_10a:2059_3	saṅghassa adāsi. Sāligabbhaṃ phāletvā gahitagahitaṭṭhānaṃ puna pūrati. Puthukakāle	2059	
PA_atk-s05_10a:2059_4	puthukaggaṃ nāma adāsi. Lāyane lāyanaggaṃ, veṇikaraṇe veṇaggaṃ, kalāpādikaraṇe kalāpaggaṃ,	2059	
PA_atk-s05_10a:2059_5	khalaggaṃ, bhaṇḍaggaṃ, minaggaṃ koṭṭhagganti evaṃ ekasasse nava vāre aggadānaṃ adāsi,	2059	
PA_atk-s05_10a:2059_6	tampi sassaṃ atirekataraṃ sampannaṃ ahosi.	2059	
PA_atk-s05_10a:2060_0	Evaṃ yāvajīvaṃ puññāni katvā tato cuto devaloke nibbattitvā devesu ca manussesu ca	2060	
PA_atk-s05_10a:2060_1	saṃsaranto amhākaṃ bhagavato uppattito puretarameva kapilavatthunagarassa avidūre	2060	
PA_atk-s05_10a:2060_2	doṇavatthunāmake brāhmaṇagāme brāhmaṇamahāsālakule nibbatti. Tassa koṇḍaññoti gottato	2060	
PA_atk-s05_10a:2060_3	āgataṃ nāmaṃ ahosi. So vayappatto tayo vede uggahetvā lakkhaṇamantesu ca pāraṃ agamāsi.	2060	
PA_atk-s05_10a:2060_4	Tena samayena amhākaṃ bodhisatto tusitapurato cavitvā kapilavatthupure suddhodanamahārājassa	2060	
PA_atk-s05_10a:2060_5	gehe nibbatti. Tassa nāmaggahaṇadivase aṭṭhuttarasatesu brāhmaṇesu upanītesu ye aṭṭha	2060	
PA_atk-s05_10a:2060_6	brāhmaṇā lakkhaṇapariggahaṇatthaṃ mahātalaṃ upanītā. So tesu sabbanavako hutvā mahāpurisassa	2060	
PA_atk-s05_10a:2060_7	lakkhaṇanipphattiṃ disvā “ekaṃsena ayaṃ buddho bhavissatī”ti niṭṭhaṃ gantvā mahāsattassa	2060	
PA_atk-s05_10a:2060_8	abhinikkhamanaṃ udikkhanto vicarati.	2060	
PA_atk-s05_10a:2061_0	Bodhisattopi kho mahatā parivārena vaḍḍhamāno anukkamena vuddhippatto ñāṇaparipākaṃ	2061	
PA_atk-s05_10a:2061_1	gantvā ekūnatiṃsatime vasse mahābhinikkhamanaṃ nikkhamanto anomānadītīre pabbajitvā	2061	
PA_atk-s05_10a:2061_2	anukkamena uruvelaṃ gantvā padhānaṃ padahi. Tadā koṇḍañño māṇavo mahāsattassa pabbajitabhāvaṃ	2061	
PA_atk-s05_10a:2061_3	sutvā lakkhaṇapariggāhakabrāhmaṇānaṃ puttehi vappamāṇavādīhi saddhiṃ attapañcamo	2061	
PA_atk-s05_10a:2061_4	pabbajitvā anukkamena bodhisattassa santikaṃ upasaṅkamitvā chabbassāni taṃ upaṭṭhahanto	2061	
PA_atk-s05_10a:2061_5	tassa oḷārikāhāraparibhogena nibbinno apakkamitvā isipatanaṃ agamāsi. Atha kho bodhisatto	2061	
PA_atk-s05_10a:2061_6	oḷārikāhāraparibhogena laddhakāyabalo vesākhapuṇṇamāyaṃ bodhirukkhamūle aparājitapallaṅke	2061	
PA_atk-s05_10a:2061_7	nisinno tiṇṇaṃ mārānaṃ matthakaṃ madditvā abhisambuddho hutvā sattasattāhaṃ bodhimaṇḍeyeva	2061	
PA_atk-s05_10a:2061_8	vītināmetvā pañcavaggiyānaṃ ñāṇaparipākaṃ ñatvā āsāḷhīpuṇṇamāyaṃ isipatanaṃ gantvā	2061	
PA_atk-s05_10a:2061_9	tesaṃ dhammacakkapavattanasuttantaṃ kathesi. Desanāpariyosāne koṇḍaññatthero aṭṭhārasahi	2061	
PA_atk-s05_10a:2061_10	brahmakoṭīhi saddhiṃ sotāpattiphale patiṭṭhāsi. Atha pañcamiyaṃ pakkhassa anattalakkhaṇasuttantadesanāya	20611	
PA_atk-s05_10a:2061_11	arahattaṃ sacchākāsi.	20611	
PA_atk-s05_10a:2062_0	596. Evaṃ so arahattaṃ patvā “kiṃ kammaṃ katvā ahaṃ lokuttarasukhaṃ adhigatomhī”ti	2062	
PA_atk-s05_10a:2062_1	upadhārento attano pubbakammaṃ paccakkhato ñatvā somanassavasena pubbacaritāpadānaṃ	2062	
PA_atk-s05_10a:2062_2	udānavasena dassento padumuttarasambuddhantiādimāha. Tassattho heṭṭhā vuttoyeva.	2062	
PA_atk-s05_10a:2062_3	Lokajeṭṭhaṃ vināyakanti sakalassa sattalokassa jeṭṭhaṃ padhānanti attho. Visesena	2062	
PA_atk-s05_10a:2062_4	veneyyasatte saṃsārasāgarassa paratīraṃ amatamahānibbānaṃ neti sampāpetīti vināyako,	2062	
PA_atk-s05_10a:2062_5	taṃ vināyakaṃ. Buddhabhūmimanuppattanti buddhassa bhūmi patiṭṭhānaṭṭhānanti buddhabhūmi,	2062	
PA_atk-s05_10a:2062_6	sabbaññutaññāṇaṃ, taṃ anuppatto paṭividdhoti buddhabhūmimanuppatto, taṃ buddhabhūmimanuppattaṃ,	2062	
PA_atk-s05_10a:2062_7	sabbaññutappattaṃ buddhabhūtanti attho. Paṭhamaṃ addasaṃ ahanti paṭhamaṃ vesākhapuṇṇamiyā	2062	
PA_atk-s05_10a:2062_8	rattiyā paccūsasamaye buddhabhūtaṃ padumuttarasambuddhaṃ ahaṃ addakkhinti attho.	2062	
PA_atk-s05_10a:2063_0	597. Yāvatā bodhiyā mūleti yattakā bodhirukkhasamīpe yakkhā samāgatā rāsibhūtā sambuddhaṃ	2063	
PA_atk-s05_10a:2063_1	buddhabhūtaṃ taṃ buddhaṃ pañjalīkatā dasaṅgulisamodhānaṃ añjalipuṭaṃ sirasi ṭhapetvā	2063	
PA_atk-s05_10a:2063_2	vandanti namassantīti sambandho.	2063	
PA_atk-s05_10a:2064_0	598. Sabbe devā tuṭṭhamanāti buddhabhūtaṭṭhānaṃ āgatā te sabbe devā tuṭṭhacittā ākāse	2064	
PA_atk-s05_10a:2064_1	sañcarantīti sambandho. Andhakāratamonudoti ativiya andhakāraṃ mohaṃ nudo khepano	2064	
PA_atk-s05_10a:2064_2	ayaṃ buddho anuppattoti attho.	2064	
PA_atk-s05_10a:2065_0	599. Tesaṃ hāsaparetānanti hāsehi pītisomanassehi samannāgatānaṃ tesaṃ devānaṃ mahānādo	2065	
PA_atk-s05_10a:2065_1	mahāghoso avattatha pavattati, sammāsambuddhasāsane kilese saṃkilese dhamme jhāpayissāmāti sambandho.	2065	
PA_atk-s05_10a:2066_0	600. Devānaṃ giramaññāyāti vācāya thutivacanena saha udīritaṃ devānaṃ saddaṃ jānitvā	2066	
PA_atk-s05_10a:2066_1	haṭṭho haṭṭhena cittena somanassasahagatena cittena ādibhikkhaṃ paṭhamaṃ āhāraṃ buddhabhūtassa	2066	
PA_atk-s05_10a:2066_2	ahaṃ adāsinti sambandho.	2066	
PA_atk-s05_10a:2067_0	602. Sattāhaṃ abhinikkhammāti mahābhinikkhamanaṃ nikkhamitvā sattāhaṃ padhānaṃ katvā	2067	
PA_atk-s05_10a:2067_1	sabbaññutaññāṇapadaṭṭhānaṃ arahattamaggañāṇasaṅkhātaṃ bodhiṃ ajjhagamaṃ adhigañchiṃ	2067	
PA_atk-s05_10a:2067_2	ahanti attho. Idaṃ me paṭhamaṃ bhattanti idaṃ bhattaṃ sarīrayāpanaṃ brahmacārissa	2067	
PA_atk-s05_10a:2067_3	uttamacārissa me mayhaṃ iminā devaputtena paṭhamaṃ dinnaṃ ahosīti attho.	2067	
PA_atk-s05_10a:2068_0	603. Tusitā hi idhāgantvāti tusitabhavanato idha manussaloke āgantvā yo devaputto	2068	
PA_atk-s05_10a:2068_1	me mama bhikkhaṃ upānayi adāsi, taṃ devaputtaṃ kittayissāmi kathessāmi pākaṭaṃ karissāmi.	2068	
PA_atk-s05_10a:2068_2	Bhāsato bhāsantassa mama vacanaṃ suṇāthāti sambandho. Ito paraṃ anuttānapadameva vaṇṇayissāma.	2068	
PA_atk-s05_10a:2069	607. Tidasāti tāvatiṃsabhavanā. Agārāti attano uppannabrāhmaṇagehato nikkhamitvā pabbajitvā cha saṃvaccharāni dukkarakārikaṃ karontena bodhisattena saha vasissatīti sambandho.	206	
PA_atk-s05_10a:2070_0	608. Tato sattamake vasseti tato pabbajitakālato paṭṭhāya sattame saṃvacchare. Buddho	2070	
PA_atk-s05_10a:2070_1	saccaṃ kathessatīti chabbassāni dukkarakārikaṃ katvā sattamasaṃvacchare buddho hutvā	2070	
PA_atk-s05_10a:2070_2	bārāṇasiyaṃ isipatane migadāye dhammacakkapavattanasuttantadesanāya dukkhasamudayanirodhamaggasaccasaṅkhātaṃ	2070	
PA_atk-s05_10a:2070_3	catusaccaṃ kathessatīti attho. Koṇḍañño nāma nāmenāti nāmena gottanāmavasena koṇḍañño	2070	
PA_atk-s05_10a:2070_4	nāma. Paṭhamaṃ sacchikāhitīti pañcavaggiyānamantare paṭhamaṃ ādito eva sotāpattimaggañāṇaṃ	2070	
PA_atk-s05_10a:2070_5	sacchikāhiti paccakkhaṃ karissatīti attho.	2070	
PA_atk-s05_10a:2071_0	609. Nikkhantenānupabbajinti nikkhantena bodhisattena saha nikkhamitvā anupabbajinti	2071	
PA_atk-s05_10a:2071_1	attho. Tathā anupabbajitvā mayā padhānaṃ vīriyaṃ sukataṃ suṭṭhu kataṃ daḷhaṃ katvā	2071	
PA_atk-s05_10a:2071_2	katanti attho. Kilese jhāpanatthāyāti kilese sosanatthāya viddhaṃsanatthāya anagāriyaṃ	2071	
PA_atk-s05_10a:2071_3	agārassa ahitaṃ kasivaṇijjādikammavirahitaṃ sāsanaṃ pabbajiṃ paṭipajjinti attho.	2071	
PA_atk-s05_10a:2072_0	610. Abhigantvāna sabbaññūti sabbaṃ atītānāgatapaccuppannaṃ vā saṅkhāravikāralakkhaṇanibbānapaññattisaṅkhātaṃ	2072	
PA_atk-s05_10a:2072_1	ñeyyaṃ vā jānanto devehi saha vattamāne satta loke buddho migāraññaṃ migadāya vihāraṃ	2072	
PA_atk-s05_10a:2072_2	abhigantvā upasaṅkamitvā me mayā sacchikatena iminā sotāpattimaggañāṇena amatabheriṃ	2072	
PA_atk-s05_10a:2072_3	amatamahānibbānabheriṃ ahari pahari dassesīti attho.	2072	
PA_atk-s05_10a:2073_0	611. So dānīti so ahaṃ paṭhamaṃ sotāpanno idāni arahattamaggañāṇena amataṃ santaṃ	2073	
PA_atk-s05_10a:2073_1	vūpasantasabhāvaṃ padaṃ pajjitabbaṃ pāpuṇitabbaṃ, anuttaraṃ uttaravirahitaṃ nibbānaṃ	2073	
PA_atk-s05_10a:2073_2	patto adhigatoti attho. Sabbāsave pariññāyāti kāmāsavādayo sabbe āsave pariññāya	2073	
PA_atk-s05_10a:2073_3	pahānapariññāya pajahitvā anāsavo nikkileso viharāmi iriyāpathavihārena vāsaṃ kappemi.	2073	
PA_atk-s05_10a:2073_4	Paṭisambhidā catassotyādayo gāthāyo vuttatthāyeva.	2073	
PA_atk-s05_10a:2074_0	Atha naṃ satthā aparabhāge jetavanamahāvihāre bhikkhusaṅghamajjhe paññattavarabuddhāsane	2074	
PA_atk-s05_10a:2074_1	nisinno paṭhamaṃ paṭividdhadhammabhāvaṃ dīpento “etadaggaṃ, bhikkhave, mama sāvakānaṃ	2074	
PA_atk-s05_10a:2074_2	bhikkhūnaṃ rattaññūnaṃ yadidaṃ aññāsikoṇḍañño”ti etadagge ṭhapesi. So dvīhi aggasāvakehi	2074	
PA_atk-s05_10a:2074_3	attani kariyamānaṃ paramanipaccakāraṃ, gāmantasenāsane ākiṇṇavihārañca pariharitukāmo,	2074	
PA_atk-s05_10a:2074_4	vivekābhiratiyā viharitukāmo ca attano santikaṃ upagatānaṃ gahaṭṭhapabbajitānaṃ paṭisanthārakaraṇampi	2074	
PA_atk-s05_10a:2074_5	papañcaṃ maññamāno satthāraṃ āpucchitvā himavantaṃ pavisitvā chaddantehi nāgehi upaṭṭhiyamāno	2074	
PA_atk-s05_10a:2074_6	chaddantadahatīre dvādasa vassāni vasi. Evaṃ tattha vasantaṃ theraṃ ekadivasaṃ sakko	2074	
PA_atk-s05_10a:2074_7	devarājā upasaṅkamitvā vanditvā ṭhito evamāha “sādhu me, bhante, ayyo dhammaṃ desetū”ti.	2074	
PA_atk-s05_10a:2074_8	Thero tassa catusaccagabbhaṃ tilakkhaṇāhataṃ suññatāpaṭisaṃyuttaṃ nānānayavicittaṃ	2074	
PA_atk-s05_10a:2074_9	amatogadhaṃ buddhalīlāya dhammaṃ desesi. Taṃ sutvā sakko attano pasādaṃ pavedento –	2074	
PA_atk-s05_10a:2075	“Esa bhiyyo pasīdāmi, sutvā dhammaṃ mahārasaṃ;	207	
PA_atk-s05_10a:2076	Virāgo desito dhammo, anupādāya sabbaso”ti. –	207	
PA_atk-s05_10a:2077	Thutiṃ akāsi. Thero chaddantadahatīre dvādasa vassāni vasitvā upakaṭṭhe parinibbāne satthāraṃ upasaṅkamitvā parinibbānaṃ anujānāpetvā tattheva gantvā parinibbāyīti.	207	
PA_atk-s05_10a:2078	Aññāsikoṇḍaññattheraapadānavaṇṇanā samattā.	207	
PA_atk-s05_10a:2079	3-8. Piṇḍolabhāradvājattheraapadānavaṇṇanā	207	
PA_atk-s05_10a:2080_0	Padumuttaro nāma jinotiādikaṃ āyasmato piṇḍolabhāradvājassa apadānaṃ. Ayampi purimabuddhesu	2080	
PA_atk-s05_10a:2080_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2080	
PA_atk-s05_10a:2080_2	bhagavato kāle sīhayoniyaṃ nibbattitvā pabbatapāde guhāyaṃ vihāsi. Bhagavā tassa	2080	
PA_atk-s05_10a:2080_3	anuggahaṃ kātuṃ gocarāya pakkantakāle tassa sayanaguhaṃ pavisitvā nirodhaṃ samāpajjitvā	2080	
PA_atk-s05_10a:2080_4	nisīdi. Sīho gocaraṃ gahetvā nivatto guhadvāre ṭhatvā bhagavantaṃ disvā haṭṭhatuṭṭho	2080	
PA_atk-s05_10a:2080_5	jalajathalajapupphehi pūjaṃ katvā cittaṃ pasādento bhagavato ārakkhaṇatthāya aññe	2080	
PA_atk-s05_10a:2080_6	vāḷamige apanetuṃ tīsu velāsu sīhanādaṃ nadanto buddhagatāya satiyā aṭṭhāsi. Yathā	2080	
PA_atk-s05_10a:2080_7	paṭhamadivase, evaṃ sattāhaṃ pūjesi. Bhagavā “sattāhaccayena nirodhā vuṭṭhahitvā	2080	
PA_atk-s05_10a:2080_8	vaṭṭissati imassa ettako upanissayo”ti tassa passantasseva ākāsaṃ pakkhanditvā vihārameva gato.	2080	
PA_atk-s05_10a:2081_0	Sīho buddhaviyogadukkhaṃ adhivāsetuṃ asakkonto kālaṃ katvā haṃsavatīnagare mahābhogakule	2081	
PA_atk-s05_10a:2081_1	nibbattitvā vayappatto nagaravāsīhi saddhiṃ vihāraṃ gantvā satthu dhammadesanaṃ sutvā	2081	
PA_atk-s05_10a:2081_2	pasanno sattāhaṃ buddhappamukhassa bhikkhusaṅghassa mahādānaṃ pavattetvā yāvajīvaṃ	2081	
PA_atk-s05_10a:2081_3	puññāni katvā aparāparaṃ devamanussesu saṃsaranto amhākaṃ bhagavato kāle kosambiyaṃ	2081	
PA_atk-s05_10a:2081_4	rañño udenassa purohitassa putto hutvā nibbatti. Bhāradvājotissa nāmaṃ ahosi. So	2081	
PA_atk-s05_10a:2081_5	vayappato tayo vede uggahetvā pañca māṇavakasatāni mante vācento mahagghasabhāvena	2081	
PA_atk-s05_10a:2081_6	ananurūpācārattā tehi pariccatto rājagahaṃ gantvā bhagavato bhikkhusaṅghassa ca lābhasakkāraṃ	2081	
PA_atk-s05_10a:2081_7	disvā sāsane pabbajitvā bhojane amattaññū hutvā viharati. Satthārā upāyena mattaññutāya	2081	
PA_atk-s05_10a:2081_8	patiṭṭhāpento vipassanaṃ paṭṭhapetvā nacirasseva chaḷabhiñño ahosi. Chaḷabhiñño pana	2081	
PA_atk-s05_10a:2081_9	hutvā bhagavato sammukhā “yaṃ sāvakehi pattabbaṃ, taṃ mayā anuppatta”nti, bhikkhusaṅghe	2081	
PA_atk-s05_10a:2081_10	ca “yassa magge vā phale vā kaṅkhā atthi, so maṃ pucchatū”ti sīhanādaṃ nadi. Tena	20811	
PA_atk-s05_10a:2081_11	taṃ bhagavā – “etadaggaṃ, bhikkhave, mama sāvakānaṃ bhikkhūnaṃ sīhanādikānaṃ yadidaṃ	20811	
PA_atk-s05_10a:2081_12	piṇḍolabhāradvājo”ti etadagge ṭhapesi.	20811	
PA_atk-s05_10a:2082_0	613. Evaṃ etadaggaṃ ṭhānaṃ patvā pubbe katapuññasambhāraṃ saritvā somanassavasena	2082	
PA_atk-s05_10a:2082_1	attano puññakammāpadānaṃ vibhāvento padumuttarotiādimāha. Tassattho heṭṭhā vuttova.	2082	
PA_atk-s05_10a:2082_2	Purato himavantassāti himālayapabbatato pubbadisābhāgeti attho. Cittakūṭe vasī tadāti	2082	
PA_atk-s05_10a:2082_3	yadā ahaṃ sīho migarājā hutvā himavantapabbatasamīpe vasāmi, tadā padumuttaro nāma	2082	
PA_atk-s05_10a:2082_4	satthā anekehi ca osadhehi, anekehi ca ratanehi cittavicittatāya cittakūṭe cittapabbatasikhare vasīti sambandho.	2082	
PA_atk-s05_10a:2083_0	614. Abhītarūpo tatthāsinti abhītasabhāvo nibbhayasabhāvo migarājā tattha āsiṃ ahosinti	2083	
PA_atk-s05_10a:2083_1	attho. Catukkamoti catūhi disāhi kamo gantuṃ samattho. Yassa saddaṃ suṇitvānāti yassa	2083	
PA_atk-s05_10a:2083_2	migarañño sīhanādaṃ sutvā bahujjanā bahusattā vikkhambhanti visesena khambhanti bhāyanti.	2083	
PA_atk-s05_10a:2084_0	615. Suphullaṃ padumaṃ gayhāti bhagavati pasādena supupphitapadumapupphaṃ ḍaṃsitvā.	2084	
PA_atk-s05_10a:2084_1	Narāsabhaṃ narānaṃ āsabhaṃ uttamaṃ seṭṭhaṃ sambuddhaṃ upagacchiṃ, samīpaṃ agaminti	2084	
PA_atk-s05_10a:2084_2	attho. Vuṭṭhitassa samādhimhāti nirodhasamāpattito vuṭṭhitassa buddhassa taṃ pupphaṃ	2084	
PA_atk-s05_10a:2084_3	abhiropayiṃ pūjesinti attho.	2084	
PA_atk-s05_10a:2085	616. Catuddisaṃ namassitvāti catūsu disāsu namassitvā sakaṃ cittaṃ attano cittaṃ pasādetvā ādarena patiṭṭhapetvā sīhanādaṃ abhītanādaṃ anadiṃ ghosesinti attho.	208	
PA_atk-s05_10a:2086	617. Tato buddhena dinnabyākaraṇaṃ pakāsento padumuttarotiādimāha. Taṃ uttānatthameva.	208	
PA_atk-s05_10a:2087_0	618. Vadataṃ seṭṭhoti “mayaṃ buddhā, mayaṃ buddhā”ti vadantānaṃ aññatitthiyānaṃ seṭṭho	2087	
PA_atk-s05_10a:2087_1	uttamo buddho āgatoti sambandho. Tassa āgatassa bhagavato taṃ dhammaṃ sossāma suṇissāmāti attho.	2087	
PA_atk-s05_10a:2088_0	619. Tesaṃ hāsaparetānanti hāsehi somanassehi paretānaṃ abhibhūtānaṃ samannāgatānaṃ	2088	
PA_atk-s05_10a:2088_1	tesaṃ devamanussānaṃ. Lokanāyakoti lokassa nāyako saggamokkhasampāpako mama saddaṃ	2088	
PA_atk-s05_10a:2088_2	mayhaṃ sīhanādaṃ pakittesi pakāsesi kathesi, dīghadassī anāgatakāladassī mahāmuni	2088	
PA_atk-s05_10a:2088_3	munīnamantare mahanto muni. Sesagāthā suviññeyyameva.	2088	
PA_atk-s05_10a:2089	622. Nāmena padumo nāma cakkavattī hutvā catusaṭṭhiyā jātiyā issariyaṃ issarabhāvaṃ rajjaṃ kārayissatīti attho.	208	
PA_atk-s05_10a:2090	623. Kappasatasahassamhīti sāmyatthe bhummavacanaṃ, kappasatasahassānaṃ pariyosāneti attho.	209	
PA_atk-s05_10a:2091_0	624. Pakāsite pāvacaneti tena gotamena bhagavatā piṭakattaye pakāsite desiteti attho.	2091	
PA_atk-s05_10a:2091_1	Brahmabandhu bhavissatīti tadā gotamassa bhagavato kāle ayaṃ sīho migarājā brāhmaṇakule	2091	
PA_atk-s05_10a:2091_2	nibbattissatīti attho. Brahmaññā abhinikkhammāti brāhmaṇakulato nikkhamitvā tassa	2091	
PA_atk-s05_10a:2091_3	bhagavato sāsane pabbajissatīti sambandho.	2091	
PA_atk-s05_10a:2092_0	625. Padhānapahitattoti vīriyakaraṇatthaṃ pesitacitto. Upadhisaṅkhātānaṃ kilesānaṃ	2092	
PA_atk-s05_10a:2092_1	abhāvena nirupadhi. Kilesadarathānaṃ abhāvena upasanto. Sabbāsave sakalāsave pariññāya	2092	
PA_atk-s05_10a:2092_2	pahāya anāsavo nikkileso nibbāyissati khandhaparinibbānena nibbuto bhavissatīti attho.	2092	
PA_atk-s05_10a:2093	626. Vijane pantaseyyamhīti janasambādharahite dūrāraññasenāsaneti attho. Vāḷamigasamākuleti kāḷasīhādīhi caṇḍamigasaṅgehi ākule saṃkiṇṇeti attho. Sesaṃ vuttatthamevāti.	209	
PA_atk-s05_10a:2094	Piṇḍolabhāradvājattheraapadānavaṇṇanā samattā.	209	
PA_atk-s05_10a:2095	3-9. Khadiravaniyattheraapadānavaṇṇanā	209	
PA_atk-s05_10a:2096_0	Gaṅgā bhāgīrathī nāmātiādikaṃ āyasmato khadiravaniyattherassa apadānaṃ. Ayampi purimabuddhesu	2096	
PA_atk-s05_10a:2096_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2096	
PA_atk-s05_10a:2096_2	bhagavato kāle haṃsavatīnagare titthanāvikakule nibbattitvā mahāgaṅgāya payāgatitthe	2096	
PA_atk-s05_10a:2096_3	titthanāvāya kammaṃ karonto ekadivasaṃ sasāvakasaṅghaṃ bhagavantaṃ gaṅgātīraṃ upagataṃ	2096	
PA_atk-s05_10a:2096_4	disvā pasannamānaso nāvāsaṅghāṭaṃ yojetvā mahantena pūjāsakkārena paratīraṃ pāpetvā	2096	
PA_atk-s05_10a:2096_5	aññataraṃ bhikkhuṃ satthārā āraññakānaṃ bhikkhūnaṃ aggaṭṭhāne ṭhapiyamānaṃ disvā	2096	
PA_atk-s05_10a:2096_6	taṃ ṭhānantaraṃ patthetvā bhagavato bhikkhusaṅghassa ca mahādānaṃ pavattetvā paṇidhānaṃ	2096	
PA_atk-s05_10a:2096_7	akāsi. Bhagavā tassa patthanāya avañjhabhāvaṃ byākāsi.	2096	
PA_atk-s05_10a:2097_0	So tato paṭṭhāya puññāni upacinanto devamanussesu saṃsaranto ubhayasampattiyo anubhavitvā	2097	
PA_atk-s05_10a:2097_1	imasmiṃ buddhuppāde magadharaṭṭhe nālakagāme rūpasāriyā nāma brāhmaṇiyā kucchimhi	2097	
PA_atk-s05_10a:2097_2	nibbatti. Taṃ vayappattaṃ mātāpitaro gharabandhanena bandhitukāmā hutvā tassa ārocesuṃ.	2097	
PA_atk-s05_10a:2097_3	So sāriputtattherassa pabbajitabhāvaṃ sutvā “mayhaṃ jeṭṭhabhātā ayyo upatisso imaṃ	2097	
PA_atk-s05_10a:2097_4	vibhavaṃ chaḍḍetvā pabbajito, tena vantaṃ kheḷapiṇḍaṃ kathāhaṃ anubhavissāmī”ti jātasaṃvego	2097	
PA_atk-s05_10a:2097_5	pāsaṃ anupagacchamānamigo viya ñātake vañcetvā hetusampattiyā codiyamāno bhikkhūnaṃ	2097	
PA_atk-s05_10a:2097_6	santikaṃ gantvā dhammasenāpatino kaniṭṭhabhāvaṃ nivedetvā attano pabbajjāya chandaṃ	2097	
PA_atk-s05_10a:2097_7	ārocesi. Bhikkhū taṃ pabbājetvā paripuṇṇavīsativassaṃ upasampādetvā kammaṭṭhāne niyojesuṃ.	2097	
PA_atk-s05_10a:2097_8	So kammaṭṭhānaṃ gahetvā khadiravanaṃ pavisitvā vissamanto ghaṭento vāyamanto ñāṇassa	2097	
PA_atk-s05_10a:2097_9	paripākaṃ gatattā nacirasseva chaḷabhiñño arahā ahosi. So arahā hutvā satthāraṃ dhammasenāpatiñca	2097	
PA_atk-s05_10a:2097_10	vandituṃ senāsanaṃ saṃsāmetvā pattacīvaramādāya nikkhamitvā anupubbena sāvatthiṃ	20971	
PA_atk-s05_10a:2097_11	patvā jetavanaṃ pavisitvā satthāraṃ dhammasenāpatiñca vanditvā katipāhaṃ jetavane	20971	
PA_atk-s05_10a:2097_12	vihāsi. Atha naṃ satthā ariyagaṇamajjhe nisinno āraññakānaṃ bhikkhūnaṃ aggaṭṭhāne	20971	
PA_atk-s05_10a:2097_13	ṭhapesi – “etadaggaṃ, bhikkhave, mama sāvakānaṃ bhikkhūnaṃ āraññakānaṃ yadidaṃ revato”ti.	20971	
PA_atk-s05_10a:2098_0	628. Evaṃ etadaggaṭṭhānaṃ patvā attano pubbakammaṃ saritvā pītisomanassavasena pubbacaritāpadānaṃ	2098	
PA_atk-s05_10a:2098_1	pakāsento gaṅgā bhāgīrathītiādimāha. Tattha gaṅgāti gāyamānā ghosaṃ kurumānā gacchatīti	2098	
PA_atk-s05_10a:2098_2	gaṅgā. Atha vā go vuccati pathavī, tasmiṃ gatā pavattāti gaṅgā. Anotattadahaṃ tikkhattuṃ	2098	
PA_atk-s05_10a:2098_3	padakkhiṇaṃ katvā gataṭṭhāne āvaṭṭagaṅgāti ca pabbatamatthakena gataṭṭhāne bahalagaṅgāti	2098	
PA_atk-s05_10a:2098_4	ca tiracchānapabbataṃ vijjhitvā gataṭṭhāne umaṅgagaṅgāti ca tato bahalapabbataṃ paharitvā	2098	
PA_atk-s05_10a:2098_5	pañcayojanaṃ ākāsena gataṭṭhāne ākāsagaṅgāti ca tassā patitaṭṭhānaṃ bhinditvā jātaṃ	2098	
PA_atk-s05_10a:2098_6	pañca yojanaṃ pokkharaṇīkūlaṃ bhinditvā tattha pana pañcaṅguli viya pañca dhārā hutvā	2098	
PA_atk-s05_10a:2098_7	gaṅgā yamunā sarabhū mahī aciravatīti pañca nāmā hutvā jambudīpaṃ pañca bhāgaṃ pañca	2098	
PA_atk-s05_10a:2098_8	koṭṭhāsaṃ katvā pañca bhāge pañca koṭṭhāse itā gatā pavattāti bhāgīrathī. Gaṅgā ca	2098	
PA_atk-s05_10a:2098_9	sā bhāgīrathī ceti gaṅgābhāgīrathī. “Bhāgīrathī gaṅgā”ti vattabbe gāthābandhasukhatthaṃ	2098	
PA_atk-s05_10a:2098_10	pubbacariyavasena vuttanti daṭṭhabbaṃ. Himavantā pabhāvitāti satte hiṃsati sītena	20981	
PA_atk-s05_10a:2098_11	hanati matheti āloḷetīti himo, himo assa atthīti himavā, tato himavantato paṭṭhāya	20981	
PA_atk-s05_10a:2098_12	pabhāvitā pavattā sandamānāti himavantapabhāvitā. Kutitthe nāviko āsinti tassā gaṅgāya	20981	
PA_atk-s05_10a:2098_13	caṇḍasotasamāpanne visamatitthe kevaṭṭakule uppanno nāviko āsiṃ ahosinti attho. Orime	20981	
PA_atk-s05_10a:2098_14	ca tariṃ ahanti sampattasampattamanusse pārimā tīrā orimaṃ tīraṃ ahaṃ tariṃ tāresinti attho.	20981	
PA_atk-s05_10a:2099_0	629. Padumuttaro nāyakoti dvipadānaṃ uttamo satte nibbānaṃ nāyako pāpanako padumuttarabuddho	2099	
PA_atk-s05_10a:2099_1	mama puññasampattiṃ nipphādento. Vasīsatasahassehi khīṇāsavasatasahassehi gaṅgāsotaṃ	2099	
PA_atk-s05_10a:2099_2	tarituṃ titthaṃ pattoti sambandho.	2099	
PA_atk-s05_10a:2100_0	630. Bahū nāvā samānetvāti sampattaṃ taṃ sammāsambuddhaṃ disvā vaḍḍhakīhi suṭṭhu	2100	
PA_atk-s05_10a:2100_1	saṅkhataṃ kataṃ nipphāditaṃ bahū nāvāyo samānetvā dve dve nāvāyo ekato katvā tassā	2100	
PA_atk-s05_10a:2100_2	nāvāya upari maṇḍapachadanaṃ katvā narāsabhaṃ padumuttarasambuddhaṃ paṭimāniṃ pūjesinti attho.	2100	
PA_atk-s05_10a:2101_0	631. Āgantvāna ca sambuddhoti evaṃ saṅghaṭitāya nāvāya tattha āgantvāna tañca nāvakaṃ	2101	
PA_atk-s05_10a:2101_1	nāvamuttamaṃ āruhīti sambandho. Vārimajjhe ṭhito satthāti nāvamārūḷho satthā gaṅgājalamajjhe	2101	
PA_atk-s05_10a:2101_2	ṭhito samāno imā somanassapaṭisaṃyuttagāthā abhāsatha kathesīti sambandho.	2101	
PA_atk-s05_10a:2102_0	632. Yo so tāresi sambuddhanti yo so nāviko gaṅgāsotāya sambuddhaṃ atāresi. Saṅghañcāpi	2102	
PA_atk-s05_10a:2102_1	anāsavanti na kevalameva sambuddhaṃ tāresi, anāsavaṃ nikkilesaṃ saṅghañcāpi tāresīti	2102	
PA_atk-s05_10a:2102_2	attho. Tena cittapasādenāti tena nāvāpājanakāle uppannena somanassasahagatacittapasādena	2102	
PA_atk-s05_10a:2102_3	devaloke chasu kāmasaggesu ramissati dibbasampattiṃ anubhavissatīti attho.	2102	
PA_atk-s05_10a:2103_0	633. Nibbattissati te byamhanti devaloke uppannassa te tuyhaṃ byamhaṃ vimānaṃ sukataṃ	2103	
PA_atk-s05_10a:2103_1	suṭṭhu nibbattaṃ nāvasaṇṭhitaṃ nāvāsaṇṭhānaṃ nibbattissati pātubhavissatīti attho.	2103	
PA_atk-s05_10a:2103_2	Ākāse pupphachadananti nāvāya uparimaṇḍapakatakammassa nissandena sabbadā gatagataṭṭhāne	2103	
PA_atk-s05_10a:2103_3	ākāse pupphachadanaṃ dhārayissatīti sambandho.	2103	
PA_atk-s05_10a:2104_0	634. Aṭṭhapaññāsakappamhīti ito puññakaraṇakālato paṭṭhāya aṭṭhapaṇṇāsakappaṃ atikkamitvā	2104	
PA_atk-s05_10a:2104_1	nāmena tārako nāma cakkavattī khattiyo cāturanto catūsu dīpesu issaro vijitāvī jitavanto	2104	
PA_atk-s05_10a:2104_2	bhavissatīti sambandho. Sesagāthā uttānatthāva.	2104	
PA_atk-s05_10a:2105	637. Revato nāma nāmenāti revatīnakkhattena jātattā “revato”ti laddhanāmo brahmabandhu brāhmaṇaputtabhūto bhavissati brāhmaṇakule uppajjissatīti attho.	210	
PA_atk-s05_10a:2106	639. Nibbāyissatināsavoti nikkileso khandhaparinibbānena nibbāyissati.	210	
PA_atk-s05_10a:2107_0	640. Vīriyaṃ me dhuradhorayhanti evaṃ padumuttarena bhagavatā byākato ahaṃ kamena	2107	
PA_atk-s05_10a:2107_1	pāramitākoṭiṃ patvā me mayhaṃ vīriyaṃ asithilavīriyaṃ dhuradhorayhaṃ dhuravāhaṃ dhurādhāraṃ	2107	
PA_atk-s05_10a:2107_2	yogehi khemassa nibbhayassa nibbānassa adhivāhanaṃ āvahanaṃ ahosīti attho. Dhāremi	2107	
PA_atk-s05_10a:2107_3	antimaṃ dehanti idānāhaṃ sammāsambuddhasāsane pariyosānasarīraṃ dhāremīti sambandho.	2107	
PA_atk-s05_10a:2108_0	So aparabhāge attano jātagāmaṃ gantvā “cālā, upacālā, sīsūpacālā”ti tissannaṃ bhaginīnaṃ	2108	
PA_atk-s05_10a:2108_1	putte “cālā, upacālā, sīsūpacālā”ti tayo bhāgineyye ānetvā pabbājetvā kammaṭṭhāne	2108	
PA_atk-s05_10a:2108_2	niyojesi. Te kammaṭṭhānaṃ anuyuttā vihariṃsu.	2108	
PA_atk-s05_10a:2109_0	Tasmiñca samaye therassa kocideva ābādho uppanno, taṃ sutvā sāriputtatthero – “revatassa	2109	
PA_atk-s05_10a:2109_1	gilānapucchanaṃ adhigamapucchanañca karissāmī”ti upagañchi. Revatatthero dhammasenāpatiṃ	2109	
PA_atk-s05_10a:2109_2	dūratova āgacchantaṃ disvā tesaṃ sāmaṇerānaṃ satuppādavasena ovadiyamāno cāletigāthaṃ	2109	
PA_atk-s05_10a:2109_3	abhāsittha. Tattha cāle upacāle sīsūpacāleti tesaṃ ālapanaṃ. Cālā, upacālā, sīsūpacālāti	2109	
PA_atk-s05_10a:2109_4	hi itthiliṅgavasena laddhanāmā tayo dārakā pabbajitāpi tathā vohariyyanti. “Cālī,	2109	
PA_atk-s05_10a:2109_5	upacālī, sīsūpacālīti tesaṃ nāmānī”ti ca vadanti. Yadatthaṃ “cāle”tiādinā āmantanaṃ	2109	
PA_atk-s05_10a:2109_6	kataṃ, taṃ dassento “patissatā nu kho viharathā”ti vatvā tattha kāraṇaṃ āha – “āgato	2109	
PA_atk-s05_10a:2109_7	vo vālaṃ viya vedhī”ti. Patissatāti patissatikā. Khoti avadhāraṇe. Āgatoti āgañchi.	2109	
PA_atk-s05_10a:2109_8	Voti tumhākaṃ. Vālaṃ viya vedhīti vālavedhi viya. Ayañhettha saṅkhepattho – tikkhajavananibbedhikapaññatāya	2109	
PA_atk-s05_10a:2109_9	vālavedhirūpo satthukappo tumhākaṃ mātulatthero āgato, tasmā samaṇasaññaṃ upaṭṭhapetvā	2109	
PA_atk-s05_10a:2109_10	satisampajaññayuttā eva hutvā viharatha, yathādhigate vihāre appamattā bhavathāti.	21091	
PA_atk-s05_10a:2110_0	Taṃ sutvā te sāmaṇerā dhammasenāpatissa paccuggamanādivattaṃ katvā ubhinnaṃ mātulattherānaṃ	2110	
PA_atk-s05_10a:2110_1	paṭisanthāravelāyaṃ nātidūre samādhiṃ samāpajjitvā nisīdiṃsu. Dhammasenāpati revatattherena	2110	
PA_atk-s05_10a:2110_2	saddhiṃ paṭisanthāraṃ katvā uṭṭhāyāsanā te sāmaṇere upasaṅkami. Te tathā kālaparicchedassa	2110	
PA_atk-s05_10a:2110_3	katattā there upasaṅkamante uṭṭhahitvā vanditvā aṭṭhaṃsu. Thero – “katarakataravihārena	2110	
PA_atk-s05_10a:2110_4	viharathā”ti pucchitvā tehi “imāya imāyā”ti vutte dārakepi evaṃ vinento – “mayhaṃ	2110	
PA_atk-s05_10a:2110_5	bhātiko saccavādī vata dhammassa anudhammacāri”nti theraṃ pasaṃsanto pakkāmi. Sesamettha uttānatthamevāti.	2110	
PA_atk-s05_10a:2111	Khadiravaniyattheraapadānavaṇṇanā samattā.	211	
PA_atk-s05_10a:2112	3-10. Ānandattheraapadānavaṇṇanā	211	
PA_atk-s05_10a:2113_0	Ārāmadvārā nikkhammātiādikaṃ āyasmato ānandattherassa apadānaṃ. Ayampi purimabuddhesu	2113	
PA_atk-s05_10a:2113_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2113	
PA_atk-s05_10a:2113_2	bhagavato kāle haṃsavatīnagare satthu vemātikabhātā hutvā nibbatti. Sumanotissa nāmaṃ	2113	
PA_atk-s05_10a:2113_3	ahosi. Pitā panassa nandarājā nāma. So attano puttassa sumanakumārassa vayappattassa	2113	
PA_atk-s05_10a:2113_4	haṃsavatīnagarato vīsayojanasate ṭhāne bhoganagaraṃ adāsi. So kadāci kadāci āgantvā	2113	
PA_atk-s05_10a:2113_5	satthārañca pitarañca passati. Tadā rājā satthārañca satasahassaparimāṇaṃ bhikkhusaṅghañca	2113	
PA_atk-s05_10a:2113_6	sayameva sakkaccaṃ upaṭṭhahi, aññesaṃ upaṭṭhātuṃ na deti.	2113	
PA_atk-s05_10a:2114_0	Tena samayena paccanto kupito ahosi. Kumāro tassa kupitabhāvaṃ rañño anārocetvā sayameva	2114	
PA_atk-s05_10a:2114_1	taṃ vūpasamesi. Taṃ sutvā rājā tuṭṭhamānaso “varaṃ te tāva dammi, gaṇhāhī”ti āha.	2114	
PA_atk-s05_10a:2114_2	Kumāro “satthāraṃ bhikkhusaṅghañca temāsaṃ upaṭṭhahanto jīvitaṃ avañjhaṃ kātuṃ icchāmī”ti	2114	
PA_atk-s05_10a:2114_3	āha. “Etaṃ na sakkā, aññaṃ vadehī”ti. “Deva, khattiyānaṃ dve kathā nāma natthi, etaṃ	2114	
PA_atk-s05_10a:2114_4	me dehi, na mayhaṃ aññenattho, sace satthā anujānāti, dinnamevā”ti. So “satthu cittaṃ	2114	
PA_atk-s05_10a:2114_5	jānissāmī”ti vihāraṃ gato. Tena ca samayena bhagavā gandhakuṭiṃ paviṭṭho hoti. So	2114	
PA_atk-s05_10a:2114_6	bhikkhū upasaṅkamitvā “ahaṃ, bhante, bhagavantaṃ dassanāya āgato, dassetha ma”nti.	2114	
PA_atk-s05_10a:2114_7	Bhikkhū “sumano nāma thero satthu upaṭṭhāko, tassa santikaṃ gacchāhī”ti āhaṃsu. So	2114	
PA_atk-s05_10a:2114_8	therassa santikaṃ gantvā “satthāraṃ, bhante, dassethā”ti āha. Atha thero tassa passantasseva	2114	
PA_atk-s05_10a:2114_9	pathaviyaṃ nimujjitvā bhagavantaṃ upasaṅkamitvā “rājaputto, bhante, tumhākaṃ dassanāya	2114	
PA_atk-s05_10a:2114_10	āgato”ti āha. “Tena hi bhikkhu bahi āsanaṃ paññapehī”ti. Thero punapi buddhāsanaṃ	21141	
PA_atk-s05_10a:2114_11	gahetvā antogandhakuṭiyaṃ nimujjitvā tassa passantassa bahipariveṇe pātubhavitvā	21141	
PA_atk-s05_10a:2114_12	gandhakuṭipariveṇe āsanaṃ paññāpesi. Kumāro taṃ disvā “mahanto vatāyaṃ bhikkhū”ti cittaṃ uppādesi.	21141	
PA_atk-s05_10a:2115_0	Bhagavāpi gandhakuṭito nikkhamitvā paññattāsane nisīdi. Rājaputto satthāraṃ vanditvā	2115	
PA_atk-s05_10a:2115_1	paṭisanthāraṃ katvā “ayaṃ, bhante, thero tumhākaṃ sāsane vallabho maññe”ti? “Āma,	2115	
PA_atk-s05_10a:2115_2	kumāra, vallabho”ti. “Kiṃ katvā, bhante, esa vallabho”ti? “Dānādīni puññāni katvā”ti.	2115	
PA_atk-s05_10a:2115_3	“Bhagavā, ahampi ayaṃ thero viya anāgate buddhasāsane vallabho hotukāmo”ti so buddhappamukhassa	2115	
PA_atk-s05_10a:2115_4	saṅghassa sattāhaṃ khandhāvāre bhattaṃ datvā sattame divase, “bhante, mayā pitu santikā	2115	
PA_atk-s05_10a:2115_5	tumhākaṃ temāsaṃ paṭijagganavaro laddho, temāsaṃ me vassāvāsaṃ adhivāsethā”ti vatvā	2115	
PA_atk-s05_10a:2115_6	satthu adhivāsanaṃ viditvā saparivāraṃ bhagavantaṃ gahetvā yojane yojane satthu bhikkhusaṅghassa	2115	
PA_atk-s05_10a:2115_7	ca vasanānucchavike vihāre kāretvā tattha tattha vasāpento attano vasanaṭṭhānasamīpe	2115	
PA_atk-s05_10a:2115_8	satasahassena kīte sobhananāmake uyyāne satasahassena kāritaṃ vihāraṃ pavesāpetvā –	2115	
PA_atk-s05_10a:2116	“Satasahassena me kītaṃ, satasahassena kāritaṃ;	211	
PA_atk-s05_10a:2117	Sobhanaṃ nāma uyyānaṃ, paṭiggaṇha mahāmunī”ti. –	211	
PA_atk-s05_10a:2118_0	Udakaṃ pātesi. So vassūpanāyikadivase satthu mahādānaṃ pavattetvā “iminā nīhārena	2118	
PA_atk-s05_10a:2118_1	dānaṃ dadeyyāthā”ti puttadāre amacce ca dāne kiccakaraṇe ca niyojetvā sayaṃ sumanattherassa	2118	
PA_atk-s05_10a:2118_2	vasanaṭṭhānasamīpeyeva vasanto evaṃ attano vasanaṭṭhāne satthāraṃ temāsaṃ upaṭṭhahi.	2118	
PA_atk-s05_10a:2118_3	Upakaṭṭhāya pana pavāraṇāya gāmaṃ pavisitvā sattāhaṃ mahādānaṃ pavattetvā sattame	2118	
PA_atk-s05_10a:2118_4	divase satthu bhikkhusaṅghassa ca pādamūle ticīvare ṭhapetvā vanditvā “bhante, yadetaṃ	2118	
PA_atk-s05_10a:2118_5	mayā khandhāvārato paṭṭhāya puññaṃ kataṃ, na taṃ sakkasampattiādīnaṃ atthāya kataṃ,	2118	
PA_atk-s05_10a:2118_6	atha kho ahampi sumanatthero viya anāgate ekassa buddhassa upaṭṭhāko vallabho bhaveyya”nti	2118	
PA_atk-s05_10a:2118_7	patthanaṃ akāsi. Satthā tassa anantarāyataṃ disvā byākaritvā pakkāmi.	2118	
PA_atk-s05_10a:2119_0	So tasmiṃ buddhuppāde vassasatasahassaṃ puññāni katvā tato parampi tattha tattha	2119	
PA_atk-s05_10a:2119_1	bhave uḷārāni puññakammāni upacinitvā devamanussesu saṃsaranto kassapabhagavato kāle	2119	
PA_atk-s05_10a:2119_2	kulagehe nibbatto viññutaṃ patvā ekassa therassa piṇḍāya carato pattaggahaṇatthaṃ	2119	
PA_atk-s05_10a:2119_3	uttarasāṭakaṃ katvā pūjaṃ akāsi. Puna sagge nibbattitvā tato cuto bārāṇasirājā hutvā	2119	
PA_atk-s05_10a:2119_4	aṭṭha paccekabuddhe disvā te bhojetvā attano maṅgaluyyāne aṭṭha paṇṇasālāyo kāretvā	2119	
PA_atk-s05_10a:2119_5	tesaṃ nisīdanatthāya aṭṭha sabbaratanamayapīṭhe ceva maṇiādhārake ca paṭiyādetvā	2119	
PA_atk-s05_10a:2119_6	dasavassasahassāni upaṭṭhānaṃ akāsi, etāni pākaṭāni.	2119	
PA_atk-s05_10a:2120_0	Kappasatasahassaṃ pana tattha tattha bhave puññāni upacinanto amhākaṃ bodhisattena	2120	
PA_atk-s05_10a:2120_1	saddhiṃ tusitapure nibbattitvā tato cuto amitodanasakkassa gehe nibbattitvā sabbe	2120	
PA_atk-s05_10a:2120_2	ñātake ānandite karonto jātoti ānandotveva nāmaṃ labhi. So anukkamena vayappatto	2120	
PA_atk-s05_10a:2120_3	katābhinikkhamane sammāsambodhiṃ patvā pavattitavaradhammacakke paṭhamaṃ kapilavatthuṃ	2120	
PA_atk-s05_10a:2120_4	gantvā tato nikkhamante bhagavati tassa parivāratthaṃ pabbajituṃ nikkhamantehi bhaddiyādīhi	2120	
PA_atk-s05_10a:2120_5	saddhiṃ nikkhamitvā bhagavato santike pabbajitvā āyasmato puṇṇassa mantāṇiputtassa	2120	
PA_atk-s05_10a:2120_6	santike dhammakathaṃ sutvā sotāpattiphale patiṭṭhahi.	2120	
PA_atk-s05_10a:2121_0	Tena ca samayena bhagavato paṭhamabodhiyaṃ vīsativassāni anibaddhā upaṭṭhākā ahesuṃ.	2121	
PA_atk-s05_10a:2121_1	Ekadā nāgasamālo pattacīvaraṃ gahetvā vicarati, ekadā nāgito, ekadā upavāno, ekadā	2121	
PA_atk-s05_10a:2121_2	sunakkhatto, ekadā cundo samaṇuddeso, ekadā sāgato, ekadā meghiyo, te yebhuyyena	2121	
PA_atk-s05_10a:2121_3	satthu cittaṃ nārādhayiṃsu. Athekadivasaṃ bhagavā gandhakuṭipariveṇe paññattavarabuddhāsane	2121	
PA_atk-s05_10a:2121_4	bhikkhusaṅghaparivuto nisinno bhikkhū āmantesi – “ahaṃ, bhikkhave, idāni mahallako	2121	
PA_atk-s05_10a:2121_5	ekacce bhikkhū ‘iminā maggena gacchāmī’ti vutte aññena maggena gacchanti, ekacce	2121	
PA_atk-s05_10a:2121_6	mayhaṃ pattacīvaraṃ bhūmiyaṃ nikkhipanti, mayhaṃ nibaddhupaṭṭhākaṃ ekaṃ bhikkhuṃ	2121	
PA_atk-s05_10a:2121_7	vijānathā”ti. Taṃ sutvā bhikkhūnaṃ dhammasaṃvego udapādi. Athāyasmā sāriputto uṭṭhāya	2121	
PA_atk-s05_10a:2121_8	bhagavantaṃ vanditvā “ahaṃ, bhante, tumhe upaṭṭhahissāmī”ti āha. Taṃ bhagavā paṭikkhipi.	2121	
PA_atk-s05_10a:2121_9	Etenupāyena mahāmoggallānaṃ ādiṃ katvā sabbe mahāsāvakā “ahaṃ upaṭṭhahissāmi, ahaṃ	2121	
PA_atk-s05_10a:2121_10	upaṭṭhahissāmī”ti uṭṭhahiṃsu ṭhapetvā āyasmantaṃ ānandaṃ. Tepi bhagavā paṭikkhipi.	21211	
PA_atk-s05_10a:2122_0	Ānando pana tuṇhīyeva nisīdi. Atha naṃ bhikkhū āhaṃsu – “āvuso, tvampi satthu upaṭṭhākaṭṭhānaṃ	2122	
PA_atk-s05_10a:2122_1	yācāhī”ti. “Yācitvā laddhupaṭṭhānaṃ nāma kīdisaṃ hoti? Sace ruccati, satthā sayameva	2122	
PA_atk-s05_10a:2122_2	vakkhatī”ti. Atha bhagavā – “na, bhikkhave, ānando aññehi ussāhetabbo, sayameva jānitvā	2122	
PA_atk-s05_10a:2122_3	maṃ upaṭṭhahissatī”ti āha. Tato bhikkhū “uṭṭhehi, āvuso ānanda, satthāraṃ upaṭṭhākaṭṭhānaṃ	2122	
PA_atk-s05_10a:2122_4	yācāhī”ti āhaṃsu. Thero uṭṭhahitvā “sace me, bhante, bhagavā attanā laddhaṃ paṇītaṃ	2122	
PA_atk-s05_10a:2122_5	cīvaraṃ na dassati, paṇītaṃ piṇḍapātaṃ na dassati, ekagandhakuṭiyaṃ vasituṃ na dassati,	2122	
PA_atk-s05_10a:2122_6	nimantanaṃ gahetvā na gamissati, evāhaṃ bhagavantaṃ upaṭṭhahissāmī”ti āha. “Ettake	2122	
PA_atk-s05_10a:2122_7	guṇe labhato satthu upaṭṭhānaṃ ko bhāro”ti upavādamocanatthaṃ ime cattāro paṭikkhepā,	2122	
PA_atk-s05_10a:2122_8	“sace, bhante, bhagavā mayā gahitaṃ nimantanaṃ gamissati, sacāhaṃ desantarato āgatāgate	2122	
PA_atk-s05_10a:2122_9	tāvadeva dassetuṃ labhāmi, yadā me kaṅkhā uppajjati, tāvadeva bhagavantaṃ upasaṅkamitvā	2122	
PA_atk-s05_10a:2122_10	pucchituṃ labhāmi, sace bhagavā parammukhā desitaṃ dhammaṃ puna mayhaṃ byākarissasi,	21221	
PA_atk-s05_10a:2122_11	evāhaṃ bhagavantaṃ upaṭṭhahissāmi”. “Ettakampi satthu santike anuggahaṃ na labhatī”ti	21221	
PA_atk-s05_10a:2122_12	upavādamocanatthañceva dhammabhaṇḍāgārikabhāvaparipūraṇatthañca imā catasso yācanāti	21221	
PA_atk-s05_10a:2122_13	ime aṭṭha vare gahetvā nibaddhupaṭṭhāko ahosi. Tasseva ṭhānantarassa atthāya kappasatasahassaṃ	21221	
PA_atk-s05_10a:2122_14	pūritānaṃ pāramīnaṃ phalaṃ pāpuṇi.	21221	
PA_atk-s05_10a:2123_0	So upaṭṭhākaṭṭhānaṃ laddhadivasato paṭṭhāya dasabalaṃ duvidhena udakena tividhena	2123	
PA_atk-s05_10a:2123_1	dantakaṭṭhena hatthapādaparikammena piṭṭhiparikammena gandhakuṭipariveṇasammajjanenāti	2123	
PA_atk-s05_10a:2123_2	evamādīhi kiccehi upaṭṭhahanto – “imāya nāma velāya satthu idaṃ nāma laddhuṃ vaṭṭati,	2123	
PA_atk-s05_10a:2123_3	idaṃ nāma kātuṃ vaṭṭatī”ti divasabhāgaṃ santikāvacaro hutvā rattibhāge mahantaṃ daṇḍadīpikaṃ	2123	
PA_atk-s05_10a:2123_4	gahetvā gandhakuṭipariveṇaṃ navavāre anupariyāyati satthari pakkosante paṭivacanadānāya,	2123	
PA_atk-s05_10a:2123_5	thinamiddhavinodanatthaṃ. Atha naṃ satthā jetavane ariyagaṇamajjhe nisinno anekapariyāyena	2123	
PA_atk-s05_10a:2123_6	pasaṃsitvā bahussutānaṃ satimantānaṃ gatimantānaṃ dhitimantānaṃ upaṭṭhākānañca bhikkhūnaṃ aggaṭṭhāne ṭhapesi.	2123	
PA_atk-s05_10a:2124_0	Evaṃ satthārā pañcasu ṭhānesu etadagge ṭhapito catūhi acchariyabbhūtadhammehi samannāgato	2124	
PA_atk-s05_10a:2124_1	satthu dhammakosārakkho ayaṃ mahāthero sekhova samāno satthari parinibbute heṭṭhā	2124	
PA_atk-s05_10a:2124_2	vuttanayena bhikkhūhi samuttejito devatāya ca saṃvejito “sveyeva ca dāni dhammasaṅgīti	2124	
PA_atk-s05_10a:2124_3	kātabbā, na kho pana metaṃ patirūpaṃ, yvāyaṃ sekho sakaraṇīyo asekhehi therehi saddhiṃ	2124	
PA_atk-s05_10a:2124_4	dhammaṃ gāyituṃ sannipātaṃ gantu”nti sañjātussāho vipassanaṃ paṭṭhapetvā bahudeva	2124	
PA_atk-s05_10a:2124_5	rattiṃ vipassanāya kammaṃ karonto caṅkame vīriyasamataṃ alabhitvā tato vihāraṃ pavisitvā	2124	
PA_atk-s05_10a:2124_6	sayane nisīditvā sayitukāmo kāyaṃ āvaṭṭesi. Apattañca sīsaṃ bimbohanaṃ, pādā ca bhūmito	2124	
PA_atk-s05_10a:2124_7	muttamattā, ekasmiṃ antare anupādāya āsavehi cittaṃ vimucci, chaḷabhiñño ahosi.	2124	
PA_atk-s05_10a:2125_0	644. Evaṃ chaḷabhiññādiguṇapaṭimaṇḍito upaṭṭhākādiguṇehi etadaggaṭṭhānaṃ patto attano	2125	
PA_atk-s05_10a:2125_1	pubbakammaṃ saritvā somanassavasena pubbacaritāpadānaṃ dassento ārāmadvārā nikkhammātiādimāha.	2125	
PA_atk-s05_10a:2125_2	Tattha ārāmadvārāti sabbasattānaṃ dhammadesanatthāya vihāradvārato nikkhamitvā bahidvārasamīpe	2125	
PA_atk-s05_10a:2125_3	katamaṇḍapamajjhe supaññattavarabuddhāsane nisinno padumuttaro nāma mahāmuni sammāsambuddho.	2125	
PA_atk-s05_10a:2125_4	Vassanto amataṃ vuṭṭhinti dhammadesanāmahāamatadhārāhi dhammavassaṃ vassanto. Nibbāpesi	2125	
PA_atk-s05_10a:2125_5	mahājananti mahājanassa cittasantānagatakilesaggiṃ nibbāpesi vūpasamesi, mahājanaṃ	2125	
PA_atk-s05_10a:2125_6	nibbānāmatapānena santiṃ sītibhāvaṃ pāpesīti attho.	2125	
PA_atk-s05_10a:2126_0	645. Satasahassaṃ te dhīrāti parivārasampattiṃ dassento āha. Chahi abhiññāhi iddhividhādiñāṇakoṭṭhāsehi	2126	
PA_atk-s05_10a:2126_1	samannāgatā anekasatasahassacakkavāḷesu khaṇena gantuṃ samatthāhi iddhīhi samannāgatattā	2126	
PA_atk-s05_10a:2126_2	mahiddhikāte dhīrā satasahassakhīṇāsavā chāyāva anapāyinīti katthaci anapagatā chāyā	2126	
PA_atk-s05_10a:2126_3	iva taṃ sambuddhaṃ padumuttaraṃ bhagavantaṃ parivārenti parivāretvā dhammaṃ suṇantīti attho.	2126	
PA_atk-s05_10a:2127_0	646. Hatthikkhandhagato āsinti tadā bhagavato dhammadesanāsamaye ahaṃ hatthipiṭṭhe	2127	
PA_atk-s05_10a:2127_1	nisinno āsiṃ ahosinti attho. Setacchattaṃ varuttamanti patthetabbaṃ uttamaṃ setacchattaṃ	2127	
PA_atk-s05_10a:2127_2	mama matthake dhārayanto hatthipiṭṭhe nisinnoti sambandho. Sucārurūpaṃ disvānāti	2127	
PA_atk-s05_10a:2127_3	sundaraṃ cāruṃ manohararūpavantaṃ dhammaṃ desiyamānaṃ sambuddhaṃ disvā me mayhaṃ	2127	
PA_atk-s05_10a:2127_4	vitti santuṭṭhi somanassaṃ udapajjatha uppajjatīti attho.	2127	
PA_atk-s05_10a:2128_0	647. Oruyha hatthikkhandhamhāti taṃ bhagavantaṃ nisinnaṃ disvā hatthipiṭṭhito oruyha	2128	
PA_atk-s05_10a:2128_1	orohitvā narāsabhaṃ naravasabhaṃ upagacchiṃ samīpaṃ gatoti attho. Ratanamayachattaṃ	2128	
PA_atk-s05_10a:2128_2	meti ratanabhūsitaṃ me mayhaṃ chattaṃ buddhaseṭṭhassa matthake dhārayinti sambandho.	2128	
PA_atk-s05_10a:2129_0	648. Mama saṅkappamaññāyāti mayhaṃ pasādena uppannaṃ saṅkappaṃ ñatvā isīnaṃ antare	2129	
PA_atk-s05_10a:2129_1	mahantabhūto so padumuttaro bhagavā. Taṃ kathaṃ ṭhapayitvānāti taṃ attanā desiyamānaṃ	2129	
PA_atk-s05_10a:2129_2	dhammakathaṃ ṭhapetvā mama byākaraṇatthāya imā gāthā abhāsatha kathesīti attho.	2129	
PA_atk-s05_10a:2130_0	649. Kathanti ce? Yo sotiādimāha. Soṇṇālaṅkārabhūsitaṃ chattaṃ yo so rājakumāro me	2130	
PA_atk-s05_10a:2130_1	matthake dhāresīti sambandho. Tamahaṃ kittayissāmīti taṃ rājakumāraṃ ahaṃ kittayissāmi	2130	
PA_atk-s05_10a:2130_2	pākaṭaṃ karissāmi. Suṇotha mama bhāsatoti bhāsantassa mama vacanaṃ suṇotha ohitasotā	2130	
PA_atk-s05_10a:2130_3	manasi karothāti attho.	2130	
PA_atk-s05_10a:2131_0	650. Ito gantvā ayaṃ posoti ayaṃ rājakumāro ito manussalokato cuto tusitaṃ gantvā	2131	
PA_atk-s05_10a:2131_1	āvasissati tattha viharissati. Tattha accharāhi purakkhato parivārito tusitabhavanasampattiṃ	2131	
PA_atk-s05_10a:2131_2	anubhossatīti sambandho.	2131	
PA_atk-s05_10a:2132_0	651. Catuttiṃsakkhattunti tusitabhavanato cavitvā tāvatiṃsabhavane uppanno catuttiṃsavāre	2132	
PA_atk-s05_10a:2132_1	devindo devarajjaṃ karissatīti sambandho. Balādhipo aṭṭhasatanti tāvatiṃsabhavanato	2132	
PA_atk-s05_10a:2132_2	cuto manussaloke uppanno balādhipo caturaṅginiyā senāya adhipo padhāno aṭṭhasatajātīsu	2132	
PA_atk-s05_10a:2132_3	padesarājā hutvā vasudhaṃ anekaratanavaraṃ pathaviṃ āvasissati puthabyaṃ viharissatīti attho.	2132	
PA_atk-s05_10a:2133	652. Aṭṭhapaññāsakkhattunti aṭṭhapaññāsajātīsu cakkavattī rājā bhavissatīti attho. Mahiyā sakalajambudīpapathaviyā vipulaṃ asaṅkhyeyyaṃ padesarajjaṃ kārayissati.	213	
PA_atk-s05_10a:2134	654. Sakyānaṃ kulaketussāti sakyarājūnaṃ kulassa dhajabhūtassa buddhassa ñātako bhavissatīti attho.	213	
PA_atk-s05_10a:2135_0	655. Ātāpīti vīriyavā. Nipakoti nepakkasaṅkhātāya paññāya samannāgato. Bāhusaccesu	2135	
PA_atk-s05_10a:2135_1	bahussutabhāvesu piṭakattayadhāraṇesu kovido cheko. Nivātavutti anavaññattiko athaddho	2135	
PA_atk-s05_10a:2135_2	kāyapāgabbiyādithaddhabhāvavirahito sabbapāṭhī sakalapiṭakattayadhārī bhavissatīti sambandho.	2135	
PA_atk-s05_10a:2136_0	656. Padhānapahitatto soti so ānandatthero vīriyakaraṇāya pesitacitto. Upasanto nirūpadhīti	2136	
PA_atk-s05_10a:2136_1	rāgūpadhidosūpadhimohūpadhīhi virahito, sotāpattimaggena pahātabbakilesānaṃ pahīnattā	2136	
PA_atk-s05_10a:2136_2	upasanto santakāyacitto.	2136	
PA_atk-s05_10a:2137_0	657. Santi āraññakāti araññe bhavā mahāvane jātā. Saṭṭhihāyanāti saṭṭhivassakāle	2137	
PA_atk-s05_10a:2137_1	hāyanabalā. Tidhā pabhinnāti akkhikaṇṇakosasaṅkhātehi tīhi ṭhānehi bhinnamadā. Mātaṅgāti	2137	
PA_atk-s05_10a:2137_2	mātaṅgahatthikule jātā. Īsādantāti rathīsāsadisadantā. Urūḷhavā rājavāhanā. Kuñjarasaṅkhātā	2137	
PA_atk-s05_10a:2137_3	nāgā hatthirājāno santi saṃvijjanti yathā, tathā satasahassasaṅkhyā khīṇāsavasaṅkhātā	2137	
PA_atk-s05_10a:2137_4	paṇḍitā mahiddhikā arahantanāgā santi, sabbe te arahantanāgā buddhanāgarājassa. Na	2137	
PA_atk-s05_10a:2137_5	honti paṇidhimhi teti te paṇidhimhi tādisā na honti, kiṃ sabbe te bhayabhītā sakabhāvena	2137	
PA_atk-s05_10a:2137_6	saṇṭhātuṃ asamatthāti attho. Sesaṃ vuttanayattā uttānatthamevāti.	2137	
PA_atk-s05_10a:2138	Ānandattheraapadānavaṇṇanā samattā.	213	
PA_atk-s05_10a:2139	Ettāvatā paṭhamā buddhavaggavaṇṇanā samattā.	213	
PA_atk-s05_10a:2140	Paṭhamo bhāgo niṭṭhito.	214	
PA_atk-s05_10a:2141	Namo tassa bhagavato arahato sammāsambuddhassa	214	
PA_atk-s05_10a:2142	Khuddakanikāye	214	
PA_atk-s05_10a:2143	Apadāna-aṭṭhakathā	214	
PA_atk-s05_10a:2144	(Dutiyo bhāgo)	214	
PA_atk-s05_10a:2145	Therāpadānaṃ	214	
PA_atk-s05_10a:2146	2. Sīhāsaniyavaggo	214	
PA_atk-s05_10a:2147	1. Sīhāsanadāyakattheraapadānavaṇṇanā	214	
PA_atk-s05_10a:2148_0	Nibbute lokanāthamhītiādikaṃ āyasmato sīhāsanadāyakattherassa apadānaṃ. Ayampi purimabuddhesu	2148	
PA_atk-s05_10a:2148_1	katādhikāro tattha tattha bhave puññāni upacinanto siddhatthassa bhagavato kāle vibhavasampanne	2148	
PA_atk-s05_10a:2148_2	saddhāsampanne ekasmiṃ kule nibbatto, dharamāne bhagavati devaloke vasitvā nibbute	2148	
PA_atk-s05_10a:2148_3	bhagavati uppannattā viññutaṃ patto bhagavato sārīrikacetiyaṃ disvā “aho me alābhā,	2148	
PA_atk-s05_10a:2148_4	bhagavato dharamāne kāle asampatto”ti cintetvā cetiye cittaṃ pasādetvā somanassajāto	2148	
PA_atk-s05_10a:2148_5	sabbaratanamayaṃ devatānimmitasadisaṃ dhammāsane sīhāsanaṃ kāretvā jīvamānakabuddhassa	2148	
PA_atk-s05_10a:2148_6	viya pūjesi. Tassupari gehampi dibbavimānamiva kāresi, pādaṭṭhapanapādapīṭhampi kāresi.	2148	
PA_atk-s05_10a:2148_7	Evaṃ yāvajīvaṃ dīpadhūpapupphagandhādīhi anekavidhaṃ pūjaṃ katvā tato cuto devaloke	2148	
PA_atk-s05_10a:2148_8	nibbatto cha kāmasagge aparāparaṃ dibbasampattiṃ anubhavitvā manussesu cakkavattisampattiṃ	2148	
PA_atk-s05_10a:2148_9	anekakkhattuṃ anubhavitvā saṅkhyātikkantaṃ padesarajjasampattiñca anubhavitvā kassapassa	2148	
PA_atk-s05_10a:2148_10	bhagavato sāsane pabbajitvā samaṇadhammaṃ katvā etthantare devamanussesu saṃsaranto	21481	
PA_atk-s05_10a:2148_11	imasmiṃ buddhuppāde ekasmiṃ vibhavasampanne kule nibbattitvā viññutaṃ patto satthu	21481	
PA_atk-s05_10a:2148_12	dhammadesanaṃ sutvā paṭiladdhasaddho pabbajitvā laddhūpasampado kammaṭṭhānaṃ gahetvā	21481	
PA_atk-s05_10a:2148_13	ghaṭento vāyamanto nacirasseva arahattaṃ pāpuṇi.	21481	
PA_atk-s05_10a:2149_0	1. Evaṃ pattaarahattaphalo attano pubbakammaṃ saritvā somanassaṃ uppādetvā pubbacaritāpadānaṃ	2149	
PA_atk-s05_10a:2149_1	pakāsento nibbute lokanāthamhītiādimāha. Tattha lokassa nātho padhānoti lokanātho,	2149	
PA_atk-s05_10a:2149_2	lokattayasāmīti attho. Lokanāthe siddhatthamhi nibbuteti sambandho. Vitthārite pāvacaneti	2149	
PA_atk-s05_10a:2149_3	pāvacane piṭakattaye vitthārite patthaṭe pākaṭeti attho. Bāhujaññamhi sāsaneti sikkhattayasaṅgahite	2149	
PA_atk-s05_10a:2149_4	buddhasāsane anekasatasahassakoṭikhīṇāsavasaṅkhātehi bahujanehi ñāte adhigateti attho.	2149	
PA_atk-s05_10a:2150_0	2-3. Pasannacitto sumanoti tadā ahaṃ buddhassa dharamānakāle asampatto nibbute tasmiṃ	2150	
PA_atk-s05_10a:2150_1	devalokā cavitvā manussalokaṃ upapanno tassa bhagavato sārīrikadhātucetiyaṃ disvā	2150	
PA_atk-s05_10a:2150_2	pasannacitto saddhāsampayuttamano sundaramano “aho mamāgamanaṃ svāgamana”nti sañjātapasādabahumāno	2150	
PA_atk-s05_10a:2150_3	“mayā nibbānādhigamāya ekaṃ puññaṃ kātuṃ vaṭṭatī”ti cintetvā bhagavato cetiyasamīpe	2150	
PA_atk-s05_10a:2150_4	bhagavantaṃ uddissa hiraññasuvaṇṇaratanādīhi alaṅkaritvāva sīhāsanaṃ akāsi. Tatra	2150	
PA_atk-s05_10a:2150_5	nisinnassa pādaṭṭhapanatthāya pādapīṭhañca kāresi. Sīhāsanassa atemanatthāya tassupari	2150	
PA_atk-s05_10a:2150_6	gharañca kāresi. Tena vuttaṃ – “sīhāsanamakāsahaṃ…pe… gharaṃ tattha akāsaha”nti.	2150	
PA_atk-s05_10a:2150_7	Tena cittappasādenāti dharamānassa viya bhagavato sīhāsanaṃ mayā kataṃ, tena cittappasādena.	2150	
PA_atk-s05_10a:2150_8	Tusitaṃ upapajjahanti tusitabhavane upapajjinti attho.	2150	
PA_atk-s05_10a:2151_0	4. Āyāmena catubbīsāti tatrupapannassa devabhūtassa sato mayhaṃ sukataṃ puññena nibbattitaṃ	2151	
PA_atk-s05_10a:2151_1	pātubhūtaṃ āyāmena uccato catubbīsayojanaṃ vitthārena tiriyato catuddasayojanaṃ tāvadeva	2151	
PA_atk-s05_10a:2151_2	nibbattikkhaṇeyeva āsi ahosīti attho. Sesaṃ suviññeyyameva.	2151	
PA_atk-s05_10a:2152	9. Catunnavute ito kappeti ito kappato catunavute kappe yaṃ kammaṃ akariṃ akāsiṃ, tadā tato paṭṭhāya puññabalena kañci duggatiṃ nābhijānāmi, na anubhūtapubbā kāci duggatīti attho.	215	
PA_atk-s05_10a:2153_0	10. Tesattatimhito kappeti ito kappato tesattatikappe. Indanāmā tayo janāti indanāmakā	2153	
PA_atk-s05_10a:2153_1	tayo cakkavattirājāno ekasmiṃ kappe tīsu jātīsu indo nāma cakkavattī rājā ahosinti	2153	
PA_atk-s05_10a:2153_2	attho. Dvesattatimhito kappeti ito dvesattatikappe. Sumananāmakā tayo janā tikkhattuṃ	2153	
PA_atk-s05_10a:2153_3	cakkavattirājāno ahesuṃ.	2153	
PA_atk-s05_10a:2154_0	11. Samasattatito kappeti ito kappato anūnādhike sattatime kappe varuṇanāmakā varuṇo	2154	
PA_atk-s05_10a:2154_1	cakkavattīti evaṃnāmakā tayo cakkavattirājāno cakkaratanasampannā catudīpamhi issarā	2154	
PA_atk-s05_10a:2154_2	ahesunti attho. Sesaṃ suviññeyyamevāti.	2154	
PA_atk-s05_10a:2155	Sīhāsanadāyakattheraapadānavaṇṇanā samattā.	215	
PA_atk-s05_10a:2156	2. Ekatthambhikattheraapadānavaṇṇanā	215	
PA_atk-s05_10a:2157_0	Siddhatthassa bhagavatotiādikaṃ āyasmato ekatthambhadāyakatherassa apadānaṃ. Ayampi	2157	
PA_atk-s05_10a:2157_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	2157	
PA_atk-s05_10a:2157_2	siddhatthassa bhagavato kāle vanakammiko hutvā ekasmiṃ vibhavasampanne kule nibbatto.	2157	
PA_atk-s05_10a:2157_3	Tasmiṃ samaye sabbe saddhā pasannā upāsakā ekacchandā “bhagavato upaṭṭhānasālaṃ karomā”ti	2157	
PA_atk-s05_10a:2157_4	dabbasambhāratthāya vanaṃ pavisitvā taṃ upāsakaṃ disvā “amhākaṃ ekaṃ thambhaṃ dethā”ti	2157	
PA_atk-s05_10a:2157_5	yāciṃsu. So taṃ pavattiṃ sutvā “tumhe mā cintayitthā”ti te sabbe uyyojetvā ekaṃ sāramayaṃ	2157	
PA_atk-s05_10a:2157_6	thambhaṃ gahetvā satthu dassetvā tesaṃyeva adāsi. So teneva somanassajāto tadeva	2157	
PA_atk-s05_10a:2157_7	mūlaṃ katvā aññāni dānādīni puññāni katvā tato cuto devaloke nibbatto aparāparaṃ	2157	
PA_atk-s05_10a:2157_8	chasu kāmāvacaresu dibbasampattiyo anubhavitvā manussesu ca aggacakkavattisampattiṃ	2157	
PA_atk-s05_10a:2157_9	anekavāraṃ anubhavitvā asaṅkhyeyyaṃ padesarajjasampattiñca anubhavitvā imasmiṃ buddhuppāde	2157	
PA_atk-s05_10a:2157_10	saddhāsampanne ekasmiṃ kule nibbatto mātāpitūhi saddhiṃ bhagavato santike dhammaṃ	21571	
PA_atk-s05_10a:2157_11	sutvā paṭiladdhasaddho pabbajitvā laddhūpasampado kammaṭṭhānaṃ gahetvā manasikaronto	21571	
PA_atk-s05_10a:2157_12	nacirasseva arahā ahosi.	21571	
PA_atk-s05_10a:2158_0	13. So evaṃ pattaarahatto attano pubbakammaṃ saritvā somanassajāto pubbacaritāpadānaṃ	2158	
PA_atk-s05_10a:2158_1	pakāsento siddhatthassātiādimāha. Tattha siddhatthassa bhagavato bhagyasampannassa	2158	
PA_atk-s05_10a:2158_2	sammāsambuddhassa. Mahāpūgagaṇoti mahāupāsakasamūho ahu ahosīti attho. Saraṇaṃ gatā	2158	
PA_atk-s05_10a:2158_3	ca te buddhanti “buddhaṃ saraṇa”nti gatā bhajiṃsu jāniṃsu vā te upāsakā. Tathāgataṃ	2158	
PA_atk-s05_10a:2158_4	saddahanti buddhaguṇaṃ attano cittasantāne ṭhapentīti attho.	2158	
PA_atk-s05_10a:2159_0	14. Sabbe saṅgamma mantetvāti sabbe samāgamma sannipatitvā mantetvā aññamaññaṃ saññāpetvā	2159	
PA_atk-s05_10a:2159_1	ekacchandā hutvā māḷaṃ upaṭṭhānasālaṃ satthuno atthāya kubbanti karontīti attho.	2159	
PA_atk-s05_10a:2159_2	Dabbasambhāresu ekatthambhaṃ alabhantā brahāvane mahāvane vicinantīti sambandho.	2159	
PA_atk-s05_10a:2160_0	15. Tehaṃ araññe disvānāti ahaṃ te upāsake araññe disvāna gaṇaṃ samūhaṃ upagamma	2160	
PA_atk-s05_10a:2160_1	samīpaṃ gantvā añjaliṃ paggahetvāna dasaṅgulisamodhānaṃ añjaliṃ sirasi katvā ahaṃ	2160	
PA_atk-s05_10a:2160_2	gaṇaṃ upāsakasamūhaṃ “tumhe imaṃ vanaṃ kimatthaṃ āgatatthā”ti tadā tasmiṃ kāle paripucchinti sambandho.	2160	
PA_atk-s05_10a:2161	16. Te sīlavanto upāsakā me mayā puṭṭhā “māḷaṃ mayaṃ kattukāmā hutvā ekatthambho amhehi na labbhatī”ti viyākaṃsu visesena kathayiṃsūti sambandho.	216	
PA_atk-s05_10a:2162	17. Mamaṃ mayhaṃ ekatthambhaṃ detha, ahaṃ taṃ dassāmi satthuno santikaṃ ahaṃ thambhaṃ āharissāmi, te bhavanto thambhaharaṇe appossukkā ussāharahitā bhavantūti sambandho.	216	
PA_atk-s05_10a:2163_0	24. Yaṃ yaṃ yonupapajjāmīti yaṃ yaṃ yoniṃ devattaṃ atha mānusaṃ upagacchāmīti attho.	2163	
PA_atk-s05_10a:2163_1	Bhummatthe vā upayogavacanaṃ, yasmiṃ yasmiṃ devaloke vā manussaloke vāti attho. Sesaṃ uttānatthamevāti.	2163	
PA_atk-s05_10a:2164	Ekatthambhikattheraapadānavaṇṇanā samattā.	216	
PA_atk-s05_10a:2165	3. Nandattheraapadānavaṇṇanā	216	
PA_atk-s05_10a:2166_0	Padumuttarassa bhagavatotiādikaṃ āyasmato nandattherassa apadānaṃ. Ayampi purimabuddhesu	2166	
PA_atk-s05_10a:2166_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2166	
PA_atk-s05_10a:2166_2	bhagavato kāle haṃsavatīnagare ekasmiṃ kule nibbattitvā viññutaṃ patto bhagavato	2166	
PA_atk-s05_10a:2166_3	santike dhammaṃ suṇanto satthāraṃ ekaṃ bhikkhuṃ indriyesu guttadvārānaṃ aggaṭṭhāne	2166	
PA_atk-s05_10a:2166_4	ṭhapentaṃ disvā sayaṃ taṃ ṭhānantaraṃ patthento bhagavato bhikkhusaṅghassa ca pūjāsakkārabahulaṃ	2166	
PA_atk-s05_10a:2166_5	mahādānaṃ pavattetvā “ahaṃ, bhante, anāgate tumhādisassa buddhassa evarūpo sāvako	2166	
PA_atk-s05_10a:2166_6	bhaveyya”nti paṇidhānaṃ akāsi.	2166	
PA_atk-s05_10a:2167_0	So tato paṭṭhāya devamanussesu saṃsaranto atthadassissa bhagavato kāle dhammatāya	2167	
PA_atk-s05_10a:2167_1	nāma nadiyā mahanto kacchapo hutvā nibbatto ekadivasaṃ satthāraṃ nadiṃ tarituṃ tīre	2167	
PA_atk-s05_10a:2167_2	ṭhitaṃ disvā sayaṃ bhagavantaṃ tāretukāmo satthu pādamūle nipajji. Satthā tassa ajjhāsayaṃ	2167	
PA_atk-s05_10a:2167_3	ñatvā piṭṭhiṃ abhiruhi. So haṭṭhatuṭṭho vegena sotaṃ chindanto sīghataraṃ paratīraṃ	2167	
PA_atk-s05_10a:2167_4	pāpesi. Bhagavā tassa anumodanaṃ vadanto bhāviniṃ sampattiṃ kathetvā pakkāmi.	2167	
PA_atk-s05_10a:2168_0	So tena puññakammena sugatīsuyeva saṃsaranto imasmiṃ buddhuppāde kapilavatthusmiṃ	2168	
PA_atk-s05_10a:2168_1	suddhodanamahārājassa aggamahesiyā mahāpajāpatigotamiyā kucchimhi nibbatto, tassa	2168	
PA_atk-s05_10a:2168_2	nāmaggahaṇadivase ñātisaṅghaṃ nandayanto jātoti “nando”tveva nāmaṃ akaṃsu. Tassa	2168	
PA_atk-s05_10a:2168_3	vayappattakāle bhagavā pavattitavaradhammacakko lokānuggahaṃ karonto anukkamena kapilavatthuṃ	2168	
PA_atk-s05_10a:2168_4	gantvā ñātisamāgame pokkharavassaṃ aṭṭhuppattiṃ katvā vessantarajātakaṃ kathetvā	2168	
PA_atk-s05_10a:2168_5	dutiyadivase piṇḍāya paviṭṭho “uttiṭṭhe nappamajjeyyā”ti gāthāya pitaraṃ sotāpattiphale	2168	
PA_atk-s05_10a:2168_6	patiṭṭhāpetvā nivesanaṃ gantvā “dhammañcare sucarita”nti gāthāya mahāpajāpatiṃ sotāpattiphale	2168	
PA_atk-s05_10a:2168_7	rājānaṃ sakadāgāmiphale patiṭṭhāpetvā tatiyadivase nandakumārassa abhisekagehapavesanaāvāhamaṅgalesu	2168	
PA_atk-s05_10a:2168_8	vattamānesu piṇḍāya pāvisi. Satthā nandakumārassa hatthe pattaṃ datvā maṅgalaṃ vatvā	2168	
PA_atk-s05_10a:2168_9	tassa hatthato pattaṃ aggahetvāva vihāraṃ gato, taṃ pattahatthaṃ vihāraṃ āgataṃ anicchamānaṃyeva	2168	
PA_atk-s05_10a:2168_10	pabbājetvā tathāpabbājitattāyeva anabhiratiyā pīḷitaṃ ñatvā upāyena tassa taṃ anabhiratiṃ	21681	
PA_atk-s05_10a:2168_11	vinodesi. So yoniso paṭisaṅkhāya vipassanaṃ paṭṭhapetvā nacirasseva arahattaṃ pāpuṇi.	21681	
PA_atk-s05_10a:2168_12	Thero puna divase bhagavantaṃ upasaṅkamitvā evamāha – “yaṃ me, bhante, bhagavā pāṭibhogo	21681	
PA_atk-s05_10a:2168_13	pañcannaṃ accharāsatānaṃ paṭilābhāya kakuṭapādānaṃ, muñcāmahaṃ, bhante, bhagavantaṃ	21681	
PA_atk-s05_10a:2168_14	etasmā paṭissavā”ti. Bhagavāpi “yadeva te, nanda, anupādāya āsavehi cittaṃ vimuttaṃ,	21681	
PA_atk-s05_10a:2168_15	tadāhaṃ mutto etasmā paṭissavā”ti āha. Athassa bhagavā savisesaṃ indriyesu guttadvārataṃ	21681	
PA_atk-s05_10a:2168_16	ñatvā taṃ guṇaṃ vibhāvento “etadaggaṃ, bhikkhave, mama sāvakānaṃ bhikkhūnaṃ indriyesu	21681	
PA_atk-s05_10a:2168_17	guttadvārānaṃ yadidaṃ nando”ti indriyesu guttadvārabhāvena naṃ etadagge ṭhapesi.	21681	
PA_atk-s05_10a:2168_18	Thero hi “indriyāsaṃvaraṃ nissāya imaṃ vippakāraṃ patto, tamahaṃ suṭṭhu niggaṇhissāmī”ti	21681	
PA_atk-s05_10a:2168_19	ussāhajāto balavahirottappo tattha ca katādhikārattā indriyasaṃvare ukkaṃsapāramiṃ agamāsi.	21681	
PA_atk-s05_10a:2169_0	27. Evaṃ so etadaggaṭṭhānaṃ patvā attano pubbakammaṃ saritvā somanassappatto pubbacaritāpadānaṃ	2169	
PA_atk-s05_10a:2169_1	pakāsento padumuttarassa bhagavatotiādimāha. Vatthaṃ khomaṃ mayā dinnanti khomaraṭṭhe	2169	
PA_atk-s05_10a:2169_2	jātaṃ vatthaṃ bhagavati cittappasādena gāravabahumānena mayā paramasukhumaṃ khomavatthaṃ	2169	
PA_atk-s05_10a:2169_3	dinnanti attho. Sayambhussāti sayameva bhūtassa jātassa ariyāya jātiyā nibbattassa.	2169	
PA_atk-s05_10a:2169_4	Mahesinoti mahante sīlasamādhipaññāvimuttivimuttiñāṇadassanakkhandhe esi gavesīti	2169	
PA_atk-s05_10a:2169_5	mahesi, tassa mahesino sayambhussa cīvaratthāya khomavatthaṃ mayā dinnanti sambandho.	2169	
PA_atk-s05_10a:2170_0	28. Taṃ me buddho viyākāsīti ettha tanti sāmyatthe upayogavacanaṃ, tassa vatthadāyakassa	2170	
PA_atk-s05_10a:2170_1	me dānaphalaṃ visesena akāsi kathesi buddhoti attho. Jalajuttamanāmakoti padumuttaranāmako.	2170	
PA_atk-s05_10a:2170_2	“Jalaruttamanāyako”tipi pāṭho, tassa jalamānānaṃ devabrahmānaṃ uttamanāyako padhānoti	2170	
PA_atk-s05_10a:2170_3	attho. Iminā vatthadānenāti iminā vatthadānassa nissandena tvaṃ anāgate hemavaṇṇo	2170	
PA_atk-s05_10a:2170_4	suvaṇṇavaṇṇo bhavissasi.	2170	
PA_atk-s05_10a:2171_0	29. Dve sampattiṃ anubhotvāti dibbamanussasaṅkhātā dve sampattiyo anubhavitvā. Kusalamūlehi	2171	
PA_atk-s05_10a:2171_1	coditoti kusalāvayavehi kusalakoṭṭhāsehi codito pesito, “tvaṃ iminā puññena satthu	2171	
PA_atk-s05_10a:2171_2	kulaṃ pasavāhī”ti pesito viyāti attho. “Gotamassa bhagavato kaniṭṭho tvaṃ bhavissasī”ti	2171	
PA_atk-s05_10a:2171_3	byākāsīti sambandho.	2171	
PA_atk-s05_10a:2172_0	30. Rāgaratto sukhasīloti kilesakāmehi ratto allīno kāyasukhacittasukhānubhavanasabhāvo.	2172	
PA_atk-s05_10a:2172_1	Kāmesu gedhamāyutoti vatthukāmesu gedhasaṅkhātāya taṇhāya āyuto yojitoti attho. Buddhena	2172	
PA_atk-s05_10a:2172_2	codito santo, tadā tvanti yasmā kāmesu gedhito, tadā tasmā tvaṃ attano bhātukena	2172	
PA_atk-s05_10a:2172_3	gotamabuddhena codito pabbajjāya uyyojito tassa santike pabbajissasīti sambandho.	2172	
PA_atk-s05_10a:2173_0	31. Pabbajitvāna tvaṃ tatthāti tasmiṃ gotamassa bhagavato sāsane tvaṃ pabbajitvā	2173	
PA_atk-s05_10a:2173_1	kusalamūlena mūlabhūtena puññasambhārena codito bhāvanāyaṃ niyojito sabbāsave sakalāsave	2173	
PA_atk-s05_10a:2173_2	pariññāya jānitvā pajahitvā anāmayo niddukkho nibbāyissasi adassanaṃ pāpessasi, apaṇṇattikabhāvaṃ gamissasīti attho.	2173	
PA_atk-s05_10a:2174_0	32. Satakappasahassamhīti ito kappato pubbe satakappādhike sahassame kappamhi ceḷanāmakā	2174	
PA_atk-s05_10a:2174_1	cattāro cakkavattirājāno ahesunti attho. Saṭṭhi kappasahassānīti kappasahassāni saṭṭhi	2174	
PA_atk-s05_10a:2174_2	ca atikkamitvā heṭṭhā ekasmiṃ kappe cattāro janā upaceḷā nāma cakkavattirājāno catūsu	2174	
PA_atk-s05_10a:2174_3	jātīsu ahesunti attho.	2174	
PA_atk-s05_10a:2175_0	33. Pañcakappasahassamhīti pañcakappādhike sahassame kappamhi ceḷā nāma cattāro janā	2175	
PA_atk-s05_10a:2175_1	cakkavattirājāno sattahi ratanehi sampannā samaṅgībhūtā jambudīpaaparagoyānauttarakurupubbavidehadīpasaṅkhāte	2175	
PA_atk-s05_10a:2175_2	catudīpamhi issarā padhānā visuṃ ahesunti attho. Sesaṃ vuttanayamevāti.	2175	
PA_atk-s05_10a:2176	Nandattheraapadānavaṇṇanā samattā.	217	
PA_atk-s05_10a:2177	4. Cūḷapanthakattheraapadānavaṇṇanā	217	
PA_atk-s05_10a:2178_0	Padumuttaro nāma jinotiādikaṃ āyasmato cūḷapanthakattherassa apadānaṃ. Ayampi purimabuddhesu	2178	
PA_atk-s05_10a:2178_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2178	
PA_atk-s05_10a:2178_2	bhagavato kāle yadettha aṭṭhuppattivasena vattabbaṃ, taṃ aṭṭhakanipāte mahāpanthakavatthusmiṃ	2178	
PA_atk-s05_10a:2178_3	vuttameva. Ayaṃ pana viseso – mahāpanthakatthero arahattaṃ patvā phalasamāpattisukhena	2178	
PA_atk-s05_10a:2178_4	vītināmento cintesi – “kathaṃ nu kho sakkā cūḷapanthakampi imasmiṃ sukhe patiṭṭhāpetu”nti.	2178	
PA_atk-s05_10a:2178_5	So attano ayyakaṃ dhanaseṭṭhiṃ upasaṅkamitvā āha – “sace, mahāseṭṭhi, anujānātha,	2178	
PA_atk-s05_10a:2178_6	ahaṃ cūḷapanthakaṃ pabbājeyya”nti. “Pabbājetha, bhante”ti. Thero taṃ pabbājesi. So	2178	
PA_atk-s05_10a:2178_7	dasasu sīlesu patiṭṭhito bhātu santike –	2178	
PA_atk-s05_10a:2179	“Padumaṃ yathā kokanadaṃ sugandhaṃ, pāto siyā phullamavītagandhaṃ;	217	
PA_atk-s05_10a:2180	Aṅgīrasaṃ passa virocamānaṃ, tapantamādiccamivantalikkhe”ti. –	218	
PA_atk-s05_10a:2181_0	Gāthaṃ uggaṇhanto catūhi māsehi uggahetuṃ nāsakkhi, gahitampi hadaye na tiṭṭhati.	2181	
PA_atk-s05_10a:2181_1	Atha naṃ mahāpanthako, “cūḷapanthaka, tvaṃ imasmiṃ sāsane abhabbo, catūhi māsehi	2181	
PA_atk-s05_10a:2181_2	ekaṃ gāthampi gahetuṃ na sakkosi, pabbajitakiccaṃ pana tvaṃ kathaṃ matthakaṃ pāpessasi,	2181	
PA_atk-s05_10a:2181_3	nikkhama ito”ti so therena paṇāmiko dvārakoṭṭhakasamīpe rodamāno aṭṭhāsi.	2181	
PA_atk-s05_10a:2182_0	Tena ca samayena satthā jīvakambavane viharati. Atha jīvako purisaṃ pesesi – “gaccha,	2182	
PA_atk-s05_10a:2182_1	pañcahi bhikkhusatehi saddhiṃ satthāraṃ nimantehī”ti. Tena ca samayena āyasmā mahāpanthako	2182	
PA_atk-s05_10a:2182_2	bhattuddesako hoti. So “pañcannaṃ bhikkhusatānaṃ bhikkhaṃ paṭicchathā”ti vutto “cūḷapanthakaṃ	2182	
PA_atk-s05_10a:2182_3	ṭhapetvā sesānaṃ paṭicchāmī”ti āha. Taṃ sutvā cūḷapanthako bhiyyosomattāya domanassappatto	2182	
PA_atk-s05_10a:2182_4	ahosi. Satthā tassa cittakkhedaṃ ñatvā “cūḷapanthako mayā katena upāyena bujjhissatī”ti	2182	
PA_atk-s05_10a:2182_5	tassa avidūraṭṭhāne attānaṃ dassetvā “kiṃ, panthaka, rodasī”ti pucchi. “Bhātā maṃ,	2182	
PA_atk-s05_10a:2182_6	bhante, paṇāmetī”ti āha. “Panthaka, mā cintayi, mama sāsane tuyhaṃ pabbajjā, ehi	2182	
PA_atk-s05_10a:2182_7	imaṃ gahetvā ‘rajoharaṇaṃ, rajoharaṇa’nti manasi karohī”ti iddhiyā suddhaṃ coḷakkhaṇḍaṃ	2182	
PA_atk-s05_10a:2182_8	abhisaṅkharitvā adāsi. So satthārā dinnaṃ coḷakkhaṇḍaṃ “rajoharaṇaṃ, rajoharaṇa”nti	2182	
PA_atk-s05_10a:2182_9	hatthena parimajjanto nisīdi. Tassa taṃ parimajjantassa kiliṭṭhadhātukaṃ jātaṃ, puna	2182	
PA_atk-s05_10a:2182_10	parimajjantassa ukkhaliparipuñchanasadisaṃ jātaṃ. So ñāṇaparipākattā evaṃ cintesi	21821	
PA_atk-s05_10a:2182_11	– “idaṃ coḷakkhaṇḍaṃ pakatiyā parisuddhaṃ, imaṃ upādiṇṇakasarīraṃ nissāya kiliṭṭhaṃ	21821	
PA_atk-s05_10a:2182_12	aññathā jātaṃ, tasmā aniccaṃ yathāpetaṃ, evaṃ cittampī”ti khayavayaṃ paṭṭhapetvā	21821	
PA_atk-s05_10a:2182_13	tasmiṃyeva nimitte jhānāni nibbattetvā jhānapādakaṃ katvā vipassanaṃ paṭṭhapetvā	21821	
PA_atk-s05_10a:2182_14	saha paṭisambhidāhi arahattaṃ pāpuṇi. Arahattapattassevassa tepiṭakaṃ pañcābhiññā ca āgamiṃsu.	21821	
PA_atk-s05_10a:2183_0	Satthā ekūnehi pañcabhikkhusatehi saddhiṃ gantvā jīvakassa nivesane paññatte āsane	2183	
PA_atk-s05_10a:2183_1	nisīdi. Cūḷapanthako pana attano bhikkhāya appaṭicchitattā eva na gato. Jīvako yāguṃ	2183	
PA_atk-s05_10a:2183_2	dātuṃ ārabhi. Satthā hatthena pattaṃ pidahi. “Kasmā, bhante, na gaṇhathā”ti vutte	2183	
PA_atk-s05_10a:2183_3	“vihāre eko bhikkhu atthi, jīvakā”ti. So purisaṃ pesesi – “gaccha, bhaṇe, vihāre	2183	
PA_atk-s05_10a:2183_4	nisinnaṃ ayyaṃ gahetvā ehī”ti. Cūḷapanthakattheropi rūpena kiriyāya ca ekampi ekena	2183	
PA_atk-s05_10a:2183_5	asadisaṃ bhikkhusahassaṃ nimminitvā nisīdi. So puriso vihāre bhikkhūnaṃ bahubhāvaṃ	2183	
PA_atk-s05_10a:2183_6	disvā gantvā jīvakassa kathesi – “imasmā bhikkhusaṅghā vihāre bhikkhusaṅgho bahutaro,	2183	
PA_atk-s05_10a:2183_7	pakkositabbaṃ ayyaṃ na jānāmī”ti. Jīvako satthāraṃ pucchi – “ko nāmo, bhante, vihāre	2183	
PA_atk-s05_10a:2183_8	nisinno bhikkhū”ti? “Cūḷapanthako nāma, jīvakā”ti. “Gaccha, bhaṇe, ‘cūḷapanthako	2183	
PA_atk-s05_10a:2183_9	nāma kataro’ti pucchitvā taṃ ānehī”ti. So vihāraṃ gantvā “cūḷapanthako nāma kataro,	2183	
PA_atk-s05_10a:2183_10	bhante”ti pucchi. “Ahaṃ cūḷapanthako, ahaṃ cūḷapanthako”ti ekappahārena bhikkhusahassampi	21831	
PA_atk-s05_10a:2183_11	kathesi. So punāgantvā taṃ pavattiṃ jīvakassa ārocesi jīvako paṭividdhasaccattā “iddhimā	21831	
PA_atk-s05_10a:2183_12	maññe, ayyo”ti nayato ñatvā “gaccha, bhaṇe, paṭhamaṃ kathentaṃ ayyameva ‘tumhe satthā	21831	
PA_atk-s05_10a:2183_13	pakkosatī’ti vatvā cīvarakaṇṇe gaṇhāhī”ti āha. So vihāraṃ gantvā tathā akāsi. Tāvadeva	21831	
PA_atk-s05_10a:2183_14	nimmitabhikkhū antaradhāyiṃsu. So theraṃ gahetvā agamāsi.	21831	
PA_atk-s05_10a:2184_0	Satthā tasmiṃ khaṇe yāguñca khajjakādibhedañca paṭiggaṇhi. Katabhattakicco bhagavā	2184	
PA_atk-s05_10a:2184_1	āyasmantaṃ cūḷapanthakaṃ āṇāpesi “anumodanaṃ karohī”ti. So pabhinnapaṭisambhido sineruṃ	2184	
PA_atk-s05_10a:2184_2	gahetvā mahāsamuddaṃ manthento viya tepiṭakaṃ buddhavacanaṃ saṅkhobhento satthu ajjhāsayaṃ	2184	
PA_atk-s05_10a:2184_3	gaṇhanto anumodanaṃ akāsi. Dasabale bhattakiccaṃ katvā vihāraṃ gate dhammasabhāyaṃ	2184	
PA_atk-s05_10a:2184_4	kathā udapādi ‘aho buddhānaṃ ānubhāvo, yatra hi nāma cattāro māse ekagāthaṃ gahetuṃ	2184	
PA_atk-s05_10a:2184_5	asakkontampi lahukena khaṇeneva evaṃ mahiddhikaṃ akaṃsū’ti, tathā hi jīvakassa nivesane	2184	
PA_atk-s05_10a:2184_6	nisinno bhagavā ‘evaṃ cūḷapanthakassa cittaṃ samāhitaṃ, vīthipaṭipannā vipassanā’ti	2184	
PA_atk-s05_10a:2184_7	ñatvā yathānisinnoyeva attānaṃ dassetvā, ‘panthaka, nevāyaṃ pilotikā kiliṭṭhā rajānukiṇṇā,	2184	
PA_atk-s05_10a:2184_8	ito pana aññopi ariyassa vinaye saṃkileso rajo’ti dassento –	2184	
PA_atk-s05_10a:2185	“Rāgo rajo na ca pana reṇu vuccati, rāgassetaṃ adhivacanaṃ rajoti;	218	
PA_atk-s05_10a:2186	Etaṃ rajaṃ vippajahitvā bhikkhavo, viharanti te vigatarajassa sāsane.	218	
PA_atk-s05_10a:2187	“Doso rajo…pe… vigatarajassa sāsane.	218	
PA_atk-s05_10a:2188	“Moho rajo…pe… vigatarajassa sāsane”ti. –	218	
PA_atk-s05_10a:2189_0	Imā tisso gāthāyo abhāsi. Gāthāpariyosāne cūḷapanthako sahapaṭisambhidāhi arahattaṃ	2189	
PA_atk-s05_10a:2189_1	pāpuṇīti. Satthā tesaṃ bhikkhūnaṃ kathāsallāpaṃ sutvā āgantvā buddhāsane nisīditvā	2189	
PA_atk-s05_10a:2189_2	“kiṃ vadetha, bhikkhave”ti pucchitvā “imaṃ nāma, bhante”ti vutte “bhikkhave, cūḷapanthakena	2189	
PA_atk-s05_10a:2189_3	idāni mayhaṃ ovāde ṭhatvā lokuttharadāyajjaṃ laddhaṃ, pubbe pana lokiyadāyajjaṃ laddha”nti	2189	
PA_atk-s05_10a:2189_4	vatvā tehi yācito cūḷaseṭṭhijātakaṃ kathesi. Aparabhāge naṃ satthā ariyagaṇaparivuto	2189	
PA_atk-s05_10a:2189_5	dhammāsane nisinno manomayaṃ kāyaṃ abhinimminantānaṃ bhikkhūnaṃ cetovivaṭṭakusalānañca aggaṭṭhāne ṭhapesi.	2189	
PA_atk-s05_10a:2190_0	35. Evaṃ so pattaetadaggaṭṭhāno attano pubbakammaṃ saritvā pītisomanassavasena pubbacaritāpadānaṃ	2190	
PA_atk-s05_10a:2190_1	pakāsento padumuttaro nāma jinotiādimāha. Tattha purimapadadvayaṃ vuttatthameva.	2190	
PA_atk-s05_10a:2190_2	Gaṇamhā vūpakaṭṭho soti so padumuttaro nāma satthā gaṇamhā mahatā bhikkhusamūhato	2190	
PA_atk-s05_10a:2190_3	vūpakaṭṭho visuṃ bhūto vivekaṃ upagato. Tadā mama tāpasakāle himavante himālayapabbatasamīpe	2190	
PA_atk-s05_10a:2190_4	vasi vāsaṃ kappesi, catūhi iriyāpathehi vihāsīti attho.	2190	
PA_atk-s05_10a:2191_0	36. Ahampi…pe… tadāti yadā so bhagavā himavantaṃ upagantvā vasi, tadā ahampi himavantasamīpe	2191	
PA_atk-s05_10a:2191_1	kataassame ā samantato kāyacittapīḷāsaṅkhātā parissayā samanti etthāti assamoti laddhanāme	2191	
PA_atk-s05_10a:2191_2	araññāvāse vasāmīti sambandho. Acirāgataṃ mahāvīranti aciraṃ āgataṃ mahāvīriyavantaṃ	2191	
PA_atk-s05_10a:2191_3	lokanāyakaṃ padhānaṃ taṃ bhagavantaṃ upesinti sambandho, āgatakkhaṇeyeva upāgaminti attho.	2191	
PA_atk-s05_10a:2192_0	37. Pupphacchattaṃ gahetvānāti evaṃ upagacchanto ca padumuppalapupphādīhi chāditaṃ	2192	
PA_atk-s05_10a:2192_1	pupphamayaṃ chattaṃ gahetvā narāsabhaṃ narānaṃ seṭṭhaṃ bhagavantaṃ chādento upagacchiṃ	2192	
PA_atk-s05_10a:2192_2	samīpaṃ gatosmīti attho. Samādhiṃ samāpajjantanti rūpāvacarasamādhijjhānaṃ samāpajjantaṃ	2192	
PA_atk-s05_10a:2192_3	appetvā nisinnassa antarāyaṃ ahaṃ akāsinti sambandho.	2192	
PA_atk-s05_10a:2193_0	38. Ubho hatthehi paggayhāti taṃ susajjitaṃ pupphacchattaṃ dvīhi hatthehi ukkhipitvā	2193	
PA_atk-s05_10a:2193_1	ahaṃ bhagavato adāsinti sambandho. Paṭiggahesīti taṃ mayā dinnaṃ pupphacchattaṃ padumuttaro	2193	
PA_atk-s05_10a:2193_2	bhagavā sampaṭicchi, sādaraṃ sādiyīti attho.	2193	
PA_atk-s05_10a:2194_0	41. Satapattachattaṃ paggayhāti ekekasmiṃ padumapupphe satasatapattānaṃ vasena satapattehi	2194	
PA_atk-s05_10a:2194_1	padumapupphehi chāditaṃ pupphacchattaṃ pakārena ādarena gahetvā tāpaso mama adāsīti	2194	
PA_atk-s05_10a:2194_2	attho. Tamahaṃ kittayissāmīti taṃ tāpasaṃ ahaṃ kittayissāmi pākaṭaṃ karissāmīti attho.	2194	
PA_atk-s05_10a:2194_3	Mama bhāsato bhāsamānassa vacanaṃ suṇotha manasi karotha.	2194	
PA_atk-s05_10a:2195_0	42. Pañcavīsatikappānīti iminā pupphacchattadānena pañcavīsativāre tāvatiṃsabhavane	2195	
PA_atk-s05_10a:2195_1	sakko hutvā devarajjaṃ karissatīti sambandho. Catuttiṃsatikkhattuñcāti catuttiṃsativāre	2195	
PA_atk-s05_10a:2195_2	manussaloke cakkavattī rājā bhavissati.	2195	
PA_atk-s05_10a:2196_0	43. Yaṃ yaṃ yoninti manussayoniādīsu yaṃ yaṃ jātiṃ saṃsarati gacchati upapajjati.	2196	
PA_atk-s05_10a:2196_1	Tattha tattha yoniyaṃ abbhokāse suññaṭṭhāne patiṭṭhantaṃ nisinnaṃ ṭhitaṃ vā padumaṃ	2196	
PA_atk-s05_10a:2196_2	dhārayissati upari chādayissatīti attho.	2196	
PA_atk-s05_10a:2197_0	45. Pakāsite pāvacaneti tena bhagavato sakalapiṭakattaye pakāsite dīpite manussattaṃ	2197	
PA_atk-s05_10a:2197_1	manussajātiṃ labhissati upapajjissati. Manomayamhi kāyamhīti manena jhānacittena	2197	
PA_atk-s05_10a:2197_2	nibbattoti manomayo, yathā cittaṃ pavattati, tathā kāyaṃ pavatteti cittagatikaṃ karotīti	2197	
PA_atk-s05_10a:2197_3	attho. Tamhi manomaye kāyamhi so tāpaso cūḷapanthako nāma hutvā uttamo aggo bhavissatīti	2197	
PA_atk-s05_10a:2197_4	attho. Sesaṃ heṭṭhā vuttattā uttānattā ca suviññeyyameva.	2197	
PA_atk-s05_10a:2198_0	52. Sariṃ kokanadaṃ ahanti ahaṃ bhagavato nimmitacoḷakaṃ parimajjanto kokanadaṃ padumaṃ	2198	
PA_atk-s05_10a:2198_1	sarinti attho. Tattha cittaṃ vimucci meti tasmiṃ kokanade padume mayhaṃ cittaṃ adhimucci	2198	
PA_atk-s05_10a:2198_2	allīno, tato ahaṃ arahattaṃ pāpuṇinti sambandho.	2198	
PA_atk-s05_10a:2199	53. Ahaṃ manomayesu cittagatikesu kāyesu sabbattha sabbesu pāramiṃ pariyosānaṃ gato pattoti sambandho. Sesaṃ vuttanayamevāti.	219	
PA_atk-s05_10a:2200	Cūḷapanthakattheraapadānavaṇṇanā samattā.	220	
PA_atk-s05_10a:2201	5. Pilindavacchattheraapadānavaṇṇanā	220	
PA_atk-s05_10a:2202_0	Nibbute lokanāthamhītiādikaṃ āyasmato pilindavacchattherassa apadānaṃ. Ayampi purimabuddhesu	2202	
PA_atk-s05_10a:2202_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2202	
PA_atk-s05_10a:2202_2	bhagavato kāle haṃsavatīnagare mahābhogakule nibbatto heṭṭhā vuttanayena satthu santike	2202	
PA_atk-s05_10a:2202_3	dhammaṃ suṇanto satthāraṃ ekaṃ bhikkhuṃ devatānaṃ piyamanāpabhāvena aggaṭṭhāne ṭhapentaṃ	2202	
PA_atk-s05_10a:2202_4	disvā taṃ ṭhānantaraṃ patthetvā yāvajīvaṃ kusalaṃ katvā tato cuto devamanussesu saṃsaranto	2202	
PA_atk-s05_10a:2202_5	sumedhassa bhagavato kāle kulagehe nibbatto. Parinibbute bhagavati tassa thūpaṃ pūjetvā	2202	
PA_atk-s05_10a:2202_6	saṅghassa mahādānaṃ pavattetvā tato cavitvā devamanussesu ubhayasampattiyo anubhavitvā	2202	
PA_atk-s05_10a:2202_7	anuppanne buddhe cakkavattī rājā hutvā mahājanaṃ pañcasīlesu patiṭṭhāpetvā saggaparāyanaṃ	2202	
PA_atk-s05_10a:2202_8	akāsi. So anuppanneyeva amhākaṃ bhagavati sāvatthiyaṃ brāhmaṇakule nibbatti, pilindotissa	2202	
PA_atk-s05_10a:2202_9	nāmaṃ akaṃsu. Vacchoti gottaṃ. So aparabhāge pilindavacchoti paññāyittha. Saṃsāre	2202	
PA_atk-s05_10a:2202_10	pana saṃvegabahulatāya paribbājakapabbajjaṃ pabbajitvā cūḷagandhāraṃ nāma vijjaṃ	22021	
PA_atk-s05_10a:2202_11	sādhetvā tāya vijjāya ākāsacārī paracittavidū ca hutvā rājagahe lābhaggayasaggapatto paṭivasati.	22021	
PA_atk-s05_10a:2203_0	Atha amhākaṃ bhagavā abhisambuddho hutvā anukkamena rājagahaṃ upagato. Tato paṭṭhāya	2203	
PA_atk-s05_10a:2203_1	buddhānubhāvena tassa sā vijjā na sampajjati, attano kiccaṃ na sādheti. So cintesi	2203	
PA_atk-s05_10a:2203_2	– “sutaṃ kho panetaṃ ācariyapācariyānaṃ bhāsamānānaṃ ‘yattha mahāgandhāravijjā dharati,	2203	
PA_atk-s05_10a:2203_3	tattha cūḷagandhāravijjā na sampajjatī’ti samaṇassa pana gotamassa āgatakālato paṭṭhāya	2203	
PA_atk-s05_10a:2203_4	nāyaṃ mama vijjā sampajjati, nissaṃsayaṃ samaṇo gotamo mahāgandhāravijjaṃ jānāti,	2203	
PA_atk-s05_10a:2203_5	yaṃnūnāhaṃ taṃ payirupāsitvā tassa santike taṃ vijjaṃ pariyāpuṇeyya”nti. So bhagavantaṃ	2203	
PA_atk-s05_10a:2203_6	upasaṅkamitvā etadavoca – “ahaṃ, mahāsamaṇa, tava santike ekaṃ vijjaṃ pariyāpuṇitukāmo,	2203	
PA_atk-s05_10a:2203_7	okāsaṃ me karohī”ti. “Tena hi mama santike pabbajāhī”ti āha. So “vijjāya parikammaṃ	2203	
PA_atk-s05_10a:2203_8	pabbajjā”ti maññamāno pabbaji. Tassa bhagavā dhammaṃ kathetvā caritānukūlaṃ kammaṭṭhānaṃ	2203	
PA_atk-s05_10a:2203_9	adāsi. So upanissayasampannatāya nacirasseva vipassanaṃ paṭṭhapetvā arahattaṃ pāpuṇi.	2203	
PA_atk-s05_10a:2204_0	55. Yā pana purimajātiyaṃ tassovāde ṭhatvā sagge nibbattā devatā, tā kataññutaṃ nissāya	2204	
PA_atk-s05_10a:2204_1	tasmiṃ sañjātabahumānā sāyaṃ pātaṃ theraṃ payirupāsitvā gacchanti. Tasmā naṃ bhagavā	2204	
PA_atk-s05_10a:2204_2	devatānaṃ ativiya piyamanāpabhāvena aggabhāve ṭhapesi “etadaggaṃ, bhikkhave, mama	2204	
PA_atk-s05_10a:2204_3	sāvakānaṃ bhikkhūnaṃ devatānaṃ piyamanāpānaṃ yadidaṃ pilindavaccho”ti. Evaṃ so pattaaggaṭṭhāno	2204	
PA_atk-s05_10a:2204_4	attano pubbakammaṃ anussaritvā pītisomanassavasena pubbacaritāpadānaṃ pakāsento nibbute	2204	
PA_atk-s05_10a:2204_5	lokanāthamhītiādimāha.	2204	
PA_atk-s05_10a:2205_0	Tattha kāmarūpārūpalokassa nātho padhānoti lokanātho. Medhā vuccanti sabbaññutaññāṇaanāvaraṇañāṇādayo,	2205	
PA_atk-s05_10a:2205_1	sundarā, pasaṭṭhā vā medhā yassa so sumedho, aggo ca so puggalo cāti aggapuggalo,	2205	
PA_atk-s05_10a:2205_2	tasmiṃ sumedhe lokanāyake aggapuggale khandhaparinibbānena nibbute satīti sambandho.	2205	
PA_atk-s05_10a:2205_3	Pasannacitto sumanoti saddhāya pasāditacitto somanassena sundaramano ahaṃ tassa sumedhassa	2205	
PA_atk-s05_10a:2205_4	bhagavato thūpapūjaṃ cetiyapūjaṃ akāsinti attho.	2205	
PA_atk-s05_10a:2206_0	56. Ye ca khīṇāsavā tatthāti tasmiṃ samāgame ye ca khīṇāsavā pahīnakilesā chaḷabhiññā	2206	
PA_atk-s05_10a:2206_1	chahi abhiññāhi samannāgatā mahiddhikā mahantehi iddhīhi samannāgatā santi, te sabbe	2206	
PA_atk-s05_10a:2206_2	khīṇāsave ahaṃ tattha samānetvā suṭṭhu ādarena ānetvā saṅghabhattaṃ sakalasaṅghassa	2206	
PA_atk-s05_10a:2206_3	dātabbabhattaṃ akāsiṃ tesaṃ bhojesinti attho.	2206	
PA_atk-s05_10a:2207_0	57. Upaṭṭhāko tadā ahūti tadā mama saṅghabhattadānakāle sumedhassa bhagavato nāmena	2207	
PA_atk-s05_10a:2207_1	sumedho nāma upaṭṭhākasāvako ahu ahosīti attho. So sāvako mayhaṃ pūjāsakkāraṃ anumodittha	2207	
PA_atk-s05_10a:2207_2	anumodito ānisaṃsaṃ kathesīti attho.	2207	
PA_atk-s05_10a:2208_0	58. Tena cittappasādenāti tena thūpapūjākaraṇavasena uppannena cittappasādena devaloke	2208	
PA_atk-s05_10a:2208_1	dibbavimānaṃ upapajjiṃ upagato asmīti attho, tattha nibbattomhīti vuttaṃ hoti. Chaḷāsītisahassānīti	2208	
PA_atk-s05_10a:2208_2	tasmiṃ vimāne cha asītisahassāni devaccharāyo me mayhaṃ cittaṃ ramiṃsu ramāpesunti sambandho.	2208	
PA_atk-s05_10a:2209_0	59. Mameva anuvattantīti tā accharāyo sabbakāmehi dibbehi rūpādivatthukāmehi upaṭṭhahantiyo	2209	
PA_atk-s05_10a:2209_1	mamaṃ eva anuvattanti mama vacanaṃ anukaronti sadā niccakālanti attho. Sesaṃ suviññeyyamevāti.	2209	
PA_atk-s05_10a:2210	Pilindavacchattheraapadānavaṇṇanā samattā.	221	
PA_atk-s05_10a:2211	6. Rāhulattheraapadānavaṇṇanā	221	
PA_atk-s05_10a:2212_0	Padumuttarassa bhagavatotiādikaṃ āyasmato rāhulattherassa apadānaṃ. Ayampi āyasmā	2212	
PA_atk-s05_10a:2212_1	purimajinavaresu katādhikāro tattha tattha bhave vivaṭṭūpanissayāni puññāni upacinanto	2212	
PA_atk-s05_10a:2212_2	padumuttarassa bhagavato kāle kulagehe nibbatto viññutaṃ patvā satthu dhammadesanaṃ	2212	
PA_atk-s05_10a:2212_3	suṇanto satthāraṃ ekaṃ bhikkhuṃ sikkhākāmānaṃ aggaṭṭhāne ṭhapentaṃ disvā sayampi	2212	
PA_atk-s05_10a:2212_4	taṃ ṭhānantaraṃ patthento senāsanavisodhanavijjotanādikaṃ uḷāraṃ puññaṃ katvā paṇidhānaṃ	2212	
PA_atk-s05_10a:2212_5	akāsi. So tato cavitvā devamanussesu saṃsaranto ubhayasampattiyo anubhavitvā imasmiṃ	2212	
PA_atk-s05_10a:2212_6	buddhuppāde amhākaṃ bodhisattaṃ paṭicca yasodharāya deviyā kucchimhi nibbattitvā	2212	
PA_atk-s05_10a:2212_7	rāhuloti laddhanāmo mahatā khattiyaparivārena vaḍḍhi. Tassa pabbajjāvidhānaṃ khandhake	2212	
PA_atk-s05_10a:2212_8	āgatameva. So pabbajitvā satthu santike anekehi suttapadehi suladdhovādo paripakkañāṇo	2212	
PA_atk-s05_10a:2212_9	vipassanaṃ ussukkāpetvā arahattaṃ pāpuṇi. Arahā pana hutvā attano paṭipattiṃ paccavekkhitvā aññaṃ byākaronto –	2212	
PA_atk-s05_10a:2213	“Ubhayeneva sampanno, rāhulabhaddoti maṃ vidū;	221	
PA_atk-s05_10a:2214	Yañcamhi putto buddhassa, yañca dhammesu cakkhumā.	221	
PA_atk-s05_10a:2215	“Yañca me āsavā khīṇā, yañca natthi punabbhavo;	221	
PA_atk-s05_10a:2216	Arahā dakkhiṇeyyomhi, tevijjo amataddaso.	221	
PA_atk-s05_10a:2217	“Kāmandhā jālapacchannā, taṇhāchadanachāditā;	221	
PA_atk-s05_10a:2218	Pamattabandhunā bandhā, macchāva kuminā mukhe.	221	
PA_atk-s05_10a:2219	“Taṃ kāmaṃ ahamujjhitvā, chetvā mārassa bandhanaṃ;	221	
PA_atk-s05_10a:2220	Samūlaṃ taṇhamabbuyha, sītibhūtosmi nibbuto”ti. ;	222	
PA_atk-s05_10a:2221_0	Catasso gāthā abhāsi. Tattha ubhayeneva sampannoti jātisampadā paṭipattisampadāti	2221	
PA_atk-s05_10a:2221_1	ubhayasampattiyāpi sampanno samannāgato. Rāhulabhaddoti maṃ vidūti “rāhulabhaddo”ti	2221	
PA_atk-s05_10a:2221_2	maṃ sabrahmacārino sañjānanti. Tassa hi jātasāsanaṃ sutvā bodhisattena, “rāhu, jāto,	2221	
PA_atk-s05_10a:2221_3	bandhanaṃ jāta”nti vuttavacanaṃ upādāya suddhodanamahārājā “rāhulo”ti nāmaṃ gaṇhi.	2221	
PA_atk-s05_10a:2221_4	Tattha ādito pitarā vuttapariyāyameva gahetvā āha – “rāhulabhaddoti maṃ vidū”ti.	2221	
PA_atk-s05_10a:2221_5	Bhaddoti pasaṃsāvacanameva. Aparabhāge satthā taṃ sikkhākāmabhāvena aggaṭṭhāne ṭhapesi	2221	
PA_atk-s05_10a:2221_6	“etadaggaṃ, bhikkhave, mama sāvakānaṃ bhikkhūnaṃ sikkhākāmānaṃ yadidaṃ rāhulo”ti.	2221	
PA_atk-s05_10a:2222_0	68. Evaṃ so pattaetadaggaṭṭhāno attano pubbakammaṃ saritvā somanassajāto pubbacaritāpadānaṃ	2222	
PA_atk-s05_10a:2222_1	pakāsento padumuttarassa bhagavatotiādimāha. Sattabhūmimhi pāsādeti pasādaṃ somanassaṃ	2222	
PA_atk-s05_10a:2222_2	janetīti pāsādo. Uparūpari ṭhitā satta bhūmiyo yasmiṃ pāsāde soyaṃ sattabhūmi, tasmiṃ	2222	
PA_atk-s05_10a:2222_3	sattabhūmimhi pāsāde. Ādāsaṃ santhariṃ ahanti ādāsatalaṃ nipphādetvā lokajeṭṭhassa	2222	
PA_atk-s05_10a:2222_4	bhagavato tādino ahaṃ santharaṃ adāsiṃ, santharitvā pūjesinti attho.	2222	
PA_atk-s05_10a:2223	69. Khīṇāsavasahassehīti arahantasahassehi parikiṇṇo parivuto. Dvipadindo dvipadānaṃ indo sāmi narāsabho mahāmuni gandhakuṭiṃ tehi saha upāgami pāvisīti attho.	222	
PA_atk-s05_10a:2224_0	70. Virocento gandhakuṭinti taṃ gandhakuṭiṃ sobhayamāno devānaṃ devo devadevo narānaṃ	2224	
PA_atk-s05_10a:2224_1	āsabho narāsabho jeṭṭho satthā bhikkhusaṅghamajjhe nisīditvā imā byākaraṇagāthāyo	2224	
PA_atk-s05_10a:2224_2	abhāsatha kathesīti sambandho.	2224	
PA_atk-s05_10a:2225_0	71. Yenāyaṃ jotitā seyyāti yena upāsakena ayaṃ pāsādasaṅkhātā seyyā jotitā pabhāsitā	2225	
PA_atk-s05_10a:2225_1	pajjalitā. Ādāsova kaṃsalohamayaṃ ādāsatalaṃ iva suṭṭhu samaṃ katvā santhatā. Taṃ	2225	
PA_atk-s05_10a:2225_2	upāsakaṃ kittayissāmi pākaṭaṃ karissāmīti attho. Sesaṃ suviññeyyameva.	2225	
PA_atk-s05_10a:2226	81. Aṭṭhānametaṃ yaṃ tādīti yaṃ yena kāraṇena tādī iṭṭhāniṭṭhesu akampiyasabhāvattā tādī agāre gharāvāse ratiṃ allīnabhāvaṃ ajjhagā pāpuṇi, etaṃ kāraṇaṃ aṭṭhānaṃ akāraṇanti attho.	222	
PA_atk-s05_10a:2227_0	82. Nikkhamitvā agārasmāti gharāvāsato nikkhamitvā taṃ tiṇadalamiva pariccajitvā	2227	
PA_atk-s05_10a:2227_1	subbato susikkhito pabbajissati. Rāhulo nāma nāmenāti suddhodanamahārājena pesitaṃ	2227	
PA_atk-s05_10a:2227_2	kumārassa jātasāsanaṃ sutvā pitarā siddhatthena, “rāhu jāto, bandhanaṃ jāta”nti vuttanāmattā	2227	
PA_atk-s05_10a:2227_3	rāhulo nāmāti attho. “Yathā candasūriyānaṃ vimānapabhāya kiliṭṭhakaraṇena rāhu asurindo	2227	
PA_atk-s05_10a:2227_4	upeti gacchati, evamevāyaṃ mama abhinikkhamanapabbajjādīnaṃ antarāyaṃ karontoriva	2227	
PA_atk-s05_10a:2227_5	jāto”ti adhippāyena, “rāhu jātoti āhā”ti daṭṭhabbaṃ. Arahā so bhavissatīti so tādiso	2227	
PA_atk-s05_10a:2227_6	upanissayasampanno vipassanāyaṃ yuttappayutto arahā khīṇāsavo bhavissatīti attho.	2227	
PA_atk-s05_10a:2228_0	83. Kikīva aṇḍaṃ rakkheyyāti aṇḍaṃ bījaṃ rakkhamānā kikī sakuṇī iva appamatto sīlaṃ	2228	
PA_atk-s05_10a:2228_1	rakkheyya, cāmarī viya vāladhinti vālaṃ rakkhamānā kaṇḍakesu vāle laggante bhindanabhayena	2228	
PA_atk-s05_10a:2228_2	anākaḍḍhitvā maramānā cāmarī viya jīvitampi pariccajitvā sīlaṃ abhinditvā rakkheyya.	2228	
PA_atk-s05_10a:2228_3	Nipako sīlasampannoti nepakkaṃ vuccati paññā, tena nepakkena samannāgato nipako khaṇḍachiddādibhāvaṃ	2228	
PA_atk-s05_10a:2228_4	apāpetvā rakkhaṇato sīlasampanno bhavissatīti evaṃ so bhagavā byākaraṇamakāsi. So	2228	
PA_atk-s05_10a:2228_5	evaṃ pattaarahattaphalo ekadivasaṃ vivekaṭṭhāne nisinno somanassavasena evaṃ rakkhiṃ	2228	
PA_atk-s05_10a:2228_6	mahāmunītiādimāha. Taṃ suviññeyyamevāti.	2228	
PA_atk-s05_10a:2229	Rāhulattheraapadānavaṇṇanā samattā.	222	
PA_atk-s05_10a:2230	7. Upasenavaṅgantaputtattheraapadānavaṇṇanā	223	
PA_atk-s05_10a:2231_0	Padumuttaraṃ bhagavantantiādikaṃ āyasmato upasenavaṅgantaputtattherassa apadānaṃ.	2231	
PA_atk-s05_10a:2231_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	2231	
PA_atk-s05_10a:2231_2	upacinanto padumuttarassa bhagavato kāle haṃsavatīnagare kulagehe nibbattitvā vayappatto	2231	
PA_atk-s05_10a:2231_3	satthu santikaṃ gantvā dhammaṃ suṇanto satthāraṃ ekaṃ bhikkhuṃ samantapāsādikānaṃ	2231	
PA_atk-s05_10a:2231_4	aggaṭṭhāne ṭhapentaṃ disvā satthu adhikārakammaṃ katvā taṃ ṭhānantaraṃ patthetvā	2231	
PA_atk-s05_10a:2231_5	yāvajīvaṃ kusalaṃ katvā devamanussesu saṃsaranto imasmiṃ buddhuppāde nālakagāme rūpasārī	2231	
PA_atk-s05_10a:2231_6	brāhmaṇiyā kucchimhi nibbatti, upasenotissa nāmaṃ ahosi. So vayappatto tayo vede	2231	
PA_atk-s05_10a:2231_7	uggaṇhitvā satthu santike dhammaṃ sutvā paṭiladdhasaddho pabbajitvā upasampadāya	2231	
PA_atk-s05_10a:2231_8	ekavassiko “ariyagabbhaṃ vaḍḍhemī”ti ekaṃ kulaputtaṃ attano santike upasampādetvā	2231	
PA_atk-s05_10a:2231_9	tena saddhiṃ satthu santikaṃ gato. Satthārā cassa tassa avassikassa bhikkhuno saddhivihārikabhāvaṃ	2231	
PA_atk-s05_10a:2231_10	sutvā “atilahuṃ kho tvaṃ, moghapurisa, bāhullāya āvatto”ti garahito “idānāhaṃ yadi	22311	
PA_atk-s05_10a:2231_11	parisaṃ nissāya satthārā garahito, parisaṃyeva pana nissāya satthu pasādaṃ karissāmī”ti	22311	
PA_atk-s05_10a:2231_12	vipassanāya kammaṃ karonto nacirasseva arahattaṃ pāpuṇi. Arahā pana hutvā sayampi	22311	
PA_atk-s05_10a:2231_13	sabbe dhutaṅgadhamme samādāya vattati, aññepi tadatthāya samādapesi, tena naṃ bhagavā	22311	
PA_atk-s05_10a:2231_14	samantapāsādikānaṃ aggaṭṭhāne ṭhapesi. So aparena samayena kosambiyaṃ kalahe uppanne	22311	
PA_atk-s05_10a:2231_15	bhikkhusaṅghe ca dvidhābhūte ekena bhikkhunā taṃ kalahaṃ parivajjitukāmena “etarahi	22311	
PA_atk-s05_10a:2231_16	kho kalaho uppanno, bhikkhusaṅgho ca dvidhābhūto, kathaṃ nu kho mayā paṭipajjitabba”nti	22311	
PA_atk-s05_10a:2231_17	puṭṭho vivekavāsato paṭṭhāya tassa paṭipattiṃ kathesi. Evaṃ thero tassa bhikkhuno	22311	
PA_atk-s05_10a:2231_18	ovādadānāpadesena attano tathā paṭipannabhāvaṃ dīpento aññaṃ byākāsi.	22311	
PA_atk-s05_10a:2232_0	86. So evaṃ pattaetadaggaṭṭhāno attano pubbakammaṃ saritvā somanassavasena pubbacaritāpadānaṃ	2232	
PA_atk-s05_10a:2232_1	pakāsento padumuttaraṃ bhagavantantiādimāha. Pabbhāramhi nisīdantanti purato bhāraṃ	2232	
PA_atk-s05_10a:2232_2	namitaṃ onamitanti pabbhāraṃ vivekakāmaṃ vanamajjhe sayaṃjātapabbatapabbhāre nisinnaṃ	2232	
PA_atk-s05_10a:2232_3	naruttamaṃ bhagavantaṃ ahaṃ upagacchiṃ samīpaṃ gatoti attho.	2232	
PA_atk-s05_10a:2233_0	87. Kaṇikārapuppha disvāti tathā upagacchanto tasmiṃ padese supupphitaṃ kaṇikāraṃ	2233	
PA_atk-s05_10a:2233_1	disvā. Vaṇṭe chetvānahaṃ tadāti tasmiṃ tathāgatassa diṭṭhakāle taṃ pupphaṃ vaṇṭe	2233	
PA_atk-s05_10a:2233_2	vaṇṭasmiṃ chetvāna chinditvāna. Alaṅkaritvā chattamhīti tena pupphena chattaṃ chādetvā.	2233	
PA_atk-s05_10a:2233_3	Buddhassa abhiropayinti pabbhāre nisinnassa buddhassa muddhani akāsinti attho.	2233	
PA_atk-s05_10a:2234_0	88. Piṇḍapātañca pādāsinti tasmiṃyeva nisinnassa bhagavato piṇḍapātaṃ pakārena adāsiṃ	2234	
PA_atk-s05_10a:2234_1	bhojesinti attho. Paramannaṃ subhojananti sundarabhojanasaṅkhātaṃ paramannaṃ uttamāhāraṃ.	2234	
PA_atk-s05_10a:2234_2	Buddhena navame tatthāti tasmiṃ vivekaṭṭhāne buddhena saha navame aṭṭha samaṇe samitapāpe	2234	
PA_atk-s05_10a:2234_3	khīṇāsavabhikkhū bhojesinti attho.	2234	
PA_atk-s05_10a:2235_0	Yaṃ vadanti sumedhoti yaṃ gotamasammāsambuddhaṃ bhūripaññaṃ pathavisamānaṃ paññaṃ	2235	
PA_atk-s05_10a:2235_1	sumedhaṃ sundaraṃ sabbaññutādipaññavantaṃ. Sumedho iti sundarapañño iti vadanti paṇḍitā	2235	
PA_atk-s05_10a:2235_2	ito kappato satasahasse kappe eso gotamo sammāsambuddho bhavissatīti sambandho. Sesaṃ suviññeyyamevāti.	2235	
PA_atk-s05_10a:2236	Upasenavaṅgantaputtattheraapadānavaṇṇanā samattā.	223	
PA_atk-s05_10a:2237	8. Raṭṭhapālattheraapadānavaṇṇanā	223	
PA_atk-s05_10a:2238_0	Padumuttarassa bhagavatotiādikaṃ āyasmato raṭṭhapālattherassa apadānaṃ. Ayampāyasmā	2238	
PA_atk-s05_10a:2238_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	2238	
PA_atk-s05_10a:2238_2	padumuttarassa bhagavato uppattito puretarameva haṃsavatīnagare gahapatimahāsālakule	2238	
PA_atk-s05_10a:2238_3	nibbattitvā vayappatto pitu accayena gharāvāse patiṭṭhito ratanakoṭṭhāgārakammikena	2238	
PA_atk-s05_10a:2238_4	dassitaṃ aparimāṇaṃ vaṃsānugataṃ dhanaṃ disvā “imaṃ ettakaṃ dhanarāsiṃ mayhaṃ pituayyakapayyakādayo	2238	
PA_atk-s05_10a:2238_5	attanā saddhiṃ gahetvā gantuṃ nāsakkhiṃsu, mayā pana gahetvā gantuṃ vaṭṭatī”ti cintetvā	2238	
PA_atk-s05_10a:2238_6	kapaṇaddhikādīnaṃ mahādānaṃ adāsi. So abhiññālābhiṃ ekaṃ tāpasaṃ upasaṅkamitvā tena	2238	
PA_atk-s05_10a:2238_7	devalokādhipacce niyojito yāvajīvaṃ puññāni katvā tato cuto devaloke nibbattitvā	2238	
PA_atk-s05_10a:2238_8	dibbasampattiṃ anubhavanto tattha yāvatāyukaṃ ṭhatvā tato cuto manussaloke bhinnaṃ	2238	
PA_atk-s05_10a:2238_9	raṭṭhaṃ sandhāretuṃ samatthassa kulassa ekaputtako hutvā nibbatti. Tena samayena	2238	
PA_atk-s05_10a:2238_10	padumuttaro bhagavā loke uppajjitvā pavattitavaradhammacakko veneyyasatte nibbānamahānagarasaṅkhātaṃ	22381	
PA_atk-s05_10a:2238_11	khemantabhūmiṃ sampāpesi. Atha so kulaputto anukkamena viññutaṃ patto ekadivasaṃ	22381	
PA_atk-s05_10a:2238_12	upāsakehi saddhiṃ vihāraṃ gantvā satthāraṃ dhammaṃ desentaṃ disvā pasannacitto parisapariyante nisīdi.	22381	
PA_atk-s05_10a:2239_0	Tena kho pana samayena satthā ekaṃ bhikkhuṃ saddhāpabbajitānaṃ aggaṭṭhāne ṭhapesi.	2239	
PA_atk-s05_10a:2239_1	So taṃ disvā pasannamānaso satasahassabhikkhuparivutassa bhagavato sattāhaṃ mahādānaṃ	2239	
PA_atk-s05_10a:2239_2	datvā taṃ ṭhānaṃ patthesi. Satthā anantarāyena samijjhanabhāvaṃ disvā “ayaṃ anāgate	2239	
PA_atk-s05_10a:2239_3	gotamassa nāma sammāsambuddhassa sāsane saddhāpabbajitānaṃ aggo bhavissatī”ti byākāsi.	2239	
PA_atk-s05_10a:2239_4	So satthāraṃ bhikkhusaṅghañca vanditvā uṭṭhāyāsanā pakkāmi. So yāvatāyukaṃ puññāni	2239	
PA_atk-s05_10a:2239_5	katvā tato cavitvā devamanussesu saṃsaranto ito dvenavute kappe phussassa bhagavato	2239	
PA_atk-s05_10a:2239_6	kāle satthu vemātikesu tīsu rājaputtesu satthāraṃ upaṭṭhahantesu tesaṃ puññakiriyāsu	2239	
PA_atk-s05_10a:2239_7	sahāyakiccaṃ akāsi. Evaṃ tattha tattha bhave bahuṃ kusalaṃ upacinitvā sugatīsuyeva	2239	
PA_atk-s05_10a:2239_8	saṃsaranto imasmiṃ buddhuppāde kururaṭṭhe thullakoṭṭhikanigame raṭṭhapālaseṭṭhino	2239	
PA_atk-s05_10a:2239_9	gehe nibbatti, tassa bhinnaṃ raṭṭhaṃ sandhāretuṃ samatthakule nibbattattā raṭṭhapāloti	2239	
PA_atk-s05_10a:2239_10	vaṃsānugatameva nāmaṃ ahosi. So mahatā parivārena vaḍḍhanto anukkamena yobbanappatto	22391	
PA_atk-s05_10a:2239_11	mātāpitūhi patirūpena dārena saṃyojito mahante ca yase patiṭṭhāpito dibbasampattisadisasampattiṃ paccanubhoti.	22391	
PA_atk-s05_10a:2240_0	Atha bhagavā kururaṭṭhe janapadacārikaṃ caranto thullakoṭṭhikaṃ anupāpuṇi. Taṃ sutvā	2240	
PA_atk-s05_10a:2240_1	raṭṭhapālo kulaputto satthāraṃ upasaṅkamitvā satthu santike dhammaṃ sutvā paṭiladdhasaddho	2240	
PA_atk-s05_10a:2240_2	pabbajitukāmo sattāhaṃ bhattacchedaṃ katvā kicchena kasirena mātāpitaro anujānāpetvā	2240	
PA_atk-s05_10a:2240_3	satthāraṃ upasaṅkamitvā pabbajjaṃ yācitvā satthu āṇattiyā aññatarassa santike pabbajitvā	2240	
PA_atk-s05_10a:2240_4	yonisomanasikārena kammaṃ karonto vipassanaṃ vaḍḍhetvā arahattaṃ pāpuṇi. Arahattaṃ	2240	
PA_atk-s05_10a:2240_5	pana patvā satthāraṃ anujānāpetvā mātāpitaro passituṃ thullakoṭṭhikaṃ gantvā tattha	2240	
PA_atk-s05_10a:2240_6	sapadānaṃ piṇḍāya caranto pitu nivesane ābhidosikaṃ kummāsaṃ labhitvā taṃ amataṃ	2240	
PA_atk-s05_10a:2240_7	viya paribhuñjanto pitarā nimantito svātanāya adhivāsetvā dutiyadivase pitu nivesane	2240	
PA_atk-s05_10a:2240_8	piṇḍapātaṃ paribhuñjitvā alaṅkatapaṭiyatte itthāgārajane upagantvā “kīdisā nāma tā,	2240	
PA_atk-s05_10a:2240_9	ayyaputta, accharāyo, yāsaṃ tvaṃ hetu brahmacariyaṃ carasī”tiādīni vatvā palobhanakammaṃ	2240	
PA_atk-s05_10a:2240_10	kātuṃ āraddhe tassādhippāyaṃ viparivattetvā aniccatādipaṭisaṃyuttaṃ dhammaṃ kathento –	22401	
PA_atk-s05_10a:2241	“Passa cittakataṃ bimbaṃ, arukāyaṃ samussitaṃ;	224	
PA_atk-s05_10a:2242	Āturaṃ bahusaṅkappaṃ, yassa natthi dhuvaṃ ṭhiti.	224	
PA_atk-s05_10a:2243	“Passa cittakataṃ rūpaṃ, maṇinā kuṇḍalena ca;	224	
PA_atk-s05_10a:2244	Aṭṭhiṃ tacena onaddhaṃ, saha vatthehi sobhati.	224	
PA_atk-s05_10a:2245	“Alattakakatā pādā, mukhaṃ cuṇṇakamakkhitaṃ;	224	
PA_atk-s05_10a:2246	Alaṃ bālassa mohāya, no ca pāragavesino.	224	
PA_atk-s05_10a:2247	“Aṭṭhāpadakatā kesā, nettā añjanamakkhitā;	224	
PA_atk-s05_10a:2248	Alaṃ bālassa mohāya, no ca pāragavesino.	224	
PA_atk-s05_10a:2249	“Añjanīva navā cittā, pūtikāyo alaṅkato;	224	
PA_atk-s05_10a:2250	Alaṃ bālassa mohāya, no ca pāragavesino.	225	
PA_atk-s05_10a:2251	“Odahi migavo pāsaṃ, nāsadā vāguraṃ migo;	225	
PA_atk-s05_10a:2252	Bhutvā nivāpaṃ gacchāma, kandante migabandhake.	225	
PA_atk-s05_10a:2253	“Chinno pāso migavassa, nāsadā vāguraṃ migo;	225	
PA_atk-s05_10a:2254	Bhutvā nivāpaṃ gacchāma, socante migaluddake”ti. ;	225	
PA_atk-s05_10a:2255_0	Imā gāthāyo abhāsi. Imā gāthā vatvā vehāsaṃ abbhuggantvā rañño korabyassa migājinavanuyyāne	2255	
PA_atk-s05_10a:2255_1	maṅgalasilāpaṭṭe nisīdi. Therassa kira pitā sattasu dvārakoṭṭhakesu aggaḷaṃ dāpetvā	2255	
PA_atk-s05_10a:2255_2	malle āṇāpesi “nikkhamituṃ mā detha, kāsāyāni apanetvā setakāni nivāsāpethā”ti. Tasmā	2255	
PA_atk-s05_10a:2255_3	thero ākāsena agamāsi. Atha rājā korabyo therassa tattha nisinnabhāvaṃ sutvā taṃ	2255	
PA_atk-s05_10a:2255_4	upasaṅkamitvā sammodanīyaṃ kathaṃ sāraṇīyaṃ vītisāretvā “idha, bho raṭṭhapāla, pabbajanto	2255	
PA_atk-s05_10a:2255_5	byādhipārijuññaṃ vā jarābhogañātipārijuññaṃ vā patto pabbajati, tvaṃ pana kiñcipi	2255	
PA_atk-s05_10a:2255_6	pārijuññaṃ anupagato eva kasmā pabbajasī”ti pucchi. Athassa thero “upaniyyati loko	2255	
PA_atk-s05_10a:2255_7	addhuvo, atāṇo loko anabhissaro, asaraṇo loko sabbaṃ pahāya gamanīyaṃ, ūno loko atitto	2255	
PA_atk-s05_10a:2255_8	taṇhādāso”ti imesaṃ catunnaṃ dhammuddesānaṃ attanā viditabhāvaṃ kathetvā tassā desanāya anugītiṃ kathento –	2255	
PA_atk-s05_10a:2256	“Passāmi loke sadhane manusse, laddhāna vittaṃ na dadanti mohā;	225	
PA_atk-s05_10a:2257	Luddhā dhanaṃ sannicayaṃ karonti, bhiyyova kāme abhipatthayanti.	225	
PA_atk-s05_10a:2258	“Rājā pasayhappathaviṃ vijetvā, sasāgarantaṃ mahimāvasanto;	225	
PA_atk-s05_10a:2259	Oraṃ samuddassa atittarūpo, pāraṃ samuddassapi patthayetha.	225	
PA_atk-s05_10a:2260	“Rājā ca aññe ca bahū manussā, avītataṇhā maraṇaṃ upenti;	226	
PA_atk-s05_10a:2261	Ūnāva hutvāna jahanti dehaṃ, kāmehi lokamhi na hatthi titti.	226	
PA_atk-s05_10a:2262	“Kandanti naṃ ñātī pakiriya kese, ‘aho vatā no amarā’ti cāhu;	226	
PA_atk-s05_10a:2263	Vatthena naṃ pārutaṃ nīharitvā, citaṃ samodhāya tato ḍahanti.	226	
PA_atk-s05_10a:2264	“So ḍayhati sūlehi tujjamāno, ekena vatthena pahāya bhoge;	226	
PA_atk-s05_10a:2265	Na mīyamānassa bhavanti tāṇā, ñātī ca mittā atha vā sahāyā.	226	
PA_atk-s05_10a:2266	“Dāyādakā tassa dhanaṃ haranti, satto pana gacchati yena kammaṃ;	226	
PA_atk-s05_10a:2267	Na mīyamānaṃ dhanamanveti kiñci, puttā ca dārā ca dhanañca raṭṭhaṃ.	226	
PA_atk-s05_10a:2268	“Na dīghamāyuṃ labhate dhanena, na cāpi vittena jaraṃ vihanti;	226	
PA_atk-s05_10a:2269	Appaṃ hidaṃ jīvitamāhu dhīrā, asassataṃ vippariṇāmadhammaṃ.	226	
PA_atk-s05_10a:2270	“Aḍḍhā daliddā ca phusanti phassaṃ, bālo ca dhīro ca tatheva phuṭṭho;	227	
PA_atk-s05_10a:2271	Bālo hi bālyā vadhitova seti, dhīro ca no vedhati phassaphuṭṭho.	227	
PA_atk-s05_10a:2272	“Tasmā hi paññāva dhanena seyyā, yāya vosānamidhādhigacchati;	227	
PA_atk-s05_10a:2273	Abyositattā hi bhavābhavesu, pāpāni kammāni karoti mohā.	227	
PA_atk-s05_10a:2274	“Upeti gabbhañca parañca lokaṃ, saṃsāramāpajjaparamparāya;	227	
PA_atk-s05_10a:2275	Tassappapañño abhisaddahanto, upeti gabbhañca parañca lokaṃ.	227	
PA_atk-s05_10a:2276	“Coro yathā sandhimukhe gahīto, sakammunā haññati pāpadhammo;	227	
PA_atk-s05_10a:2277	Evaṃ pajā pecca paramhi loke, sakammunā haññati pāpadhammo.	227	
PA_atk-s05_10a:2278	“Kāmā hi citrā madhurā manoramā, virūparūpena mathenti cittaṃ;	227	
PA_atk-s05_10a:2279	Ādīnavaṃ kāmaguṇesu disvā, tasmā ahaṃ pabbajitomhi rāja.	227	
PA_atk-s05_10a:2280	“Dumapphalānīva patanti māṇavā, daharā ca vuḍḍhā ca sarīrabhedā;	228	
PA_atk-s05_10a:2281	Etampi disvāna pabbajitomhi rāja, apaṇṇakaṃ sāmaññameva seyyo.	228	
PA_atk-s05_10a:2282	“Saddhāyāhaṃ pabbajito, upeto jinasāsane;	228	
PA_atk-s05_10a:2283	Avañjhā mayhaṃ pabbajjā, anaṇo bhuñjāmi bhojanaṃ.	228	
PA_atk-s05_10a:2284	“Kāme ādittato disvā, jātarūpāni satthato;	228	
PA_atk-s05_10a:2285	Gabbhāvokkantito dukkhaṃ, nirayesu mahabbhayaṃ.	228	
PA_atk-s05_10a:2286	“Etamādīnavaṃ ñatvā, saṃvegaṃ alabhiṃ tadā;	228	
PA_atk-s05_10a:2287	Sohaṃ viddho tadā santo, sampatto āsavakkhayaṃ.	228	
PA_atk-s05_10a:2288	“Pariciṇṇo mayā satthā, kataṃ buddhassa sāsanaṃ;	228	
PA_atk-s05_10a:2289	Ohito garuko bhāro, bhavanetti samūhatā.	228	
PA_atk-s05_10a:2290	“Yassatthāya pabbajito, agārasmānagāriyaṃ;	229	
PA_atk-s05_10a:2291	So me attho anuppatto, sabbasaṃyojanakkhayo”ti. –	229	
PA_atk-s05_10a:2292	Imā gāthā avoca. Evaṃ thero rañño korabyassa dhammaṃ desetvā satthu santikameva gato. Satthā ca aparabhāge ariyagaṇamajjhe nisinno theraṃ saddhāpabbajitānaṃ aggaṭṭhāne ṭhapesi.	229	
PA_atk-s05_10a:2293_0	97-8. Evaṃ so thero pattaetadaggaṭṭhāno pubbakammaṃ saritvā somanassajāto pubbacaritāpadānaṃ	2293	
PA_atk-s05_10a:2293_1	pakāsento padumuttarassa bhagavatotiādimāha. Varanāgo mayā dinnoti tassa bhagavato	2293	
PA_atk-s05_10a:2293_2	rūpakāye pasīditvā varo uttamo seṭṭho īsādanto rathīsāsadisadanto urūḷhavā bhāravaho	2293	
PA_atk-s05_10a:2293_3	rājāraho vā. Setacchattopasobhitoti hatthikkhandhe ussāpitasetacchattena upasevito	2293	
PA_atk-s05_10a:2293_4	sobhamāno. Punapi kiṃ visiṭṭho varanāgo? Sakappano hatthālaṅkārasahito. Saṅghārāmaṃ	2293	
PA_atk-s05_10a:2293_5	buddhappamukhassa bhikkhusaṅghassa vasanatthāya ārāmaṃ vihāraṃ akārayiṃ kāresiṃ.	2293	
PA_atk-s05_10a:2294_0	99. Catupaññāsasahassānīti tasmiṃ kārāpite vihārabbhantare catupaññāsasahassāni pāsādāni	2294	
PA_atk-s05_10a:2294_1	ca ahaṃ akārayiṃ kāresinti attho. Mahoghadānaṃ karitvānāti sabbaparikkhārasahitaṃ	2294	
PA_atk-s05_10a:2294_2	mahoghasadisaṃ mahādānaṃ sajjetvā mahesino munino niyyādesinti attho.	2294	
PA_atk-s05_10a:2295_0	100. Anumodi mahāvīroti caturāsaṅkhyeyyasatasahassesu kappesu abbocchinnaussāhasaṅkhātena	2295	
PA_atk-s05_10a:2295_1	vīriyena mahāvīro sayambhū sayameva bhūto jāto laddhasabbaññutaññāṇo aggo seṭṭho	2295	
PA_atk-s05_10a:2295_2	puggalo anumodi vihārānumodanaṃ akāsi. Sabbe jane hāsayantoti sakalānantāparimāṇe	2295	
PA_atk-s05_10a:2295_3	devamanusse hāsayanto santuṭṭhe kurumāno amatanibbānapaṭisaṃyuttaṃ catusaccadhammadesanaṃ	2295	
PA_atk-s05_10a:2295_4	desesi pakāsesi vivari vibhaji uttānī akāsīti attho.	2295	
PA_atk-s05_10a:2296_0	101. Taṃ me viyākāsīti taṃ mayhaṃ katapuññaṃ balaṃ visesena pākaṭaṃ akāsi. Jalajuttamanāmakoti	2296	
PA_atk-s05_10a:2296_1	jale jātaṃ jalajaṃ padumaṃ, padumuttaranāmakoti attho. “Jalanuttamanāyako”tipi pāṭho.	2296	
PA_atk-s05_10a:2296_2	Tattha attano pabhāya jalantīti jalanā, candimasūriyadevabrahmāno, tesaṃ jalanānaṃ	2296	
PA_atk-s05_10a:2296_3	uttamoti jalanuttamo. Sabbasattānaṃ nāyako uttamoti nāyako, sambhāravante satte nibbānaṃ	2296	
PA_atk-s05_10a:2296_4	neti pāpetīti vā nāyako, jalanuttamo ca so nāyako cāti jalanuttamanāyako. Bhikkhusaṅghe	2296	
PA_atk-s05_10a:2296_5	nisīditvāti bhikkhusaṅghassa majjhe nisinno imā gāthā abhāsatha pākaṭaṃ katvā kathesīti	2296	
PA_atk-s05_10a:2296_6	attho. Sesaṃ uttānatthamevāti.	2296	
PA_atk-s05_10a:2297	Raṭṭhapālattheraapadānavaṇṇanā samattā.	229	
PA_atk-s05_10a:2298	9. Sopākattheraapadānavaṇṇanā	229	
PA_atk-s05_10a:2299_0	Pabbhāraṃ sodhayantassātiādikaṃ āyasmato sopākattherassa apadānaṃ. Ayampi purimabuddhesu	2299	
PA_atk-s05_10a:2299_1	katādhikāro tattha tattha bhave vivaṭṭūpanissayāni puññāni upacinanto siddhatthassa	2299	
PA_atk-s05_10a:2299_2	bhagavato kāle aññatarassa kuṭumbikassa putto hutvā nibbatti. Ekadivasaṃ satthāraṃ	2299	
PA_atk-s05_10a:2299_3	disvā bījapūraphalāni satthu upanesi, paribhuñji bhagavā tassānukampaṃ upādāya. So	2299	
PA_atk-s05_10a:2299_4	bhikkhu satthari saṅghe ca abhippasanno salākabhattaṃ paṭṭhapetvā saṅghuddesavasena	2299	
PA_atk-s05_10a:2299_5	tiṇṇaṃ bhikkhūnaṃ yāvatāyukaṃ khīrabhattaṃ adāsi. So tehi puññehi aparāparaṃ devamanussesu	2299	
PA_atk-s05_10a:2299_6	sampattiyo anubhavanto ekadā manussayoniyaṃ nibbatto ekassa paccekabuddhassa khīrabhattaṃ adāsi.	2299	
PA_atk-s05_10a:2300_0	Evaṃ tattha tattha puññāni katvā sugatīsuyeva paribbhamanto imasmiṃ buddhuppāde purimakammanissandena	2300	
PA_atk-s05_10a:2300_1	sāvatthiyaṃ aññatarāya duggatitthiyā kucchimhi paṭisandhiṃ gaṇhi. Sā taṃ dasamāse	2300	
PA_atk-s05_10a:2300_2	kucchinā pariharitvā paripakke gabbhe vijāyanakāle vijāyituṃ asakkontī mucchaṃ āpajjitvā	2300	
PA_atk-s05_10a:2300_3	bahuvelaṃ matā viya nipajji. Ñātakā “matā”ti saññāya susānaṃ netvā citakaṃ āropetvā	2300	
PA_atk-s05_10a:2300_4	devatānubhāvena vātavuṭṭhiyā uṭṭhitāya aggiṃ adatvā pakkamiṃsu. Dārako pacchimabhavikattā	2300	
PA_atk-s05_10a:2300_5	devatānubhāveneva arogo hutvā mātukucchito nikkhami. Mātā pana kālamakāsi. Devatā	2300	
PA_atk-s05_10a:2300_6	manussarūpenupagamma taṃ gahetvā susānagopakassa gehe ṭhapetvā katipāhaṃ kālaṃ patirūpena	2300	
PA_atk-s05_10a:2300_7	āhārena posesi. Tato paraṃ susānagopako attano puttaṃ katvā vaḍḍhesi. So tathā vaḍḍhento	2300	
PA_atk-s05_10a:2300_8	tassa puttena suppiyena nāma dārakena saddhiṃ kīḷanto vicari. Tassa susāne jātasaṃvaḍḍhabhāvato	2300	
PA_atk-s05_10a:2300_9	sopākoti samaññā ahosi.	2300	
PA_atk-s05_10a:2301_0	Athekadivasaṃ sattavassikaṃ taṃ bhagavā paccūsavelāyaṃ ñāṇajālaṃ pattharitvā veneyyabandhave	2301	
PA_atk-s05_10a:2301_1	olokento ñāṇajālassa antogataṃ disvā susānaṭṭhānaṃ agamāsi. Dārako pubbahetunā codiyamāno	2301	
PA_atk-s05_10a:2301_2	pasannamānaso satthāraṃ upasaṅkamitvā vanditvā aṭṭhāsi. Satthā tassa dhammaṃ kathesi.	2301	
PA_atk-s05_10a:2301_3	So dhammaṃ sutvā pabbajjaṃ yācitvā pitarā “anuññātosī”ti vutto pitaraṃ satthu santikaṃ	2301	
PA_atk-s05_10a:2301_4	ānesi. Tassa pitā satthāraṃ vanditvā “imaṃ dārakaṃ pabbājetha, bhante”ti anujāni,	2301	
PA_atk-s05_10a:2301_5	taṃ pabbājetvā bhagavā mettābhāvanāya niyojesi. So mettākammaṭṭhānaṃ gahetvā susāne	2301	
PA_atk-s05_10a:2301_6	viharanto nacirasseva mettājhānaṃ pādakaṃ katvā vipassanaṃ vaḍḍhetvā arahattaṃ sacchākāsi.	2301	
PA_atk-s05_10a:2301_7	Arahā hutvāpi aññesaṃ sosānikabhikkhūnaṃ mettābhāvanāvidhiṃ dassento “yathāpi ekaputtasmi”nti	2301	
PA_atk-s05_10a:2301_8	gāthaṃ abhāsi. Idaṃ vuttaṃ hoti – yathā ekaputtake piye manāpe mātā pitā ca kusalī	2301	
PA_atk-s05_10a:2301_9	ekantahitesī bhaveyya, evaṃ puratthimādibhedāsu sabbāsu disāsu kāmabhavādibhedesu	2301	
PA_atk-s05_10a:2301_10	vā sabbesu bhavesu daharādibhedāsu sabbāsu avatthāsupi ṭhitesu sabbesu sattesu ekantahitesitāya	23011	
PA_atk-s05_10a:2301_11	kusalī bhaveyya “mitto, udāsino, paccatthiko”ti sīmaṃ akatvā sīmāya sambhedavasena	23011	
PA_atk-s05_10a:2301_12	sabbattha ekarasaṃ mettaṃ bhāveyyāti imaṃ pana gāthaṃ vatvā “sace tumhe āyasmanto	23011	
PA_atk-s05_10a:2301_13	evaṃ mettaṃ bhāveyyātha, ye te bhagavatā ‘sukhaṃ supatī’tiādinā ekādasa mettānisaṃsā	23011	
PA_atk-s05_10a:2301_14	ca vuttā, ekaṃsena tesaṃ bhāgino bhavathā”ti ovādaṃ adāsi.	23011	
PA_atk-s05_10a:2302_0	112. Evaṃ so pattaphalādhigamo attano katapuññaṃ paccavekkhitvā sañjātasomanasso	2302	
PA_atk-s05_10a:2302_1	pubbacaritāpadānaṃ dassento pabbhāraṃ sodhayantassātiādimāha. Tattha pabbhāranti	2302	
PA_atk-s05_10a:2302_2	silāpabbatassa vivekaṭṭhānaṃ, taṃ pabbajitānurūpattā iṭṭhakapākāraṃ katvā dvārakavāṭaṃ	2302	
PA_atk-s05_10a:2302_3	yojetvā bhikkhūnaṃ vasanatthāya adāsi, pakārena bharo patthetabboti pabbhāro, taṃ	2302	
PA_atk-s05_10a:2302_4	sodhayantassa mama santikaṃ siddhattho nāma bhagavā āgacchi pāpuṇi.	2302	
PA_atk-s05_10a:2303_0	113. Buddhaṃ upagataṃ disvāti evaṃ mama santikaṃ āgataṃ disvā tādino iṭṭhāniṭṭhesu	2303	
PA_atk-s05_10a:2303_1	akampiyasabhāvattā tādiguṇayuttassa lokajeṭṭhassa buddhassa santharaṃ tiṇapaṇṇādisantharaṃ	2303	
PA_atk-s05_10a:2303_2	kaṭṭhattharaṃ paññāpetvā niṭṭhāpetvā pupphāsanaṃ pupphamayaṃ āsanaṃ ahaṃ adāsiṃ.	2303	
PA_atk-s05_10a:2304_0	114. Pupphāsane nisīditvāti tasmiṃ paññatte pupphāsane nisīditvā lokanāyako siddhattho	2304	
PA_atk-s05_10a:2304_1	bhagavā. Mamañca gatimaññāyāti mayhaṃ gatiṃ āyatiṃ uppattiṭṭhānaṃ aññāya jānitvā	2304	
PA_atk-s05_10a:2304_2	aniccataṃ aniccabhāvaṃ udāhari kathesi.	2304	
PA_atk-s05_10a:2305_0	115. Aniccā vata saṅkhārāti vata ekantena saṅkhārā paccayehi samecca samāgantvā karīyamānā	2305	
PA_atk-s05_10a:2305_1	sabbe sappaccayadhammā hutvā abhāvaṭṭhena aniccā. Uppādavayadhamminoti uppajjitvā	2305	
PA_atk-s05_10a:2305_2	vinassanasabhāvā uppajjitvā pātubhavitvā ete saṅkhārā nirujjhanti vinassantīti attho.	2305	
PA_atk-s05_10a:2305_3	Tesaṃ vūpasamo sukhoti tesaṃ saṅkhārānaṃ visesena upasamo sukho, tesaṃ vūpasamakaraṃ	2305	
PA_atk-s05_10a:2305_4	nibbānameva ekantasukhanti attho.	2305	
PA_atk-s05_10a:2306_0	116. Idaṃ vatvāna sabbaññūti sabbadhammajānanako bhagavā lokānaṃ jeṭṭho vuḍḍho narānaṃ	2306	
PA_atk-s05_10a:2306_1	āsabho padhāno vīro idaṃ aniccapaṭisaṃyuttaṃ dhammadesanaṃ vatvāna kathetvā ambare	2306	
PA_atk-s05_10a:2306_2	ākāse haṃsarājā iva nabhaṃ ākāsaṃ abbhuggamīti sambandho.	2306	
PA_atk-s05_10a:2307_0	117. Sakaṃ diṭṭhiṃ attano laddhiṃ khantiṃ ruciṃ ajjhāsayaṃ jahitvāna pahāya. Bhāvayāniccasaññahanti	2307	
PA_atk-s05_10a:2307_1	anicce aniccanti pavattasaññaṃ ahaṃ bhāvayiṃ vaḍḍhesiṃ manasi akāsiṃ. Tattha kālaṃ	2307	
PA_atk-s05_10a:2307_2	kato ahanti tattha tissaṃ jātiyaṃ tato jātito ahaṃ kālaṃ kato mato.	2307	
PA_atk-s05_10a:2308_0	118. Dve sampattī anubhotvāti manussasampattidibbasampattisaṅkhātā dve sampattiyo	2308	
PA_atk-s05_10a:2308_1	anubhavitvā. Sukkamūlena coditoti purāṇakusalamūlena, mūlabhūtena kusalena vā codito	2308	
PA_atk-s05_10a:2308_2	sañcodito. Pacchime bhave sampatteti pariyosāne bhave sampatte pāpuṇite. Sapākayonupāgaminti	2308	
PA_atk-s05_10a:2308_3	sakaṃ pacitabhattaṃ sapākaṃ yoniṃ upāgamiṃ. Yassa kulassa attano pacitabhattaṃ aññehi	2308	
PA_atk-s05_10a:2308_4	abhuñjanīyaṃ, tasmiṃ caṇḍālakule nibbattosmīti attho. Atha vā sā vuccati sunakho,	2308	
PA_atk-s05_10a:2308_5	sunakhocchiṭṭhabhattabhuñjanakacaṇḍālakule jātoti attho. Sesaṃ uttānatthamevāti.	2308	
PA_atk-s05_10a:2309	Sopākattheraapadānavaṇṇanā samattā.	230	
PA_atk-s05_10a:2310	10. Sumaṅgalattheraapadānavaṇṇanā	231	
PA_atk-s05_10a:2311_0	Āhutiṃ yiṭṭhukāmotiādikaṃ āyasmato sumaṅgalattherassa apadānaṃ. Ayampāyasmā purimabuddhesu	2311	
PA_atk-s05_10a:2311_1	katādhikāro tattha tattha bhave vivaṭṭūpanissayāni puññāni upacinanto piyadassissa	2311	
PA_atk-s05_10a:2311_2	bhagavato kāle rukkhadevatā hutvā nibbatti. So ekadivasaṃ satthāraṃ nhatvā ekacīvaraṃ	2311	
PA_atk-s05_10a:2311_3	ṭhitaṃ disvā somanassappatto apphoṭesi. So tena puññena devamanussesu saṃsaranto	2311	
PA_atk-s05_10a:2311_4	imasmiṃ buddhuppāde sāvatthiyā avidūre aññatarasmiṃ gāmake tādisena kammanissandena	2311	
PA_atk-s05_10a:2311_5	daliddakule nibbatti, tassa sumaṅgaloti nāmaṃ ahosi. So vayappatto khujjakāsitanaṅgalakuddālaparikkhāro	2311	
PA_atk-s05_10a:2311_6	hutvā kasiyā jīvikaṃ kappesi. So ekadivasaṃ raññā pasenadinā kosalena bhagavato bhikkhusaṅghassa	2311	
PA_atk-s05_10a:2311_7	ca mahādāne pavattiyamāne dānūpakaraṇāni gahetvā āgacchantehi manussehi saddhiṃ dadhighaṭaṃ	2311	
PA_atk-s05_10a:2311_8	gahetvā āgato bhikkhūnaṃ sakkārasammānaṃ disvā “ime samaṇā sakyaputtiyā sukhumavatthanivatthā	2311	
PA_atk-s05_10a:2311_9	subhojanāni bhuñjitvā nivātesu senāsanesu viharanti, yaṃnūnāhampi pabbajeyya”nti	2311	
PA_atk-s05_10a:2311_10	cintetvā aññataraṃ mahātheraṃ upasaṅkamitvā attano pabbajādhippāyaṃ nivedesi. So	23111	
PA_atk-s05_10a:2311_11	taṃ karuṇāyanto pabbājetvā kammaṭṭhānaṃ ācikkhi. So araññe viharanto ekakavihāre	23111	
PA_atk-s05_10a:2311_12	nibbinno ukkaṇṭhito hutvā vibbhamitukāmo ñātigāmaṃ gacchanto antarāmagge kacchaṃ	23111	
PA_atk-s05_10a:2311_13	bandhitvā khettaṃ kasante kiliṭṭhavatthanivatthe samantato rajokiṇṇasarīre vātātapena	23111	
PA_atk-s05_10a:2311_14	sussante khettaṃ kassake manusse disvā “mahantaṃ vatime sattā jīvikanimittaṃ dukkhaṃ	23111	
PA_atk-s05_10a:2311_15	paccanubhavantī”ti saṃvegaṃ paṭilabhi. Ñāṇassa paripākagatattā cassa yathāgahitaṃ	23111	
PA_atk-s05_10a:2311_16	kammaṭṭhānaṃ upaṭṭhāsi. So aññataraṃ rukkhamūlaṃ upagantvā vivekaṃ labhitvā yonisomanasikaronto	23111	
PA_atk-s05_10a:2311_17	vipassanaṃ vaḍḍhetvā maggapaṭipāṭiyā arahattaṃ pāpuṇi.	23111	
PA_atk-s05_10a:2312_0	124. Evaṃ so pattaarahattaphalo attano pubbakammaṃ saritvā somanassavasena pubbacaritāpadānaṃ	2312	
PA_atk-s05_10a:2312_1	pakāsento āhutiṃ yiṭṭhukāmohantiādimāha. Tattha āhutinti annapānādianekavidhaṃ pūjāsakkārūpakaraṇaṃ.	2312	
PA_atk-s05_10a:2312_2	Yiṭṭhukāmoti yajitukāmo, dānaṃ dātukāmo ahaṃ. Paṭiyādetvāna bhojananti āhāraṃ paṭiyādetvā	2312	
PA_atk-s05_10a:2312_3	nipphādetvā. Brāhmaṇe paṭimānentoti paṭiggāhake suddhapabbajite pariyesanto. Visāle	2312	
PA_atk-s05_10a:2312_4	māḷake ṭhitoti parisuddhapaṇḍarapulinatalābhirāme vipule māḷake ṭhito.	2312	
PA_atk-s05_10a:2313_0	125-7. Athaddasāsiṃ sambuddhantiādīsu mahāyasaṃ mahāparivāraṃ sabbalokaṃ sakalasattalokaṃ	2313	
PA_atk-s05_10a:2313_1	vinetānaṃ visesena netāraṃ nibbānasampāpakaṃ sayambhuṃ sayameva bhūtaṃ anācariyakaṃ	2313	
PA_atk-s05_10a:2313_2	aggapuggalaṃ seṭṭhapuggalaṃ bhagavantaṃ bhagyavantādiguṇayuttaṃ jutimantaṃ nīlapītādipabhāsampannaṃ	2313	
PA_atk-s05_10a:2313_3	sāvakehi purakkhataṃ parivāritaṃ ādiccamiva sūriyamiva rocantaṃ sobhamānaṃ rathiyaṃ	2313	
PA_atk-s05_10a:2313_4	vīthiyaṃ paṭipannakaṃ gacchantaṃ piyadassiṃ nāma sambuddhaṃ addasinti sambandho.	2313	
PA_atk-s05_10a:2313_5	Añjaliṃ paggahetvānāti bandhañjalipuṭaṃ sirasi katvā sakaṃ cittaṃ attano cittaṃ pasādayiṃ	2313	
PA_atk-s05_10a:2313_6	itthambhūtassa bhagavato guṇe pasādesiṃ pasannamakāsinti attho. Manasāva nimantesinti	2313	
PA_atk-s05_10a:2313_7	cittena pavāresiṃ. Āgacchatu mahāmunīti mahito pūjāraho muni bhagavā mama nivesanaṃ āgacchatu.	2313	
PA_atk-s05_10a:2314_0	128. Mama saṅkappamaññāyāti mayhaṃ cittasaṅkappaṃ ñatvā loke sattaloke anuttaro uttaravirahito	2314	
PA_atk-s05_10a:2314_1	satthā khīṇāsavasahassehi arahantasahassehi parivuto mama dvāraṃ mayhaṃ gehadvāraṃ upāgami sampāpuṇi.	2314	
PA_atk-s05_10a:2315_0	129. Tassa sampattassa satthuno evaṃ namakkāramakāsiṃ. Purisājañña purisānaṃ ājañña,	2315	
PA_atk-s05_10a:2315_1	seṭṭha, mama namakkāro te tuyhaṃ atthu bhavatu. Purisuttama purisānaṃ uttama adhikaguṇavisiṭṭha	2315	
PA_atk-s05_10a:2315_2	te tuyhaṃ mama namakkāro atthu. Pāsādaṃ pasādajanakaṃ mama nivesanaṃ abhiruhitvā	2315	
PA_atk-s05_10a:2315_3	sīhāsane uttamāsane nisīdatanti āyācinti attho.	2315	
PA_atk-s05_10a:2316_0	130. Danto dantaparivāroti sayaṃ dvārattayena danto tathā dantāhi bhikkhubhikkhunīupāsakaupāsikāsaṅkhātāhi	2316	
PA_atk-s05_10a:2316_1	catūhi parisāhi parivārito. Tiṇṇo tārayataṃ varoti sayaṃ tiṇṇo saṃsārato uttiṇṇo	2316	
PA_atk-s05_10a:2316_2	nikkhanto tārayataṃ tārayantānaṃ visiṭṭhapuggalānaṃ varo uttamo bhagavā mamārādhanena	2316	
PA_atk-s05_10a:2316_3	pāsādaṃ abhiruhitvā pavarāsane uttamāsane nisīdi nisajjaṃ kappesi.	2316	
PA_atk-s05_10a:2317_0	131. Yaṃ me atthi sake geheti attano gehe yaṃ āmisaṃ paccupaṭṭhitaṃ sampāditaṃ rāsikataṃ	2317	
PA_atk-s05_10a:2317_1	atthi. Tāhaṃ buddhassa pādāsinti buddhassa buddhappamukhassa saṅghassa taṃ āmisaṃ	2317	
PA_atk-s05_10a:2317_2	pādāsiṃ pa-kārena ādarena vā adāsinti attho. Pasanno sehi pāṇibhīti attano dvīhi	2317	
PA_atk-s05_10a:2317_3	hatthehi passannacitto gahetvā pādāsinti attho.	2317	
PA_atk-s05_10a:2318_0	132. Pasannacitto pasāditamanasaṅkappo sumano sundaramano. Vedajāto jātavedo uppannasomanasso	2318	
PA_atk-s05_10a:2318_1	katañjalī sirasi ṭhapitaañjalipuṭo buddhaseṭṭhaṃ namassāmi seṭṭhassa buddhassa paṇāmaṃ	2318	
PA_atk-s05_10a:2318_2	karomīti attho. Aho buddhassuḷāratāti paṭividdhacatusaccassa satthuno uḷāratā mahantabhāvo	2318	
PA_atk-s05_10a:2318_3	aho acchariyanti attho.	2318	
PA_atk-s05_10a:2319_0	133. Aṭṭhannaṃ payirūpāsatanti payirupāsantānaṃ bhuñjaṃ bhuñjantānaṃ aṭṭhannaṃ ariyapuggalānaṃ	2319	
PA_atk-s05_10a:2319_1	antare khīṇāsavā arahantova bahūti attho. Tuyheveso ānubhāvoti eso ākāsacaraṇaummujjananimujjanādiānubhāvo	2319	
PA_atk-s05_10a:2319_2	tuyheva tuyhaṃ eva ānubhāvo, nāññesaṃ. Saraṇaṃ taṃ upemahanti taṃ itthambhūtaṃ tuvaṃ	2319	
PA_atk-s05_10a:2319_3	saraṇaṃ tāṇaṃ leṇaṃ parāyananti upemi gacchāmi jānāmi vāti attho.	2319	
PA_atk-s05_10a:2320	134. Lokajeṭṭho narāsabho piyadassī bhagavā bhikkhusaṅghamajjhe nisīditvā imā byākaraṇagāthā abhāsatha kathesīti attho. Sesaṃ suviññeyyamevāti.	232	
PA_atk-s05_10a:2321	Sumaṅgalattheraapadānavaṇṇanā samattā.	232	
PA_atk-s05_10a:2322	Dutiyassa sīhāsanavaggassa vaṇṇanā samattā.	232	
PA_atk-s05_10a:2323	3. Subhūtivaggo	232	
PA_atk-s05_10a:2324	1. Subhūtittheraapadānavaṇṇanā	232	
PA_atk-s05_10a:2325_0	Himavantassāvidūretiādikaṃ āyasmato subhūtittherassa apadānaṃ. Ayampi purimabuddhesu	2325	
PA_atk-s05_10a:2325_1	katādhikāro tattha tattha bhave vivaṭṭūpanissayāni puññāni upacinanto ito kappasatasahassamatthake	2325	
PA_atk-s05_10a:2325_2	anuppanneyeva padumuttare bhagavati lokanāthe haṃsavatīnagare aññatarassa brāhmaṇamahāsālassa	2325	
PA_atk-s05_10a:2325_3	ekaputtako hutvā nibbatti, tassa nandamāṇavoti nāmaṃ akaṃsu. So vayappatto tayo vede	2325	
PA_atk-s05_10a:2325_4	uggaṇhitvā tattha sāraṃ apassanto attano parivārabhūtehi catucattālīsāya māṇavasahassehi	2325	
PA_atk-s05_10a:2325_5	saddhiṃ pabbatapāde isipabbajjaṃ pabbajitvā aṭṭha samāpattiyo pañcābhiññāyo ca nibbattesi.	2325	
PA_atk-s05_10a:2325_6	Antevāsikānampi kammaṭṭhānaṃ ācikkhi. Tepi nacirasseva jhānalābhino ahesuṃ.	2325	
PA_atk-s05_10a:2326_0	Tena ca samayena padumuttaro bhagavā loke uppajjitvā haṃsavatīnagaraṃ upanissāya	2326	
PA_atk-s05_10a:2326_1	viharanto ekadivasaṃ paccūsasamaye lokaṃ volokento nandatāpasassa antevāsikajaṭilānaṃ	2326	
PA_atk-s05_10a:2326_2	arahattūpanissayaṃ, nandatāpasassa ca dvīhaṅgehi samannāgatassa sāvakaṭṭhānantarassa	2326	
PA_atk-s05_10a:2326_3	patthanaṃ disvā pātova sarīrapaṭijagganaṃ katvā pubbaṇhasamaye pattacīvaramādāya	2326	
PA_atk-s05_10a:2326_4	aññaṃ kañci anāmantetvā sīho viya ekacaro nandatāpasassa antevāsikesu phalāphalatthāya	2326	
PA_atk-s05_10a:2326_5	gatesu “buddhabhāvaṃ me jānātū”ti passantasseva nandatāpasassa ākāsato otaritvā pathaviyaṃ	2326	
PA_atk-s05_10a:2326_6	patiṭṭhāsi. Nandatāpaso buddhānubhāvañceva lakkhaṇapāripūriñca disvā lakkhaṇamante	2326	
PA_atk-s05_10a:2326_7	sammasitvā “imehi lakkhaṇehi samannāgato nāma agāraṃ ajjhāvasanto rājā hoti cakkavattī,	2326	
PA_atk-s05_10a:2326_8	pabbajanto loke vivaṭacchedo sabbaññū buddho hoti, ayaṃ purisājānīyo nissaṃsayaṃ	2326	
PA_atk-s05_10a:2326_9	buddho”ti ñatvā paccuggamanaṃ katvā pañcapatiṭṭhitena vanditvā āsanaṃ paññāpetvā	2326	
PA_atk-s05_10a:2326_10	adāsi. Nisīdi bhagavā paññatte āsane. Nandatāpasopi attano anucchavikaṃ āsanaṃ gahetvā	23261	
PA_atk-s05_10a:2326_11	ekamantaṃ nisīdi. Tasmiṃ samaye catucattālīsasahassajaṭilā paṇītapaṇītāni ojavantāni	23261	
PA_atk-s05_10a:2326_12	phalāphalāni gahetvā ācariyassa santikaṃ sampattā buddhānañceva ācariyassa ca nisinnākāraṃ	23261	
PA_atk-s05_10a:2326_13	oloketvā āhaṃsu – “ācariya, mayaṃ ‘imasmiṃ loke tumhehi mahantataro natthī’ti vicarāma,	23261	
PA_atk-s05_10a:2326_14	ayaṃ pana puriso tumhehi mahantataro maññe”ti. Nandatāpaso – “tātā, kiṃ vadetha,	23261	
PA_atk-s05_10a:2326_15	tumhe sāsapena saddhiṃ aṭṭhasaṭṭhiyojanasatasahassubbedhaṃ sineruṃ upametuṃ icchatha,	23261	
PA_atk-s05_10a:2326_16	sabbaññubuddhena saddhiṃ mā maṃ upamitthā”ti āha. Atha te tāpasā – “sace ayaṃ orako	23261	
PA_atk-s05_10a:2326_17	abhavissa, na amhākaṃ ācariyo evaṃ upamaṃ āhareyya. Yāva mahāvatāyaṃ purisājānīyo”ti	23261	
PA_atk-s05_10a:2326_18	pādesu nipatitvā sirasā vandiṃsu. Atha te ācariyo āha – “tātā, amhākaṃ buddhānaṃ	23261	
PA_atk-s05_10a:2326_19	anucchaviko deyyadhammo natthi, bhagavā ca bhikkhācāravelāyaṃ idhāgato, tasmā mayaṃ	23261	
PA_atk-s05_10a:2326_20	yathābalaṃ deyyadhammaṃ dassāma, tumhehi yaṃ yaṃ paṇītaṃ phalāphalaṃ ābhataṃ, taṃ	23262	
PA_atk-s05_10a:2326_21	taṃ āharathā”ti āharāpetvā sahattheneva dhovitvā sayaṃ tathāgatassa patte patiṭṭhāpesi.	23262	
PA_atk-s05_10a:2326_22	Satthārā phalāphale paṭiggahitamatte devatā dibbojaṃ pakkhipiṃsu. Tāpaso udakampi	23262	
PA_atk-s05_10a:2326_23	sayameva parissāvetvā adāsi. Tato bhojanakiccaṃ niṭṭhāpetvā nisinne satthari sabbe	23262	
PA_atk-s05_10a:2326_24	antevāsike pakkositvā satthu santike sāraṇīyaṃ kathaṃ kathento nisīdi. Satthā “bhikkhusaṅgho	23262	
PA_atk-s05_10a:2326_25	āgacchatū”ti cintesi. Satthu cittaṃ ñatvā satasahassamattā khīṇāsavā āgantvā satthāraṃ vanditvā aṭṭhaṃsu.	23262	
PA_atk-s05_10a:2327_0	Atha nandatāpaso antevāsike āmantesi – “tātā, buddhānaṃ nisinnāsanampi nīcaṃ, samaṇasatasahassassapi	2327	
PA_atk-s05_10a:2327_1	āsanaṃ natthi. Tumhehi ajja uḷāraṃ bhagavato bhikkhusaṅghassa ca sakkāraṃ kātuṃ vaṭṭati,	2327	
PA_atk-s05_10a:2327_2	pabbatapādato vaṇṇagandhasampannāni pupphāni āharathā”ti āha. Acinteyyattā iddhivisayassa	2327	
PA_atk-s05_10a:2327_3	te muhutteneva vaṇṇagandharasasampannāni pupphāni āharitvā buddhānaṃ yojanappamāṇaṃ	2327	
PA_atk-s05_10a:2327_4	pupphāsanaṃ paññāpesuṃ. Aggasāvakānaṃ tigāvutaṃ, sesabhikkhūnaṃ aḍḍhayojanādibhedaṃ,	2327	
PA_atk-s05_10a:2327_5	saṅghanavakassa usabhamattaṃ paññāpesuṃ. Evaṃ paññattesu āsanesu nandatāpaso tathāgatassa	2327	
PA_atk-s05_10a:2327_6	purato añjaliṃ paggayha ṭhito, “bhante, amhākaṃ dīgharattaṃ hitāya sukhāya imaṃ pupphāsanaṃ	2327	
PA_atk-s05_10a:2327_7	āruyha nisīdathā”ti āha. Nisīdi bhagavā pupphāsane. Evaṃ nisinne satthari satthu	2327	
PA_atk-s05_10a:2327_8	ākāraṃ ñatvā bhikkhū attano attano pattāsane nisīdiṃsu. Nandatāpaso mahantaṃ pupphacchattaṃ	2327	
PA_atk-s05_10a:2327_9	gahetvā tathāgatassa matthake dhārento aṭṭhāsi. Satthā “tāpasānaṃ ayaṃ sakkāro mahapphalo	2327	
PA_atk-s05_10a:2327_10	hotū”ti nirodhasamāpattiṃ samāpajji. Satthu samāpannabhāvaṃ ñatvā bhikkhūpi samāpattiṃ	23271	
PA_atk-s05_10a:2327_11	samāpajjiṃsu. Tathāgate sattāhaṃ nirodhaṃ samāpajjitvā nisinne antevāsikā bhikkhācārakāle	23271	
PA_atk-s05_10a:2327_12	sampatte vanamūlaphalāphalaṃ paribhuñjitvā sesakāle buddhānaṃ añjaliṃ paggayha aṭṭhaṃsu.	23271	
PA_atk-s05_10a:2327_13	Nandatāpaso pana bhikkhācārampi agantvā pupphacchattaṃ dhārentoyeva sattāhaṃ pītisukheneva vītināmesi.	23271	
PA_atk-s05_10a:2328_0	Satthā nirodhato vuṭṭhāya araṇavihāriaṅgena dakkhiṇeyyaṅgena cāti dvīhi aṅgehi samannāgataṃ	2328	
PA_atk-s05_10a:2328_1	ekaṃ sāvakaṃ “isigaṇassa pupphāsanānumodanaṃ karohī”ti āṇāpesi. So cakkavattirañño	2328	
PA_atk-s05_10a:2328_2	santikā paṭiladdhamahālābho mahāyodho viya tuṭṭhamānaso attano visaye ṭhatvā tepiṭakaṃ	2328	
PA_atk-s05_10a:2328_3	buddhavacanaṃ sammasitvā anumodanamakāsi. Tassa desanāvasāne satthā sayaṃ dhammaṃ	2328	
PA_atk-s05_10a:2328_4	desesi. Satthu desanāvasāne sabbepi catucattālīsasahassatāpasā arahattaṃ pāpuṇiṃsu.	2328	
PA_atk-s05_10a:2328_5	Satthā – “etha bhikkhavo”ti hatthaṃ pasāresi. Tesaṃ tāvadeva kesamassū antaradhāyiṃsu.	2328	
PA_atk-s05_10a:2328_6	Aṭṭha parikkhārā sarīre paṭimukkāva ahesuṃ. Te saṭṭhivassikattherā viya satthāraṃ	2328	
PA_atk-s05_10a:2328_7	parivārayiṃsu. Nandatāpaso pana vikkhittacittatāya visesaṃ nādhigañchi. Tassa kira	2328	
PA_atk-s05_10a:2328_8	araṇavihārittherassa dhammaṃ sotuṃ āraddhakālato paṭṭhāya – “aho vatāhampi anāgate	2328	
PA_atk-s05_10a:2328_9	ekassa buddhassa sāsane iminā sāvakena laddhaguṇaṃ labheyya”nti cittaṃ udapādi. So	2328	
PA_atk-s05_10a:2328_10	tena vitakkena maggaphalapaṭivedhaṃ kātuṃ nāsakkhi. Tathāgataṃ pana vanditvā añjaliṃ	23281	
PA_atk-s05_10a:2328_11	paggayha sammukhe ṭhito evamāha – “bhante, yena bhikkhunā isigaṇassa pupphāsanānumodanā	23281	
PA_atk-s05_10a:2328_12	katā, ko nāmāyaṃ tumhākaṃ sāsane”ti? “Araṇavihāriaṅgena ca dakkhiṇeyyaṅgena ca etadaggaṭṭhānaṃ	23281	
PA_atk-s05_10a:2328_13	patto eso bhikkhū”ti. “Bhante, yvāyaṃ mayā sattāhaṃ pupphacchattaṃ dhārentena sakkāro	23281	
PA_atk-s05_10a:2328_14	kato, tena adhikārena aññaṃ sampattiṃ na patthemi, anāgate pana ekassa buddhassa	23281	
PA_atk-s05_10a:2328_15	sāsane ayaṃ thero viya dvīhaṅgehi samannāgato sāvako bhaveyya”nti patthanaṃ akāsi.	23281	
PA_atk-s05_10a:2329_0	Satthā “samijjhissati nu kho imassa tāpasassa patthanā”ti anāgataṃsañāṇaṃ pesetvā	2329	
PA_atk-s05_10a:2329_1	olokento kappasatasahassaṃ atikkamitvā samijjhanakabhāvaṃ disvā, “tāpasa, na te ayaṃ	2329	
PA_atk-s05_10a:2329_2	patthanā moghaṃ bhavissati, anāgate kappasatasahassaṃ atikkamitvā gotamo nāma buddho	2329	
PA_atk-s05_10a:2329_3	uppajjissati, tassa santike samijjhissatī”ti dhammakathaṃ kathetvā bhikkhusaṅghaparivuto	2329	
PA_atk-s05_10a:2329_4	ākāsaṃ pakkhandi. Nandatāpaso yāva cakkhupathaṃ na samatikkamati, tāva satthu bhikkhusaṅghassa	2329	
PA_atk-s05_10a:2329_5	ca añjaliṃ paggahetvā aṭṭhāsi. So aparabhāge kālena kālaṃ satthāraṃ upasaṅkamitvā	2329	
PA_atk-s05_10a:2329_6	dhammaṃ suṇitvā aparihīnajjhānova kālaṃ katvā brahmaloke nibbatto. Tato pana cuto	2329	
PA_atk-s05_10a:2329_7	aparānipi pañca jātisatāni pabbajitvā āraññakova ahosi, kassapasammāsambuddhakālepi	2329	
PA_atk-s05_10a:2329_8	pabbajitvā āraññako hutvā gatapaccāgatavattaṃ pūresi. Etaṃ kira vattaṃ aparipūretvā	2329	
PA_atk-s05_10a:2329_9	mahāsāvakabhāvaṃ pāpuṇantā nāma natthi, gatapaccāgatavattaṃ pana āgamaṭṭhakathāsu	2329	
PA_atk-s05_10a:2329_10	vuttanayeneva veditabbaṃ. So vīsativassasahassāni gatapaccāgatavattaṃ pūretvā kālaṃ	23291	
PA_atk-s05_10a:2329_11	katvā tāvatiṃsadevaloke nibbatti.	23291	
PA_atk-s05_10a:2330_0	Evaṃ so tāvatiṃsabhavane aparāparaṃ uppajjanavasena dibbasampattiṃ anubhavitvā tato	2330	
PA_atk-s05_10a:2330_1	cuto manussaloke anekasatakkhattuṃ cakkavattirājā padesarājā ca hutvā uḷāraṃ manussasampattiṃ	2330	
PA_atk-s05_10a:2330_2	anubhavitvā amhākaṃ bhagavato uppannakāle sāvatthiyaṃ sumanaseṭṭhissa gehe anāthapiṇḍikassa	2330	
PA_atk-s05_10a:2330_3	kaniṭṭho hutvā nibbatti. Subhūtītissa nāmaṃ ahosi.	2330	
PA_atk-s05_10a:2331_0	Tena ca samayena amhākaṃ bhagavā loke uppajjitvā pavattitavaradhammacakko anupubbena	2331	
PA_atk-s05_10a:2331_1	rājagahaṃ gantvā tattha veḷuvanapaṭiggahaṇādinā lokānuggahaṃ karonto rājagahaṃ upanissāya	2331	
PA_atk-s05_10a:2331_2	sītavane vihāsi. Tadā anāthapiṇḍiko seṭṭhi sāvatthiyaṃ uṭṭhānakaṃ bhaṇḍaṃ gahetvā	2331	
PA_atk-s05_10a:2331_3	attano sahāyassa rājagahaseṭṭhino gehaṃ gantvā buddhuppādaṃ sutvā satthāraṃ sītavane	2331	
PA_atk-s05_10a:2331_4	viharantaṃ upasaṅkamitvā paṭhamadassaneneva sotāpattiphale patiṭṭhāya satthāraṃ sāvatthiṃ	2331	
PA_atk-s05_10a:2331_5	āgamanatthāya yācitvā tato pañcacattālīsayojane magge yojane yojane satasahassapariccāgena	2331	
PA_atk-s05_10a:2331_6	vihāre patiṭṭhāpetvā sāvatthiyaṃ aṭṭhakarīsappamāṇaṃ jetassa kumārassa uyyānabhūmiṃ	2331	
PA_atk-s05_10a:2331_7	koṭisanthārena kiṇitvā tattha bhagavato vihāraṃ kāretvā adāsi. Vihāramahadivase ayaṃ	2331	
PA_atk-s05_10a:2331_8	subhūtikuṭumbiko anāthapiṇḍikaseṭṭhinā saddhiṃ gantvā dhammaṃ suṇanto saddhaṃ paṭilabhitvā	2331	
PA_atk-s05_10a:2331_9	pabbaji. So upasampanno dve mātikā paguṇā katvā kammaṭṭhānaṃ kathāpetvā araññe samaṇadhammaṃ	2331	
PA_atk-s05_10a:2331_10	karonto mettājhānaṃ nibbattetvā taṃ pādakaṃ katvā vipassanaṃ vaḍḍhetvā arahattaṃ pāpuṇi.	23311	
PA_atk-s05_10a:2332_0	So dhammaṃ desento yasmā satthārā desitaniyāmena anodissakaṃ katvā deseti, tasmā	2332	
PA_atk-s05_10a:2332_1	araṇavihārīnaṃ aggo nāma jāto. Yasmā ca piṇḍāya caranto ghare ghare mettājhānaṃ samāpajjitvā	2332	
PA_atk-s05_10a:2332_2	vuṭṭhāya bhikkhaṃ paṭiggaṇhāti “evaṃ dāyakānaṃ mahapphalaṃ bhavissatī”ti, tasmā dakkhiṇeyyānaṃ	2332	
PA_atk-s05_10a:2332_3	aggo nāma jāto. Tena naṃ bhagavā “etadaggaṃ, bhikkhave, mama sāvakānaṃ bhikkhūnaṃ	2332	
PA_atk-s05_10a:2332_4	araṇavihārīnaṃ dakkhiṇeyyānañca yadidaṃ subhūtī”ti dvayaṅgasamannāgate aggaṭṭhāne	2332	
PA_atk-s05_10a:2332_5	ṭhapesi. Evamayaṃ mahāthero attanā pūritapāramīnaṃ phalassa matthakaṃ arahattaṃ patvā	2332	
PA_atk-s05_10a:2332_6	loke abhiññāto abhilakkhito hutvā bahujanahitāya janapadacārikaṃ caranto anupubbena rājagahaṃ agamāsi.	2332	
PA_atk-s05_10a:2333_0	Rājā bimbisāro therassa āgamanaṃ sutvā upasaṅkamitvā vanditvā “idheva, bhante, vasatha,	2333	
PA_atk-s05_10a:2333_1	vasanaṭṭhānaṃ vo karissāmī”ti vatvā pakkanto vissari. Thero senāsanaṃ alabhanto abbhokāse	2333	
PA_atk-s05_10a:2333_2	vītināmesi. Therassānubhāvena devo na vassati. Manussā avuṭṭhitāya upaddutā rañño	2333	
PA_atk-s05_10a:2333_3	nivesanadvāre ukkuṭṭhiṃ akaṃsu. Rājā “kena nu kho kāraṇena devo na vassatī”ti vīmaṃsanto	2333	
PA_atk-s05_10a:2333_4	“therassa abbhokāsavāsena maññe na vassatī”ti cintetvā tassa paṇṇakuṭiṃ kārāpetvā	2333	
PA_atk-s05_10a:2333_5	“imissaṃ, bhante, paṇṇakuṭiyaṃ vasathā”ti vatvā vanditvā pakkāmi. Thero kuṭiṃ pavisitvā	2333	
PA_atk-s05_10a:2333_6	tiṇasanthārake pallaṅkena nisīdi. Tadā devo thokaṃ thokaṃ phusāyati, na sammādhāraṃ	2333	
PA_atk-s05_10a:2333_7	anupavecchati. Atha thero lokassa avuṭṭhikabhayaṃ vidhamitukāmo attano ajjhattikabāhiravatthukassa	2333	
PA_atk-s05_10a:2333_8	parissayassa abhāvaṃ pavedento “channā me kuṭikā”ti gāthamāha. Tassattho theragāthāyaṃ vuttoyeva.	2333	
PA_atk-s05_10a:2334_0	Kasmā panete mahātherā attano guṇe pakāsentīti? Iminā dīghena addhunā anadhigatapubbaṃ	2334	
PA_atk-s05_10a:2334_1	paramagambhīraṃ ativiya santaṃ paṇītaṃ attanā adhigatalokuttaradhammaṃ paccavekkhitvā	2334	
PA_atk-s05_10a:2334_2	pītivegasamussāhitaudānadīpanatthaṃ sāsanassa niyyānikabhāvavibhāvanatthañca paramappicchā	2334	
PA_atk-s05_10a:2334_3	ariyā attano guṇe pakāsenti. Yathā taṃ lokanātho bodhaneyyānaṃ ajjhāsayavasena “dasabalasamannāgato,	2334	
PA_atk-s05_10a:2334_4	bhikkhave, tathāgato catuvesārajjavisārado”tiādinā attano guṇe pakāseti. Evamayaṃ	2334	
PA_atk-s05_10a:2334_5	therassa aññābyākaraṇagāthāpi ahosīti.	2334	
PA_atk-s05_10a:2335_0	1. Evaṃ so pattaarahattaphalo pattaetadaggaṭṭhāno ca attano pubbakammaṃ saritvā somanassajāto	2335	
PA_atk-s05_10a:2335_1	pubbacaritāpadānaṃ pakāsento himavantassāvidūretiādimāha. Tattha himavantassāti himālayapabbatassa	2335	
PA_atk-s05_10a:2335_2	avidūre āsanne samīpe pabbatapāde manussānaṃ gamanāgamanasampanne sañcaraṇaṭṭhāneti	2335	
PA_atk-s05_10a:2335_3	attho. Nisabho nāma pabbatoti pabbatānaṃ jeṭṭhattā nāmena nisabho nāma selamayapabbato	2335	
PA_atk-s05_10a:2335_4	ahosīti sambandho. Assamo sukato mayhanti tattha pabbate mayhaṃ vasanatthāya assamo	2335	
PA_atk-s05_10a:2335_5	araññāvāso suṭṭhu kato. Kuṭirattiṭṭhānadivāṭṭhānavatiparikkhepādivasena sundarākārena	2335	
PA_atk-s05_10a:2335_6	katoti attho. Paṇṇasālā sumāpitāti paṇṇehi chāditā sālā mayhaṃ nivāsanatthāya suṭṭhu	2335	
PA_atk-s05_10a:2335_7	māpitā niṭṭhāpitāti attho.	2335	
PA_atk-s05_10a:2336_0	2. Kosiyo nāma nāmenāti mātāpitūhi katanāmadheyyena kosiyo nāma. Uggatāpano pākaṭatapo	2336	
PA_atk-s05_10a:2336_1	ghoratapo. Ekākiyo aññesaṃ abhāvā ahaṃ eva eko. Adutiyo dutiyatāpasarahito jaṭilo	2336	
PA_atk-s05_10a:2336_2	jaṭādhārī tāpaso tadā tasmiṃ kāle nisabhe pabbate vasāmi viharāmīti sambandho.	2336	
PA_atk-s05_10a:2337_0	3. Phalaṃ mūlañca paṇṇañca, na bhuñjāmi ahaṃ tadāti tadā tasmiṃ nisabhapabbate vasanakāle	2337	
PA_atk-s05_10a:2337_1	tiṇḍukādiphalaṃ muḷālādimūlaṃ, kārapaṇṇādipaṇṇañca rukkhato ocinitvā na bhuñjāmīti	2337	
PA_atk-s05_10a:2337_2	attho. Evaṃ sati kathaṃ jīvatīti taṃ dassento pavattaṃva supātāhanti āha. Tattha	2337	
PA_atk-s05_10a:2337_3	pavattaṃ sayameva jātaṃ supātaṃ attano dhammatāya patitaṃ paṇṇādikaṃ nissāya āhāraṃ	2337	
PA_atk-s05_10a:2337_4	katvā ahaṃ tāvade tasmiṃ kāle jīvāmi jīvikaṃ kappemīti sambandho. “Pavattapaṇḍupaṇṇānī”ti	2337	
PA_atk-s05_10a:2337_5	vā pāṭho, tassa sayameva patitāni paṇḍupaṇṇāni rukkhapattāni upanissāya jīvāmīti attho.	2337	
PA_atk-s05_10a:2338_0	4. Nāhaṃ kopemi ājīvanti ahaṃ jīvitaṃ cajamānopi pariccāgaṃ kurumānopi taṇhāvasena	2338	
PA_atk-s05_10a:2338_1	phalamūlādiāhārapariyesanāya sammā ājīvaṃ na kopemi na nāsemīti sambandho. Ārādhemi	2338	
PA_atk-s05_10a:2338_2	sakaṃ cittanti sakaṃ cittaṃ attano manaṃ appicchatāya santuṭṭhiyā ca ārādhemi pasādemi.	2338	
PA_atk-s05_10a:2338_3	Vivajjemi anesananti vejjakammadūtakammādivasena anesanaṃ ayuttapariyesanaṃ vivajjemi dūraṃ karomi.	2338	
PA_atk-s05_10a:2339_0	5. Rāgūpasaṃhitaṃ cittanti yadā yasmiṃ kāle mama rāgena sampayuttaṃ cittaṃ uppajjati,	2339	
PA_atk-s05_10a:2339_1	tadā sayameva attanāyeva paccavekkhāmi ñāṇena paṭivekkhitvā vinodemi. Ekaggo taṃ	2339	
PA_atk-s05_10a:2339_2	damemahanti ahaṃ ekasmiṃ kammaṭṭhānārammaṇe aggo samāhito taṃ rāgacittaṃ damemi damanaṃ karomi.	2339	
PA_atk-s05_10a:2340_0	6. Rajjase rajjanīye cāti rajjanīye allīyitabbe rūpārammaṇādivatthusmiṃ rajjase allīno	2340	
PA_atk-s05_10a:2340_1	asi bhavasi. Dussanīye ca dussaseti dūsitabbe dosakaraṇavatthusmiṃ dūsako asi. Muyhase	2340	
PA_atk-s05_10a:2340_2	mohanīye cāti mohitabbe mohakaraṇavatthusmiṃ moyhasi mūḷho asi bhavasi. Tasmā tuvaṃ	2340	
PA_atk-s05_10a:2340_3	vanā vanato araññavāsato nikkhamassu apagacchāhīti evaṃ attānaṃ damemīti sambandho.	2340	
PA_atk-s05_10a:2341	24. Timbarūsakavaṇṇābhoti suvaṇṇatimbarūsakavaṇṇābho, jambonadasuvaṇṇavaṇṇoti attho. Sesaṃ suviññeyyamevāti.	234	
PA_atk-s05_10a:2342	Subhūtittheraapadānavaṇṇanā samattā.	234	
PA_atk-s05_10a:2343	2. Upavānattheraapadānavaṇṇanā	234	
PA_atk-s05_10a:2344_0	Padumuttaro nāma jinotiādikaṃ āyasmato upavānattherassa apadānaṃ. Ayampāyasmā purimabuddhesu	2344	
PA_atk-s05_10a:2344_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2344	
PA_atk-s05_10a:2344_2	bhagavato kāle daliddakule nibbattitvā viññutaṃ patto bhagavati parinibbute tassa	2344	
PA_atk-s05_10a:2344_3	dhātuṃ gahetvā manussadevanāgagaruḷakumbhaṇḍayakkhagandhabbehi sattaratanamaye sattayojanike	2344	
PA_atk-s05_10a:2344_4	thūpe kate tattha sudhotaṃ attano uttarasāṭakaṃ veḷagge laggetvā ābandhitvā dhajaṃ	2344	
PA_atk-s05_10a:2344_5	katvā pūjaṃ akāsi. Taṃ gahetvā abhisammatako nāma yakkhasenāpati devehi cetiyapūjārakkhaṇatthaṃ	2344	
PA_atk-s05_10a:2344_6	ṭhapito adissamānakāyo taṃ ākāse dhārento cetiyaṃ tikkhattuṃ padakkhiṇaṃ akāsi. So	2344	
PA_atk-s05_10a:2344_7	taṃ disvā bhiyyosomattāya pasannamānaso hutvā tena puññakammena devamanussesu saṃsaranto	2344	
PA_atk-s05_10a:2344_8	imasmiṃ buddhuppāde sāvatthiyaṃ brāhmaṇakule nibbattitvā upavānoti laddhanāmo vayappatto	2344	
PA_atk-s05_10a:2344_9	jetavanapaṭiggahaṇe buddhānubhāvaṃ disvā paṭiladdhasaddho pabbajitvā vipassanāya	2344	
PA_atk-s05_10a:2344_10	kammaṃ karonto arahattaṃ patvā chaḷabhiñño ahosi. Yadā bhagavato aphāsu ahosi, tadā	23441	
PA_atk-s05_10a:2344_11	thero uṇhodakaṃ tathārūpaṃ pānakañca bhesajjaṃ bhagavato upanāmesi. Tenassa satthuno	23441	
PA_atk-s05_10a:2344_12	rogo vūpasami. Tassa bhagavā anumodanaṃ akāsi.	23441	
PA_atk-s05_10a:2345_0	52. Evaṃ so pattaarahattaphalo adhigataetadaggaṭṭhāno attano pubbakammaṃ saritvā	2345	
PA_atk-s05_10a:2345_1	somanassavasena pubbacaritāpadānaṃ pakāsento padumuttaro nāma jinotiādimāha. Tattha	2345	
PA_atk-s05_10a:2345_2	sabbesaṃ lokiyalokuttaradhammānaṃ pāragū pariyosānaṃ nibbānaṃ gato patto padumuttaro	2345	
PA_atk-s05_10a:2345_3	nāma jino jitapañcamāro bhagavā aggikkhandho iva chabbaṇṇā buddharaṃsiyo jalitvā	2345	
PA_atk-s05_10a:2345_4	sabbalokaṃ dhammapajjotena obhāsetvā sambuddho suṭṭhu buddho avijjāniddūpagatāya	2345	
PA_atk-s05_10a:2345_5	pajāya savāsanāya kilesaniddāya paṭibuddho vikasitanettapaṅkajo parinibbuto khandhaparinibbānena	2345	
PA_atk-s05_10a:2345_6	nibbuto adassanaṃ gatoti sambandho.	2345	
PA_atk-s05_10a:2346	57. Jaṅghāti cetiyakaraṇakāle upacinitabbānaṃ iṭṭhakānaṃ ṭhapanatthāya, nibandhiyamānasopānapanti.	234	
PA_atk-s05_10a:2347_0	88. Sudhotaṃ rajakenāhanti vatthadhovakena purisena suṭṭhu dhovitaṃ suvisuddhakataṃ,	2347	
PA_atk-s05_10a:2347_1	uttareyyapaṭaṃ mama uttarasāṭakaṃ ahaṃ veḷagge laggitvā dhajaṃ katvā ukkhipiṃ, ambare	2347	
PA_atk-s05_10a:2347_2	ākāse ussāpesinti attho. Sesaṃ suviññeyyamevāti.	2347	
PA_atk-s05_10a:2348	Upavānattheraapadānavaṇṇanā samattā.	234	
PA_atk-s05_10a:2349	3. Tisaraṇagamaniyattheraapadānavaṇṇanā	234	
PA_atk-s05_10a:2350_0	Nagare bandhumatiyātiādikaṃ āyasmato tisaraṇagamaniyattherassa apadānaṃ. Ayampi purimabuddhesu	2350	
PA_atk-s05_10a:2350_1	katādhikāro tattha tattha bhave vivaṭṭūpanissayāni puññāni upacinanto vipassissa	2350	
PA_atk-s05_10a:2350_2	bhagavato kāle bandhumatīnagare kulagehe nibbattitvā andhamātāpitaro upaṭṭhāsi. So	2350	
PA_atk-s05_10a:2350_3	ekadivasaṃ cintesi – “ahaṃ mātāpitaro upaṭṭhahanto pabbajituṃ na labhāmi, yaṃnūnāhaṃ	2350	
PA_atk-s05_10a:2350_4	tīṇi saraṇāni gaṇhissāmi, evaṃ duggatito mocessāmī”ti nisabhaṃ nāma vipassissa bhagavato	2350	
PA_atk-s05_10a:2350_5	aggasāvakaṃ upasaṅkamitvā tīṇi saraṇāni gaṇhi. So tāni vassasatasahassāni rakkhitvā	2350	
PA_atk-s05_10a:2350_6	teneva kammena tāvatiṃsabhavane nibbatto, tato paraṃ devamanussesu saṃsaranto ubhayasampattiyo	2350	
PA_atk-s05_10a:2350_7	anubhavitvā imasmiṃ buddhuppāde sāvatthinagare mahāsālakule nibbatto viññutaṃ patto	2350	
PA_atk-s05_10a:2350_8	sattavassikova dārakehi parivuto ekaṃ saṅghārāmaṃ agamāsi. Tattha eko khīṇāsavatthero	2350	
PA_atk-s05_10a:2350_9	tassa dhammaṃ desetvā saraṇāni adāsi. So tāni gahetvā pubbe attano rakkhitāni saraṇāni	2350	
PA_atk-s05_10a:2350_10	saritvā vipassanaṃ vaḍḍhetvā arahattaṃ pāpuṇi. Taṃ arahattappattaṃ bhagavā upasampādesi.	23501	
PA_atk-s05_10a:2351_0	106. So arahattappatto upasampanno hutvā attano pubbakammaṃ saritvā somanassavasena	2351	
PA_atk-s05_10a:2351_1	pubbacaritāpadānaṃ pakāsento nagare bandhumatiyātiādimāha. Tattha mātu upaṭṭhāko	2351	
PA_atk-s05_10a:2351_2	ahunti ahaṃ mātāpitūnaṃ upaṭṭhāko bharako bandhumatīnagare ahosinti sambandho.	2351	
PA_atk-s05_10a:2352	108. Tamandhakārapihitāti mohandhakārena pihitā chāditā. Tividhaggīhi ḍayhareti rāgaggidosaggimohaggisaṅkhātehi tīhi aggīhi ḍayhare ḍayhanti sabbe sattāti sambandho.	235	
PA_atk-s05_10a:2353	114. Aṭṭha hetū labhāmahanti aṭṭha kāraṇāni sukhassa paccayabhūtāni kāraṇāni labhāmi ahanti attho. Sesaṃ suviññeyyamevāti.	235	
PA_atk-s05_10a:2354	Tisaraṇagamaniyattheraapadānavaṇṇanā samattā.	235	
PA_atk-s05_10a:2355	4. Pañcasīlasamādāniyattheraapadānavaṇṇanā	235	
PA_atk-s05_10a:2356_0	Nagare candavatiyātiādikaṃ āyasmato pañcasīlasamādāniyattherassa apadānaṃ. Ayampi	2356	
PA_atk-s05_10a:2356_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	2356	
PA_atk-s05_10a:2356_2	anomadassissa bhagavato kāle ekasmiṃ kule nibbatto purimabhave katākusalakammānurūpena	2356	
PA_atk-s05_10a:2356_3	daliddo hutvā appannapānabhojano paresaṃ bhatiṃ katvā jīvanto saṃsāre ādīnavaṃ ñatvā	2356	
PA_atk-s05_10a:2356_4	pabbajitukāmopi pabbajjaṃ alabhamāno anomadassissa bhagavato sāvakassa nisabhattherassa	2356	
PA_atk-s05_10a:2356_5	santike pañca sikkhāpadāni samādiyi. Dīghāyukakāle uppannattā vassasatasahassāni	2356	
PA_atk-s05_10a:2356_6	sīlaṃ paripālesi. Tena kammena so devamanussesu saṃsaranto imasmiṃ buddhuppāde vesāliyaṃ	2356	
PA_atk-s05_10a:2356_7	mahābhogakule nibbatto. Mātāpitaro sīlaṃ samādiyante disvā attano sīlaṃ saritvā vipassanaṃ	2356	
PA_atk-s05_10a:2356_8	vaḍḍhetvā arahattaṃ patvā pabbaji.	2356	
PA_atk-s05_10a:2357_0	134. So attano pubbakammaṃ saritvā somanassajāto udānavasena pubbacaritāpadānaṃ pakāsento	2357	
PA_atk-s05_10a:2357_1	nagare candavatiyātiādimāha. Bhatako āsahaṃ tadāti tadā mama puññakaraṇakāle ahaṃ	2357	
PA_atk-s05_10a:2357_2	bhatako bhatiyā kammakārako āsiṃ ahosiṃ. Parakammāyane yuttoti bhatiyā paresaṃ kammakaraṇe	2357	
PA_atk-s05_10a:2357_3	āyutto yojito okāsābhāvena saṃsārato muccanatthāya ahaṃ pabbajjaṃ na labhāmi.	2357	
PA_atk-s05_10a:2358_0	135. Mahandhakārapihitāti mahantehi kilesandhakārehi pihitā saṃvutā thakitā. Tividhaggīhi	2358	
PA_atk-s05_10a:2358_1	ḍayhareti narakaggipetaggisaṃsāraggisaṅkhātehi tīhi aggīhi ḍayhanti. Ahaṃ pana kena	2358	
PA_atk-s05_10a:2358_2	upāyena kena kāraṇena visaṃyutto bhaveyyanti attho.	2358	
PA_atk-s05_10a:2359_0	136. Deyyadhammo annapānādidātabbayuttakaṃ vatthu mayhaṃ natthi, tassābhāvena ahaṃ	2359	
PA_atk-s05_10a:2359_1	varāko dukkhito bhatako bhatiyā jīvanako yaṃnūnāhaṃ pañcasīlaṃ rakkheyyaṃ paripūrayanti	2359	
PA_atk-s05_10a:2359_2	pañcasīlaṃ samādiyitvā paripūrento yaṃnūna rakkheyyaṃ sādhukaṃ bhaddakaṃ sundaraṃ	2359	
PA_atk-s05_10a:2359_3	katvā paripāleyyanti attho.	2359	
PA_atk-s05_10a:2360_0	148. Svāhaṃ yasamanubhavinti so ahaṃ devamanussesu mahantaṃ yasaṃ anubhaviṃ tesaṃ	2360	
PA_atk-s05_10a:2360_1	sīlānaṃ vāhasā ānubhāvenāti attho. Kappakoṭimpi tesaṃ sīlānaṃ phalaṃ kittento ekakoṭṭhāsameva	2360	
PA_atk-s05_10a:2360_2	kittaye pākaṭaṃ kareyyanti attho. Sesaṃ suviññeyyamevāti.	2360	
PA_atk-s05_10a:2361	Pañcasīlasamādāniyattheraapadānavaṇṇanā samattā.	236	
PA_atk-s05_10a:2362	5. Annasaṃsāvakattheraapadānavaṇṇanā	236	
PA_atk-s05_10a:2363_0	Suvaṇṇavaṇṇaṃ sambuddhantiādikaṃ āyasmato annasaṃsāvakattherassa apadānaṃ. Ayampi	2363	
PA_atk-s05_10a:2363_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	2363	
PA_atk-s05_10a:2363_2	siddhatthassa bhagavato kāle ekasmiṃ kulagehe nibbatto piṇḍāya carantaṃ dvattiṃsamahāpurisalakkhaṇabyāmappabhāmaṇḍalopasobhitaṃ	2363	
PA_atk-s05_10a:2363_3	bhagavantaṃ disvā pasannamānaso bhagavantaṃ nimantetvā gehaṃ netvā varaannapānena	2363	
PA_atk-s05_10a:2363_4	santappetvā sampavāretvā bhojesi. So teneva cittappasādena tato cuto devaloke nibbattitvā	2363	
PA_atk-s05_10a:2363_5	dibbasampattiṃ anubhavitvā tato cavitvā manussaloke nibbattitvā manussasampattiṃ	2363	
PA_atk-s05_10a:2363_6	anubhavitvā tato aparāparaṃ devamanussasampattiyo anubhavitvā imasmiṃ buddhuppāde	2363	
PA_atk-s05_10a:2363_7	ekasmiṃ kule nibbatto sāsane pasīditvā pabbajitvā vipassanaṃ vaḍḍhetvā arahattaṃ	2363	
PA_atk-s05_10a:2363_8	pāpuṇi. So pubbe katapuññanāmavasena annasaṃsāvakattheroti pākaṭanāmo ahosi.	2363	
PA_atk-s05_10a:2364_0	155-6. So aparabhāge attano pubbakammaṃ saritvā somanassajāto “evaṃ mayā iminā puññasambhārānubhāvena	2364	
PA_atk-s05_10a:2364_1	pattaṃ arahatta”nti attano pubbacaritāpadānaṃ udānavasena pakāsento suvaṇṇavaṇṇantiādimāha.	2364	
PA_atk-s05_10a:2364_2	Tattha suvaṇṇassa vaṇṇo viya vaṇṇo yassa bhagavato soyaṃ suvaṇṇavaṇṇo, taṃ suvaṇṇavaṇṇaṃ	2364	
PA_atk-s05_10a:2364_3	sambuddhaṃ siddhatthanti attho. Gacchantaṃ antarāpaṇeti vessānaṃ āpaṇapantīnaṃ antaravīthiyaṃ	2364	
PA_atk-s05_10a:2364_4	gacchamānaṃ. Kañcanagghiyasaṃkāsanti suvaṇṇatoraṇasadisaṃ bāttiṃsavaralakkhaṇaṃ dvattiṃsavaralakkhaṇehi	2364	
PA_atk-s05_10a:2364_5	sampannaṃ lokapajjotaṃ sakalalokadīpabhūtaṃ appameyyaṃ pamāṇavirahitaṃ anopamaṃ upamāvirahitaṃ	2364	
PA_atk-s05_10a:2364_6	jutindharaṃ pabhādhāraṃ nīlapītādichabbaṇṇabuddharaṃsiyo dhārakaṃ siddhatthaṃ disvā	2364	
PA_atk-s05_10a:2364_7	paramaṃ uttamaṃ pītiṃ alatthaṃ alabhinti sambandho. Sesaṃ suviññeyyamevāti.	2364	
PA_atk-s05_10a:2365	Annasaṃsāvakattheraapadānavaṇṇanā samattā.	236	
PA_atk-s05_10a:2366	6. Dhūpadāyakattheraapadānavaṇṇanā	236	
PA_atk-s05_10a:2367_0	Siddhatthassa bhagavatotiādikaṃ āyasmato dhūpadāyakattherassa apadānaṃ. Ayampi purimabuddhesu	2367	
PA_atk-s05_10a:2367_1	katādhikāro tattha tattha bhave vivaṭṭūpanissayāni puññāni upacinanto siddhatthassa	2367	
PA_atk-s05_10a:2367_2	bhagavato kāle kulagehe nibbatto siddhatthe bhagavati cittaṃ pasādetvā tassa bhagavato	2367	
PA_atk-s05_10a:2367_3	gandhakuṭiyaṃ candanāgarukāḷānusāriādinā katehi anekehi dhūpehi dhūpapūjaṃ akāsi.	2367	
PA_atk-s05_10a:2367_4	So tena puññena devesu ca manussesu ca ubhayasampattiyo anubhavanto nibbattanibbattabhave	2367	
PA_atk-s05_10a:2367_5	pūjanīyo hutvā imasmiṃ buddhuppāde ekasmiṃ kulagehe nibbatto puññasambhārānubhāvena	2367	
PA_atk-s05_10a:2367_6	sāsane pabbajitvā vipassanaṃ vaḍḍhetvā arahattaṃ patvā katadhūpapūjāpuññattā nāmena	2367	
PA_atk-s05_10a:2367_7	dhūpadāyakattheroti sabbattha pākaṭo. So pattaarahattaphalo attano pubbakammaṃ saritvā	2367	
PA_atk-s05_10a:2367_8	somanassajāto pubbacaritāpadānaṃ dassento siddhatthassa bhagavatotiādimāha. Siddho	2367	
PA_atk-s05_10a:2367_9	paripuṇṇo sabbaññutaññāṇādiguṇasaṅkhāto attho payojanaṃ yassa bhagavato soyaṃ siddhattho,	2367	
PA_atk-s05_10a:2367_10	tassa siddhatthassa bhagavato bhagyādiguṇavantassa lokajeṭṭhassa sakalalokuttamassa	23671	
PA_atk-s05_10a:2367_11	tādino iṭṭhāniṭṭhesu tādisassa acalasabhāvassāti attho. Sesaṃ uttānatthamevāti.	23671	
PA_atk-s05_10a:2368	Dhūpadāyakattheraapadānavaṇṇanā samattā.	236	
PA_atk-s05_10a:2369	7. Pulinapūjakattheraapadānavaṇṇanā	236	
PA_atk-s05_10a:2370_0	Vipassissa bhagavatotiādikaṃ āyasmato pulinapūjakattherassa apadānaṃ. Ayampi purimabuddhesu	2370	
PA_atk-s05_10a:2370_1	katādhikāro tattha tattha bhave vivaṭṭūpanissayāni puññāni upacinanto vipassissa	2370	
PA_atk-s05_10a:2370_2	bhagavato kāle ekasmiṃ kule nibbatto sāsane pasannacitto cetiyaṅgaṇabodhiyaṅgaṇesu	2370	
PA_atk-s05_10a:2370_3	purāṇavālukaṃ apanetvā navaṃ muttādalasadisapaṇḍarapulinaṃ okiritvā māḷakaṃ alaṅkari.	2370	
PA_atk-s05_10a:2370_4	Tena kammena so devaloke nibbatto tattha dibbehi ratanehi vijjotamāne anekayojane	2370	
PA_atk-s05_10a:2370_5	kanakavimāne dibbasampattiṃ anubhavitvā tato cuto manussaloke sattaratanasampanno	2370	
PA_atk-s05_10a:2370_6	cakkavattī rājā hutvā manussasampattiṃ anubhavitvā aparāparaṃ saṃsaranto imasmiṃ	2370	
PA_atk-s05_10a:2370_7	buddhuppāde vibhavasampanne ekasmiṃ kule nibbatto sāsane pasanno pabbajitvā vipassanaṃ	2370	
PA_atk-s05_10a:2370_8	vaḍḍhetvā arahattaṃ pāpuṇi. So attano katapuññanāmasadisena nāmena pulinapūjakattheroti pākaṭo.	2370	
PA_atk-s05_10a:2371_0	165. So attano pubbakammaṃ saritvā somanassajāto pubbacaritāpadānaṃ dassento vipassissa	2371	
PA_atk-s05_10a:2371_1	bhagavatotiādimāha. Tattha vividhaṃ passatīti vipassī, vivicca passatīti vā vipassī,	2371	
PA_atk-s05_10a:2371_2	vividhe attatthaparatthādibhede atthe passatīti vā vipassī, vividhe vohāraparamatthādibhede	2371	
PA_atk-s05_10a:2371_3	passatīti vā vipassī, tassa vipassissa bodhiyā pādaputtame uttame bodhirukkhamaṇḍalamāḷake	2371	
PA_atk-s05_10a:2371_4	purāṇapulinaṃ vālukaṃ chaḍḍetvā suddhaṃ paṇḍaraṃ pulinaṃ ākiriṃ santhariṃ. Sesaṃ suviññeyyamevāti.	2371	
PA_atk-s05_10a:2372	Pulinapūjakattheraapadānavaṇṇanā samattā.	237	
PA_atk-s05_10a:2373	8. Uttiyattheraapadānavaṇṇanā	237	
PA_atk-s05_10a:2374_0	Candabhāgānadītīretiādikaṃ āyasmato uttiyattherassa apadānaṃ. Ayampi purimabuddhesu	2374	
PA_atk-s05_10a:2374_1	katādhikāro tattha tattha bhave vivaṭṭūpanissayāni puññāni upacinanto siddhatthassa	2374	
PA_atk-s05_10a:2374_2	bhagavato kāle candabhāgānadiyaṃ susumāro hutvā nibbatto nadītīraṃ upagataṃ bhagavantaṃ	2374	
PA_atk-s05_10a:2374_3	disvā pasannacitto pāraṃ netukāmo tīrasamīpeyeva nipajji. Bhagavā tassa anukampāya	2374	
PA_atk-s05_10a:2374_4	piṭṭhiyaṃ pāde ṭhapesi. So tuṭṭho udaggo pītivegena mahussāho hutvā sotaṃ chindanto	2374	
PA_atk-s05_10a:2374_5	sīghena javena bhagavantaṃ paratīraṃ nesi. Bhagavā tassa cittappasādaṃ ñatvā “ayaṃ	2374	
PA_atk-s05_10a:2374_6	ito cuto devaloke nibbattissati, tato paṭṭhāya sugatīsuyeva saṃsaranto ito catunnavutikappe	2374	
PA_atk-s05_10a:2374_7	amataṃ pāpuṇissatī”ti byākaritvā pakkāmi.	2374	
PA_atk-s05_10a:2375_0	So tathā sugatīsuyeva saṃsaranto imasmiṃ buddhuppāde sāvatthiyaṃ aññatarassa brāhmaṇassa	2375	
PA_atk-s05_10a:2375_1	putto hutvā nibbatti, uttiyotissa nāmaṃ akaṃsu. So vayappatto “amataṃ pariyesissāmī”ti	2375	
PA_atk-s05_10a:2375_2	paribbājako hutvā ekadivasaṃ bhagavantaṃ disvā upasaṅkamitvā vanditvā dhammaṃ sutvā	2375	
PA_atk-s05_10a:2375_3	paṭiladdhasaddho hutvā sāsane pabbajitvā sīladiṭṭhīnaṃ avisodhitattā visesaṃ nibbattetuṃ	2375	
PA_atk-s05_10a:2375_4	asakkonto aññaṃ bhikkhuṃ visesaṃ nibbattetvā aññaṃ byākarontaṃ disvā satthāraṃ upasaṅkamitvā	2375	
PA_atk-s05_10a:2375_5	saṅkhepena ovādaṃ yāci. Satthāpi tassa, “tasmātiha tvaṃ, uttiya, ādimeva visodhehī”tiādinā	2375	
PA_atk-s05_10a:2375_6	saṅkhepeneva ovādaṃ adāsi. So satthu ovāde ṭhatvā vipassanaṃ ārabhi. Tassa āraddhavipassakassa	2375	
PA_atk-s05_10a:2375_7	ābādho uppajji. Uppanne ābādhe jātasaṃvego vīriyārambhavatthuṃ ñatvā vipassanaṃ vaḍḍhetvā arahattaṃ pāpuṇi.	2375	
PA_atk-s05_10a:2376_0	169. Evaṃ so katasambhārānurūpena pattaarahattaphalo attano pubbakammaṃ saritvā somanassajāto	2376	
PA_atk-s05_10a:2376_1	pubbacaritāpadānaṃ pakāsento candabhāgānadītīretiādimāha. Tattha candabhāgānadītīreti	2376	
PA_atk-s05_10a:2376_2	parisuddhapaṇḍarapulinatalehi ca pabhāsampannapasannamadhurodakaparipuṇṇatāya ca	2376	
PA_atk-s05_10a:2376_3	candappabhākiraṇasassirīkābhā nadamānā saddaṃ kurumānā gacchatīti candabhāgānadī,	2376	
PA_atk-s05_10a:2376_4	tassā candabhāgānadiyā tīre susumāro ahosinti sambandho. Tattha susumāroti khuddakamacchagumbe	2376	
PA_atk-s05_10a:2376_5	khaṇḍākhaṇḍikaṃ karonto māretīti susumāro, caṇḍamaccho kumbhīloti attho. Sabhojanapasutohanti	2376	
PA_atk-s05_10a:2376_6	ahaṃ sabhojane sakagocare pasuto byāvaṭo. Nadītitthaṃ agacchahanti bhagavato āgamanakāle	2376	
PA_atk-s05_10a:2376_7	ahaṃ nadītitthaṃ agacchiṃ pattomhi.	2376	
PA_atk-s05_10a:2377_0	170. Siddhattho tamhi samayeti tasmiṃ mama titthagamanakāle siddhattho bhagavā aggapuggalo	2377	
PA_atk-s05_10a:2377_1	sabbasattesu jeṭṭho seṭṭho sayambhū sayameva bhūto jāto buddhabhūto so bhagavā nadiṃ	2377	
PA_atk-s05_10a:2377_2	taritukāmo nadītīraṃ upāgami.	2377	
PA_atk-s05_10a:2378	172. Pettikaṃ visayaṃ mayhanti mayhaṃ pitupitāmahādīhi paramparānītaṃ, yadidaṃ sampattasampattamahānubhāvānaṃ taraṇanti attho.	237	
PA_atk-s05_10a:2379	173. Mama uggajjanaṃ sutvāti mayhaṃ uggajjanaṃ ārādhanaṃ sutvā mahāmuni bhagavā abhiruhīti sambandho. Sesaṃ uttānatthamevāti.	237	
PA_atk-s05_10a:2380	Uttiyattheraapadānavaṇṇanā samattā.	238	
PA_atk-s05_10a:2381	9. Ekañjalikattheraapadānavaṇṇanā	238	
PA_atk-s05_10a:2382_0	Suvaṇṇavaṇṇantiādikaṃ āyasmato ekañjalikattherassa apadānaṃ. Ayampi purimabuddhesu	2382	
PA_atk-s05_10a:2382_1	katādhikāro tattha tattha bhave vivaṭṭūpanissayāni puññāni upacinanto vipassissa	2382	
PA_atk-s05_10a:2382_2	bhagavato kāle ekasmiṃ kulagehe nibbatto viññutaṃ patto ratanattaye pasanno piṇḍāya	2382	
PA_atk-s05_10a:2382_3	carantaṃ vipassiṃ bhagavantaṃ disvā pasannamānaso añjaliṃ paggahetvā aṭṭhāsi. So	2382	
PA_atk-s05_10a:2382_4	tena puññakammena devamanussesu saṃsaranto sabbattha pūjanīyo hutvā ubhayasampattiyo	2382	
PA_atk-s05_10a:2382_5	anubhavitvā imasmiṃ buddhuppāde vibhavasampanne kule nibbattitvā sāsane pasīditvā	2382	
PA_atk-s05_10a:2382_6	pabbajitvā vipassanaṃ vaḍḍhetvā arahatte patiṭṭhāsi. Pubbe katapuññavasena ekañjalikattheroti pākaṭo.	2382	
PA_atk-s05_10a:2383_0	180. So attano pubbakammaṃ saritvā taṃ hatthatale āmalakaṃ viya disvā udānavasena	2383	
PA_atk-s05_10a:2383_1	pubbacaritāpadānaṃ pakāsento suvaṇṇavaṇṇantiādimāha. Vipassiṃ satthavāhagganti vāṇije	2383	
PA_atk-s05_10a:2383_2	kantārā vahati tāretīti satthavāho. Vāḷakantārā coḷakantārā dubbhikkhakantārā nirudakakantārā	2383	
PA_atk-s05_10a:2383_3	yakkhakantārā appabhakkhakantārā ca tāreti uttāreti patāreti nittāreti khemantabhūmiṃ	2383	
PA_atk-s05_10a:2383_4	pāpetīti attho. Ko so? Vāṇijajeṭṭhako. Satthavāhasadisattā ayampi bhagavā satthavāho.	2383	
PA_atk-s05_10a:2383_5	Tathā hi so tividhaṃ bodhiṃ patthayante katapuññasambhāre satte jātikantārā jarākantārā	2383	
PA_atk-s05_10a:2383_6	byādhikantārā maraṇakantārā sokaparidevadukkhadomanassupāyāsakantārā ca sabbasmā	2383	
PA_atk-s05_10a:2383_7	saṃsārakantārā ca tāreti uttāreti patāreti nittāreti nibbānathalaṃ pāpetīti attho.	2383	
PA_atk-s05_10a:2383_8	Satthavāho ca so aggo seṭṭho padhāno cāti satthavāhaggo, taṃ satthavāhaggaṃ vipassiṃ	2383	
PA_atk-s05_10a:2383_9	sambuddhanti sambandho. Naravaraṃ vināyakanti narānaṃ antare asithilaparakkamoti	2383	
PA_atk-s05_10a:2383_10	naravīro, taṃ. Visesena katapuññasambhāre satte neti nibbānapuraṃ pāpetīti vināyako, taṃ.	23831	
PA_atk-s05_10a:2384_0	181. Adantadamanaṃ tādinti rāgadosamohādikilesasampayuttattā kāyavacīmanodvārehi	2384	
PA_atk-s05_10a:2384_1	adante satte dametīti adantadamano, taṃ. Iṭṭhāniṭṭhesu akampiyatādiguṇayuttoti tādī,	2384	
PA_atk-s05_10a:2384_2	taṃ. Mahāvādiṃ mahāmatinti sakasamayaparasamayavādīnaṃ antare attanā samadhikapuggalavirahitattā	2384	
PA_atk-s05_10a:2384_3	mahāvādī, mahatī pathavisamānā merusamānā ca mati yassa so mahāmati, taṃ mahāvādiṃ	2384	
PA_atk-s05_10a:2384_4	mahāmatiṃ sambuddhanti iminā tulyādhikaraṇaṃ. Sesaṃ suviññeyyamevāti.	2384	
PA_atk-s05_10a:2385	Ekañjalikattheraapadānavaṇṇanā samattā.	238	
PA_atk-s05_10a:2386	10. Khomadāyakattheraapadānavaṇṇanā	238	
PA_atk-s05_10a:2387_0	Nagare bandhumatiyātiādikaṃ āyasmato khomadāyakattherassa apadānaṃ. Ayampi purimabuddhesu	2387	
PA_atk-s05_10a:2387_1	katādhikāro tattha tattha bhave vivaṭṭūpanissayāni puññāni upacinanto vipassissa	2387	
PA_atk-s05_10a:2387_2	bhagavato kāle ekasmiṃ kulagehe nibbatto vayappatto sāsane abhippasanno ratanattayamāmako	2387	
PA_atk-s05_10a:2387_3	vipassissa bhagavato santike dhammaṃ sutvā pasannamānaso khomadussena pūjaṃ akāsi.	2387	
PA_atk-s05_10a:2387_4	So tadeva mūlaṃ katvā yāvajīvaṃ puññāni katvā tato devaloke nibbatto. Chasu devesu	2387	
PA_atk-s05_10a:2387_5	aparāparaṃ dibbasukhaṃ anubhavitvā tato cavitvā manussaloke cakkavattiādianekavidhamanussasampattiṃ	2387	
PA_atk-s05_10a:2387_6	anubhavitvā paripākagate puññasambhāre imasmiṃ buddhuppāde kulagehe nibbatto vayappatto	2387	
PA_atk-s05_10a:2387_7	satthu santike dhammaṃ sutvā paṭiladdhasaddho pabbajitvā vipassanaṃ vaḍḍhetvā nacirasseva	2387	
PA_atk-s05_10a:2387_8	arahattaṃ pāpuṇi. Katapuññanāmena khomadāyakattheroti pākaṭo.	2387	
PA_atk-s05_10a:2388_0	184. So attano pubbakammaṃ saritvā somanassajāto pubbacaritāpadānaṃ dassento nagare	2388	
PA_atk-s05_10a:2388_1	bandhumatiyātiādimāha. Tattha bandhu vuccati ñātako, te bandhū yasmiṃ nagare aññamaññaṃ	2388	
PA_atk-s05_10a:2388_2	saṅghaṭitā vasanti, taṃ nagaraṃ “bandhumatī”ti vuccati. Ropemi bījasampadanti dānasīlādipuññabījasampattiṃ	2388	
PA_atk-s05_10a:2388_3	ropemi paṭṭhapemīti attho.	2388	
PA_atk-s05_10a:2389	Khomadāyakattheraapadānavaṇṇanā samattā.	238	
PA_atk-s05_10a:2390	Tatiyassa subhūtivaggassa vaṇṇanā samattā.	239	
PA_atk-s05_10a:2391	Catubhāṇavāravaṇṇanā niṭṭhitā.	239	
PA_atk-s05_10a:2392	4. Kuṇḍadhānavaggo	239	
PA_atk-s05_10a:2393	1. Kuṇḍadhānattheraapadānavaṇṇanā	239	
PA_atk-s05_10a:2394_0	Sattāhaṃ paṭisallīnantiādikaṃ āyasmato kuṇḍadhānattherassa apadānaṃ. Ayampi purimabuddhesu	2394	
PA_atk-s05_10a:2394_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2394	
PA_atk-s05_10a:2394_2	bhagavato kāle haṃsavatīnagare kulagehe nibbatto vuttanayena bhagavantaṃ upasaṅkamitvā	2394	
PA_atk-s05_10a:2394_3	dhammaṃ suṇanto satthāraṃ ekaṃ bhikkhuṃ paṭhamaṃ salākaṃ gaṇhantānaṃ aggaṭṭhāne ṭhapentaṃ	2394	
PA_atk-s05_10a:2394_4	disvā taṃ ṭhānantaraṃ patthetvā tadanurūpaṃ puññaṃ karonto vicari. So ekadivasaṃ	2394	
PA_atk-s05_10a:2394_5	padumuttarassa bhagavato nirodhasamāpattito vuṭṭhāya nisinnassa manosilācuṇṇapiñjaraṃ	2394	
PA_atk-s05_10a:2394_6	mahantaṃ kadaliphalakaṇṇikaṃ upanesi, taṃ bhagavā paṭiggahetvā paribhuñji. So tena	2394	
PA_atk-s05_10a:2394_7	puññakammena ekādasakkhattuṃ devesu devarajjaṃ kāresi. Catuvīsativāre ca rājā ahosi cakkavattī.	2394	
PA_atk-s05_10a:2395_0	So evaṃ aparāparaṃ puññāni katvā devamanussesu saṃsaranto kassapabuddhakāle bhummadevatā	2395	
PA_atk-s05_10a:2395_1	hutvā nibbatti. Dīghāyukabuddhānañca nāma na anvaddhamāsiko uposatho hoti. Tathā	2395	
PA_atk-s05_10a:2395_2	hi vipassissa bhagavato chabbassantare chabbassantare uposatho ahosi, kassapadasabalo	2395	
PA_atk-s05_10a:2395_3	pana chaṭṭhe chaṭṭhe māse pātimokkhaṃ osāresi, tassa pātimokkhassa osāraṇakāle disāvāsikā	2395	
PA_atk-s05_10a:2395_4	dve sahāyakā bhikkhū “uposathaṃ karissāmā”ti gacchanti. Ayaṃ bhummadevatā cintesi	2395	
PA_atk-s05_10a:2395_5	– “imesaṃ dvinnaṃ bhikkhūnaṃ metti ativiya daḷhā, kiṃ nu kho bhedake sati bhijjeyya,	2395	
PA_atk-s05_10a:2395_6	na bhijjeyyā”ti. Tesaṃ okāsaṃ olokayamānā tesaṃ avidūre gacchati.	2395	
PA_atk-s05_10a:2396_0	Atheko thero ekassa hatthe pattacīvaraṃ datvā sarīravaḷañjanatthaṃ udakaphāsukaṭṭhānaṃ	2396	
PA_atk-s05_10a:2396_1	gantvā dhotahatthapādo hutvā gumbasamīpato nikkhamati. Bhummadevatā tassa therassa	2396	
PA_atk-s05_10a:2396_2	pacchato pacchato uttamarūpā itthī hutvā kese vidhunitvā saṃvidhāya bandhantī viya	2396	
PA_atk-s05_10a:2396_3	piṭṭhiyaṃ paṃsuṃ puñchamānā viya sāṭakaṃ saṃvidhāya nivāsayamānā viya ca hutvā therassa	2396	
PA_atk-s05_10a:2396_4	padānupadikā hutvā gumbato nikkhantā. Ekamante ṭhito sahāyakatthero taṃ kāraṇaṃ disvāva	2396	
PA_atk-s05_10a:2396_5	domanassajāto “naṭṭho dāni me iminā bhikkhunā saddhiṃ dīgharattānugato sineho, sacāhaṃ	2396	
PA_atk-s05_10a:2396_6	evaṃvidhabhāvaṃ jāneyyaṃ, ettakaṃ kālaṃ iminā saddhiṃ vissāsaṃ na kareyya”nti cintetvā	2396	
PA_atk-s05_10a:2396_7	āgacchantaṃyeva naṃ “gaṇhāhāvuso, tuyhaṃ pattacīvaraṃ, tādisena pāpena saddhiṃ ekamaggena	2396	
PA_atk-s05_10a:2396_8	na gacchāmī”ti āha. Taṃ kathaṃ sutvā tassa lajjibhikkhuno hadayaṃ tikhiṇasattiṃ gahetvā	2396	
PA_atk-s05_10a:2396_9	viddhaṃ viya ahosi. Tato naṃ āha – “āvuso, kinnāmetaṃ vadasi, ahaṃ ettakaṃ kālaṃ	2396	
PA_atk-s05_10a:2396_10	dukkaṭamattampi āpattiṃ na jānāmi, tvaṃ pana maṃ ajja ‘pāpo’ti vadasi, kiṃ te diṭṭhanti,	23961	
PA_atk-s05_10a:2396_11	kiṃ aññena diṭṭhena, kiṃ tvaṃ evaṃvidhena alaṅkatapaṭiyattena mātugāmena saddhiṃ	23961	
PA_atk-s05_10a:2396_12	ekaṭṭhāne hutvā nikkhanto”ti? “Natthetaṃ, āvuso, mayhaṃ, nāhaṃ evarūpaṃ mātugāmaṃ	23961	
PA_atk-s05_10a:2396_13	passāmī”ti tassa yāvatatiyaṃ kathentassāpi itaro thero kathaṃ asaddahitvā attanā	23961	
PA_atk-s05_10a:2396_14	diṭṭhakāraṇaṃyeva bhūtattaṃ katvā gaṇhanto tena saddhiṃ ekamaggena agantvā aññena	23961	
PA_atk-s05_10a:2396_15	maggena satthu santikaṃ gato. Itaropi bhikkhu aññena maggena satthu santikaṃyeva gato.	23961	
PA_atk-s05_10a:2397_0	Tato bhikkhusaṅghassa uposathāgāraṃ pavisanavelāya so bhikkhu taṃ bhikkhuṃ uposathagge	2397	
PA_atk-s05_10a:2397_1	disvā sañjānitvā “imasmiṃ uposathagge evarūpo nāma pāpabhikkhu atthi, nāhaṃ tena	2397	
PA_atk-s05_10a:2397_2	saddhiṃ uposathaṃ karissāmī”ti nikkhamitvā bahi aṭṭhāsi. Atha bhummadevatā “bhāriyaṃ	2397	
PA_atk-s05_10a:2397_3	mayā kammaṃ kata”nti mahallakaupāsakavaṇṇena tassa santikaṃ gantvā – “kasmā, bhante,	2397	
PA_atk-s05_10a:2397_4	ayyo imasmiṃ ṭhāne ṭhito”ti āha. “Upāsaka, imaṃ uposathaggaṃ eko pāpabhikkhu paviṭṭho,	2397	
PA_atk-s05_10a:2397_5	‘ahaṃ tena saddhiṃ uposathaṃ na karomī’ti bahi ṭhitomhī”ti. “Bhante, mā evaṃ gaṇhatha,	2397	
PA_atk-s05_10a:2397_6	parisuddhasīlo esa bhikkhu, tumhehi diṭṭhamātugāmo nāma ahaṃ. Mayā tumhākaṃ vīmaṃsanatthāya	2397	
PA_atk-s05_10a:2397_7	‘daḷhā nu kho imesaṃ therānaṃ metti, no daḷhā’ti bhijjanābhijjanabhāvaṃ olokentena	2397	
PA_atk-s05_10a:2397_8	taṃ kammaṃ kata”nti. “Ko pana tvaṃ, sappurisā”ti? “Ahaṃ ekā bhummadevatā, bhante”ti.	2397	
PA_atk-s05_10a:2397_9	Devaputto kathentoyeva dibbānubhāvena ṭhatvā therassa pādamūle patitvā “mayhaṃ, bhante,	2397	
PA_atk-s05_10a:2397_10	khamatha, therassa eso doso natthi, uposathaṃ karothā”ti theraṃ yācitvā uposathaggaṃ	23971	
PA_atk-s05_10a:2397_11	pavesesi. So thero uposathaṃ tāva ekaṭṭhāne akāsi. Mittasanthavavasena pana puna	23971	
PA_atk-s05_10a:2397_12	tena saddhiṃ na ekaṭṭhāne vasi. Imassa therassa dosaṃ na kathesi. Aparabhāge cuditakatthero	23971	
PA_atk-s05_10a:2397_13	pana vipassanāya kammaṃ karonto arahattaṃ pāpuṇi.	23971	
PA_atk-s05_10a:2398_0	Bhummadevatā tassa kammassa nissandena ekaṃ buddhantaraṃ apāyato na muccittha. Sace	2398	
PA_atk-s05_10a:2398_1	pana kālena kālaṃ manussattaṃ āgacchati, aññena yena kenaci kato doso tasseva upari	2398	
PA_atk-s05_10a:2398_2	patati. So amhākaṃ bhagavato uppannakāle sāvatthiyaṃ brāhmaṇakule nibbatti, dhānamāṇavotissa	2398	
PA_atk-s05_10a:2398_3	nāmaṃ akaṃsu. So vayappatto tayo vede uggaṇhitvā mahallakakāle satthu dhammadesanaṃ	2398	
PA_atk-s05_10a:2398_4	sutvā paṭiladdhasaddho sāsane pabbaji. Tassa upasampannadivasato paṭṭhāya ekā alaṅkatapaṭiyattā	2398	
PA_atk-s05_10a:2398_5	itthī tasmiṃ gāmaṃ pavisante saddhiṃyeva pavisati, nikkhamante nikkhamati, vihāraṃ	2398	
PA_atk-s05_10a:2398_6	pavisantepi saddhiṃ pavisati, tiṭṭhantepi tiṭṭhatīti evaṃ niccānubandhā paññāyati.	2398	
PA_atk-s05_10a:2398_7	Thero taṃ na passati. Tassa pana purimakammassa nissandena sā aññesaṃ upaṭṭhāsi.	2398	
PA_atk-s05_10a:2399_0	Gāme yāgubhikkhaṃ dadamānā itthiyo, “bhante, ayaṃ eko yāguuḷuṅko tumhākaṃ, eko imissā	2399	
PA_atk-s05_10a:2399_1	amhākaṃ sahāyikāyā”ti parihāsaṃ karonti. Therassa mahatī vihesā hoti. Vihāragatampi	2399	
PA_atk-s05_10a:2399_2	naṃ sāmaṇerā ceva daharabhikkhū ca parivāretvā “dhāno koṇḍo jāto”ti parihāsaṃ karonti.	2399	
PA_atk-s05_10a:2399_3	Athassa teneva kāraṇena kuṇḍadhāno theroti nāmaṃ jātaṃ. So uṭṭhāya samuṭṭhāya tehi	2399	
PA_atk-s05_10a:2399_4	kariyamānaṃ keḷiṃ sahituṃ asakkonto ummādaṃ gahetvā “tumhe koṇḍā, tumhākaṃ upajjhāyo	2399	
PA_atk-s05_10a:2399_5	koṇḍo, ācariyo koṇḍo”ti vadati. Atha naṃ satthu ārocesuṃ – “kuṇḍadhāno, bhante, daharasāmaṇerehi	2399	
PA_atk-s05_10a:2399_6	saddhiṃ evaṃ pharusavācaṃ vadatī”ti. Satthā taṃ pakkosāpetvā “saccaṃ kira tvaṃ, dhāna,	2399	
PA_atk-s05_10a:2399_7	daharasāmaṇerehi saddhiṃ pharusavācaṃ vadasī”ti pucchi. Tena “saccaṃ bhagavā”ti vutte	2399	
PA_atk-s05_10a:2399_8	– “kasmā evaṃ vadasī”ti āha. “Bhante, nibaddhaṃ vihesaṃ sahituṃ asakkonto evaṃ kathemī”ti.	2399	
PA_atk-s05_10a:2399_9	“Tvaṃ pubbe katakammaṃ yāvajjadivasā jīrāpetuṃ na sakkosi, puna evaṃ pharusavācaṃ	2399	
PA_atk-s05_10a:2399_10	mā vada bhikkhū”ti vatvā āha –	23991	
PA_atk-s05_10a:2400	“Māvoca pharusaṃ kañci, vuttā paṭivadeyyu taṃ;	240	
PA_atk-s05_10a:2401	Dukkhā hi sārambhakathā, paṭidaṇḍā phuseyyu taṃ.	240	
PA_atk-s05_10a:2402	“Sace neresi attānaṃ, kaṃso upahato yathā;	240	
PA_atk-s05_10a:2403	Esa pattosi nibbānaṃ, sārambho te na vijjatī”ti. –	240	
PA_atk-s05_10a:2404_0	Imañca pana tassa therassa mātugāmena saddhiṃ vicaraṇabhāvaṃ kosalaraññopi kathayiṃsu.	2404	
PA_atk-s05_10a:2404_1	Rājā “gacchatha, bhaṇe, naṃ vīmaṃsathā”ti pesetvā sayampi mandeneva parivārena saddhiṃ	2404	
PA_atk-s05_10a:2404_2	therassa santikaṃ gantvā ekamante olokento aṭṭhāsi. Tasmiṃ khaṇe thero sūcikammaṃ	2404	
PA_atk-s05_10a:2404_3	karonto nisinno hoti. Sāpi itthī avidūre ṭhāne ṭhitā viya paññāyati.	2404	
PA_atk-s05_10a:2405_0	Rājā taṃ disvā “atthi taṃ kāraṇa”nti tassā ṭhitaṭṭhānaṃ agamāsi. Sā tasmiṃ āgacchante	2405	
PA_atk-s05_10a:2405_1	therassa vasanapaṇṇasālaṃ paviṭṭhā viya ahosi. Rājāpi tāya saddhiṃ eva paṇṇasālāyaṃ	2405	
PA_atk-s05_10a:2405_2	pavisitvā sabbattha olokento adisvā “nāyaṃ mātugāmo, therassa eko kammavipāko”ti	2405	
PA_atk-s05_10a:2405_3	saññaṃ katvā paṭhamaṃ therassa samīpena gacchantopi theraṃ avanditvā tassa kāraṇassa	2405	
PA_atk-s05_10a:2405_4	abhūtabhāvaṃ ñatvā paṇṇasālato nikkhamitvā theraṃ vanditvā ekamante nisinno “kacci,	2405	
PA_atk-s05_10a:2405_5	bhante, piṇḍakena na kilamathā”ti pucchi. Thero “vaṭṭati, mahārājā”ti āha. “Jānāmahaṃ,	2405	
PA_atk-s05_10a:2405_6	bhante, ayyassa kathaṃ, evarūpenupakkilesena saddhiṃ carantānaṃ tumhākaṃ ke nāma	2405	
PA_atk-s05_10a:2405_7	pasīdissanti, ito paṭṭhāya vo katthaci gamanakiccaṃ natthi. Ahaṃ catūhi paccayehi	2405	
PA_atk-s05_10a:2405_8	upaṭṭhahissāmi, tumhe yonisomanasikāre mā pamajjitthā”ti vatvā nibaddhabhikkhaṃ paṭṭhapesi.	2405	
PA_atk-s05_10a:2405_9	Thero rājānaṃ upatthambhakaṃ labhitvā bhojanasappāyena ekaggacitto hutvā vipassanaṃ	2405	
PA_atk-s05_10a:2405_10	vaḍḍhetvā arahattaṃ pāpuṇi. Tato paṭṭhāya sā itthī antaradhāyi.	24051	
PA_atk-s05_10a:2406_0	Tadā mahāsubhaddā ugganagare micchādiṭṭhikule vasamānā “satthā maṃ anukampatū”ti	2406	
PA_atk-s05_10a:2406_1	uposathaṅgaṃ adhiṭṭhāya nirāmagandhā hutvā uparipāsādatale ṭhitā “imāni pupphāni	2406	
PA_atk-s05_10a:2406_2	antare aṭṭhatvā dasabalassa matthake vitānaṃ hutvā tiṭṭhantu, dasabalo imāya saññāya	2406	
PA_atk-s05_10a:2406_3	sve pañcahi bhikkhusatehi saddhiṃ mayhaṃ bhikkhaṃ gaṇhatū”ti saccakiriyaṃ katvā aṭṭha	2406	
PA_atk-s05_10a:2406_4	sumanapupphamuṭṭhiyo vissajjesi. Pupphāni gantvā dhammadesanāvelāya satthu matthake	2406	
PA_atk-s05_10a:2406_5	vitānaṃ hutvā aṭṭhaṃsu. Satthā taṃ sumanapupphavitānaṃ disvā citteneva subhaddāya	2406	
PA_atk-s05_10a:2406_6	bhikkhaṃ adhivāsetvā punadivase aruṇe uṭṭhite ānandattheraṃ āha – “ānanda, mayaṃ	2406	
PA_atk-s05_10a:2406_7	ajja dūraṃ bhikkhācāraṃ gamissāma, puthujjanānaṃ adatvā ariyānaṃyeva salākaṃ dehī”ti.	2406	
PA_atk-s05_10a:2406_8	Thero bhikkhūnaṃ ārocesi – “āvuso, satthā ajja dūraṃ bhikkhācāraṃ gamissati. Puthujjanā	2406	
PA_atk-s05_10a:2406_9	mā gaṇhantu, ariyāva salākaṃ gaṇhantū”ti. Kuṇḍadhānatthero – “āharāvuso, salāka”nti	2406	
PA_atk-s05_10a:2406_10	paṭhamaṃyeva hatthaṃ pasāresi. Ānando “satthā tādisānaṃ bhikkhūnaṃ salākaṃ na dāpeti,	24061	
PA_atk-s05_10a:2406_11	ariyānaṃyeva dāpetī”ti vitakkaṃ uppādetvā gantvā satthu ārocesi. Satthā “āharāpentassa	24061	
PA_atk-s05_10a:2406_12	salākaṃ dehī”ti āha. Thero cintesi – “sace kuṇḍadhānassa salākā dātuṃ na yuttā, atha	24061	
PA_atk-s05_10a:2406_13	satthā paṭibāheyya, bhavissati ettha kāraṇa”nti “kuṇḍadhānassa salākaṃ dassāmī”ti	24061	
PA_atk-s05_10a:2406_14	gamanaṃ abhinīhari. Kuṇḍadhāno tassa purāgamanā eva abhiññāpādakaṃ catutthajjhānaṃ	24061	
PA_atk-s05_10a:2406_15	samāpajjitvā iddhiyā ākāse ṭhatvā “āharāvuso ānanda, satthā maṃ jānāti, mādisaṃ bhikkhuṃ	24061	
PA_atk-s05_10a:2406_16	paṭhamaṃ salākaṃ gaṇhantaṃ na satthā vāretī”ti hatthaṃ pasāretvā salākaṃ gaṇhi. Satthā	24061	
PA_atk-s05_10a:2406_17	taṃ aṭṭhuppattiṃ katvā theraṃ imasmiṃ sāsane paṭhamaṃ salākaṃ gaṇhantānaṃ aggaṭṭhāne	24061	
PA_atk-s05_10a:2406_18	ṭhapesi. Yasmā ayaṃ thero rājānaṃ upatthambhaṃ labhitvā sappāyāhārapaṭilābhena samāhitacitto	24061	
PA_atk-s05_10a:2406_19	vipassanāya kammaṃ karonto upanissayasampannatāya chaḷabhiñño ahosi. Evaṃbhūtassāpi	24061	
PA_atk-s05_10a:2406_20	imassa therassa guṇe ajānantā ye puthujjanā bhikkhū “ayaṃ paṭhamaṃ salākaṃ gaṇhati,	24062	
PA_atk-s05_10a:2406_21	kiṃ nu kho eta”nti vimatiṃ uppādenti. Tesaṃ taṃ vimatividhamanatthaṃ thero ākāsaṃ	24062	
PA_atk-s05_10a:2406_22	abbhuggantvā iddhipāṭihāriyaṃ dassetvā aññāpadesena aññaṃ byākaronto “pañca chinde”ti gāthaṃ abhāsi.	24062	
PA_atk-s05_10a:2407_0	1. Evaṃ so pūritapuññasambhārānurūpena arahā hutvā pattaetadaggaṭṭhāno attano pubbakammaṃ	2407	
PA_atk-s05_10a:2407_1	saritvā somanassavasena pubbacaritāpadānaṃ pakāsento sattāhaṃ paṭisallīnantiādimāha.	2407	
PA_atk-s05_10a:2407_2	Tattha satthāhaṃ sattadivasaṃ nirodhasamāpattivihārena paṭisallīnaṃ vivekabhūtanti	2407	
PA_atk-s05_10a:2407_3	attho. Sesaṃ uttānatthamevāti.	2407	
PA_atk-s05_10a:2408	Kuṇḍadhānattheraapadānavaṇṇanā samattā.	240	
PA_atk-s05_10a:2409	2. Sāgatattheraapadānavaṇṇanā	240	
PA_atk-s05_10a:2410_0	Sobhito nāma nāmenātiādikaṃ āyasmato sāgatattherassa apadānaṃ. Ayampi purimabuddhesu	2410	
PA_atk-s05_10a:2410_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2410	
PA_atk-s05_10a:2410_2	bhagavato kāle ekasmiṃ brāhmaṇakule nibbatto sabbasippesu nipphattiṃ patto nāmena	2410	
PA_atk-s05_10a:2410_3	sobhito nāma hutvā tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ	2410	
PA_atk-s05_10a:2410_4	itihāsapañcamānaṃ padako veyyākaraṇo lokāyatamahāpurisalakkhaṇesu anavayo. So ekadivasaṃ	2410	
PA_atk-s05_10a:2410_5	padumuttaraṃ bhagavantaṃ dvattiṃsamahāpurisalakkhaṇasiriyā sobhamānaṃ uyyānadvārena	2410	
PA_atk-s05_10a:2410_6	gacchantaṃ disvā atīva pasannamānaso anekehi upāyehi anekehi guṇavaṇṇehi thomanaṃ	2410	
PA_atk-s05_10a:2410_7	akāsi. Bhagavā tassa thomanaṃ sutvā “anāgate gotamassa bhagavato sāsane sāgato nāma	2410	
PA_atk-s05_10a:2410_8	sāvako bhavissatī”ti byākaraṇaṃ adāsi. So tato paṭṭhāya puññāni karonto yāvatāyukaṃ	2410	
PA_atk-s05_10a:2410_9	ṭhatvā tato cuto devaloke nibbatto. Kappasatasahassadevamanussesu ubhayasampattiyo	2410	
PA_atk-s05_10a:2410_10	anubhavitvā imasmiṃ buddhuppāde ekasmiṃ kulagehe nibbatto. Tassa mātāpitaro somanassaṃ	24101	
PA_atk-s05_10a:2410_11	vaḍḍhento sujāto āgatoti sāgatoti nāmaṃ kariṃsu. So sāsane pasīditvā pabbajitvā vipassanaṃ	24101	
PA_atk-s05_10a:2410_12	vaḍḍhetvā arahattaṃ patto.	24101	
PA_atk-s05_10a:2411_0	17. Evaṃ so puññasambhārānurūpena pattaarahattaphalo attano pubbakammaṃ saritvā somanassajāto	2411	
PA_atk-s05_10a:2411_1	pubbacaritāpadānaṃ pakāsento sobhito nāma nāmenātiādimāha. Tattha tadā puññasambhārassa	2411	
PA_atk-s05_10a:2411_2	paripūraṇasamaye nāmena sobhito nāma brāhmaṇo ahosinti sambandho.	2411	
PA_atk-s05_10a:2412_0	21. Vipathā uddharitvānāti viruddhapathā kumaggā, uppathā vā uddharitvā apanetvā.	2412	
PA_atk-s05_10a:2412_1	Pathaṃ ācikkhaseti, bhante, sabbaññu tuvaṃ pathaṃ sappurisamaggaṃ nibbānādhigamanupāyaṃ	2412	
PA_atk-s05_10a:2412_2	ācikkhase kathesi desesi vibhaji uttāniṃ akāsīti attho. Sesaṃ uttānatthamevāti.	2412	
PA_atk-s05_10a:2413	Sāgatattheraapadānavaṇṇanā samattā.	241	
PA_atk-s05_10a:2414	3. Mahākaccānattheraapadānavaṇṇanā	241	
PA_atk-s05_10a:2415_0	Padumuttaranāthassātiādikaṃ āyasmato kaccānattherassa apadānaṃ. Ayampi purimabuddhesu	2415	
PA_atk-s05_10a:2415_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2415	
PA_atk-s05_10a:2415_2	bhagavato kāle gahapatimahāsālakulagehe nibbattetvā vuddhippatto ekadivasaṃ satthu	2415	
PA_atk-s05_10a:2415_3	santike dhammaṃ suṇanto satthāraṃ ekaṃ bhikkhuṃ saṃkhittena bhāsitassa vitthārena	2415	
PA_atk-s05_10a:2415_4	atthaṃ vibhajantānaṃ aggaṭṭhāne ṭhapentaṃ disvā sayampi taṃ ṭhānantaraṃ patthento	2415	
PA_atk-s05_10a:2415_5	dānādīni puññāni katvā devamanussesu saṃsaranto sumedhassa bhagavato kāle vijjādharo	2415	
PA_atk-s05_10a:2415_6	hutvā ākāsena gacchanto satthāraṃ ekasmiṃ vanasaṇḍe nisinnaṃ disvā pasannamānaso	2415	
PA_atk-s05_10a:2415_7	kaṇikārapupphehi pūjaṃ akāsi.	2415	
PA_atk-s05_10a:2416_0	So tena puññakammena aparāparaṃ sugatīsuyeva parivattetvā kassapadasabalassa kāle	2416	
PA_atk-s05_10a:2416_1	bārāṇasiyaṃ kulaghare nibbattitvā parinibbute bhagavati suvaṇṇacetiyakaraṇaṭṭhānaṃ	2416	
PA_atk-s05_10a:2416_2	dasasahassagghanikāya suvaṇṇiṭṭhakāya pūjaṃ katvā “bhagavā mayhaṃ nibbattanibbattaṭṭhāne	2416	
PA_atk-s05_10a:2416_3	sarīraṃ suvaṇṇavaṇṇaṃ hotū”ti pattharaṃ akāsi. Tato yāvajīvaṃ kusalaṃ katvā ekaṃ	2416	
PA_atk-s05_10a:2416_4	buddhantaraṃ devamanussesu saṃsaritvā imasmiṃ buddhuppāde ujjeniyaṃ rañño caṇḍapajjotassa	2416	
PA_atk-s05_10a:2416_5	purohitassa gehe nibbatti, tassa nāmaggahaṇadivase mātāpitaro “amhākaṃ putto suvaṇṇavaṇṇo	2416	
PA_atk-s05_10a:2416_6	attano nāmaṃ gahetvā āgato”ti kañcanamāṇavotveva nāmaṃ kariṃsu. So vuddhimanvāya	2416	
PA_atk-s05_10a:2416_7	tayo vede uggaṇhitvā pitu accayena purohitaṭṭhānaṃ labhi. So gottavasena kaccānoti paññāyittha.	2416	
PA_atk-s05_10a:2417_0	Rājā caṇḍapajjoto buddhuppādaṃ sutvā, “ācariya, tvaṃ tattha gantvā satthāraṃ idhānehī”ti	2417	
PA_atk-s05_10a:2417_1	pesesi. So attaṭṭhamo satthu santikaṃ upagato. Tassa satthā dhammaṃ desesi. Desanāpariyosāne	2417	
PA_atk-s05_10a:2417_2	so sattahi janehi saddhiṃ sahapaṭisambhidāhi arahatte patiṭṭhāsi. Atha satthā “etha,	2417	
PA_atk-s05_10a:2417_3	bhikkhavo”ti hatthaṃ pasāresi. Te tāvadeva dvaṅgulamattakesamassukā iddhimayapattacīvaradharā	2417	
PA_atk-s05_10a:2417_4	vassasaṭṭhikattherā viya ahesuṃ. Evaṃ thero sadatthaṃ nipphādetvā, “bhante, rājā	2417	
PA_atk-s05_10a:2417_5	pajjoto tumhākaṃ pāde vandituṃ dhammañca sotuṃ icchatī”ti satthu ārocesi. Satthā	2417	
PA_atk-s05_10a:2417_6	“tvaṃyeva bhikkhu tattha gaccha, tayi gatepi rājā pasīdissatī”ti āha. Thero attaṭṭhamo	2417	
PA_atk-s05_10a:2417_7	tattha gantvā rājānaṃ pasādetvā avantīsu sāsanaṃ patiṭṭhāpetvā puna satthu santikameva gato.	2417	
PA_atk-s05_10a:2418_0	31. Evaṃ so pattaarahattaphalo “etadaggaṃ, bhikkhave, mama sāvakānaṃ saṃkhittena	2418	
PA_atk-s05_10a:2418_1	bhāsitassa vitthārena atthaṃ vibhajantānaṃ yadidaṃ mahākaccāno”ti etadaggaṭṭhānaṃ	2418	
PA_atk-s05_10a:2418_2	patvā attano pubbakammaṃ saritvā pubbacaritāpadānaṃ pakāsento padumuttaranāthassātiādimāha.	2418	
PA_atk-s05_10a:2418_3	Tattha padumaṃ nāma cetiyanti padumehi chāditattā vā padumākārehi katattā vā bhagavato	2418	
PA_atk-s05_10a:2418_4	vasanagandhakuṭivihārova pūjanīyabhāvena cetiyaṃ, yathā “gotamakacetiyaṃ, āḷavakacetiya”nti	2418	
PA_atk-s05_10a:2418_5	vutte tesaṃ yakkhānaṃ nivasanaṭṭhānaṃ pūjanīyaṭṭhānattā cetiyanti vuccati, evamidaṃ	2418	
PA_atk-s05_10a:2418_6	bhagavato vasanaṭṭhānaṃ cetiyanti vuccati, na dhātunidhāyakacetiyanti veditabbaṃ.	2418	
PA_atk-s05_10a:2418_7	Na hi aparinibbutassa bhagavato sarīradhātūnaṃ abhāvā dhātucetiyaṃ akari. Silāsanaṃ	2418	
PA_atk-s05_10a:2418_8	kārayitvāti tassā padumanāmikāya gandhakuṭiyā pupphādhāratthāya heṭṭhā phalikamayaṃ	2418	
PA_atk-s05_10a:2418_9	silāsanaṃ kāretvā. Suvaṇṇenābhilepayinti taṃ silāsanaṃ jambonadasuvaṇṇena abhivisesena	2418	
PA_atk-s05_10a:2418_10	lepayiṃ chādesinti attho.	24181	
PA_atk-s05_10a:2419_0	32. Ratanāmayaṃ sattahi ratanehi kataṃ chattaṃ paggayha muddhani dhāretvā vāḷabījaniñca	2419	
PA_atk-s05_10a:2419_1	setapavaracāmariñca paggayha buddhassa abhiropayiṃ. Lokabandhussa tādinoti sakalalokabandhusadisassa	2419	
PA_atk-s05_10a:2419_2	tādiguṇasamaṅgissa buddhassa dhāresinti attho. Sesaṃ uttānatthamevāti.	2419	
PA_atk-s05_10a:2420	Mahākaccānattheraapadānavaṇṇanā samattā.	242	
PA_atk-s05_10a:2421	4. Kāḷudāyittheraapadānavaṇṇanā	242	
PA_atk-s05_10a:2422_0	Padumuttarabuddhassātiādikaṃ āyasmato kāḷudāyittherassa apadānaṃ. Ayampi purimabuddhesu	2422	
PA_atk-s05_10a:2422_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2422	
PA_atk-s05_10a:2422_2	bhagavato kāle haṃsavatīnagare kulagehe nibbatto satthu dhammadesanaṃ suṇanto satthāraṃ	2422	
PA_atk-s05_10a:2422_3	ekaṃ bhikkhuṃ kulappasādakānaṃ bhikkhūnaṃ aggaṭṭhāne ṭhapentaṃ disvā tajjaṃ abhinīhāraṃ	2422	
PA_atk-s05_10a:2422_4	katvā taṃ ṭhānantaraṃ patthesi.	2422	
PA_atk-s05_10a:2423_0	So yāvajīvaṃ kusalaṃ katvā devamanussesu saṃsaranto amhākaṃ bodhisattassa mātukucchiyaṃ	2423	
PA_atk-s05_10a:2423_1	paṭisandhiggahaṇadivase kapilavatthusmiṃyeva amaccagehe paṭisandhiṃ gaṇhi, bodhisattena	2423	
PA_atk-s05_10a:2423_2	saddhiṃ ekadivasaṃyeva jātoti taṃ divasaṃyeva naṃ dukūlacumbaṭake nipajjāpetvā bodhisattassa	2423	
PA_atk-s05_10a:2423_3	upaṭṭhānatthāya nayiṃsu. Bodhisattena hi saddhiṃ bodhirukkho, rāhulamātā, cattāro	2423	
PA_atk-s05_10a:2423_4	nidhī, ārohanahatthī, assakaṇḍako, ānando, channo, kāḷudāyīti ime satta ekadivase	2423	
PA_atk-s05_10a:2423_5	jātattā sahajātā nāma ahesuṃ. Athassa nāmaggahaṇadivase sakalanagarassa udaggacittadivase	2423	
PA_atk-s05_10a:2423_6	jātattā udāyitveva nāmaṃ akaṃsu. Thokaṃ kāḷadhātukattā pana kāḷudāyīti paññāyittha.	2423	
PA_atk-s05_10a:2423_7	So bodhisattena saddhiṃ kumārakīḷaṃ kīḷanto vuddhiṃ agamāsi.	2423	
PA_atk-s05_10a:2424_0	Aparabhāge lokanāthe mahābhinikkhamanaṃ nikkhamitvā anukkamena sabbaññutaṃ patvā	2424	
PA_atk-s05_10a:2424_1	pavattitavaradhammacakke rājagahaṃ upanissāya veḷuvane viharante suddhodanamahārājā	2424	
PA_atk-s05_10a:2424_2	taṃ pavattiṃ sutvā purisasahassaparivāraṃ ekaṃ amaccaṃ “puttaṃ me idhānehī”ti pesesi.	2424	
PA_atk-s05_10a:2424_3	So dhammadesanāvelāyaṃ satthu santikaṃ gantvā parisapariyante ṭhito dhammaṃ sutvā	2424	
PA_atk-s05_10a:2424_4	saparivāro arahattaṃ pāpuṇi. Atha ne satthā “etha, bhikkhavo”ti hatthaṃ pasāresi.	2424	
PA_atk-s05_10a:2424_5	Sabbe taṅkhaṇaññeva iddhimayapattacīvaradharā vassasaṭṭhikattherā viya ahesuṃ. Arahattappattito	2424	
PA_atk-s05_10a:2424_6	paṭṭhāya pana ariyā majjhattāva honti. Tasmā raññā pahitasāsanaṃ dasabalassa na kathesi.	2424	
PA_atk-s05_10a:2424_7	Rājā “neva gato āgacchati, na sāsanaṃ suyyatī”ti aparaṃ amaccaṃ purisasahassehi pesesi.	2424	
PA_atk-s05_10a:2424_8	Tasmimpi tathā paṭipanne aparampi pesesīti evaṃ navahi purisasahassehi saddhiṃ nava	2424	
PA_atk-s05_10a:2424_9	amacce pesesi. Sabbe arahattaṃ patvā tuṇhī ahesuṃ.	2424	
PA_atk-s05_10a:2425_0	Atha rājā cintesi – “ettakā janā mayi sinehābhāvena dasabalassa idhāgamanatthāya	2425	
PA_atk-s05_10a:2425_1	na kiñci kathayiṃsu, ayaṃ kho udāyi dasabalena samavayo, sahapaṃsukīḷiko, mayi ca	2425	
PA_atk-s05_10a:2425_2	sineho atthi, imaṃ pesessāmī”ti taṃ pakkosāpetvā, “tāta, tvaṃ purisasahassaparivāro	2425	
PA_atk-s05_10a:2425_3	rājagahaṃ gantvā dasabalaṃ idhānehī”ti vatvā pesesi. So pana gacchanto “sacāhaṃ,	2425	
PA_atk-s05_10a:2425_4	deva, pabbajituṃ labhissāmi, evāhaṃ bhagavantaṃ idhānessāmī”ti vatvā “yaṃ kiñci katvā	2425	
PA_atk-s05_10a:2425_5	mama puttaṃ dassehī”ti vutto rājagahaṃ gantvā satthu dhammadesanavelāyaṃ parisapariyante	2425	
PA_atk-s05_10a:2425_6	ṭhito dhammaṃ sutvā saparivāro arahattaṃ patvā ehibhikkhubhāve patiṭṭhāsi. Arahattaṃ	2425	
PA_atk-s05_10a:2425_7	pana patvā “na tāvāyaṃ dasabalassa kulanagaraṃ gantuṃ kālo, vasante pana upagate	2425	
PA_atk-s05_10a:2425_8	pupphite vanasaṇḍe haritatiṇasañchannāya bhūmiyā gamanakālo bhavissatī”ti kālaṃ paṭimānento	2425	
PA_atk-s05_10a:2425_9	vasante sampatte satthu kulanagaraṃ gantuṃ gamanamaggavaṇṇaṃ saṃvaṇṇento –	2425	
PA_atk-s05_10a:2426	“Aṅgārino dāni dumā bhadante, phalesino chadanaṃ vippahāya;	242	
PA_atk-s05_10a:2427	Te accimantova pabhāsayanti, samayo mahāvīra bhāgī rathānaṃ.	242	
PA_atk-s05_10a:2428	“Dumāni phullāni manoramāni, samantato sabbadisā pavanti;	242	
PA_atk-s05_10a:2429	Pattaṃ pahāya phalamāsasānā, kālo ito pakkamanāya vīra.	242	
PA_atk-s05_10a:2430	“Nevātisītaṃ na panātiuṇhaṃ, sukhā utu addhaniyā bhadante;	243	
PA_atk-s05_10a:2431	Passantu taṃ sākiyā koḷiyā ca, pacchāmukhaṃ rohiniyaṃ tarantaṃ.	243	
PA_atk-s05_10a:2432	“Āsāya kasate khettaṃ, bījaṃ āsāya vappati;	243	
PA_atk-s05_10a:2433	Āsāya vāṇijā yanti, samuddaṃ dhanahārakā;	243	
PA_atk-s05_10a:2434	Yāya āsāya tiṭṭhāmi, sā me āsā samijjhatu. ;	243	
PA_atk-s05_10a:2435	“Nātisītaṃ nātiuṇhaṃ, nātidubbhikkhachātakaṃ;	243	
PA_atk-s05_10a:2436	Saddalā haritā bhūmi, esa kālo mahāmuni. ;	243	
PA_atk-s05_10a:2437	“Punappunañceva vapanti bījaṃ, punappunaṃ vassati devarājā;	243	
PA_atk-s05_10a:2438	Punappunaṃ khettaṃ kasanti kassakā, punappunaṃ dhaññamupeti raṭṭhaṃ.	243	
PA_atk-s05_10a:2439	“Punappunaṃ yācanakā caranti, punappunaṃ dānappatī dadanti;	243	
PA_atk-s05_10a:2440	Punappunaṃ dānappatī daditvā, punappunaṃ saggamupenti ṭhānaṃ.	244	
PA_atk-s05_10a:2441	“Vīro have sattayugaṃ puneti, yasmiṃ kule jāyati bhūripañño;	244	
PA_atk-s05_10a:2442	Maññāmahaṃ sakkati devadevo, tayā hi jāto muni saccanāmo.	244	
PA_atk-s05_10a:2443	“Suddhodano nāma pitā mahesino, buddhassa mātā pana māyanāmā;	244	
PA_atk-s05_10a:2444	Yā bodhisattaṃ parihariya kucchinā, kāyassa bhedā tidivamhi modati.	244	
PA_atk-s05_10a:2445	“Sā gotamī kālakatā ito cutā, dibbehi kāmehi samaṅgibhūtā;	244	
PA_atk-s05_10a:2446	Sā modati kāmaguṇehi pañcahi, parivāritā devagaṇehi tehī”ti. ;	244	
PA_atk-s05_10a:2447_0	Imā gāthā abhāsi. Tattha aṅgārinoti aṅgārāni viyāti aṅgārāni. Aṅgārāni rattapavāḷavaṇṇāni	2447	
PA_atk-s05_10a:2447_1	rukkhānaṃ pupphaphalāni, tāni etesaṃ santīti aṅgārino, abhilohitakusumakisalayehi	2447	
PA_atk-s05_10a:2447_2	aṅgāravuṭṭhisamparikiṇṇā viyāti attho. Dānīti imasmiṃ kāle. Dumāti rukkhā. Bhadanteti	2447	
PA_atk-s05_10a:2447_3	bhaddaṃ ante etassāti, “bhadante”ti ekassa da-kārassa lopaṃ katvā vuccati. Guṇavisesayutto,	2447	
PA_atk-s05_10a:2447_4	guṇavisesayuttānañca aggabhūto satthā. Tasmā, bhadanteti satthu ālapanameva, paccattavacanañcetaṃ	2447	
PA_atk-s05_10a:2447_5	ekārantaṃ “sugate paṭikamme sukhe dukkhe jīve”tiādīsu viya. Idha pana sambodhanaṭṭhe	2447	
PA_atk-s05_10a:2447_6	daṭṭhabbaṃ. Tena vuttaṃ, “bhadanteti ālapana”nti. “Bhaddasaddena samānatthaṃ padantarameka”nti	2447	
PA_atk-s05_10a:2447_7	keci. Phalāni esantīti phalesino. Acetanepi hi sacetanakiriyaṃ āha. Evaṃ therena	2447	
PA_atk-s05_10a:2447_8	yācito bhagavā tattha gamane bahūnaṃ visesādhigamanaṃ disvā vīsatisahassakhīṇāsavaparivuto	2447	
PA_atk-s05_10a:2447_9	rājagahato aturitacārikāvasena kapilavatthugāmimaggaṃ paṭipajji. Thero iddhiyā kapilavatthuṃ	2447	
PA_atk-s05_10a:2447_10	gantvā rañño purato ākāse ṭhitova adiṭṭhapubbavesaṃ disvā raññā “kosi tva”nti pucchito	24471	
PA_atk-s05_10a:2447_11	“amaccaputtaṃ tayā bhagavato santikaṃ pesitaṃ maṃ na jānāsi, tvaṃ evaṃ pana jānāhī”ti dassento –	24471	
PA_atk-s05_10a:2448	“Buddhassa puttomhi asayhasāhino, aṅgīrasassappaṭimassa tādino;	244	
PA_atk-s05_10a:2449	Pitupitā mayhaṃ tuvaṃsi sakka, dhammena me gotama ayyakosī”ti. –	244	
PA_atk-s05_10a:2450	Gāthamāha.	245	
PA_atk-s05_10a:2451_0	Tattha buddhassa puttomhīti sabbaññubuddhassa orassa putto amhi. Asayhasāhinoti abhisambodhito	2451	
PA_atk-s05_10a:2451_1	pubbe ṭhapetvā mahābodhisattaṃ aññehi sahituṃ vahituṃ asakkuṇeyyattā asayhassa sakalassa	2451	
PA_atk-s05_10a:2451_2	bodhisambhārassa mahākāruṇikādhikārassa ca sahanato vahanato, tato parampi aññehi	2451	
PA_atk-s05_10a:2451_3	sahituṃ abhibhavituṃ asakkuṇeyyattā asayhānaṃ pañcannaṃ mārānaṃ sahanato abhibhavanato,	2451	
PA_atk-s05_10a:2451_4	āsayānusayacaritādhimuttiādivibhāgāvabodhanena yathārahaṃ veneyyānaṃ diṭṭhadhammikasamparāyikaparamatthehi	2451	
PA_atk-s05_10a:2451_5	anusāsanīsaṅkhātassa aññehi asayhassa buddhakiccassa sahanato, tattha vā sādhukāribhāvato	2451	
PA_atk-s05_10a:2451_6	asayhasāhino. Aṅgīrasassāti aṅgīkatasīlādisampattikassa. Aṅgamaṅgehi niccharaṇakaobhāsassāti	2451	
PA_atk-s05_10a:2451_7	apare. Keci pana “aṅgīraso, siddhatthoti dve nāmāni pitarāyeva gahitānī”ti vadanti.	2451	
PA_atk-s05_10a:2451_8	Appaṭimassāti anūpamassa. Iṭṭhāniṭṭhesu tādilakkhaṇappattiyā tādino. Pitupitā mayhaṃ	2451	
PA_atk-s05_10a:2451_9	tuvaṃsīti ariyajātivasena mayhaṃ pitu sammāsambuddhassa lokavohārena tvaṃ pitā asi.	2451	
PA_atk-s05_10a:2451_10	Sakkāti jātivasena rājānaṃ ālapati. Dhammenāti sabhāvena ariyajāti lokiyajātīti dvinnaṃ	24511	
PA_atk-s05_10a:2451_11	jātīnaṃ sabhāvasamodhānena. Gotamāti rājānaṃ gottena ālapati. Ayyakosīti pitāmaho	24511	
PA_atk-s05_10a:2451_12	asi. Ettha ca “buddhassa puttomhī”tiādiṃ vadanto thero aññaṃ byākāsi.	24511	
PA_atk-s05_10a:2452_0	Evaṃ pana attānaṃ jānāpetvā haṭṭhatuṭṭhena raññā mahārahe pallaṅke nisīdāpetvā attano	2452	
PA_atk-s05_10a:2452_1	paṭiyāditassa nānaggarasabhojanassa pattaṃ pūretvā dinne gamanākāraṃ dassesi. “Kasmā,	2452	
PA_atk-s05_10a:2452_2	bhante, gantukāmattha, bhuñjathā”ti ca vutte, “satthu santikaṃ gantvā bhuñjissāmī”ti.	2452	
PA_atk-s05_10a:2452_3	“Kahaṃ pana satthā”ti? “Vīsatisahassabhikkhuparivāro tumhākaṃ dassanatthāya maggaṃ	2452	
PA_atk-s05_10a:2452_4	paṭipanno”ti. “Tumhe imaṃ piṇḍapātaṃ bhuñjatha, aññaṃ bhagavato harissatha. Yāva	2452	
PA_atk-s05_10a:2452_5	ca mama putto imaṃ nagaraṃ sampāpuṇāti, tāvassa ito piṇḍapātaṃ harathā”ti vutte thero	2452	
PA_atk-s05_10a:2452_6	bhattakiccaṃ katvā rañño parisāya ca dhammaṃ kathetvā satthu āgamanato puretarameva	2452	
PA_atk-s05_10a:2452_7	sakalarājanivesanaṃ ratanattaye abhippasannaṃ karonto sabbesaṃ passantānaṃyeva satthu	2452	
PA_atk-s05_10a:2452_8	āharitabbabhattapuṇṇaṃ pattaṃ ākāse vissajjetvā sayampi vehāsaṃ abbhuggantvā piṇḍapātaṃ	2452	
PA_atk-s05_10a:2452_9	upanāmetvā satthu hatthe ṭhapesi. Satthā taṃ piṇḍapātaṃ paribhuñji. Evaṃ saṭṭhiyojanamagge	2452	
PA_atk-s05_10a:2452_10	divase divase yojanaṃ gacchantassa bhagavato rājagehatoyeva piṇḍapātaṃ āharitvā adāsi.	24521	
PA_atk-s05_10a:2452_11	Atha naṃ bhagavā “ayaṃ mayhaṃ pituno sakalanivesanaṃ pasādetī”ti “etadaggaṃ, bhikkhave,	24521	
PA_atk-s05_10a:2452_12	mama sāvakānaṃ kulappasādakānaṃ bhikkhūnaṃ yadidaṃ kāḷudāyī”ti kulappasādakānaṃ aggaṭṭhāne ṭhapesi.	24521	
PA_atk-s05_10a:2453_0	48-9. Evaṃ so katapuññasambhārānurūpena arahattaṃ patvā pattaetadaggaṭṭhāno attano	2453	
PA_atk-s05_10a:2453_1	pubbakammaṃ saritvā somanassavasena pubbacaritāpadānaṃ pakāsento padumuttarassa buddhassātiādimāha.	2453	
PA_atk-s05_10a:2453_2	Addhānaṃ paṭipannassāti apararaṭṭhaṃ gamanatthāya dūramaggaṃ paṭipajjantassa. Carato	2453	
PA_atk-s05_10a:2453_3	cārikaṃ tadāti antomaṇḍalaṃ majjhemaṇḍalaṃ bahimaṇḍalanti tīṇi maṇḍalāni tadā cārikaṃ	2453	
PA_atk-s05_10a:2453_4	carato carantassa padumuttarabuddhassa bhagavato suphullaṃ suṭṭhu phullaṃ pabodhitaṃ	2453	
PA_atk-s05_10a:2453_5	gayha gahetvā na kevalameva padumaṃ, uppalañca mallikaṃ vikasitaṃ ahaṃ gayha ubhohi	2453	
PA_atk-s05_10a:2453_6	hatthehi gahetvā pūresinti sambandho. Paramannaṃ gahetvānāti paramaṃ uttamaṃ seṭṭhaṃ	2453	
PA_atk-s05_10a:2453_7	madhuraṃ sabbasupakkaṃ sāliodanaṃ gahetvā satthuno adāsiṃ bhojesinti attho.	2453	
PA_atk-s05_10a:2454_0	97. Sakyānaṃ nandijananoti sakyarājakulānaṃ bhagavato ñātīnaṃ ārohapariṇāharūpayobbanavacanālapanasampattiyā	2454	
PA_atk-s05_10a:2454_1	nandaṃ tuṭṭhiṃ janento uppādento. Ñātibandhu bhavissatīti ñāto pākaṭo bandhu bhavissati.	2454	
PA_atk-s05_10a:2454_2	Sesaṃ suviññeyyamevāti.	2454	
PA_atk-s05_10a:2455	Kāḷudāyittheraapadānavaṇṇanā samattā.	245	
PA_atk-s05_10a:2456	5. Mogharājattheraapadānavaṇṇanā	245	
PA_atk-s05_10a:2457_0	Atthadassī tu bhagavātiādikaṃ āyasmato mogharājattherassa apadānaṃ. Ayampi purimabuddhesu	2457	
PA_atk-s05_10a:2457_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2457	
PA_atk-s05_10a:2457_2	bhagavato kāle kulagehe nibbattitvā viññutaṃ patto ekadivasaṃ satthu santike dhammaṃ	2457	
PA_atk-s05_10a:2457_3	suṇanto satthāraṃ ekaṃ bhikkhuṃ lūkhacīvaradharānaṃ aggaṭṭhāne ṭhapentaṃ disvā taṃ	2457	
PA_atk-s05_10a:2457_4	ṭhānantaraṃ ākaṅkhanto paṇidhānaṃ katvā tattha tattha bhave puññāni karonto atthadassissa	2457	
PA_atk-s05_10a:2457_5	bhagavato kāle puna brāhmaṇakule nibbattitvā brāhmaṇānaṃ vijjāsippesu nipphattiṃ	2457	
PA_atk-s05_10a:2457_6	gato ekadivasaṃ atthadassiṃ bhagavantaṃ bhikkhusaṅghaparivutaṃ rathiyaṃ gacchantaṃ	2457	
PA_atk-s05_10a:2457_7	disvā pasannamānaso pañcapatiṭṭhitena vanditvā sirasi añjaliṃ katvā “yāvatā rūpino	2457	
PA_atk-s05_10a:2457_8	satthā”tiādīhi chahi gāthāhi abhitthavitvā bhājanaṃ pūretvā madhuṃ upanesi. Satthā	2457	
PA_atk-s05_10a:2457_9	taṃ paṭiggahetvā anumodanaṃ akāsi. So tena puññakammena devamanussesu saṃsaranto	2457	
PA_atk-s05_10a:2457_10	kassapabhagavato kāle kaṭṭhavāhanassa nāma rañño amacco hutvā nibbatto tena satthu	24571	
PA_atk-s05_10a:2457_11	ānayanatthāya pesito satthu santikaṃ gantvā dhammaṃ sutvā paṭiladdhasaddho pabbajitvā	24571	
PA_atk-s05_10a:2457_12	vīsativassasahassāni samaṇadhammaṃ katvā tato cuto ekaṃ buddhantaraṃ sugatīsuyeva	24571	
PA_atk-s05_10a:2457_13	parivattento imasmiṃ buddhuppāde brāhmaṇakule nibbattitvā mogharājāti laddhanāmo	24571	
PA_atk-s05_10a:2457_14	bāvarīyabrāhmaṇassa santike uggahitasippo saṃvegajāto tāpasapabbajjaṃ pabbajitvā	24571	
PA_atk-s05_10a:2457_15	tāpasasahassaparivāro ajitādīhi saddhiṃ satthu santikaṃ pesito tesaṃ pannarasamo	24571	
PA_atk-s05_10a:2457_16	hutvā pañhaṃ pucchitvā vissajjanapariyosāne arahattaṃ pāpuṇi. Arahattaṃ pana patvā	24571	
PA_atk-s05_10a:2457_17	satthalūkhaṃ suttalūkhaṃ rajanalūkhanti visesena tividhenapi lūkhena samannāgataṃ	24571	
PA_atk-s05_10a:2457_18	paṃsukūlaṃ dhāresi. Tena naṃ satthā lūkhacīvaradharānaṃ aggaṭṭhāne ṭhapesi.	24571	
PA_atk-s05_10a:2458	64. Evaṃ so paṇidhānānurūpena arahattaphalaṃ patvā attano pubbasambhāraṃ disvā pubbakammāpadānaṃ pakāsento atthadassī tu bhagavātiādimāha. Taṃ sabbaṃ uttānatthameva.	245	
PA_atk-s05_10a:2459_0	73. Puṭakaṃ pūrayitvānāti puṭakaṃ vuccati vārakaṃ, ghaṭaṃ vā. Aneḷakaṃ niddosaṃ makkhikaṇḍavirahitaṃ	2459	
PA_atk-s05_10a:2459_1	khuddamadhunā ghaṭaṃ pūretvā taṃ ubhohi hatthehi paggayha pakārena ādarena gahetvā	2459	
PA_atk-s05_10a:2459_2	mahesino bhagavato upanesinti sambandho. Sesaṃ suviññeyyamevāti.	2459	
PA_atk-s05_10a:2460	Mogharājattheraapadānavaṇṇanā samattā.	246	
PA_atk-s05_10a:2461	6. Adhimuttattheraapadānavaṇṇanā	246	
PA_atk-s05_10a:2462_0	Nibbute lokanāthamhītiādikaṃ āyasmato adhimuttattherassa apadānaṃ. Ayampi purimabuddhesu	2462	
PA_atk-s05_10a:2462_1	katādhikāro tattha tattha bhave vivaṭṭūpanissayāni puññāni upacinanto atthadassimhi	2462	
PA_atk-s05_10a:2462_2	lokanāthe parinibbute ekasmiṃ kulagehe nibbatto ratanattaye pasanno bhikkhusaṅghaṃ	2462	
PA_atk-s05_10a:2462_3	nimantetvā ucchūhi maṇḍapaṃ kāretvā mahādānaṃ pavattetvā pariyosāne santipadaṃ paṇidhesi.	2462	
PA_atk-s05_10a:2462_4	So tato cuto devesu ca manussesu ca ubhayasampattiyo anubhavitvā imasmiṃ buddhuppāde	2462	
PA_atk-s05_10a:2462_5	ekasmiṃ kulagehe nibbatto sāsane pasīditvā saddhāya patiṭṭhitattā adhimuttattheroti pākaṭo.	2462	
PA_atk-s05_10a:2463	84. Evaṃ katasambhāravasena arahattaṃ patvā attano pubbakammaṃ saritvā somanassajāto pubbacaritāpadānaṃ pakāsento nibbute lokanāthamhītiādimāha. Taṃ sabbaṃ uttānatthamevāti.	246	
PA_atk-s05_10a:2464	Adhimuttattheraapadānavaṇṇanā samattā.	246	
PA_atk-s05_10a:2465	7. Lasuṇadāyakattheraapadānavaṇṇanā	246	
PA_atk-s05_10a:2466_0	Himavantassāvidūretiādikaṃ āyasmato lasuṇadāyakattherassa apadānaṃ. Esopāyasmā purimabuddhesu	2466	
PA_atk-s05_10a:2466_1	katādhikāro tattha tattha bhave vivaṭṭūpanissayāni puññāni upacinanto vipassissa	2466	
PA_atk-s05_10a:2466_2	bhagavato kāle ekasmiṃ kulagehe nibbattitvā viññutaṃ patto gharāvāse ādīnavaṃ disvā	2466	
PA_atk-s05_10a:2466_3	gehaṃ pahāya tāpasapabbajjaṃ pabbajitvā himavantaṃ nissāya vane vasanto bahūni lasuṇāni	2466	
PA_atk-s05_10a:2466_4	ropetvā tadeva vanamūlaphalañca khādanto vihāsi. So bahūni lasuṇāni kājenādāya manussapathaṃ	2466	
PA_atk-s05_10a:2466_5	āharitvā pasanno dānaṃ datvā buddhappamukhassa bhikkhusaṅghassa bhesajjatthāya datvā	2466	
PA_atk-s05_10a:2466_6	gacchati. Evaṃ so yāvajīvaṃ puññāni katvā teneva puññabalena devamanussesu saṃsaranto	2466	
PA_atk-s05_10a:2466_7	ubhayasampattiṃ anubhavitvā kamena imasmiṃ buddhuppāde uppanno paṭiladdhasaddho pabbajitvā	2466	
PA_atk-s05_10a:2466_8	vipassanaṃ vaḍḍhetvā nacirasseva arahattaṃ patto pubbakammavasena lasuṇadāyakattheroti pākaṭo.	2466	
PA_atk-s05_10a:2467_0	89. Attano pubbakammaṃ saritvā somanassajāto pubbacaritāpadānaṃ pakāsento himavantassāvidūretiādimāha.	2467	
PA_atk-s05_10a:2467_1	Tattha himālayapabbatassa pariyosāne manussānaṃ sañcaraṇaṭṭhāne yadā vipassī bhagavā	2467	
PA_atk-s05_10a:2467_2	udapādi, tadā ahaṃ tāpaso ahosinti sambandho. Lasuṇaṃ upajīvāmīti rattalasuṇaṃ ropetvā	2467	
PA_atk-s05_10a:2467_3	tadeva gocaraṃ katvā jīvikaṃ kappemīti attho. Tena vuttaṃ “lasuṇaṃ mayhabhojana”nti.	2467	
PA_atk-s05_10a:2468_0	90. Khāriyo pūrayitvānāti tāpasabhājanāni lasuṇena pūrayitvā kājenādāya saṅghārāmaṃ	2468	
PA_atk-s05_10a:2468_1	saṅghassa vasanaṭṭhānaṃ hemantādīsu tīsu kālesu saṅghassa catūhi iriyāpathehi vasanavihāraṃ	2468	
PA_atk-s05_10a:2468_2	agacchiṃ agamāsinti attho. Haṭṭho haṭṭhena cittenāti ahaṃ santuṭṭho somanassayuttacittena	2468	
PA_atk-s05_10a:2468_3	saṅghassa lasuṇaṃ adāsinti attho.	2468	
PA_atk-s05_10a:2469_0	91. Vipassissa…pe… niratassahanti narānaṃ aggassa seṭṭhassa assa vipassissa bhagavato	2469	
PA_atk-s05_10a:2469_1	sāsane nirato nissesena rato ahanti sambandho. Saṅghassa…pe… modahanti ahaṃ saṅghassa	2469	
PA_atk-s05_10a:2469_2	lasuṇadānaṃ datvā saggamhi suṭṭhu aggasmiṃ devaloke āyukappaṃ dibbasampattiṃ anubhavamāno	2469	
PA_atk-s05_10a:2469_3	modiṃ, santuṭṭho bhavāmīti attho. Sesaṃ suviññeyyamevāti.	2469	
PA_atk-s05_10a:2470	Lasuṇadāyakattheraapadānavaṇṇanā samattā.	247	
PA_atk-s05_10a:2471	8. Āyāgadāyakattheraapadānavaṇṇanā	247	
PA_atk-s05_10a:2472_0	Nibbute lokanāthamhītiādikaṃ āyasmato āyāgadāyakattherassa apadānaṃ. Ayampi purimabuddhesu	2472	
PA_atk-s05_10a:2472_1	katādhikāro tattha tattha bhave vivaṭṭūpanissayāni puññāni upacinanto sikhissa bhagavato	2472	
PA_atk-s05_10a:2472_2	parinibbutakāle ekasmiṃ kulagehe nibbatto sāsane pasanno vaḍḍhakīnaṃ mūlaṃ datvā	2472	
PA_atk-s05_10a:2472_3	atimanoharaṃ dīghaṃ bhojanasālaṃ kārāpetvā bhikkhusaṅghaṃ nimantetvā paṇītenāhārena	2472	
PA_atk-s05_10a:2472_4	bhojetvā mahādānaṃ datvā cittaṃ pasādesi. So yāvatāyukaṃ puññāni katvā devamanussesuyeva	2472	
PA_atk-s05_10a:2472_5	saṃsaranto ubhayasampattiṃ anubhavitvā imasmiṃ buddhuppāde kulagehe nibbatto paṭiladdhasaddho	2472	
PA_atk-s05_10a:2472_6	pabbajitvā ghaṭento vāyamanto vipassanaṃ vaḍḍhetvā na cirasseva arahattaṃ pāpuṇi.	2472	
PA_atk-s05_10a:2472_7	Pubbe katapuññavasena āyāgattheroti pākaṭo.	2472	
PA_atk-s05_10a:2473_0	94. Evaṃ so katapuññasambhāravasena arahattaṃ patvā attanā pubbe katakusalakammaṃ	2473	
PA_atk-s05_10a:2473_1	saritvā somanassajāto pubbacaritāpadānaṃ pakāsento nibbute lokanāthamhītiādimāha.	2473	
PA_atk-s05_10a:2473_2	Tattha nibbuteti vadataṃ “mayaṃ buddhā”ti vadantānaṃ antare vare uttame sikhimhi	2473	
PA_atk-s05_10a:2473_3	bhagavati parinibbuteti attho. Haṭṭho haṭṭhena cittenāti saddhatāya haṭṭhapahaṭṭho	2473	
PA_atk-s05_10a:2473_4	somanassayuttacittatāya pahaṭṭhena cittena uttamaṃ thūpaṃ seṭṭhaṃ cetiyaṃ avandiṃ paṇāmayinti attho.	2473	
PA_atk-s05_10a:2474_0	95. Vaḍḍhakīhi kathāpetvāti “bhojanasālāya pamāṇaṃ kittaka”nti pamāṇaṃ kathāpetvāti	2474	
PA_atk-s05_10a:2474_1	attho. Mūlaṃ datvānahaṃ tadāti tadā tasmiṃ kāle ahaṃ kammakaraṇatthāya tesaṃ vaḍḍhakīnaṃ	2474	
PA_atk-s05_10a:2474_2	mūlaṃ datvā āyāgaṃ āyataṃ dīghaṃ bhojanasālaṃ ahaṃ santuṭṭho somanassacittena kārapesahaṃ	2474	
PA_atk-s05_10a:2474_3	kārāpesiṃ ahanti attho. Sesaṃ suviññeyyamevāti.	2474	
PA_atk-s05_10a:2475	97. Āyāgassa idaṃ phalanti bhojanasāladānassa idaṃ vipākanti attho.	247	
PA_atk-s05_10a:2476	Āyāgadāyakattheraapadānavaṇṇanā samattā.	247	
PA_atk-s05_10a:2477	9. Dhammacakkikattheraapadānavaṇṇanā	247	
PA_atk-s05_10a:2478_0	Siddhatthassa bhagavatotiādikaṃ āyasmato dhammacakkikattherassa apadānaṃ. Ayampi	2478	
PA_atk-s05_10a:2478_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	2478	
PA_atk-s05_10a:2478_2	siddhatthassa bhagavato kāle ekasmiṃ kulagehe nibbatto vuddhippatto puttadārehi vaḍḍhito	2478	
PA_atk-s05_10a:2478_3	vibhavasampanno mahābhogo, so ratanattaye pasanno saddhājāto dhammasabhāyaṃ dhammāsanassa	2478	
PA_atk-s05_10a:2478_4	piṭṭhito ratanamayaṃ dhammacakkaṃ kāretvā pūjesi. So tena puññakammena devamanussesu	2478	
PA_atk-s05_10a:2478_5	nibbattaṭṭhānesu sakkasampattiṃ cakkavattisampattiñca anubhavitvā kamena imasmiṃ	2478	
PA_atk-s05_10a:2478_6	buddhuppāde ekasmiṃ kulagehe uppanno vibhavasampanno sañjātasaddho pabbajitvā vipassanaṃ	2478	
PA_atk-s05_10a:2478_7	vaḍḍhetvā nacirasseva arahattaṃ patvā pubbe katakusalanāmasadisanāmena dhammacakkikattheroti pākaṭo jāto ahosi.	2478	
PA_atk-s05_10a:2479_0	102. So puññasambhārānurūpena pattaarahattaphalo attano pubbakammaṃ saritvā jātasomanasso	2479	
PA_atk-s05_10a:2479_1	pubbacaritāpadānaṃ pakāsento siddhatthassa bhagavatotiādimāha. Sīhāsanassa sammukhāti	2479	
PA_atk-s05_10a:2479_2	sīhassa bhagavato nisinnassa sammukhā buddhāsanassa abhimukhaṭṭhāneti attho, dhammacakkaṃ	2479	
PA_atk-s05_10a:2479_3	me ṭhapitanti mayā dhammacakkākārena ubhato sīharūpaṃ dassetvā majjhe ādāsasadisaṃ	2479	
PA_atk-s05_10a:2479_4	kāretvā kataṃ dhammacakkaṃ ṭhapitaṃ pūjitaṃ. Kiṃ bhūtaṃ? Viññūhi medhāvīhi “atīva	2479	
PA_atk-s05_10a:2479_5	sundara”nti vaṇṇitaṃ thomitaṃ sukataṃ dhammacakkanti sambandho.	2479	
PA_atk-s05_10a:2480_0	103. Cāruvaṇṇova sobhāmīti suvaṇṇavaṇṇo iva sobhāmi virocāmīti attho. “Catuvaṇṇehi	2480	
PA_atk-s05_10a:2480_1	sobhāmī”tipi pāṭho, tassa khattiyabrāhmaṇavessasuddajātisaṅkhātehi catūhi vaṇṇehi	2480	
PA_atk-s05_10a:2480_2	sobhāmi virocāmīti attho. Sayoggabalavāhanoti suvaṇṇasivikādīhi yoggehi ca senāpatimahāmattādīhi	2480	
PA_atk-s05_10a:2480_3	sevakehi balehi ca hatthiassarathasaṅkhātehi vāhanehi ca sahitoti attho. Bahujjanā	2480	
PA_atk-s05_10a:2480_4	bahavo manussā anuyantā mamānuvattantā niccaṃ niccakālaṃ parivārentīti sambandho.	2480	
PA_atk-s05_10a:2480_5	Sesaṃ suviññeyyamevāti.	2480	
PA_atk-s05_10a:2481	Dhammacakkikattheraapadānavaṇṇanā samattā.	248	
PA_atk-s05_10a:2482	10. Kapparukkhiyattheraapadānavaṇṇanā	248	
PA_atk-s05_10a:2483_0	Siddhatthassa bhagavatotiādikaṃ āyasmato kapparukkhiyattherassa apadānaṃ. Ayampi	2483	
PA_atk-s05_10a:2483_1	purimabuddhesu katādhikāro tesu tesu bhavesu nibbānādhigamūpāyabhūtāni puññāni upacinanto	2483	
PA_atk-s05_10a:2483_2	siddhatthassa bhagavato kāle vibhavasampanne ekasmiṃ kule nibbatto mahaddhano mahābhogo	2483	
PA_atk-s05_10a:2483_3	satthari pasanno sattahi ratanehi vicittaṃ suvaṇṇamayaṃ kapparukkhaṃ kāretvā siddhatthassa	2483	
PA_atk-s05_10a:2483_4	bhagavato cetiyassa sammukhe ṭhapetvā pūjesi. So evarūpaṃ puññaṃ katvā yāvatāyukaṃ	2483	
PA_atk-s05_10a:2483_5	ṭhatvā tato cuto sugatīsuyeva saṃsaranto kamena imasmiṃ buddhuppāde ekasmiṃ kulagehe	2483	
PA_atk-s05_10a:2483_6	nibbatto viññutaṃ patto gharāvāsaṃ saṇṭhapetvā ratanattaye pasanno dhammaṃ sutvā	2483	
PA_atk-s05_10a:2483_7	paṭiladdhasaddho satthu ārādhetvā pabbajito nacirasseva arahattaṃ patvā pubbe katakusalanāmena	2483	
PA_atk-s05_10a:2483_8	kapparukkhiyattheroti pākaṭo ahosi.	2483	
PA_atk-s05_10a:2484_0	108. So evaṃ pattaarahattaphalo attano pubbakammaṃ saritvā somanassavasena pubbacaritāpadānaṃ	2484	
PA_atk-s05_10a:2484_1	pakāsento siddhatthassa bhagavatotiādimāha. Thūpaseṭṭhassa sammukhāti seṭṭhassa uttamassa	2484	
PA_atk-s05_10a:2484_2	dhātunihitathūpassa cetiyassa sammukhaṭṭhāne vicittadusse anekavaṇṇehi visamena visadisena	2484	
PA_atk-s05_10a:2484_3	cittena manohare cinapaṭṭasomārapaṭṭādike dusse. Lagetvā olaggetvā kapparukkhaṃ ṭhapesiṃ	2484	
PA_atk-s05_10a:2484_4	ahaṃ patiṭṭhapesinti attho. Sesaṃ uttānatthamevāti.	2484	
PA_atk-s05_10a:2485	Kapparukkhiyattheraapadānavaṇṇanā samattā.	248	
PA_atk-s05_10a:2486	Catutthavaggavaṇṇanā samattā.	248	
PA_atk-s05_10a:2487	5. Upālivaggo	248	
PA_atk-s05_10a:2488	1. Bhāgineyyupālittheraapadānavaṇṇanā	248	
PA_atk-s05_10a:2489_0	Khīṇāsavasahassehītiādikaṃ āyasmato upālittherassa bhāgineyyupālittherassa apadānaṃ.	2489	
PA_atk-s05_10a:2489_1	Eso hi thero purimabuddhesu katādhikāro tasmiṃ tasmiṃ bhave puññāni upacinanto padumuttarassa	2489	
PA_atk-s05_10a:2489_2	bhagavato kāle ekasmiṃ kule nibbatto vuddhimanvāya gharāvāse ādīnavaṃ disvā gehaṃ	2489	
PA_atk-s05_10a:2489_3	pahāya isipabbajjaṃ pabbajitvā pañcābhiññāaṭṭhasamāpattilābhī hutvā himavante vāsaṃ	2489	
PA_atk-s05_10a:2489_4	kappesi. Tasmiṃ samaye padumuttaro bhagavā vivekakāmo himavantaṃ pāvisi. Tāpaso bhagavantaṃ	2489	
PA_atk-s05_10a:2489_5	puṇṇacandamiva virocamānaṃ dūratova disvā pasannamānaso ajinacammaṃ aṃse katvā añjaliṃ	2489	
PA_atk-s05_10a:2489_6	paggayha vanditvā ṭhitakova dasanakhasamodhānañjaliṃ sirasi patiṭṭhapetvā anekāhi	2489	
PA_atk-s05_10a:2489_7	upamāhi anekehi thutivacanehi bhagavantaṃ thomesi. Taṃ sutvā bhagavā – “ayaṃ tāpaso	2489	
PA_atk-s05_10a:2489_8	anāgate gotamassa nāma bhagavato sāsane pabbajitvā vinaye tikhiṇapaññānaṃ aggo bhavissatī”ti	2489	
PA_atk-s05_10a:2489_9	byākaraṇamadāsi. So yāvatāyukaṃ ṭhatvā aparihīnajjhāno brahmaloke nibbatti. Tato	2489	
PA_atk-s05_10a:2489_10	cuto devamanussesu saṃsaranto sampattiyo anubhavitvā imasmiṃ buddhuppāde kapilavatthunagare	24891	
PA_atk-s05_10a:2489_11	upālittherassa bhāgineyyo hutvā nibbatti. So kamena vuddhippatto mātulassa upālittherasa	24891	
PA_atk-s05_10a:2489_12	santike pabbajitvā kammaṭṭhānaṃ gahetvā vipassanaṃ vaḍḍhetvā nacirasseva arahā ahosi.	24891	
PA_atk-s05_10a:2489_13	So attano ācariyassa samīpe vasitattā vinayapañhe tikhiṇañāṇo ahosi. Atha bhagavā	24891	
PA_atk-s05_10a:2489_14	“etadaggaṃ, bhikkhave, mama sāvakānaṃ bhikkhūnaṃ vinayapañhe tikhiṇapaññānaṃ bhikkhūnaṃ	24891	
PA_atk-s05_10a:2489_15	yadidaṃ bhāgineyyupālī”ti taṃ etadaggaṭṭhāne ṭhapesi.	24891	
PA_atk-s05_10a:2490_0	1. So evaṃ etadaggaṭṭhānaṃ patvā attano pubbakammaṃ saritvā somanassajāto pubbacaritāpadānaṃ	2490	
PA_atk-s05_10a:2490_1	pakāsento khīṇāsavasahassehītiādimāha. Tattha ā samantato yāvabhavaggā savanti pavattantīti	2490	
PA_atk-s05_10a:2490_2	āsavā. Kāmāsavādayo cattāro āsavā, te khīṇā sositā visositā viddhaṃsitā yehi teti	2490	
PA_atk-s05_10a:2490_3	khīṇāsavā, teyeva sahassā khīṇāsavasahassā, tehi khīṇāsavasahassehi. Pareto parivuto	2490	
PA_atk-s05_10a:2490_4	lokanāyako lokassa nibbānapāpanako vivekaṃ anuyutto paṭisallituṃ ekībhavituṃ gacchateti sambandho.	2490	
PA_atk-s05_10a:2491_0	2. Ajinena nivatthohanti ahaṃ ajinamigacammena paṭicchanno, ajinacammavasanoti attho.	2491	
PA_atk-s05_10a:2491_1	Tidaṇḍaparidhārakoti kuṇḍikaṭṭhapanatthāya tidaṇḍaṃ gahetvā dhārentoti attho. Bhikkhusaṅghena	2491	
PA_atk-s05_10a:2491_2	paribyūḷhaṃ parivāritaṃ lokanāyakaṃ addasanti sambandho. Sesaṃ pākaṭamevāti.	2491	
PA_atk-s05_10a:2492	Bhāgineyyupālittheraapadānavaṇṇanā samattā.	249	
PA_atk-s05_10a:2493	2. Soṇakoḷivisattheraapadānavaṇṇanā	249	
PA_atk-s05_10a:2494_0	Anomadassissa muninotiādikaṃ āyasmato koḷivisattherassa apadānaṃ. Ayampi purimabuddhesu	2494	
PA_atk-s05_10a:2494_1	katādhikāro tattha tattha bhave vivaṭṭūpanissayāni puññāni upacinanto anomadassissa	2494	
PA_atk-s05_10a:2494_2	bhagavato kāle ekasmiṃ kulagehe nibbatto vayappatto puttadārehi vaḍḍhito vibhavasampanno	2494	
PA_atk-s05_10a:2494_3	bhagavato caṅkamanatthāya sobhanaṃ caṅkamaṃ kāretvā sudhāparikammaṃ kāretvā ādāsatalamiva	2494	
PA_atk-s05_10a:2494_4	samaṃ vijjotamānaṃ katvā dīpadhūpapupphādīhi sajjetvā bhagavato niyyādetvā buddhappamukhaṃ	2494	
PA_atk-s05_10a:2494_5	bhikkhusaṅghaṃ paṇītenāhārena pūjesi. So evaṃ yāvajīvaṃ puññāni katvā tato cavitvā	2494	
PA_atk-s05_10a:2494_6	devaloke nibbatto. Tattha pāḷiyā vuttanayena dibbasampattiṃ anubhavitvā antarā okkākakulappasutoti	2494	
PA_atk-s05_10a:2494_7	taṃ sabbaṃ pāḷiyā vuttānusārena veditabbaṃ. Pacchimabhave pana koliyarājavaṃse jāto	2494	
PA_atk-s05_10a:2494_8	vayappatto koṭiagghanakassa kaṇṇapiḷandhanassa dhāritattā koṭikaṇṇoti, kuṭikaṇṇoti	2494	
PA_atk-s05_10a:2494_9	ca pākaṭo ahosi. So bhagavati pasanno dhammaṃ sutvā paṭiladdhasaddho pabbajitvā vipassanaṃ	2494	
PA_atk-s05_10a:2494_10	vaḍḍhetvā nacirasseva arahattaṃ pāpuṇi.	24941	
PA_atk-s05_10a:2495_0	25. So arahā hutvā attano pubbakammaṃ saritvā somanassajāto pubbacaritāpadānaṃ pakāsento	2495	
PA_atk-s05_10a:2495_1	anomadassissa muninotiādimāha. Tattha anomadassissāti anomaṃ alāmakaṃ sundaraṃ dassanaṃ	2495	
PA_atk-s05_10a:2495_2	dvattiṃsamahāpurisalakkhaṇapaṭimaṇḍitattā byāmappabhāmaṇḍalopasobhitattā ārohapariṇāhena	2495	
PA_atk-s05_10a:2495_3	samannāgatattā ca dassanīyaṃ sarīraṃ yassa bhagavato so anomadassī, tassa anomadassissa	2495	
PA_atk-s05_10a:2495_4	muninoti attho. Tādinoti iṭṭhāniṭṭhesu akampiyasabhāvassa. Sudhāya lepanaṃ katvāti	2495	
PA_atk-s05_10a:2495_5	sudhāya avalittaṃ katvā dīpadhūpapupphadhajapaṭākādīhi ca alaṅkataṃ caṅkamaṃ kārayiṃ	2495	
PA_atk-s05_10a:2495_6	akāsinti attho. Sesagāthānaṃ attho pāḷiyā anusārena suviññeyyova.	2495	
PA_atk-s05_10a:2496	35. Parivārasampattidhanasampattisaṅkhātaṃ yasaṃ dhāretīti yasodharo, sabbe ete sattasattaticakkavattirājāno yasodharanāmena ekanāmakāti sambandho.	249	
PA_atk-s05_10a:2497_0	52. Aṅgīrasoti aṅgato sarīrato niggatā rasmi yassa so aṅgīraso, chandadosamohabhayāgatīhi	2497	
PA_atk-s05_10a:2497_1	vā pāpācāravasena vā caturāpāyaṃ na gacchatīti nāgo, mahanto pūjito ca so nāgo ceti	2497	
PA_atk-s05_10a:2497_2	mahānāgo. Sesaṃ uttānatthamevāti.	2497	
PA_atk-s05_10a:2498	Koḷivisattheraapadānavaṇṇanā samattā.	249	
PA_atk-s05_10a:2499	3. Kāḷigodhāputtabhaddiyattheraapadānavaṇṇanā	249	
PA_atk-s05_10a:2500_0	Padumuttarasambuddhantiādikaṃ āyasmato bhaddiyassa kāḷigodhāputtattherassa apadānaṃ.	2500	
PA_atk-s05_10a:2500_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	2500	
PA_atk-s05_10a:2500_2	upacinanto padumuttarassa bhagavato kāle vibhavasampanne ekasmiṃ kule nibbatto vuddhippatto	2500	
PA_atk-s05_10a:2500_3	puttadārehi vaḍḍhito nagaravāsino puññāni karonte disvā sayampi puññāni kātukāmo	2500	
PA_atk-s05_10a:2500_4	buddhappamukhaṃ bhikkhusaṅghaṃ nimantetvā thūlapaṭalikādianekāni mahārahāni sayanāni	2500	
PA_atk-s05_10a:2500_5	paññāpetvā tattha nisinne bhagavati sasaṅghe paṇītenāhārena bhojetvā mahādānaṃ adāsi.	2500	
PA_atk-s05_10a:2500_6	So evaṃ yāvatāyukaṃ puññāni katvā devamanussesu ubhayasampattiyo anubhavitvā aparabhāge	2500	
PA_atk-s05_10a:2500_7	imasmiṃ buddhuppāde kāḷigodhāya nāma deviyā putto hutvā nibbatti. So viññutaṃ patto	2500	
PA_atk-s05_10a:2500_8	ārohapariṇāhahatthapādarūpasampattiyā bhaddattā ca kāḷigodhāya deviyā puttattā ca	2500	
PA_atk-s05_10a:2500_9	bhaddiyo kāḷigodhāputtoti pākaṭo. Satthari pasīditvā mātāpitaro ārādhetvā pabbajitvā	2500	
PA_atk-s05_10a:2500_10	nacirasseva arahā ahosi.	25001	
PA_atk-s05_10a:2501_0	54. So arahā hutvā attano pubbakammaṃ saritvā somanassajāto pubbacaritāpadānaṃ pakāsento	2501	
PA_atk-s05_10a:2501_1	padumuttarasambuddhantiādimāha. Taṃ heṭṭhā vuttatthameva. Mettacittanti mijjati sinehati	2501	
PA_atk-s05_10a:2501_2	nandati sabbasatteti mettā, mettāya sahagataṃ cittaṃ mettacittaṃ, taṃ yassa bhagavato	2501	
PA_atk-s05_10a:2501_3	atthīti mettacitto, taṃ mettacittaṃ. Mahāmuninti sakalabhikkhūnaṃ mahantattā mahāmuni,	2501	
PA_atk-s05_10a:2501_4	taṃ padumuttaraṃ sambuddhanti sambandho. Janatā sabbāti sabbo janakāyo, sabbanagaravāsinoti	2501	
PA_atk-s05_10a:2501_5	attho. Sabbalokagganāyakanti sakalalokassa aggaṃ seṭṭhaṃ nibbānassa nayanato pāpanato	2501	
PA_atk-s05_10a:2501_6	nāyakaṃ padumuttarasambuddhaṃ janatā upeti samīpaṃ gacchatīti sambandho.	2501	
PA_atk-s05_10a:2502_0	55. Sattukañca baddhakañcāti baddhasattuabaddhasattusaṅkhātaṃ āmisaṃ. Atha vā bhattapūpakhajjabhojjayāguādayo	2502	
PA_atk-s05_10a:2502_1	yāvakālikattā āmisaṃ pānabhojanañca gahetvā puññakkhette anuttare satthuno dadantīti sambandho.	2502	
PA_atk-s05_10a:2503	58. Āsanaṃ buddhayuttakanti buddhayoggaṃ buddhārahaṃ buddhānucchavikaṃ sattaratanamayaṃ āsananti attho. Sesaṃ nayānuyogena suviññeyyamevāti.	250	
PA_atk-s05_10a:2504	Kāḷigodhāputtabhaddiyattheraapadānavaṇṇanā samattā.	250	
PA_atk-s05_10a:2505	4. Sanniṭṭhāpakattheraapadānavaṇṇanā	250	
PA_atk-s05_10a:2506_0	Araññe kuṭikaṃ katvātiādikaṃ āyasmato sanniṭṭhāpakattherassa apadānaṃ. Ayampi purimabuddhesu	2506	
PA_atk-s05_10a:2506_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2506	
PA_atk-s05_10a:2506_2	bhagavato kāle kulagehe nibbatto viññutaṃ patto gharabandhanena baddho gharāvāse	2506	
PA_atk-s05_10a:2506_3	ādīnavaṃ disvā vatthukāmakilesakāme pahāya himavantassa avidūre pabbatantare araññavāsaṃ	2506	
PA_atk-s05_10a:2506_4	kappesi. Tasmiṃ kāle padumuttaro bhagavā vivekakāmatāya taṃ ṭhānaṃ pāpuṇi. Atha so	2506	
PA_atk-s05_10a:2506_5	tāpaso bhagavantaṃ disvā pasannamānaso vanditvā nisīdanatthāya tiṇasantharaṃ paññāpetvā	2506	
PA_atk-s05_10a:2506_6	adāsi. Tattha nisinnaṃ bhagavantaṃ anekehi madhurehi tiṇḍukādīhi phalāphalehi santappesi.	2506	
PA_atk-s05_10a:2506_7	So tena puññakammena tato cuto devesu ca manussesu ca aparāparaṃ saṃsaranto dve sampattiyo	2506	
PA_atk-s05_10a:2506_8	anubhavitvā imasmiṃ buddhuppāde ekasmiṃ kulagehe nibbatto saddhāsampanno pabbajito	2506	
PA_atk-s05_10a:2506_9	vipassanaṃ vaḍḍhetvā nacirasseva arahā ahosi. Khuragge arahattaphalappattiyaṃ viya	2506	
PA_atk-s05_10a:2506_10	nirussāheneva santipadasaṅkhāte nibbāne suṭṭhu ṭhitattā sanniṭṭhāpakattheroti pākaṭo.	25061	
PA_atk-s05_10a:2507_0	70. Arahā pana hutvā attano pubbakammaṃ saritvā somanassajāto pubbacaritāpadānaṃ	2507	
PA_atk-s05_10a:2507_1	pakāsento araññe kuṭikaṃ katvātiādimāha. Tattha araññeti sīhabyagghādīnaṃ bhayena	2507	
PA_atk-s05_10a:2507_2	manussā ettha na rajjanti na ramanti na allīyantīti araññaṃ, tasmiṃ araññe. Kuṭikanti	2507	
PA_atk-s05_10a:2507_3	tiṇacchadanakuṭikaṃ katvā pabbatantare vasāmi vāsaṃ kappesinti attho. Lābhena ca	2507	
PA_atk-s05_10a:2507_4	alābhena ca yasena ca ayasena ca santuṭṭho vihāsinti sambandho.	2507	
PA_atk-s05_10a:2508_0	72. Jalajuttamanāmakanti jale jātaṃ jalajaṃ, padumaṃ, jalajaṃ uttamaṃ jalajuttamaṃ,	2508	
PA_atk-s05_10a:2508_1	jalajuttamena samānaṃ nāmaṃ yassa so jalajuttamanāmako, taṃ jalajuttamanāmakaṃ buddhanti	2508	
PA_atk-s05_10a:2508_2	attho. Sesaṃ pāḷinayānuyogena suviññeyyamevāti.	2508	
PA_atk-s05_10a:2509	Sanniṭṭhāpakattheraapadānavaṇṇanā samattā.	250	
PA_atk-s05_10a:2510	5. Pañcahatthiyattheraapadānavaṇṇanā	251	
PA_atk-s05_10a:2511_0	Sumedho nāma sambuddhotiādikaṃ āyasmato pañcahatthiyattherassa apadānaṃ. Ayampi purimabuddhesu	2511	
PA_atk-s05_10a:2511_1	katādhikāro tattha tattha bhave vivaṭṭūpanissayāni puññāni upacinanto sumedhassa	2511	
PA_atk-s05_10a:2511_2	bhagavato kāle ekasmiṃ kulagehe nibbatto viññutaṃ patvā ratanattaye pasanno vihāsi.	2511	
PA_atk-s05_10a:2511_3	Tasmiṃ samaye pañcauppalahatthāni ānesuṃ. So tehi pañcauppalahatthehi vīthiyaṃ caramānaṃ	2511	
PA_atk-s05_10a:2511_4	sumedhaṃ bhagavantaṃ pūjesi. Tāni gantvā ākāse vitānaṃ hutvā chāyaṃ kurumānāni tathāgateneva	2511	
PA_atk-s05_10a:2511_5	saddhiṃ gacchiṃsu. So taṃ disvā somanassajāto pītiyā phuṭṭhasarīro yāvajīvaṃ tadeva	2511	
PA_atk-s05_10a:2511_6	puññaṃ anussaritvā tato cuto devaloke nibbatto aparāparaṃ saṃsaranto imasmiṃ buddhuppāde	2511	
PA_atk-s05_10a:2511_7	ekasmiṃ kulagehe nibbatto viññutaṃ patto saddhājāto pabbajitvā vipassanaṃ vaḍḍhetvā	2511	
PA_atk-s05_10a:2511_8	nacirasseva arahā ahosi. Katakusalanāmena pañcahatthiyattheroti pākaṭo.	2511	
PA_atk-s05_10a:2512_0	77. So attano pubbakammaṃ saritvā paccakkhato paññāya diṭṭhapubbacaritāpadānaṃ pakāsento	2512	
PA_atk-s05_10a:2512_1	sumedho nāma sambuddhotiādimāha. Tattha sumedhoti sundarā medhā catusaccapaṭivedhapaṭisambhidādayo	2512	
PA_atk-s05_10a:2512_2	paññā yassa so bhagavā sumedho sambuddho antarāpaṇe antaravīthiyaṃ gacchatīti sambandho.	2512	
PA_atk-s05_10a:2512_3	Okkhittacakkhūti adhokhittacakkhu. Mitabhāṇīti pamāṇaṃ ñatvā bhaṇanasīlo, pamāṇaṃ	2512	
PA_atk-s05_10a:2512_4	jānitvā dhammaṃ desesīti attho. Sesaṃ suviññeyyamevāti.	2512	
PA_atk-s05_10a:2513	Pañcahatthiyattheraapadānavaṇṇanā samattā.	251	
PA_atk-s05_10a:2514	6. Padumacchadaniyattheraapadānavaṇṇanā	251	
PA_atk-s05_10a:2515_0	Nibbute lokanāthamhītiādikaṃ āyasmato padumacchadaniyattherassa apadānaṃ. Ayampi	2515	
PA_atk-s05_10a:2515_1	purimabuddhesu katapuññasambhāro tattha tattha bhave vivaṭṭūpanissayāni puññāni upacinanto	2515	
PA_atk-s05_10a:2515_2	vipassissa bhagavato kāle ekasmiṃ kulagehe nibbatto viññutaṃ patto ratanattaye pasanno	2515	
PA_atk-s05_10a:2515_3	parinibbutassa vipassissa bhagavato citakaṃ padumapupphehi pūjesi. So teneva cittappasādena	2515	
PA_atk-s05_10a:2515_4	yāvatāyukaṃ ṭhatvā tato sugatīsuyeva saṃsaranto dibbasampattiṃ manussasampattiñcāti	2515	
PA_atk-s05_10a:2515_5	dve sampattiyo anekakkhattuṃ anubhavitvā imasmiṃ amhākaṃ sammāsambuddhakāle ekasmiṃ	2515	
PA_atk-s05_10a:2515_6	kulagehe nibbatto viññutaṃ patto satthari pasīditvā sāsane pabbajito ghaṭento vāyamanto	2515	
PA_atk-s05_10a:2515_7	nacirasseva arahā ahosi. Tassa rattiṭṭhānadivāṭṭhānādīsu tattha tattha viharantassa	2515	
PA_atk-s05_10a:2515_8	vihāro padumapupphehi chādīyati, tena so padumacchadaniyattheroti pākaṭo.	2515	
PA_atk-s05_10a:2516_0	83. Attano pubbakammaṃ saritvā somanassavasena pubbacaritāpadānaṃ pakāsento nibbute	2516	
PA_atk-s05_10a:2516_1	lokanāthamhītiādimāha. Tattha nibbuteti khandhaparinibbānena parinibbute satthari,	2516	
PA_atk-s05_10a:2516_2	vipassissa sammāsambuddhassa sarīre citamāniyamāne citake āropite suphullaṃ padumakalāpaṃ	2516	
PA_atk-s05_10a:2516_3	ahaṃ gahetvā citakaṃ āropayiṃ pūjesinti attho. Sesagāthāsu heṭṭhā vuttanayattā uttānatthamevāti.	2516	
PA_atk-s05_10a:2517	Padumacchadaniyattheraapadānavaṇṇanā samattā.	251	
PA_atk-s05_10a:2518	7. Sayanadāyakattheraapadānavaṇṇanā	251	
PA_atk-s05_10a:2519_0	Siddhatthassa bhagavatotiādikaṃ āyasmato sayanadāyakattherassa apadānaṃ. Ayampi purimabuddhesu	2519	
PA_atk-s05_10a:2519_1	katādhikāro tattha tattha bhave vivaṭṭūpanissayāni puññāni upacinanto siddhatthassa	2519	
PA_atk-s05_10a:2519_2	bhagavato kāle aññatarasmiṃ kule nibbatto viññutaṃ patto satthari pasīditvā hatthidaṇḍasuvaṇṇādīhi	2519	
PA_atk-s05_10a:2519_3	sayanatthāya mañcaṃ kāretvā anagghehi vicittattharaṇehi attharitvā bhagavantaṃ pūjesi.	2519	
PA_atk-s05_10a:2519_4	So bhagavā tassānukampāya paṭiggahetvā anubhavi. So tena puññakammena dibbamanussasampattiyo	2519	
PA_atk-s05_10a:2519_5	anubhavitvā imasmiṃ buddhuppāde ekasmiṃ kulagehe nibbatto viññutaṃ patvā satthu sāsane	2519	
PA_atk-s05_10a:2519_6	pasanno pabbajitvā vipassanaṃ ārabhitvā nacirasseva arahā ahosi. Pubbe katapuññanāmena	2519	
PA_atk-s05_10a:2519_7	sayanadāyakattheroti pākaṭo.	2519	
PA_atk-s05_10a:2520	88. So ekadivasaṃ attano pubbakammaṃ saritvā somanassajāto pubbacaritāpadānaṃ pakāsento siddhatthassa bhagavatotiādimāha. Taṃ sabbaṃ pāḷinayānusārena suviññeyyamevāti.	252	
PA_atk-s05_10a:2521	Sayanadāyakattheraapadānavaṇṇanā samattā.	252	
PA_atk-s05_10a:2522	8. Caṅkamanadāyakattheraapadānavaṇṇanā	252	
PA_atk-s05_10a:2523_0	Atthadassissa muninotiādikaṃ āyasmato caṅkamanadāyakattherassa apadānaṃ. Ayampāyasmā	2523	
PA_atk-s05_10a:2523_1	purimabuddhesu katādhikāro tesu tesu bhavesu vivaṭṭūpanissayāni puññāni upacinanto	2523	
PA_atk-s05_10a:2523_2	atthadassissa bhagavato kāle ekasmiṃ kulagehe nibbatto viññutaṃ patto satthari pasīditvā	2523	
PA_atk-s05_10a:2523_3	uccavatthukaṃ sudhāparikammakataṃ rajatarāsisadisaṃ sobhamānaṃ caṅkamaṃ kāretvā muttadalasadisaṃ	2523	
PA_atk-s05_10a:2523_4	setapulinaṃ attharitvā bhagavato adāsi. Paṭiggahesi bhagavā, caṅkamaṃ paṭiggahetvā	2523	
PA_atk-s05_10a:2523_5	ca pana sukhaṃ kāyacittasamādhiṃ appetvā “ayaṃ anāgate gotamassa bhagavato sāsane	2523	
PA_atk-s05_10a:2523_6	sāvako bhavissatī”ti byākāsi. So tena puññakammena devamanussesu aparāparaṃ saṃsaranto	2523	
PA_atk-s05_10a:2523_7	dve sampattiyo anubhavitvā imasmiṃ buddhuppāde ekasmiṃ kulagehe nibbatto vuddhippatto	2523	
PA_atk-s05_10a:2523_8	saddhāsampanno sāsane pabbajitvā nacirasseva arahattaṃ patvā katapuññanāmena caṅkamanadāyakattheroti pākaṭo ahosi.	2523	
PA_atk-s05_10a:2524_0	93. So ekadivasaṃ attanā pubbe katapuññakammaṃ saritvā somanassajāto pubbacaritāpadānaṃ	2524	
PA_atk-s05_10a:2524_1	pakāsento atthadassissa muninotiādimāha. Tattha atthadassissāti atthaṃ payojanaṃ	2524	
PA_atk-s05_10a:2524_2	vuddhiṃ virūḷhiṃ nibbānaṃ dakkhati passatīti atthadassī, atha vā atthaṃ nibbānaṃ	2524	
PA_atk-s05_10a:2524_3	dassanasīlo jānanasīloti atthadassī, tassa atthadassissa munino monena ñāṇena samannāgatassa	2524	
PA_atk-s05_10a:2524_4	bhagavato manoramaṃ manallīnaṃ bhāvanīyaṃ manasi kātabbaṃ caṅkamaṃ kāresinti sambandho.	2524	
PA_atk-s05_10a:2524_5	Sesaṃ vuttanayānusāreneva suviññeyyamevāti.	2524	
PA_atk-s05_10a:2525	Caṅkamanadāyakattheraapadānavaṇṇanā samattā.	252	
PA_atk-s05_10a:2526	9. Subhaddattheraapadānavaṇṇanā	252	
PA_atk-s05_10a:2527_0	Padumuttaro lokavidūtiādikaṃ āyasmato subhaddattherassa apadānaṃ. Ayampi purimabuddhesu	2527	
PA_atk-s05_10a:2527_1	katādhikāro tattha tattha bhave nibbānādhigamanatthāya puññāni upacinanto padumuttarassa	2527	
PA_atk-s05_10a:2527_2	bhagavato kāle vibhavasampanne saddhāsampanne ekasmiṃ kulagehe nibbato viññutaṃ patvā	2527	
PA_atk-s05_10a:2527_3	gharabandhanena baddho ratanattaye pasanno parinibbānamañce nipannaṃ padumuttaraṃ	2527	
PA_atk-s05_10a:2527_4	bhagavantaṃ disvā sannipatitā dasasahassacakkavāḷadevatāyo ca disvā pasannamānaso	2527	
PA_atk-s05_10a:2527_5	nigguṇḍikeṭakanīlakāsokāsitādianekehi sugandhapupphehi pūjesi. So tena puññakammena	2527	
PA_atk-s05_10a:2527_6	yāvatāyukaṃ ṭhatvā tato cavitvā tusitādīsu dibbasampattiyo anubhavitvā tato manussesu	2527	
PA_atk-s05_10a:2527_7	manussasampattiyo anubhavitvā nibbattanibbattaṭṭhānesu ca sugandhehi pupphehi pūjito	2527	
PA_atk-s05_10a:2527_8	ahosi. Imasmiṃ pana buddhuppāde ekasmiṃ vibhavasampanne kule nibbattitvā viññutaṃ	2527	
PA_atk-s05_10a:2527_9	patto kāmesu ādīnavaṃ disvāpi yāva buddhassa bhagavato parinibbānakālo tāva aladdhabuddhadassano	2527	
PA_atk-s05_10a:2527_10	bhagavato parinibbānamañce nipannakāleyeva pabbajitvā arahattaṃ pāpuṇi. Pubbe katapuññanāmena	25271	
PA_atk-s05_10a:2527_11	subhaddoti pākaṭo ahosi.	25271	
PA_atk-s05_10a:2528_0	101. So attano pubbakammaṃ saritvā somanassavasena pubbacaritāpadānaṃ pakāsento padumuttaro	2528	
PA_atk-s05_10a:2528_1	lokavidūtiādimāha. Taṃ uttānatthameva. Suṇātha mama bhāsato…pe… nibbāyissatināsavoti	2528	
PA_atk-s05_10a:2528_2	idaṃ parinibbānamañce nipannova padumuttaro bhagavā byākāsi.	2528	
PA_atk-s05_10a:2529	Pañcamabhāṇavāravaṇṇanā samattā.	252	
PA_atk-s05_10a:2530_0	115. So attano paṭipattiṃ dassento pubbakammena saṃyuttotiādimāha. Ekaggoti ekaggacitto.	2530	
PA_atk-s05_10a:2530_1	Susamāhitoti suṭṭhu samāhito, santakāyacittoti attho. Buddhassa oraso puttoti buddhassa	2530	
PA_atk-s05_10a:2530_2	urasā hadayena niggataovādānusāsaniṃ sutvā pattaarahattaphaloti attho. Dhammajomhi	2530	
PA_atk-s05_10a:2530_3	sunimmitoti dhammato kammaṭṭhānadhammato jāto ariyāya jātiyā sunimmito suṭṭhu nipphāditasabbakicco	2530	
PA_atk-s05_10a:2530_4	amhi bhavāmīti attho.	2530	
PA_atk-s05_10a:2531_0	116. Dhammarājaṃ upagammāti dhammena sabbasattānaṃ rājānaṃ issarabhūtaṃ bhagavantaṃ	2531	
PA_atk-s05_10a:2531_1	upagantvā samīpaṃ gantvāti attho. Apucchiṃ pañhamuttamanti uttamaṃ khandhāyatanadhātusaccasamuppādādipaṭisaṃyuttaṃ	2531	
PA_atk-s05_10a:2531_2	pañhaṃ apucchinti attho. Kathayanto ca me pañhanti eso amhākaṃ bhagavā me mayhaṃ	2531	
PA_atk-s05_10a:2531_3	pañhaṃ kathayanto byākaronto. Dhammasotaṃ upānayīti anupādisesanibbānadhātusaṅkhātaṃ	2531	
PA_atk-s05_10a:2531_4	dhammasotaṃ dhammapavāhaṃ upānayi pāvisīti attho.	2531	
PA_atk-s05_10a:2532_0	118. Jalajuttamanāyakoti padumuttaranāmako ma-kārassa ya-kāraṃ katvā katavohāro.	2532	
PA_atk-s05_10a:2532_1	Nibbāyi anupādānoti upādāne pañcakkhandhe aggahetvā nibbāyi na paññāyi adassanaṃ	2532	
PA_atk-s05_10a:2532_2	agamāsi, manussalokādīsu katthacipi apatiṭṭhitoti attho. Dīpova telasaṅkhayāti vaṭṭitelānaṃ	2532	
PA_atk-s05_10a:2532_3	saṅkhayā abhāvā padīpo iva nibbāyīti sambandho.	2532	
PA_atk-s05_10a:2533_0	119. Sattayojanikaṃ āsīti tassa parinibbutassa padumuttarassa bhagavato ratanamayaṃ	2533	
PA_atk-s05_10a:2533_1	thūpaṃ sattayojanubbedhaṃ āsi ahosīti attho. Dhajaṃ tattha apūjesinti tattha tasmiṃ	2533	
PA_atk-s05_10a:2533_2	cetiye sabbabhaddaṃ sabbato bhaddaṃ sabbaso manoramaṃ dhajaṃ pūjesinti attho.	2533	
PA_atk-s05_10a:2534_0	120. Kassapassa ca buddhassāti padumuttarassa bhagavato kālato paṭṭhāya āgatassa	2534	
PA_atk-s05_10a:2534_1	devamanussesu saṃsarato me mayhaṃ oraso putto tisso nāma kassapassa sammāsambuddhassa	2534	
PA_atk-s05_10a:2534_2	aggasāvako jinasāsane buddhasāsane dāyādo āsi ahosīti sambandho.	2534	
PA_atk-s05_10a:2535_0	121. Tassa hīnena manasāti tassa mama puttassa tissassa aggasāvakassa hīnena lāmakena	2535	
PA_atk-s05_10a:2535_1	manasā cittena abhaddakaṃ asundaraṃ ayuttakaṃ “antako pacchimo”ti vācaṃ vacanaṃ abhāsiṃ	2535	
PA_atk-s05_10a:2535_2	kathesinti attho. Tena kammavipākenāti tena arahantabhakkhānasaṅkhātassa akusalakammassa	2535	
PA_atk-s05_10a:2535_3	vipākena. Pacchime addasaṃ jinanti pacchime pariyosāne parinibbānakāle mallānaṃ upavattane	2535	
PA_atk-s05_10a:2535_4	sālavane parinibbānamañce nipannaṃ jinaṃ jitasabbamāraṃ amhākaṃ gotamasammāsambuddhaṃ	2535	
PA_atk-s05_10a:2535_5	addasaṃ ahanti attho. “Pacchā me āsi bhaddaka”ntipi pāṭho. Tassa pacchā tassa bhagavato	2535	
PA_atk-s05_10a:2535_6	avasānakāle nibbānāsannakāle me mayhaṃ bhaddakaṃ sundaraṃ catusaccapaṭivijjhanaṃ āsi ahosīti attho.	2535	
PA_atk-s05_10a:2536	122. Pabbājesi mahāvīroti mahāvīriyo sabbasattahito karuṇāyutto jitamāro muni mallānaṃ upavattane sālavane pacchime sayane parinibbānamañce sayitova maṃ pabbājesīti sambandho.	253	
PA_atk-s05_10a:2537_0	123. Ajjeva dāni pabbajjāti ajja eva bhagavato parinibbānadivaseyeva mama pabbajjā,	2537	
PA_atk-s05_10a:2537_1	tathā ajja eva upasampadā, ajja eva dvipaduttamassa sammukhā parinibbānaṃ ahosīti	2537	
PA_atk-s05_10a:2537_2	sambandho. Sesaṃ suviññeyyamevāti.	2537	
PA_atk-s05_10a:2538	Subhaddattheraapadānavaṇṇanā samattā.	253	
PA_atk-s05_10a:2539	10. Cundattheraapadānavaṇṇanā	253	
PA_atk-s05_10a:2540_0	Siddhatthassa bhagavatotiādikaṃ āyasmato cundattherassa apadānaṃ. Ayampi purimabuddhesu	2540	
PA_atk-s05_10a:2540_1	katapuññasambhāro tattha tattha bhave vivaṭṭūpanissayāni puññāni upacinanto siddhatthassa	2540	
PA_atk-s05_10a:2540_2	bhagavato kāle vibhavasampanne kule nibbatto viññutaṃ patvā satthari pasīditvā sattaratanamayaṃ	2540	
PA_atk-s05_10a:2540_3	suvaṇṇagghiyaṃ kāretvā sumanapupphehi chādetvā bhagavantaṃ pūjesi. Tāni pupphāni	2540	
PA_atk-s05_10a:2540_4	ākāsaṃ samuggantvā vitānākārena aṭṭhaṃsu. Atha naṃ bhagavā “anāgate gotamassa nāma	2540	
PA_atk-s05_10a:2540_5	bhagavato sāsane cundo nāma sāvako bhavissatī”ti byākāsi. So tena puññakammena tato	2540	
PA_atk-s05_10a:2540_6	cuto devaloke upapanno kamena chasu kāmāvacaradevesu sukhaṃ anubhavitvā manussesu	2540	
PA_atk-s05_10a:2540_7	cakkavattiādisampattiyo ca anubhavitvā imasmiṃ buddhuppāde brāhmaṇakule rūpasāriyā	2540	
PA_atk-s05_10a:2540_8	putto sāriputtattherassa kaniṭṭho hutvā nibbatti. Tassa viññutaṃ pattassa ārohapariṇāharūpavayānaṃ	2540	
PA_atk-s05_10a:2540_9	sundaratāya sakārassa cakāraṃ katvā cundoti nāmaṃ kariṃsu. So vayappatto gharāvāse	2540	
PA_atk-s05_10a:2540_10	ādīnavaṃ pabbajjāya ca ānisaṃsaṃ disvā bhātuttherassa santike pabbajitvā vipassanaṃ	25401	
PA_atk-s05_10a:2540_11	vaḍḍhetvā nacirasseva arahattaṃ pāpuṇi.	25401	
PA_atk-s05_10a:2541_0	125. So pattaarahattaphalo ekadivasaṃ attano pubbakammaṃ saritvā somanassajāto pubbacaritāpadānaṃ	2541	
PA_atk-s05_10a:2541_1	pakāsento siddhatthassa bhagavatotiādimāha. Taṃ heṭṭhā vuttatthameva. Agghiyantiādayopi uttānatthāyeva.	2541	
PA_atk-s05_10a:2542_0	128. Vitiṇṇakaṅkho sambuddhoti visesena maggādhigamena vicikicchāya khepitattā vitiṇṇakaṅkho	2542	
PA_atk-s05_10a:2542_1	asaṃsayo sambuddho. Tiṇṇoghehi purakkhatoti kāmoghādīnaṃ catunnaṃ oghānaṃ tiṇṇattā	2542	
PA_atk-s05_10a:2542_2	atikkantattā oghatiṇṇehi khīṇāsavehi purakkhato parivāritoti attho. Byākaraṇagāthā uttānatthāyeva.	2542	
PA_atk-s05_10a:2543_0	139. Upaṭṭhahiṃ mahāvīranti uttamatthassa nibbānassa pattiyā pāpuṇanatthāya kappasatasahassādhikesu	2543	
PA_atk-s05_10a:2543_1	caturāsaṅkhyeyyesu kappesu pāramiyo pūrentena katavīriyattā mahāvīraṃ buddhaṃ upaṭṭhahiṃ	2543	
PA_atk-s05_10a:2543_2	upaṭṭhānaṃ akāsinti attho. Aññe ca pesale bahūti na kevalameva buddhaṃ upaṭṭhahiṃ,	2543	
PA_atk-s05_10a:2543_3	pesale piyasīle sīlavante aññe ca bahuaggappatte sāvake, me mayhaṃ bhātaraṃ sāriputtattherañca	2543	
PA_atk-s05_10a:2543_4	upaṭṭhahinti sambandho.	2543	
PA_atk-s05_10a:2544_0	140. Bhātaraṃ me upaṭṭhahitvāti mayhaṃ bhātaraṃ upaṭṭhahitvā vattapaṭivattaṃ katvā	2544	
PA_atk-s05_10a:2544_1	tassa parinibbutakāle bhagavato paṭhamaṃ parinibbutattā tassa dhātuyo gahetvā pattamhi	2544	
PA_atk-s05_10a:2544_2	okiritvā lokajeṭṭhassa narānaṃ āsabhassa buddhassa upanāmesiṃ adāsinti attho.	2544	
PA_atk-s05_10a:2545_0	141. Ubho hatthehi paggayhāti taṃ mahā dinnaṃ dhātuṃ so bhagavā attano ubhohi hatthehi	2545	
PA_atk-s05_10a:2545_1	pakārena gahetvā taṃ dhātuṃ saṃsuṭṭhu dassayanto aggasāvakaṃ sāriputtattheraṃ kittayi	2545	
PA_atk-s05_10a:2545_2	pakāsesīti attho. Sesaṃ uttānatthamevāti.	2545	
PA_atk-s05_10a:2546	Cundattheraapadānavaṇṇanā samattā.	254	
PA_atk-s05_10a:2547	Pañcamavaggavaṇṇanā samattā.	254	
PA_atk-s05_10a:2548	6. Bījanivaggo	254	
PA_atk-s05_10a:2549	1. Vidhūpanadāyakattheraapadānavaṇṇanā	254	
PA_atk-s05_10a:2550_0	Padumuttarabuddhassātiādikaṃ āyasmato vidhūpanadāyakattherassa apadānaṃ. Ayampi purimajinavaresu	2550	
PA_atk-s05_10a:2550_1	pūritapuññasambhāro tattha tattha bhave vivaṭṭūpanissayāni puññāni upacinanto padumuttarassa	2550	
PA_atk-s05_10a:2550_2	bhagavato kāle ekasmiṃ kulagehe nibbatto viññutaṃ patto vibhavasampanno saddhājāto	2550	
PA_atk-s05_10a:2550_3	bhagavati pasanno gimhakāle suvaṇṇarajatamuttāmaṇimayaṃ bījaniṃ kāretvā bhagavato	2550	
PA_atk-s05_10a:2550_4	adāsi. So tena puññakammena devesu ca manussesu ca saṃsaranto dve sampattiyo anubhavitvā	2550	
PA_atk-s05_10a:2550_5	imassa amhākaṃ sammāsambuddhassa uppannakāle ekasmiṃ kulagehe nibbatto gharabandhanena	2550	
PA_atk-s05_10a:2550_6	bandhitvā gharāvāse ādīnavaṃ disvā pabbajjāya ca ānisaṃsaṃ disvā saddhāsampanno sāsane	2550	
PA_atk-s05_10a:2550_7	pabbajitvā vipassanaṃ vaḍḍhetvā nacirasseva arahā ahosi.	2550	
PA_atk-s05_10a:2551_0	1. So “kena mayā puññakammena ayaṃ lokuttarasampatti laddhā”ti attano pubbakammaṃ	2551	
PA_atk-s05_10a:2551_1	anussaranto taṃ paccakkhato ñatvā pubbacaritāpadānaṃ pakāsento padumuttarabuddhassātiādimāha.	2551	
PA_atk-s05_10a:2551_2	Taṃ heṭṭhā vuttatthameva. Bījanikā mayā dinnāti visesena santāpayantānaṃ sattānaṃ	2551	
PA_atk-s05_10a:2551_3	santāpaṃ nibbāpenti sītalaṃ vātaṃ janetīti bījanī, bījanīyeva bījanikā, sā sattaratanamayā	2551	
PA_atk-s05_10a:2551_4	vijjotamānā bījanikā mayā kārāpetvā dinnāti attho.	2551	
PA_atk-s05_10a:2552	Vidhūpanadāyakattheraapadānavaṇṇanā samattā.	255	
PA_atk-s05_10a:2553	2. Sataraṃsittheraapadānavaṇṇanā	255	
PA_atk-s05_10a:2554_0	Ucciyaṃ selamāruyhātiādikaṃ āyasmato sataraṃsittherassa apadānaṃ. Ayampi purimabuddhesu	2554	
PA_atk-s05_10a:2554_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2554	
PA_atk-s05_10a:2554_2	bhagavato kāle brāhmaṇakule nibbatto viññutaṃ patto sakkaṭabyākaraṇe vedattaye ca	2554	
PA_atk-s05_10a:2554_3	pāraṅgato gharāvāsaṃ pahāya araññaṃ pavisitvā isipabbajjaṃ pabbajitvā himavante vāsaṃ	2554	
PA_atk-s05_10a:2554_4	kappesi. Tasmiṃ samaye padumuttaro bhagavā vivekakāmatāya uccaṃ ekaṃ pabbataṃ āruyha	2554	
PA_atk-s05_10a:2554_5	jalitaggikkhanto viya nisīdi. Taṃ tathānisinnaṃ bhagavantaṃ disvā tāpaso somanassajāto	2554	
PA_atk-s05_10a:2554_6	añjaliṃ paggayha anekehi kāraṇehi thomesi. So tena puññakammena tato cuto chasu kāmāvacaradevesu	2554	
PA_atk-s05_10a:2554_7	dibbasampattiṃ anubhavitvā tato manussaloke sataraṃsī nāma cakkavattī rājā hutvā	2554	
PA_atk-s05_10a:2554_8	nibbatti. Tampi sampattiṃ anekakkhattuṃ anubhavitvā imasmiṃ buddhuppāde ekasmiṃ kulagehe	2554	
PA_atk-s05_10a:2554_9	nibbatto pubbapuññasambhāravasena ñāṇassa paripakkattā sattavassikova pabbajitvā arahattaṃ pāpuṇi.	2554	
PA_atk-s05_10a:2555_0	8-9. So “ahaṃ kena kammena sattavassikova santipadaṃ anuppattosmī”ti saramāno pubbakammaṃ	2555	
PA_atk-s05_10a:2555_1	ñāṇena paccakkhato disvā somanassajāto pubbacaritāpadānaṃ udānavasena pakāsento ucciyaṃ	2555	
PA_atk-s05_10a:2555_2	selamāruyhātiādimāha. Tattha ucciyanti uccaṃ selamayaṃ pabbataṃ āruyha nisīdi padumuttaroti	2555	
PA_atk-s05_10a:2555_3	sambandho. Pabbatassāvidūramhīti bhagavato nisinnassa pabbatassa āsannaṭṭhāneti attho.	2555	
PA_atk-s05_10a:2555_4	Brāhmaṇo mantapāragūti mantasaṅkhātassa vedattayassa pāraṃ pariyosānaṃ koṭiṃ gato	2555	
PA_atk-s05_10a:2555_5	eko brāhmaṇoti attho, aññaṃ viya attānaṃ niddisati ayaṃ mantapāragūti. Upaviṭṭhaṃ	2555	
PA_atk-s05_10a:2555_6	mahāvīranti tasmiṃ pabbate nisinnaṃ vīravantaṃ jinaṃ, kiṃ visiṭṭhaṃ? Devadevaṃ sakalachakāmāvacarabrahmadevānaṃ	2555	
PA_atk-s05_10a:2555_7	atidevaṃ narāsabhaṃ narānaṃ āsataṃ seṭṭhaṃ lokanāyakaṃ sakalasattalokaṃ nayantaṃ	2555	
PA_atk-s05_10a:2555_8	nibbānaṃ pāpentaṃ ahaṃ añjaliṃ dasanakhasamodhānañjalipuṭaṃ sirasi muddhani paggahetvāna	2555	
PA_atk-s05_10a:2555_9	patiṭṭhapetvā santhaviṃ suṭṭhuṃ thomesinti sambandho.	2555	
PA_atk-s05_10a:2556	12. Abhāsathāti “yenāyaṃ añjalī dinno…pe… arahā so bhavissatī”ti byākāsi. Sesaṃ uttānatthamevāti.	255	
PA_atk-s05_10a:2557	Sataraṃsittheraapadānavaṇṇanā samattā.	255	
PA_atk-s05_10a:2558	3. Sayanadāyakattheraapadānavaṇṇanā	255	
PA_atk-s05_10a:2559_0	Padumuttarabuddhassātiādikaṃ āyasmato sayanadāyakattherassa apadānaṃ. Ayampi purimabuddhesu	2559	
PA_atk-s05_10a:2559_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2559	
PA_atk-s05_10a:2559_2	bhagavato kāle ekasmiṃ kulagehe nibbatto viññutaṃ patto gharāvāsaṃ saṇṭhapetvā sukhamanubhavanto	2559	
PA_atk-s05_10a:2559_3	satthu dhammadesanaṃ sutvā satthari pasanno dantasuvaṇṇarajatamuttamaṇimayaṃ mahārahaṃ	2559	
PA_atk-s05_10a:2559_4	mañcaṃ kārāpetvā cīnapaṭṭakambalādīni attharitvā sayanatthāya bhagavato adāsi. Bhagavā	2559	
PA_atk-s05_10a:2559_5	tassa anuggahaṃ karonto tattha sayi. So tena puññakammena devamanussesu saṃsaranto	2559	
PA_atk-s05_10a:2559_6	tadanurūpaṃ ākāsagamanasukhaseyyādisukhaṃ anubhavitvā imasmiṃ buddhuppāde vibhavasampanne	2559	
PA_atk-s05_10a:2559_7	ekasmiṃ kule nibbattitvā viññutaṃ pāpuṇitvā satthu dhammadesanaṃ sutvā pasannamānaso	2559	
PA_atk-s05_10a:2559_8	pabbajitvā vipassanto nacirasseva arahā ahosi.	2559	
PA_atk-s05_10a:2560	20. So attano pubbakammaṃ saritvā somanassajāto pubbacaritāpadānaṃ pakāsento padumuttarabuddhassātiādimāha. Taṃ heṭṭhā vuttatthameva.	256	
PA_atk-s05_10a:2561_0	21. Sukhette bījasampadāti yathā tiṇakacavararahite kaddamādisampanne sukhette vuttabījāni	2561	
PA_atk-s05_10a:2561_1	sāduphalāni nipphādenti, evameva rāgadosādidiyaḍḍhasahassakilesasaṅkhātatiṇakacavararahite	2561	
PA_atk-s05_10a:2561_2	suddhasantāne puññakkhette vuttadānāni appānipi samānāni mahapphalāni hontīti attho.	2561	
PA_atk-s05_10a:2561_3	Sesaṃ suviññeyyamevāti.	2561	
PA_atk-s05_10a:2562	Sayanadāyakattheraapadānavaṇṇanā samattā.	256	
PA_atk-s05_10a:2563	4. Gandhodakiyattheraapadānavaṇṇanā	256	
PA_atk-s05_10a:2564_0	Padumuttarabuddhassātiādikaṃ āyasmato gandhodakiyattherassa apadānaṃ. Ayampi purimamunivaresu	2564	
PA_atk-s05_10a:2564_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2564	
PA_atk-s05_10a:2564_2	bhagavato kāle kulagehe nibbatto parinibbute bhagavati nagaravāsino bodhipūjaṃ kurumāne	2564	
PA_atk-s05_10a:2564_3	disvā vicittaghaṭe candanakappurāgaruādimissakasugandhodakena pūretvā bodhirukkhaṃ	2564	
PA_atk-s05_10a:2564_4	abhisiñci. Tasmiṃ khaṇe devo mahādhārāhi pavassi. Tadā so asanivegena kālaṃ kato.	2564	
PA_atk-s05_10a:2564_5	Teneva puññakammena devaloke nibbatti, tattheva ṭhito “aho buddho, aho dhammo”tiādigāthāyo	2564	
PA_atk-s05_10a:2564_6	abhāsi. Evaṃ so devamanussesu sampattiyo anubhavitvā sabbapariḷāhavippamutto nibbattanibbattaṭṭhāne	2564	
PA_atk-s05_10a:2564_7	sītibhāvamupagato sukhito imasmiṃ buddhuppāde kulagehe nibbatto viññutaṃ patto satthari	2564	
PA_atk-s05_10a:2564_8	pasanno pabbajitvā kammaṭṭhānaṃ ārabhitvā vipassanto nacirasseva arahattaṃ pāpuṇi.	2564	
PA_atk-s05_10a:2564_9	Pubbe katapuññena gandhodakiyattheroti pākaṭo ahosi.	2564	
PA_atk-s05_10a:2565_0	25. So ekadivasaṃ attano pubbakammaṃ saritvā somanassajāto pubbacaritāpadānaṃ pakāsento	2565	
PA_atk-s05_10a:2565_1	padumutarassātiādimāha. Taṃ vuttatthameva. Mahābodhimaho ahūti mahābodhirukkhassa	2565	
PA_atk-s05_10a:2565_2	pūjā ahosīti attho. Vicittaṃ ghaṭamādāyāti anekehi cittakammasuvaṇṇakammehi vicittaṃ	2565	
PA_atk-s05_10a:2565_3	sobhamānaṃ gandhodakapuṇṇaṃ ghaṭaṃ gahetvāti attho. Gandhodakamadāsahanti gandhodakaṃ	2565	
PA_atk-s05_10a:2565_4	adāsiṃ, ahaṃ gandhodakena abhisiñcinti attho.	2565	
PA_atk-s05_10a:2566	26. Nhānakāle ca bodhiyāti bodhiyā pūjākaraṇasamayeti attho. Sesaṃ uttānatthamevāti.	256	
PA_atk-s05_10a:2567	Gandhodakiyattheraapadānavaṇṇanā samattā.	256	
PA_atk-s05_10a:2568	5. Opavayhattheraapadānavaṇṇanā	256	
PA_atk-s05_10a:2569_0	Padumuttarabuddhassātiādikaṃ āyasmato opavayhattherassa apadānaṃ. Ayampi purimabuddhesu	2569	
PA_atk-s05_10a:2569_1	katādhikāro tattha tattha bhave vivaṭṭūpanissayāni puññāni upacinanto padumuttarajinādicce	2569	
PA_atk-s05_10a:2569_2	loke pātubhūte ekasmiṃ vibhavasampannakule nibbatto vuddhimanvāya mahaddhano mahābhogo	2569	
PA_atk-s05_10a:2569_3	gharāvāsaṃ vasamāno sāsane pasanno satthari pasādabahumāno ājānīyena sindhavena pūjaṃ	2569	
PA_atk-s05_10a:2569_4	akāsi, pūjetvā ca pana “buddhādīnaṃ samaṇānaṃ hatthiassādayo na kappanti, kappiyabhaṇḍaṃ	2569	
PA_atk-s05_10a:2569_5	dassāmī”ti cintetvā taṃ agghāpetvā tadagghanakena kahāpaṇena kappiyaṃ kappāsikakambalakojavādikaṃ	2569	
PA_atk-s05_10a:2569_6	cīvaraṃ kappūratakkolādikaṃ bhesajjaparikkhārañca adāsi. So tena puññakammena yāvatāyukaṃ	2569	
PA_atk-s05_10a:2569_7	ṭhatvā tato cuto devesu ca manussesu ca hatthiassādianekavāhanasampanno sukhaṃ anubhavitvā	2569	
PA_atk-s05_10a:2569_8	imasmiṃ buddhuppāde ekasmiṃ kulagehe nibbatto viññutaṃ patto saddhāsampanno sāsane	2569	
PA_atk-s05_10a:2569_9	pabbajitvā kammaṭṭhānaṃ gahetvā vipassanaṃ vaḍḍhetvā maggapaṭipāṭiyā arahatte patiṭṭhāsi,	2569	
PA_atk-s05_10a:2569_10	pubbe katapuññasambhāravasena opavayhattheroti pākaṭo ahosi.	25691	
PA_atk-s05_10a:2570_0	33. So “kena nu kho kāraṇena idaṃ mayā santipadaṃ adhigata”nti upadhārento pubbakammaṃ	2570	
PA_atk-s05_10a:2570_1	ñāṇena paccakkhato ñatvā somanassajāto pubbacaritāpadānaṃ udānavasena pakāsento padumuttarabuddhassātiādimāha.	2570	
PA_atk-s05_10a:2570_2	Taṃ vuttatthameva. Ājānīyamadāsahanti ājānīyaṃ uttamajātisindhavaṃ ahaṃ adāsiṃ pūjesinti attho.	2570	
PA_atk-s05_10a:2571	35. Sapattabhāroti sassa attano pattāni aṭṭha parikkhārāni bhārāni yassa so sapattabhāro, aṭṭhaparikkhārayuttoti attho.	257	
PA_atk-s05_10a:2572	36. Khamanīyamadāsahanti khamanīyayoggaṃ cīvarādikappiyaparikkhāranti attho.	257	
PA_atk-s05_10a:2573	40. Carimoti pariyosāno koṭippatto bhavoti attho. Sesaṃ suviññeyyamevāti.	257	
PA_atk-s05_10a:2574	Opavayhattheraapadānavaṇṇanā samattā.	257	
PA_atk-s05_10a:2575	6. Saparivārāsanattheraapadānavaṇṇanā	257	
PA_atk-s05_10a:2576_0	Padumuttarabuddhassātiādikaṃ āyasmato saparivārāsanattherassa apadānaṃ. Sopi purimabuddhesu	2576	
PA_atk-s05_10a:2576_1	katādhikāro tattha tattha bhavesu vivaṭṭūpanissayāni puññāni upacinanto padumuttarassa	2576	
PA_atk-s05_10a:2576_2	bhagavato kāle vibhavasampanne kulagehe nibbatto vuddhippatto saddhājāto sāsane pasanno	2576	
PA_atk-s05_10a:2576_3	dānaphalaṃ saddahanto nānaggarasabhojanena bhagavato piṇḍapātaṃ adāsi, datvā ca pana	2576	
PA_atk-s05_10a:2576_4	bhojanasālāyaṃ bhojanatthāya nisinnāsanaṃ jātisumanamallikādīhi alaṅkari. Bhagavā	2576	
PA_atk-s05_10a:2576_5	ca bhattānumodanamakāsi. So tena puññakammena devamanussesu saṃsaranto anekavidhaṃ	2576	
PA_atk-s05_10a:2576_6	sampattiṃ anubhavitvā imasmiṃ buddhuppāde vibhavasampanne kulagehe nibbatto vuddhimanvāya	2576	
PA_atk-s05_10a:2576_7	saddho pasanno pabbajitvā na cirasseva arahā ahosi.	2576	
PA_atk-s05_10a:2577_0	43. So evaṃ pattasantipado “kena nu kho puññena idaṃ santipadaṃ anuppatta”nti ñāṇena	2577	
PA_atk-s05_10a:2577_1	upadhārento pubbakammaṃ disvā somanassajāto pubbacaritāpadānaṃ pakāsento padumuttarabuddhassātiādimāha.	2577	
PA_atk-s05_10a:2577_2	Taṃ vuttatthameva. Piṇḍapātaṃ adāsahanti tattha tattha laddhānaṃ piṇḍānaṃ kabaḷaṃ	2577	
PA_atk-s05_10a:2577_3	kabaḷaṃ katvā pātabbato khāditabbato āhāro piṇḍapāto, taṃ piṇḍapātaṃ bhagavato adāsiṃ,	2577	
PA_atk-s05_10a:2577_4	bhagavantaṃ bhojesinti attho.	2577	
PA_atk-s05_10a:2578	44. Akittayi piṇḍapātanti mayā dinnapiṇḍapātassa guṇaṃ ānisaṃsaṃ pakāsesīti attho.	257	
PA_atk-s05_10a:2579_0	48. Saṃvuto pātimokkhasminti pātimokkhasaṃvarasīlena saṃvuto pihito paṭicchannoti	2579	
PA_atk-s05_10a:2579_1	attho. Indriyesu ca pañcasūti cakkhundriyādīsu pañcasu indriyesu rūpādīhi gopito	2579	
PA_atk-s05_10a:2579_2	indriyasaṃvarasīlañca gopitoti attho. Sesaṃ suviññeyyamevāti.	2579	
PA_atk-s05_10a:2580	Saparivārāsanattheraapadānavaṇṇanā samattā.	258	
PA_atk-s05_10a:2581	7. Pañcadīpakattheraapadānavaṇṇanā	258	
PA_atk-s05_10a:2582_0	Padumuttarabuddhassātiādikaṃ āyasmato pañcadīpakattherassa apadānaṃ. Ayampi purimabuddhesu	2582	
PA_atk-s05_10a:2582_1	katādhikāro uppannuppannabhavesu vivaṭṭūpanissayāni puññāni upacinanto padumuttarassa	2582	
PA_atk-s05_10a:2582_2	bhagavato kāle kulagehe nibbatto vuddhimanvāya gharāvāse vasanto bhagavato dhammaṃ	2582	
PA_atk-s05_10a:2582_3	sutvā sammādiṭṭhiyaṃ patiṭṭhito saddho pasanno mahājanehi bodhipūjaṃ kayiramānaṃ	2582	
PA_atk-s05_10a:2582_4	disvā sayampi bodhiṃ parivāretvā dīpaṃ jāletvā pūjesi. So tena puññakammena devamanussesu	2582	
PA_atk-s05_10a:2582_5	saṃsaranto cakkavattisampattiādayo anubhavitvā sabbattheva uppannabhave jalamāno	2582	
PA_atk-s05_10a:2582_6	jotisampannavimānādīsu vasitvā imasmiṃ buddhuppāde ekasmiṃ vibhavasampanne kulagehe	2582	
PA_atk-s05_10a:2582_7	nibbatto vuddhippatto saddhājāto pabbajitvā nacirasseva arahā ahosi, dīpapūjānissandena	2582	
PA_atk-s05_10a:2582_8	dīpakattheroti pākaṭo.	2582	
PA_atk-s05_10a:2583_0	50. So ekadivasaṃ attano pubbakammaṃ saritvā somanassajāto pubbacaritāpadānaṃ pakāsento	2583	
PA_atk-s05_10a:2583_1	padumuttarabuddhassātiādimāha. Taṃ vuttatthameva. Ujudiṭṭhi ahosahanti vaṅkaṃ micchādiṭṭhiṃ	2583	
PA_atk-s05_10a:2583_2	chaḍḍetvā uju avaṅkaṃ nibbānābhimukhaṃ pāpuṇanasammādiṭṭhi ahosinti attho.	2583	
PA_atk-s05_10a:2584	51. Padīpadānaṃ pādāsinti ettha pakārena dibbati jotatīti padīpo, tassa dānaṃ padīpadānaṃ, taṃ adāsiṃ padīpapūjaṃ akāsinti attho. Sesaṃ sabbattha uttānatthamevāti.	258	
PA_atk-s05_10a:2585	Pañcadīpakattheraapadānavaṇṇanā samattā.	258	
PA_atk-s05_10a:2586	8. Dhajadāyakattheraapadānavaṇṇanā	258	
PA_atk-s05_10a:2587_0	Padumuttarabuddhassātiādikaṃ āyasmato dhajadāyakattherassa apadānaṃ. Ayampi purimabuddhesu	2587	
PA_atk-s05_10a:2587_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2587	
PA_atk-s05_10a:2587_2	bhagavato kāle ekasmiṃ kulagehe nibbatto vuddhimanvāya satthari pasīditvā sundarehi	2587	
PA_atk-s05_10a:2587_3	anekehi vatthehi dhajaṃ kārāpetvā dhajapūjaṃ akāsi. So tena puññakammena uppannuppannabhave	2587	
PA_atk-s05_10a:2587_4	uccakule nibbatto pūjaniyo ahosi. Aparabhāge imasmiṃ buddhuppāde ekasmiṃ kulagehe	2587	
PA_atk-s05_10a:2587_5	nibbatto vuddhimanvāya puttadārehi vaḍḍhitvā mahābhogo yasavā saddhājāto satthari	2587	
PA_atk-s05_10a:2587_6	pasanno gharāvāsaṃ pahāya pabbajitvā nacirasseva arahā ahosi.	2587	
PA_atk-s05_10a:2588_0	57. So pattaarahattaphalo pubbakammaṃ saritvā somanassajāto attano pubbacaritāpadānaṃ	2588	
PA_atk-s05_10a:2588_1	pakāsento padumuttarabuddhassātiādimāha. Tassattho pubbe vuttoyeva. Haṭṭho haṭṭhena	2588	
PA_atk-s05_10a:2588_2	cittenāti somanassasahagatacittayuttattā haṭṭho paripuṇṇarūpakāyo saddhāsampayuttacittatāya	2588	
PA_atk-s05_10a:2588_3	haṭṭhena cittena santuṭṭhena cittenāti attho. Dhajamāropayiṃ ahanti dhunāti kampati	2588	
PA_atk-s05_10a:2588_4	calatīti dhajaṃ, taṃ dhajaṃ āropayiṃ veḷagge laggetvā pūjesinti attho.	2588	
PA_atk-s05_10a:2589_0	58-9. Patitapattāni gaṇhitvāti patitāni bodhipattāni gahetvā ahaṃ bahi chaḍḍesinti	2589	
PA_atk-s05_10a:2589_1	attho. Antosuddhaṃ bahisuddhanti anto cittasantānanāmakāyato ca bahi cakkhusotādirūpakāyato	2589	
PA_atk-s05_10a:2589_2	ca suddhiṃ adhi visesena muttaṃ kilesato vimuttaṃ anāsavaṃ sambuddhaṃ viya sammukhā	2589	
PA_atk-s05_10a:2589_3	uttamaṃ bodhiṃ avandiṃ paṇāmamakāsinti attho. Sesaṃ sabbattha uttānatthamevāti.	2589	
PA_atk-s05_10a:2590	Dhajadāyakattheraapadānavaṇṇanā samattā.	259	
PA_atk-s05_10a:2591	9. Padumattheraapadānavaṇṇanā	259	
PA_atk-s05_10a:2592_0	Catusaccaṃ pakāsentotiādikaṃ āyasmato padumattherassa apadānaṃ. Ayampi purimabuddhesu	2592	
PA_atk-s05_10a:2592_1	katakusalasambhāro padumuttaramuninā dhammapajjote jotamāne ekasmiṃ kulagehe nibbatto	2592	
PA_atk-s05_10a:2592_2	gharāvāsaṃ saṇṭhapetvā bhogasampannoti pākaṭo. So satthari pasīditvā mahājanena saddhiṃ	2592	
PA_atk-s05_10a:2592_3	dhammaṃ suṇanto dhajena saha padumakalāpaṃ gahetvā aṭṭhāsi, sadhajaṃ taṃ padumakalāpaṃ	2592	
PA_atk-s05_10a:2592_4	ākāsamukkhipiṃ, taṃ acchariyaṃ disvā ativiya somanassajāto ahosi. So yāvajīvaṃ kusalaṃ	2592	
PA_atk-s05_10a:2592_5	katvā jīvitapariyosāne sagge nibbatto dhajamiva chakāmāvacare pākaṭo pūjito ca dibbasampattimanubhavitvā	2592	
PA_atk-s05_10a:2592_6	manussesu ca cakkavattisampattimanubhavitvā imasmiṃ buddhuppāde vibhavasampanne saddhāsampanne	2592	
PA_atk-s05_10a:2592_7	ekasmiṃ kulagehe nibbatto vuddhimanvāya saddhājāto pañcavassikova pabbajitvā nacirasseva	2592	
PA_atk-s05_10a:2592_8	arahā hutvā katapuññanāmena padumattheroti pākaṭo.	2592	
PA_atk-s05_10a:2593_0	67. Attano pubbakammaṃ saritvā somanassajāto pubbacaritāpadānaṃ pakāsento catusaccaṃ	2593	
PA_atk-s05_10a:2593_1	pakāsentotiādimāha. Tattha saccanti tathaṃ avitathaṃ aviparītaṃ saccaṃ, dukkhasamudayanirodhamaggavasena	2593	
PA_atk-s05_10a:2593_2	cattāri saccāni samāhaṭānīti catusaccaṃ, taṃ catusaccaṃ pakāsento loke pākaṭaṃ karontoti	2593	
PA_atk-s05_10a:2593_3	attho. Varadhammappavattakoti uttamadhammappavattako pakāsakoti attho. Amataṃ vuṭṭhinti	2593	
PA_atk-s05_10a:2593_4	amatamahānibbānavuṭṭhidhāraṃ pavassanto paggharanto sadevakaṃ lokaṃ temento sabbakilesapariḷāhaṃ	2593	
PA_atk-s05_10a:2593_5	nibbāpento dhammavassaṃ vassatīti attho.	2593	
PA_atk-s05_10a:2594_0	68. Sadhajaṃ padumaṃ gayhāti dhajena saha ekato katvā padumaṃ padumakalāpaṃ gahetvāti	2594	
PA_atk-s05_10a:2594_1	attho. Aḍḍhakose ṭhito ahanti ubho ukkhipitvā ṭhito ahanti attho. Sesaṃ sabbattha uttānatthamevāti.	2594	
PA_atk-s05_10a:2595	Padumattheraapadānavaṇṇanā samattā.	259	
PA_atk-s05_10a:2596	10. Asanabodhiyattheraapadānavaṇṇanā	259	
PA_atk-s05_10a:2597_0	Jātiyā sattavassohantiādikaṃ āyasmato asanabodhiyattherassa apadānaṃ. Ayampi purimabuddhesu	2597	
PA_atk-s05_10a:2597_1	katādhikāro tattha tattha bhave vivaṭṭūpanissayāni puññāni upacinanto tissassa bhagavato	2597	
PA_atk-s05_10a:2597_2	kāle aññatarasmiṃ kulagehe nibbatto vuddhippatto sukhappatto sāsane pasanno asanabodhito	2597	
PA_atk-s05_10a:2597_3	phalaṃ gahetvā tato vuṭṭhitabodhitaruṇe gahetvā bodhiṃ ropesi, yathā na vinassati	2597	
PA_atk-s05_10a:2597_4	tathā udakāsiñcanādikammena rakkhitvā pūjesi. So tena puññena devamanussesu sampattiyo	2597	
PA_atk-s05_10a:2597_5	anubhavitvā imasmiṃ buddhuppāde kulagehe nibbatto paripakkasambhārattā sattavassikova	2597	
PA_atk-s05_10a:2597_6	samāno pabbajitvā khuraggeyeva arahattaṃ pāpuṇi, purākatapuññanāmena asanabodhiyattheroti pākaṭo.	2597	
PA_atk-s05_10a:2598_0	78. So pubbasambhāramanussaritvā somanassajāto pubbacaritāpadānaṃ pakāsento jātiyā	2598	
PA_atk-s05_10a:2598_1	sattavassohantiādimāha. Tattha jātiyāti mātugabbhato nikkhantakālato paṭṭhāyāti attho.	2598	
PA_atk-s05_10a:2598_2	Sattavasso paripuṇṇasarado ahaṃ lokanāyakaṃ tissaṃ bhagavantaṃ addasanti sambandho.	2598	
PA_atk-s05_10a:2598_3	Pasannacitto sumanoti pakārena pasannaanāluḷitaavikampitacitto, sumano sundaramano	2598	
PA_atk-s05_10a:2598_4	somanassasahagatacittoti attho.	2598	
PA_atk-s05_10a:2599_0	79. Tissassāhaṃ bhagavatoti tikkhattuṃ jātoti tisso, so mātugabbhato, manussajātito,	2599	
PA_atk-s05_10a:2599_1	pañcakkhandhato ca mutto hutvā jāto nibbatto buddho jātoti attho. Tassa tissassa	2599	
PA_atk-s05_10a:2599_2	bhagavato tādino, lokajeṭṭhassa asanabodhiṃ uttamaṃ ropayinti sambandho.	2599	
PA_atk-s05_10a:2600_0	80. Asano nāmadheyyenāti nāmapaññattiyā nāmasaññāya asano nāma asanarukkho bodhi	2600	
PA_atk-s05_10a:2600_1	ahosīti attho. Dharaṇīruhapādapoti vallirukkhapabbatagaṅgāsāgarādayo dhāretīti dharaṇī,	2600	
PA_atk-s05_10a:2600_2	kā sā? Pathavī, tassaṃ ruhati patiṭṭhahatīti dharaṇīruho, pādena pivatīti pādapo,	2600	
PA_atk-s05_10a:2600_3	pādasaṅkhātena mūlena siñcitodakaṃ pivati āporasaṃ sinehaṃ dhāretīti attho. Dharaṇīruho	2600	
PA_atk-s05_10a:2600_4	ca so pādapo cāti dharaṇīruhapādapo, taṃ uttamaṃ asanaṃ bodhiṃ pañca vassāni paricariṃ posesinti attho.	2600	
PA_atk-s05_10a:2601_0	81. Pupphitaṃ pādapaṃ disvāti taṃ mayā positaṃ asanabodhirukkhaṃ pupphitaṃ accharayoggabhūtapupphattā	2601	
PA_atk-s05_10a:2601_1	abbhutaṃ lomahaṃsakaraṇaṃ disvā sakaṃ kammaṃ attano kammaṃ pakittento pakārena kathayanto	2601	
PA_atk-s05_10a:2601_2	buddhaseṭṭhassa santikaṃ agamāsinti attho. Sesaṃ sabbattha uttānatthamevāti.	2601	
PA_atk-s05_10a:2602	Asanabodhiyattheraapadānavaṇṇanā samattā.	260	
PA_atk-s05_10a:2603	Chaṭṭhavaggavaṇṇanā samattā.	260	
PA_atk-s05_10a:2604	7. Sakacintaniyavaggo	260	
PA_atk-s05_10a:2605	1. Sakacintaniyattheraapadānavaṇṇanā	260	
PA_atk-s05_10a:2606_0	Pavanaṃ kānanaṃ disvātiādikaṃ āyasmato sakacintaniyattherassa apadānaṃ. Ayampi purimabuddhesu	2606	
PA_atk-s05_10a:2606_1	katādhikāro tattha tattha bhave vivaṭṭūpanissayāni puññāni upacinanto vipassissa	2606	
PA_atk-s05_10a:2606_2	bhagavato kāle ekasmiṃ kulagehe nibbatto vuddhimanvāya tassa bhagavato āyupariyosāne	2606	
PA_atk-s05_10a:2606_3	uppanno dharamānaṃ bhagavantaṃ apāpuṇitvā parinibbutakāle isipabbajjaṃ pabbajitvā	2606	
PA_atk-s05_10a:2606_4	himavante vasanto vivekaṃ ramaṇīyaṃ ekaṃ vanaṃ patvā tatthevekāya kandarāya pulinacetiyaṃ	2606	
PA_atk-s05_10a:2606_5	katvā bhagavati saññaṃ katvā sadhātukasaññañca katvā vanapupphehi pūjetvā namassamāno	2606	
PA_atk-s05_10a:2606_6	paricari. So tena puññakammena devamanussesu saṃsaranto dvīsu aggaṃ aggasampattiṃ	2606	
PA_atk-s05_10a:2606_7	aggañca cakkavattisampattiṃ anubhavitvā imasmiṃ buddhuppāde ekasmiṃ kulagehe nibbatto	2606	
PA_atk-s05_10a:2606_8	vibhavasampanno saddhāsampanno satthari pasīditvā pabbajitvā arahā chaḷabhiñño ahosi.	2606	
PA_atk-s05_10a:2607_0	1. So attano pubbakammaṃ saritvā somanassajāto pubbacaritāpadānaṃ pakāsento pavanaṃ	2607	
PA_atk-s05_10a:2607_1	kānanaṃ disvātiādimāha. Tattha pavananti pakārena vanaṃ patthaṭaṃ vitthiṇṇaṃ gahanabhūtanti	2607	
PA_atk-s05_10a:2607_2	pavanaṃ. Kānanaṃ avakucchitaṃ ānanaṃ avahanaṃ satataṃ sīhabyagghayakkharakkhasamaddahatthiassasupaṇṇauragehi	2607	
PA_atk-s05_10a:2607_3	vihaṅgagaṇasaddakukkuṭakokilehi vā bahalanti kānanaṃ, taṃ kānanasaṅkhātaṃ pavanaṃ	2607	
PA_atk-s05_10a:2607_4	manussasaddavirahitattā appasaddaṃ nissaddanti attho. Anāvilanti na āvilaṃ upaddavarahitanti	2607	
PA_atk-s05_10a:2607_5	attho. Isīnaṃ anuciṇṇanti buddhapaccekabuddhaarahantakhīṇāsavasaṅkhātānaṃ isīnaṃ	2607	
PA_atk-s05_10a:2607_6	anuciṇṇaṃ nisevitanti attho. Āhutīnaṃ paṭiggahanti āhunaṃ vuccati pūjāsakkāraṃ paṭiggahaṃ	2607	
PA_atk-s05_10a:2607_7	gehasadisanti attho.	2607	
PA_atk-s05_10a:2608_0	2. Thūpaṃ katvāna veḷunāti veḷupesikāhi cetiyaṃ katvāti attho. Nānāpupphaṃ samokirinti	2608	
PA_atk-s05_10a:2608_1	campakādīhi anekehi pupphehi samokiriṃ pūjesinti attho. Sammukhā viya sambuddhanti	2608	
PA_atk-s05_10a:2608_2	sajīvamānassa sambuddhassa sammukhā iva nimmitaṃ uppāditaṃ cetiyaṃ ahaṃ abhi visesena	2608	
PA_atk-s05_10a:2608_3	vandiṃ paṇāmamakāsinti attho. Sesaṃ suviññeyyamevāti.	2608	
PA_atk-s05_10a:2609	Sakacintaniyattheraapadānavaṇṇanā samattā.	260	
PA_atk-s05_10a:2610	2. Avopupphiyattheraapadānavaṇṇanā	261	
PA_atk-s05_10a:2611_0	Vihārā abhinikkhammātiādikaṃ āyasmato avopupphiyattherassa apadānaṃ. Ayampi purimabuddhesu	2611	
PA_atk-s05_10a:2611_1	katādhikāro tattha tattha bhave vivaṭṭūpanissayāni puññāni upacinanto sikhissa bhagavato	2611	
PA_atk-s05_10a:2611_2	kāle kulagehe nibbatto viññutaṃ patto saddhāsampanno dhammaṃ sutvā somanassappatto	2611	
PA_atk-s05_10a:2611_3	nānāpupphāni ubhohi hatthehi gahetvā buddhassa upari abbhukkiri. So tena puññena	2611	
PA_atk-s05_10a:2611_4	devamanussesu saṃsaranto saggasampattiñca cakkavattisampattiñca anubhavitvā sabbattha	2611	
PA_atk-s05_10a:2611_5	pūjito imasmiṃ buddhuppāde ekasmiṃ kulagehe nibbato vuddhippatto sāsane pasīditvā	2611	
PA_atk-s05_10a:2611_6	pabbajitvā nacirasseva arahā ahosi. Ā samantato kāsati dippatīti ākāso, tasmiṃ ākāse	2611	
PA_atk-s05_10a:2611_7	pupphānaṃ avakiritattā avopupphiyattheroti pākaṭo.	2611	
PA_atk-s05_10a:2612_0	7. Evaṃ pattasantipado attano pubbakammaṃ saritvā somanassajāto pubbacaritāpadānaṃ	2612	
PA_atk-s05_10a:2612_1	pakāsento vihārā abhinikkhammātiādimāha. Tattha vihārāti visesena harati catūhi iriyāpathehi	2612	
PA_atk-s05_10a:2612_2	apatantaṃ attabhāvaṃ āharati pavatteti etthāti vihāro, tasmā vihārā abhi visesena	2612	
PA_atk-s05_10a:2612_3	nikkhamma nikkhamitvā. Abbhuṭṭhāsi ca caṅkameti caṅkamanatthāya saṭṭhiratane caṅkame	2612	
PA_atk-s05_10a:2612_4	abhivisesena uṭṭhāsi, abhiruhīti attho. Catusaccaṃ pakāsentoti tasmiṃ caṅkame caṅkamanto	2612	
PA_atk-s05_10a:2612_5	dukkhasamudayanirodhamaggasaccasaṅkhātaṃ catusaccaṃ pakāsento pākaṭaṃ karonto amataṃ	2612	
PA_atk-s05_10a:2612_6	padaṃ nibbānaṃ desento vibhajanto uttānīkaronto tasmiṃ caṅkameti sambandho.	2612	
PA_atk-s05_10a:2613_0	8. Sikhissa giramaññāya, buddhaseṭṭhassa tādinoti seṭṭhassa tādiguṇasamaṅgissa sikhissa	2613	
PA_atk-s05_10a:2613_1	buddhassa giraṃ saddaṃ ghosaṃ aññāya jānitvā. Nānāpupphaṃ gahetvānāti nāgapunnāgādianekāni	2613	
PA_atk-s05_10a:2613_2	pupphāni gahetvā āharitvā. Ākāsamhi samokirinti caṅkamantassa bhagavato muddhani	2613	
PA_atk-s05_10a:2613_3	ākāse okiriṃ pūjesiṃ.	2613	
PA_atk-s05_10a:2614_0	9. Tena kammena dvipadindāti dvipadānaṃ devabrahmamanussānaṃ inda padhānabhūta. Narāsabha	2614	
PA_atk-s05_10a:2614_1	narānaṃ āsabhabhūta. Pattomhi acalaṃ ṭhānanti tumhākaṃ santike pabbajitvā acalaṃ	2614	
PA_atk-s05_10a:2614_2	ṭhānaṃ nibbānaṃ patto amhi bhavāmi. Hitvā jayaparājayanti dibbamanussasampattisaṅkhātaṃ	2614	
PA_atk-s05_10a:2614_3	jayañca caturāpāyadukkhasaṅkhātaṃ parājayañca hitvā chaḍḍetvā nibbānaṃ pattosmīti	2614	
PA_atk-s05_10a:2614_4	attho. Sesaṃ suviññeyyamevāti.	2614	
PA_atk-s05_10a:2615	Avopupphiyattheraapadānavaṇṇanā samatto.	261	
PA_atk-s05_10a:2616	3. Paccāgamaniyattheraapadānavaṇṇanā	261	
PA_atk-s05_10a:2617_0	Sindhuyā nadiyā tīretiādikaṃ āyasmato paccāgamaniyattherassa apadānaṃ. Ayampi purimabuddhesu	2617	
PA_atk-s05_10a:2617_1	katādhikāro tattha tattha bhave vivaṭṭūpanissayāni puññāni upacinanto vipassissa	2617	
PA_atk-s05_10a:2617_2	bhagavato kāle sindhuyā gaṅgāya samīpe cakkavākayoniyaṃ nibbatto pubbasambhārayuttattā	2617	
PA_atk-s05_10a:2617_3	pāṇino akhādanto sevālameva bhakkhayanto carati. Tasmiṃ samaye vipassibhagavā sattānuggahaṃ	2617	
PA_atk-s05_10a:2617_4	karonto tattha agamāsi. Tasmiṃ khaṇe so cakkavāko vijjotamānaṃ bhagavantaṃ disvā	2617	
PA_atk-s05_10a:2617_5	pasannamānaso tuṇḍena sālarukkhato sālapupphaṃ chinditvā āgamma pūjesi. So teneva	2617	
PA_atk-s05_10a:2617_6	cittappasādena tato cuto devaloke uppanno aparāparaṃ chakāmāvacarasampattiṃ anubhavitvā	2617	
PA_atk-s05_10a:2617_7	tato cuto manussaloke uppajjitvā cakkavattisampattiādayo anubhavitvā imasmiṃ buddhuppāde	2617	
PA_atk-s05_10a:2617_8	ekasmiṃ kulagehe nibbatto viññutaṃ patto pubbacaritavasena satthari pasanno pabbajitvā	2617	
PA_atk-s05_10a:2617_9	nacirasseva arahā ahosi, cakkavāko hutvā bhagavantaṃ disvā katthaci gantvā pupphamāharitvā	2617	
PA_atk-s05_10a:2617_10	pūjitattā pubbapuññanāmena paccāgamaniyattheroti pākaṭo.	26171	
PA_atk-s05_10a:2618_0	13. Attano pubbakammaṃ saritvā somanassajāto pubbacaritāpadānaṃ pakāsento sindhuyā	2618	
PA_atk-s05_10a:2618_1	nadiyā tīretiādimāha. Sīti saddaṃ kurumānā dhunāti kampatīti sindhu, nadati saddaṃ	2618	
PA_atk-s05_10a:2618_2	karonto gacchatīti nadi. Cakkavāko ahaṃ tadāti cakkaṃ sīghaṃ gacchantaṃ iva udake	2618	
PA_atk-s05_10a:2618_3	vā thale vā ākāse vā sīghaṃ vāti gacchatīti cakkavāko. Tadā vipassiṃ bhagavantaṃ	2618	
PA_atk-s05_10a:2618_4	dassanakāle ahaṃ cakkavāko ahosinti attho. Suddhasevālabhakkhohanti aññagocaraamissattā	2618	
PA_atk-s05_10a:2618_5	suddhasevālameva khādanto ahaṃ vasāmi. Pāpesu ca susaññatoti pubbavāsanāvasena pāpakaraṇe	2618	
PA_atk-s05_10a:2618_6	suṭṭhu saññato tīhi dvārehi saññato susikkhito.	2618	
PA_atk-s05_10a:2619_0	14. Addasaṃ virajaṃ buddhanti rāgadosamohavirahitattā virajaṃ nikkilesaṃ buddhaṃ	2619	
PA_atk-s05_10a:2619_1	addasaṃ addakkhiṃ. Gacchantaṃ anilañjaseti anilañjase ākāsapathe gacchantaṃ buddhaṃ.	2619	
PA_atk-s05_10a:2619_2	Tuṇḍena mayhaṃ mukhatuṇḍena tālaṃ sālapupphaṃ paggayha paggahetvā vipassissābhiropayiṃ	2619	
PA_atk-s05_10a:2619_3	vipassissa bhagavato pūjesinti attho. Sesaṃ suviññeyyamevāti.	2619	
PA_atk-s05_10a:2620	Paccāgamaniyattheraapadānavaṇṇanā samattā.	262	
PA_atk-s05_10a:2621	4. Parappasādakattheraapadānavaṇṇanā	262	
PA_atk-s05_10a:2622_0	Usabhaṃ pavaraṃ vīrantiādikaṃ āyasmato parappasādakattherassa apadānaṃ. Ayampi purimabuddhesu	2622	
PA_atk-s05_10a:2622_1	katādhikāro tattha tattha bhave vivaṭṭūpanissayāni puññāni upacinanto siddhatthassa	2622	
PA_atk-s05_10a:2622_2	bhagavato kāle brāhmaṇakule nibbatto tiṇṇaṃ vedānaṃ pāragū itihāsapañcamānaṃ padako	2622	
PA_atk-s05_10a:2622_3	veyyākaraṇo sanighaṇḍukeṭubhānaṃ sākkharappabhedānaṃ lokāyatamahāpurisalakkhaṇesu	2622	
PA_atk-s05_10a:2622_4	anavayo nāmena selabrāhmaṇoti pākaṭo siddhatthaṃ bhagavantaṃ disvā dvattiṃsamahāpurisalakkhaṇehi	2622	
PA_atk-s05_10a:2622_5	asītianubyañjanehi cāti sayaṃ sobhamānaṃ disvā pasannamānaso anekehi kāraṇehi anekāhi	2622	
PA_atk-s05_10a:2622_6	upamāhi thomanaṃ pakāsesi. So tena puññakammena devaloke sakkamārādayo cha kāmāvacarasampattiyo	2622	
PA_atk-s05_10a:2622_7	anubhavitvā manussesu cakkavattisampattiṃ anubhavitvā imasmiṃ buddhuppāde vibhavasampanne	2622	
PA_atk-s05_10a:2622_8	ekasmiṃ kulagehe nibbatto viññutaṃ patto satthari pasīdisvā pabbajito nacirasseva	2622	
PA_atk-s05_10a:2622_9	catupaṭisambhidāchaḷabhiññappatto mahākhīṇāsavo ahosi, buddhassa thutiyā sattānaṃ	2622	
PA_atk-s05_10a:2622_10	sabbesaṃ cittappasādakaraṇato parappasādakattheroti pākaṭo.	26221	
PA_atk-s05_10a:2623_0	20. Ekadivasaṃ attano pubbakammaṃ saritvā somanassajāto pubbacaritāpadānaṃ pakāsento	2623	
PA_atk-s05_10a:2623_1	usabhaṃ pavaraṃ vīrantiādimāha. Tattha usabhanti vasabho nisabho visabho āsabhoti	2623	
PA_atk-s05_10a:2623_2	cattāro jeṭṭhapuṅgavā. Tattha gavasatajeṭṭhako vasabho, gavasahassajeṭṭhako nisabho,	2623	
PA_atk-s05_10a:2623_3	gavasatasahassajeṭṭhako visabho, gavakoṭisatasahassajeṭṭhako āsabhoti ca yassa kassaci	2623	
PA_atk-s05_10a:2623_4	thutiṃ karontā brāhmaṇapaṇḍitā bahussutā attano attano paññāvasena thutiṃ karonti,	2623	
PA_atk-s05_10a:2623_5	buddhānaṃ pana sabbākārena thutiṃ kātuṃ samattho ekopi natthi. Appameyyo hi buddho. Vuttañhetaṃ –	2623	
PA_atk-s05_10a:2624	“Buddhopi buddhassa bhaṇeyya vaṇṇaṃ, kappampi ce aññamabhāsamāno;	262	
PA_atk-s05_10a:2625	Khīyetha kappo ciradīghamantare, vaṇṇo na khīyetha tathāgatassā”ti. –	262	
PA_atk-s05_10a:2626_0	Ādikaṃ. Ayampi brāhmaṇo mukhārūḷhavasena ekapasīdanavasena “āsabha”nti vattabbe “usabha”ntiādimāha.	2626	
PA_atk-s05_10a:2626_1	Varitabbo patthetabboti varo. Anekesu kappasatasahassesu katavīriyattā vīro. Mahantaṃ	2626	
PA_atk-s05_10a:2626_2	sīlakkhandhādikaṃ esati gavesatīti mahesī, taṃ mahesiṃ buddhaṃ. Visesena kilesakhandhamārādayo	2626	
PA_atk-s05_10a:2626_3	māre jitavāti vijitāvī, taṃ vijitāvinaṃ sambuddhaṃ. Suvaṇṇassa vaṇṇo iva vaṇṇo yassa	2626	
PA_atk-s05_10a:2626_4	sambuddhassa so suvaṇṇavaṇṇo, taṃ suvaṇṇavaṇṇaṃ sambuddhaṃ disvā ko nāma satto nappasīdatīti.	2626	
PA_atk-s05_10a:2627	Parappasādakattheraapadānavaṇṇanā samattā.	262	
PA_atk-s05_10a:2628	5. Bhisadāyakattheraapadānavaṇṇanā	262	
PA_atk-s05_10a:2629_0	Vessabhū nāma nāmenātiādikaṃ āyasmato bhisadāyakattherassa apadānaṃ. Ayampi purimabuddhesu	2629	
PA_atk-s05_10a:2629_1	katādhikāro tattha tattha bhave vivaṭṭūpanissayāni puññāni upacinanto vessabhussa	2629	
PA_atk-s05_10a:2629_2	bhagavato kāle himavantasmiṃ hatthiyoniyaṃ nibbatto tasmiṃ paṭivasati. Tasmiṃ samaye	2629	
PA_atk-s05_10a:2629_3	vessabhū bhagavā vivekakāmo himavantamagamāsi. Taṃ disvā so hatthināgo pasannamānaso	2629	
PA_atk-s05_10a:2629_4	bhisamuḷālaṃ gahetvā bhagavantaṃ bhojesi. So tena puññakammena hatthiyonito cuto	2629	
PA_atk-s05_10a:2629_5	devaloke uppajjitvā tattha cha kāmāvacarasampattiyo anubhavitvā manussattamāgato	2629	
PA_atk-s05_10a:2629_6	manussesu cakkavattisampattiādayo anubhavitvā imasmiṃ buddhuppāde mahābhoge aññatarasmiṃ	2629	
PA_atk-s05_10a:2629_7	kule nibbatto pubbavāsanābalena satthari pasanno pabbajitvā nacirasseva arahā ahosi,	2629	
PA_atk-s05_10a:2629_8	so pubbe katakusalanāmena bhisadāyakattheroti pākaṭo.	2629	
PA_atk-s05_10a:2630_0	29. So attano pubbakammaṃ saritvā pubbacaritāpadānaṃ dassento vessabhū nāma nāmenātiādimāha.	2630	
PA_atk-s05_10a:2630_1	Tattha vessabhūti vessaṃ bhunāti atikkamatīti vessabhū. Atha vā vesse vāṇijakamme	2630	
PA_atk-s05_10a:2630_2	vā kāmarāgādike vā kusalādikamme vā vatthukāmakilesakāme vā bhunāti abhibhavatīti	2630	
PA_atk-s05_10a:2630_3	vessabhū, so nāmena vessabhū nāma bhagavā. Isīnaṃ tatiyo ahūti kusaladhamme esati	2630	
PA_atk-s05_10a:2630_4	gavesatīti isi, “vipassī, sikhī, vessabhū”ti vuttattā tatiyo isi tatiyo bhagavā ahu	2630	
PA_atk-s05_10a:2630_5	ahosīti attho. Kānanaṃ vanamoggayhāti kānanasaṅkhātaṃ vanaṃ ogayha ogahetvā pāvisīti attho.	2630	
PA_atk-s05_10a:2631	30. Bhisamuḷālaṃ gaṇhitvāti dvipadacatuppadānaṃ chātakaṃ bhisati hiṃsati vināsetīti bhisaṃ, ko so? Padumakando, bhisañca muḷālañca bhisamuḷālaṃ, taṃ bhisamuḷālaṃ gahetvāti attho.	263	
PA_atk-s05_10a:2632_0	31. Karena ca parāmaṭṭhoti taṃ mayā dinnadānaṃ, vessabhūvarabuddhinā uttamabuddhinā	2632	
PA_atk-s05_10a:2632_1	vessabhunā karena hatthatalena parāmaṭṭho katasamphasso ahosi. Sukhāhaṃ nābhijānāmi,	2632	
PA_atk-s05_10a:2632_2	samaṃ tena kutottarinti tena sukhena samaṃ sukhaṃ nābhijānāmi, tato uttariṃ tato	2632	
PA_atk-s05_10a:2632_3	paraṃ tato adhikaṃ sukhaṃ kutoti attho. Sesaṃ nayānusārena suviññeyyanti.	2632	
PA_atk-s05_10a:2633	Bhisadāyakattheraapadānavaṇṇanā samattā.	263	
PA_atk-s05_10a:2634	6. Sucintitattheraapadānavaṇṇanā	263	
PA_atk-s05_10a:2635_0	Giriduggacaro āsintiādikaṃ āyasmato sucintitattherassa apadānaṃ. Ayampi purimabuddhesu	2635	
PA_atk-s05_10a:2635_1	katādhikāro tattha tattha bhave vivaṭṭūpanissayāni puññāni upacinanto atthadassissa	2635	
PA_atk-s05_10a:2635_2	bhagavato kāle himavantappadese nesādakule uppanno migasūkarādayo vadhitvā khādanto	2635	
PA_atk-s05_10a:2635_3	viharati. Tadā lokanātho lokānuggahaṃ sattānuddayatañca paṭicca himavantamagamāsi.	2635	
PA_atk-s05_10a:2635_4	Tadā so nesādo bhagavantaṃ disvā pasannamānaso attano khādanatthāya ānītaṃ varamadhuramaṃsaṃ	2635	
PA_atk-s05_10a:2635_5	adāsi. Paṭiggahesi bhagavā tassānukampāya, taṃ bhuñjitvā anumodanaṃ vatvā pakkāmi.	2635	
PA_atk-s05_10a:2635_6	So teneva puññena teneva somanassena tato cuto sugatīsu saṃsaranto cha kāmāvacarasampattiyo	2635	
PA_atk-s05_10a:2635_7	anubhavitvā manussesu cakkavattisampattiādayo anubhavitvā imasmiṃ buddhuppāde kulagehe	2635	
PA_atk-s05_10a:2635_8	nibbatto satthari pasīditvā pabbajito nacirasseva arahā ahosi.	2635	
PA_atk-s05_10a:2636_0	36. Catupaṭisambhidāpañcābhiññādibhedaṃ patvā attano pubbakammaṃ saritvā somanassajāto	2636	
PA_atk-s05_10a:2636_1	pubbacaritāpadānaṃ pakāsento giriduggacaro āsintiādimāha. Girati saddaṃ karotīti	2636	
PA_atk-s05_10a:2636_2	giri, ko so? Silāpaṃsumayapabbato, duṭṭhu dukkhena gamanīyaṃ duggaṃ, girīhi duggaṃ	2636	
PA_atk-s05_10a:2636_3	giriduggaṃ, duggamoti attho. Tasmiṃ giridugge pabbatantare caro caraṇasīlo āsiṃ ahosiṃ.	2636	
PA_atk-s05_10a:2636_4	Abhijātova kesarīti abhi visesena jāto nibbatto kesarīva kesarasīho iva giriduggasmiṃ carāmīti attho.	2636	
PA_atk-s05_10a:2637	40. Giriduggaṃ pavisiṃ ahanti ahaṃ tadā tena maṃsadānena pītisomanassajāto pabbatantaraṃ pāvisiṃ. Sesaṃ uttānatthamevāti.	263	
PA_atk-s05_10a:2638	Sucintitattheraapadānavaṇṇanā samattā.	263	
PA_atk-s05_10a:2639	7. Vatthadāyakattheraapadānavaṇṇanā	263	
PA_atk-s05_10a:2640_0	Pakkhijāto tadā āsintiādikaṃ āyasmato vatthadāyakattherassa apadānaṃ. Ayampi purimabuddhesu	2640	
PA_atk-s05_10a:2640_1	katādhikāro tattha tattha bhave vivaṭṭūpanissayāni puññāni upacinanto atthadassissa	2640	
PA_atk-s05_10a:2640_2	bhagavato kāle supaṇṇayoniyaṃ nibbatto gandhamādanapabbataṃ gacchantaṃ atthadassiṃ	2640	
PA_atk-s05_10a:2640_3	bhagavantaṃ disvā pasannamānaso supaṇṇavaṇṇaṃ vijahitvā māṇavakavaṇṇaṃ nimminitvā	2640	
PA_atk-s05_10a:2640_4	mahagghaṃ dibbavatthaṃ ādāya bhagavantaṃ pūjesi. Sopi bhagavā paṭiggahetvā anumodanaṃ	2640	
PA_atk-s05_10a:2640_5	vatvā pakkāmi. So teneva somanassena vītināmetvā yāvatāyukaṃ ṭhatvā tato cuto devaloke	2640	
PA_atk-s05_10a:2640_6	nibbatto tattha aparāparaṃ saṃsaranto puññāni anubhavitvā tato manussesu manussasampattinti	2640	
PA_atk-s05_10a:2640_7	sabbattha mahagghaṃ vatthābharaṇaṃ laddhaṃ, tato uppannuppannabhave vatthacchāyāya	2640	
PA_atk-s05_10a:2640_8	gatagataṭṭhāne vasanto imasmiṃ buddhuppāde ekasmiṃ kulagehe nibbatto viññutaṃ patto	2640	
PA_atk-s05_10a:2640_9	satthari pasīditvā pabbajito nacirasseva chaḷabhiññappattakhīṇāsavo ahosi, pubbe	2640	
PA_atk-s05_10a:2640_10	katapuññanāmena vatthadāyakattheroti pākaṭo.	26401	
PA_atk-s05_10a:2641_0	45. So attano pubbakammaṃ saritvā somanassajāto pubbacaritāpadānaṃ pakāsento pakkhijāto	2641	
PA_atk-s05_10a:2641_1	tadā āsintiādimāha. Tattha pakkhijātoti pakkhandati upalavati sakuṇo etenāti pakkhaṃ,	2641	
PA_atk-s05_10a:2641_2	pakkhamassa atthīti pakkhī, pakkhiyoniyaṃ jāto nibbattoti attho. Supaṇṇoti sundaraṃ	2641	
PA_atk-s05_10a:2641_3	paṇṇaṃ pattaṃ yassa so supaṇṇo, vātaggāhasuvaṇṇavaṇṇajalamānapattamahābhāroti attho.	2641	
PA_atk-s05_10a:2641_4	Garuḷādhipoti nāge gaṇhanatthāya garuṃ bhāraṃ pāsāṇaṃ giḷantīti garuḷā, garuḷānaṃ	2641	
PA_atk-s05_10a:2641_5	adhipo rājāti garuḷādhipo, virajaṃ buddhaṃ addasāhanti sambandho.	2641	
PA_atk-s05_10a:2642	Vatthadāyakattheraapadānavaṇṇanā samattā.	264	
PA_atk-s05_10a:2643	8. Ambadāyakattheraapadānavaṇṇanā	264	
PA_atk-s05_10a:2644_0	Anomadassī bhagavātiādikaṃ āyasmato ambadāyakattherassa apadānaṃ. Ayampi purimabuddhesu	2644	
PA_atk-s05_10a:2644_1	katādhikāro tattha tattha bhave vivaṭṭūpanissayāni puññāni upacinanto anomadassissa	2644	
PA_atk-s05_10a:2644_2	bhagavato kāle vānarayoniyaṃ nibbatto himavante kapirājā hutvā paṭivasati. Tasmiṃ	2644	
PA_atk-s05_10a:2644_3	samaye anomadassī bhagavā tassānukampāya himavantamagamāsi. Atha so kapirājā bhagavantaṃ	2644	
PA_atk-s05_10a:2644_4	disvā pasannamānaso sumadhuraṃ ambaphalaṃ khuddamadhunā adāsi. Atha bhagavā tassa	2644	
PA_atk-s05_10a:2644_5	passantasseva taṃ sabbaṃ paribhuñjitvā anumodanaṃ vatvā pakkāmi. Atha so somanassasampannahadayo	2644	
PA_atk-s05_10a:2644_6	teneva pītisomanassena yāvatāyukaṃ ṭhatvā tato cuto devaloke nibbatto aparāparaṃ	2644	
PA_atk-s05_10a:2644_7	tattha dibbasukhamanubhavitvā manussesu ca manussasampattiṃ anubhavitvā imasmiṃ buddhuppāde	2644	
PA_atk-s05_10a:2644_8	vibhavasampanne ekasmiṃ kulagehe nibbatto satthari pasīditvā pabbajitvā nacirasseva	2644	
PA_atk-s05_10a:2644_9	chaḷabhiññappatto ahosi. Pubbapuññanāmena ambadāyakattheroti pākaṭo.	2644	
PA_atk-s05_10a:2645_0	53. So aparabhāge attanā katakusalabījaṃ disvā somanassajāto attano pubbacaritāpadānaṃ	2645	
PA_atk-s05_10a:2645_1	pakāsento anomadassī bhagavātiādimāha. Mettāya aphari loke, appamāṇe nirūpadhīti	2645	
PA_atk-s05_10a:2645_2	so bhagavā sabbaloke appamāṇe satte “sukhī hontū”tiādinā nirupadhi upadhivirahitaṃ	2645	
PA_atk-s05_10a:2645_3	katvā mettāya mettacittena aphari patthari vaḍḍhesīti attho.	2645	
PA_atk-s05_10a:2646	54. Kapi ahaṃ tadā āsinti tadā tassāgamanakāle kapirājā ahosinti attho.	264	
PA_atk-s05_10a:2647	Ambadāyakattheraapadānavaṇṇanā samattā.	264	
PA_atk-s05_10a:2648	9. Sumanattheraapadānavaṇṇanā	264	
PA_atk-s05_10a:2649_0	Sumano nāma nāmenātiādikaṃ āyasmato sumanattherassa apadānaṃ. Ayampi purimabuddhesu	2649	
PA_atk-s05_10a:2649_1	katādhikāro tattha tattha bhave vivaṭṭūpanissayāni puññāni upacinanto sikhissa bhagavato	2649	
PA_atk-s05_10a:2649_2	kāle mālākārassa kulagehe nibbatto vuddhimanvāya saddhājāto bhagavati pasannamānaso	2649	
PA_atk-s05_10a:2649_3	sumanamālāmuṭṭhiyo gahetvā ubhohi hatthehi pūjesi. So tena puññena devamanussesu	2649	
PA_atk-s05_10a:2649_4	dve sampattiyo anubhavitvā imasmiṃ buddhuppāde ekasmiṃ kulagehe nibbatto vuddhimanvāya	2649	
PA_atk-s05_10a:2649_5	puttadārehi vaḍḍhitvā sumananāmena pākaṭo satthari pasīditvā pabbajito nacirasseva arahā ahosi.	2649	
PA_atk-s05_10a:2650_0	62. So arahā hutvā attano pubbakammaṃ saritvā somanassajāto attano pubbacaritāpadānaṃ	2650	
PA_atk-s05_10a:2650_1	pakāsento sumano nāma nāmenātiādimāha. Sundaraṃ manaṃ cittaṃ yassa so sumano. Saddhāpasādabahumānena	2650	
PA_atk-s05_10a:2650_2	yutto nāmena sumano nāma mālākāro tadā ahaṃ ahosiṃ.	2650	
PA_atk-s05_10a:2651_0	63. Sikhino lokabandhunoti sikhā muddhā kāsatīti sikhī. Atha vā sampayuttasampayoge	2651	
PA_atk-s05_10a:2651_1	khādati viddhaṃsetīti sikhī, kā sā? Aggisikhā, aggisikhā viya sikhāya dippanato sikhī.	2651	
PA_atk-s05_10a:2651_2	Yathā aggisikhā jotati pākaṭā hoti, sikhī pattatiṇakaṭṭhapalāsādike dahati, evamayampi	2651	
PA_atk-s05_10a:2651_3	bhagavā nīlapītādiraṃsīhi jotati sakalalokasannivāse pākaṭo hoti. Sakasantānagatasabbakilese	2651	
PA_atk-s05_10a:2651_4	soseti viddhaṃseti jhāpetīti vohāranāmaṃ nāmakammaṃ nāmadheyyaṃ, tassa sikhino. Sakalalokassa	2651	
PA_atk-s05_10a:2651_5	bandhuñātakoti lokabandhu, tassa sikhino lokabandhuno bhagavato sumanapupphaṃ abhiropayiṃ pūjesinti attho.	2651	
PA_atk-s05_10a:2652	Sumanattheraapadānavaṇṇanā samattā.	265	
PA_atk-s05_10a:2653	10. Pupphacaṅkoṭiyattheraapadānavaṇṇanā	265	
PA_atk-s05_10a:2654_0	Abhītarūpaṃ sīhaṃ vātiādikaṃ āyasmato pupphacaṅkoṭiyattherassa apadānaṃ. Ayampi purimabuddhesu	2654	
PA_atk-s05_10a:2654_1	katādhikāro tattha tattha bhave vivaṭṭūpanissayāni puññāni upacinanto sikhissa bhagavato	2654	
PA_atk-s05_10a:2654_2	kāle ekasmiṃ kulagehe nibbatto viññutaṃ patto mahāvibhavasampanno satthari pasīditvā	2654	
PA_atk-s05_10a:2654_3	pasannākāraṃ dassento suvaṇṇavaṇṇaṃ anojapupphamocinitvā caṅkoṭakaṃ pūretvā bhagavantaṃ	2654	
PA_atk-s05_10a:2654_4	pūjetvā “bhagavā, imassa nissandena nibbattanibbattaṭṭhāne suvaṇṇavaṇṇo pūjanīyo	2654	
PA_atk-s05_10a:2654_5	hutvā nibbānaṃ pāpuṇeyya”nti patthanamakāsi. So tena puññakammena devamanussesu nibbatto	2654	
PA_atk-s05_10a:2654_6	sabbattha pūjito suvaṇṇavaṇṇo abhirūpo ahosi. So aparabhāge imasmiṃ buddhuppāde vibhavasampanne	2654	
PA_atk-s05_10a:2654_7	ekasmiṃ kulagehe nibbatto vuddhippatto satthari pasīditvā pabbajito vipassanaṃ vaḍḍhetvā	2654	
PA_atk-s05_10a:2654_8	nacirasseva arahā ahosi.	2654	
PA_atk-s05_10a:2655_0	68-9. So pattaarahattaphalo attano pubbakammaṃ saritvā somanassajāto pubbacaritāpadānaṃ	2655	
PA_atk-s05_10a:2655_1	pakāsento abhītarūpaṃ sīhaṃ vātiādimāha. Tattha sīhanti dvipadacatuppadādayo satte	2655	
PA_atk-s05_10a:2655_2	abhibhavati ajjhottharatīti sīho, abhītarūpo abhītasabhāvo, taṃ abhītarūpaṃ sīhaṃ	2655	
PA_atk-s05_10a:2655_3	iva nisinnaṃ pūjesinti sambandho. Pakkhīnaṃ aggaṃ garuḷarājaṃ iva pavaraṃ uttamaṃ	2655	
PA_atk-s05_10a:2655_4	byaggharājaṃ iva abhi visesena jātaṃ sabbasīhānaṃ visesaṃ kesarasīhaṃ iva tilokassa	2655	
PA_atk-s05_10a:2655_5	saraṇaṃ sikhiṃ sammāsambuddhaṃ. Kiṃ bhūtaṃ? Anejaṃ nikkilesaṃ khandhamārādīhi aparājitaṃ	2655	
PA_atk-s05_10a:2655_6	nisinnaṃ sikhinti sambandho. Māraṇānagganti sabbakilesānaṃ māraṇe sosane viddhaṃsane	2655	
PA_atk-s05_10a:2655_7	aggaṃ seṭṭhaṃ kilese mārentānaṃ paccekabuddhabuddhasāvakānaṃ vijjamānānampi tesaṃ	2655	
PA_atk-s05_10a:2655_8	agganti attho. Bhikkhusaṅghapurakkhataṃ parivāritaṃ parivāretvā nisinnaṃ sikhinti sambandho.	2655	
PA_atk-s05_10a:2656	70. Caṅkoṭake ṭhapetvānāti uttamaṃ anojapupphaṃ karaṇḍake pūretvā sikhīsambuddhaṃ seṭṭhaṃ samokiriṃ pūjesinti attho.	265	
PA_atk-s05_10a:2657	Pupphacaṅkoṭiyattheraapadānavaṇṇanā samattā.	265	
PA_atk-s05_10a:2658	Sattamavaggavaṇṇanā samattā.	265	
PA_atk-s05_10a:2659	8. Nāgasamālavaggo	265	
PA_atk-s05_10a:2660	1. Nāgasamālattheraapadānavaṇṇanā	266	
PA_atk-s05_10a:2661_0	Āpāṭaliṃ ahaṃ pupphantiādikaṃ āyasmato nāgasamālattherassa apadānaṃ. Ayampi purimabuddhesu	2661	
PA_atk-s05_10a:2661_1	katādhikāro tattha tattha bhave vivaṭṭūpanissayāni puññāni upacinanto sikhissa bhagavato	2661	
PA_atk-s05_10a:2661_2	kāle ekasmiṃ kulagehe nibbatto viññutaṃ patto gharāvāsaṃ saṇṭhapetvā tathārūpasajjanasaṃsaggassa	2661	
PA_atk-s05_10a:2661_3	alābhena satthari dharamānakāle dassanasavanapūjākammamakaritvā parinibbutakāle tassa	2661	
PA_atk-s05_10a:2661_4	bhagavato sārīrikadhātuṃ nidahitvā katacetiyamhi cittaṃ pasādetvā pāṭalipupphaṃ pūjetvā	2661	
PA_atk-s05_10a:2661_5	somanassaṃ uppādetvā yāvatāyukaṃ ṭhatvā teneva somanassena tato kālaṃ kato tusitādīsu	2661	
PA_atk-s05_10a:2661_6	chasu devalokesu sukhamanubhavitvā aparabhāge manussesu manussasampattiṃ anubhavitvā	2661	
PA_atk-s05_10a:2661_7	imasmiṃ buddhuppāde kulagehe nibbatto viññutaṃ patto nāgarukkhapallavakomaḷasadisasarīrattā	2661	
PA_atk-s05_10a:2661_8	nāgasamāloti mātāpitūhi katanāmadheyyo bhagavati pasanno pabbajitvā nacirasseva arahā ahosi.	2661	
PA_atk-s05_10a:2662_0	1. So pacchā attano pubbakammaṃ saritvā somanassajāto pubbacaritāpadānaṃ pakāsento	2662	
PA_atk-s05_10a:2662_1	āpāṭaliṃ ahaṃ pupphantiādimāha. Tattha āpāṭalinti ā samantato, ādarena vā pāṭalipupphaṃ	2662	
PA_atk-s05_10a:2662_2	gahetvā ahaṃ thūpamhi abhiropesiṃ pūjesinti attho. Ujjhitaṃ sumahāpatheti sabbanagaravāsīnaṃ	2662	
PA_atk-s05_10a:2662_3	vandanapūjanatthāya mahāpathe nagaramajjhe vīthiyaṃ ujjhitaṃ uṭṭhāpitaṃ, iṭṭhakakammasudhākammādīhi	2662	
PA_atk-s05_10a:2662_4	nipphāditanti attho. Sesaṃ heṭṭhā vuttanayattā uttānatthattā ca suviññeyyamevāti.	2662	
PA_atk-s05_10a:2663	Nāgasamālattheraapadānavaṇṇanā samattā.	266	
PA_atk-s05_10a:2664	2. Padasaññakattheraapadānavaṇṇanā	266	
PA_atk-s05_10a:2665_0	Akkantañca padaṃ disvātiādikaṃ āyasmato padasaññakattherassa apadānaṃ. Ayampi purimabuddhesu	2665	
PA_atk-s05_10a:2665_1	katādhikāro uppannuppannabhave vivaṭṭūpanissayāni puññāni upacinanto tissassa bhagavato	2665	
PA_atk-s05_10a:2665_2	kāle ekasmiṃ saddhāsampanne upāsakagehe nibbatto viññutaṃ patto ratanattaye pasanno	2665	
PA_atk-s05_10a:2665_3	bhagavatā tassa anukampāya dassitaṃ padacetiyaṃ disvā pasanno lomahaṭṭhajāto vandanapūjanādibahumānamakāsi.	2665	
PA_atk-s05_10a:2665_4	So teneva sukhette sukatena puññena tato cuto sagge nibbatto tattha dibbasukhamanubhavitvā	2665	
PA_atk-s05_10a:2665_5	aparabhāge manussesu jāto manussasampattiṃ sabbamanubhavitvā imasmiṃ buddhuppāde	2665	
PA_atk-s05_10a:2665_6	vibhavasampannakule nibbatto vuddhimanvāya saddhājāto pabbajitvā nacirasseva arahā	2665	
PA_atk-s05_10a:2665_7	ahosi, purākatapuññanāmena padasaññakattheroti pākaṭo.	2665	
PA_atk-s05_10a:2666_0	5. So ekadivasaṃ attano pubbakammaṃ saritvā pubbacaritāpadānaṃ pakāsento akkantañca	2666	
PA_atk-s05_10a:2666_1	padaṃ disvātiādimāha. Tattha akkantanti akkamitaṃ dassitaṃ. Sabbabuddhānaṃ sabbadā	2666	
PA_atk-s05_10a:2666_2	caturaṅgulopariyeva gamanaṃ, ayaṃ pana tassa saddhāsampannataṃ ñatvā “eso imaṃ passatū”ti	2666	
PA_atk-s05_10a:2666_3	padacetiyaṃ dassesi, tasmā so tasmiṃ pasīditvā vandanapūjanādisakkāramakāsīti attho.	2666	
PA_atk-s05_10a:2666_4	Sesaṃ sabbattha uttānatthamevāti.	2666	
PA_atk-s05_10a:2667	Padasaññakattheraapadānavaṇṇanā samattā.	266	
PA_atk-s05_10a:2668	3. Buddhasaññakattheraapadānavaṇṇanā	266	
PA_atk-s05_10a:2669_0	Dumagge paṃsukūlikantiādikaṃ āyasmato buddhasaññakattherassa apadānaṃ. Ayampi purimabuddhesu	2669	
PA_atk-s05_10a:2669_1	katādhikāro tattha tattha bhave vivaṭṭūpanissayāni puññāni upacinanto tissassa bhagavato	2669	
PA_atk-s05_10a:2669_2	kāle ekasmiṃ kulagehe nibbatto vuddhippatto saddhājāto dumagge laggitaṃ bhagavato	2669	
PA_atk-s05_10a:2669_3	paṃsukūlacīvaraṃ disvā pasannamānaso “arahaddhaja”nti cintetvā vandanapūjanādisakkāramakāsi.	2669	
PA_atk-s05_10a:2669_4	So tena puññakammena devamanussasampattimanubhavitvā imasmiṃ buddhuppāde vibhavasampanne	2669	
PA_atk-s05_10a:2669_5	ekasmiṃ kulagehe nibbatto saddhājāto pabbajitvā nacirasseva arahā ahosi.	2669	
PA_atk-s05_10a:2670_0	9. So pattaarahattādhigamo attano pubbakammaṃ saritvā somanassajāto pubbacaritāpadānaṃ	2670	
PA_atk-s05_10a:2670_1	pakāsento dumagge paṃsukūlikantiādimāha. Tattha dhunāti kampatīti dumo. Duhati pūreti	2670	
PA_atk-s05_10a:2670_2	ākāsatalanti vā dumo, dumassa aggo koṭīti dumaggo, tasmiṃ dumagge. Paṃsumiva paṭikkūlabhāvaṃ	2670	
PA_atk-s05_10a:2670_3	amanuññabhāvaṃ ulati gacchatīti paṃsukūlaṃ, paṃsukūlameva paṃsukūlikaṃ, satthuno	2670	
PA_atk-s05_10a:2670_4	paṃsukūlaṃ dumagge laggitaṃ disvā ahaṃ añjaliṃ paggahetvā taṃ paṃsukūlaṃ avandiṃ	2670	
PA_atk-s05_10a:2670_5	paṇāmamakāsinti attho. Tanti nipātamattaṃ. Sesaṃ sabbattha uttānatthamevāti.	2670	
PA_atk-s05_10a:2671	Buddhasaññakattheraapadānavaṇṇanā samattā.	267	
PA_atk-s05_10a:2672	4. Bhisāluvadāyakattheraapadānavaṇṇanā	267	
PA_atk-s05_10a:2673_0	Kānanaṃ vanamoggayhātiādikaṃ āyasmato bhisāluvadāyakattherassa apadānaṃ. Ayampi purimabuddhesu	2673	
PA_atk-s05_10a:2673_1	katādhikāro tattha tattha bhave vivaṭṭūpanissayāni puññāni upacinanto vipassissa	2673	
PA_atk-s05_10a:2673_2	bhagavato kāle himavantassa samīpe araññāvāse vasanto vanamūlaphalāhāro vivekavasenāgataṃ	2673	
PA_atk-s05_10a:2673_3	vipassiṃ bhagavantaṃ disvā pasannamānaso pañcabhisāluve adāsi. Bhagavā tassa cittaṃ	2673	
PA_atk-s05_10a:2673_4	pasādetuṃ passantasseva paribhuñji. So tena cittappasādena kālaṃ katvā tusitādīsu	2673	
PA_atk-s05_10a:2673_5	sampattimanubhavitvā pacchā manussasampattiñca anubhavitvā imasmiṃ buddhuppāde ekasmiṃ	2673	
PA_atk-s05_10a:2673_6	kulagehe nibbatto vibhavasampattiṃ patto taṃ pahāya sāsane pabbajito nacirasseva arahattaṃ pāpuṇi.	2673	
PA_atk-s05_10a:2674_0	13. So tato attano pubbakammaṃ saritvā somanassajāto pubbacaritāpadānaṃ pakāsento	2674	
PA_atk-s05_10a:2674_1	kānanaṃ vanamoggayhātiādimāha. Taṃ heṭṭhā vuttatthameva. Vasāmi vipine ahanti vivekavāso	2674	
PA_atk-s05_10a:2674_2	ahaṃ vasāmīti sambandho. Sesaṃ uttānatthamevāti.	2674	
PA_atk-s05_10a:2675	Bhisāluvadāyakattheraapadānavaṇṇanā samattā.	267	
PA_atk-s05_10a:2676	Chaṭṭhabhāṇavāravaṇṇanā niṭṭhitā.	267	
PA_atk-s05_10a:2677	5. Ekasaññakattheraapadānavaṇṇanā	267	
PA_atk-s05_10a:2678_0	Khaṇḍo nāmāsi nāmenātiādikaṃ āyasmato ekasaññakattherassa apadānaṃ. Ayampi purimabuddhesu	2678	
PA_atk-s05_10a:2678_1	katādhikāro tattha tattha bhave vivaṭṭūpanissayāni puññāni upacinanto vipassissa	2678	
PA_atk-s05_10a:2678_2	bhagavato kāle kulagehe nibbatto viññutaṃ patto ratanattaye pasannamānaso tassa satthuno	2678	
PA_atk-s05_10a:2678_3	khaṇḍaṃ nāma aggasāvakaṃ bhikkhāya caramānaṃ disvā saddahitvā piṇḍapātamadāsi. So	2678	
PA_atk-s05_10a:2678_4	tena puññakammena devamanussasampattiyo anubhavitvā imasmiṃ buddhuppāde sāvatthiyaṃ	2678	
PA_atk-s05_10a:2678_5	ekasmiṃ kulagehe nibbatto viññutaṃ patto satthu dhammadesanaṃ sutvā paṭiladdhasaddho	2678	
PA_atk-s05_10a:2678_6	pabbajitvā nacirasseva arahā ahosi. So ekadivasaṃ piṇḍapātassa saññaṃ manasikaritvā	2678	
PA_atk-s05_10a:2678_7	paṭiladdhavisesattā ekasaññakattheroti pākaṭo.	2678	
PA_atk-s05_10a:2679_0	18. So aparabhāge attano pubbakammaṃ saritvā somanassajāto pubbacaritāpadānaṃ pakāsento	2679	
PA_atk-s05_10a:2679_1	khaṇḍo nāmāsi nāmenātiādimāha. Tattha tassa aggasāvakattherassa kilesānaṃ khaṇḍitattā	2679	
PA_atk-s05_10a:2679_2	khaṇḍoti nāmaṃ. Sesaṃ sabbattha uttānamevāti.	2679	
PA_atk-s05_10a:2680	Ekasaññakattheraapadānavaṇṇanā samattā.	268	
PA_atk-s05_10a:2681	6. Tiṇasantharadāyakattheraapadānavaṇṇanā	268	
PA_atk-s05_10a:2682_0	Himavantassāvidūretiādikaṃ āyasmato tiṇasantharadāyakattherassa apadānaṃ. Ayampi	2682	
PA_atk-s05_10a:2682_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	2682	
PA_atk-s05_10a:2682_2	tissassa bhagavato kāle ekasmiṃ kulagehe nibbatto buddhuppādato pageva uppannattā	2682	
PA_atk-s05_10a:2682_3	gharāvāsaṃ pahāya tāpasapabbajjaṃ pabbajitvā himavantassa avidūre ekaṃ saraṃ nissāya	2682	
PA_atk-s05_10a:2682_4	paṭivasati. Tasmiṃ samaye tisso bhagavā tassānukampāya ākāsena agamāsi. Atha kho	2682	
PA_atk-s05_10a:2682_5	so tāpaso ākāsato oruyha ṭhitaṃ taṃ bhagavantaṃ disvā pasannamānaso tiṇaṃ lāyitvā	2682	
PA_atk-s05_10a:2682_6	tiṇasantharaṃ katvā nisīdāpetvā bahumānādarena pañcapatiṭṭhitena vanditvā paṭikuṭiko	2682	
PA_atk-s05_10a:2682_7	hutvā pakkāmi. So yāvatāyukaṃ ṭhatvā tato cavitvā devamanussesu saṃsaranto anekavidhasampattiṃ	2682	
PA_atk-s05_10a:2682_8	anubhavitvā imasmiṃ buddhuppāde ekasmiṃ kulagehe nibbatto vuddhippatto satthari pasīditvā	2682	
PA_atk-s05_10a:2682_9	pabbajito nacirasseva arahā ahosi.	2682	
PA_atk-s05_10a:2683_0	22. So aparabhāge attano pubbakammaṃ saritvā somanassajāto pubbacaritāpadānaṃ pakāsento	2683	
PA_atk-s05_10a:2683_1	himavantassāvidūretiādimāha. Taṃ heṭṭhā vuttatthameva. Mahājātassaroti ettha pana	2683	
PA_atk-s05_10a:2683_2	saranti ettha pānīyatthikā dvipadacatuppadādayo sattāti saraṃ, atha vā saranti ettha	2683	
PA_atk-s05_10a:2683_3	nadīkandarādayoti saraṃ, mahanto ca so sayameva jātattā saro ceti mahājātassaro.	2683	
PA_atk-s05_10a:2683_4	Anotattachaddantadahādayo viya apākaṭanāmattā “mahājātassaro”ti vuttoti daṭṭhabbo.	2683	
PA_atk-s05_10a:2683_5	Satapattehi sañchannoti ekekasmiṃ pupphe satasatapattānaṃ vasena satapatto, satapattasetapadumehi	2683	
PA_atk-s05_10a:2683_6	sañchanno gahanībhūtoti attho. Nānāsakuṇamālayoti aneke haṃsakukkuṭakukkuhadeṇḍibhādayo	2683	
PA_atk-s05_10a:2683_7	ekato kuṇanti saddaṃ karontīti sakuṇāti laddhanāmānaṃ pakkhīnaṃ ālayo ādhārabhūtoti	2683	
PA_atk-s05_10a:2683_8	attho. Sesaṃ sabbattha uttānatthamevāti.	2683	
PA_atk-s05_10a:2684	Tiṇasantharadāyakattheraapadānavaṇṇanā samattā.	268	
PA_atk-s05_10a:2685	7. Sūcidāyakattheraapadānavaṇṇanā	268	
PA_atk-s05_10a:2686_0	Tiṃsakappasahassamhītiādikaṃ āyasmato sūcidāyakattherassa apadānaṃ. Ayampi purimajinavaresu	2686	
PA_atk-s05_10a:2686_1	katādhikāro tattha tattha bhave vivaṭṭūpanissayāni puññāni upacinanto sumedhassa	2686	
PA_atk-s05_10a:2686_2	bhagavato kāle ekasmiṃ kulagehe nibbatto vuddhimanvāya bhagavato cīvarakammaṃ kātuṃ	2686	
PA_atk-s05_10a:2686_3	pañca sūciyo adāsi. So tena puññena devamanussesu puññamanubhavitvā vicaranto uppannuppannabhave	2686	
PA_atk-s05_10a:2686_4	tikkhapañño hutvā pākaṭo imasmiṃ buddhuppāde ekasmiṃ kulagehe nibbatto vuddhimanvāya	2686	
PA_atk-s05_10a:2686_5	satthari pasīditvā pabbajanto tikkhapaññatāya khuraggeyeva arahattaṃ pāpuṇi.	2686	
PA_atk-s05_10a:2687	30. So aparabhāge puññaṃ paccavekkhanto taṃ disvā somanassajāto pubbacaritāpadānaṃ pakāsento tiṃsakappasahassamhītiādimāha. Antarantaraṃ panettha suviññeyyameva.	268	
PA_atk-s05_10a:2688	31. Pañcasūcī mayā dinnāti ettha sūcati chiddaṃ karoti vijjhatīti sūci, pañcamattā sūcī pañcasūcī mayā dinnāti attho. Sesaṃ suviññeyyamevāti.	268	
PA_atk-s05_10a:2689	Sūcidāyakattheraapadānavaṇṇanā samattā.	268	
PA_atk-s05_10a:2690	8. Pāṭalipupphiyattheraapadānavaṇṇanā	269	
PA_atk-s05_10a:2691_0	Suvaṇṇavaṇṇaṃ sambuddhantiādikaṃ āyasmato pāṭalipupphiyattherassa apadānaṃ. Ayampi	2691	
PA_atk-s05_10a:2691_1	purimajinavaresu katādhikāro tattha tattha bhave vivaṭṭūpanissayāni puññāni upacinanto	2691	
PA_atk-s05_10a:2691_2	tissassa bhagavato kāle ekasmiṃ kulagehe seṭṭhiputto hutvā nibbatto vuddhippatto	2691	
PA_atk-s05_10a:2691_3	kusalākusalaññū satthari pasīditvā pāṭalipupphaṃ gahetvā satthu pūjesi. So tena puññena	2691	
PA_atk-s05_10a:2691_4	bahudhā sukhasampattiyo anubhavanto devamanussesu saṃsaranto imasmiṃ buddhuppāde	2691	
PA_atk-s05_10a:2691_5	kulagehe nibbatto vuddhimanvāya satthari pasanno pabbajitvā nacirasseva arahā ahosi.	2691	
PA_atk-s05_10a:2692_0	36. So aparabhāge attano pubbakammaṃ saritvā somanassajāto pubbacaritāpadānaṃ pakāsento	2692	
PA_atk-s05_10a:2692_1	suvaṇṇavaṇṇaṃ sambuddhantiādimāha. Tattha antarāpaṇeti ā samantato hiraññasuvaṇṇādikaṃ	2692	
PA_atk-s05_10a:2692_2	bhaṇḍaṃ paṇenti vikkiṇanti pattharanti etthāti āpaṇaṃ, āpaṇassa antaraṃ vīthīti antarāpaṇaṃ,	2692	
PA_atk-s05_10a:2692_3	tasmiṃ antarāpaṇe. Suvaṇṇavaṇṇaṃ kañcanagghiyasaṃkāsaṃ dvattiṃsavaralakkhaṇaṃ sambuddhaṃ	2692	
PA_atk-s05_10a:2692_4	disvā pāṭalipupphaṃ pūjesinti attho. Sesaṃ sabbattha uttānatthamevāti.	2692	
PA_atk-s05_10a:2693	Pāṭalipupphiyattheraapadānavaṇṇanā samattā.	269	
PA_atk-s05_10a:2694	9. Ṭhitañjaliyattheraapadānavaṇṇanā	269	
PA_atk-s05_10a:2695_0	Migaluddo pure āsintiādikaṃ āyasmato ṭhitañjaliyattherassa apadānaṃ. Ayampi purimabuddhesu	2695	
PA_atk-s05_10a:2695_1	katādhikāro tattha tatthuppannabhave vivaṭṭūpanissayāni puññāni upacinanto tissassa	2695	
PA_atk-s05_10a:2695_2	bhagavato kāle purākatena ekena kammacchiddena nesādayoniyaṃ nibbattitvā viññutaṃ	2695	
PA_atk-s05_10a:2695_3	patto migasūkarādayo māretvā nesādakammena araññe vāsaṃ kappesi. Tasmiṃ samaye tisso	2695	
PA_atk-s05_10a:2695_4	bhagavā tassānukampāya himavantaṃ agamāsi. So taṃ dvattiṃsavaralakkhaṇehi asītānubyañjanabyāmappabhāhi	2695	
PA_atk-s05_10a:2695_5	ca jalamānaṃ bhagavantaṃ disvā somanassajāto paṇāmaṃ katvā gantvā paṇṇasanthare nisīdi.	2695	
PA_atk-s05_10a:2695_6	Tasmiṃ khaṇe devo gajjanto asani pati, tato maraṇasamaye buddhamanussaritvā punañjalimakāsi.	2695	
PA_atk-s05_10a:2695_7	So tena puññena sukhette katakusalattā akusalavipākaṃ paṭibāhitvā sagge nibbatto	2695	
PA_atk-s05_10a:2695_8	kāmāvacarasampattiyo anubhavitvā manussesu manussasampattiyo ca anubhavitvā aparabhāge	2695	
PA_atk-s05_10a:2695_9	imasmiṃ buddhuppāde ekasmiṃ kulagehe nibbatto vuddhimanvāya purākatavāsanāya satthari	2695	
PA_atk-s05_10a:2695_10	pasīditvā pabbajito nacirasseva arahā ahosi.	26951	
PA_atk-s05_10a:2696_0	42. So tato paraṃ attano pubbakammaṃ saritvā somanassajāto pubbacaritāpadānaṃ pakāsento	2696	
PA_atk-s05_10a:2696_1	migaluddo pure āsintiādimāha. Tattha migaluddoti migānaṃ māraṇaṃ upagacchatīti migaluddo.	2696	
PA_atk-s05_10a:2696_2	Miganti sīghaṃ vātavegena gacchanti dhāvantīti migā, tesaṃ migānaṃ māraṇe luddo dāruṇo	2696	
PA_atk-s05_10a:2696_3	lobhīti migaluddo. So ahaṃ pure bhagavato dassanasamaye migaluddo āsiṃ ahosinti attho.	2696	
PA_atk-s05_10a:2696_4	Araññe kānaneti arati gacchati migasamūho etthāti araññaṃ, atha vā ā samantato rajjanti	2696	
PA_atk-s05_10a:2696_5	tattha vivekābhiratā buddhapaccekabuddhādayo mahāsārappattā sappurisāti araññaṃ.	2696	
PA_atk-s05_10a:2696_6	Kā kucchitākārena vā bhayānakākārena vā nadanti saddaṃ karonti, ānanti vindantīti	2696	
PA_atk-s05_10a:2696_7	vā kānanaṃ, tasmiṃ araññe kānane migaluddo pure āsinti sambandho. Tattha addasaṃ	2696	
PA_atk-s05_10a:2696_8	sambuddhanti tattha tasmiṃ araññe upagataṃ sambuddhaṃ addasaṃ addakkhinti attho.	2696	
PA_atk-s05_10a:2696_9	Dassanaṃ pure ahosi avidūre, tasmā manodvārānusārena cakkhuviññāṇaṃ purecārikaṃ kāyaviññāṇasamaṅgiṃ	2696	
PA_atk-s05_10a:2696_10	pāpeti appetīti attho.	26961	
PA_atk-s05_10a:2697	44. Tato me asanīpātoti ā samantato sananto gajjanto patatīti asani, asaniyā pāto patanaṃ asanīpāto, devadaṇḍoti attho. Sesaṃ sabbattha uttānatthamevāti.	269	
PA_atk-s05_10a:2698	Ṭhitañjaliyattheraapadānavaṇṇanā samattā.	269	
PA_atk-s05_10a:2699	10. Tipadumiyattheraapadānavaṇṇanā	269	
PA_atk-s05_10a:2700_0	Padumuttaro nāma jinotiādikaṃ āyasmato tipadumiyattherassa apadānaṃ. Ayampi purimabuddhesu	2700	
PA_atk-s05_10a:2700_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2700	
PA_atk-s05_10a:2700_2	bhagavato kāle haṃsavatiyaṃ mālākārakulagehe nibbatto vuddhippatto mālākārakammaṃ	2700	
PA_atk-s05_10a:2700_3	katvā vasanto ekadivasaṃ anekavidhāni jalajathalajapupphāni gahetvā rañño santikaṃ	2700	
PA_atk-s05_10a:2700_4	gantukāmo evaṃ cintesi – “rājā imāni tāva pupphāni disvā pasanno sahassaṃ vā dhanaṃ	2700	
PA_atk-s05_10a:2700_5	gāmādikaṃ vā dadeyya, lokanāthaṃ pana pūjetvā nibbānāmatadhanaṃ labhāmi, kiṃ me etesu	2700	
PA_atk-s05_10a:2700_6	sundara”nti tena “bhagavantaṃ pūjetvā saggamokkhasampattiyo nipphādetuṃ vaṭṭatī”ti	2700	
PA_atk-s05_10a:2700_7	cintetvā vaṇṇavantaṃ atīva rattapupphattayaṃ gahetvā pūjesi. Tāni gantvā ākāsaṃ chādetvā	2700	
PA_atk-s05_10a:2700_8	pattharitvā aṭṭhaṃsu. Nagaravāsino acchariyabbhutacittajātā celukkhepasahassāni pavattayiṃsu.	2700	
PA_atk-s05_10a:2700_9	Taṃ disvā bhagavā anumodanaṃ akāsi. So tena puññena devamanussesu sampattiyo anubhavitvā	2700	
PA_atk-s05_10a:2700_10	imasmiṃ buddhuppāde gahapatikule nibbatto vuddhimanvāya satthari pasīditvā dhammaṃ	27001	
PA_atk-s05_10a:2700_11	sutvā paṭiladdhasaddho pabbajitvā nacirasseva arahā ahosi.	27001	
PA_atk-s05_10a:2701_0	48. So attano pubbakammaṃ saritvā somanassajāto pubbacaritāpadānaṃ pakāsento padumuttaro	2701	
PA_atk-s05_10a:2701_1	nāma jinotiādimāha. Tassattho heṭṭhā vuttova. Sabbadhammāna pāragūti sabbesaṃ navalokuttaradhammānaṃ	2701	
PA_atk-s05_10a:2701_2	pāraṃ nibbānaṃ gato paccakkhaṃ katoti attho. Danto dantaparivutoti sayaṃ kāyavācādīhi	2701	
PA_atk-s05_10a:2701_3	danto etadagge ṭhapitehi sāvakehi parivutoti attho. Sesaṃ sabbattha sambandhavasena uttānatthamevāti.	2701	
PA_atk-s05_10a:2702	Tipadumiyattheraapadānavaṇṇanā samattā.	270	
PA_atk-s05_10a:2703	Aṭṭhamavaggavaṇṇanā samattā.	270	
PA_atk-s05_10a:2704	9. Timiravaggo	270	
PA_atk-s05_10a:2705	1. Timirapupphiyattheraapadānavaṇṇanā	270	
PA_atk-s05_10a:2706_0	Candabhāgānadītīretiādikaṃ āyasmato timirapupphiyattherassa apadānaṃ. Kā uppatti?	2706	
PA_atk-s05_10a:2706_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	2706	
PA_atk-s05_10a:2706_2	upacinanto siddhatthassa bhagavato kāle ekasmiṃ kulagehe nibbatto vuddhippatto gharāvāsaṃ	2706	
PA_atk-s05_10a:2706_3	saṇṭhapetvā vasanto kāmesu ādīnavaṃ disvā gharāvāsaṃ pahāya tāpasapabbajjaṃ pabbajitvā	2706	
PA_atk-s05_10a:2706_4	candabhāgāya nadiyā samīpe vasati, vivekakāmatāya himavantaṃ gantvā nisinnaṃ siddhatthaṃ	2706	
PA_atk-s05_10a:2706_5	bhagavantaṃ disvā vanditvā tassa guṇaṃ pasīditvā timirapupphaṃ gahetvā pūjesi. So	2706	
PA_atk-s05_10a:2706_6	tena puññena devesu ca manussesu ca sampattimanubhavanto saṃsaritvā imasmiṃ buddhuppāde	2706	
PA_atk-s05_10a:2706_7	ekasmiṃ kulagehe nibbatto vuddhimanvāya satthari pasīditvā pabbajito nacirasseva arahā ahosi.	2706	
PA_atk-s05_10a:2707_0	1. So aparabhāge pubbakammaṃ saritvā somanassajāto pubbacaritāpadānaṃ pakāsento candabhāgānadītīretiādimāha.	2707	
PA_atk-s05_10a:2707_1	Tassattho heṭṭhā vuttova. Anubhotaṃ vajāmahanti gaṅgāya āsanne vasanabhāvena sabbattha	2707	
PA_atk-s05_10a:2707_2	rammabhāvena gaṅgāto heṭṭhā sotānusārena ahaṃ vajāmi gacchāmi tattha tattha vasāmīti	2707	
PA_atk-s05_10a:2707_3	attho. Nisinnaṃ samaṇaṃ disvāti samitapāpattā sositapāpattā samaṇasaṅkhātaṃ sammāsambuddhaṃ disvāti attho.	2707	
PA_atk-s05_10a:2708	2. Evaṃ cintesahaṃ tadāti ayaṃ bhagavā sayaṃ tiṇṇo sabbasatte tārayissati saṃsārato uttāreti sayaṃ kāyadvārādīhi damito ayaṃ bhagavā pare dameti.	270	
PA_atk-s05_10a:2709_0	3. Sayaṃ assattho assāsampatto, kilesapariḷāhato mutto sabbasatte assāseti, santabhāvaṃ	2709	
PA_atk-s05_10a:2709_1	āpāpeti. Sayaṃ santo santakāyacitto paresaṃ santakāyacittaṃ pāpeti. Sayaṃ mutto saṃsārato	2709	
PA_atk-s05_10a:2709_2	muccito pare saṃsārato mocayissati. So ayaṃ bhagavā sayaṃ nibbuto kilesaggīhi nibbuto	2709	
PA_atk-s05_10a:2709_3	paresampi kilesaggīhi nibbāpessatīti ahaṃ tadā evaṃ cintesinti attho.	2709	
PA_atk-s05_10a:2710_0	4. Gahetvā timirapupphanti sakalaṃ vanantaṃ nīlakāḷaraṃsīhi andhakāraṃ viya kurumānaṃ	2710	
PA_atk-s05_10a:2710_1	khāyatīti timiraṃ pupphaṃ taṃ gahetvā kaṇṇikāvaṇṭaṃ gahetvā matthake sīsassa upari	2710	
PA_atk-s05_10a:2710_2	ākāse okiriṃ pūjesinti attho. Sesaṃ uttānatthamevāti.	2710	
PA_atk-s05_10a:2711	Timirapupphiyattheraapadānavaṇṇanā samattā.	271	
PA_atk-s05_10a:2712	2. Gatasaññakattheraapadānavaṇṇanā	271	
PA_atk-s05_10a:2713_0	Jātiyā sattavassohantiādikaṃ āyasmato gatasaññakattherassa apadānaṃ. Ayampi purimabuddhesu	2713	
PA_atk-s05_10a:2713_1	katādhikāro tattha tattha bhave vivaṭṭūpanissayāni puññāni upacinanto tissassa bhagavato	2713	
PA_atk-s05_10a:2713_2	kāle ekasmiṃ kulagehe nibbatto purākatavāsanāvasena saddhājāto sattavassikakāleyeva	2713	
PA_atk-s05_10a:2713_3	pabbajito bhagavato paṇāmakaraṇeneva pākaṭo ahosi. So ekadivasaṃ atīva nīlamaṇippabhāni	2713	
PA_atk-s05_10a:2713_4	naṅgalakasitaṭṭhāne uṭṭhitasattapupphāni gahetvā ākāse pūjesi. So yāvatāyukaṃ samaṇadhammaṃ	2713	
PA_atk-s05_10a:2713_5	katvā tena puññena devamanussesu saṃsaranto imasmiṃ buddhuppāde ekasmiṃ kulagehe	2713	
PA_atk-s05_10a:2713_6	nibbatto viññutaṃ patto satthari pasīditvā pabbajito nacirasseva arahā ahosi.	2713	
PA_atk-s05_10a:2714_0	10. So aparabhāge attano pubbakammaṃ saritvā somanassajāto pubbacaritāpadānaṃ pakāsento	2714	
PA_atk-s05_10a:2714_1	jātiyā sattavassohantiādimāha. Tattha jātiyā sattavassoti mātugabbhato nikkhantakālato	2714	
PA_atk-s05_10a:2714_2	paṭṭhāya paripuṇṇasattavassikoti attho. Pabbajiṃ anagāriyanti agārassa hitaṃ āgāriyaṃ	2714	
PA_atk-s05_10a:2714_3	kasivāṇijjādikammaṃ natthi āgāriyanti anagāriyaṃ, buddhasāsane pabbajiṃ ahanti attho.	2714	
PA_atk-s05_10a:2715_0	12. Sugatānugataṃ magganti buddhena gataṃ maggaṃ. Atha vā sugatena desitaṃ dhammānudhammapaṭipattipūraṇavasena	2715	
PA_atk-s05_10a:2715_1	haṭṭhamānaso tuṭṭhacitto pūjetvāti sambandho. Sesaṃ sabbattha uttānatthamevāti.	2715	
PA_atk-s05_10a:2716	Gatasaññakattheraapadānavaṇṇanā samattā.	271	
PA_atk-s05_10a:2717	3. Nipannañjalikattheraapadānavaṇṇanā	271	
PA_atk-s05_10a:2718_0	Rukkhamūle nisinnohantiādikaṃ āyasmato nipannañjalikattherassa apadānaṃ. Ayampi purimabuddhesu	2718	
PA_atk-s05_10a:2718_1	katādhikāro anekesu bhavesu vivaṭṭūpanissayāni puññāni upacinanto tissassa bhagavato	2718	
PA_atk-s05_10a:2718_2	kāle kulagehe nibbatto vuddhippatto pabbajitvā rukkhamūlikaṅgaṃ pūrayamāno araññe	2718	
PA_atk-s05_10a:2718_3	viharati. Tasmiṃ samaye kharo ābādho uppajji, tena pīḷito paramakāruññappatto ahosi.	2718	
PA_atk-s05_10a:2718_4	Tadā bhagavā tassa kāruññena tattha agamāsi. Atha so nipannakova uṭṭhituṃ asakkonto	2718	
PA_atk-s05_10a:2718_5	sirasi añjaliṃ katvā bhagavato paṇāmaṃ akāsi. So tato cuto tusitabhavane uppanno	2718	
PA_atk-s05_10a:2718_6	tattha sampattimanubhavitvā evaṃ cha kāmāvacarasampattiyo anubhavitvā imasmiṃ buddhuppāde	2718	
PA_atk-s05_10a:2718_7	ekasmiṃ kulagehe nibbatto vuddhippatto satthari pasīditvā pabbajito nacirasseva arahā	2718	
PA_atk-s05_10a:2718_8	ahosi, purākatapuññavasena nipannañjalikattheroti pākaṭo.	2718	
PA_atk-s05_10a:2719_0	16. So aparabhāge attano puññasampattiyo oloketvā somanassajāto pubbacaritāpadānaṃ	2719	
PA_atk-s05_10a:2719_1	pakāsento rukkhamūle nisinnohantiādimāha. Tattha ruhati paṭiruhati uddhamuddhaṃ ārohatīti	2719	
PA_atk-s05_10a:2719_2	rukkho, tassa rukkhassa mūle samīpeti attho. Byādhito paramena cāti paramena adhikena	2719	
PA_atk-s05_10a:2719_3	kharena kakkhaḷena byādhinā rogena byādhito, byādhinā ahaṃ samannāgatoti attho. Paramakāruññappattomhīti	2719	
PA_atk-s05_10a:2719_4	paramaṃ adhikaṃ kāruññaṃ dīnabhāvaṃ dukkhitabhāvaṃ pattomhi araññe kānaneti sambandho.	2719	
PA_atk-s05_10a:2720_0	20. Pañcevāsuṃ mahāsikhāti sirasi piḷandhanatthena sikhā vuccati cūḷā. Maṇīti jotamānaṃ	2720	
PA_atk-s05_10a:2720_1	makuṭaṃ tassa atthīti sikho, cakkavattino ekanāmakā pañceva cakkavattino āsuṃ ahesunti	2720	
PA_atk-s05_10a:2720_2	attho. Sesaṃ sabbattha uttānatthamevāti.	2720	
PA_atk-s05_10a:2721	Nipannañjalikattheraapadānavaṇṇanā samattā.	272	
PA_atk-s05_10a:2722	4. Adhopupphiyattheraapadānavaṇṇanā	272	
PA_atk-s05_10a:2723_0	Abhibhū nāma so bhikkhūtiādikaṃ āyasmato adhopupphiyattherassa apadānaṃ. Ayampi purimabuddhesu	2723	
PA_atk-s05_10a:2723_1	katādhikāro anekesu bhavesu vivaṭṭūpanissayāni puññāni upacinanto sikhissa bhagavato	2723	
PA_atk-s05_10a:2723_2	kāle kulagehe nibbatto vuddhippatto gharāvāsaṃ saṇṭhapetvā aparabhāge kāmesu ādīnavaṃ	2723	
PA_atk-s05_10a:2723_3	disvā taṃ pahāya isipabbajjaṃ pabbajitvā pañcābhiññāaṭṭhasamāpattilābhī iddhīsu ca	2723	
PA_atk-s05_10a:2723_4	vasībhāvaṃ patvā himavantasmiṃ paṭivasati. Tassa sikhissa bhagavato abhibhū nāma	2723	
PA_atk-s05_10a:2723_5	aggasāvako vivekābhirato himavantamagamāsi. Atha so tāpaso taṃ aggasāvakattheraṃ	2723	
PA_atk-s05_10a:2723_6	disvā therassa ṭhitapabbataṃ āruhanto pabbatassa heṭṭhātalato sugandhāni vaṇṇasampannāni	2723	
PA_atk-s05_10a:2723_7	satta pupphāni gahetvā pūjesi. Atha so thero tassānumodanamakāsi. Sopi tāpaso sakassamaṃ	2723	
PA_atk-s05_10a:2723_8	agamāsi. Tattha ekena ajagarena pīḷito aparabhāge aparihīnajjhāno teneva upaddavena	2723	
PA_atk-s05_10a:2723_9	upadduto kālaṃ katvā brahmalokaparāyano hutvā brahmasampattiṃ chakāmāvacarasampattiñca	2723	
PA_atk-s05_10a:2723_10	anubhavitvā manussesu manussasampattiyo ca khepetvā imasmiṃ buddhuppāde ekasmiṃ kulagehe	27231	
PA_atk-s05_10a:2723_11	nibbatto vuddhippatto bhagavato dhammaṃ sutvā pasannamānaso pabbajitvā nacirasseva	27231	
PA_atk-s05_10a:2723_12	arahā ahosi. So aparabhāge attano katapuññanāmena adhopupphiyattheroti pākaṭo.	27231	
PA_atk-s05_10a:2724_0	22. So ekadivasaṃ attano pubbakammaṃ saritvā somanassajāto pubbacaritāpadānaṃ pakāsento	2724	
PA_atk-s05_10a:2724_1	abhibhū nāma so bhikkhūtiādimāha. Tattha sīlasamādhīhi pare abhibhavatīti abhibhū,	2724	
PA_atk-s05_10a:2724_2	khandhamārādimāre abhibhavati ajjhottharatīti vā abhibhū, sasantānaparasantānagatakilese	2724	
PA_atk-s05_10a:2724_3	abhibhavati viheseti viddhaṃsetīti vā abhibhū. Bhikkhanasīlo yācanasīloti bhikkhu,	2724	
PA_atk-s05_10a:2724_4	chinnabhinnapaṭadharoti vā bhikkhu. Abhibhū nāma aggasāvako so bhikkhūti attho, sikhissa	2724	
PA_atk-s05_10a:2724_5	bhagavato aggasāvakoti sambandho.	2724	
PA_atk-s05_10a:2725_0	27. Ajagaro maṃ pīḷesīti tathārūpaṃ sīlasampannaṃ jhānasampannaṃ tāpasaṃ pubbe katapāpena	2725	
PA_atk-s05_10a:2725_1	verena ca mahanto ajagarasappo pīḷesi. So teneva upaddavena upadduto aparihīnajjhāno	2725	
PA_atk-s05_10a:2725_2	kālaṃ katvā brahmalokaparāyaṇo āsi. Sesaṃ sabbattha uttānamevāti.	2725	
PA_atk-s05_10a:2726	Adhopupphiyattheraapadānavaṇṇanā samattā.	272	
PA_atk-s05_10a:2727	5. Raṃsisaññakattheraapadānavaṇṇanā	272	
PA_atk-s05_10a:2728_0	Pabbate himavantamhītiādikaṃ āyasmato raṃsisaññakattherassa apadānaṃ. Ayampi purimabuddhesu	2728	
PA_atk-s05_10a:2728_1	katādhikāro tesu tesu bhavesu vivaṭṭūpanissayāni puññāni upacinanto vipassissa bhagavato	2728	
PA_atk-s05_10a:2728_2	kāle kulagehe nibbatto vuddhimanvāya gharāvāsaṃ saṇṭhapetvā kāmesu ādīnavaṃ disvā	2728	
PA_atk-s05_10a:2728_3	gharāvāsaṃ pahāya tāpasapabbajjaṃ pabbajitvā ajinacammadharo himavantamhi vāsaṃ kappesi.	2728	
PA_atk-s05_10a:2728_4	Tasmiṃ samaye vipassī bhagavā himavantamagamāsi. Atha so tāpaso tamupagataṃ bhagavantaṃ	2728	
PA_atk-s05_10a:2728_5	disvā tassa bhagavato sarīrato nikkhantachabbaṇṇabuddharaṃsīsu pasīditvā añjaliṃ	2728	
PA_atk-s05_10a:2728_6	paggayha pañcaṅgena namakkāramakāsi. So teneva puññena ito cuto tusitādīsu dibbasampattiyo	2728	
PA_atk-s05_10a:2728_7	anubhavitvā aparabhāge manussasampattiyo ca anubhavitvā imasmiṃ buddhuppāde kulagehe	2728	
PA_atk-s05_10a:2728_8	nibbatto vuddhimanvāya gharāvāsaṃ saṇṭhapetvā tatthādīnavaṃ disvā gehaṃ pahāya pabbajitvā	2728	
PA_atk-s05_10a:2728_9	nacirasseva arahā ahosi.	2728	
PA_atk-s05_10a:2729_0	30. So aparabhāge attano pubbakammaṃ saritvā somanassajāto pubbacaritāpadānaṃ pakāsento	2729	
PA_atk-s05_10a:2729_1	pabbate himavantamhītiādimāha. Tattha pabbateti pakārena brūhati vaḍḍhetīti pabbato,	2729	
PA_atk-s05_10a:2729_2	himo assa atthīti himavanto, himavanto ca so pabbato cāti himavantapabbato. Himavantapabbateti	2729	
PA_atk-s05_10a:2729_3	vattabbe gāthāvacanasukhatthaṃ “pabbate himavantamhī”ti vuttaṃ. Tasmiṃ himavantamhi	2729	
PA_atk-s05_10a:2729_4	pabbate vāsaṃ kappesiṃ pure ahanti sambandho. Sesaṃ sabbattha nayānusārena uttānamevāti.	2729	
PA_atk-s05_10a:2730	Raṃsisaññakattheraapadānavaṇṇanā samattā.	273	
PA_atk-s05_10a:2731	6. Dutiyaraṃsisaññakattheraapadānavaṇṇanā	273	
PA_atk-s05_10a:2732_0	Pabbate himavantamhītiādikaṃ āyasmato dutiyaraṃsisaññakattherassa apadānaṃ. Ayampi	2732	
PA_atk-s05_10a:2732_1	purimabuddhesu katakusalo uppannuppannabhave vivaṭṭūpanissayāni puññāni upacinanto	2732	
PA_atk-s05_10a:2732_2	phussassa bhagavato kāle kulagehe nibbatto vuddhippatto gharāvāsaṃ saṇṭhapetvā tattha	2732	
PA_atk-s05_10a:2732_3	dosaṃ disvā taṃ pahāya tāpasapabbajjaṃ pabbajitvā himavantapabbate vasanto vākacīranivasano	2732	
PA_atk-s05_10a:2732_4	vivekasukhena viharati. Tasmiṃ samaye so phussaṃ bhagavantaṃ taṃ padesaṃ sampattaṃ	2732	
PA_atk-s05_10a:2732_5	disvā tassa sarīrato nikkhantachabbaṇṇabuddharaṃsiyo ito cito vidhāvantiyo daṇḍadīpikānikkhantavipphurantamiva	2732	
PA_atk-s05_10a:2732_6	disvā tasmiṃ pasanno añjaliṃ paggahetvā vanditvā cittaṃ pasādetvā teneva pītisomanassena	2732	
PA_atk-s05_10a:2732_7	kālaṃ katvā tusitādīsu nibbatto tattha cha kāmāvacarasampattiyo ca anubhavitvā aparabhāge	2732	
PA_atk-s05_10a:2732_8	manussasampattiyo ca anubhavitvā imasmiṃ buddhuppāde kulagehe nibbatto vuddhippatto	2732	
PA_atk-s05_10a:2732_9	pubbavāsanāvasena pabbajitvā nacirasseva arahā ahosi.	2732	
PA_atk-s05_10a:2733	35. So aparabhāge pubbakammaṃ saritvā somanassajāto pubbacaritāpadānaṃ pakāsento pabbate himavantamhītiādimāha. Taṃ sabbaṃ uttānatthamevāti.	273	
PA_atk-s05_10a:2734	Dutiyaraṃsisaññakattheraapadānavaṇṇanā samattā.	273	
PA_atk-s05_10a:2735	7. Phaladāyakattheraapadānavaṇṇanā	273	
PA_atk-s05_10a:2736_0	Pabbate himavantamhītiādikaṃ āyasmato phaladāyakattherassa apadānaṃ. Ayampi purimabuddhesu	2736	
PA_atk-s05_10a:2736_1	katakusalasambhāro tattha tattha bhave vivaṭṭūpanissayāni puññāni upacinanto phussassa	2736	
PA_atk-s05_10a:2736_2	bhagavato kāle ekasmiṃ kulagehe nibbatto sukhappatto taṃ sabbaṃ pahāya tāpasapabbajjaṃ	2736	
PA_atk-s05_10a:2736_3	pabbajitvā kharājinacammadhārī hutvā viharati. Tasmiñca samaye phussaṃ bhagavantaṃ	2736	
PA_atk-s05_10a:2736_4	tattha sampattaṃ disvā pasannamānaso madhurāni phalāni gahetvā bhojesi. So teneva	2736	
PA_atk-s05_10a:2736_5	kusalena devalokādīsu puññasampattiyo anubhavitvā imasmiṃ buddhuppāde ekasmiṃ kulagehe	2736	
PA_atk-s05_10a:2736_6	nibbatto vuddhimanvāya satthari pasīditvā pabbajitvā nacirasseva arahā ahosi.	2736	
PA_atk-s05_10a:2737	39. So aparabhāge attano pubbakammaṃ anussaritvā pubbacaritāpadānaṃ pakāsento pabbate himavantamhītiādimāha. Taṃ sabbaṃ heṭṭhā vuttanayattā uttānatthamevāti.	273	
PA_atk-s05_10a:2738	Phaladāyakattheraapadānavaṇṇanā samattā.	273	
PA_atk-s05_10a:2739	8. Saddasaññakattheraapadānavaṇṇanā	273	
PA_atk-s05_10a:2740_0	Pabbate himavantamhītiādikaṃ āyasmato saddasaññakattherassa apadānaṃ. Ayampi purimabuddhesu	2740	
PA_atk-s05_10a:2740_1	katādhikāro tattha tattha bhave vivaṭṭūpanissayāni puññāni upacinanto phussassa bhagavato	2740	
PA_atk-s05_10a:2740_2	kāle ekasmiṃ kulagehe nibbatto vuddhippatto saddhājāto tāpasapabbajjaṃ pabbajitvā	2740	
PA_atk-s05_10a:2740_3	himavantamhi araññāvāse vasanto attano anukampāya upagatassa bhagavato dhammaṃ sutvā	2740	
PA_atk-s05_10a:2740_4	dhammesu cittaṃ pasādetvā yāvatāyukaṃ ṭhatvā aparabhāge kālaṃ katvā tusitādīsu chasu	2740	
PA_atk-s05_10a:2740_5	kāmāvacarasampattiyo ca manussesu manussasampattiyo ca anubhavitvā imasmiṃ buddhuppāde	2740	
PA_atk-s05_10a:2740_6	ekasmiṃ kulagehe nibbatto vuddhimanvāya saddhājāto pabbajitvā vipassanaṃ vaḍḍhetvā arahattaṃ pāpuṇi.	2740	
PA_atk-s05_10a:2741	43. So aparabhāge attano pubbakammaṃ saritvā somanassajāto pubbacaritāpadānaṃ pakāsento pabbate himavantamhītiādimāha. Taṃ sabbaṃ uttānatthamevāti.	274	
PA_atk-s05_10a:2742	Saddasaññakattheraapadānavaṇṇanā samattā.	274	
PA_atk-s05_10a:2743	9. Bodhisiñcakattheraapadānavaṇṇanā	274	
PA_atk-s05_10a:2744_0	Vipassissa bhagavatotiādikaṃ āyasmato bodhisiñcakattherassa apadānaṃ. Ayampi purimabuddhesu	2744	
PA_atk-s05_10a:2744_1	katādhikāro anekāsu jātīsu vivaṭṭūpanissayāni puññāni upacinanto vipassissa bhagavato	2744	
PA_atk-s05_10a:2744_2	kāle kulagehe nibbatto sāsane pabbajitvā vattapaṭipattiyā sāsanaṃ sobhayanto mahājane	2744	
PA_atk-s05_10a:2744_3	bodhipūjaṃ kurumāne disvā anekāni pupphāni sugandhodakāni ca gāhāpetvā pūjesi. So	2744	
PA_atk-s05_10a:2744_4	tena puññena devaloke nibbatto cha kāmāvacarasampattiyo anubhavitvā imasmiṃ buddhuppāde	2744	
PA_atk-s05_10a:2744_5	kulagehe nibbatto vuddhimanvāya saddhājāto pabbajitvā nacirasseva arahā ahosi.	2744	
PA_atk-s05_10a:2745_0	46. So arahā hutvā jhānaphalasukhena vītināmetvā pubbakammaṃ saritvā somanassajāto	2745	
PA_atk-s05_10a:2745_1	pubbacaritāpadānaṃ pakāsento vipassissa bhagavatotiādimāha. Tattha visesaṃ paramatthaṃ	2745	
PA_atk-s05_10a:2745_2	nibbānaṃ passatīti vipassī, visesena bhabbābhabbajane passatīti vā vipassī, vipassanto	2745	
PA_atk-s05_10a:2745_3	catusaccaṃ passanadakkhanasīloti vā vipassī, tassa vipassissa bhagavato mahābodhimaho	2745	
PA_atk-s05_10a:2745_4	ahūti sambandho. Tatrāpi mahābodhīti bodhi vuccati catūsu maggesu ñāṇaṃ, tamettha	2745	
PA_atk-s05_10a:2745_5	nisinno bhagavā paṭivijjhatīti kaṇikārapādaparukkhopi bodhicceva vuccati, mahito	2745	
PA_atk-s05_10a:2745_6	ca so devabrahmanarāsurehi bodhi ceti mahābodhi, mahato buddhassa bhagavato bodhīti	2745	
PA_atk-s05_10a:2745_7	vā mahābodhi, tassa maho pūjā ahosīti attho. Sesaṃ sabbattha uttānatthamevāti.	2745	
PA_atk-s05_10a:2746	Bodhisiñcakattheraapadānavaṇṇanā samattā.	274	
PA_atk-s05_10a:2747	10. Padumapupphiyattheraapadānavaṇṇanā	274	
PA_atk-s05_10a:2748_0	Pokkharavanaṃ paviṭṭhotiādikaṃ āyasmato padumapupphiyattherassa apadānaṃ. Ayampi	2748	
PA_atk-s05_10a:2748_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	2748	
PA_atk-s05_10a:2748_2	phussassa bhagavato kāle ekasmiṃ kulagehe nibbatto vuddhimanvāya padumasampannaṃ	2748	
PA_atk-s05_10a:2748_3	ekaṃ pokkharaṇiṃ pavisitvā bhisamuḷāle khādanto pokkharaṇiyā avidūre gacchamānaṃ	2748	
PA_atk-s05_10a:2748_4	phussaṃ bhagavantaṃ disvā pasannamānaso tato padumāni ocinitvā ākāse ukkhipitvā bhagavantaṃ	2748	
PA_atk-s05_10a:2748_5	pūjesi, tāni pupphāni ākāse vitānaṃ hutvā aṭṭhaṃsu. So bhiyyosomattāya pasannamānaso	2748	
PA_atk-s05_10a:2748_6	pabbajitvā vattapaṭipattisāro samaṇadhammaṃ pūretvā tato cuto tusitabhavanamalaṃ	2748	
PA_atk-s05_10a:2748_7	kurumāno viya tattha uppajjitvā kamena cha kāmāvacarasampattiyo ca manussasampattiyo	2748	
PA_atk-s05_10a:2748_8	ca anubhavitvā imasmiṃ buddhuppāde kulagehe nibbatto vuddhippatto saddhājāto pabbajitvā	2748	
PA_atk-s05_10a:2748_9	nacirasseva arahā ahosi.	2748	
PA_atk-s05_10a:2749_0	51. So aparabhāge attano pubbakammaṃ saritvā somanassajāto pubbacaritāpadānaṃ pakāsento	2749	
PA_atk-s05_10a:2749_1	pokkharavanaṃ paviṭṭhotiādimāha. Tattha pakārena naḷadaṇḍapattādīhi kharantīti pokkharā,	2749	
PA_atk-s05_10a:2749_2	pokkharānaṃ samuṭṭhitaṭṭhena samūhanti pokkharavanaṃ, padumagacchasaṇḍehi maṇḍitaṃ	2749	
PA_atk-s05_10a:2749_3	majjhaṃ paviṭṭho ahanti attho. Sesaṃ sabbattha uttānamevāti.	2749	
PA_atk-s05_10a:2750	Padumapupphiyattheraapadānavaṇṇanā samattā.	275	
PA_atk-s05_10a:2751	Navamavaggavaṇṇanā samattā.	275	
PA_atk-s05_10a:2752	10. Sudhāvaggo	275	
PA_atk-s05_10a:2753	1. Sudhāpiṇḍiyattheraapadānavaṇṇanā	275	
PA_atk-s05_10a:2754_0	Pūjārahe pūjayatotiādikaṃ āyasmato sudhāpiṇḍiyattherassa apadānaṃ. Ayampi purimabuddhesu	2754	
PA_atk-s05_10a:2754_1	katādhikāro tattha tattha bhave vivaṭṭūpanissayāni puññāni upacinanto siddhatthassa	2754	
PA_atk-s05_10a:2754_2	bhagavato kāle bhagavati dharamāne puññaṃ kātumasakkonto parinibbute bhagavati tassa	2754	
PA_atk-s05_10a:2754_3	dhātuṃ nidahitvā cetiye karīyamāne sudhāpiṇḍamadāsi. So tena puññena catunnavutikappato	2754	
PA_atk-s05_10a:2754_4	paṭṭhāya etthantare caturāpāyamadisvā devamanussasampattiyo anubhavitvā imasmiṃ buddhuppāde	2754	
PA_atk-s05_10a:2754_5	ekasmiṃ kulagehe nibbatto viññutaṃ patvā satthari pasīditvā pabbajito nacirasseva arahā ahosi.	2754	
PA_atk-s05_10a:2755_0	1-2. So aparabhāge attano pubbakammaṃ saritvā somanassajāto attano pubbacaritāpadānaṃ	2755	
PA_atk-s05_10a:2755_1	pakāsento pūjārahetiādimāha. Tattha pūjārahā nāma buddhapaccekabuddhaariyasāvakācariyupajjhāyamātāpitugaruādayo,	2755	
PA_atk-s05_10a:2755_2	tesu pūjārahesu mālādipadumavatthābharaṇacatupaccayādīhi pūjayato pūjayantassa puggalassa	2755	
PA_atk-s05_10a:2755_3	puññakoṭṭhāsaṃ sahassasatasahassādivasena saṅkhyaṃ kātuṃ kenaci mahānubhāvenāpi na	2755	
PA_atk-s05_10a:2755_4	sakkāti attho. Na kevalameva dharamāne buddhādayo pūjayato, parinibbutassāpi bhagavato	2755	
PA_atk-s05_10a:2755_5	cetiyapaṭimābodhiādīsupi eseva nayo.	2755	
PA_atk-s05_10a:2756_0	3. Taṃ dīpetuṃ catunnamapi dīpānantiādimāha. Tattha catunnamapi dīpānanti jambudīpaaparagoyānauttarakurupubbavidehasaṅkhātānaṃ	2756	
PA_atk-s05_10a:2756_1	catunnaṃ dīpānaṃ tadanugatānaṃ dvisahassaparittadīpānañca ekato katvā sakalacakkavāḷagabbhe	2756	
PA_atk-s05_10a:2756_2	issaraṃ cakkavattirajjaṃ kareyyāti attho. Ekissā pūjanāyetanti dhātugabbhe cetiye	2756	
PA_atk-s05_10a:2756_3	katāya ekissā pūjāya etaṃ sakalajambudīpe sattaratanādikaṃ sakalaṃ dhanaṃ. Kalaṃ	2756	
PA_atk-s05_10a:2756_4	nāgghati soḷasinti cetiye katapūjāya soḷasakkhattuṃ vibhattassa soḷasamakoṭṭhāsassa na agghatīti attho.	2756	
PA_atk-s05_10a:2757_0	4. Siddhatthassa…pe… phalitantareti narānaṃ aggassa seṭṭhassa siddhatthassa bhagavato	2757	
PA_atk-s05_10a:2757_1	cetiye dhātugabbhamhi sudhākamme karīyamāne paricchedānaṃ ubhinnamantare vemajjhe,	2757	
PA_atk-s05_10a:2757_2	atha vā pupphadānaṭṭhānānaṃ antare phalantiyā mayā sudhāpiṇḍo dinno makkhitoti sambandho.	2757	
PA_atk-s05_10a:2757_3	Sesaṃ sabbattha uttānamevāti.	2757	
PA_atk-s05_10a:2758	Sudhāpiṇḍiyattheraapadānavaṇṇanā samattā.	275	
PA_atk-s05_10a:2759	2. Sucintikattheraapadānavaṇṇanā	275	
PA_atk-s05_10a:2760_0	Tissassa lokanāthassātiādikaṃ āyasmato sucintikattherassa apadānaṃ. Ayampi purimabuddhesu	2760	
PA_atk-s05_10a:2760_1	katādhikāro anekāsu jātīsu nibbānādhigamāya puññaṃ upacinitvā tissassa bhagavato	2760	
PA_atk-s05_10a:2760_2	kāle ekasmiṃ kulagehe nibbatto vuddhimanvāya satthari pasīditvā satthu nisīdanatthāya	2760	
PA_atk-s05_10a:2760_3	parisuddhaṃ siliṭṭhaṃ kaṭṭhamayamanagghapīṭhamadāsi. So tena puññakammena sugatisukhamanubhavitvā	2760	
PA_atk-s05_10a:2760_4	tattha tattha saṃsaranto imasmiṃ buddhuppāde ekasmiṃ kulagehe nibbatto vuddhimanvāya	2760	
PA_atk-s05_10a:2760_5	satthari pasīditvā pabbajito nacirasseva arahā ahosi.	2760	
PA_atk-s05_10a:2761	8. So pattaarahattaphalo pubbakammaṃ saritvā somanassajāto pubbacaritāpadānaṃ pakāsento tissassa lokanāthassātiādimāha. Taṃ sabbaṃ uttānatthamevāti.	276	
PA_atk-s05_10a:2762	Sucintikattheraapadānavaṇṇanā samattā.	276	
PA_atk-s05_10a:2763	3. Aḍḍhaceḷakattheraapadānavaṇṇanā	276	
PA_atk-s05_10a:2764_0	Tissassāhaṃ bhagavatotiādikaṃ āyasmato aḍḍhaceḷakattherassa apadānaṃ. Ayampi thero	2764	
PA_atk-s05_10a:2764_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	2764	
PA_atk-s05_10a:2764_2	tissassa bhagavato kāle ekenākusalena kammena duggatakulagehe nibbatto vuddhimanvāya	2764	
PA_atk-s05_10a:2764_3	saddhammadesanaṃ ñatvā pasannamānaso cīvaratthāya aḍḍhabhāgaṃ ekaṃ dussamadāsi. So	2764	
PA_atk-s05_10a:2764_4	teneva pītisomanassena kālaṃ katvā sagge nibbatto cha kāmāvacarasampattimanubhavitvā	2764	
PA_atk-s05_10a:2764_5	tato cuto manussesu manussasampattīnaṃ aggabhūtaṃ cakkavattisampattiṃ anubhavitvā	2764	
PA_atk-s05_10a:2764_6	imasmiṃ buddhuppāde ekasmiṃ addhakule nibbatto vuddhippatto satthu dhammadesanaṃ	2764	
PA_atk-s05_10a:2764_7	sutvā pasannamānaso pabbajitvā nacirasseva arahā ahosi.	2764	
PA_atk-s05_10a:2765	14. So aparabhāge attano pubbakammaṃ saritvā somanassajāto pubbacaritāpadānaṃ pakāsento tissassāhaṃ bhagavatotiādimāha. Taṃ sabbaṃ uttānatthamevāti.	276	
PA_atk-s05_10a:2766	Aḍḍhaceḷakattheraapadānavaṇṇanā samattā.	276	
PA_atk-s05_10a:2767	4. Sūcidāyakattheraapadānavaṇṇanā	276	
PA_atk-s05_10a:2768_0	Kammārohaṃ pure āsintiādikaṃ āyasmato sūcidāyakattherassa apadānaṃ. Ayampi purimabuddhesu	2768	
PA_atk-s05_10a:2768_1	katādhikāro antarantarā kusalabījāni pūrento vipassissa bhagavato kāle antarantarā	2768	
PA_atk-s05_10a:2768_2	katena ekena kammacchiddena kammārakule nibbatto vuddhimanvāya sakasippesu nipphattiṃ	2768	
PA_atk-s05_10a:2768_3	patto satthu dhammadesanaṃ sutvā pasannamānaso cīvarasibbanatthāya sūcidānamadāsi,	2768	
PA_atk-s05_10a:2768_4	tena puññena dibbasampattiṃ anubhavitvā aparabhāge manussesu uppanno cakkavattādayo	2768	
PA_atk-s05_10a:2768_5	sampattiyo ca anubhavanto uppannuppannabhave tikkhapañño vajīrañāṇo ahosi. So kamena	2768	
PA_atk-s05_10a:2768_6	imasmiṃ buddhuppāde nibbatto vuddhippatto mahaddhano saddhājāto tikkhapañño ahosi.	2768	
PA_atk-s05_10a:2768_7	So ekadivasaṃ satthu dhammadesanaṃ sutvā dhammānusārena ñāṇaṃ pesetvā nisinnāsaneyeva arahā ahosi.	2768	
PA_atk-s05_10a:2769_0	19. So arahā samāno attano pubbakammaṃ saritvā somanassajāto pubbacaritāpadānaṃ pakāsento	2769	
PA_atk-s05_10a:2769_1	kammārohaṃ pure āsintiādimāha. Tattha kammāroti ayokammalohakammādinā kammena jīvati	2769	
PA_atk-s05_10a:2769_2	ruhati vuddhiṃ virūḷhiṃ āpajjatīti kammāro, pubbe puññakaraṇakāle kammāro āsiṃ ahosinti	2769	
PA_atk-s05_10a:2769_3	attho. Sesaṃ sabbattha uttānamevāti.	2769	
PA_atk-s05_10a:2770	Sūcidāyakattheraapadānavaṇṇanā samattā.	277	
PA_atk-s05_10a:2771	5. Gandhamāliyattheraapadānavaṇṇanā	277	
PA_atk-s05_10a:2772_0	Siddhatthassa bhagavatotiādikaṃ āyasmato gandhamāliyattherassa apadāna. Ayampi purimabuddhesu	2772	
PA_atk-s05_10a:2772_1	katādhikāro siddhatthassa bhagavato kāle kulagehe nibbatto mahaddhano mahābhogo ahosi.	2772	
PA_atk-s05_10a:2772_2	So satthari pasīditvā candanāgarukappūrakassaturādīni anekāni sugandhāni vaḍḍhetvā	2772	
PA_atk-s05_10a:2772_3	satthu gandhathūpaṃ kāresi. Tassupari sumanapupphehi chādesi, buddhañca aṭṭhaṅganamakkāraṃ	2772	
PA_atk-s05_10a:2772_4	akāsi. So tena puññakammena devamanussesu sampattiyo anubhavitvā imasmiṃ buddhuppāde	2772	
PA_atk-s05_10a:2772_5	vibhavasampanne ekasmiṃ kulagehe nibbatto vuddhimanvāya satthari pasīditvā pabbajito	2772	
PA_atk-s05_10a:2772_6	nacirasseva arahā ahosi.	2772	
PA_atk-s05_10a:2773	24. So aparabhāge attano pubbakammaṃ saritvā somanassajāto pubbacaritāpadānaṃ pakāsento siddhatthassa bhagavatotiādimāha. Taṃ sabbaṃ uttānatthamevāti.	277	
PA_atk-s05_10a:2774	Gandhamāliyattheraapadānavaṇṇanā samattā.	277	
PA_atk-s05_10a:2775	6. Tipupphiyattheraapadānavaṇṇanā	277	
PA_atk-s05_10a:2776_0	Migaluddo pure āsintiādikaṃ āyasmato tipupphiyattherassa apadānaṃ. Ayampi purimabuddhesu	2776	
PA_atk-s05_10a:2776_1	katādhikāro antarā kenaci akusalacchiddena vipassissa bhagavato kāle nesādakule nibbatto	2776	
PA_atk-s05_10a:2776_2	migaluddo hutvā araññe viharati. Tadā vipassissa bhagavato pāṭalibodhiṃ sampuṇṇapattapallavaṃ	2776	
PA_atk-s05_10a:2776_3	haritavaṇṇaṃ nīlobhāsaṃ manoramaṃ disvā tīhi pupphehi pūjetvā purāṇapattaṃ chaḍḍetvā	2776	
PA_atk-s05_10a:2776_4	bhagavato sammukhā viya pāṭalimahābodhiṃ vandi. So tena puññena tato cuto devaloke	2776	
PA_atk-s05_10a:2776_5	uppanno tattha dibbasampattiṃ aparāparaṃ anubhavitvā tato cuto manussesu jāto tattha	2776	
PA_atk-s05_10a:2776_6	cakkavattisampattiādayo anubhavitvā imasmiṃ buddhuppāde ekasmiṃ kulagehe nibbatto	2776	
PA_atk-s05_10a:2776_7	vuddhimanvāya satthu dhammadesanaṃ sutvā paṭiladdhasomanassahadayo gehaṃ pahāya pabbajitvā	2776	
PA_atk-s05_10a:2776_8	nacirasseva arahā ahosi.	2776	
PA_atk-s05_10a:2777_0	31. So evaṃ siddhippatto attano pubbakammaṃ saritvā somanassajāto pubbacaritāpadānaṃ	2777	
PA_atk-s05_10a:2777_1	pakāsento migaluddo pure āsintiādimāha. Tattha maraṇāya gacchati pāpuṇātīti migo,	2777	
PA_atk-s05_10a:2777_2	atha vā magayamāno ihati pavattatīti migo, migānaṃ māraṇe luddo lobhī gedhoti migaluddo,	2777	
PA_atk-s05_10a:2777_3	pure mayhaṃ puññakaraṇasamaye kānanasaṅkhāte mahāaraññe migaluddo āsinti sambandho.	2777	
PA_atk-s05_10a:2777_4	Pāṭaliṃ haritaṃ disvāti tattha pakārena talena rattavaṇṇena bhavatīti pāṭali, pupphānaṃ	2777	
PA_atk-s05_10a:2777_5	rattavaṇṇatāya pāṭalīti vohāro, pattānaṃ haritatāya haritaṃ nīlavaṇṇaṃ pāṭalibodhiṃ	2777	
PA_atk-s05_10a:2777_6	disvāti attho. Sesaṃ sabbattha uttānatthamevāti.	2777	
PA_atk-s05_10a:2778	Tipupphiyattheraapadānavaṇṇanā samattā.	277	
PA_atk-s05_10a:2779	7. Madhupiṇḍikattheraapadānavaṇṇanā	277	
PA_atk-s05_10a:2780_0	Vivane kānane disvātiādikaṃ āyasmato madhupiṇḍikattherassa apadānaṃ. Ayampi purimabuddhesu	2780	
PA_atk-s05_10a:2780_1	katādhikāro tattha tattha bhave vivaṭṭūpanissayāni puññāni upacinanto siddhatthassa	2780	
PA_atk-s05_10a:2780_2	bhagavato kāle nesādayoniyaṃ nibbatto mahāaraññe paṭivasati. Tadā vivekābhiratiyā	2780	
PA_atk-s05_10a:2780_3	sampattaṃ siddhatthaṃ bhagavantaṃ disvā samādhito vuṭṭhitassa tassa sumadhuraṃ madhumadāsi.	2780	
PA_atk-s05_10a:2780_4	Tattha ca pasannamānaso vanditvā pakkāmi. So teneva puññena sampattiṃ anubhavanto	2780	
PA_atk-s05_10a:2780_5	devamanussesu saṃsaritvā imasmiṃ buddhuppāde kulagehe nibbatto vuddhippatto satthari	2780	
PA_atk-s05_10a:2780_6	pasīditvā pabbajito nacirasseva arahā ahosi.	2780	
PA_atk-s05_10a:2781_0	37. So aparabhāge attano pubbakammaṃ saritvā somanassajāto pubbacaritāpadānaṃ pakāsento	2781	
PA_atk-s05_10a:2781_1	vivane kānane disvātiādimāha. Tattha vivaneti visesena vanaṃ patthaṭaṃ vivanaṃ, hatthiassarathasaddehi	2781	
PA_atk-s05_10a:2781_2	bherisaddehi ca vatthukāmakilesakāmehi ca vigataṃ byāpagatanti attho, kānanasaṅkhāte	2781	
PA_atk-s05_10a:2781_3	mahāaraññe vivaneti sambandho. Osadhiṃva virocantanti bhavavaḍḍhakijanānaṃ icchiticchitaṃ	2781	
PA_atk-s05_10a:2781_4	nipphādetīti osadhaṃ. Ojānibbattikāraṇaṃ paṭicca yāya tārakāya uggatāya uddharanti	2781	
PA_atk-s05_10a:2781_5	gaṇhantīti sā osadhi. Osadhitārakā iva virocantīti vattabbe gāthābandhasukhatthaṃ	2781	
PA_atk-s05_10a:2781_6	“osadhiṃva virocanta”nti ca vuttaṃ. Sesaṃ sabbattha uttānamevāti.	2781	
PA_atk-s05_10a:2782	Madhupiṇḍikattheraapadānavaṇṇanā samattā.	278	
PA_atk-s05_10a:2783	8. Senāsanadāyakattheraapadānavaṇṇanā	278	
PA_atk-s05_10a:2784_0	Siddhatthassa bhagavatotiādikaṃ āyasmato senāsanadāyakattherassa apadānaṃ. Ayampi	2784	
PA_atk-s05_10a:2784_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	2784	
PA_atk-s05_10a:2784_2	siddhatthassa bhagavato kāle kulagehe nibbatto vuddhippatto satthari pasīditvā attano	2784	
PA_atk-s05_10a:2784_3	vasanaṭṭhānaṃ vanantaraṃ sampattassa bhagavato paṇāmaṃ katvā paṇṇasantharaṃ santharitvā	2784	
PA_atk-s05_10a:2784_4	adāsi. Bhagavato nisinnaṭṭhānassa samantato bhittiparicchedaṃ katvā pupphapūjamakāsi.	2784	
PA_atk-s05_10a:2784_5	So tena puññena devamanussesu saṃsaranto ubhayasampattiyo anubhavitvā imasmiṃ buddhuppāde	2784	
PA_atk-s05_10a:2784_6	kulagehe nibbatto vuddhippatto satthari pasīditvā pabbajito nacirasseva arahā ahosi.	2784	
PA_atk-s05_10a:2785	45. So aparabhāge attano pubbakammaṃ saritvā somanassajāto attano pubbacaritāpadānaṃ dassento siddhatthassa bhagavatotiādimāha. Taṃ sabbaṃ heṭṭhā vuttanayattā uttānatthamevāti.	278	
PA_atk-s05_10a:2786	Senāsanadāyakattheraapadānavaṇṇanā samattā.	278	
PA_atk-s05_10a:2787	9. Veyyāvaccakarattheraapadānavaṇṇanā	278	
PA_atk-s05_10a:2788	Vipassissa bhagavatotiādikaṃ āyasmato veyyāvaccakarattherassa apadānaṃ. Tassa uppattiādayo heṭṭhā vuttaniyāmeneva daṭṭhabbā.	278	
PA_atk-s05_10a:2789	Veyyāvaccakarattheraapadānavaṇṇanā samattā.	278	
PA_atk-s05_10a:2790	10. Buddhupaṭṭhākattheraapadānavaṇṇanā	279	
PA_atk-s05_10a:2791_0	Vipassissa bhagavatotiādikaṃ āyasmato buddhupaṭṭhākattherassa apadānaṃ. Ayampi purimabuddhesu	2791	
PA_atk-s05_10a:2791_1	katādhikāro tattha tattha bhave vivaṭṭūpanissayāni puññāni upacinanto vipassissa	2791	
PA_atk-s05_10a:2791_2	bhagavato kāle saṅkhadhamakakule nibbatto vuddhimanvāya attano sippe saṅkhadhamane	2791	
PA_atk-s05_10a:2791_3	cheko ahosi, niccakālaṃ bhagavato saṅkhaṃ dhametvā saṅkhasaddeneva pūjesi. So tena	2791	
PA_atk-s05_10a:2791_4	puññena devamanussesu saṃsaranto sabbattha pākaṭo mahāghoso mahānādī madhurassaro	2791	
PA_atk-s05_10a:2791_5	ahosi, imasmiṃ buddhuppāde ekasmiṃ pākaṭakule nibbatto vuddhippatto madhurassaroti	2791	
PA_atk-s05_10a:2791_6	pākaṭo, satthari pasīditvā pabbajito nacirasseva arahā ahosi, aparabhāge madhurassarattheroti pākaṭo.	2791	
PA_atk-s05_10a:2792_0	51. So ekadivasaṃ attano pubbakammaṃ saritvā somanassajāto pubbacaritāpadānaṃ pakāsento	2792	
PA_atk-s05_10a:2792_1	vipassissa bhagavatotiādimāha. Taṃ heṭṭhā vuttameva. Ahosiṃ saṅkhadhamakoti saṃ suṭṭhu	2792	
PA_atk-s05_10a:2792_2	khananto gacchatīti saṅkho, samuddajalapariyante caramāno gacchati vicaratīti attho.	2792	
PA_atk-s05_10a:2792_3	Taṃ saṅkhaṃ dhamati ghosaṃ karotīti saṅkhadhamako, sohaṃ saṅkhadhamakova ahosinti	2792	
PA_atk-s05_10a:2792_4	attho. Sesaṃ sabbattha uttānamevāti.	2792	
PA_atk-s05_10a:2793	Buddhupaṭṭhākattheraapadānavaṇṇanā samattā.	279	
PA_atk-s05_10a:2794	Dasamavaggavaṇṇanā samattā.	279	
PA_atk-s05_10a:2795	11. Bhikkhadāyivaggo	279	
PA_atk-s05_10a:2796	1. Bhikkhādāyakattheraapadānavaṇṇanā	279	
PA_atk-s05_10a:2797_0	Suvaṇṇavaṇṇaṃ sambuddhantiādikaṃ āyasmato bhikkhādāyakattherassa apadānaṃ. Ayampi	2797	
PA_atk-s05_10a:2797_1	purimajinavaresu katādhikāro tattha tattha bhave vivaṭṭūpanissayāni puññāni upacinanto	2797	
PA_atk-s05_10a:2797_2	siddhatthassa bhagavato kāle ekasmiṃ kulagehe nibbatto vuddhimanvāya vibhavasampanno	2797	
PA_atk-s05_10a:2797_3	saddhājāto vihārato nikkhamitvā piṇḍāya caramānaṃ siddhatthaṃ bhagavantaṃ disvā pasannamānaso	2797	
PA_atk-s05_10a:2797_4	āhāramadāsi. Bhagavā taṃ paṭiggahetvā anumodanaṃ vatvā pakkāmi. So teneva kusalena	2797	
PA_atk-s05_10a:2797_5	yāvatāyukaṃ ṭhatvā āyupariyosāne devaloke nibbatto tattha cha kāmāvacarasampattiyo	2797	
PA_atk-s05_10a:2797_6	anubhavitvā manussesu ca manussasampattimanubhavitvā imasmiṃ buddhuppāde kulagehe	2797	
PA_atk-s05_10a:2797_7	nibbatto vuddhimanvāya saddhājāto pabbajitvā nacirasseva arahā ahosi.	2797	
PA_atk-s05_10a:2798_0	1. So aparabhāge attano pubbakammaṃ anussaritvā somanassajāto pubbacaritāpadānaṃ	2798	
PA_atk-s05_10a:2798_1	pakāsento suvaṇṇavaṇṇaṃ sambuddhantiādimāha. Taṃ sabbaṃ heṭṭhā vuttanayameva. Pavarā	2798	
PA_atk-s05_10a:2798_2	abhinikkhantanti pakārena varitabbaṃ patthetabbanti pavaraṃ, rammabhūtato vivekabhūtato	2798	
PA_atk-s05_10a:2798_3	sakavihārato abhi visesena nikkhantanti attho. Vānā nibbānamāgatanti vānaṃ vuccati	2798	
PA_atk-s05_10a:2798_4	taṇhā, tato nikkhantattā nibbānaṃ, vānanāmaṃ taṇhaṃ padhānaṃ katvā sabbakilese pahāya	2798	
PA_atk-s05_10a:2798_5	nibbānaṃ pattanti attho.	2798	
PA_atk-s05_10a:2799_0	2. Kaṭacchubhikkhaṃ datvānāti karatalena gahetabbā dabbi kaṭacchu, bhikkhīyati āyācīyatīti	2799	
PA_atk-s05_10a:2799_1	bhikkhā, abhi visesena khāditabbā bhakkhitabbāti vā bhikkhā, kaṭacchunā gahetabbā	2799	
PA_atk-s05_10a:2799_2	bhikkhā kaṭacchubhikkhā, dabbiyā bhattaṃ datvāti attho. Sesaṃ sabbattha uttānatthamevāti.	2799	
PA_atk-s05_10a:2800	Bhikkhādāyakattheraapadānavaṇṇanā samattā.	280	
PA_atk-s05_10a:2801	2. Ñāṇasaññikattheraapadānavaṇṇanā	280	
PA_atk-s05_10a:2802_0	Suvaṇṇavaṇṇaṃ sambuddhantiādikaṃ āyasmato ñāṇasaññikattherassa apadānaṃ. Kā uppatti?	2802	
PA_atk-s05_10a:2802_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	2802	
PA_atk-s05_10a:2802_2	upacinanto siddhatthassa bhagavato kāle kulagehe nibbatto vuddhimanvāya saddhājāto	2802	
PA_atk-s05_10a:2802_3	saddhammassavane sādaro sālayo bhagavato dhammadesanānusārena ñāṇaṃ pesetvā ghosapamāṇattā	2802	
PA_atk-s05_10a:2802_4	bhagavato ñāṇe pasanno pañcaṅgaaṭṭhaṅganamakkāravasena paṇāmaṃ katvā pakkāmi. So	2802	
PA_atk-s05_10a:2802_5	tato cuto devalokesu uppanno tattha cha kāmāvacare dibbasampattimanubhavanto tato	2802	
PA_atk-s05_10a:2802_6	cavitvā manussaloke jāto tatthaggabhūtā cakkavattisampadādayo anubhavitvā imasmiṃ	2802	
PA_atk-s05_10a:2802_7	buddhuppāde vibhavasampanne ekasmiṃ kulagehe nibbatto vuddhimanvāya satthari pasīditvā	2802	
PA_atk-s05_10a:2802_8	pabbajito nacirasseva arahā ahosi.	2802	
PA_atk-s05_10a:2803_0	7. So aparabhāge attano pubbakammaṃ saritvā somanassajāto pubbacaritāpadānaṃ pakāsento	2803	
PA_atk-s05_10a:2803_1	suvaṇṇavaṇṇaṃ sambuddhantiādimāha. Taṃ vuttatthameva. Nisabhājāniyaṃ yathāti gavasatasahassajeṭṭho	2803	
PA_atk-s05_10a:2803_2	nisabho, nisabho ca so ājāniyo seṭṭho uttamo ceti nisabhājāniyo. Yathā nisabhājāniyo,	2803	
PA_atk-s05_10a:2803_3	tatheva bhagavāti attho. Lokavisayasaññātaṃ paññattivasena evaṃ vuttaṃ. Anupameyyo	2803	
PA_atk-s05_10a:2803_4	hi bhagavā. Sesaṃ sabbattha uttānatthamevāti.	2803	
PA_atk-s05_10a:2804	Ñāṇasaññikattheraapadānavaṇṇanā samattā.	280	
PA_atk-s05_10a:2805	3. Uppalahatthiyattheraapadānavaṇṇanā	280	
PA_atk-s05_10a:2806_0	Tivarāyaṃ nivāsīhantiādikaṃ āyasmato uppalahatthakattherassa apadānaṃ. Ayampi purimajinavaresu	2806	
PA_atk-s05_10a:2806_1	katakusalo tattha tattha bhave vivaṭṭūpanissayāni puññāni upacinanto siddhatthassa	2806	
PA_atk-s05_10a:2806_2	bhagavato kāle mālākārakule nibbatto vuddhimanvāya mālākārakammena anekāni pupphāni	2806	
PA_atk-s05_10a:2806_3	vikkiṇanto jīvati. Athekadivasaṃ pupphāni gahetvā caranto bhagavantaṃ ratanagghikamiva	2806	
PA_atk-s05_10a:2806_4	caramānaṃ disvā rattuppalakalāpena pūjesi. So tato cuto teneva puññena sugatīsu puññamanubhavitvā	2806	
PA_atk-s05_10a:2806_5	imasmiṃ buddhuppāde kulagehe nibbatto vuddhimanvāya saddhājāto pabbajitvā nacirasseva arahā ahosi.	2806	
PA_atk-s05_10a:2807_0	13. So aparabhāge attano pubbakammaṃ saritvā somanassajāto pubbacaritāpadānaṃ pakāsento	2807	
PA_atk-s05_10a:2807_1	tivarāyaṃ nivāsīhantiādimāha. Tattha tivarāti tīhi vārehi kāritaṃ sañcaritaṃ paṭicchannaṃ	2807	
PA_atk-s05_10a:2807_2	nagaraṃ, tassaṃ tivarāyaṃ nivāsī, vasanasīlo nivāsanaṭṭhānagehe vā vasanto ahanti	2807	
PA_atk-s05_10a:2807_3	attho. Ahosiṃ māliko tadāti tadā nibbānatthāya puññasambhārakaraṇasamaye māliko mālākārova	2807	
PA_atk-s05_10a:2807_4	pupphāni kayavikkayaṃ katvā jīvanto ahosinti attho.	2807	
PA_atk-s05_10a:2808	14. Pupphahatthamadāsahanti siddhatthaṃ bhagavantaṃ disvā uppalakalāpaṃ adāsiṃ pūjesinti attho. Sesaṃ sabbattha uttānatthamevāti.	280	
PA_atk-s05_10a:2809	Uppalahatthakattheraapadānavaṇṇanā samattā.	280	
PA_atk-s05_10a:2810	4. Padapūjakattheraapadānavaṇṇanā	281	
PA_atk-s05_10a:2811_0	Siddhatthassa bhagavatotiādikaṃ āyasmato padapūjakattherassa apadānaṃ. Ayampi purimabuddhesu	2811	
PA_atk-s05_10a:2811_1	katādhikāro siddhatthassa bhagavato kāle kulagehe nibbatto vuddhimanvāya satthari	2811	
PA_atk-s05_10a:2811_2	pasanno sumanapupphena pādamūle pūjesi. So tena puññena devamanussesu saṃsaranto	2811	
PA_atk-s05_10a:2811_3	sakkasampattiṃ anubhavitvā imasmiṃ buddhuppāde ekasmiṃ kulagehe nibbatto vuddhimanvāya	2811	
PA_atk-s05_10a:2811_4	satthari pasīditvā pabbajito vipassanaṃ vaḍḍhetvā arahattaphale patiṭṭhāsi.	2811	
PA_atk-s05_10a:2812_0	19. So aparabhāge attano pubbakammaṃ saritvā somanassajāto pubbacaritāpadānaṃ pakāsento	2812	
PA_atk-s05_10a:2812_1	siddhatthassa bhagavatotiādimāha. Jātipupphamadāsahanti jātisumanapupphaṃ adāsiṃ	2812	
PA_atk-s05_10a:2812_2	ahanti vattabbe gāthābandhasukhatthaṃ sumanasaddassa lopaṃ katvā vuttaṃ. Tattha jātiyā	2812	
PA_atk-s05_10a:2812_3	nibbatto vikasamānoyeva sumanaṃ janānaṃ somanassaṃ karotīti sumanaṃ, pupphanaṭṭhena	2812	
PA_atk-s05_10a:2812_4	vikasanaṭṭhena pupphaṃ, sumanañca taṃ pupphañcāti sumanapupphaṃ, tāni sumanapupphāni	2812	
PA_atk-s05_10a:2812_5	siddhatthassa bhagavato ahaṃ pūjesinti attho. Sesaṃ sabbattha uttānamevāti.	2812	
PA_atk-s05_10a:2813	Padapūjakattheraapadānavaṇṇanā samattā.	281	
PA_atk-s05_10a:2814	5. Muṭṭhipupphiyattheraapadānavaṇṇanā	281	
PA_atk-s05_10a:2815_0	Sudassano nāma nāmenātiādikaṃ āyasmato muṭṭhipupphiyattherassa apadānaṃ. Ayampi purimabuddhesu	2815	
PA_atk-s05_10a:2815_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2815	
PA_atk-s05_10a:2815_2	bhagavato kāle mālākārakule nibbatto vuddhimanvāya sakasippe nipphattiṃ patto ekadivasaṃ	2815	
PA_atk-s05_10a:2815_3	bhagavantaṃ disvā pasannamānaso jātisumanapupphāni ubhohi hatthehi bhagavato pādamūle	2815	
PA_atk-s05_10a:2815_4	okiritvā pūjesi. So tena kusalasambhārena devamanussesu saṃsaranto ubho sampattiyo	2815	
PA_atk-s05_10a:2815_5	anubhavitvā imasmiṃ buddhuppāde kulagehe nibbatto vuddhippatto pubbavāsanāvasena	2815	
PA_atk-s05_10a:2815_6	satthari pasīditvā pabbajito nacirasseva arahā ahosi.	2815	
PA_atk-s05_10a:2816_0	14-25. So aparabhāge attano pubbakammaṃ anussaritvā somanassajāto pubbacaritāpadānaṃ	2816	
PA_atk-s05_10a:2816_1	pakāsento sudassano nāma nāmenātiādimāha. Tattha sudassanoti ārohapariṇāharūpasaṇṭhānayobbaññasobhanena	2816	
PA_atk-s05_10a:2816_2	sundaro dassanoti sudassano, nāmena sudassano nāma mālākāro hutvā jātisumanapupphehi	2816	
PA_atk-s05_10a:2816_3	padumuttaraṃ bhagavantaṃ pūjesinti attho. Sesaṃ sabbattha uttānamevāti.	2816	
PA_atk-s05_10a:2817	Muṭṭhipupphiyattheraapadānavaṇṇanā samattā.	281	
PA_atk-s05_10a:2818	6. Udakapūjakattheraapadānavaṇṇanā	281	
PA_atk-s05_10a:2819_0	Suvaṇṇavaṇṇaṃ sambuddhantiādikaṃ āyasmato udakapūjakattherassa apadānaṃ. Ayampi purimajinavaresu	2819	
PA_atk-s05_10a:2819_1	pūritakusalasañcayo tattha tattha bhave vivaṭṭūpanissayāni puññāni paripūriyamāno	2819	
PA_atk-s05_10a:2819_2	pudumuttarassa bhagavato kāle ekasmiṃ kulagehe nibbatto vuddhimanvāya kusalākusalaṃ	2819	
PA_atk-s05_10a:2819_3	jānanto padumuttarassa bhagavato ākāse gacchato nikkhantachabbaṇṇabuddharaṃsīsu pasanno	2819	
PA_atk-s05_10a:2819_4	ubhohi hatthehi udakaṃ gahetvā pūjesi. Tena pūjitaṃ udakaṃ rajatabubbulaṃ viya ākāse	2819	
PA_atk-s05_10a:2819_5	aṭṭhāsi. So abhippasanno teneva somanassena tusitādīsu nibbatto dibbasampattiyo anubhavitvā	2819	
PA_atk-s05_10a:2819_6	aparabhāge manussasampattiyo ca anubhavitvā imasmiṃ buddhuppāde kulagehe nibbatto	2819	
PA_atk-s05_10a:2819_7	viññutaṃ patto satthari pasīditvā pabbajito nacirasseva arahā ahosi.	2819	
PA_atk-s05_10a:2820_0	29. So aparabhāge attano pubbakammaṃ saritvā somanassajāto pubbacaritāpadānaṃ pakāsento	2820	
PA_atk-s05_10a:2820_1	suvaṇṇavaṇṇaṃ sambuddhantiādimāha. Taṃ heṭṭhā vuttameva. Ghatāsanaṃva jalitanti ghataṃ	2820	
PA_atk-s05_10a:2820_2	vuccati sappi, ghatassa āsanaṃ ādhāranti ghatāsanaṃ, aggi, atha vā taṃ asati bhuñjatīti	2820	
PA_atk-s05_10a:2820_3	ghatāsanaṃ, aggiyeva. Yathā ghate āsitte aggimhi aggisikhā atīva jalati, evaṃ aggikkhandhaṃ	2820	
PA_atk-s05_10a:2820_4	iva jalamānaṃ bhagavantanti attho. Ādittaṃva hutāsananti hutaṃ vuccati pūjāsakkāre,	2820	
PA_atk-s05_10a:2820_5	hutassa pūjāsakkārassa āsananti hutāsanaṃ, jalamānaṃ sūriyaṃ iva dvattiṃsamahāpurisalakkhaṇehi	2820	
PA_atk-s05_10a:2820_6	byāmappabhāmaṇḍalehi vijjotamānaṃ suvaṇṇavaṇṇaṃ sambuddhaṃ anilañjase ākāse gacchantaṃ	2820	
PA_atk-s05_10a:2820_7	addasanti sambandho. Sesaṃ sabbattha uttānamevāti.	2820	
PA_atk-s05_10a:2821	Udakapūjakattheraapadānavaṇṇanā samattā.	282	
PA_atk-s05_10a:2822	7. Naḷamāliyattheraapadānavaṇṇanā	282	
PA_atk-s05_10a:2823_0	Padumuttarabuddhassātiādikaṃ āyasmato naḷamāliyattherassa apadānaṃ. Esopi purimajinavaresu	2823	
PA_atk-s05_10a:2823_1	katādhikāro anekāsu jātīsu vivaṭṭūpanissayāni kusalakammāni upacinanto padumuttarassa	2823	
PA_atk-s05_10a:2823_2	bhagavato kāle kulagehe nibbatto vuddhimanvāya gharāvāsaṃ saṇṭhapetvā kāme ādīnavaṃ	2823	
PA_atk-s05_10a:2823_3	disvā gehaṃ pahāya tāpasapabbajjaṃ pabbajitvā himavante vasanto tatthāgataṃ bhagavantaṃ	2823	
PA_atk-s05_10a:2823_4	disvā pasanno vanditvā tiṇasantharaṃ santharitvā tattha nisinnassa bhagavato naḷamālehi	2823	
PA_atk-s05_10a:2823_5	bījaniṃ katvā bījetvā adāsi. Paṭiggahesi bhagavā tassānukampāya, anumodanañca akāsi.	2823	
PA_atk-s05_10a:2823_6	So tena puññena devamanussesu saṃsaranto uppannuppannabhave pariḷāhasantāpavivajjito	2823	
PA_atk-s05_10a:2823_7	kāyacittacetasikasukhappatto anekasukhamanubhavitvā imasmiṃ buddhuppāde ekasmiṃ kulagehe	2823	
PA_atk-s05_10a:2823_8	nibbatto vuddhimanvāya pubbavāsanābalena satthari pasanno pabbajitvā nacirasseva arahā ahosi.	2823	
PA_atk-s05_10a:2824	36. So aparabhāge attano pubbakammaṃ saritvā somanassajāto pubbacaritāpadānaṃ pakāsento padumuttarabuddhassātiādimāha. Taṃ heṭṭhā vuttameva.	282	
PA_atk-s05_10a:2825_0	37. Naḷamālaṃ gahetvānāti naḷati asāro nissāro hutvā veḷuvaṃsatopi tanuko sallahuko	2825	
PA_atk-s05_10a:2825_1	jātoti naḷo, naḷassa mālā pupphaṃ naḷamālaṃ, tena naḷamālena bījaniṃ kāresinti sambandho.	2825	
PA_atk-s05_10a:2825_2	Bījissati janissati vāto anenāti bījanī, taṃ bījaniṃ buddhassa upanāmesiṃ, paṭiggahesinti	2825	
PA_atk-s05_10a:2825_3	attho. Sesaṃ sabbattha uttānamevāti.	2825	
PA_atk-s05_10a:2826	Naḷamāliyattheraapadānavaṇṇanā samattā.	282	
PA_atk-s05_10a:2827	Sattamabhāṇavāravaṇṇanā samattā.	282	
PA_atk-s05_10a:2828	8. Āsanupaṭṭhāhakattheraapadānavaṇṇanā	282	
PA_atk-s05_10a:2829_0	Kānanaṃ vanamoggayhātiādikaṃ āyasmato āsanupaṭṭhāhakattherassa apadānaṃ. Ayampi purimabuddhesu	2829	
PA_atk-s05_10a:2829_1	katādhikāro tattha tattha bhave vivaṭṭūpanissayāni puññāni upacinanto atthadassissa	2829	
PA_atk-s05_10a:2829_2	bhagavato kāle kulagehe nibbatto gharāvāsaṃ vasanto tattha dosaṃ disvā gharāvāsaṃ	2829	
PA_atk-s05_10a:2829_3	pahāya tāpasapabbajjaṃ pabbajitvā himavante vasanto tattha sampattaṃ bhagavantaṃ	2829	
PA_atk-s05_10a:2829_4	disvā pasanno sīhāsanaṃ adāsi, tattha nisinnaṃ bhagavantaṃ mālākalāpaṃ gahetvā pūjetvā	2829	
PA_atk-s05_10a:2829_5	taṃ padakkhiṇaṃ katvā pakkāmi. So tena puññena devamanussesu saṃsaranto nibbattanibbattabhave	2829	
PA_atk-s05_10a:2829_6	uccakuliko vibhavasampanno ahosi. So kālantarena imasmiṃ buddhuppāde kulagehe nibbatto	2829	
PA_atk-s05_10a:2829_7	vuddhimanvāya satthari pasīditvā pabbajito nacirasseva arahā ahosi.	2829	
PA_atk-s05_10a:2830	47. So arahā samāno attano pubbakammaṃ saritvā somanassajāto pubbacaritāpadānaṃ pakāsento kānanaṃ vanamoggayhātiādimāha. Taṃ sabbaṃ heṭṭhā vuttatthamevāti.	283	
PA_atk-s05_10a:2831	Āsanupaṭṭhāhakattheraapadānavaṇṇanā samattā.	283	
PA_atk-s05_10a:2832	9. Biḷālidāyakattheraapadānavaṇṇanā	283	
PA_atk-s05_10a:2833_0	Himavantassāvidūretiādikaṃ āyasmato biḷālidāyakattherassa apadānaṃ. Ayampi purimajinavaresu	2833	
PA_atk-s05_10a:2833_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2833	
PA_atk-s05_10a:2833_2	bhagavato kāle kulagehe nibbatto viññutaṃ patto gharāvāsaṃ vasanto tatthādīnavaṃ	2833	
PA_atk-s05_10a:2833_3	disvā gharāvāsaṃ pahāya tāpasapabbajjaṃ pabbajitvā himavante vasanto atīva appicchasantuṭṭho	2833	
PA_atk-s05_10a:2833_4	āluvādīhi yāpento vasati. Tadā padumuttaro bhagavā tassa anukampāya taṃ himavantaṃ	2833	
PA_atk-s05_10a:2833_5	agamāsi. Taṃ disvā pasanno vanditvā biḷāliyo gahetvā patte okiri. Taṃ tathāgato tassānukampāya	2833	
PA_atk-s05_10a:2833_6	somanassuppādayanto paribhuñji. So tena kammena tato cuto devamanussesu ubhayasampattiyo	2833	
PA_atk-s05_10a:2833_7	anubhavitvā imasmiṃ buddhuppāde kulagehe nibbattitvā vuddhimanvāya satthari pasanno	2833	
PA_atk-s05_10a:2833_8	sāsane pabbajitvā nacirasseva arahā ahosi.	2833	
PA_atk-s05_10a:2834_0	53. So aparabhāge attano kusalakammaṃ saritvā somanassajāto pubbacaritāpadānaṃ pakāsento	2834	
PA_atk-s05_10a:2834_1	himavantassāvidūretiādimāha. Taṃ sabbaṃ heṭṭhā vuttanayattā uttānatthameva. Āluvakarambhādayo	2834	
PA_atk-s05_10a:2834_2	tesaṃ tesaṃ kandajātīnaṃ nāmānevāti.	2834	
PA_atk-s05_10a:2835	Biḷālidāyakattheraapadānavaṇṇanā samattā.	283	
PA_atk-s05_10a:2836	10. Reṇupūjakattheraapadānavaṇṇanā	283	
PA_atk-s05_10a:2837_0	Suvaṇṇavaṇṇaṃ sambuddhantiādikaṃ āyasmato reṇupūjakattherassa apadānaṃ. Ayampi purimajinavaresu	2837	
PA_atk-s05_10a:2837_1	katādhikāro tattha tattha bhave vivaṭṭūpanissayāni puññāni upacinanto vipassissa	2837	
PA_atk-s05_10a:2837_2	bhagavato kāle kulagehe nibbatto vuddhimanvāya satthari pasanno viññutaṃ patto aggikkhandhaṃ	2837	
PA_atk-s05_10a:2837_3	viya vijjotamānaṃ bhagavantaṃ disvā pasannamānaso nāgapupphakesaraṃ gahetvā pūjesi.	2837	
PA_atk-s05_10a:2837_4	Atha bhagavā anumodanamakāsi.	2837	
PA_atk-s05_10a:2838_0	62-3. So tena puññena tato cuto devamanussesu saṃsaranto ubhayasampattiyo anubhavitvā	2838	
PA_atk-s05_10a:2838_1	uppannuppannabhave sabbattha pūjito imasmiṃ buddhuppāde kulagehe nibbatto viññutaṃ	2838	
PA_atk-s05_10a:2838_2	patto pubbavāsanābalena satthari pasanno sāsane pabbajito nacirasseva arahā hutvā	2838	
PA_atk-s05_10a:2838_3	dibbacakkhunā attano pubbakammaṃ disvā somanassajāto pubbacaritāpadānaṃ pakāsento	2838	
PA_atk-s05_10a:2838_4	suvaṇṇavaṇṇaṃ sambuddhantiādimāha. Taṃ heṭṭhā vuttatthameva. Sataraṃsiṃva bhāṇumanti	2838	
PA_atk-s05_10a:2838_5	satamattā satappamāṇā raṃsi pabhā yassa sūriyassa so sataraṃsi, gāthābandhasukhatthaṃ	2838	
PA_atk-s05_10a:2838_6	sataraṃsīti vuttaṃ, anekasatassa anekasatasahassaraṃsīti attho. Bhāṇu vuccati pabhā,	2838	
PA_atk-s05_10a:2838_7	bhāṇu pabhā yassa so bhāṇumā, bhāṇumasaṅkhātaṃ sūriyaṃ iva vipassiṃ bhagavantaṃ disvā	2838	
PA_atk-s05_10a:2838_8	sakesaraṃ nāgapupphaṃ gahetvā abhiropayiṃ pūjesinti attho. Sesaṃ uttānamevāti.	2838	
PA_atk-s05_10a:2839	Reṇupūjakattheraapadānavaṇṇanā samattā.	283	
PA_atk-s05_10a:2840	Ekādasamavaggavaṇṇanā samattā.	284	
PA_atk-s05_10a:2841	12. Mahāparivāravaggo	284	
PA_atk-s05_10a:2842	1. Mahāparivārakattheraapadānavaṇṇanā	284	
PA_atk-s05_10a:2843_0	Vipassī nāma bhagavātiādikaṃ āyasmato mahāparivārakattherassa apadānaṃ. Ayampi purimajinavaresu	2843	
PA_atk-s05_10a:2843_1	katādhikāro tattha tattha bhave vivaṭṭūpanissayāni puññāni upacinanto vipassissa	2843	
PA_atk-s05_10a:2843_2	bhagavato uppannasamaye yakkhayoniyaṃ nibbatto anekayakkhasatasahassaparivāro ekasmiṃ	2843	
PA_atk-s05_10a:2843_3	khuddakadīpe dibbasukhamanubhavanto viharati. Tasmiñca dīpe cetiyābhisobhito vihāro	2843	
PA_atk-s05_10a:2843_4	atthi, tattha bhagavā agamāsi. Atha so yakkhasenādhipati taṃ bhagavantaṃ tattha gatabhāvaṃ	2843	
PA_atk-s05_10a:2843_5	disvā dibbavatthāni gahetvā gantvā bhagavantaṃ vanditvā dibbavatthehi pūjesi, saparivāro	2843	
PA_atk-s05_10a:2843_6	saraṇamagamāsi. So tena puññakammena tato cuto devaloke nibbattitvā tattha cha kāmāvacarasukhamanubhavitvā	2843	
PA_atk-s05_10a:2843_7	tato cuto manussesu aggacakkavattiādisukhamanubhavitvā aparabhāge imasmiṃ buddhuppāde	2843	
PA_atk-s05_10a:2843_8	kulagehe nibbatto viññutaṃ patto satthari pasīditvā pabbajito nacirasseva arahā ahosi.	2843	
PA_atk-s05_10a:2844_0	1-2. So aparabhāge attano pubbakammaṃ saritvā somanassajāto pubbacaritāpadānaṃ pakāsento	2844	
PA_atk-s05_10a:2844_1	vipassī nāma bhagavātiādimāha. Tattha visesaṃ paramatthaṃ nibbānaṃ passatīti vipassī,	2844	
PA_atk-s05_10a:2844_2	vividhe satipaṭṭhānādayo sattatiṃsabodhipakkhiyadhamme passatīti vā vipassī, vividhe	2844	
PA_atk-s05_10a:2844_3	anekappakāre bodhaneyyasatte visuṃ visuṃ passatīti vā vipassī, so vipassī bhagavā	2844	
PA_atk-s05_10a:2844_4	dīpacetiyaṃ dīpe pūjanīyaṭṭhānaṃ vihāramagamāsīti attho. Sesaṃ sabbattha uttānamevāti.	2844	
PA_atk-s05_10a:2845	Mahāparivārakattheraapadānavaṇṇanā samattā.	284	
PA_atk-s05_10a:2846	2. Sumaṅgalattheraapadānavaṇṇanā	284	
PA_atk-s05_10a:2847_0	Atthadassī jinavarotiādikaṃ āyasmato sumaṅgalattherassa apadānaṃ. Ayampi purimabuddhesu	2847	
PA_atk-s05_10a:2847_1	katādhikāro tattha tattha bhave vivaṭṭūpanissayāni puññāni upacinanto atthadassissa	2847	
PA_atk-s05_10a:2847_2	bhagavato kāle ekasmiṃ taḷākasamīpe rukkhadevatā hutvā nibbatti. Tasmiṃ samaye bhagavā	2847	
PA_atk-s05_10a:2847_3	vihārato nikkhamitvā nahāyitukāmo tassa taḷākassa tīraṃ gantvā tattha nhatvā ekacīvaro	2847	
PA_atk-s05_10a:2847_4	jalamāno brahmā viya sūriyo viya suvaṇṇabimbaṃ viya aṭṭhāsi. Atha so devaputto somanassajāto	2847	
PA_atk-s05_10a:2847_5	pañjaliko thomanamakāsi, attano dibbagītatūriyehi upahārañca akāsi. So tena puññakammena	2847	
PA_atk-s05_10a:2847_6	devamanussesu sampattiyo anubhavitvā aparabhāge imasmiṃ buddhuppāde kulagehe nibbatto	2847	
PA_atk-s05_10a:2847_7	viññutaṃ patto satthari pasīditvā pabbajitvā nacirasseva arahā ahosi.	2847	
PA_atk-s05_10a:2848_0	11. So pacchā pubbakammaṃ saritvā somanassajāto pubbacaritāpadānaṃ pakāsento atthadassī	2848	
PA_atk-s05_10a:2848_1	jinavarotiādimāha. Tattha paramatthaṃ nibbānaṃ dakkhati passatīti atthadassī, atha	2848	
PA_atk-s05_10a:2848_2	vā sabbasattānaṃ caturāriyasaccasaṅkhātaṃ atthapayojanaṃ dassanasīloti atthadassī,	2848	
PA_atk-s05_10a:2848_3	kilese ajini jināti jinissatīti jino. Varitabbo patthetabbo sabbasattehīti varo,	2848	
PA_atk-s05_10a:2848_4	atthadassī jino ca so varo cāti atthadassī jinavaro. Lokajeṭṭhoti lujjati palujjatīti	2848	
PA_atk-s05_10a:2848_5	loko, lokīyati passīyati buddhādīhi pārappattoti vā loko, loko ca loko ca loko cāti	2848	
PA_atk-s05_10a:2848_6	loko. Ekasesasamāsavasena “lokā”ti vattabbe “loko”ti vutto. Lokassa jeṭṭho lokajeṭṭho,	2848	
PA_atk-s05_10a:2848_7	so lokajeṭṭho narāsabhoti attho. Sesaṃ sabbattha uttānamevāti.	2848	
PA_atk-s05_10a:2849	Sumaṅgalattheraapadānavaṇṇanā samattā.	284	
PA_atk-s05_10a:2850	3. Saraṇagamaniyattheraapadānavaṇṇanā	285	
PA_atk-s05_10a:2851_0	Ubhinnaṃ devarājūnantyādikaṃ āyasmato saraṇagamaniyattherassa apadānaṃ. Ayampi purimabuddhesu	2851	
PA_atk-s05_10a:2851_1	katādhikāro uppannuppannabhave vivaṭṭūpanissayāni puññāni upacinanto padumuttare	2851	
PA_atk-s05_10a:2851_2	bhagavati uppanne ayaṃ himavante devarājā hutvā nibbatti, tasmiṃ aparena yakkhadevaraññā	2851	
PA_atk-s05_10a:2851_3	saddhiṃ saṅgāmatthāya upaṭṭhite dve anekayakkhasahassaparivārā phalakāvudhādihatthā	2851	
PA_atk-s05_10a:2851_4	saṅgāmatthāya samupabyūḷhā ahesuṃ. Tadā padumuttaro bhagavā tesu sattesu kāruññaṃ	2851	
PA_atk-s05_10a:2851_5	uppādetvā ākāsena tattha gantvā saparivārānaṃ dvinnaṃ devarājūnaṃ dhammaṃ desesi.	2851	
PA_atk-s05_10a:2851_6	Tadā te sabbe phalakāvudhāni chaḍḍetvā bhagavantaṃ gāravabahumānena vanditvā saraṇamagamaṃsu.	2851	
PA_atk-s05_10a:2851_7	Tesaṃ ayaṃ paṭhamaṃ saraṇamagamāsi. So tena puññena devamanussesu saṃsaranto ubhayasampattiyo	2851	
PA_atk-s05_10a:2851_8	anubhavitvā imasmiṃ buddhuppāde kulagehe nibbatto vuddhimanvāya satthari pasanno	2851	
PA_atk-s05_10a:2851_9	pabbajitvā nacirasseva arahā ahosi.	2851	
PA_atk-s05_10a:2852_0	20. So aparabhāge pubbakusalaṃ saritvā somanassajāto pubbacaritāpadānaṃ pakāsento	2852	
PA_atk-s05_10a:2852_1	ubhinnaṃ devarājūnantiādimāha. Tattha sucilomakharalomaāḷavakakumbhīrakuverādayo	2852	
PA_atk-s05_10a:2852_2	viya nāmagottena apākaṭā dve yakkharājāno aññāpadesena dassento “ubhinnaṃ devarājūna”ntiādimāha.	2852	
PA_atk-s05_10a:2852_3	Saṅgāmo samupaṭṭhitoti saṃ suṭṭhu gāmo kalahatthāya upagamananti saṅgāmo, so saṅgāmo	2852	
PA_atk-s05_10a:2852_4	saṃ suṭṭhu upaṭṭhito, ekaṭṭhāne upagantvā ṭhitoti attho. Ahosi samupabyūḷhoti saṃ	2852	
PA_atk-s05_10a:2852_5	suṭṭhu upasamīpe rāsibhūtoti attho.	2852	
PA_atk-s05_10a:2853_0	21. Saṃvejesi mahājananti tesaṃ rāsibhūtānaṃ yakkhānaṃ ākāse nisinno bhagavā catusaccadhammadesanāya	2853	
PA_atk-s05_10a:2853_1	saṃ suṭṭhu vejesi, ādīnavadassanena gaṇhāpesi viññāpesi bodhesīti attho. Sesaṃ sabbattha uttānamevāti.	2853	
PA_atk-s05_10a:2854	Saraṇagamaniyattheraapadānavaṇṇanā samattā.	285	
PA_atk-s05_10a:2855	4. Ekāsaniyattheraapadānavaṇṇanā	285	
PA_atk-s05_10a:2856_0	Varuṇo nāma nāmenātiādikaṃ āyasmato ekāsaniyattherassa apadānaṃ. Ayampi purimabuddhesu	2856	
PA_atk-s05_10a:2856_1	katādhikāro tattha tattha bhave vivaṭṭūpanissayāni puññāni upacinanto atthadassissa	2856	
PA_atk-s05_10a:2856_2	bhagavato kāle varuṇo nāma devarājā hutvā nibbatti. So bhagavantaṃ disvā pasannamānaso	2856	
PA_atk-s05_10a:2856_3	gandhamālādīhi gītavāditehi ca upaṭṭhayamāno saparivāro pūjesi. Tato aparabhāge bhagavati	2856	
PA_atk-s05_10a:2856_4	parinibbute tassa mahābodhirukkhaṃ buddhadassanaṃ viya sabbatūriyatāḷāvacarehi saparivāro	2856	
PA_atk-s05_10a:2856_5	upahāramakāsi. So tena puññena tato kālaṅkatvā nimmānaratidevaloke uppajji. Evaṃ	2856	
PA_atk-s05_10a:2856_6	devasampattimanubhavitvā manussesu ca manussabhūto cakkavattisampattiṃ anubhavitvā	2856	
PA_atk-s05_10a:2856_7	imasmiṃ buddhuppāde kulagehe nibbatto viññutaṃ patvā satthu sāsane pabbajitvā nacirasseva arahā ahosi.	2856	
PA_atk-s05_10a:2857_0	31. So pacchā sakakammaṃ saritvā taṃ tathato ñatvā somanassajāto pubbacaritāpadānaṃ	2857	
PA_atk-s05_10a:2857_1	pakāsento varuṇo nāma nāmenātiādimāha. Tattha yadā ahaṃ sambodhanatthāya buddhaṃ	2857	
PA_atk-s05_10a:2857_2	bodhiñca pūjesiṃ, tadā varuṇo nāma devarājā ahosinti sambandho.	2857	
PA_atk-s05_10a:2858_0	34. Dharaṇīruhapādapanti ettha rukkhalatāpabbatasattharatanādayo dhāretīti dharaṇī,	2858	
PA_atk-s05_10a:2858_1	tasmiṃ ruhati patiṭṭhahatīti dharaṇīruho. Pādena pivatīti pādapo, siñcitasiñcitodakaṃ	2858	
PA_atk-s05_10a:2858_2	pādena mūlena pivati rukkhakkhandhasākhāviṭapehi āporasaṃ patthariyatīti attho, taṃ	2858	
PA_atk-s05_10a:2858_3	dharaṇīruhapādapaṃ bodhirukkhanti sambandho.	2858	
PA_atk-s05_10a:2859	35. Sakakammābhiraddhoti attano kusalakammena abhiraddho pasanno uttame bodhimhi pasannoti sambandho. Sesaṃ sabbattha uttānamevāti.	285	
PA_atk-s05_10a:2860	Ekāsaniyattheraapadānavaṇṇanā samattā.	286	
PA_atk-s05_10a:2861	5. Suvaṇṇapupphiyattheraapadānavaṇṇanā	286	
PA_atk-s05_10a:2862_0	Vipassī nāma bhagavātiādikaṃ āyasmato suvaṇṇapupphiyattherassa apadānaṃ. Ayampi purimajinavaresu	2862	
PA_atk-s05_10a:2862_1	katādhikāro tattha tattha bhave vivaṭṭūpanissayāni puññāni upacinanto vipassissa	2862	
PA_atk-s05_10a:2862_2	bhagavato kāle ekasmiṃ ṭhāne bhūmaṭṭhakadevaputto hutvā nibbatto tassa bhagavato	2862	
PA_atk-s05_10a:2862_3	dhammaṃ sutvā pasannamānaso catūhi suvaṇṇapupphehi pūjesi. Tāni pupphāni ākāse suvaṇṇavitānaṃ	2862	
PA_atk-s05_10a:2862_4	hutvā chādesuṃ, suvaṇṇapabhā ca buddhassa sarīrapabhā ca ekato hutvā mahāobhāso ahosi.	2862	
PA_atk-s05_10a:2862_5	So atirekataraṃ pasanno sakabhavanaṃ gatopi saratiyeva. So tena puññakammena tusitabhavanādisugatīsuyeva	2862	
PA_atk-s05_10a:2862_6	saṃsaranto dibbasampattiṃ anubhavitvā imasmiṃ buddhuppāde kulagehe nibbatto viññutaṃ	2862	
PA_atk-s05_10a:2862_7	patto satthu dhammadesanaṃ sutvā sāsane uraṃ datvā pabbajito nacirasseva arahā ahosi.	2862	
PA_atk-s05_10a:2863	40. So aparabhāge pubbakammaṃ saritvā somanassajāto attano pubbacaritāpadānaṃ pakāsento vipassī nāma bhagavātiādimāha. Taṃ heṭṭhā vuttatthameva.	286	
PA_atk-s05_10a:2864_0	44. Pāmojjaṃ janayitvānāti balavapītiṃ uppādetvā “pāmojjaṃ āmodanā pamodanā hāso	2864	
PA_atk-s05_10a:2864_1	pahāso vitti odagyaṃ attamanatā cittassā”tiādīsu viya attamanatā sakabhāvaṃ uppādetvāti	2864	
PA_atk-s05_10a:2864_2	attho. Sesaṃ sabbattha uttānamevāti.	2864	
PA_atk-s05_10a:2865	Suvaṇṇapupphiyattheraapadānavaṇṇanā samattā.	286	
PA_atk-s05_10a:2866	6. Citakapūjakattheraapadānavaṇṇanā	286	
PA_atk-s05_10a:2867_0	Vasāmi rājāyatanetiādikaṃ āyasmato citakapūjakattherassa apadānaṃ. Ayampi purimabuddhesu	2867	
PA_atk-s05_10a:2867_1	katādhikāro tato paraṃ uppannuppannabhave vivaṭṭūpanissayāni puññāni upacinanto sikhissa	2867	
PA_atk-s05_10a:2867_2	bhagavato kāle rājāyatanarukkhadevatā hutvā nibbatto antarantarā devatāhi saddhiṃ	2867	
PA_atk-s05_10a:2867_3	dhammaṃ sutvā pasanno bhagavati parinibbute saparivāro gandhadīpadhūpapupphabheriādīni	2867	
PA_atk-s05_10a:2867_4	gāhāpetvā bhagavato āḷahanaṭṭhānaṃ gantvā dīpādīni pūjetvā anekehi tūriyehi anekehi	2867	
PA_atk-s05_10a:2867_5	vāditehi taṃ pūjesi. Tato paṭṭhāya sakabhavanaṃ upaviṭṭhopi bhagavantameva saritvā	2867	
PA_atk-s05_10a:2867_6	sammukhā viya vandati. So teneva puññena tena cittappasādena rājāyatanato kālaṃ kato	2867	
PA_atk-s05_10a:2867_7	tusitādīsu nibbatto dibbasampattiṃ anubhavitvā tato manussesu manussasampattiṃ anubhavitvā	2867	
PA_atk-s05_10a:2867_8	imasmiṃ buddhuppāde kulagehe nibbatto viññutaṃ patto bhagavati uppannacittappasādo	2867	
PA_atk-s05_10a:2867_9	bhagavato sāsane pabbajitvā nacirasseva arahā ahosi.	2867	
PA_atk-s05_10a:2868_0	49. So aparabhāge attano pubbakammaṃ saritvā somanassajāto pubbacaritāpadānaṃ pakāsento	2868	
PA_atk-s05_10a:2868_1	vasāmi rājāyatanetiādimāha. Rājāyataneti devarājūnaṃ āyatanaṃ rājāyatanaṃ, tassa	2868	
PA_atk-s05_10a:2868_2	rukkhassa nāmadheyyo vā. Parinibbute bhagavatīti parisamantato kiñci anavasesetvā	2868	
PA_atk-s05_10a:2868_3	khandhaparinibbānakāle parinibbānasamaye parinibbānappattassa sikhino lokabandhunoti sambandho.	2868	
PA_atk-s05_10a:2869_0	50. Citakaṃ agamāsahanti candanāgarudevadārukappūratakkolādisugandhadārūhi citaṃ	2869	
PA_atk-s05_10a:2869_1	rāsigatanti citaṃ, citameva citakaṃ, buddhagāravena citakaṃ pūjanatthāya citakassa	2869	
PA_atk-s05_10a:2869_2	samīpaṃ ahaṃ agamāsinti attho. Tattha gantvā katakiccaṃ dassento tūriyaṃ tattha vādetvātiādimāha.	2869	
PA_atk-s05_10a:2869_3	Taṃ sabbaṃ suviññeyyamevāti.	2869	
PA_atk-s05_10a:2870	Citakapūjakattheraapadānavaṇṇanā samattā.	287	
PA_atk-s05_10a:2871	7. Buddhasaññakattheraapadānavaṇṇanā	287	
PA_atk-s05_10a:2872_0	Yadā vipassī lokaggotiādikaṃ āyasmato buddhasaññakattherassa apadānaṃ. Ayampi purimabuddhesu	2872	
PA_atk-s05_10a:2872_1	katādhikāro tattha tattha bhave vivaṭṭūpanissayāni puññāni upacinanto vipassissa	2872	
PA_atk-s05_10a:2872_2	bhagavato kāle ekasmiṃ bhūmaṭṭhakavimāne devaputto hutvā nibbatti. Tadā vipassī bhagavā	2872	
PA_atk-s05_10a:2872_3	āyusaṅkhāraṃ vossajji. Atha sakaladasasahassilokadhātu sasāgarapabbatā pakampittha.	2872	
PA_atk-s05_10a:2872_4	Tadā tassa devaputtassa bhavanampi kampittha. Tasmiṃ khaṇe so devaputto saṃsayajāto	2872	
PA_atk-s05_10a:2872_5	– “kiṃ nu kho pathavīkampāya nibbattī”ti cintetvā buddhassa āyusaṅkhāravossajjabhāvaṃ	2872	
PA_atk-s05_10a:2872_6	ñatvā mahāsokaṃ domanassaṃ uppādesi. Tadā vessavaṇo mahārājā āgantvā “mā cintayitthā”ti	2872	
PA_atk-s05_10a:2872_7	assāsesi. So devaputto tato cuto tena puññena devamanussesu saṃsaranto imasmiṃ buddhuppāde	2872	
PA_atk-s05_10a:2872_8	kulagehe nibbatto viññutaṃ patto gharāvāsaṃ pahāya pabbajitvā nacirasseva arahā ahosi.	2872	
PA_atk-s05_10a:2873_0	57. So aparabhāge attano pubbakammaṃ saritvā somanassajāto pubbacaritāpadānaṃ pakāsento	2873	
PA_atk-s05_10a:2873_1	yadā vipassī lokaggotiādimāha. Āyusaṅkhāramossajjīti ā samantato yunoti pāleti satteti	2873	
PA_atk-s05_10a:2873_2	āyu, āyussa saṅkhāro rāsibhāvo āyusaṅkhāro, taṃ āyusaṅkhāraṃ ossajji pariccaji jahāsīti	2873	
PA_atk-s05_10a:2873_3	attho. Tasmiṃ āyusaṅkhāravossajjane. Jalamekhalāsāgarodakamekhalāsahitā sakaladasasahassacakkavāḷapathavī	2873	
PA_atk-s05_10a:2873_4	kampitthāti sambandho.	2873	
PA_atk-s05_10a:2874_0	58. Otataṃ vitthataṃ mayhanti mayhaṃ bhavanaṃ otataṃ vitthataṃ cittaṃ vicittaṃ suci	2874	
PA_atk-s05_10a:2874_1	suparisuddhaṃ cittaṃ anekehi sattahi ratanehi vicittaṃ sobhamānaṃ pakampittha pakārena	2874	
PA_atk-s05_10a:2874_2	kampitthāti attho. Sesaṃ sabbattha uttānamevāti.	2874	
PA_atk-s05_10a:2875	Buddhasaññakattheraapadānavaṇṇanā samattā.	287	
PA_atk-s05_10a:2876	8. Maggasaññakattheraapadānavaṇṇanā	287	
PA_atk-s05_10a:2877_0	Padumuttarabuddhassātiādikaṃ āyasmato maggasaññakattherassa apadānaṃ. Ayampi purimabuddhesu	2877	
PA_atk-s05_10a:2877_1	katādhikāro tato oraṃ tattha tattha bhave vivaṭṭūpanissayāni puññāni upacinanto padumuttarassa	2877	
PA_atk-s05_10a:2877_2	bhagavato kāle himavante devaputto hutvā nibbatto araññaṃ gantvā maggamūḷhānaṃ maggaṃ	2877	
PA_atk-s05_10a:2877_3	gavesantānaṃ tassa sāvakānaṃ bhojetvā maggaṃ ācikkhi. So tena puññena devamanussasampattimanubhavitvā	2877	
PA_atk-s05_10a:2877_4	uppannuppannabhave sabbattha amūḷho saññavā ahosi. Atha imasmiṃ buddhuppāde kulagehe	2877	
PA_atk-s05_10a:2877_5	nibbatto viññutaṃ patto gharāvāse anallīno pabbajitvā nacirasseva arahā ahosi.	2877	
PA_atk-s05_10a:2878_0	66. So aparabhāge attano pubbakammaṃ saritvā somanassajāto pubbacaritāpadānaṃ pakāsento	2878	
PA_atk-s05_10a:2878_1	padumuttarabuddhassātiādimāha. Sāvakā vanacārinoti bhagavato vuttavacanaṃ sammā ādarena	2878	
PA_atk-s05_10a:2878_2	suṇantīti sāvakā, atha vā bhagavato desanānusārena ñāṇaṃ pesetvā saddhammaṃ suṇantīti	2878	
PA_atk-s05_10a:2878_3	sāvakā. Vanacārino vane vicaraṇakā sāvakā vippanaṭṭhā maggamūḷhā mahāaraññe andhāva	2878	
PA_atk-s05_10a:2878_4	cakkhuvirahitāva anusuyyare vicarantīti sambandho. Sesaṃ sabbattha uttānamevāti.	2878	
PA_atk-s05_10a:2879	Maggasaññakattheraapadānavaṇṇanā samattā.	287	
PA_atk-s05_10a:2880	9. Paccupaṭṭhānasaññakattheraapadānavaṇṇanā	288	
PA_atk-s05_10a:2881_0	Atthadassimhi sugatetiādikaṃ āyasmato paccupaṭṭhānasaññakattherassa apadānaṃ. Ayampi	2881	
PA_atk-s05_10a:2881_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	2881	
PA_atk-s05_10a:2881_2	atthadassissa bhagavato kāle yakkhayoniyaṃ nibbatto bhagavati dharamāne dassanassa	2881	
PA_atk-s05_10a:2881_3	aladdhattā pacchā parinibbute mahāsokappatto vihāsi. Tadā hissa bhagavato sāgato	2881	
PA_atk-s05_10a:2881_4	nāma aggasāvako anusāsanto bhagavato sārīrikadhātupūjā bhagavati dharamāne katapūjā	2881	
PA_atk-s05_10a:2881_5	viya cittappasādavasā mahapphalaṃ bhavatī”ti vatvā “thūpaṃ karohī”ti niyojito thūpaṃ	2881	
PA_atk-s05_10a:2881_6	kāresi, taṃ pūjetvā tato cuto devamanussesu sakkacakkavattisampattimanubhavitvā imasmiṃ	2881	
PA_atk-s05_10a:2881_7	buddhuppāde sāvatthiyaṃ ekasmiṃ kulagehe nibbatto viññutaṃ patto satthari pasīditvā	2881	
PA_atk-s05_10a:2881_8	pabbajitvā nacirasseva arahā ahosi.	2881	
PA_atk-s05_10a:2882_0	72. So aparabhāge attano puññakammaṃ saritvā somanassajāto pubbacaritāpadānaṃ pakāsento	2882	
PA_atk-s05_10a:2882_1	atthadassimhi sugatetiādimāha. Taṃ heṭṭhā vuttameva. Yakkhayoniṃ upapajjinti ettha	2882	
PA_atk-s05_10a:2882_2	pana attano sakāsaṃ sampattasampatte khādantā yanti gacchantīti yakkhā, yakkhānaṃ	2882	
PA_atk-s05_10a:2882_3	yoni jātīti yakkhayoni, yakkhayoniyaṃ nibbattoti attho.	2882	
PA_atk-s05_10a:2883_0	73. Dulladdhaṃ vata me āsīti me mayā laddhayasaṃ dulladdhaṃ, buddhabhūtassa satthuno	2883	
PA_atk-s05_10a:2883_1	sakkāraṃ akatattā virādhetvā laddhanti attho. Duppabhātanti duṭṭhu pabhātaṃ rattiyā	2883	
PA_atk-s05_10a:2883_2	pabhātakaraṇaṃ, mayhaṃ na suṭṭhuṃ pabhātanti attho. Duruṭṭhitanti duuṭṭhitaṃ, sūriyassa	2883	
PA_atk-s05_10a:2883_3	uggamanaṃ mayhaṃ duuggamananti attho. Sesaṃ sabbattha uttānamevāti.	2883	
PA_atk-s05_10a:2884	Paccupaṭṭhānasaññakattheraapadānavaṇṇanā samattā.	288	
PA_atk-s05_10a:2885	10. Jātipūjakattheraapadānavaṇṇanā	288	
PA_atk-s05_10a:2886_0	Jāyaṃ tassa vipassissātiādikaṃ āyasmato jātipūjakattherassa apadānaṃ. Ayampi purimabuddhesu	2886	
PA_atk-s05_10a:2886_1	katādhikāro tattha tattha bhave vivaṭṭūpanissayāni puññāni upacinanto vipassissa	2886	
PA_atk-s05_10a:2886_2	bhagavato kāle kulagehe nibbatto viññutaṃ patto nakkhattapāṭhakehi vipassibodhisattassa	2886	
PA_atk-s05_10a:2886_3	vuttalakkhaṇanimittaṃ sutvā “ayaṃ kira kumāro buddho hutvā sakalalokassa aggo seṭṭho	2886	
PA_atk-s05_10a:2886_4	sutvā sabbasatte saṃsārato uddharissatī”ti sutvā taṃ bhagavantaṃ kumārakāleyeva buddhassa	2886	
PA_atk-s05_10a:2886_5	viya mahāpūjamakāsi. Pacchā kamena kumārakālaṃ rājakumārakālaṃ rajjakālanti kālattayamatikkamma	2886	
PA_atk-s05_10a:2886_6	buddhe jātepi mahāpūjaṃ katvā tato cuto tusitādīsu nibbatto dibbasukhamanubhavitvā	2886	
PA_atk-s05_10a:2886_7	pacchā manussesu cakkavattādimanussasukhamanubhavitvā imasmiṃ buddhuppāde kulagehe	2886	
PA_atk-s05_10a:2886_8	nibbatto sattaṭṭhavassakāleyeva bhagavati pasanno pabbajitvā vipassanaṃ vaḍḍhetvā	2886	
PA_atk-s05_10a:2886_9	nacirasseva arahā ahosi.	2886	
PA_atk-s05_10a:2887	82. So aparabhāge attano pubbakammaṃ saritvā somanassajāto pubbacaritāpadānaṃ pakāsento jāyaṃ tassa vipassissātiādimāha. Taṃ heṭṭhā vuttatthameva.	288	
PA_atk-s05_10a:2888_0	84. Nemittānaṃ suṇitvānāti ettha nimittaṃ kāraṇaṃ sukhadukkhappattihetuṃ jānantīti	2888	
PA_atk-s05_10a:2888_1	nemittā, tesaṃ nemittānaṃ nakkhattapāṭhakānaṃ vacanaṃ suṇitvāti attho. Sesaṃ sabbattha uttānamevāti.	2888	
PA_atk-s05_10a:2889	Jātipūjakattheraapadānavaṇṇanā samattā.	288	
PA_atk-s05_10a:2890	Dvādasamavaggavaṇṇanā samattā.	289	
PA_atk-s05_10a:2891	13. Sereyyavaggo	289	
PA_atk-s05_10a:2892	1. Sereyyakattheraapadānavaṇṇanā	289	
PA_atk-s05_10a:2893_0	Ajjhāyako mantadharotiādikaṃ āyasmato sereyyakattherassa apadānaṃ. Ayampi purimajinavaresu	2893	
PA_atk-s05_10a:2893_1	katādhikāro tato paresu attabhāvasahassesu vivaṭṭūpanissayāni puññāni upacinanto	2893	
PA_atk-s05_10a:2893_2	vipassissa bhagavato kāle brāhmaṇakule nibbatto viññutaṃ patvā tiṇṇaṃ vedānaṃ pāraṃ	2893	
PA_atk-s05_10a:2893_3	gantvā itihāsādisakalabrāhmaṇadhammesu koṭippatto ekasmiṃ divase abbhokāse saparivāro	2893	
PA_atk-s05_10a:2893_4	ṭhito bhagavantaṃ disvā pasannamānaso sereyyapupphaṃ gahetvā ākāse khipanto pūjesi.	2893	
PA_atk-s05_10a:2893_5	Tāni pupphāni ākāse vitānaṃ hutvā sattāhaṃ ṭhatvā pacchā antaradhāyiṃsu. So taṃ acchariyaṃ	2893	
PA_atk-s05_10a:2893_6	disvā atīva pasannamānaso teneva pītisomanassena kālaṃ katvā tusitādīsu nibbatto	2893	
PA_atk-s05_10a:2893_7	tattha dibbasukhamanubhavitvā tato manussasukhamanubhavitvā imasmiṃ buddhuppāde ekasmiṃ	2893	
PA_atk-s05_10a:2893_8	kulagehe nibbatto viññutaṃ pāpuṇitvā pubbavāsanābalena satthari pasanno pabbajitvā	2893	
PA_atk-s05_10a:2893_9	nacirasseva arahā ahosi.	2893	
PA_atk-s05_10a:2894	1. So aparabhāge purākatakusalaṃ saritvā somanassajāto pubbacaritāpadānaṃ pakāsento ajjhāyako mantadharotiādimāha. Taṃ heṭṭhā vuttatthameva.	289	
PA_atk-s05_10a:2895_0	3. Sereyyakaṃ gahetvānāti sirise bhavaṃ jātipupphaṃ sereyyaṃ, sereyyameva sereyyakaṃ,	2895	
PA_atk-s05_10a:2895_1	taṃ sereyyakaṃ gahetvānāti sambandho. Bhagavati pasanno jātisumanamakuḷacampakādīni	2895	
PA_atk-s05_10a:2895_2	pupphāni patiṭṭhapetvā pūjetuṃ kālaṃ natthitāya tattha sampattaṃ taṃ sereyyakaṃ pupphaṃ	2895	
PA_atk-s05_10a:2895_3	gahetvā pūjesinti attho. Sesaṃ sabbattha uttānamevāti.	2895	
PA_atk-s05_10a:2896	Sereyyakattheraapadānavaṇṇanā samattā.	289	
PA_atk-s05_10a:2897	2. Pupphathūpiyattheraapadānavaṇṇanā	289	
PA_atk-s05_10a:2898_0	Himavantassāvidūretiādikaṃ āyasmato pupphathūpiyattherassa apadānaṃ. Ayampi purimabuddhesu	2898	
PA_atk-s05_10a:2898_1	katādhikāro tattha tattha bhave vivaṭṭūpanissayāni puññāni upacinanto vipassibuddhassa	2898	
PA_atk-s05_10a:2898_2	bhagavato kāle brāhmaṇakule nibbatto viññutaṃ patvā sakasippe nipphattiṃ patto tattha	2898	
PA_atk-s05_10a:2898_3	sāraṃ apassanto gehaṃ pahāya himavantaṃ pavisitvā attanā sahagatehi pañcasissasahassehi	2898	
PA_atk-s05_10a:2898_4	saddhiṃ pañcābhiññā aṭṭha samāpattiyo nibbattetvā kukkuranāmapabbatasamīpe paṇṇasālaṃ	2898	
PA_atk-s05_10a:2898_5	kāretvā paṭivasati. Tadā buddhuppādabhāvaṃ sutvā sissehi saha buddhassa santikaṃ	2898	
PA_atk-s05_10a:2898_6	gantukāmo kenaci byādhinā pīḷito paṇṇasālaṃ pavisitvā sissasantikā buddhassānubhāvaṃ	2898	
PA_atk-s05_10a:2898_7	lakkhaṇañca sutvā pasannamānaso himavantato campakāsokatilakakeṭakādyaneke pupphe	2898	
PA_atk-s05_10a:2898_8	āharāpetvā thūpaṃ katvā buddhaṃ viya pūjetvā kālaṃ katvā brahmalokūpago ahosi. Atha	2898	
PA_atk-s05_10a:2898_9	te sissā tassa āḷahanaṃ katvā buddhasantikaṃ gantvā taṃ pavattiṃ ārocesuṃ. Atha bhagavā	2898	
PA_atk-s05_10a:2898_10	buddhacakkhunā oloketvā anāgataṃsañāṇena pākaṭīkaraṇamakāsi. So aparabhāge imasmiṃ	28981	
PA_atk-s05_10a:2898_11	buddhuppāde sāvatthiyaṃ kulagehe nibbatto viññutaṃ patto pubbavāsanābalena satthari	28981	
PA_atk-s05_10a:2898_12	pasanno pabbajitvā nacirasseva arahā ahosi.	28981	
PA_atk-s05_10a:2899_0	10. Atha so attano pubbakusalaṃ saritvā somanassajāto pubbacaritāpadānaṃ pakāsento	2899	
PA_atk-s05_10a:2899_1	himavantassāvidūretiādimāha. Taṃ heṭṭhā vuttatthameva. Kukkuro nāma pabbatoti pabbatassa	2899	
PA_atk-s05_10a:2899_2	sikharaṃ kukkurākārena sunakhākārena saṇṭhitattā “kukkurapabbato”ti saṅkhyaṃ gato,	2899	
PA_atk-s05_10a:2899_3	tassa samīpe paṇṇasālaṃ katvā pañcatāpasasahassehi saha vasamānoti attho. Nayānusārena	2899	
PA_atk-s05_10a:2899_4	sesaṃ sabbaṃ uttānatthamevāti.	2899	
PA_atk-s05_10a:2900	Pupphathūpiyattheraapadānavaṇṇanā samattā.	290	
PA_atk-s05_10a:2901	3. Pāyasadāyakattheraapadānavaṇṇanā	290	
PA_atk-s05_10a:2902_0	Suvaṇṇavaṇṇo sambuddhotiādikaṃ āyasmato pāyasadāyakattherassa apadānaṃ. Ayampi purimabuddhesu	2902	
PA_atk-s05_10a:2902_1	katādhikāro tattha tattha bhave vivaṭṭūpanissayāni puññāni upacinanto vipassissa	2902	
PA_atk-s05_10a:2902_2	bhagavato kāle ekasmiṃ vibhavasampanne kulagehe nibbatto viññutaṃ patvā gharāvāsaṃ	2902	
PA_atk-s05_10a:2902_3	vasanto hatthiassadhanadhaññasattaratanādivibhavasampanno saddhāsampanno kammaphalaṃ	2902	
PA_atk-s05_10a:2902_4	saddahitvā sahassamattā suvaṇṇapātiyo kāretvā tasmiṃ khīrapāyasasahassassa pūretvā	2902	
PA_atk-s05_10a:2902_5	tā sabbā gāhāpetvā simbalivanaṃ agamāsi. Tasmiṃ samaye vipassī bhagavā chabbaṇṇaraṃsiyo	2902	
PA_atk-s05_10a:2902_6	vissajjetvā ākāse caṅkamaṃ māpetvā caṅkamati. So pana seṭṭhi taṃ acchariyaṃ disvā	2902	
PA_atk-s05_10a:2902_7	atīva pasanno pātiyo ṭhapetvā vanditvā ārocesi paṭiggahaṇāya. Atha bhagavā anukampaṃ	2902	
PA_atk-s05_10a:2902_8	upādāya paṭiggahesi, paṭiggahetvā ca pana tassa somanussuppādanatthaṃ sahassamattehi	2902	
PA_atk-s05_10a:2902_9	bhikkhusaṅghehi saddhiṃ paribhuñji, tadavasesaṃ anekasahassabhikkhū paribhuñjiṃsu.	2902	
PA_atk-s05_10a:2902_10	So tena puññena sugatīsuyeva saṃsaranto imasmiṃ buddhuppāde kulagehe nibbatto viññutaṃ	29021	
PA_atk-s05_10a:2902_11	patto saddhājāto pabbajitvā nacirasseva arahā ahosi.	29021	
PA_atk-s05_10a:2903	26. So aparabhāge attano kusalaṃ paccavekkhamāno taṃ saritvā somanassajāto pubbacaritāpadānaṃ pakāsento suvaṇṇavaṇṇo sambuddhotiādimāha. Taṃ heṭṭhā vuttameva.	290	
PA_atk-s05_10a:2904_0	28. Caṅkamaṃ susamārūḷhoti cadinanto padavikkhepaṃ karonto kamati gacchatīti caṅkamaṃ,	2904	
PA_atk-s05_10a:2904_1	caṅkamassa padavikkhepassa ādhārabhūtapathavipadeso caṅkamaṃ nāmāti attho, etaṃ caṅkamaṃsu	2904	
PA_atk-s05_10a:2904_2	visesena ārūḷhoti sambandho. Ambare anilāyaneti varīyati chādiyati anenāti varaṃ,	2904	
PA_atk-s05_10a:2904_3	na baranti ambaraṃ, setavatthasadisaṃ ākāsanti attho. Natthi nilīyanaṃ gopanaṃ etthāti	2904	
PA_atk-s05_10a:2904_4	anilaṃ, ā samantato yanti gacchanti anena iddhimantoti āyanaṃ, anilañca taṃ āyanañceti	2904	
PA_atk-s05_10a:2904_5	anilāyanaṃ, tasmiṃ ambare anilāyane caṅkamaṃ māpayinti attho. Sesaṃ sabbattha uttānamevāti.	2904	
PA_atk-s05_10a:2905	Pāyasadāyakattheraapadānavaṇṇanā samattā.	290	
PA_atk-s05_10a:2906	4. Gandhodakiyattheraapadānavaṇṇanā	290	
PA_atk-s05_10a:2907_0	Nisajja pāsādavaretiādikaṃ āyasmato gandhodakiyattherassa apadānaṃ. Ayampi purimabuddhesu	2907	
PA_atk-s05_10a:2907_1	katādhikāro tattha tattha bhave nibbānūpanissayāni puññāni upacinanto vipassībhagavato	2907	
PA_atk-s05_10a:2907_2	kāle seṭṭhikule nibbatto viññutaṃ patvā mahaddhano mahābhogo dibbasukhamanubhavanto	2907	
PA_atk-s05_10a:2907_3	viya manussasukhamanubhavanto ekasmiṃ divase pāsādavare nisinno hoti. Tadā bhagavā	2907	
PA_atk-s05_10a:2907_4	suvaṇṇamahāmeru viya vīthiyā vicarati, taṃ vicaramānaṃ bhagavantaṃ disvā pasannamānaso	2907	
PA_atk-s05_10a:2907_5	gantvā vanditvā sugandhodakena bhagavantaṃ osiñcamāno pūjesi. So tena puññena devamanussesu	2907	
PA_atk-s05_10a:2907_6	saṃsaranto imasmiṃ buddhuppāde ekasmiṃ kulagehe nibbatto viññutaṃ patto gharāvāsena	2907	
PA_atk-s05_10a:2907_7	anallīno satthu santike pabbajitvā kammaṭṭhānaṃ gahetvā vipassanaṃ vaḍḍhetvā nacirasseva arahā ahosi.	2907	
PA_atk-s05_10a:2908_0	35. So aparabhāge attano pubbakusalaṃ saritvā somanassajāto pubbacaritāpadānaṃ pakāsento	2908	
PA_atk-s05_10a:2908_1	nisajja pāsādavaretiādimāha. Tattha pāsādoti pasādaṃ somanassaṃ janeti uppādetīti	2908	
PA_atk-s05_10a:2908_2	pāsādo, mālākammacittakammasuvaṇṇakammādyanekavicittaṃ disvā tattha paviṭṭhānaṃ janānaṃ	2908	
PA_atk-s05_10a:2908_3	pasādaṃ janayatīti attho. Pāsādo ca so patthetabbaṭṭhena varo cāti pāsādavaro, tasmiṃ	2908	
PA_atk-s05_10a:2908_4	pāsādavare nisajja nisīditvā vipassiṃ jinavaraṃ addasanti sambandho. Sesaṃ sabbattha uttānamevāti.	2908	
PA_atk-s05_10a:2909	Gandhodakiyattheraapadānavaṇṇanā samattā.	290	
PA_atk-s05_10a:2910	5. Sammukhāthavikattheraapadānavaṇṇanā	291	
PA_atk-s05_10a:2911_0	Jāyamāne vipassimhītiādikaṃ āyasmato sammukhāthavikattherassa apadānaṃ. Ayampi purimabuddhesu	2911	
PA_atk-s05_10a:2911_1	katādhikāro tattha tattha bhave vivaṭṭūpanissayāni puññāni upacinanto vipassissa	2911	
PA_atk-s05_10a:2911_2	bhagavato kāle brāhmaṇakule nibbatto sattavassikakāleyeva sakasippe nipphattiṃ patto	2911	
PA_atk-s05_10a:2911_3	gharāvāsaṃ saṇṭhapetvā vasanto vipassimhi bodhisatte uppanne sabbabuddhānaṃ lakkhaṇāni	2911	
PA_atk-s05_10a:2911_4	vedattaye dissamānāni tāni rājappamukhassa janakāyassa vipassībodhisattassa lakkhaṇañca	2911	
PA_atk-s05_10a:2911_5	buddhabhāvañca byākaritvā janānaṃ mānasaṃ nibbāpesi, anekāni ca thutivacanāni nivedesi.	2911	
PA_atk-s05_10a:2911_6	So tena kusalakammena cha kāmāvacarasampattiyo anubhavitvā manussesu ca cakkavattisampattiyo	2911	
PA_atk-s05_10a:2911_7	anubhavitvā imasmiṃ buddhuppāde kulagehe nibbatto viññutaṃ patto saddhājāto pabbajitvā	2911	
PA_atk-s05_10a:2911_8	nacirasseva arahā ahosi. Katakusalanāmena sammukhāthavikattheroti pākaṭo.	2911	
PA_atk-s05_10a:2912_0	41. So attano pubbakammaṃ saritvā somanassajāto pubbacaritāpadānaṃ pakāsento jāyamāne	2912	
PA_atk-s05_10a:2912_1	vipassimhītiādimāha. Vipassimhi sammāsambuddhe jāyamāne uppajjamāne mātukucchito	2912	
PA_atk-s05_10a:2912_2	nikkhante ahaṃ pātubhūtaṃ nimittaṃ kāraṇaṃ buddhabhāvassa hetuṃ byākariṃ kathesiṃ,	2912	
PA_atk-s05_10a:2912_3	anekāni acchariyāni pākaṭāni akāsinti attho. Sesaṃ vuttanayānusārena suviññeyyamevāti.	2912	
PA_atk-s05_10a:2913	Sammukhāthavikattheraapadānavaṇṇanā samattā.	291	
PA_atk-s05_10a:2914	6. Kusumāsaniyattheraapadānavaṇṇanā	291	
PA_atk-s05_10a:2915_0	Nagare dhaññavatiyātiādikaṃ āyasmato kusumāsaniyattherassa apadānaṃ. Ayampi purimajinavaresu	2915	
PA_atk-s05_10a:2915_1	katādhikāro tattha tattha bhave vivaṭṭūpanissayāni puññāni upacinanto vipassissa	2915	
PA_atk-s05_10a:2915_2	bhagavato kāle brāhmaṇakule nibbatto viññutaṃ patto mahaddhano mahābhogo tiṇṇaṃ vedānaṃ	2915	
PA_atk-s05_10a:2915_3	pāraṃ gato brāhmaṇasippesu koṭippatto sakaparasamayakusalo mātāpitaro pūjetukāmo	2915	
PA_atk-s05_10a:2915_4	pañca uppalakalāpe attano samīpe ṭhapetvā nisinno bhikkhusaṅghaparivutaṃ vipassiṃ	2915	
PA_atk-s05_10a:2915_5	bhagavantaṃ āgacchantaṃ disvā nīlapītādighanabuddharasmiyo ca disvā pasannamānaso	2915	
PA_atk-s05_10a:2915_6	āsanaṃ paññāpetvā tattha tāni pupphāni santharitvā bhagavantaṃ tattha nisīdāpetvā	2915	
PA_atk-s05_10a:2915_7	sakaghare mātu atthāya paṭiyattāni sabbāni khādanīyabhojanīyāni gahetvā saparivāraṃ	2915	
PA_atk-s05_10a:2915_8	bhagavantaṃ sahatthena santappento bhojesi. Bhojanāvasāne ekaṃ uppalahatthaṃ adāsi.	2915	
PA_atk-s05_10a:2915_9	Tena somanassajāto patthanaṃ akāsi. Bhagavāpi anumodanaṃ katvā pakāmi. So tena puññena	2915	
PA_atk-s05_10a:2915_10	devamanussesu dve sampattiyo anubhavitvā imasmiṃ buddhuppāde sāvatthiyaṃ vibhavasampanne	29151	
PA_atk-s05_10a:2915_11	ekasmiṃ kule nibbatto viññutaṃ patto bhogayasehi vaḍḍhito kāmesu ādīnavaṃ disvā gharāvāsaṃ	29151	
PA_atk-s05_10a:2915_12	pahāya pabbajito nacirasseva arahā ahosi.	29151	
PA_atk-s05_10a:2916_0	65. So aparabhāge pubbe katakusalaṃ pubbenivāsañāṇena saritvā somanassappatto pubbacaritāpadānaṃ	2916	
PA_atk-s05_10a:2916_1	pakāsento nagare dhaññavatiyātiādimāha. Dhaññānaṃ puññavantānaṃ khattiyabrāhmaṇagahapatimahāsālānaṃ	2916	
PA_atk-s05_10a:2916_2	anekesaṃ kulānaṃ ākarattā dhaññavatī, atha vā muttāmaṇiādisattaratanānaṃ sattavidhadhaññānaṃ	2916	
PA_atk-s05_10a:2916_3	upabhogaparibhogānaṃ ākarattā dhaññavatī, atha vā dhaññānaṃ buddhapaccekabuddhakhīṇāsavānaṃ	2916	
PA_atk-s05_10a:2916_4	vasanaṭṭhānaṃ ārāmavihārādīnaṃ ākarattā dhaññavatī, tassā dhaññavatiyā. Nagaranti	2916	
PA_atk-s05_10a:2916_5	patthenti ettha upabhogaparibhogatthikā janāti nagaraṃ, na gacchatīti vā nagaṃ, rājayuvarājamahāmattādīnaṃ	2916	
PA_atk-s05_10a:2916_6	vasanaṭṭhānaṃ. Nagaṃ rāti ādadāti gaṇhātīti nagaraṃ, rājādīnaṃ vasanaṭṭhānasamūhabhūtaṃ	2916	
PA_atk-s05_10a:2916_7	pākāraparikhādīhi parikkhittaṃ paricchinnaṭṭhānaṃ nagaraṃ nāmāti attho. Nagare yadā	2916	
PA_atk-s05_10a:2916_8	ahaṃ vipassissa bhagavato santike byākaraṇaṃ alabhiṃ, tadā tasmiṃ dhaññavatiyā nagare	2916	
PA_atk-s05_10a:2916_9	brāhmaṇo ahosinti sambandho. Sesaṃ sabbattha uttānamevāti.	2916	
PA_atk-s05_10a:2917	Kusumāsaniyattheraapadānavaṇṇanā samattā.	291	
PA_atk-s05_10a:2918	7. Phaladāyakattheraapadānavaṇṇanā	291	
PA_atk-s05_10a:2919_0	Ajjhāyako mantadharotiādikaṃ āyasmato phaladāyakattherassa apadānaṃ. Ayampi purimabuddhesu	2919	
PA_atk-s05_10a:2919_1	katādhikāro anekesu bhavesu vivaṭṭūpanissayāni puññāni upacinanto padumuttarassa	2919	
PA_atk-s05_10a:2919_2	bhagavato kāle brāhmaṇakule nibbatto viññutaṃ patvā vedattayādisakasippesu pārappatto	2919	
PA_atk-s05_10a:2919_3	anekesaṃ brāhmaṇasahassāniṃ pāmokkho ācariyo sakasippānaṃ pariyosānaṃ adisvā tattha	2919	
PA_atk-s05_10a:2919_4	ca sāraṃ apassanto gharāvāsaṃ pahāya isipabbajjaṃ pabbajitvā himavantassa avidūre	2919	
PA_atk-s05_10a:2919_5	assamaṃ kāretvā saha sissehi vāsaṃ kappesi, tasmiṃ samaye padumuttaro bhagavā bhikkhāya	2919	
PA_atk-s05_10a:2919_6	caramāno tassānukampāya taṃ padesaṃ sampāpuṇi. Tāpaso bhagavantaṃ disvā pasannamānaso	2919	
PA_atk-s05_10a:2919_7	attano atthāya puṭake nikkhipitvā rukkhagge laggitāni madhurāni padumaphalāni madhunā	2919	
PA_atk-s05_10a:2919_8	saha adāsi. Bhagavā tassa somanassuppādanatthaṃ passantasseva paribhuñjitvā ākāse	2919	
PA_atk-s05_10a:2919_9	ṭhito phaladānānisaṃsaṃ kathetvā pakkāmi.	2919	
PA_atk-s05_10a:2920_0	75. So tena puññena devamanussesu saṃsaranto ubhayasampattiyo anubhavitvā imasmiṃ	2920	
PA_atk-s05_10a:2920_1	buddhuppāde vibhavasampanne ekasmiṃ kulagehe nibbatto sattavassikoyeva arahattaṃ	2920	
PA_atk-s05_10a:2920_2	patvā pubbe katakusalakammaṃ saritvā somanassajāto pubbacaritāpadānaṃ pakāsento ajjhāyako	2920	
PA_atk-s05_10a:2920_3	mantadharotiādimāha. Tattha ajjheti cintetīti ajjhāyi, ajjhāyiyeva ajjhāyako. Ettha	2920	
PA_atk-s05_10a:2920_4	hi akāro “paṭisedhe vuddhitabbhāve…pe… akāro virahappake”ti evaṃ vuttesu dasasu atthesu	2920	
PA_atk-s05_10a:2920_5	tabbhāve vattati. Sissānaṃ savanadhāraṇādivasena hitaṃ ajjheti cinteti sajjhāyaṃ	2920	
PA_atk-s05_10a:2920_6	karotīti ajjhāyako, cintakoti attho. Ācariyassa santike uggahitaṃ sabbaṃ mantaṃ manena	2920	
PA_atk-s05_10a:2920_7	dhāreti pavattetīti mantadharo. Tiṇṇaṃ vedāna pāragūti vedaṃ vuccati ñāṇaṃ, vedena	2920	
PA_atk-s05_10a:2920_8	veditabbā bujjhitabbāti vedā, iruvedayajuvedasāmavedasaṅkhātā tayo ganthā, tesaṃ	2920	
PA_atk-s05_10a:2920_9	vedānaṃ pāraṃ pariyosānaṃ koṭiṃ gato pattoti pāragū. Sesaṃ pākaṭamevāti	2920	
PA_atk-s05_10a:2921	Phaladāyakattheraapadānavaṇṇanā samattā.	292	
PA_atk-s05_10a:2922	8. Ñāṇasaññikattheraapadānavaṇṇanā	292	
PA_atk-s05_10a:2923_0	Pabbate himavantamhītiādikaṃ āyasmato ñāṇasaññikattherassa apadānaṃ. Ayampi purimabuddhesu	2923	
PA_atk-s05_10a:2923_1	katādhikāro tasmiṃ tasmiṃ uppannuppanne bhave vivaṭṭūpanissayāni puññāni upacinanto	2923	
PA_atk-s05_10a:2923_2	vipassissa bhagavato kāle kulagehe nibbatto vuddhippatto gharāvāsaṃ pahāya tāpasapabbajjaṃ	2923	
PA_atk-s05_10a:2923_3	pabbajitvā himavantassa avidūre pabbatantare paṇṇasālaṃ kāretvā pañcābhiññāaṭṭhasamāpattiyo	2923	
PA_atk-s05_10a:2923_4	nibbattetvā vasanto ekadivasaṃ parisuddhaṃ paṇḍaraṃ pulinatalaṃ disvā “īdisā parisuddhā	2923	
PA_atk-s05_10a:2923_5	buddhā, īdisaṃva parisuddhaṃ buddhañāṇa”nti buddhañca tassa ñāṇañca anussari thomesi ca.	2923	
PA_atk-s05_10a:2924_0	84. So tena puññena devamanussesu saṃsaranto ubhayasampattiyo anubhavitvā imasmiṃ	2924	
PA_atk-s05_10a:2924_1	buddhuppāde ekasmiṃ kulagehe nibbatto viññutaṃ patvā sāsane pabbajitvā nacirasseva	2924	
PA_atk-s05_10a:2924_2	arahattaṃ patto pubbe katapuññaṃ anussaritvā somanassajāto pubbacaritāpadānaṃ pakāsento	2924	
PA_atk-s05_10a:2924_3	“pabbate himavantamhī”tiādimāha. Pulinaṃ sobhanaṃ disvāti paripuṇṇakataṃ viya pulākārena	2924	
PA_atk-s05_10a:2924_4	parisodhitākārena pavattaṃ ṭhitanti pulinaṃ, sobhanaṃ vālukaṃ disvā seṭṭhaṃ buddhaṃ	2924	
PA_atk-s05_10a:2924_5	anussarinti attho. Sesaṃ suviññeyyamevāti.	2924	
PA_atk-s05_10a:2925	Ñāṇasaññikattheraapadānavaṇṇanā samattā.	292	
PA_atk-s05_10a:2926	9. Gaṇṭhipupphiyattheraapadānavaṇṇanā	292	
PA_atk-s05_10a:2927_0	Suvaṇṇavaṇṇo sambuddhotiādikaṃ āyasmato gaṇṭhipupphiyattherassa apadānaṃ. Ayampi	2927	
PA_atk-s05_10a:2927_1	purimabuddhesu katādhikāro anekāsu jātīsu katapuññasañcayo vipassissa bhagavato kāle	2927	
PA_atk-s05_10a:2927_2	ekasmiṃ kulagehe nibbatto upabhogaparibhogehi anūno ekadivasaṃ vipassiṃ bhagavantaṃ	2927	
PA_atk-s05_10a:2927_3	sagaṇaṃ disvā pasannamānaso lājāpañcamehi pupphehi pūjesi. So teneva cittappasādena	2927	
PA_atk-s05_10a:2927_4	yāvatāyukaṃ ṭhatvā tato devaloke nibbatto dibbasampattiṃ anubhavitvā aparabhāge manussesu	2927	
PA_atk-s05_10a:2927_5	manussasampattiṃ anubhavitvā imasmiṃ buddhuppāde ekasmiṃ kulagehe nibbatto saddhājāto	2927	
PA_atk-s05_10a:2927_6	pabbajitvā nacirasseva arahattaṃ pāpuṇi.	2927	
PA_atk-s05_10a:2928_0	91. So ekadivasaṃ pubbe katapuññaṃ saritvā somanassajāto “iminā kusalenāhaṃ nibbānaṃ	2928	
PA_atk-s05_10a:2928_1	patto”ti pubbacaritāpadānaṃ pakāsento suvaṇṇavaṇṇo sambuddhotiādimāha. Taṃ sabbaṃ	2928	
PA_atk-s05_10a:2928_2	heṭṭhā vuttanayattā uttānatthamevāti.	2928	
PA_atk-s05_10a:2929	Gaṇṭhipupphiyattheraapadānavaṇṇanā samattā.	292	
PA_atk-s05_10a:2930	10. Padumapūjakattheraapadānavaṇṇanā	293	
PA_atk-s05_10a:2931_0	Himavantassāvidūretiādikaṃ āyasmato padumapūjakattherassa apadānaṃ. Ayampi purimabuddhesu	2931	
PA_atk-s05_10a:2931_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2931	
PA_atk-s05_10a:2931_2	bhagavato kāle brāhmaṇakule nibbatto viññutaṃ patvā sakasippe nipphattiṃ patvā tattha	2931	
PA_atk-s05_10a:2931_3	sāraṃ apassanto buddhuppattito puretaraṃ uppannattā ovādānusāsanaṃ alabhitvā gharāvāsaṃ	2931	
PA_atk-s05_10a:2931_4	pahāya isipabbajjaṃ pabbajitvā himavantassa avidūre gotamakaṃ nāma pabbataṃ nissāya	2931	
PA_atk-s05_10a:2931_5	assamaṃ kāretvā pañcābhiññā aṭṭha samāpattiyo nibbattetvā jhānasukheneva vihāsi.	2931	
PA_atk-s05_10a:2931_6	Tadā padumuttaro bhagavā buddho hutvā satte saṃsārato uddharanto tassānukampāya himavantaṃ	2931	
PA_atk-s05_10a:2931_7	agamāsi. Tāpaso bhagavantaṃ disvā pasannamānaso sakasisse samānetvā tehi padumapupphāni	2931	
PA_atk-s05_10a:2931_8	āharāpetvā pūjesi. So tena puññena devamanussesu saṃsaranto ubhayasampattiyo anubhavitvā	2931	
PA_atk-s05_10a:2931_9	imasmiṃ buddhuppāde sāvatthiyaṃ kulagehe nibbatto saddho pasanno pabbajitvā nacirasseva arahā ahosi.	2931	
PA_atk-s05_10a:2932_0	97. So attano puññakammaṃ saritvā somanassajāto pubbacaritāpadānaṃ pakāsento himavantassāvidūretiādimāha.	2932	
PA_atk-s05_10a:2932_1	Gotamo nāma pabbatoti anekesaṃ yakkhadevatānaṃ āvāsabhāvena adhiṭṭhānavasena gotamassa	2932	
PA_atk-s05_10a:2932_2	bhavanattā gotamoti pākaṭo ahosi. Pavattati tiṭṭhatīti pabbato. Nāgarukkhehi sañchannoti	2932	
PA_atk-s05_10a:2932_3	ruhati tiṭṭhatīti rukkho. Atha vā pathaviṃ khananto uddhaṃ ruhatīti rukkho, nānā	2932	
PA_atk-s05_10a:2932_4	anekappakārā campakakappūranāgaagarucandanādayo rukkhāti nānārukkhā, tehi nānārukkhehi	2932	
PA_atk-s05_10a:2932_5	sañchanno parikiṇṇo gotamo pabbatoti sambandho. Mahābhūtagaṇālayoti bhavanti jāyanti	2932	
PA_atk-s05_10a:2932_6	uppajjanti vaḍḍhanti cāti bhūtā, mahantā ca te bhūtā cāti mahābhūtā, mahābhūtānaṃ	2932	
PA_atk-s05_10a:2932_7	gaṇo samūhoti mahābhūtagaṇo, mahābhūtagaṇassa ālayo patiṭṭhāti mahābhūtagaṇālayo.	2932	
PA_atk-s05_10a:2933	98. Vemajjhamhi ca tassāsīti tassa gotamassa pabbatassa vemajjhe abbhantare assamo abhinimmito nipphādito katoti attho. Sesaṃ uttānamevāti.	293	
PA_atk-s05_10a:2934	Padumapūjakattheraapadānavaṇṇanā samattā.	293	
PA_atk-s05_10a:2935	Terasamavaggavaṇṇanā samattā.	293	
PA_atk-s05_10a:2936	14. Sobhitavaggo	293	
PA_atk-s05_10a:2937	1. Sobhitattheraapadānavaṇṇanā	293	
PA_atk-s05_10a:2938_0	Padumuttaro nāma jinotiādikaṃ āyasmato sobhitattherassa apadānaṃ. Ayampi purimabuddhesu	2938	
PA_atk-s05_10a:2938_1	katādhikāro tattha tattha bhave vivaṭṭūpanissayāni puññāni upacinanto padumuttarassa	2938	
PA_atk-s05_10a:2938_2	bhagavato kāle ekasmiṃ kulagehe nibbatto viññutaṃ patto gharāvāsaṃ saṇṭhapetvā ekadivasaṃ	2938	
PA_atk-s05_10a:2938_3	satthārā dhamme desiyamāne somanassena pasannamānaso nānappakārehi thomesi. So teneva	2938	
PA_atk-s05_10a:2938_4	somanassena kālaṃ katvā devesu nibbatto tattha dibbasukhaṃ anubhavitvā manussesu	2938	
PA_atk-s05_10a:2938_5	ca manussasukhaṃ anubhavitvā imasmiṃ buddhuppāde sāvatthiyaṃ kulagehe nibbatto sattavassikova	2938	
PA_atk-s05_10a:2938_6	pabbajitvā nacirasseva chaḷabhiñño arahā ahosi.	2938	
PA_atk-s05_10a:2939	1. So aparabhāge attano pubbakammaṃ saritvā somanassajāto pubbacaritāpadānaṃ pakāsento padumuttaro nāma jinotiādimāha. Taṃ sabbaṃ heṭṭhā vuttanayattā suviññeyyamevāti.	293	
PA_atk-s05_10a:2940	Sobhitattheraapadānavaṇṇanā samattā.	294	
PA_atk-s05_10a:2941	2. Sudassanattheraapadānavaṇṇanā	294	
PA_atk-s05_10a:2942_0	Vitthatāya nadītīretiādikaṃ āyasmato sudassanattherassa apadānaṃ. Ayampi purimajinavaresu	2942	
PA_atk-s05_10a:2942_1	katādhikāro tattha tattha bhave katapuññūpacayo sikhissa bhagavato kāle kulagehe	2942	
PA_atk-s05_10a:2942_2	nibbatto vuddhippatto gharāvāsaṃ saṇṭhapetvā vasanto vitthatāya nāma gaṅgāya samīpe	2942	
PA_atk-s05_10a:2942_3	pilakkhuphalitaṃ pariyesanto tassā tīre nisinnaṃ jalamānaaggisikhaṃ iva sikhiṃ sammāsambuddhaṃ	2942	
PA_atk-s05_10a:2942_4	disvā pasannamānaso ketakīpupphaṃ vaṇṭeneva chinditvā pūjento evamāha – “bhante,	2942	
PA_atk-s05_10a:2942_5	yena ñāṇena tvaṃ evaṃ mahānubhāvo sabbaññubuddho jāto, taṃ ñāṇaṃ ahaṃ pūjemī”ti.	2942	
PA_atk-s05_10a:2942_6	Atha bhagavā anumodanamakāsi. So tena puññena devamanussesu jāto ubhayasampattiyo	2942	
PA_atk-s05_10a:2942_7	anubhavitvā imasmiṃ buddhuppāde ekasmiṃ kulagehe nibbatto satthari pasanno pabbajitvā	2942	
PA_atk-s05_10a:2942_8	nacirasseva arahā ahosi.	2942	
PA_atk-s05_10a:2943_0	10. So attano katakusalaṃ saritvā somanassajāto pubbacaritāpadānaṃ pakāsento vitthatāya	2943	
PA_atk-s05_10a:2943_1	nadītīretiādimāha. Tattha vitthatāyāti vittharati pattharati vitthiṇṇā hotīti vitthatā,	2943	
PA_atk-s05_10a:2943_2	nadanti saddaṃ karonti itā gatā pavattāti nadī, nadiṃ tarantā etaṃ patvā tiṇṇā nāma	2943	
PA_atk-s05_10a:2943_3	hontīti tīraṃ, tassā vitthatāya nadiyā tīre tīrasamīpeti attho. Ketakiṃ pupphitaṃ	2943	
PA_atk-s05_10a:2943_4	disvāti kucchitākārena gaṇhantānaṃ hatthaṃ kaṇḍako chindati vijjhatīti ketaṃ, ketassa	2943	
PA_atk-s05_10a:2943_5	esā ketakīpupphaṃ, taṃ disvā vaṇṭaṃ chinditvāti sambandho.	2943	
PA_atk-s05_10a:2944_0	11. Sikhino lokabandhunoti sikhī vuccati aggi, sikhīsadisā nīlapītādibhedā jalamānā	2944	
PA_atk-s05_10a:2944_1	chabbaṇṇaghanaraṃsiyo yassa so sikhī, lokassa sakalalokattayassa bandhu ñātakoti	2944	
PA_atk-s05_10a:2944_2	lokabandhu, tassa sikhino lokabandhuno ketakīpupphaṃ vaṇṭe chinditvā pūjesinti sambandho.	2944	
PA_atk-s05_10a:2944_3	Sesaṃ uttānatthamevāti.	2944	
PA_atk-s05_10a:2945	Sudassanattheraapadānavaṇṇanā samattā.	294	
PA_atk-s05_10a:2946	3. Candanapūjanakattheraapadānavaṇṇanā	294	
PA_atk-s05_10a:2947_0	Candabhāgānadītīretiādikaṃ āyasmato candanapūjanakattherassa apadānaṃ. Ayampi purimabuddhesu	2947	
PA_atk-s05_10a:2947_1	katādhikāro tattha tattha bhave vivaṭṭūpanissayāni puññāni upacinanto atthadassissa	2947	
PA_atk-s05_10a:2947_2	bhagavato kāle himavante candabhāgānadiyā samīpe kinnarayoniyaṃ nibbatto pupphabhakkho	2947	
PA_atk-s05_10a:2947_3	pupphanivasano candanaagaruādīsu gandhavibhūsito himavante bhummadevatā viya uyyānakīḷajalakīḷādianekasukhaṃ	2947	
PA_atk-s05_10a:2947_4	anubhavanto vāsaṃ kappesi. Tadā atthadassī bhagavā tassānukampāya himavantaṃ gantvā	2947	
PA_atk-s05_10a:2947_5	ākāsato oruyha saṅghāṭiṃ paññāpetvā nisīdi. So kinnaro taṃ bhagavantaṃ vijjotamānaṃ	2947	
PA_atk-s05_10a:2947_6	tattha nisinnaṃ disvā pasannamānaso sugandhacandanena pūjesi. Tassa bhagavā anumodanaṃ akāsi.	2947	
PA_atk-s05_10a:2948_0	17. So tena puññena tena somanassena yāvatāyukaṃ ṭhatvā tato cuto devaloke nibbatto	2948	
PA_atk-s05_10a:2948_1	aparāparaṃ cha kāmāvacarasampattiyo anubhavitvā manussesu cakkavattirajjapadesarajjasampattiyo	2948	
PA_atk-s05_10a:2948_2	anubhavitvā imasmiṃ buddhuppāde kulagehe nibbatto viññutaṃ patto pabbajitvā nacirasseva	2948	
PA_atk-s05_10a:2948_3	arahattaṃ patvā attano pubbakammaṃ saritvā somanassajāto pubbacaritāpadānaṃ pakāsento	2948	
PA_atk-s05_10a:2948_4	candabhāgānadītīretiādimāha. Tattha candaṃ manaṃ ruciṃ ajjhāsayaṃ ñatvā viya jātoti	2948	
PA_atk-s05_10a:2948_5	cando. Candamaṇḍalena pasannanimmalodakena ubhosu passesu muttādalasadisasantharadhavalapulinatalena	2948	
PA_atk-s05_10a:2948_6	ca samannāgatattā candena bhāgā sadisāti candabhāgā, tassā candabhāgāya nadiyā tīre	2948	
PA_atk-s05_10a:2948_7	samīpeti attho. Sesaṃ sabbaṃ heṭṭhā vuttanayattā suviññeyyamevāti.	2948	
PA_atk-s05_10a:2949	Candanapūjanakattheraapadānavaṇṇanā samattā.	294	
PA_atk-s05_10a:2950	Aṭṭhamabhāṇavāravaṇṇanā samattā.	295	
PA_atk-s05_10a:2951	4. Pupphacchadaniyattheraapadānavaṇṇanā	295	
PA_atk-s05_10a:2952_0	Sunando nāma nāmenātiādikaṃ āyasmato pupphacchadaniyattherassa apadānaṃ. Ayampi purimabuddhesu	2952	
PA_atk-s05_10a:2952_1	katādhikāro anekesu bhavesu vivaṭṭūpanissayāni puññāni upacinanto padumuttarassa	2952	
PA_atk-s05_10a:2952_2	bhagavato kāle brāhmaṇakule nibbatto viññutaṃ patvā sakasippesu nipphattiṃ patto	2952	
PA_atk-s05_10a:2952_3	mahābhogo mahāyaso dānābhirato ahosi. Ekadivasaṃ so “sakalajambudīpe ime yācakā nāma	2952	
PA_atk-s05_10a:2952_4	‘ahaṃ dānaṃ na laddhosmī’ti vattuṃ mā labhantū”ti mahādānaṃ sajjesi. Tadā padumuttaro	2952	
PA_atk-s05_10a:2952_5	bhagavā saparivāro ākāsena gacchati. Brāhmaṇo taṃ disvā pasannacitto sakasisse pakkosāpetvā	2952	
PA_atk-s05_10a:2952_6	pupphāni āharāpetvā ākāse ukkhipitvā pūjesi. Tāni sakalanagaraṃ chādetvā satta divasāni aṭṭhaṃsu.	2952	
PA_atk-s05_10a:2953_0	26. So tena puññakammena devamanussesu sukhaṃ anubhavitvā imasmiṃ buddhuppāde sāvatthiyaṃ	2953	
PA_atk-s05_10a:2953_1	ekasmiṃ kulagehe nibbatto saddhājāto pabbajitvā khuraggeyeva arahattaṃ patvā attano	2953	
PA_atk-s05_10a:2953_2	pubbakammaṃ saritvā somanassajāto pubbacaritāpadānaṃ pakāsento sunando nāma nāmenātiādimāha.	2953	
PA_atk-s05_10a:2953_3	Taṃ heṭṭhā vuttanayattā suviññeyyamevāti.	2953	
PA_atk-s05_10a:2954	Pupphacchadaniyattheraapadānavaṇṇanā samattā.	295	
PA_atk-s05_10a:2955	5. Rahosaññakattheraapadānavaṇṇanā	295	
PA_atk-s05_10a:2956_0	Himavantassāvidūretiādikaṃ āyasmato rahosaññakattherassa apadānaṃ. Ayampi purimabuddhesu	2956	
PA_atk-s05_10a:2956_1	katādhikāro tattha tattha bhave vivaṭṭūpanissayāni puññāni upacinanto ekasmiṃ buddhasuññakāle	2956	
PA_atk-s05_10a:2956_2	majjhimadese brāhmaṇakule nibbatto vuddhimanvāya sakasippesu nipphattiṃ patvā tattha	2956	
PA_atk-s05_10a:2956_3	sāraṃ apassanto kevalaṃ udaraṃ pūretvā kodhamadamānādayo akusaleyeva disvā gharāvāsaṃ	2956	
PA_atk-s05_10a:2956_4	pahāya himavantaṃ pavisitvā isipabbajjaṃ pabbajitvā anekatāpasasataparivāro vasabhapabbatasamīpe	2956	
PA_atk-s05_10a:2956_5	assamaṃ māpetvā tīṇi vassasahassāni himavanteyeva vasamāno “ahaṃ ettakānaṃ sissānaṃ	2956	
PA_atk-s05_10a:2956_6	ācariyoti sammato garuṭṭhāniyo garukātabbo vandanīyo, ācariyo me natthī”ti domanassappatto	2956	
PA_atk-s05_10a:2956_7	te sabbe sisse sannipātetvā buddhānaṃ abhāve nibbānādhigamābhāvaṃ pakāsetvā sayaṃ	2956	
PA_atk-s05_10a:2956_8	ekako raho vivekaṭṭhāneva nisinno buddhassa sammukhā nisinno viya buddhasaññaṃ manasi	2956	
PA_atk-s05_10a:2956_9	karitvā buddhārammaṇaṃ pītiṃ uppādetvā sālāyaṃ pallaṅkaṃ ābhujitvā nisinno kālaṃ	2956	
PA_atk-s05_10a:2956_10	katvā brahmaloke nibbatti.	29561	
PA_atk-s05_10a:2957_0	34. So tattha jhānasukhena ciraṃ vasitvā imasmiṃ buddhuppāde kulagehe nibbatto kāmesu	2957	
PA_atk-s05_10a:2957_1	anallīno sattavassiko pabbajitvā khuraggeyeva arahattaṃ patvā chaḷabhiñño hutvā pubbenivāsañāṇena	2957	
PA_atk-s05_10a:2957_2	attano pubbakammaṃ saritvā sañjātasomanasso pubbacaritāpadānaṃ pakāsento himavantassāvidūretiādimāha.	2957	
PA_atk-s05_10a:2957_3	Vasabho nāma pabbatoti himavantapabbataṃ vinā sesapabbatānaṃ uccatarabhāvena seṭṭhatarabhāvena	2957	
PA_atk-s05_10a:2957_4	vasabhoti saṅkhaṃ gato pabbatoti attho. Sesaṃ sabbattha uttānatthamevāti.	2957	
PA_atk-s05_10a:2958	Rahosaññakattheraapadānavaṇṇanā samattā.	295	
PA_atk-s05_10a:2959	6. Campakapupphiyattheraapadānavaṇṇanā	295	
PA_atk-s05_10a:2960_0	Kaṇikāraṃva jotantantiādikaṃ āyasmato campakapupphiyattherassa apadānaṃ. Ayampi purimabuddhesu	2960	
PA_atk-s05_10a:2960_1	katādhikāro tattha tattha bhave vivaṭṭūpanissayāni puññāni upacinanto vessabhussa	2960	
PA_atk-s05_10a:2960_2	bhagavato kāle brāhmaṇakule nibbatto vuddhippatto sakasippesu nipphattiṃ patvā tattha	2960	
PA_atk-s05_10a:2960_3	sāraṃ apassanto gharāvāsaṃ pahāya tāpasapabbajjaṃ pabbajitvā vanantare vasanto vessabhuṃ	2960	
PA_atk-s05_10a:2960_4	bhagavantaṃ uddissa sissehi ānītehi campakapupphehi pūjesi. Bhagavā anumodanaṃ akāsi.	2960	
PA_atk-s05_10a:2960_5	So teneva kusalena devamanussesu saṃsaranto ubhayasampattiyo anubhavitvā imasmiṃ	2960	
PA_atk-s05_10a:2960_6	buddhuppāde kulagehe nibbatto viññutaṃ pāpuṇitvā pubbavāsanābalena gharāvāse anallīno	2960	
PA_atk-s05_10a:2960_7	pabbajitvā nacirasseva arahā ahosi.	2960	
PA_atk-s05_10a:2961_0	41. So aparabhāge attano pubbapuññakammaṃ saritvā somanassajāto pubbacaritāpadānaṃ	2961	
PA_atk-s05_10a:2961_1	pakāsento kaṇikāraṃva jotantantiādimāha. Tattha kaṇikāranti sakalapattapalāsāni paribhajja	2961	
PA_atk-s05_10a:2961_2	pātetvā pupphagahaṇasamaye kaṇṇikābaddho hutvā pupphamakuḷānaṃ gahaṇato kaṇṇikākārena	2961	
PA_atk-s05_10a:2961_3	pakatoti kaṇikāro, “kaṇṇikāro”ti vattabbe niruttinayena ekassa pubba ṇa-kārassa lopaṃ	2961	
PA_atk-s05_10a:2961_4	katvā “kaṇikāra”nti vuttanti daṭṭhabbaṃ. Taṃ pupphitaṃ kaṇikārarukkhaṃ iva jotantaṃ	2961	
PA_atk-s05_10a:2961_5	buddhaṃ addasanti attho. Sesaṃ uttānatthamevāti.	2961	
PA_atk-s05_10a:2962	Campakapupphiyattheraapadānavaṇṇanā samattā.	296	
PA_atk-s05_10a:2963	7. Atthasandassakattheraapadānavaṇṇanā	296	
PA_atk-s05_10a:2964_0	Visālamāḷe āsīnotiādikaṃ āyasmato atthasandassakattherassa apadānaṃ. Ayampi purimabuddhesu	2964	
PA_atk-s05_10a:2964_1	katādhikāro anekesu attabhāvesu katapuññūpacayo padumuttarassa bhagavato kāle brāhmaṇakule	2964	
PA_atk-s05_10a:2964_2	nibbatto vuddhimanvāya sakasippesu nipphattiṃ patto tattha sāraṃ apassanto gehaṃ	2964	
PA_atk-s05_10a:2964_3	pahāya himavantaṃ gantvā ramaṇīye ṭhāne paṇṇasālaṃ katvā paṭivasati, tadā sattānukampāya	2964	
PA_atk-s05_10a:2964_4	himavantamāgataṃ padumuttarabhagavantaṃ disvā pasannamānaso pañcaṅgasamannāgato vanditvā	2964	
PA_atk-s05_10a:2964_5	thutivacanehi thomesi. So tena puññena yāvatāyukaṃ katvā kālaṅkatvā brahmalokūpago	2964	
PA_atk-s05_10a:2964_6	ahosi. So aparabhāge imasmiṃ buddhuppāde kulagehe nibbatto viññutaṃ patto satthu	2964	
PA_atk-s05_10a:2964_7	dhammadesanaṃ sutvā paṭiladdhasaddho pabbajitvā arahattaṃ pāpuṇi.	2964	
PA_atk-s05_10a:2965_0	47. So attano pubbakammaṃ saritvā somanassajāto pubbacaritāpadānaṃ pakāsento visālamāḷe	2965	
PA_atk-s05_10a:2965_1	āsīnotiādimāha. Tattha visālamāḷeti visālaṃ patthaṭaṃ vitthiṇṇaṃ mahantaṃ māḷaṃ visālamāḷaṃ,	2965	
PA_atk-s05_10a:2965_2	tasmiṃ visālamāḷe āsīno nisinno ahaṃ lokanāyakaṃ addasanti sambandho. Tesaṃ suviññeyyamevāti.	2965	
PA_atk-s05_10a:2966	Atthasandassakattheraapadānavaṇṇanā samattā.	296	
PA_atk-s05_10a:2967	8. Ekapasādaniyattheraapadānavaṇṇanā	296	
PA_atk-s05_10a:2968_0	Nārado iti me nāmantiādikaṃ āyasmato ekapasādaniyattherassa apadānaṃ. Ayampi purimabuddhesu	2968	
PA_atk-s05_10a:2968_1	katādhikāro anekāsu jātīsu katakusalo atthadassissa bhagavato kāle brāhmaṇakule nibbatto	2968	
PA_atk-s05_10a:2968_2	kesavoti pākaṭo hutvā viññutaṃ patvā gharāvāsaṃ pahāya pabbajitvā vasanto ekadivasaṃ	2968	
PA_atk-s05_10a:2968_3	satthu dhammadesanaṃ sutvā pasannamānaso añjaliṃ paggayha ativiya pītisomanassajāto	2968	
PA_atk-s05_10a:2968_4	pakkāmi. So yāvatāyukaṃ ṭhatvā teneva somanassena kālaṃ katvā devesu nibbatto tattha	2968	
PA_atk-s05_10a:2968_5	dibbasampattiṃ anubhavitvā manussesu uppanno tattha sampattiyo anubhavitvā imasmiṃ	2968	
PA_atk-s05_10a:2968_6	buddhuppāde aññatarasmiṃ kulagehe nibbatto vuddhippatto satthari pasīditvā pabbajito	2968	
PA_atk-s05_10a:2968_7	nacirasseva arahā ahosi.	2968	
PA_atk-s05_10a:2969_0	55. So aparabhāge attano katakusalakammaṃ saritvā somanassajāto pubbacaritāpadānaṃ	2969	
PA_atk-s05_10a:2969_1	pakāsento nārado iti me nāmantiādimāha. Tattha nāradoti jātivasena suddhasarīrattā	2969	
PA_atk-s05_10a:2969_2	natthi rajo dhūli malaṃ etassāti nārado, ja-kārassa da-kāraṃ katvā nāradoti kuladattikaṃ	2969	
PA_atk-s05_10a:2969_3	nāmaṃ. Kesavoti kisavacchagotte jātattā kesavo nāradakesavo iti maṃ janā vidū jānantīti	2969	
PA_atk-s05_10a:2969_4	attho. Sesaṃ pākaṭamevāti.	2969	
PA_atk-s05_10a:2970	Ekapasādaniyattheraapadānavaṇṇanā samattā.	297	
PA_atk-s05_10a:2971	9. Sālapupphadāyakattheraapadānavaṇṇanā	297	
PA_atk-s05_10a:2972_0	Migarājā tadā āsintiādikaṃ āyasmato sālapupphadāyakattherassa apadānaṃ. Ayampi purimabuddhesu	2972	
PA_atk-s05_10a:2972_1	katādhikāro tattha tattha bhave katakusalasañcayo kenaci kammacchiddena himavante	2972	
PA_atk-s05_10a:2972_2	sīhayoniyaṃ nibbatto anekasīhaparivāro vihāsi. Tadā sikhī bhagavā tassānukampāya	2972	
PA_atk-s05_10a:2972_3	himavantaṃ agamāsi. Sīho taṃ upagataṃ disvā pasannamānaso sākhābhaṅgena sakaṇṇikasālapupphaṃ	2972	
PA_atk-s05_10a:2972_4	gahetvā pūjesi. Bhagavā tassa anumodanaṃ akāsi.	2972	
PA_atk-s05_10a:2973_0	60. So tena puññena devamanussesu saṃsaranto ubhayasampattiyo anubhavitvā imasmiṃ	2973	
PA_atk-s05_10a:2973_1	buddhuppāde ekasmiṃ kulagehe nibbatto viññutaṃ patvā satthari pasanno pabbajitvā	2973	
PA_atk-s05_10a:2973_2	arahattaṃ patto attano pubbakammaṃ saritvā somanassajāto pubbacaritāpadānaṃ pakāsento	2973	
PA_atk-s05_10a:2973_3	migarājā tadā āsintiādimāha. Tattha maraṇaṃ gacchantīti migā, atha vā ghāsaṃ magganti	2973	
PA_atk-s05_10a:2973_4	gavesantīti migā, migānaṃ rājā migarājā. Sakalacatuppadānaṃ rājabhāve satipi gāthābandhasukhatthaṃ	2973	
PA_atk-s05_10a:2973_5	mige ādiṃ katvā migarājāti vuttaṃ. Yadā bhagavantaṃ disvā sapupphaṃ sālasākhaṃ bhañjitvā	2973	
PA_atk-s05_10a:2973_6	pūjesiṃ, tadā ahaṃ migarājā ahosinti attho.	2973	
PA_atk-s05_10a:2974	62. Sakosaṃ pupphamāharinti sakaṇṇikaṃ sālapupphaṃ āhariṃ pūjesinti attho. Sesaṃ uttānatthamevāti.	297	
PA_atk-s05_10a:2975	Sālapupphadāyakattheraapadānavaṇṇanā samattā.	297	
PA_atk-s05_10a:2976	10. Piyālaphaladāyakattheraapadānavaṇṇanā	297	
PA_atk-s05_10a:2977_0	Parodhako tadā āsintiādikaṃ āyasmato piyālaphaladāyakattherassa apadānaṃ. Ayampi	2977	
PA_atk-s05_10a:2977_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	2977	
PA_atk-s05_10a:2977_2	sikhissa bhagavato kāle nesādakule nibbatto himavante ekasmiṃ pabbhāre mige vadhitvā	2977	
PA_atk-s05_10a:2977_3	jīvikaṃ kappetvā vasati. Tasmiṃ kāle tattha gataṃ sikhiṃ bhagavantaṃ disvā pasannamānaso	2977	
PA_atk-s05_10a:2977_4	sāyaṃ pātaṃ namassamāno kañci deyyadhammaṃ apassanto madhurāni piyālaphalāni uccinitvā	2977	
PA_atk-s05_10a:2977_5	adāsi. Bhagavā tāni paribhuñji. So nesādo buddhārammaṇāya pītiyā nirantaraṃ phuṭṭhasarīro	2977	
PA_atk-s05_10a:2977_6	pāpakamme virattacitto mūlaphalāhāro nacirasseva kālaṃ katvā devaloke nibbatti.	2977	
PA_atk-s05_10a:2978_0	66. So tattha dibbasampattiyo anubhavitvā manussesu ca anekavidhasampattiyo anubhavitvā	2978	
PA_atk-s05_10a:2978_1	imasmiṃ buddhuppāde gahapatikule nibbatto viññutaṃ patto gharāvāsaṃ saṇṭhapetvā tattha	2978	
PA_atk-s05_10a:2978_2	anabhirato gehaṃ pahāya satthu santike pabbajitvā vipassanaṃ vaḍḍhetvā nacirasseva	2978	
PA_atk-s05_10a:2978_3	arahattaṃ patto attano kataphaladānakammaṃ saritvā somanassajāto pubbacaritāpadānaṃ	2978	
PA_atk-s05_10a:2978_4	pakāsento parodhako tadā āsintiādimāha. Tattha yadā ahaṃ piyālaphalaṃ datvā cittaṃ	2978	
PA_atk-s05_10a:2978_5	pasādesiṃ, tadā ahaṃ parodhako āsinti sambandho. Parodhakoti parasattarodhako vihesako.	2978	
PA_atk-s05_10a:2978_6	“Pararodhako”ti vattabbe pubbassa ra-kārassa lopaṃ katvā “parodhako”ti vuttaṃ.	2978	
PA_atk-s05_10a:2979	69. Paricāriṃ vināyakanti taṃ nibbānapāpakaṃ satthāraṃ, “bhante, imaṃ phalaṃ paribhuñjathā”ti pavāriṃ nimantesiṃ ārādhesinti attho. Sesaṃ suviññeyyamevāti.	297	
PA_atk-s05_10a:2980	Piyālaphaladāyakattheraapadānavaṇṇanā samattā.	298	
PA_atk-s05_10a:2981	Cuddasamavaggavaṇṇanā samattā.	298	
PA_atk-s05_10a:2982	15. Chattavaggo	298	
PA_atk-s05_10a:2983	1. Atichattiyattheraapadānavaṇṇanā	298	
PA_atk-s05_10a:2984_0	Parinibbute bhagavatītiādikaṃ āyasmato atichattiyattherassa apadānaṃ. Ayampi purimabuddhesu	2984	
PA_atk-s05_10a:2984_1	katādhikāro tattha tattha bhave vivaṭṭūpanissayāni puññāni upacinanto atthadassissa	2984	
PA_atk-s05_10a:2984_2	bhagavato kāle ekasmiṃ kulagehe nibbatto dharamānassa bhagavato adiṭṭhattā parinibbutakāle	2984	
PA_atk-s05_10a:2984_3	“aho mama parihānī”ti cintetvā “mama jātiṃ saphalaṃ karissāmī”ti katasanniṭṭhāno	2984	
PA_atk-s05_10a:2984_4	chattādhichattaṃ kāretvā tassa bhagavato sarīradhātuṃ nihitadhātugabbhaṃ pūjesi.	2984	
PA_atk-s05_10a:2984_5	Aparabhāge pupphacchattaṃ kāretvā tameva dhātugabbhaṃ pūjesi. So teneva puññena devamanussesu	2984	
PA_atk-s05_10a:2984_6	saṃsaranto ubhayasampattiyo anubhavitvā imasmiṃ buddhuppāde gahapatikule nibbatto	2984	
PA_atk-s05_10a:2984_7	viññutaṃ patto satthari pasanno pabbajitvā kammaṭṭhānaṃ gahetvā vāyamanto nacirasseva arahattaṃ pāpuṇi.	2984	
PA_atk-s05_10a:2985_0	1. So attano pubbakammaṃ saritvā somanassajāto pubbacaritāpadānaṃ pakāsento parinibbute	2985	
PA_atk-s05_10a:2985_1	bhagavatītiādimāha. Tattha chattātichattanti chādiyati saṃvariyati ātapādinti chattaṃ,	2985	
PA_atk-s05_10a:2985_2	chattassa atichattaṃ chattassa upari katachattaṃ chattātichattaṃ, chattassa uparūpari	2985	
PA_atk-s05_10a:2985_3	chattanti attho. Thūpamhi abhiropayinti thūpiyati rāsikarīyatīti thūpo, atha vā thūpati	2985	
PA_atk-s05_10a:2985_4	thirabhāvena vuddhiṃ virūḷhiṃ vepullaṃ āpajjamāno patiṭṭhātīti thūpo, tasmiṃ thūpamhi	2985	
PA_atk-s05_10a:2985_5	mayā kāritaṃ chattaṃ uparūpari ṭhapanavasena abhi visesena āropayiṃ pūjesinti attho.	2985	
PA_atk-s05_10a:2986	2. Pupphacchadanaṃ katvānāti vikasitehi sugandhehi anekehi phupphehi chadanaṃ chattupari vitānaṃ katvā pūjesinti attho. Sesaṃ sabbattha uttānatthamevāti.	298	
PA_atk-s05_10a:2987	Atichattiyattheraapadānavaṇṇanā samattā.	298	
PA_atk-s05_10a:2988	2. Thambhāropakattheraapadānavaṇṇanā	298	
PA_atk-s05_10a:2989_0	Nibbute lokanāthamhītiādikaṃ āyasmato thambhāropakattherassa apadānaṃ. Ayampi purimabuddhesu	2989	
PA_atk-s05_10a:2989_1	katādhikāro tattha tattha bhave vivaṭṭūpanissayāni puññāni upacinanto dhammadassissa	2989	
PA_atk-s05_10a:2989_2	bhagavato kāle kulagehe nibbatto saddho pasanno parinibbute bhagavati tassa bhagavato	2989	
PA_atk-s05_10a:2989_3	dhātugabbhamāḷake thambhaṃ nikhanitvā dhajaṃ āropesi. Bahūni jātisumanapupphāni ganthitvā	2989	
PA_atk-s05_10a:2989_4	nisseṇiyā ārohitvā pūjesi.	2989	
PA_atk-s05_10a:2990_0	5. So yāvatāyukaṃ ṭhatvā kālaṃ katvā devamanussesu saṃsaranto ubhayasampattiyo anubhavitvā	2990	
PA_atk-s05_10a:2990_1	sabbattha pūjito imasmiṃ buddhuppāde ekasmiṃ kulagehe nibbatto daharakālato pabhuti	2990	
PA_atk-s05_10a:2990_2	pūjanīyo sāsane baddhasaddho pabbajitvā saha paṭisambhidāhi arahattaṃ patto attano	2990	
PA_atk-s05_10a:2990_3	pubbakammaṃ saritvā somanassajāto pubbacaritāpadānaṃ pakāsento nibbute lokanāthamhītiādimāha.	2990	
PA_atk-s05_10a:2990_4	Tattha nibbute lokanāthamhīti sakalalokassa nāthe padhānabhūte paṭisaraṇe ca satthari	2990	
PA_atk-s05_10a:2990_5	khandhaparinibbānena nibbute nibbutadīpasikhā viya adassanaṃ gateti attho. Dhammadassīnarāsabheti	2990	
PA_atk-s05_10a:2990_6	catusaccadhammaṃ passatīti dhammadassī, atha vā satipaṭṭhānādike sattatiṃsabodhipakkhiyadhamme	2990	
PA_atk-s05_10a:2990_7	dassanasīlo passanasīloti dhammadassī, narānaṃ āsabho pavaro uttamoti narāsabho,	2990	
PA_atk-s05_10a:2990_8	dhammadassī ca so narāsabho ceti dhammadassīnarāsabho, tasmiṃ dhammadassīnarāsabhe.	2990	
PA_atk-s05_10a:2990_9	Āropesiṃ dhajaṃ thambhanti cetiyamāḷake thambhaṃ nikhanitvā tattha dhajaṃ āropesiṃ	2990	
PA_atk-s05_10a:2990_10	bandhitvā ṭhapesinti attho.	29901	
PA_atk-s05_10a:2991_0	6. Nisseṇiṃ māpayitvānāti nissāya taṃ iṇanti gacchanti ārohanti uparīti nisseṇi,	2991	
PA_atk-s05_10a:2991_1	taṃ nisseṇiṃ māpayitvā kāretvā bandhitvā thūpaseṭṭhaṃ samāruhinti sambandho. Jātipupphaṃ	2991	
PA_atk-s05_10a:2991_2	gahetvānāti jāyamānameva janānaṃ sundaraṃ manaṃ karotīti jātisumanaṃ, jātisumanameva	2991	
PA_atk-s05_10a:2991_3	pupphaṃ “jātisumanapuppha”nti vattabbe gāthābandhasukhatthaṃ sumanasaddassa lopaṃ	2991	
PA_atk-s05_10a:2991_4	katvā “jātipuppha”nti vuttaṃ, taṃ jātisumanapupphaṃ gahetvā ganthitvā thūpamhi āropayiṃ,	2991	
PA_atk-s05_10a:2991_5	āropetvā pūjesinti attho. Sesaṃ suviññeyyamevāti.	2991	
PA_atk-s05_10a:2992	Thambhāropakattheraapadānavaṇṇanā samattā.	299	
PA_atk-s05_10a:2993	3. Vedikārakattheraapadānavaṇṇanā	299	
PA_atk-s05_10a:2994_0	Nibbute lokanāthamhītiādikaṃ āyasmato vedikārakattherassa apadānaṃ. Ayampi purimajinavaresu	2994	
PA_atk-s05_10a:2994_1	katādhikāro tattha tattha bhave vivaṭṭūpanissayāni puññāni upacinanto piyadassissa	2994	
PA_atk-s05_10a:2994_2	bhagavato kāle vibhavasampanne ekasmiṃ kule nibbatto viññutaṃ patvā gharāvāsaṃ saṇṭhapetvā	2994	
PA_atk-s05_10a:2994_3	nibbute satthari pasanno tassa cetiye valayaṃ kāresi, sattahi ratanehi paripūretvā	2994	
PA_atk-s05_10a:2994_4	mahāpūjaṃ kāresi. So tena puññena devamanussesu saṃsaranto anekesu jātisatasahassesu	2994	
PA_atk-s05_10a:2994_5	pūjanīyo mahaddhano mahābhogo ubhayasukhaṃ anubhavitvā imasmiṃ buddhuppāde kulagehe	2994	
PA_atk-s05_10a:2994_6	nibbatto vibhavasampanno pabbajitvā vāyamanto nacirasseva arahā ahosi.	2994	
PA_atk-s05_10a:2995_0	10. So ekadivasaṃ attano pubbe katakusalaṃ saritvā somanassajāto pubbacaritāpadānaṃ	2995	
PA_atk-s05_10a:2995_1	pakāsento nibbute lokanāthamhītiādimāha. Taṃ heṭṭhā vuttatthameva. Piyadassīnaruttameti	2995	
PA_atk-s05_10a:2995_2	piyaṃ somanassākāraṃ dassanaṃ yassa so piyadassī, ārohapariṇāhadvattiṃsamahāpurisalakkhaṇaasītānubyañjanabyāmappabhāmaṇḍalehi	2995	
PA_atk-s05_10a:2995_3	sādhu mahājanappasādaṃ janayanākāradassanoti attho. Narānaṃ uttamoti naruttamo, piyadassī	2995	
PA_atk-s05_10a:2995_4	ca so naruttamo ceti piyadassīnaruttamo, tasmiṃ piyadassīnaruttame nibbute dhātugabbhamhi	2995	
PA_atk-s05_10a:2995_5	muttavediṃ ahaṃ akāsinti sambandho. Pupphādhāratthāya pariyosāne vedikāvalayaṃ akāsinti attho.	2995	
PA_atk-s05_10a:2996_0	11. Maṇīhi parivāretvāti maṇati jotati pabhāsatīti maṇi, atha vā janānaṃ manaṃ pūrento	2996	
PA_atk-s05_10a:2996_1	somanassaṃ karonto ito gato pavattoti maṇi, jātiraṅgamaṇiveḷuriyamaṇiādīhi anekehi	2996	
PA_atk-s05_10a:2996_2	maṇīhi katavedikāvalayaṃ parivāretvā uttamaṃ mahāpūjaṃ akāsinti attho. Sesaṃ uttānatthamevāti.	2996	
PA_atk-s05_10a:2997	Vedikārakattheraapadānavaṇṇanā samattā.	299	
PA_atk-s05_10a:2998	4. Saparivāriyattheraapadānavaṇṇanā	299	
PA_atk-s05_10a:2999_0	Padumuttaro nāma jinotiādikaṃ āyasmato saparivāriyattherassa apadānaṃ. Ayampi purimabuddhesu	2999	
PA_atk-s05_10a:2999_1	katādhikāro anekāsu jātīsu vivaṭṭūpanissayāni puññāni upacinanto padumuttarassa bhagavato	2999	
PA_atk-s05_10a:2999_2	kāle kulagehe nibbatto viññutaṃ patto mahaddhano mahābhogo ahosi. Atha padumuttare	2999	
PA_atk-s05_10a:2999_3	bhagavati parinibbute mahājano tassa dhātuṃ nidahitvā mahantaṃ cetiyaṃ kāretvā pūjesi.	2999	
PA_atk-s05_10a:2999_4	Tasmiṃ kāle ayaṃ upāsako tassupari candanasārena cetiyagharaṃ karitvā mahāpūjaṃ akāsi.	2999	
PA_atk-s05_10a:2999_5	So teneva puññena devamanussesu saṃsaranto ubhayasampattiyo anubhavitvā imasmiṃ buddhuppāde	2999	
PA_atk-s05_10a:2999_6	ekasmiṃ kulagehe nibbatto vuddhimanvāya kusalaṃ katvā saddhāya sāsane pabbajitvā	2999	
PA_atk-s05_10a:2999_7	nacirasseva arahā ahosi.	2999	
PA_atk-s05_10a:3000_0	15-8. So aparabhāge attano pubbakammaṃ saritvā somanassajāto pubbacaritāpadānaṃ pakāsento	3000	
PA_atk-s05_10a:3000_1	padumuttaro nāma jinotiādimāha. Tattha omattanti lāmakabhāvaṃ nīcabhāvaṃ dukkhitabhāvaṃ	3000	
PA_atk-s05_10a:3000_2	vā na passāmi na jānāmi, na diṭṭhapubbo mayā nīcabhāvoti attho. Sesaṃ pākaṭamevāti.	3000	
PA_atk-s05_10a:3001	Saparivāriyattheraapadānavaṇṇanā samattā.	300	
PA_atk-s05_10a:3002	5. Umāpupphiyattheraapadānavaṇṇanā	300	
PA_atk-s05_10a:3003_0	Nibbute lokamahitetiādikaṃ āyasmato umāpupphiyattherassa apadānaṃ. Ayampi purimabuddhesu	3003	
PA_atk-s05_10a:3003_1	katādhikāro tattha tattha bhave vivaṭṭūpanissayāni puññāni upacinanto siddhatthassa	3003	
PA_atk-s05_10a:3003_2	bhagavato kāle kulagehe nibbatto vuddhippatto gharāvāsaṃ saṇṭhapetvā vasanto nibbutassa	3003	
PA_atk-s05_10a:3003_3	bhagavato cetiyamahe vattamāne indanīlamaṇivaṇṇaṃ umāpupphaṃ gahetvā pūjesi. So tena	3003	
PA_atk-s05_10a:3003_4	puññena sugatīsuyeva saṃsaranto dibbamānusasampattiyo anubhavitvā uppannuppannabhave	3003	
PA_atk-s05_10a:3003_5	bahulaṃ nīlavaṇṇo jātisampanno vibhavasampanno ahosi. So imasmiṃ buddhuppāde vibhavasampanne	3003	
PA_atk-s05_10a:3003_6	ekasmiṃ kulagehe nibbatto viññutaṃ patvā saddhājāto pabbajito nacirasseva arahattaṃ pāpuṇi.	3003	
PA_atk-s05_10a:3004_0	21. So pubbakammaṃ saritvā somanassajāto pubbacaritāpadānaṃ pakāsento nibbute lokamahitetiādi	3004	
PA_atk-s05_10a:3004_1	vuttaṃ. Tattha lokamahiteti lokehi mahito pūjitoti lokamahito, tasmiṃ lokamahite	3004	
PA_atk-s05_10a:3004_2	siddhatthamhi bhagavati parinibbuteti sambandho. Āhutīnaṃpaṭiggaheti āhutino vuccanti	3004	
PA_atk-s05_10a:3004_3	pūjāsakkārā, tesaṃ āhutīnaṃ paṭiggahetuṃ arahatīti āhutīnaṃpaṭiggaho, aluttakitantasamāso,	3004	
PA_atk-s05_10a:3004_4	tasmiṃ āhutīnaṃpaṭiggahe bhagavati parinibbuteti attho.	3004	
PA_atk-s05_10a:3005	22. Umāpupphanti uddhamuddhaṃ nīlapabhaṃ muñcamānaṃ pupphati vikasatīti umāpupphaṃ, taṃ umāpupphaṃ gahetvā cetiye pūjaṃ akāsinti attho. Sesaṃ uttānatthamevāti.	300	
PA_atk-s05_10a:3006	Umāpupphiyattheraapadānavaṇṇanā samattā.	300	
PA_atk-s05_10a:3007	6. Anulepadāyakattheraapadānavaṇṇanā	300	
PA_atk-s05_10a:3008_0	Anomadassīmuninotiādikaṃ āyasmato anulepadāyakattherassa apadānaṃ. Ayampi purimabuddhesu	3008	
PA_atk-s05_10a:3008_1	katādhikāro tattha tattha bhave vivaṭṭūpanissayāni puññāni upacinanto anomadassissa	3008	
PA_atk-s05_10a:3008_2	bhagavato kāle kulagehe nibbatto mahaddhano mahābhogo tassa bhagavato bodhirukkhassa	3008	
PA_atk-s05_10a:3008_3	vedikāvalayaṃ kāretvā sudhākammañca kāretvā vālukasantharaṇaṃ daddaḷhamānaṃ rajatavimānamiva	3008	
PA_atk-s05_10a:3008_4	kāresi. So tena puññena sukhappatto uppannuppannabhave rajatavimānarajatageharajatapāsādesu	3008	
PA_atk-s05_10a:3008_5	sukhamanubhavitvā imasmiṃ buddhuppāde kulagehe nibbatto viññutaṃ patvā satthari pasanno	3008	
PA_atk-s05_10a:3008_6	pabbajitvā vipassanamanuyutto nacirasseva arahā ahosi.	3008	
PA_atk-s05_10a:3009_0	26. So aparabhāge “kiṃ nu kho kusalaṃ katvā mayā ayaṃ viseso adhigato”ti pubbenivāsānussatiñāṇena	3009	
PA_atk-s05_10a:3009_1	paṭipāṭiyā anussaritvā pubbe katakusalaṃ jānitvā somanassajāto pubbacaritāpadānaṃ	3009	
PA_atk-s05_10a:3009_2	pakāsento anomadassīmuninotiādimāha. Tattha anomaṃ alāmakaṃ dassanaṃ dassanīyaṃ sarīraṃ	3009	
PA_atk-s05_10a:3009_3	yassa so anomadassī, dvattiṃsamahāpurisalakkhaṇaasītānubyañjanabyāmappabhāsamujjalavirājitasarīrattā	3009	
PA_atk-s05_10a:3009_4	sundaradassanoti attho. Sudhāya piṇḍaṃ datvānāti bodhighare vedikāvalayaṃ kāretvā	3009	
PA_atk-s05_10a:3009_5	sakale bodhighare sudhālepanaṃ katvāti attho. Pāṇikammaṃ akāsahanti sārakaṭṭhena	3009	
PA_atk-s05_10a:3009_6	phalakapāṇiyo katvā tāhi pāṇīhi maṭṭhakammaṃ akāsinti attho. Sesaṃ suviññeyyamevāti.	3009	
PA_atk-s05_10a:3010	Anulepadāyakattheraapadānavaṇṇanā samattā.	301	
PA_atk-s05_10a:3011	7. Maggadāyakattheraapadānavaṇṇanā	301	
PA_atk-s05_10a:3012_0	Uttaritvāna nadikantiādikaṃ āyasmato maggadāyakattherassa apadānaṃ. Ayampi purimajinavaresu	3012	
PA_atk-s05_10a:3012_1	katādhikāro anekesu bhavesu nibbānādhigamatthāya puññāni upacinanto siddhatthassa	3012	
PA_atk-s05_10a:3012_2	bhagavato kāle lokasammate kule nibbatto vuddhimanvāya gharāvāsaṃ vasanto ekadivasaṃ	3012	
PA_atk-s05_10a:3012_3	bhagavantaṃ ekaṃ nadiṃ uttaritvā vanantaraṃ gacchantaṃ disvā pasannamānaso “idāni	3012	
PA_atk-s05_10a:3012_4	mayā bhagavato maggaṃ samaṃ kātuṃ vaṭṭatī”ti cintetvā kudālañca piṭakañca ādāya bhagavato	3012	
PA_atk-s05_10a:3012_5	gamanamaggaṃ samaṃ katvā vālukaṃ okiritvā bhagavato pāde vanditvā, “bhante, iminā	3012	
PA_atk-s05_10a:3012_6	maggālaṅkārakaraṇena nibbattanibbattaṭṭhāne pūjanīyo bhaveyyaṃ, nibbānañca pāpuṇeyya”nti	3012	
PA_atk-s05_10a:3012_7	patthanaṃ akāsi. Bhagavā “yathādhippāyaṃ samijjhatū”ti anumodanaṃ vatvā pakkāmi.	3012	
PA_atk-s05_10a:3013_0	32-3. So tena puññena devamanussesu saṃsaranto sabbattha pūjito ahosi. Imasmiṃ pana	3013	
PA_atk-s05_10a:3013_1	buddhuppāde pākaṭe ekasmiṃ kule nibbatto satthari pasanno pabbajitvā vipassanaṃ vaḍḍhetvā	3013	
PA_atk-s05_10a:3013_2	nacirasseva arahattaṃ patvā attano pubbakammaṃ paccakkhato ñatvā somanassajāto pubbacaritāpadānaṃ	3013	
PA_atk-s05_10a:3013_3	pakāsento uttaritvāna nadikantiādimāha. Tattha nadati saddaṃ karoti gacchatīti nadī,	3013	
PA_atk-s05_10a:3013_4	nadīyeva nadikā, taṃ nadikaṃ uttaritvā atikkamitvāti attho. Kudālapiṭakamādāyāti	3013	
PA_atk-s05_10a:3013_5	ku vuccati pathavī, taṃ vidālane padālane chindane alanti kudālaṃ, piṭakaṃ vuccati	3013	
PA_atk-s05_10a:3013_6	paṃsuvālikādivāhakaṃ, tālapaṇṇavettalatādīhi katabhājanaṃ, kudālañca piṭakañca kudālapiṭakaṃ,	3013	
PA_atk-s05_10a:3013_7	taṃ ādāya gahetvāti attho. Sesaṃ uttānatthamevāti.	3013	
PA_atk-s05_10a:3014	Maggadāyakattheraapadānavaṇṇanā samattā.	301	
PA_atk-s05_10a:3015	8. Phalakadāyakattheraapadānavaṇṇanā	301	
PA_atk-s05_10a:3016_0	Yānakāro pure āsintiādikaṃ āyasmato phalakadāyakattherassa apadānaṃ. Ayampi purimabuddhesu	3016	
PA_atk-s05_10a:3016_1	katādhikāro anekesu attabhāvesu katapuññasambhāro siddhatthassa bhagavato kāle vaḍḍhakikule	3016	
PA_atk-s05_10a:3016_2	nibbatto ratanattaye pasanno candanena ālambanaphalakaṃ katvā bhagavato adāsi. Bhagavā	3016	
PA_atk-s05_10a:3016_3	tassānumodanaṃ akāsi.	3016	
PA_atk-s05_10a:3017_0	37. So tena puññena devamanussesu saṃsaranto sabbattha kāle cittasukhapīṇito ubhayasampattiyo	3017	
PA_atk-s05_10a:3017_1	anubhavitvā imasmiṃ buddhuppāde kulagehe nibbatto viññutaṃ patvā satthu dhammadesanaṃ	3017	
PA_atk-s05_10a:3017_2	sutvā sañjātappasādo pabbajitvā vāyamanto nacirasseva saha paṭisambhidāhi arahattaṃ	3017	
PA_atk-s05_10a:3017_3	patvā attano pubbakammaṃ saritvā somanassajāto pubbacaritāpadānaṃ pakāsento yānakāro	3017	
PA_atk-s05_10a:3017_4	pure āsintiādimāha. Tattha yānakāroti yanti etena icchiticchitaṭṭhānanti yānaṃ, taṃ	3017	
PA_atk-s05_10a:3017_5	karotīti yānakāro, pure buddhadassanasamaye ahaṃ yānakāro āsiṃ ahosinti attho. Candanaṃ	3017	
PA_atk-s05_10a:3017_6	phalakaṃ katvāti candati pariḷāhaṃ vūpasametīti candanaṃ. Atha vā candanti sugandhavāsanatthaṃ	3017	
PA_atk-s05_10a:3017_7	sarīraṃ vilimpanti etenāti candanaṃ, taṃ ālambanaphalakaṃ katvā. Lokabandhunoti sakalalokassa	3017	
PA_atk-s05_10a:3017_8	bandhu ñātibhūtoti lokabandhu, tassa lokabandhuno satthussa adāsinti attho. Sesaṃ suviññeyyamevāti.	3017	
PA_atk-s05_10a:3018	Phalakadāyakattheraapadānavaṇṇanā samattā.	301	
PA_atk-s05_10a:3019	9. Vaṭaṃsakiyattheraapadānavaṇṇanā	301	
PA_atk-s05_10a:3020_0	Sumedho nāma nāmenātiādikaṃ āyasmato vaṭaṃsakiyattherassa apadānaṃ. Ayampi purimamunindesu	3020	
PA_atk-s05_10a:3020_1	katādhikāro tattha tattha bhave vivaṭṭūpanissayāni puññāni upacinanto sumedhassa	3020	
PA_atk-s05_10a:3020_2	bhagavato kāle kulagehe nibbatto viññutaṃ patto gharāvāsaṃ saṇṭhapetvā tattha ādīnavaṃ	3020	
PA_atk-s05_10a:3020_3	disvā gehaṃ pahāya tāpasapabbajjaṃ pabbajitvā mahāvane vihāsi. Tasmiṃ samaye sumedho	3020	
PA_atk-s05_10a:3020_4	bhagavā vivekakāmatāya taṃ vanaṃ sampāpuṇi. Atha so tāpaso bhagavantaṃ disvā pasannamānaso	3020	
PA_atk-s05_10a:3020_5	vikasitaṃ saḷalapupphaṃ gahetvā vaṭaṃsakākārena ganthetvā bhagavato pādamūle ṭhapetvā	3020	
PA_atk-s05_10a:3020_6	pūjesi. Bhagavā tassa cittappasādatthāya anumodanamakāsi. So tena puññena devamanussesu	3020	
PA_atk-s05_10a:3020_7	saṃsaranto ubhayasampattiyo anubhavitvā imasmiṃ buddhuppāde vibhavasampanne kule	3020	
PA_atk-s05_10a:3020_8	jāto vuddhimanvāya saddho pasanno pabbajitvā nacirasseva arahā ahosi.	3020	
PA_atk-s05_10a:3021_0	43. So aparabhāge pubbakammaṃ saritvā somanassajāto pubbacaritāpadānaṃ pakāsento	3021	
PA_atk-s05_10a:3021_1	sumedho nāma nāmenātiādi vuttaṃ. Vivekamanubrūhantoti janākiṇṇataṃ pahāya janavivekaṃ	3021	
PA_atk-s05_10a:3021_2	cittavivekañca anubrūhanto vaḍḍhento bahulīkaronto mahāvanaṃ ajjhogāhi pāvisīti attho.	3021	
PA_atk-s05_10a:3021_3	Sesaṃ uttānatthamevāti.	3021	
PA_atk-s05_10a:3022	Vaṭaṃsakiyattheraapadānavaṇṇanā samattā.	302	
PA_atk-s05_10a:3023	10. Pallaṅkadāyakattheraapadānavaṇṇanā	302	
PA_atk-s05_10a:3024_0	Sumedhassa bhagavatotiādikaṃ āyasmato pallaṅkadāyakattherassa apadānaṃ. Ayampi purimabuddhesu	3024	
PA_atk-s05_10a:3024_1	katādhikāro anekesu bhavesu nibbānādhigamatthāya katapuññūpacayo sumedhassa bhagavato	3024	
PA_atk-s05_10a:3024_2	kāle gahapatikule nibbatto vuddhimanvāya mahābhogasampanno satthari pasīditvā dhammaṃ	3024	
PA_atk-s05_10a:3024_3	sutvā tassa satthuno sattaratanamayaṃ pallaṅkaṃ kāretvā mahantaṃ pūjaṃ akāsi. So	3024	
PA_atk-s05_10a:3024_4	tena puññena devamanussesu saṃsaranto sabbattha pūjito ahosi. So anukkamena imasmiṃ	3024	
PA_atk-s05_10a:3024_5	buddhuppāde vibhavasampanne ekasmiṃ kule nibbatto viññutaṃ patto gharāvāsaṃ saṇṭhapetvā	3024	
PA_atk-s05_10a:3024_6	satthu dhammadesanaṃ sutvā pasanno pabbajitvā nacirasseva arahattaṃ patvā pubbe katapuññanāmena	3024	
PA_atk-s05_10a:3024_7	pallaṅkadāyakattheroti pākaṭo ahosi. Heṭṭhā viya uparipi pubbe katapuññanāmena therānaṃ	3024	
PA_atk-s05_10a:3024_8	nāmāni evameva veditabbāni.	3024	
PA_atk-s05_10a:3025_0	47. So ekadivasaṃ attano pubbakammaṃ saritvā somanassajāto pubbacaritāpadānaṃ pakāsento	3025	
PA_atk-s05_10a:3025_1	sumedhassa bhagavatotiādimāha. Pallaṅko hi mayā dinnoti pallaṅkaṃ ūrubaddhāsanaṃ	3025	
PA_atk-s05_10a:3025_2	katvā yattha upavīsanti nisīdanti, so pallaṅkoti vuccati, so pallaṅko sattaratanamayo	3025	
PA_atk-s05_10a:3025_3	mayā dinno pūjitoti attho. Sauttarasapacchadoti saha uttaracchadena saha pacchadena	3025	
PA_atk-s05_10a:3025_4	sauttarasapacchado, uparivitānaṃ bandhitvā āsanaṃ uttamavatthehi acchādetvāti attho. Sesaṃ pākaṭamevāti.	3025	
PA_atk-s05_10a:3026	Pallaṅkadāyakattheraapadānavaṇṇanā samattā.	302	
PA_atk-s05_10a:3027	Pannarasamavaggavaṇṇanā samattā.	302	
PA_atk-s05_10a:3028	16. Bandhujīvakavaggo	302	
PA_atk-s05_10a:3029	1. Bandhujīvakattheraapadānavaṇṇanā	302	
PA_atk-s05_10a:3030_0	Candaṃva vimalaṃ suddhantiādikaṃ āyasmato bandhujīvakattherassa apadānaṃ. Ayampāyasmā	3030	
PA_atk-s05_10a:3030_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	3030	
PA_atk-s05_10a:3030_2	sikhissa bhagavato kāle kulagehe nibbatto viññutaṃ patto gharāvāsaṃ saṇṭhapetvā vasanto	3030	
PA_atk-s05_10a:3030_3	sikhissa bhagavato rūpakāyasampattiṃ disvā pasannamānaso bandhujīvakapupphāni gahetvā	3030	
PA_atk-s05_10a:3030_4	bhagavato pādamūle pūjesi. Bhagavā tassa cittappasādavaḍḍhanatthāya anumodanamakāsi.	3030	
PA_atk-s05_10a:3030_5	So yāvatāyutaṃ ṭhatvā teneva puññena devaloke nibbatto cha kāmāvacarasampattiyo anubhavitvā	3030	
PA_atk-s05_10a:3030_6	manussesu ca cakkavattiādisampattiyo anubhavitvā imassa amhākaṃ sammāsambuddhassa	3030	
PA_atk-s05_10a:3030_7	uppannakāle gahapatikule nibbatto rūpaggayasaggappatto satthu dhammadesanaṃ sutvā	3030	
PA_atk-s05_10a:3030_8	saddhājāto gehaṃ pahāya pabbajito arahattaṃ pāpuṇi.	3030	
PA_atk-s05_10a:3031_0	1. So pubbenivāsañāṇena pubbe katakusalakammaṃ anussaritvā somanassajāto pubbacaritāpadānaṃ	3031	
PA_atk-s05_10a:3031_1	pakāsento candaṃva vimalaṃ suddhantiādimāha. Tattha candaṃva vimalaṃ suddhanti abbhā,	3031	
PA_atk-s05_10a:3031_2	mahikā, dhumo, rajo, rāhūti imehi upakkilesamalehi vimuttaṃ candaṃ iva diyaḍḍhasahassupakkilesamalānaṃ	3031	
PA_atk-s05_10a:3031_3	pahīnattā vimalaṃ nikkilesattā suddhaṃ pasannaṃ sikhiṃ sambuddhanti sambandho. Kilesakaddamānaṃ	3031	
PA_atk-s05_10a:3031_4	abhāvena anāvilaṃ. Nandībhavasaṅkhātāya balavasnehāya parisamantato khīṇattā nandībhavaparikkhīṇaṃ.	3031	
PA_atk-s05_10a:3031_5	Tiṇṇaṃ loketi lokattayato tiṇṇaṃ uttiṇṇaṃ atikkantaṃ. Visattikanti visattikaṃ vuccati	3031	
PA_atk-s05_10a:3031_6	taṇhā, nittaṇhanti attho.	3031	
PA_atk-s05_10a:3032_0	2. Nibbāpayantaṃ janatanti dhammavassaṃ vassanto janataṃ janasamūhaṃ kilesapariḷāhābhāvena	3032	
PA_atk-s05_10a:3032_1	nibbāpayantaṃ vūpasamentaṃ. Sayaṃ saṃsārato tiṇṇaṃ, sabbasatte saṃsārato tārayantaṃ	3032	
PA_atk-s05_10a:3032_2	atikkamentaṃ catunnaṃ saccānaṃ munanato jānanato muniṃ sikhiṃ sambuddhanti sambandho.	3032	
PA_atk-s05_10a:3032_3	Vanasmiṃ jhāyamānanti ārammaṇūpanijjhānalakkhaṇūpanijjhānehi jhāyantaṃ cintentaṃ	3032	
PA_atk-s05_10a:3032_4	cittena bhāventaṃ vanamajjheti attho. Ekaggaṃ ekaggacittaṃ susamāhitaṃ suṭṭhu ārammaṇe	3032	
PA_atk-s05_10a:3032_5	āhitaṃ ṭhapitacittaṃ sikhiṃ muniṃ disvāti sambandho.	3032	
PA_atk-s05_10a:3033_0	3. Bandhujīvakapupphānīti bandhūnaṃ ñātīnaṃ jīvakaṃ jīvitanissayaṃ hadayamaṃsalohitaṃ	3033	
PA_atk-s05_10a:3033_1	bandhujīvakaṃ hadayamaṃsalohitasamānavaṇṇaṃ pupphaṃ bandhujīvakapupphaṃ gahetvā sikhino	3033	
PA_atk-s05_10a:3033_2	lokabandhuno pūjesinti attho. Sesaṃ uttānatthamevāti.	3033	
PA_atk-s05_10a:3034	Bandhujīvakattheraapadānavaṇṇanā samattā.	303	
PA_atk-s05_10a:3035	2. Tambapupphiyattheraapadānavaṇṇanā	303	
PA_atk-s05_10a:3036_0	Parakammāyane yuttotiādikaṃ āyasmato tambapupphiyattherassa apadānaṃ. Ayampi āyasmā	3036	
PA_atk-s05_10a:3036_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	3036	
PA_atk-s05_10a:3036_2	piyadassissa bhagavato kāle kenaci pure katena akusalakammena duggatakule nibbatto	3036	
PA_atk-s05_10a:3036_3	vuddhippatto paresaṃ kammaṃ katvā bhatiyā jīvikaṃ kappesi. So evaṃ dukkhena vasanto	3036	
PA_atk-s05_10a:3036_4	paresaṃ aparādhaṃ katvā maraṇabhayena palāyitvā vanaṃ pāvisi. Tattha gataṭṭhāne pāṭalibodhiṃ	3036	
PA_atk-s05_10a:3036_5	disvā vanditvā sammajjitvā ekasmiṃ rukkhe tambavaṇṇaṃ pupphaṃ disvā taṃ sabbaṃ kaṇṇike	3036	
PA_atk-s05_10a:3036_6	ocinitvā bodhipūjaṃ akāsi. Tattha cittaṃ pasādetvā vanditvā pallaṅkamābhujitvā nisīdi.	3036	
PA_atk-s05_10a:3036_7	Tasmiṃ khaṇe te manussā padānupadikaṃ anubandhitvā tattha agamaṃsu. So te disvā bodhiṃ	3036	
PA_atk-s05_10a:3036_8	āvajjentova palāyitvā bhayānake gīriduggapapāte patitvā mari.	3036	
PA_atk-s05_10a:3037_0	7. So bodhipūjāya anussaritattā teneva pītisomanassena tāvatiṃsādīsu upapanno cha	3037	
PA_atk-s05_10a:3037_1	kāmāvacarasampattiṃ anubhavitvā manussesu ca cakkavattiādisampattiṃ anubhavitvā imasmiṃ	3037	
PA_atk-s05_10a:3037_2	buddhuppāde vibhavasampanne kule nibbatto vuddhippatto satthu dhammadesanaṃ sutvā	3037	
PA_atk-s05_10a:3037_3	pasannamānaso pabbajitvā nacirasseva arahā hutvā attano pubbakammaṃ saritvā somanassajāto	3037	
PA_atk-s05_10a:3037_4	pubbacaritāpadānaṃ pakāsento parakammāyane yuttotiādimāha. Tattha paresaṃ kammāni	3037	
PA_atk-s05_10a:3037_5	parakammāni, parakammānaṃ āyane karaṇe vāhane dhāraṇe yutto yojito ahosinti attho. Sesaṃ pākaṭamevāti.	3037	
PA_atk-s05_10a:3038	Tambapupphiyattheraapadānavaṇṇanā samattā.	303	
PA_atk-s05_10a:3039	3. Vīthisammajjakattheraapadānavaṇṇanā	303	
PA_atk-s05_10a:3040_0	Udentaṃ sataraṃsiṃ vātiādikaṃ āyasmato vīthisammajjakattherassa apadānaṃ. Ayampi	3040	
PA_atk-s05_10a:3040_1	purimabuddhesu katādhikāro anekesu jātisatesu katapuññasañcayo sikhissa bhagavato	3040	
PA_atk-s05_10a:3040_2	kāle kulagehe nibbatto gharāvāsaṃ vasanto nagaravāsīhi saddhiṃ vīthiṃ sajjetvā nīyamānaṃ	3040	
PA_atk-s05_10a:3040_3	bhagavantaṃ disvā pasannamānaso vīthiṃ samaṃ katvā dhajaṃ tattha ussāpesi.	3040	
PA_atk-s05_10a:3041_0	15. So teneva puññena devamanussesu saṃsaranto ubhayasampattiyo anubhavitvā imasmiṃ	3041	
PA_atk-s05_10a:3041_1	buddhuppāde ekasmiṃ kule nibbatto viññutaṃ patvā satthu dhammadesanaṃ sutvā paṭiladdhasaddho	3041	
PA_atk-s05_10a:3041_2	bahumānahadayo pabbajitvā laddhūpasampado nacirasseva arahā hutvā attano pubbakammaṃ	3041	
PA_atk-s05_10a:3041_3	anussaranto paccakkhato jānitvā pubbacaritāpadānaṃ pakāsento udentaṃ sataraṃsiṃ vātiādimāha.	3041	
PA_atk-s05_10a:3041_4	Tattha udentaṃ uggacchantaṃ sataraṃsiṃ satapabhaṃ. Sataraṃsīti desanāsīsamattaṃ,	3041	
PA_atk-s05_10a:3041_5	anekasatasahassapabhaṃ sūriyaṃ ivāti attho. Pītaraṃsiṃva bhāṇumanti pītaraṃsiṃ saṃkucitapabhaṃ	3041	
PA_atk-s05_10a:3041_6	bhāṇumaṃ pabhāvantaṃ candamaṇḍalaṃ iva sambuddhaṃ disvāti attho. Sesaṃ suviññeyyamevāti.	3041	
PA_atk-s05_10a:3042	Vīthisammajjakattheraapadānavaṇṇanā samattā.	304	
PA_atk-s05_10a:3043	4. Kakkārupupphapūjakattheraapadānavaṇṇanā	304	
PA_atk-s05_10a:3044_0	Devaputto ahaṃ santotiādikaṃ āyasmato kakkārupupphapūjakattherassa apadānaṃ. Ayampi	3044	
PA_atk-s05_10a:3044_1	purimabuddhesu katādhikāro tattha tattha bhave katapuññasañcayo sikhissa bhagavato	3044	
PA_atk-s05_10a:3044_2	kāle bhummaṭṭhakadevaputto hutvā nibbatto sikhiṃ sammāsambuddhaṃ disvā dibbakakkārupupphaṃ gahetvā pūjesi.	3044	
PA_atk-s05_10a:3045_0	21. So tena puññena devamanussesu saṃsaranto ekatiṃsakappabbhantare ubhayasukhaṃ	3045	
PA_atk-s05_10a:3045_1	anubhavitvā imasmiṃ buddhuppāde sāvatthiyaṃ kulagehe nibbatto vuddhimanvāya satthari	3045	
PA_atk-s05_10a:3045_2	pasanno pabbajitvā nacirasseva arahā hutvā attano pubbakammaṃ paccakkhato ñatvā somanassajāto	3045	
PA_atk-s05_10a:3045_3	pubbacaritāpadānaṃ pakāsento devaputto ahaṃ santotiādimāha. Tattha dibbanti kīḷanti	3045	
PA_atk-s05_10a:3045_4	pañcahi dibbehi kāmaguṇehīti devā, devānaṃ putto, devo eva vā putto devaputto, ahaṃ	3045	
PA_atk-s05_10a:3045_5	devaputto santo vijjamāno dibbaṃ kakkārupupphaṃ paggayha pakārena, gahetvā sikhissa	3045	
PA_atk-s05_10a:3045_6	bhagavato abhiropayiṃ pūjesinti attho. Sesaṃ uttānatthamevāti.	3045	
PA_atk-s05_10a:3046	Kakkārupupphapūjakattheraapadānavaṇṇanā samattā.	304	
PA_atk-s05_10a:3047	5. Mandāravapupphapūjakattheraapadānavaṇṇanā	304	
PA_atk-s05_10a:3048_0	Devaputto ahaṃ santotiādikaṃ āyasmato mandāravapupphapūjakattherassa apadānaṃ. Ayampi	3048	
PA_atk-s05_10a:3048_1	thero purimabuddhesu katādhikāro tattha tattha bhave vivaṭṭūpanissayāni puññāni upacinanto	3048	
PA_atk-s05_10a:3048_2	sikhissa bhagavato kāle bhummaṭṭhakadevaputto hutvā nibbatto sikhiṃ bhagavantaṃ disvā	3048	
PA_atk-s05_10a:3048_3	pasannamānaso dibbamandāravapupphehi pūjesi.	3048	
PA_atk-s05_10a:3049	25. So tena puññenātiādikaṃ sabbaṃ anantarattherassa apadānavaṇṇanāya vuttanayeneva veditabbanti.	304	
PA_atk-s05_10a:3050	Mandāravapupphapūjakattheraapadānavaṇṇanā samattā.	305	
PA_atk-s05_10a:3051	6. Kadambapupphiyattheraapadānavaṇṇanā	305	
PA_atk-s05_10a:3052_0	Himavantassāvidūretiādikaṃ āyasmato kadambapupphiyattherassa apadānaṃ. Ayampi purimajinavaresu	3052	
PA_atk-s05_10a:3052_1	katādhikāro tattha tattha bhave vivaṭṭūpanissayāni puññāni upacinanto sammāsambuddhasuññe	3052	
PA_atk-s05_10a:3052_2	loke ekasmiṃ kule nibbatto vuddhimanvāya gharāvāsaṃ vasanto tattha ādīnavaṃ disvā	3052	
PA_atk-s05_10a:3052_3	gharāvāsaṃ pahāya tāpasapabbajjaṃ pabbajitvā himavantasamīpe kukkuṭe nāma pabbate	3052	
PA_atk-s05_10a:3052_4	assamaṃ katvā vihāsi. So tattha satta paccekabuddhe disvā pasannamānaso pupphitaṃ	3052	
PA_atk-s05_10a:3052_5	kadambapupphaṃ ocinitvā te paccekabuddhe pūjesi. Tepi “icchitaṃ patthita”ntiādinā anumodanaṃ akaṃsu.	3052	
PA_atk-s05_10a:3053_0	30. So tena puññena devamanussesu saṃsaranto ubhayasampattiyo anubhavitvā imasmiṃ	3053	
PA_atk-s05_10a:3053_1	buddhuppāde sāvatthiyaṃ kulagehe nibbatto vuddhimanvāya satthu dhammadesanaṃ sutvā	3053	
PA_atk-s05_10a:3053_2	paṭiladdhasaddho pabbajitvā nacirasseva arahā hutvā pubbakammaṃ saritvā somanassajāto	3053	
PA_atk-s05_10a:3053_3	pubbacaritāpadānaṃ pakāsento himavantassāvidūretiādimāha. Taṃ vuttatthameva. Kukkuṭo	3053	
PA_atk-s05_10a:3053_4	nāma pabbatoti tassa ubhosu passesu kukkuṭacūḷākārena pabbatakūṭānaṃ vijjamānattā	3053	
PA_atk-s05_10a:3053_5	kukkuṭoti saṅkhaṃ gato. Pakārena tiro hutvā patiṭṭhahatīti pabbato. Tamhi pabbatapādamhīti	3053	
PA_atk-s05_10a:3053_6	tasmiṃ pabbatasamīpe. Satta buddhā vasantīti satta paccekabuddhā tasmiṃ kukkuṭapabbatapāde	3053	
PA_atk-s05_10a:3053_7	paṇṇasālāyaṃ vasantīti attho.	3053	
PA_atk-s05_10a:3054_0	31. Dīparājaṃva uggatanti dīpānaṃ rājā dīparājā, sabbesaṃ dīpānaṃ jalamānānaṃ tārakānaṃ	3054	
PA_atk-s05_10a:3054_1	rājā candoti attho. Atha vā sabbesu jambudīpapubbavidehaaparagoyānauttarakurusaṅkhātesu	3054	
PA_atk-s05_10a:3054_2	catūsu dīpesu dvisahassaparittadīpesu ca rājā ālokapharaṇato cando dīparājāti vuccati,	3054	
PA_atk-s05_10a:3054_3	taṃ nabhe uggataṃ candaṃ iva pupphitaṃ phullitaṃ kadambarukkhaṃ disvā tato pupphaṃ	3054	
PA_atk-s05_10a:3054_4	ocinitvā ubhohi hatthehi paggayha pakārena gahetvā satta paccekabuddhe samokiriṃ	3054	
PA_atk-s05_10a:3054_5	suṭṭhu okiriṃ, ādarena pūjesinti attho. Sesaṃ uttānatthamevāti.	3054	
PA_atk-s05_10a:3055	Kadambapupphiyattheraapadānavaṇṇanā samattā.	305	
PA_atk-s05_10a:3056	7. Tiṇasūlakattheraapadānavaṇṇanā	305	
PA_atk-s05_10a:3057_0	Himavantassāvidūretiādikaṃ āyasmato tiṇasūlakattherassa apadānaṃ. Ayampi thero purimajinavaresu	3057	
PA_atk-s05_10a:3057_1	katapuññasambhāro uppannuppannabhave kusalāni upacinanto sikhissa bhagavato kāle	3057	
PA_atk-s05_10a:3057_2	kulagehe nibbatto gharāvāsaṃ saṇṭhapetvā tattha dosaṃ disvā taṃ pahāya tāpasapabbajjaṃ	3057	
PA_atk-s05_10a:3057_3	pabbajitvā vasanto himavantasamīpe bhūtagaṇe nāma pabbate vasantaṃ ekataṃ vivekamanubrūhantaṃ	3057	
PA_atk-s05_10a:3057_4	sikhiṃ sambuddhaṃ disvā pasannamānaso tiṇasūlapupphaṃ gahetvā pādamūle pūjesi. Buddhopi	3057	
PA_atk-s05_10a:3057_5	tassa anumodanaṃ akāsi.	3057	
PA_atk-s05_10a:3058_0	35. So tena puññena devamanussesu saṃsaranto ubhayasampattiyo anubhavitvā imasmiṃ	3058	
PA_atk-s05_10a:3058_1	buddhuppāde sāvatthiyaṃ vibhavasampanne ekasmiṃ kule nibbatto vuddhimanvāya sāsane	3058	
PA_atk-s05_10a:3058_2	pasanno pabbajitvā upanissayasampannattā nacirasseva arahattaṃ pāpuṇitvā pubbakammaṃ	3058	
PA_atk-s05_10a:3058_3	saritvā somanassappatto pubbacaritāpadānaṃ pakāsento himavantassāvidūretiādimāha.	3058	
PA_atk-s05_10a:3058_4	Bhūtagaṇo nāma pabbatoti bhūtagaṇānaṃ devayakkhasamūhānaṃ āvāsabhūtattā bhavanasadisattā	3058	
PA_atk-s05_10a:3058_5	avirūḷhabhāvena pavattattā ca bhūtagaṇo nāma pabbato, tasmiṃ eko adutiyo jino jitamāro	3058	
PA_atk-s05_10a:3058_6	buddho vasate dibbabrahmaariyairiyāpathavihārehi viharatīti attho.	3058	
PA_atk-s05_10a:3059_0	36. Ekūnasatasahassaṃ, kappaṃ na vinipātikoti tena tiṇasūlapupphapūjākaraṇaphalena	3059	
PA_atk-s05_10a:3059_1	nirantaraṃ ekūnasatasahassakappānaṃ avinipātako caturāpāyavinimutto saggasampattibhavameva	3059	
PA_atk-s05_10a:3059_2	upapannoti attho. Sesaṃ suviññeyyamevāti.	3059	
PA_atk-s05_10a:3060	Tiṇasūlakattheraapadānavaṇṇanā samattā.	306	
PA_atk-s05_10a:3061	8. Nāgapupphiyattheraapadānavaṇṇanā	306	
PA_atk-s05_10a:3062_0	Suvaccho nāma nāmenātiādikaṃ āyasmato nāgapupphiyattherassa apadānaṃ. Ayampi thero	3062	
PA_atk-s05_10a:3062_1	purimajinanisabhesu katādhikāro tattha tattha bhave vivaṭṭūpanissayāni puññāni upacinanto	3062	
PA_atk-s05_10a:3062_2	padumuttarabhagavato kāle brāhmaṇakule nibbatto vuddhippatto vedattayādīsu sakasippesu	3062	
PA_atk-s05_10a:3062_3	nipphattiṃ patvā tattha sāraṃ adisvā himavantaṃ pavisitvā tāpasapabbajjaṃ pabbajitvā	3062	
PA_atk-s05_10a:3062_4	jhānasamāpattisukhena vītināmesi. Tasmiṃ samaye padumuttaro bhagavā tassānukampāya	3062	
PA_atk-s05_10a:3062_5	tattha agamāsi. So tāpaso taṃ bhagavantaṃ disvā lakkhaṇasatthesu chekattā bhagavato	3062	
PA_atk-s05_10a:3062_6	lakkhaṇarūpasampattiyā pasanno vanditvā añjaliṃ paggayha aṭṭhāsi. Ākāsato anotiṇṇattā	3062	
PA_atk-s05_10a:3062_7	pūjāsakkāre akateyeva ākāseneva pakkāmi. Atha so tāpaso sasisso nāgapupphaṃ ocinitvā	3062	
PA_atk-s05_10a:3062_8	tena pupphena bhagavato gatadisābhāgamaggaṃ pūjesi.	3062	
PA_atk-s05_10a:3063_0	39. So tena puññena devamanussesu saṃsaranto ubhayasampattiyo anubhavanto sabbattha	3063	
PA_atk-s05_10a:3063_1	pūjito imasmiṃ buddhuppāde sāvatthiyaṃ kulagehe nibbatto vuddhimanvāya saddhāsampanno	3063	
PA_atk-s05_10a:3063_2	pabbajitvā vattapaṭipattiyā sāsanaṃ sobhayamāno nacirasseva arahā hutvā “kena nu	3063	
PA_atk-s05_10a:3063_3	kho kusalakammena mayā ayaṃ lokuttarasampatti laddhā”ti atītakammaṃ saranto pubbakammaṃ	3063	
PA_atk-s05_10a:3063_4	paccakkhato ñatvā sañjātasomanasso pubbacaritāpadānaṃ pakāsento suvaccho nāma nāmenātiādimāha.	3063	
PA_atk-s05_10a:3063_5	Tattha vacchagotte jātattā vaccho, sundaro ca so vaccho ceti suvaccho. Nāmena suvaccho	3063	
PA_atk-s05_10a:3063_6	nāma brāhmaṇo mantapāragū vedattayādisakalamantasatthe koṭippattoti attho. Sesaṃ	3063	
PA_atk-s05_10a:3063_7	heṭṭhā vuttanayattā uttānatthamevāti.	3063	
PA_atk-s05_10a:3064	Nāgapupphiyattheraapadānavaṇṇanā samattā.	306	
PA_atk-s05_10a:3065	9. Punnāgapupphiyattheraapadānavaṇṇanā	306	
PA_atk-s05_10a:3066_0	Kānanaṃ vanamogayhātiādikaṃ āyasmato punnāgapupphiyattherassa apadānaṃ. Ayampi purimajinavaresu	3066	
PA_atk-s05_10a:3066_1	katādhikāro tattha tattha bhave vivaṭṭūpanissayāni puññāni upacinanto phussassa bhagavato	3066	
PA_atk-s05_10a:3066_2	kāle nesādakule nibbatto mahāvanaṃ paviṭṭho tattha supupphitapunnāgapupphaṃ disvā	3066	
PA_atk-s05_10a:3066_3	hetusampannattā buddhārammaṇapītivasena bhagavantaṃ saritvā taṃ pupphaṃ saha kaṇṇikāhi	3066	
PA_atk-s05_10a:3066_4	ocinitvā vālukāhi cetiyaṃ katvā pūjesi.	3066	
PA_atk-s05_10a:3067_0	46. So tena puññena dvenavutikappe nirantaraṃ devamanussasampattiyoyeva anubhavitvā	3067	
PA_atk-s05_10a:3067_1	imasmiṃ buddhuppāde sāvatthiyaṃ vibhavasampanne kule nibbatto vuddhimanvāya pubbavāsanābalena	3067	
PA_atk-s05_10a:3067_2	sāsane pasanno pabbajitvā vāyamanto nacirasseva arahā hutvā pubbe katakusalaṃ saritvā	3067	
PA_atk-s05_10a:3067_3	somanassajāto pubbacaritāpadānaṃ pakāsento kānanaṃ vanamogayhātiādimāha. Taṃ sabbaṃ	3067	
PA_atk-s05_10a:3067_4	heṭṭhā vuttattā uttānatthamevāti.	3067	
PA_atk-s05_10a:3068	Punnāgapupphiyattheraapadānavaṇṇanā samattā.	306	
PA_atk-s05_10a:3069	10. Kumudadāyakattheraapadānavaṇṇanā	306	
PA_atk-s05_10a:3070_0	Himavantassāvidūretiādikaṃ āyasmato kumudadāyakattherassa apadānaṃ. Ayampi thero	3070	
PA_atk-s05_10a:3070_1	purimabuddhesu katādhikāro anekesu bhavesu vivaṭṭūpanissayāni puññāni upacinanto	3070	
PA_atk-s05_10a:3070_2	padumuttarassa bhagavato kāle himavantassa āsanne mahante jātassare kukuttho nāma	3070	
PA_atk-s05_10a:3070_3	pakkhī hutvā nibbatto kenaci akusalena pakkhī samānopi pubbe katasambhārena buddhisampanno	3070	
PA_atk-s05_10a:3070_4	puññāpuññesu cheko sīlavā pāṇagocarato paṭivirato ahosi. Tasmiṃ samaye padumuttaro	3070	
PA_atk-s05_10a:3070_5	bhagavā ākāsenāgantvā tassa samīpe caṅkamati. Atha so sakuṇo bhagavantaṃ disvā pasannacitto	3070	
PA_atk-s05_10a:3070_6	kumudapupphaṃ ḍaṃsitvā bhagavato pādamūle pūjesi. Bhagavā tassa somanassuppādanatthaṃ	3070	
PA_atk-s05_10a:3070_7	paṭiggahetvā anumodanamakāsi.	3070	
PA_atk-s05_10a:3071_0	51. So tena puññena devamanussesu ubhayasampattisukhaṃ anubhavitvā imasmiṃ buddhuppāde	3071	
PA_atk-s05_10a:3071_1	sāvatthiyaṃ aññatarasmiṃ kule nibbatto vuddhimanvāya mahaddhano mahābhogo ratanattaye	3071	
PA_atk-s05_10a:3071_2	pasanno satthu dhammadesanaṃ sutvā paṭiladdhasaddho pabbajitvā nacirasseva arahā	3071	
PA_atk-s05_10a:3071_3	hutvā attano pubbakammaṃ paccakkhato ñatvā somanassajāto pubbacaritāpadānaṃ pakāsento	3071	
PA_atk-s05_10a:3071_4	himavantassāvidūretiādimāha. Padumuppalasañchannoti ettha satapattehi sampuṇṇo setapadumo	3071	
PA_atk-s05_10a:3071_5	ca tīṇi nīlarattasetuppalāni ca padumuppalāni tehi sañchanno gahanībhūto sampuṇṇo	3071	
PA_atk-s05_10a:3071_6	mahājātassaro ahūti sambandho. Puṇḍarīkasamotthaṭoti puṇḍarīkehi rattapadumehi otthaṭo	3071	
PA_atk-s05_10a:3071_7	sampuṇṇoti attho. Sesaṃ suviññeyyamevāti.	3071	
PA_atk-s05_10a:3072	Kumudadāyakattheraapadānavaṇṇanā samattā.	307	
PA_atk-s05_10a:3073	Soḷasamavaggavaṇṇanā samattā.	307	
PA_atk-s05_10a:3074	17. Supāricariyavaggo	307	
PA_atk-s05_10a:3075	1. Supāricariyattheraapadānavaṇṇanā	307	
PA_atk-s05_10a:3076_0	Padumo nāma nāmenātiādikaṃ āyasmato supāricariyattherassa apadānaṃ. Ayampi purimamunipuṅgavesu	3076	
PA_atk-s05_10a:3076_1	katādhikāro tattha tattha bhave vivaṭṭūpanissayāni puññāni upacinanto padumuttarassa	3076	
PA_atk-s05_10a:3076_2	bhagavato kāle yakkhayoniyaṃ nibbatto himavati yakkhasamāgamaṃ gato bhagavato devayakkhagandhabbanāgānaṃ	3076	
PA_atk-s05_10a:3076_3	dhammadesanaṃ sutvā pasannamānaso ubho hatthe ābhujitvā apphoṭesi namassi ca. So	3076	
PA_atk-s05_10a:3076_4	tena puññena tato cuto upari devaloke uppanno tattha dibbasukhaṃ anubhavitvā manussesu	3076	
PA_atk-s05_10a:3076_5	ca cakkavatiādisampattiyo anubhavitvā imasmiṃ buddhuppāde sāvatthiyaṃ gahapatikule	3076	
PA_atk-s05_10a:3076_6	nibbatto aḍḍho mahaddhano mahābhogo ratanattaye pasanno satthu dhammadesanaṃ sutvā	3076	
PA_atk-s05_10a:3076_7	saddhājāto pabbajitvā nacirasseva arahattaṃ pāpuṇi.	3076	
PA_atk-s05_10a:3077_0	1. So ekadivasaṃ attano pubbakammaṃ saritvā somanassajāto pubbacaritāpadānaṃ pakāsento	3077	
PA_atk-s05_10a:3077_1	padumo nāma nāmenātiādimāha. Tattha padumoti yassa pādanikkhepasamaye pathaviṃ bhinditvā	3077	
PA_atk-s05_10a:3077_2	padumaṃ uggantvā pādatalaṃ sampaṭicchati, tena saññāṇena so bhagavā padumoti saṅkhaṃ	3077	
PA_atk-s05_10a:3077_3	gato, idha padumuttaro bhagavā adhippeto. So bhagavā pavanā vasanavihārā abhinikkhamma	3077	
PA_atk-s05_10a:3077_4	vanamajjhaṃ pavisitvā dhammaṃ desetīti sambandho.	3077	
PA_atk-s05_10a:3078	Yakkhānaṃ samayoti devānaṃ samāgamo āsi ahosīti attho. Ajjhāpekkhiṃsu tāvadeti tasmiṃ desanākāle adhiapekkhiṃsu, visesena passanasīlā ahesunti attho. Sesaṃ pākaṭamevāti.	307	
PA_atk-s05_10a:3079	Supāricariyattheraapadānavaṇṇanā samattā.	307	
PA_atk-s05_10a:3080	2. Kaṇaverapupphiyattheraapadānavaṇṇanā	308	
PA_atk-s05_10a:3081_0	Siddhattho nāma bhagavātiādikaṃ āyasmato kaṇaverapupphiyattherassa apadānaṃ. Ayampi	3081	
PA_atk-s05_10a:3081_1	purimabuddhesu katādhikāro siddhatthassa bhagavato kāle suddakule nibbatto vuddhimanvāya	3081	
PA_atk-s05_10a:3081_2	rañño antepurapālako ahosi. Tasmiṃ samaye siddhattho bhagavā bhikkhusaṅghaparivuto	3081	
PA_atk-s05_10a:3081_3	rājavīthiṃ paṭipajji. Atha so antepurapālako caramānaṃ bhagavantaṃ disvā pasannamānaso	3081	
PA_atk-s05_10a:3081_4	hutvā kaṇaverapupphena bhagavantaṃ pūjetvā namassamāno aṭṭhāsi. So tena puññena sugatisampattiyoyeva	3081	
PA_atk-s05_10a:3081_5	anubhavitvā imasmiṃ buddhuppāde ekasmiṃ kule nibbattitvā vuddhippatto satthu dhammadesanaṃ	3081	
PA_atk-s05_10a:3081_6	sutvā paṭiladdhasaddho pabbajitvā nacirasseva arahā ahosi.	3081	
PA_atk-s05_10a:3082	7. So pattaaggaphalo pubbe katakusalaṃ saritvā sañjātasomanasso pubbacaritāpadānaṃ pakāsento siddhattho nāma bhagavātiādimāha. Taṃ sabbaṃ heṭṭhā vuttattā uttānatthamevāti.	308	
PA_atk-s05_10a:3083	Kaṇaverapupphiyattheraapadānavaṇṇanā samattā.	308	
PA_atk-s05_10a:3084	3. Khajjakadāyakattheraapadānavaṇṇanā	308	
PA_atk-s05_10a:3085_0	Tissassa kho bhagavatotiādikaṃ āyasmato khajjakadāyakattherassa apadānaṃ. Ayampi	3085	
PA_atk-s05_10a:3085_1	purimajinavaresu katādhikāro tattha tattha bhave vivaṭṭūpanissayāni puññāni upacinanto	3085	
PA_atk-s05_10a:3085_2	tissassa bhagavato kāle suddakule nibbatto bhagavantaṃ disvā pasannamānaso ambajambuādimanekaṃ	3085	
PA_atk-s05_10a:3085_3	madhuraphalāphalaṃ nāḷikeraṃ pūvakhajjakañca adāsi. Bhagavā tassa pasādavaḍḍhanatthāya	3085	
PA_atk-s05_10a:3085_4	passantasseva paribhuñji. So tena puññena sugatisampattiyoyeva anubhavitvā imasmiṃ	3085	
PA_atk-s05_10a:3085_5	buddhuppāde sāvatthiyaṃ kulagehe nibbatto viññutaṃ patvā satthu dhammadesanaṃ sutvā	3085	
PA_atk-s05_10a:3085_6	sañjātasaddho pasādabahumāno pabbajitvā vattapaṭipattiyā sāsanaṃ sobhento sīlālaṅkārapaṭimaṇḍito	3085	
PA_atk-s05_10a:3085_7	nacirasseva arahattaṃ pāpuṇi.	3085	
PA_atk-s05_10a:3086_0	13. So pubbakammaṃ saranto “pubbe mayā sukhette kusalaṃ kataṃ sundara”nti somanassajāto	3086	
PA_atk-s05_10a:3086_1	pubbacaritāpadānaṃ pakāsento tissassa kho bhagavatotiādimāha. Tattha tissopi bhavasampattiyo	3086	
PA_atk-s05_10a:3086_2	dadamāno jātoti mātāpitūhi katanāmavasena tisso. Atha vā tīhi saraṇagamanehi assāsento	3086	
PA_atk-s05_10a:3086_3	ovadanto hetusampannapuggale saggamokkhadvaye patiṭṭhāpento buddho jātoti tisso.	3086	
PA_atk-s05_10a:3086_4	Samāpattiguṇādīhi bhagehi yuttoti bhagavā, tassa tissassa bhagavato pubbe ahaṃ phalaṃ	3086	
PA_atk-s05_10a:3086_5	adāsinti sambandho. Nāḷikerañca pādāsinti nāḷikākārena pavattaṃ phalaṃ nāḷikeraṃ,	3086	
PA_atk-s05_10a:3086_6	tañca phalaṃ adāsinti attho. Khajjakaṃ abhisammatanti khāditabbaṃ khajjakaṃ abhi	3086	
PA_atk-s05_10a:3086_7	visesena madhusakkarādīhi sammissaṃ katvā nipphāditaṃ sundaraṃ madhuranti sammataṃ	3086	
PA_atk-s05_10a:3086_8	ñātaṃ abhisammataṃ khajjakañca adāsinti attho. Sesaṃ suviññeyyamevāti.	3086	
PA_atk-s05_10a:3087	Khajjakadāyakattheraapadānavaṇṇanā samattā.	308	
PA_atk-s05_10a:3088	4. Desapūjakattheraapadānavaṇṇanā	308	
PA_atk-s05_10a:3089_0	Atthadassī tu bhagavātiādikaṃ āyasmato desapūjakattherassa apadānaṃ. Ayampi thero	3089	
PA_atk-s05_10a:3089_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	3089	
PA_atk-s05_10a:3089_2	atthadassissa bhagavato kāle kulagehe nibbatto vuddhimanvāya saddho pasanno buddhamāmako	3089	
PA_atk-s05_10a:3089_3	dhammamāmako saṅghamāmako ahosi. Tadā atthadassī bhagavā bhikkhusaṅghaparivuto cando	3089	
PA_atk-s05_10a:3089_4	viya sūriyo viya ca ākāsena gacchati. So upāsako bhagavato gatadisābhāgaṃ gandhamālādīhi	3089	
PA_atk-s05_10a:3089_5	pūjento añjaliṃ paggayha namassamāno aṭṭhāsi.	3089	
PA_atk-s05_10a:3090_0	18. So tena puññena devaloke nibbatto saggasampattiṃ anubhavitvā manussesu ca manussasampattiṃ	3090	
PA_atk-s05_10a:3090_1	anubhavitvā imasmiṃ buddhuppāde ekasmiṃ kule nibbatto vuddhippatto upabhogaparibhogasampanno	3090	
PA_atk-s05_10a:3090_2	satthu dhammadesanaṃ sutvā pasannamānaso gharāvāse anallīno pabbajitvā vattasampanno	3090	
PA_atk-s05_10a:3090_3	nacirasseva arahā hutvā attano pubbakammaṃ saritvā somanassajāto pubbacaritāpadānaṃ	3090	
PA_atk-s05_10a:3090_4	pakāsento atthadassī tu bhagavātiādimāha. Taṃ heṭṭhā vuttatthameva. Anilañjaseti	3090	
PA_atk-s05_10a:3090_5	“maggo pantho patho pajjo, añjasaṃ vaṭumāyana”nti pariyāyassa vuttattā anilassa vātassa	3090	
PA_atk-s05_10a:3090_6	añjasaṃ gamanamaggoti anilañjasaṃ, tasmiṃ anilañjase, ākāseti attho. Sesaṃ uttānatthamevāti.	3090	
PA_atk-s05_10a:3091	Desapūjakattheraapadānavaṇṇanā samattā.	309	
PA_atk-s05_10a:3092	5. Kaṇikārachattiyattheraapadānavaṇṇanā	309	
PA_atk-s05_10a:3093_0	Vessabhū nāma sambuddhotiādikaṃ āyasmato kaṇikārachattiyattherassa apadānaṃ. Ayampi	3093	
PA_atk-s05_10a:3093_1	thero purimabuddhesu katādhikāro tattha tattha bhave vivaṭṭūpanissayāni puññāni upacinanto	3093	
PA_atk-s05_10a:3093_2	vessabhussa bhagavato kāle kulagehe nibbatto viññutaṃ patto saddhāsampanno ahosi.	3093	
PA_atk-s05_10a:3093_3	Tasmiṃ samaye vessabhū bhagavā vivekakāmo mahāvanaṃ pavisitvā nisīdi. Atha sopi upāsako	3093	
PA_atk-s05_10a:3093_4	kenacideva karaṇīyena tattha gantvā bhagavantaṃ aggikkhandhaṃ viya jalamānaṃ nisinnaṃ	3093	
PA_atk-s05_10a:3093_5	disvā pasannamānaso kaṇikārapupphaṃ ocinitvā chattaṃ katvā bhagavato nisinnaṭṭhāne	3093	
PA_atk-s05_10a:3093_6	vitānaṃ katvā pūjesi, taṃ bhagavato ānubhāvena sattāhaṃ amilātaṃ hutvā tatheva aṭṭhāsi.	3093	
PA_atk-s05_10a:3093_7	Bhagavāpi phalasamāpattiṃ nirodhasamāpattiñca samāpajjitvā vihāsi, so taṃ acchariyaṃ	3093	
PA_atk-s05_10a:3093_8	disvā somanassajāto bhagavantaṃ vanditvā añjaliṃ paggayha aṭṭhāsi. Bhagavā samāpattito	3093	
PA_atk-s05_10a:3093_9	vuṭṭhahitvā vihārameva agamāsi.	3093	
PA_atk-s05_10a:3094_0	23. So tena puññena devamanussesu sampattiyo anubhavitvā imasmiṃ buddhuppāde sāvatthiyaṃ	3094	
PA_atk-s05_10a:3094_1	kulagehe nibbatto vuddhimanvāya saddhāsampanno satthu dhammadesanaṃ sutvā gharāvāse	3094	
PA_atk-s05_10a:3094_2	anallīno pabbajitvā vattapaṭipattiyā jinasāsanaṃ sobhento nacirasseva arahā hutvā	3094	
PA_atk-s05_10a:3094_3	attano pubbakammaṃ saritvā somanassajāto pubbacaritāpadānaṃ pakāsento vessabhū nāma	3094	
PA_atk-s05_10a:3094_4	sambuddhotiādimāha. Tattha vessabhūti vesse vessajane bhunāti abhibhavatīti vessabhū.	3094	
PA_atk-s05_10a:3094_5	Atha vā vesse pañcavidhamāre abhibhunāti ajjhottharatīti vessabhū. Sāmaṃyeva bujjhitā	3094	
PA_atk-s05_10a:3094_6	saccānīti sambuddho, nāmena vessabhū nāma sambuddhoti attho. Divāvihārāya munīti	3094	
PA_atk-s05_10a:3094_7	dibbati pakāseti taṃ taṃ vatthuṃ pākaṭaṃ karotīti divā. Sūriyuggamanato paṭṭhāya	3094	
PA_atk-s05_10a:3094_8	yāva atthaṅgamo, tāva paricchinnakālo, viharaṇaṃ catūhi iriyāpathehi pavattanaṃ vihāro,	3094	
PA_atk-s05_10a:3094_9	divāya vihāro divāvihāro, tassa divāvihārāya lokajeṭṭho narāsabho buddhamuni mahāvanaṃ	3094	
PA_atk-s05_10a:3094_10	ogāhitvā pavisitvāti attho. Sesaṃ uttānatthamevāti.	30941	
PA_atk-s05_10a:3095	Kaṇikārachattiyattheraapadānavaṇṇanā samattā.	309	
PA_atk-s05_10a:3096	6. Sappidāyakattheraapadānavaṇṇanā	309	
PA_atk-s05_10a:3097_0	Phusso nāmātha bhagavātiādikaṃ āyasmato sappidāyakattherassa apadānaṃ. Ayampi purimabuddhesu	3097	
PA_atk-s05_10a:3097_1	katādhikāro anekesu bhavesu vivaṭṭūpanissayāni puññāni upacinanto phussassa bhagavato	3097	
PA_atk-s05_10a:3097_2	kāle kulagehe nibbatto ahosi. Tadā bhagavā bhikkhusaṅghaparivuto vīthiyaṃ caramāno	3097	
PA_atk-s05_10a:3097_3	tassa upāsakassa gehadvāraṃ sampāpuṇi. Atha so upāsako bhagavantaṃ disvā pasannamānaso	3097	
PA_atk-s05_10a:3097_4	vanditvā pattapūraṃ sappitelaṃ adāsi, bhagavā anumodanaṃ katvā pakkāmi. So teneva	3097	
PA_atk-s05_10a:3097_5	somanassena yāvatāyukaṃ ṭhatvā tato cuto tena puññena devaloke uppanno tattha dibbasukhaṃ	3097	
PA_atk-s05_10a:3097_6	anubhavitvā manussesu ca nibbatto uppannuppannabhave sappitelamadhuphāṇitādimadhurāhārasamaṅgī	3097	
PA_atk-s05_10a:3097_7	sukhaṃ anubhavitvā imasmiṃ buddhuppāde sāvatthiyaṃ ekasmiṃ kule nibbatto vuddhippatto	3097	
PA_atk-s05_10a:3097_8	saddho buddhisampanno satthu dhammadesanaṃ sutvā pasannamānaso pabbajitvā vattasampanno	3097	
PA_atk-s05_10a:3097_9	nacirasseva arahā ahosi.	3097	
PA_atk-s05_10a:3098_0	28. So attano pubbakammaṃ saritvā jātasomanasso pubbacaritāpadānaṃ pakāsento phusso	3098	
PA_atk-s05_10a:3098_1	nāmātha bhagavātiādimāha. Tattha phussoti phussanakkhattayogena jātattā mātāpitūhi	3098	
PA_atk-s05_10a:3098_2	katanāmadheyyena phusso. Atha vā nibbānaṃ phusi passi sacchi akāsīti phusso. Atha	3098	
PA_atk-s05_10a:3098_3	vā samatiṃsapāramitāsattatiṃsabodhipakkhiyadhamme sakale ca tepiṭake pariyattidhamme	3098	
PA_atk-s05_10a:3098_4	phusi passi aññāsīti phusso. Bhaggavā bhagyavā yuttotiādipuññakoṭṭhāsasamaṅgitāya	3098	
PA_atk-s05_10a:3098_5	bhagavā. Āhutīnaṃ paṭiggahoti āhutino vuccanti pūjāsakkārā, tesaṃ āhutīnaṃ paṭiggahetuṃ	3098	
PA_atk-s05_10a:3098_6	arahatīti āhutīnaṃ paṭiggaho. Mahājanaṃ nibbāpento vīro phusso nāma bhagavā vīthiyaṃ	3098	
PA_atk-s05_10a:3098_7	atha tadā gacchateti sambandho. Sesaṃ pākaṭamevāti.	3098	
PA_atk-s05_10a:3099	Sappidāyakattheraapadānavaṇṇanā samattā.	309	
PA_atk-s05_10a:3100	7. Yūthikāpupphiyattheraapadānavaṇṇanā	310	
PA_atk-s05_10a:3101_0	Candabhāgānadītīretiādikaṃ āyasmato yūthikāpupphiyattherassa apadānaṃ. Ayampi āyasmā	3101	
PA_atk-s05_10a:3101_1	purimamunindesu katādhikāro anekesu ca jātisatesu vivaṭṭūpanissayāni puññāni upacinanto	3101	
PA_atk-s05_10a:3101_2	phussasseva bhagavato kāle suddakule nibbatto vuddhippatto candabhāgāya nadiyā tīre	3101	
PA_atk-s05_10a:3101_3	kenacideva karaṇīyena anusotaṃ caramāno phussaṃ bhagavantaṃ nhāyitukāmaṃ aggikkhandhaṃ	3101	
PA_atk-s05_10a:3101_4	viya jalamānaṃ disvā somanassajāto tattha jātaṃ yūthikāpupphaṃ ocinitvā bhagavantaṃ	3101	
PA_atk-s05_10a:3101_5	pūjesi. Bhagavā tassa anumodanamakāsi.	3101	
PA_atk-s05_10a:3102_0	33. So tattha tena puññakoṭṭhāsena devamanussesu saṃsaranto ubhayasampattiyo anubhavitvā	3102	
PA_atk-s05_10a:3102_1	imasmiṃ buddhuppāde kulagehe nibbatto vuddhippatto bhagavato dhammadesanaṃ sutvā	3102	
PA_atk-s05_10a:3102_2	pasannamānaso pabbajitvā vattapaṭipattiyā sāsanaṃ sobhento nacirasseva arahā hutvā	3102	
PA_atk-s05_10a:3102_3	attano pubbakammaṃ saritvā somanassajāto pubbacaritāpadānaṃ pakāsento candabhāgānadītīretiādimāha.	3102	
PA_atk-s05_10a:3102_4	Taṃ sabbaṃ uttānatthamevāti.	3102	
PA_atk-s05_10a:3103	Yūthikāpupphiyattheraapadānavaṇṇanā samattā.	310	
PA_atk-s05_10a:3104	8. Dussadāyakattheraapadānavaṇṇanā	310	
PA_atk-s05_10a:3105_0	Tivarāyaṃ pure rammetiādikaṃ āyasmato dussadāyakattherassa apadānaṃ. Ayampāyasmā	3105	
PA_atk-s05_10a:3105_1	purimajinavaresu katādhikāro tattha tattha bhave vivaṭṭūpanissayāni puññāni upacinanto	3105	
PA_atk-s05_10a:3105_2	siddhatthassa bhagavato kāle rājakule nibbatto vuddhippattakāle yuvarājabhāvaṃ patvā	3105	
PA_atk-s05_10a:3105_3	pākaṭo ekaṃ janapadaṃ labhitvā tatrādhipatibhūto sakalajanapadavāsino dānapiyavacanaatthacariyāsamānatthatāsaṅkhātehi	3105	
PA_atk-s05_10a:3105_4	catūhi saṅgahavatthūhi saṅgaṇhāti. Tasmiṃ samaye siddhattho bhagavā taṃ janapadaṃ	3105	
PA_atk-s05_10a:3105_5	sampāpuṇi. Atha so yuvarājā paṇṇākāraṃ labhitvā tattha sukhumavatthena bhagavantaṃ	3105	
PA_atk-s05_10a:3105_6	pūjesi. Bhagavā taṃ vatthaṃ hatthena parāmasitvā ākāsaṃ pakkhandi. Tampi vatthaṃ	3105	
PA_atk-s05_10a:3105_7	bhagavantameva anubandhi. Atha so yuvarājā taṃ acchariyaṃ disvā atīva pasanno añjaliṃ	3105	
PA_atk-s05_10a:3105_8	paggayha aṭṭhāsi. Bhagavato sampattasampattaṭṭhāne sabbe janā taṃ acchariyaṃ disvā	3105	
PA_atk-s05_10a:3105_9	acchariyabbhutacittā añjaliṃ paggayha aṭṭhaṃsu. Bhagavā vihārameva agamāsi. Yuvarājā	3105	
PA_atk-s05_10a:3105_10	teneva kusalakammena tato cuto devaloke uppanno tattha dibbasampattiṃ anubhavitvā	31051	
PA_atk-s05_10a:3105_11	manussesu cakkavattiādisampattiyo anubhavitvā imasmiṃ buddhuppāde vibhavasampanne	31051	
PA_atk-s05_10a:3105_12	ekasmiṃ kule nibbatto viññutaṃ patto gharāvāsaṃ saṇṭhapetvā ratanattaye pasanno bhagavato	31051	
PA_atk-s05_10a:3105_13	dhammadesanaṃ sutvā paṭiladdhasaddho pabbajitvā vāyamanto nacirasseva arahā ahosi.	31051	
PA_atk-s05_10a:3106_0	38. So ekadivasaṃ attano pubbakammaṃ saritvā somanassajāto pubbacaritāpadānaṃ pakāsento	3106	
PA_atk-s05_10a:3106_1	tivarāyaṃ pure rammetiādimāha. Tattha tivaranāmake nagare ramaṇīye ahaṃ rājaputto	3106	
PA_atk-s05_10a:3106_2	hutvā siddhatthaṃ bhagavantaṃ vatthena pūjesinti attho. Sesaṃ suviññeyyamevāti.	3106	
PA_atk-s05_10a:3107	Dussadāyakattheraapadānavaṇṇanā samattā.	310	
PA_atk-s05_10a:3108	9. Samādapakattheraapadānavaṇṇanā	310	
PA_atk-s05_10a:3109_0	Nagare bandhumatiyātiādikaṃ āyasmato samādapakattherassa apadānaṃ. Ayampi thero purimabuddhānaṃ	3109	
PA_atk-s05_10a:3109_1	santike katakusalasambhāro anekesu bhavesu vivaṭṭūpanissayāni puññāni upacinanto	3109	
PA_atk-s05_10a:3109_2	vipassissa bhagavato kāle kulagehe nibbatto vuddhimanvāya gharāvāsaṃ saṇṭhapetvā	3109	
PA_atk-s05_10a:3109_3	puññāni karonto vasamāno saddho pasanno bahū upāsake sannipātetvā gaṇajeṭṭhako hutvā	3109	
PA_atk-s05_10a:3109_4	“māḷakaṃ karissāmā”ti te sabbe samādapetvā ekaṃ māḷakaṃ samaṃ kāretvā paṇḍarapulinaṃ	3109	
PA_atk-s05_10a:3109_5	okiritvā bhagavato niyyādesi. So tena puññena devaloke uppanno cha kāmāvacarasampattiyo	3109	
PA_atk-s05_10a:3109_6	anubhavitvā manussesu ca cakkavattiādisampattiyo anubhavitvā imasmiṃ buddhuppāde	3109	
PA_atk-s05_10a:3109_7	kulagehe nibbatto viññutaṃ patto bhagavati pasanno dhammaṃ sutvā pasannamānaso saddhājāto	3109	
PA_atk-s05_10a:3109_8	pabbajitvā sīlasampanno vattasampanno nacirasseva arahattaṃ pāpuṇi.	3109	
PA_atk-s05_10a:3110_0	44. So aparabhāge attano katakusalaṃ saritvā sañjātasomanasso pubbacaritāpadānaṃ	3110	
PA_atk-s05_10a:3110_1	pakāsento nagare bandhumatiyātiādimāha. Tattha bandhanti ñātigottādivasena ekasambandhā	3110	
PA_atk-s05_10a:3110_2	honti sakalanagaravāsinoti bandhū, bandhū etasmiṃ vijjantīti bandhumatī, tassā bandhumatiyā	3110	
PA_atk-s05_10a:3110_3	nāma nagare mahāpūgagaṇo upāsakasamūho ahosīti attho. Māḷaṃ kassāma saṅghassāti ettha	3110	
PA_atk-s05_10a:3110_4	māti gaṇhāti sampattasampattajanānaṃ cittanti māḷaṃ, atha vā sampattayatigaṇānaṃ	3110	
PA_atk-s05_10a:3110_5	cittassa vivekakaraṇe alanti māḷaṃ, māḷameva māḷakaṃ, bhikkhusaṅghassa phāsuvihāratthāya	3110	
PA_atk-s05_10a:3110_6	māḷakaṃ karissāmāti attho. Sesaṃ pākaṭamevāti.	3110	
PA_atk-s05_10a:3111	Samādapakattheraapadānavaṇṇanā samattā.	311	
PA_atk-s05_10a:3112	10. Pañcaṅguliyattheraapadānavaṇṇanā	311	
PA_atk-s05_10a:3113_0	Tisso nāmāsi bhagavātiādikaṃ āyasmato pañcaṅguliyattherassa apadānaṃ. Ayampi purimabuddhesu	3113	
PA_atk-s05_10a:3113_1	katādhikāre tattha tattha bhave vivaṭṭūpanissayāni puññāni upacinanto tissassa bhagavato	3113	
PA_atk-s05_10a:3113_2	kāle ekasmiṃ kule nibbatto vuddhimanvāya gharāvāsaṃ saṇṭhapetvā vibhavasampanno saddho	3113	
PA_atk-s05_10a:3113_3	pasanno vīthito vihāraṃ paṭipannaṃ bhagavantaṃ disvā jātisumanādianekāni sugandhapupphāni	3113	
PA_atk-s05_10a:3113_4	candanādīni ca vilepanāni gāhāpetvā vihāraṃ gato pupphehi bhagavantaṃ pūjetvā vilepanehi	3113	
PA_atk-s05_10a:3113_5	bhagavato sarīre pañcaṅgulikaṃ katvā vanditvā pakkāmi.	3113	
PA_atk-s05_10a:3114_0	50. So tena puññena devamanussesu ubhayasampattiyo anubhavitvā imasmiṃ buddhuppāde	3114	
PA_atk-s05_10a:3114_1	vibhavasampanne ekasmiṃ kule nibbattitvā vuddhimanvāya satthu dhammadesanaṃ sutvā	3114	
PA_atk-s05_10a:3114_2	pasannamānaso pabbajitvā vipassanaṃ vaḍḍhetvā nacirasseva arahā hutvā pubbakammaṃ	3114	
PA_atk-s05_10a:3114_3	saranto paccakkhato ñatvā “imaṃ nāma kusalakammaṃ katvā īdisaṃ lokuttarasampattiṃ	3114	
PA_atk-s05_10a:3114_4	pattomhī”ti pubbacaritāpadānaṃ pakāsento tisso nāmāsi bhagavātiādimāha. Taṃ sabbaṃ uttānatthamevāti.	3114	
PA_atk-s05_10a:3115	Pañcaṅguliyattheraapadānavaṇṇanā samattā.	311	
PA_atk-s05_10a:3116	Sattarasamavaggavaṇṇanā samattā.	311	
PA_atk-s05_10a:3117	18. Kumudavaggo	311	
PA_atk-s05_10a:3118	1. Kumudamāliyattheraapadānavaṇṇanā	311	
PA_atk-s05_10a:3119_0	Pabbate himavantamhītiādikaṃ āyasmato kumudamāliyattherassa apadānaṃ. Ayampi thero	3119	
PA_atk-s05_10a:3119_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	3119	
PA_atk-s05_10a:3119_2	atthadassissa bhagavato kāle himavantapabbatasamīpe jātassarassa āsanne rakkhaso	3119	
PA_atk-s05_10a:3119_3	hutvā nibbatto atthadassiṃ bhagavantaṃ tattha upagataṃ disvā pasannamānaso kumudapupphāni	3119	
PA_atk-s05_10a:3119_4	ocinitvā bhagavantaṃ pūjesi. Bhagavā anumodanaṃ katvā pakkāmi.	3119	
PA_atk-s05_10a:3120_0	1. So tena puññena tato cavitvā devalokaṃ upapanno cha kāmāvacarasampattiyo anubhavitvā	3120	
PA_atk-s05_10a:3120_1	manussesu ca cakkavattiādisampattiyo anubhavitvā imasmiṃ buddhuppāde kulagehe nibbatto	3120	
PA_atk-s05_10a:3120_2	vuddhippatto ratanattaye pasanno pabbajitvā vāyamanto brahmacariyapariyosānaṃ arahattaṃ	3120	
PA_atk-s05_10a:3120_3	patvā attano pubbakammaṃ saritvā somanassajāto pubbacaritāpadānaṃ pakāsento pabbate	3120	
PA_atk-s05_10a:3120_4	himavantamhītiādimāha. Tattha tatthajo rakkhaso āsinti tasmiṃ jātassarasamīpe jāto	3120	
PA_atk-s05_10a:3120_5	nibbatto rakkhaso pararudhiramaṃsakhādako niddayo ghorarūpo bhayānakasabhāvo mahābalo	3120	
PA_atk-s05_10a:3120_6	mahāthāmo kakkhaḷo yakkho āsiṃ ahosinti attho.	3120	
PA_atk-s05_10a:3121_0	Kumudaṃ pupphate tatthāti tasmiṃ mahāsare sūriyaraṃsiyā abhāve sati sāyanhe makuḷitaṃ	3121	
PA_atk-s05_10a:3121_1	kuñcitākārena nippabhaṃ avaṇṇaṃ hotīti “kumuda”nti laddhanāmaṃ pupphaṃ pupphate vikasatīti	3121	
PA_atk-s05_10a:3121_2	attho. Cakkamattāni jāyareti tāni pupphāni rathacakkapamāṇāni hutvā jāyantīti attho.	3121	
PA_atk-s05_10a:3121_3	Sesaṃ suviññeyyamevāti.	3121	
PA_atk-s05_10a:3122	Kumudamāliyattheraapadānavaṇṇanā samattā.	312	
PA_atk-s05_10a:3123	2. Nisseṇidāyakattheraapadānavaṇṇanā	312	
PA_atk-s05_10a:3124_0	Koṇḍaññassa bhagavatotiādikaṃ āyasmato nisseṇidāyakattherassa apadānaṃ. Ayampi purimajinavaresu	3124	
PA_atk-s05_10a:3124_1	katādhikāro anekāsu jātīsu vivaṭṭūpanissayāni puññāni upacinanto koṇḍaññassa bhagavato	3124	
PA_atk-s05_10a:3124_2	kāle vaḍḍhakikule nibbatto saddho pasanno bhagavato dhammadesanaṃ sutvā pasannamānaso	3124	
PA_atk-s05_10a:3124_3	bhagavato vasanapāsādassārohanatthāya sārakaṭṭhamayaṃ nisseṇiṃ katvā ussāpetvā ṭhapesi.	3124	
PA_atk-s05_10a:3124_4	Bhagavā tassa pasādasaṃvaḍḍhanatthāya passantasseva uparipāsādaṃ āruhi. So atīva	3124	
PA_atk-s05_10a:3124_5	pasanno teneva pītisomanassena kālaṃ katvā devaloke nibbatto tattha dibbasampattiṃ	3124	
PA_atk-s05_10a:3124_6	anubhavitvā manussesu jāyamāno nisseṇidānanissandena uccakule nibbatto manussasukhaṃ	3124	
PA_atk-s05_10a:3124_7	anubhavitvā imasmiṃ buddhuppāde ekasmiṃ kule nibbatto satthu dhammadesanaṃ sutvā	3124	
PA_atk-s05_10a:3124_8	saddhājāto pabbajito nacirasseva arahā ahosi.	3124	
PA_atk-s05_10a:3125_0	9. So attano pubbakammaṃ saritvā somanassajāto pubbacaritāpadānaṃ pakāsento koṇḍaññassa	3125	
PA_atk-s05_10a:3125_1	bhagavatotiādimāha. Tattha koṇḍaññassāti kucchito hutvā ḍeti pavattatīti koṇḍo, lāmakasatto,	3125	
PA_atk-s05_10a:3125_2	koṇḍato aññoti koṇḍañño, alāmako uttamapurisoti attho. Atha vā brāhmaṇagottesu koṇḍaññagotte	3125	
PA_atk-s05_10a:3125_3	uppannattā “koṇḍañño”ti gottavasena tassa nāmaṃ, tassa koṇḍaññassa. Sesaṃ pākaṭamevāti.	3125	
PA_atk-s05_10a:3126	Nisseṇidāyakattheraapadānavaṇṇanā samattā.	312	
PA_atk-s05_10a:3127	3. Rattipupphiyattheraapadānavaṇṇanā	312	
PA_atk-s05_10a:3128_0	Migaluddo pure āsintiādikaṃ āyasmato rattipupphiyattherassa apadānaṃ. Ayampi purimabuddhesu	3128	
PA_atk-s05_10a:3128_1	katādhikāro tattha tattha bhave vivaṭṭūpanissayāni puññāni upacinanto vipassissa	3128	
PA_atk-s05_10a:3128_2	bhagavato kāle nesādakule uppanno migavadhāya araññe vicaramāno tassa kāruññena araññe	3128	
PA_atk-s05_10a:3128_3	caramānaṃ vipassiṃ bhagavantaṃ disvā pasannamānaso pupphitaṃ rattikaṃ nāma pupphaṃ	3128	
PA_atk-s05_10a:3128_4	kuṭajapupphañca saha vaṇṭena ocinitvā somanassacittena pūjesi. Bhagavā anumodanaṃ katvā pakkāmi.	3128	
PA_atk-s05_10a:3129_0	13. So teneva puññena devamanussesu saṃsaranto ubhayasampattiyo anubhavitvā imasmiṃ	3129	
PA_atk-s05_10a:3129_1	buddhuppāde kulagehe nibbatto viññutaṃ patto ratanattaye pasanno satthu dhammadesanaṃ	3129	
PA_atk-s05_10a:3129_2	sutvā kāmesu ādīnavaṃ disvā pabbajitvā nacirasseva arahattaṃ patto attano pubbakammaṃ	3129	
PA_atk-s05_10a:3129_3	saritvā “nesādabhūtena mayā katakusalaṃ sundara”nti somanassajāto pubbacaritāpadānaṃ	3129	
PA_atk-s05_10a:3129_4	pakāsento migaluddo pure āsintiādimāha. Tattha migānaṃ luddo sāhasiko mārakoti migaluddo,	3129	
PA_atk-s05_10a:3129_5	migesu vā luddo lobhīti migaluddo, nesādo āsiṃ pureti attho.	3129	
PA_atk-s05_10a:3130_0	14. Rattikaṃ pupphitaṃ disvāti padumapupphādīni anekāni pupphāni sūriyaraṃsisamphassena	3130	
PA_atk-s05_10a:3130_1	divā pupphanti rattiyaṃ makuḷitāni honti. Jātisumanamallikādīni anekāni pupphāni	3130	
PA_atk-s05_10a:3130_2	pana rattiyaṃ pupphanti no divā. Tasmā rattiyaṃ pupphanato rattipupphanāmakāni anekāni	3130	
PA_atk-s05_10a:3130_3	sugandhapupphāni ca kuṭajapupphāni ca gahetvā pūjesinti attho. Sesaṃ uttānatthamevāti.	3130	
PA_atk-s05_10a:3131	Rattipupphiyattheraapadānavaṇṇanā samattā.	313	
PA_atk-s05_10a:3132	4. Udapānadāyakattheraapadānavaṇṇanā	313	
PA_atk-s05_10a:3133_0	Vipassino bhagavatotiādikaṃ āyasmato udapānadāyakattherassa apadānaṃ. Ayampi thero	3133	
PA_atk-s05_10a:3133_1	purimamunivaresu katādhikāro anekesu bhavesu katapuññasañcayo vipassissa bhagavato	3133	
PA_atk-s05_10a:3133_2	kāle kulagehe nibbatto vuddhippatto “pānīyadānaṃ mayā dātabbaṃ, tañca nirantaraṃ	3133	
PA_atk-s05_10a:3133_3	katvā pavattetuṃ vaṭṭatī”ti cintetvā ekaṃ kūpaṃ khanāpetvā udakasampattakāle iṭṭhakāhi	3133	
PA_atk-s05_10a:3133_4	cināpetvā thiraṃ katvā tattha uṭṭhitena udakena puṇṇaṃ taṃ udapānaṃ vipassissa bhagavato	3133	
PA_atk-s05_10a:3133_5	niyyādesi. Bhagavā pānīyadānānisaṃsadīpakaṃ anumodanaṃ akāsi. So tena puññena devamanussesu	3133	
PA_atk-s05_10a:3133_6	saṃsaranto nibbattanibbattaṭṭhāne pokkharaṇīudapānapānīyādisampanno sukhamanubhavitvā	3133	
PA_atk-s05_10a:3133_7	imasmiṃ buddhuppāde ekasmiṃ kule nibbatto vuddhimanvāya saddho pasanno pabbajitvā	3133	
PA_atk-s05_10a:3133_8	nacirasseva arahā ahosi.	3133	
PA_atk-s05_10a:3134_0	18. So aparabhāge attano pubbakammaṃ saritvā somanassajāto pubbacaritāpadānaṃ pakāsento	3134	
PA_atk-s05_10a:3134_1	vipassino bhagavatotiādimāha. Tattha udapāno kato mayāti udakaṃ pivanti etthāti udapāno,	3134	
PA_atk-s05_10a:3134_2	kūpapokkharaṇītaḷākānametaṃ adhivacanaṃ. So udapāno kūpo vipassissa bhagavato atthāya	3134	
PA_atk-s05_10a:3134_3	kato khanitoti attho. Sesaṃ uttānatthamevāti.	3134	
PA_atk-s05_10a:3135	Udapānadāyakattheraapadānavaṇṇanā samattā.	313	
PA_atk-s05_10a:3136	5. Sīhāsanadāyakattheraapadānavaṇṇanā	313	
PA_atk-s05_10a:3137_0	Nibbute lokanāthamhītiādikaṃ āyasmato sīhāsanadāyakattherassa apadānaṃ. Ayampi purimabuddhesu	3137	
PA_atk-s05_10a:3137_1	katādhikāro tattha tattha bhave nibbānādhigamatthāya katapuññūpacayo padumuttarassa	3137	
PA_atk-s05_10a:3137_2	bhagavato kāle gahapatikule nibbatto viññutaṃ patto satthu dhammadesanaṃ sutvā ratanattaye	3137	
PA_atk-s05_10a:3137_3	pasanno tasmiṃ bhagavati parinibbute sattahi ratanehi khacitaṃ sīhāsanaṃ kārāpetvā	3137	
PA_atk-s05_10a:3137_4	bodhirukkhaṃ pūjesi, bahūhi mālāgandhadhūpehi ca pūjesi.	3137	
PA_atk-s05_10a:3138_0	21. So tena puññena devamanussesu saṃsaranto ubhayasampattiyo anubhavitvā sabbattha	3138	
PA_atk-s05_10a:3138_1	pūjito imasmiṃ buddhuppāde sāvatthiyaṃ kulagehe nibbatto vuddhippatto gharāvāsaṃ	3138	
PA_atk-s05_10a:3138_2	vasanto satthu dhammadesanaṃ sutvā pasannamānaso ñātivaggaṃ pahāya pabbajito nacirasseva	3138	
PA_atk-s05_10a:3138_3	arahā hutvā pubbūpacitakusalasambhāraṃ saritvā sañjātasomanasso pubbacaritāpadānaṃ	3138	
PA_atk-s05_10a:3138_4	pakāsento nibbute lokanāthamhītiādimāha. Tattha sīhāsanamadāsahanti sīharūpahiraññasuvaṇṇaratanehi	3138	
PA_atk-s05_10a:3138_5	khacitaṃ āsanaṃ sīhāsanaṃ, sīhassa vā abhītassa bhagavato nisinnārahaṃ, sīhaṃ vā	3138	
PA_atk-s05_10a:3138_6	seṭṭhaṃ uttamaṃ āsananti sīhāsanaṃ, taṃ ahaṃ adāsiṃ, bodhirukkhaṃ pūjesinti attho.	3138	
PA_atk-s05_10a:3138_7	Sesaṃ suviññeyyamevāti.	3138	
PA_atk-s05_10a:3139	Sīhāsanadāyakattheraapadānavaṇṇanā samattā.	313	
PA_atk-s05_10a:3140	6. Maggadattikattheraapadānavaṇṇanā	314	
PA_atk-s05_10a:3141_0	Anomadassī bhagavātiādikaṃ āyasmato maggadattikattherassa apadānaṃ. Ayampāyasmā purimabuddhesu	3141	
PA_atk-s05_10a:3141_1	katādhikāro tattha tattha bhave vivaṭṭūpanissayāni puññāni upacinanto anomadassissa	3141	
PA_atk-s05_10a:3141_2	bhagavato kāle kulagehe nibbatto vuddhimanvāya gharāvāsaṃ saṇṭhapetvā vasanto anomadassiṃ	3141	
PA_atk-s05_10a:3141_3	bhagavantaṃ ākāse caṅkamantaṃ pāduddhāre pāduddhāracaṅkamanaṭṭhāne pupphānaṃ vikiraṇaṃ	3141	
PA_atk-s05_10a:3141_4	acchariyañca disvā pasannamānaso pupphāni ākāse ukkhipi, tāni vitānaṃ hutvā aṭṭhaṃsu.	3141	
PA_atk-s05_10a:3142_0	26. So tena puññena sugatīsuyeva saṃsaranto sabbattha pūjito sukhaṃ anubhavitvā imasmiṃ	3142	
PA_atk-s05_10a:3142_1	buddhuppāde ekasmiṃ kule nibbatto kamena yobbaññaṃ pāpuṇitvā saddhājāto pabbajitvā	3142	
PA_atk-s05_10a:3142_2	vattasampanno nacirasseva arahattaṃ patto caṅkamanassa pūjitattā maggadattikattheroti	3142	
PA_atk-s05_10a:3142_3	pākaṭo. So pubbakammaṃ saritvā somanassajāto pubbacaritāpadānaṃ pakāsento anomadassī	3142	
PA_atk-s05_10a:3142_4	bhagavātiādimāha. Diṭṭhadhammasukhatthāyāti imasmiṃ attabhāve caṅkamanena sarīrasallahukādisukhaṃ	3142	
PA_atk-s05_10a:3142_5	paṭiccāti attho. Abbhokāsamhi caṅkamīti abbhokāse aṅgaṇaṭṭhāne caṅkami, padavikkhepaṃ	3142	
PA_atk-s05_10a:3142_6	padasañcāraṃ akāsīti attho.	3142	
PA_atk-s05_10a:3143_0	Uddhate pāde pupphānīti caṅkamantena pāde uddhate padumuppalādīni pupphāni pathavito	3143	
PA_atk-s05_10a:3143_1	uggantvā caṅkame vikiriṃsūti attho. Sobhaṃ muddhani tiṭṭhareti buddhassa muddhani	3143	
PA_atk-s05_10a:3143_2	sīse sobhayamānā tāni tiṭṭhantīti attho. Sesaṃ suviññeyyamevāti.	3143	
PA_atk-s05_10a:3144	Maggadattikattheraapadānavaṇṇanā samattā.	314	
PA_atk-s05_10a:3145	7. Ekadīpiyattheraapadānavaṇṇanā	314	
PA_atk-s05_10a:3146_0	Padumuttarassa muninotiādikaṃ āyasmato ekadīpiyattherassa apadānaṃ. Ayampāyasmā purimajinaseṭṭhesu	3146	
PA_atk-s05_10a:3146_1	katakusalasambhāro tattha tattha bhave vivaṭṭūpanissayāni puññāni upacinanto padumuttarassa	3146	
PA_atk-s05_10a:3146_2	bhagavato kāle gahapatikule nibbatto vuddhippatto saddho pasanno bhagavato salalamahābodhimhi	3146	
PA_atk-s05_10a:3146_3	ekapadīpaṃ pūjesi, thāvaraṃ katvā niccamekapadīpapūjanatthāya telavaṭṭaṃ paṭṭhapesi.	3146	
PA_atk-s05_10a:3146_4	So tena puññena devamanussesu saṃsaranto sabbattha jalamāno pasannacakkhuko ubhayasukhamanubhavitvā	3146	
PA_atk-s05_10a:3146_5	imasmiṃ buddhuppāde sāvatthiyaṃ vibhavasampanne ekasmiṃ kule nibbatto viññutaṃ patto	3146	
PA_atk-s05_10a:3146_6	ratanattaye pasanno pabbajitvā nacirasseva arahattaṃ patto dīpapūjāya laddhavisesādhigamattā	3146	
PA_atk-s05_10a:3146_7	ekadīpiyattheroti pākaṭo.	3146	
PA_atk-s05_10a:3147	30. So aparabhāge attano pubbakammaṃ saritvā somanassajāto pubbacaritāpadānaṃ pakāsento padumuttarassa muninotiādimāha. Taṃ sabbaṃ uttānatthamevāti.	314	
PA_atk-s05_10a:3148	Ekadīpiyattheraapadānavaṇṇanā samattā.	314	
PA_atk-s05_10a:3149	8. Maṇipūjakattheraapadānavaṇṇanā	314	
PA_atk-s05_10a:3150_0	Orena himavantassātiādikaṃ āyasmato maṇipūjakattherassa apadānaṃ. Ayampi thero purimabuddhesu	3150	
PA_atk-s05_10a:3150_1	katādhikāro tattha tattha bhave vivaṭṭūpanissayāni puññāni upacinanto padumuttarassa	3150	
PA_atk-s05_10a:3150_2	bhagavato kāle ekasmiṃ kule nibbatto gharāvāsaṃ saṇṭhapetvā tatthādīnavaṃ disvā gharāvāsaṃ	3150	
PA_atk-s05_10a:3150_3	pahāya tāpasapabbajjaṃ pabbajitvā himavantaorabhāge ekissā nadiyā samīpe paṇṇasālaṃ	3150	
PA_atk-s05_10a:3150_4	kāretvā vasanto vivekakāmatāya tassānukampāya ca tattha upagataṃ padumuttaraṃ bhagavantaṃ	3150	
PA_atk-s05_10a:3150_5	disvā pasannamānaso maṇipallaṅkaṃ bhagavato pūjesi. Bhagavā tassa pasādavaḍḍhanatthāya	3150	
PA_atk-s05_10a:3150_6	tattha nisīdi. So bhiyyosomattāya pasanno nibbānādhigamatthāya patthanaṃ akāsi. Bhagavā	3150	
PA_atk-s05_10a:3150_7	anumodanaṃ vatvā pakkāmi. So tena puññena devamanussesu saṃsaranto sabbattha pūjito	3150	
PA_atk-s05_10a:3150_8	sukhaṃ anubhavitvā imasmiṃ buddhuppāde sāvatthiyaṃ vibhavasampanne kule nibbatto	3150	
PA_atk-s05_10a:3150_9	gharāvāsaṃ vasanto ekadivasaṃ satthu dhammadesanaṃ sutvā paṭiladdhasaddho pabbajitvā	3150	
PA_atk-s05_10a:3150_10	nacirasseva arahā ahosi.	31501	
PA_atk-s05_10a:3151_0	34. So ekadivasaṃ attanā katakusalaṃ saritvā sañjātasomanasso pubbacaritāpadānaṃ	3151	
PA_atk-s05_10a:3151_1	pakāsento orena himavantassātiādimāha. Tattha orenāti himavantassa aparaṃ bhāgaṃ	3151	
PA_atk-s05_10a:3151_2	vihāya orena, bhummatthe karaṇavacanaṃ, orasmiṃ disābhāgeti attho. Nadikā sampavattathāti	3151	
PA_atk-s05_10a:3151_3	apākaṭanāmadheyyā ekā nadī saṃsuṭṭhu pavattānī vahānī sandamānā ahosīti attho. Tassā	3151	
PA_atk-s05_10a:3151_4	cānupakhettamhīti tassā nadiyā anupakhettamhi tīrasamīpeti attho. Sayambhū vasate	3151	
PA_atk-s05_10a:3151_5	tadāti yadā ahaṃ maṇipallaṅkaṃ pūjesiṃ, tadā anācariyako hutvā sayameva buddhabhūto	3151	
PA_atk-s05_10a:3151_6	bhagavā vasate viharatīti attho.	3151	
PA_atk-s05_10a:3152_0	35. Maṇiṃ paggayha pallaṅkanti maṇinti cittaṃ ārādheti somanassaṃ karotīti maṇi,	3152	
PA_atk-s05_10a:3152_1	atha vā māti pamāṇaṃ karoti ābharaṇanti maṇi, atha vā marantāpi rājayuvarājādayo	3152	
PA_atk-s05_10a:3152_2	taṃ na pariccajanti tadatthāya saṅgāmaṃ karontīti maṇi, taṃ maṇiṃ maṇimayaṃ pallaṅkaṃ	3152	
PA_atk-s05_10a:3152_3	manoramaṃ sādhu cittaṃ suṭṭhu vicittaṃ paggayha gahetvā buddhaseṭṭhassa abhiropayiṃ	3152	
PA_atk-s05_10a:3152_4	pūjesinti attho. Sesaṃ sabbaṃ uttānatthamevāti.	3152	
PA_atk-s05_10a:3153	Maṇipūjakattheraapadānavaṇṇanā samattā.	315	
PA_atk-s05_10a:3154	9. Tikicchakattheraapadānavaṇṇanā	315	
PA_atk-s05_10a:3155_0	Nagare bandhumatiyātiādikaṃ āyasmato tikicchakattherassa apadānaṃ. Ayampāyasmā purimajinavaresu	3155	
PA_atk-s05_10a:3155_1	katādhikāro tattha tattha bhave vivaṭṭūpanissayāni puññāni upacinanto vipassissa	3155	
PA_atk-s05_10a:3155_2	bhagavato kāle bandhumatīnagare vejjakule nibbatto bahussuto susikkhito vejjakamme	3155	
PA_atk-s05_10a:3155_3	cheko bahū rogino tikicchanto vipassissa bhagavato upaṭṭhākassa asokanāmattherassa	3155	
PA_atk-s05_10a:3155_4	rogaṃ tikicchi. So tena puññena devamanussesu aparāparaṃ sukhaṃ anubhavanto nibbattanibbattabhave	3155	
PA_atk-s05_10a:3155_5	arogo dīghāyuko suvaṇṇavaṇṇasarīro ahosi.	3155	
PA_atk-s05_10a:3156_0	39. So imasmiṃ buddhuppāde sāvatthiyaṃ gahapatikule nibbatto vuddhimanvāya sabbasippesu	3156	
PA_atk-s05_10a:3156_1	nipphattiṃ patto arogo sukhito vibhavasampanno ratanattaye pasanno satthu dhammadesanaṃ	3156	
PA_atk-s05_10a:3156_2	sutvā paṭiladdhasaddho gharāvāsaṃ pahāya pabbajitvā nacirasseva arahā hutvā pubbakammaṃ	3156	
PA_atk-s05_10a:3156_3	saritvā somanassajāto pubbacaritāpadānaṃ pakāsento nagare bandhumatiyātiādimāha.	3156	
PA_atk-s05_10a:3156_4	Taṃ sabbaṃ heṭṭhā vuttanayattā uttānatthamevāti.	3156	
PA_atk-s05_10a:3157	Tikicchakattheraapadānavaṇṇanā samattā.	315	
PA_atk-s05_10a:3158	10. Saṅghupaṭṭhākattheraapadānavaṇṇanā	315	
PA_atk-s05_10a:3159_0	Vessabhumhi bhagavatītiādikaṃ āyasmato saṅghupaṭṭhākattherassa apadānaṃ. Ayampi thero	3159	
PA_atk-s05_10a:3159_1	purimabuddhesu katakusalasambhāro anekesu bhavesu vivaṭṭūpanissayāni puññāni upacinanto	3159	
PA_atk-s05_10a:3159_2	vessabhussa bhagavato kāle tassārāmikassa putto hutvā nibbatto viññutaṃ patvā saddho	3159	
PA_atk-s05_10a:3159_3	pasanno vihāresu ārāmikakammaṃ karonto sakkaccaṃ saṅghaṃ upaṭṭhāsi. So teneva kusalakammena	3159	
PA_atk-s05_10a:3159_4	devamanussesu saṃsaranto ubhayasampattiyo anubhavitvā imasmiṃ buddhuppāde sāvatthiyaṃ	3159	
PA_atk-s05_10a:3159_5	gahapatikule nibbatto vuddhippatto vibhavasampanno sukhappatto pākaṭo satthu dhammadesanaṃ	3159	
PA_atk-s05_10a:3159_6	sutvā sāsane pasanno pabbajitvā vattasampanno sāsanaṃ sobhayamāno vipassanaṃ vaḍḍhento	3159	
PA_atk-s05_10a:3159_7	nacirasseva saha paṭisambhidāhi arahattaṃ patto chaḷabhiñño pubbe katakusalakammavasena	3159	
PA_atk-s05_10a:3159_8	saṅghupaṭṭhākattheroti pākaṭo ahosi.	3159	
PA_atk-s05_10a:3160_0	45. So ekadivasaṃ “pubbe mayā kiṃ nāma kammaṃ katvā ayaṃ lokuttarasampatti laddhā”ti	3160	
PA_atk-s05_10a:3160_1	attano pubbakammaṃ saritvā paccakkhato jānitvā somanassajāto pubbacaritāpadānaṃ pākaṭaṃ	3160	
PA_atk-s05_10a:3160_2	karonto vessabhumhi bhagavatītiādimāha. Tattha ahosārāmiko ahanti ahaṃ vessabhussa	3160	
PA_atk-s05_10a:3160_3	bhagavato sāsane ārāmiko ahosinti attho. Sesaṃ heṭṭhā vuttanayattā uttānatthattā	3160	
PA_atk-s05_10a:3160_4	ca suviññeyyamevāti.	3160	
PA_atk-s05_10a:3161	Saṅghupaṭṭhākattheraapadānavaṇṇanā samattā.	316	
PA_atk-s05_10a:3162	Aṭṭhārasamavaggavaṇṇanā samattā.	316	
PA_atk-s05_10a:3163	19. Kuṭajapupphiyavaggo	316	
PA_atk-s05_10a:3164	1-10. Kuṭajapupphiyattheraapadānādivaṇṇanā	316	
PA_atk-s05_10a:3165_0	Ito parampi ekūnavīsatimavagge āgatānaṃ imesaṃ kuṭajapupphiyattherādīnaṃ dasannaṃ	3165	
PA_atk-s05_10a:3165_1	therānaṃ apubbaṃ natthi. Tesañhi therānaṃ purimabuddhānaṃ santike katapuññasambhārānaṃ	3165	
PA_atk-s05_10a:3165_2	vasena pākaṭanāmāni ceva nivāsanagarādīni ca heṭṭhā vuttanayeneva veditabbānīti taṃ	3165	
PA_atk-s05_10a:3165_3	sabbaṃ apadānaṃ suviññeyyamevāti.	3165	
PA_atk-s05_10a:3166	Ekūnavīsatimavaggavaṇṇanā samattā.	316	
PA_atk-s05_10a:3167	20. Tamālapupphiyavaggo	316	
PA_atk-s05_10a:3168	1-10. Tamālapupphiyattheraapadānādivaṇṇanā	316	
PA_atk-s05_10a:3169	Vīsatime vagge paṭhamattherāpadānaṃ uttānameva.	316	
PA_atk-s05_10a:3170_0	6. Dutiyattherāpadāne yaṃ dāyavāsiko isīti isipabbajjaṃ pabbajitvā vane vasanabhāvena	3170	
PA_atk-s05_10a:3170_1	dāyavāsiko isīti saṅkhaṃ gato, attano anukampāya taṃ vanaṃ upagatassa siddhatthassa	3170	
PA_atk-s05_10a:3170_2	satthuno vasanamaṇḍapacchādanatthāya yaṃ tiṇaṃ, taṃ lāyati chindatīti attho. Dabbachadanaṃ	3170	
PA_atk-s05_10a:3170_3	katvā anekehi khuddakadaṇḍakehi maṇḍapaṃ katvā taṃ tiṇena chādetvā siddhatthassa	3170	
PA_atk-s05_10a:3170_4	bhagavato ahaṃ adāsiṃ pūjesinti attho.	3170	
PA_atk-s05_10a:3171	8. Sattāhaṃ dhārayuṃ tatthāti taṃ maṇḍapaṃ tattha ṭhitā devamanussā sattāhaṃ nirodhasamāpattiṃ samāpajjitvā nisinnassa satthuno dhārayuṃ dhāresunti attho. Sesaṃ uttānatthamevāti.	317	
PA_atk-s05_10a:3172_0	Tatiyattherassa apadāne khaṇḍaphulliyattheroti ettha khaṇḍanti kaṭṭhānaṃ jiṇṇattā	3172	
PA_atk-s05_10a:3172_1	chinnabhinnaṭṭhānaṃ, phullanti kaṭṭhānaṃ jiṇṇaṭṭhāne kaṇṇakitamahicchattakādipupphanaṃ,	3172	
PA_atk-s05_10a:3172_2	khaṇḍañca phullañca khaṇḍaphullāni, khaṇḍaphullānaṃ paṭisaṅkharaṇaṃ punappunaṃ thirakaraṇanti	3172	
PA_atk-s05_10a:3172_3	khaṇḍaphullapaṭisaṅkharaṇaṃ. Imassa pana therassa sambhārapūraṇakāle phussassa bhagavato	3172	
PA_atk-s05_10a:3172_4	cetiye chinnabhinnaṭṭhāne sudhāpiṇḍaṃ makkhetvā thirakaraṇaṃ khaṇḍaphullapaṭisaṅkharaṇaṃ	3172	
PA_atk-s05_10a:3172_5	nāma. Tasmā so khaṇḍaphulliyo theroti pākaṭo ahosi. Tatiyaṃ.	3172	
PA_atk-s05_10a:3173	17. Catutthattherassāpadāne rañño baddhacaro ahanti rañño paricārako kammakārako ahosinti attho.	317	
PA_atk-s05_10a:3174	19. Jalajuttamanāminoti jale udake jātaṃ jalajaṃ, kiṃ taṃ padumaṃ, padumena samānanāmattā padumuttarassa bhagavatoti attho. Uttamapadumanāmassa bhagavatoti vā attho. Catutthaṃ.	317	
PA_atk-s05_10a:3175	Pañcamaṃ uttānatthameva.	317	
PA_atk-s05_10a:3176_0	28. Chaṭṭhe nagare dvāravatiyāti mahādvāravātapānakavāṭaphalakāhi vatipākāraṭṭālagopurakaddamodakaparikhāhi	3176	
PA_atk-s05_10a:3176_1	ca sampannaṃ nagaranti dvāravatīnagaraṃ, dvāraṃ vatiñca padhānaṃ katvā nagarassa	3176	
PA_atk-s05_10a:3176_2	upalakkhitattā “dvāravatī nagara”nti voharantīti nagare dvāravatiyāti vuttaṃ. Mālāvaccho	3176	
PA_atk-s05_10a:3176_3	pupphārāmo mama ahosīti attho.	3176	
PA_atk-s05_10a:3177	31. Te kisalayāti te asokapallavā. Chaṭṭhaṃ.	317	
PA_atk-s05_10a:3178	Sattamaṭṭhamanavamāni uttānatthāneva. Dasamepi apubbaṃ natthīti.	317	
PA_atk-s05_10a:3179	Vīsatimavaṇṇanā samattā.	317	
PA_atk-s05_10a:3180	21-23. Kaṇikārapupphiyādivaggo	318	
PA_atk-s05_10a:3181	1-30. Kaṇikārapupphiyattheraapadānādivaṇṇanā	318	
PA_atk-s05_10a:3182_0	Ito paraṃ sabbattha anuttānapadavaṇṇanaṃ karissāma. Ekavīsatime bāvīsatime tevīsatime	3182	
PA_atk-s05_10a:3182_1	ca vagge sabbesaṃ therānaṃ sayaṃkatena puññena laddhanāmāni, katapuññānañca nānattaṃ	3182	
PA_atk-s05_10a:3182_2	tesaṃ byākaraṇadāyakānaṃ buddhānaṃ nāmāni vasitanagarāni ca heṭṭhā vuttanayattā sabbānipi	3182	
PA_atk-s05_10a:3182_3	uttānāneva. Apadānagāthānamattho ca nayānuyogena suviññeyyoyevāti.	3182	
PA_atk-s05_10a:3183	24. Udakāsanavaggo	318	
PA_atk-s05_10a:3184	1-10.Udakāsanadāyakattheraapadānādivaṇṇanā	318	
PA_atk-s05_10a:3185	Catuvīsatime vagge paṭhamadutiyāpadānāni uttānāneva.	318	
PA_atk-s05_10a:3186_0	9. Tatiyāpadāne aruṇavatiyā nagareti ā samantato ālokaṃ karonto uṇati uggacchatīti	3186	
PA_atk-s05_10a:3186_1	aruṇo, so tasmiṃ vijjatīti aruṇavatī, tasmiṃ nagare ālokaṃ karonto sūriyo uggacchatīti	3186	
PA_atk-s05_10a:3186_2	attho. Sesanagaresupi sūriyuggamane vijjamānepi visesavacanaṃ sabbacatuppadānaṃ mahiyaṃ	3186	
PA_atk-s05_10a:3186_3	sayanepi sati mahiyaṃ sayatīti mahiṃsoti vacanaṃ viya rūḷhivasena vuttanti veditabbaṃ.	3186	
PA_atk-s05_10a:3186_4	Atha vā pākārapāsādahammiyādīsu suvaṇṇarajatamaṇimuttādisattaratanapabhāhi aruṇuggamanaṃ	3186	
PA_atk-s05_10a:3186_5	viya pabhāvatī aruṇavatī nāma, tasmiṃ aruṇavatiyā nagare, pūpiko pūpavikkayena jīvikaṃ	3186	
PA_atk-s05_10a:3186_6	kappento ahosinti attho.	3186	
PA_atk-s05_10a:3187_0	14. Catutthāpadāne tivarāyaṃ pure rammeti tīhi pākārehi parivāritā parikkhittāti	3187	
PA_atk-s05_10a:3187_1	tivarā, khajjabhojjādiupabhogavatthābharaṇādinaccagītādīhi ramaṇīyanti rammaṃ, tasmiṃ	3187	
PA_atk-s05_10a:3187_2	tivarāyaṃ pure nagare ramme naḷakāro ahaṃ ahosinti sambandho.	3187	
PA_atk-s05_10a:3188	Pañcamāpadānaṃ uttānatthameva.	318	
PA_atk-s05_10a:3189_0	23. Chaṭṭhāpadāne vaṇṇakāro ahaṃ tadāti nīlapītarattādivaṇṇavasena vatthāni karoti	3189	
PA_atk-s05_10a:3189_1	rañjetīti vaṇṇakāro. Vattharajako hutvā cetiye vatthehi acchādanasamaye nānāvaṇṇehi	3189	
PA_atk-s05_10a:3189_2	dussāni rañjesinti attho.	3189	
PA_atk-s05_10a:3190_0	27. Sattamāpadāne piyālaṃ pupphitaṃ disvāti supupphitaṃ piyālarukkhaṃ disvā. Gatamagge	3190	
PA_atk-s05_10a:3190_1	khipiṃ ahanti ahaṃ migaluddo nesādo hutvā piyālapupphaṃ ocinitvā buddhassa gatamagge	3190	
PA_atk-s05_10a:3190_2	khipiṃ pūjesinti attho.	3190	
PA_atk-s05_10a:3191_0	30. Aṭṭhamāpadāne sake sippe apatthaddhoti attano takkabyākaraṇādisippasmiṃ apatthaddho	3191	
PA_atk-s05_10a:3191_1	patiṭṭhito cheko ahaṃ kānanaṃ agamaṃ gato sambuddhaṃ yantaṃ disvānāti vanantare gacchantaṃ	3191	
PA_atk-s05_10a:3191_2	vipassiṃ sambuddhaṃ passitvā. Ambayāgaṃ adāsahanti ahaṃ ambadānaṃ adāsinti attho.	3191	
PA_atk-s05_10a:3192	33. Navamāpadāne jagatī kāritā mayhanti atthadassissa bhagavato sarīradhātunidhāpitacetiye jagati chinnabhinnaālindapupphādhānasaṅkhātā jagati mayā kāritā kārāpitāti attho.	319	
PA_atk-s05_10a:3193	Dasamāpadānaṃ uttānatthamevāti.	319	
PA_atk-s05_10a:3194	Catuvīsatimavaggavaṇṇanā samattā.	319	
PA_atk-s05_10a:3195	25. Tuvaradāyakavaggo	319	
PA_atk-s05_10a:3196	1-10. Tuvaradāyakattheraapadānādivaṇṇanā	319	
PA_atk-s05_10a:3197_0	1. Pañcavīsatime vagge paṭhamāpadāne bharitvā tuvaramādāyāti tuvaraaṭṭhiṃ muggakalayasadisaṃ	3197	
PA_atk-s05_10a:3197_1	tuvaraṭṭhiṃ bhajjitvā pupphetvā bhājanena ādāya saṅghassa vanamajjhogāhakassa adadiṃ adāsinti attho.	3197	
PA_atk-s05_10a:3198_0	4-5. Dutiyāpadāne dhanuṃ advejjhaṃ katvānāti migādīnaṃ māraṇatthāya dhanuṃ sannayhitvā	3198	
PA_atk-s05_10a:3198_1	caramāno kesaraṃ ogataṃ disvāti supupphitaṃ khuddakasaraṃ disvā buddhassa abhiropesinti	3198	
PA_atk-s05_10a:3198_2	ahaṃ cittaṃ pasādetvā vanaṃ sampattassa tissassa bhagavato abhiropayiṃ pūjesinti attho.	3198	
PA_atk-s05_10a:3199_0	9-10. Tatiyāpadāne jalakukkuṭoti jātassare caramānakukkuṭo. Tuṇḍena kesariṃ gayhāti	3199	
PA_atk-s05_10a:3199_1	padumapupphaṃ mukhatuṇḍena ḍaṃsitvā ākāsena gacchantassa tissassa bhagavato abhiropesiṃ pūjesinti attho.	3199	
PA_atk-s05_10a:3200_0	14. Catutthāpadāne viravapupphamādāyāti vividhaṃ ravati saddaṃ karotīti viravaṃ,	3200	
PA_atk-s05_10a:3200_1	saddakaraṇavelāyaṃ vikasanato “virava”nti laddhanāmaṃ pupphasamūhaṃ ādāya gahetvā	3200	
PA_atk-s05_10a:3200_2	siddhatthassa buddhassa abhiropayiṃ pūjesinti attho.	3200	
PA_atk-s05_10a:3201_0	17. Pañcamāpadāne kuṭigopakoti senāsanapālako. Kālena kālaṃ dhūpesinti sampattasampattakālānukāle	3201	
PA_atk-s05_10a:3201_1	dhūpesiṃ, dhūpena sugandhaṃ akāsinti attho. Siddhatthassa bhagavato gandhakuṭikālānusāridhūpena	3201	
PA_atk-s05_10a:3201_2	dhūpesiṃ vāsesinti attho.	3201	
PA_atk-s05_10a:3202	Chaṭṭhasattamāpadānāni uttānatthāneva.	320	
PA_atk-s05_10a:3203	27. Aṭṭhamāpadāne satta sattalipupphānīti sattalisaṅkhātāni, satta pupphāni sīsenādāya vessabhussa bhagavato abhiropesiṃ pūjesinti attho.	320	
PA_atk-s05_10a:3204	31. Navamāpadāne bimbijālakapupphānīti rattaṅkuravakapupphāni siddhatthassa bhagavato pūjesinti attho.	320	
PA_atk-s05_10a:3205	35. Dasamāpadāne uddālakaṃ gahetvānāti jātassare vihaṅgasobbhe jātaṃ uddālakapupphaṃ ocinitvā kakusandhassa bhagavato pūjesinti attho. Sesaṃ suviññeyyamevāti.	320	
PA_atk-s05_10a:3206	Pañcavīsatimavaggavaṇṇanā samattā.	320	
PA_atk-s05_10a:3207	26. Thomakavaggo	320	
PA_atk-s05_10a:3208	1-10. Thomakattheraapadānādivaṇṇanā	320	
PA_atk-s05_10a:3209	Chabbīsatime vagge paṭhamāpadānaṃ uttānameva.	320	
PA_atk-s05_10a:3210_0	5-6. Dutiyāpadāne vijahitvā devavaṇṇanti devatā sarīraṃ vijahitvā chaḍḍetvā, manussasarīraṃ	3210	
PA_atk-s05_10a:3210_1	nimminitvāti attho. Adhikāraṃ kattukāmoti adhikakiriyaṃ puññasambhāraṃ kattukāmo	3210	
PA_atk-s05_10a:3210_2	devaro nāma ahaṃ devarājā bhariyāya saha buddhaseṭṭhassa sāsane sādaratāya idha imasmiṃ	3210	
PA_atk-s05_10a:3210_3	manussaloke āgamiṃ āgatoti attho. Tassa bhikkhā mayā dinnāti padumuttarassa bhagavato	3210	
PA_atk-s05_10a:3210_4	yo nāmena devalo nāma sāvako ahosi, tassa sāvakassa mayā vippasannena cetasā bhikkhā	3210	
PA_atk-s05_10a:3210_5	dinnā piṇḍapāto dinnoti attho.	3210	
PA_atk-s05_10a:3211_0	9-10. Tatiyāpadāne ānando nāma sambuddhoti ānandaṃ tuṭṭhiṃ jananato ānando nāma paccekabuddhoti	3211	
PA_atk-s05_10a:3211_1	attho. Amanussamhi kānaneti amanussapariggahe kānane mahāaraññe parinibbāyi anupādisesanibbānadhātuyā	3211	
PA_atk-s05_10a:3211_2	antaradhāyi, adassanaṃ agamāsīti attho. Sarīraṃ tattha jhāpesinti ahaṃ devalokā idhāgantvā	3211	
PA_atk-s05_10a:3211_3	tassa bhagavato sarīraṃ tattha araññe jhāpesiṃ dahanaṃ akāsinti attho.	3211	
PA_atk-s05_10a:3212	Catutthapañcamāpadānāni uttānāneva.	321	
PA_atk-s05_10a:3213_0	20. Chaṭṭhāpadāne ahosiṃ candano nāmāti nāmena paṇṇattivasena candano nāma. Sambuddhassatrajoti	3213	
PA_atk-s05_10a:3213_1	paccekasambuddhabhūtato pubbe tassa atrajo putto ahaṃ. Ekopāhano mayā dinnoti ekaṃ	3213	
PA_atk-s05_10a:3213_2	upāhanayugaṃ mayā dinnaṃ. Bodhiṃ sampajja me tuvanti tena upāhanayugena me mayhaṃ	3213	
PA_atk-s05_10a:3213_3	sāvakabodhiṃ tuvaṃ sampajja nipphādehīti attho.	3213	
PA_atk-s05_10a:3214_0	23-24. Sattamāpadāne mañjarikaṃ karitvānāti mañjeṭṭhipupphaṃ haritacaṅkoṭakaṃ gahetvā	3214	
PA_atk-s05_10a:3214_1	rathiyaṃ vīthiyā paṭipajjiṃ ahaṃ tathā paṭipannova bhikkhusaṅghapurakkhataṃ bhikkhusaṅghena	3214	
PA_atk-s05_10a:3214_2	parivutaṃ samaṇānaggaṃ samaṇānaṃ bhikkhūnaṃ aggaṃ seṭṭhaṃ sammāsambuddhaṃ addasanti	3214	
PA_atk-s05_10a:3214_3	sambandho. Buddhassa abhiropayinti disvā ca pana taṃ pupphaṃ ubhohi hatthehi paggayha	3214	
PA_atk-s05_10a:3214_4	ukkhipitvā buddhassa phussassa bhagavato abhiropayiṃ pūjesinti attho.	3214	
PA_atk-s05_10a:3215_0	28-29. Aṭṭhamāpadāne aloṇapaṇṇabhakkhomhīti khīrapaṇṇādīni uñchācariyāya āharitvā	3215	
PA_atk-s05_10a:3215_1	loṇavirahitāni paṇṇāni pacitvā bhakkhāmi, aloṇapaṇṇabhakkho amhi bhavāmīti attho.	3215	
PA_atk-s05_10a:3215_2	Niyamesu ca saṃvutoti niyamasaññitesu pāṇātipātāveramaṇiādīsu niccapañcasīlesu saṃvuto	3215	
PA_atk-s05_10a:3215_3	pihitoti attho. Pātarāse anuppatteti purebhattakāle anuppatte. Siddhattho upagacchi	3215	
PA_atk-s05_10a:3215_4	manti mama samīpaṃ siddhattho bhagavā upagañchi sampāpuṇi. Tāhaṃ buddhassa pādāsinti	3215	
PA_atk-s05_10a:3215_5	ahaṃ taṃ aloṇapaṇṇaṃ tassa buddhassa adāsinti attho.	3215	
PA_atk-s05_10a:3216	Navamāpadānaṃ uttānameva.	321	
PA_atk-s05_10a:3217_0	37-38. Dasamāpadāne sikhinaṃ sikhinaṃ yathāti sarīrato nikkhantachabbaṇṇaraṃsīhi	3217	
PA_atk-s05_10a:3217_1	obhāsayantaṃ jalantaṃ sikhīnaṃ sikhībhagavantaṃ sikhīnaṃ yathā jalamānaaggikkhandhaṃ	3217	
PA_atk-s05_10a:3217_2	viya. Aggajaṃ pupphamādāyāti aggajanāmakaṃ pupphaṃ gahetvā buddhassa sikhissa bhagavato	3217	
PA_atk-s05_10a:3217_3	abhiropayiṃ pūjesinti attho.	3217	
PA_atk-s05_10a:3218	Chabbīsatimavaggavaṇṇanā samattā.	321	
PA_atk-s05_10a:3219	27. Padumukkhipavaggo	321	
PA_atk-s05_10a:3220	1-10. Ākāsukkhipiyattheraapadānādivaṇṇanā	322	
PA_atk-s05_10a:3221_0	1-2. Sattavīsatime vagge paṭhamāpadāne jalajagge duve gayhāti jale udake jāte agge	3221	
PA_atk-s05_10a:3221_1	uppalādayo dve pupphe gahetvā buddhassa samīpaṃ gantvā ekaṃ pupphaṃ pādesu nikkhipiṃ	3221	
PA_atk-s05_10a:3221_2	pūjesiṃ, ekaṃ pupphaṃ ākāse khipinti attho.	3221	
PA_atk-s05_10a:3222	Dutiyāpadānaṃ pākaṭameva.	322	
PA_atk-s05_10a:3223_0	10. Tatiyāpadāne bodhiyā pādaputtameti uttame bodhipādape. Aḍḍhacandaṃ mayā dinnanti	3223	
PA_atk-s05_10a:3223_1	tasmiṃ bodhimūle aḍḍhacandākārena mayā anekapupphāni pūjitānīti attho. Dharaṇīruhapādapeti	3223	
PA_atk-s05_10a:3223_2	rukkhapabbataratanādayo dhāretīti dharaṇī, pathavī, dharaṇiyā ruhati patiṭṭhahatīti	3223	
PA_atk-s05_10a:3223_3	dharaṇīruho, pādasaṅkhātena mūlena udakaṃ pivati khandhaviṭapādīsu patthariyatīti	3223	
PA_atk-s05_10a:3223_4	pādapo, dharaṇīruho ca so pādapo ceti dharaṇīruhapādapo, tasmiṃ dharaṇīruhapādape	3223	
PA_atk-s05_10a:3223_5	pupphaṃ mayā pūjitanti attho.	3223	
PA_atk-s05_10a:3224	Catutthāpadānaṃ uttānatthameva.	322	
PA_atk-s05_10a:3225_0	18-19. Pañcamāpadāne himavantassāvidūreti himavantassa āsanne. Romaso nāma pabbatoti	3225	
PA_atk-s05_10a:3225_1	rukkhalatāgumbābhāvā kevalaṃ dabbatiṇādisañchannattā romaso nāma pabbato ahosi. Tamhi	3225	
PA_atk-s05_10a:3225_2	pabbatapādamhīti tasmiṃ pabbatapariyante. Samaṇo bhāvitindriyoti samitapāpo vūpasantakileso	3225	
PA_atk-s05_10a:3225_3	samaṇo vaḍḍhitaindriyo, rakkhitacakkhundriyādiindriyoti attho. Atha vā vaḍḍhitaindriyo	3225	
PA_atk-s05_10a:3225_4	vaḍḍhitasaddhindriyādiindriyoti attho. Tassa samaṇassa ahaṃ biḷāliāluve gahetvā adāsinti attho.	3225	
PA_atk-s05_10a:3226	Chaṭṭhasattamaṭṭhamanavamadasamāpadānāni uttānatthānevāti.	322	
PA_atk-s05_10a:3227	Sattavīsatimavaggavaṇṇanā samattā.	322	
PA_atk-s05_10a:3228	28. Suvaṇṇabibbohanavaggo	322	
PA_atk-s05_10a:3229	1-10. Suvaṇṇabibbohaniyattheraapadānādivaṇṇanā	322	
PA_atk-s05_10a:3230	Aṭṭhavīsatime vagge paṭhamāpadānaṃ uttānameva.	323	
PA_atk-s05_10a:3231	5. Dutiyāpadāne manomayena kāyenāti yathā cittavasena pavattakāyenāti attho.	323	
PA_atk-s05_10a:3232_0	10. Tatiyāpadāne mahāsamuddaṃ nissāyāti mahāsāgarāsanne ṭhitassa pabbatassa antare	3232	
PA_atk-s05_10a:3232_1	pabbataleṇeti attho. Siddhattho bhagavā vivekakāmatāya vasati paṭivasatīti attho.	3232	
PA_atk-s05_10a:3232_2	Paccuggantvānakāsahanti ahaṃ tassa bhagavato paṭiuggantvā samīpaṃ gantvā vandanādipuññaṃ	3232	
PA_atk-s05_10a:3232_3	akāsinti attho. Caṅkoṭakamadāsahanti siddhatthassa bhagavato ahaṃ pupphabharitaṃ	3232	
PA_atk-s05_10a:3232_4	caṅkoṭakaṃ kadambaṃ adāsiṃ pūjesinti attho.	3232	
PA_atk-s05_10a:3233	14. Catutthāpadāne akakkasacittassāthāti apharusacittassa, atha-saddo padapūraṇe.	323	
PA_atk-s05_10a:3234_0	19. Pañcamāpadāne udumbare vasantassāti udumbararukkhamūle rukkhacchāyāya vasantassa	3234	
PA_atk-s05_10a:3234_1	tissassa bhagavato. Niyate paṇṇasanthareti niyāmite paṭibaddhe paṇṇasanthare sākhābhaṅgāsane	3234	
PA_atk-s05_10a:3234_2	nisinnassa. Vutthokāso mayā dinnoti vivittokāse maṇḍapadvārādīhi pihitokāso mayā	3234	
PA_atk-s05_10a:3234_3	dinno sampāditoti attho.	3234	
PA_atk-s05_10a:3235_0	24. Chaṭṭhāpadāne potthadānaṃ mayā dinnanti potthavaṭṭiṃ potthachalliṃ tāḷetvā kataṃ	3235	
PA_atk-s05_10a:3235_1	sāṭakaṃ visamaṃ gophāsukena ghaṃsitvā nimmitaṃ suttaṃ gahetvā kantitvā tena suttena	3235	
PA_atk-s05_10a:3235_2	nisīdanatthāya vā bhūmattharaṇatthāya vā sāṭakaṃ vāyāpetvā taṃ sāṭakaṃ mayā ratanattayassa dinnanti attho.	3235	
PA_atk-s05_10a:3236_0	27. Sattamāpadāne candabhāgānadītīreti candabhāgāya nāma nadiyā tīrato, nissakke	3236	
PA_atk-s05_10a:3236_1	bhummavacanaṃ. Anusotanti sotassa anu heṭṭhāgaṅgaṃ vajāmi gacchāmi ahanti attho.	3236	
PA_atk-s05_10a:3236_2	Satta māluvapupphāni, citamāropayiṃ ahanti ahaṃ māluvapupphāni satta pattāni gahetvā	3236	
PA_atk-s05_10a:3236_3	citake vālukarāsimhi vālukāhi thūpaṃ katvā pūjesinti attho.	3236	
PA_atk-s05_10a:3237_0	31-32. Aṭṭhamāpadāne mahāsindhu sudassanāti sundaradassanasundarodakadhavalapulinopasobhitattā	3237	
PA_atk-s05_10a:3237_1	suṭṭhu manoharā mahāsindhu nāma vārinadī ahosi. Tattha tissaṃ sindhuvārinadiyaṃ sappabhāsaṃ	3237	
PA_atk-s05_10a:3237_2	pabhāya sahitaṃ sudassanaṃ sundararūpaṃ paramopasame yuttaṃ uttame upasame yuttaṃ	3237	
PA_atk-s05_10a:3237_3	samaṅgībhūtaṃ vītarāgaṃ ahaṃ addasanti attho. Disvāhaṃ vimhitāsayoti “evarūpaṃ bhayānakaṃ	3237	
PA_atk-s05_10a:3237_4	himavantaṃ kathaṃ sampatto”ti vimhitaajjhāsayo acchariyabbhutacittoti attho. Āluvaṃ	3237	
PA_atk-s05_10a:3237_5	tassa pādāsinti tassa arahato ahaṃ pasannamānaso āluvakandaṃ pādāsiṃ ādarena adāsinti attho.	3237	
PA_atk-s05_10a:3238	Navamadasamāpadānāni uttānānevāti.	323	
PA_atk-s05_10a:3239	Aṭṭhavīsatimavaggavaṇṇanā samattā.	323	
PA_atk-s05_10a:3240	29. Paṇṇadāyakavaggo	324	
PA_atk-s05_10a:3241	1-10. Paṇṇadāyakattheraapadānādivaṇṇanā	324	
PA_atk-s05_10a:3242_0	1-2. Ekūnatiṃsatime vagge paṭhamāpadāne paṇṇabhojanabhojanoti khīrapaṇṇādibhojanassa	3242	
PA_atk-s05_10a:3242_1	bhuñjanatthāya paṇṇasālāya nisinno amhi bhavāmīti attho. Upaviṭṭhañca maṃ santanti	3242	
PA_atk-s05_10a:3242_2	paṇṇasālāyaṃ upaviṭṭhaṃ santaṃ vijjamānaṃ maṃ. Upāgacchi mahāisīti mahante sīlādikhandhe	3242	
PA_atk-s05_10a:3242_3	esanato mahāisi. Lokapajjoto lokapadīpo siddhattho bhagavā upagacchi, mama samīpaṃ	3242	
PA_atk-s05_10a:3242_4	agamāsīti attho. Nisinnassa paṇṇasanthareti upagantvā paṇṇasanthare nisinnassa khādanatthāya	3242	
PA_atk-s05_10a:3242_5	seditaṃ paṇṇaṃ mayā dinnanti sambandho.	3242	
PA_atk-s05_10a:3243_0	5-7. Dutiyāpadāne sinerusamasantoso dharaṇīsamasādiso siddhattho bhagavāti sambandho.	3243	
PA_atk-s05_10a:3243_1	Vuṭṭhahitvā samādhimhāti nirodhasamāpattito vuṭṭhahitvā visuṃ hutvāti attho. Bhikkhāya	3243	
PA_atk-s05_10a:3243_2	mamupaṭṭhitoti bhikkhācāravelāya “ajja mama yo koci kiñci dānaṃ dadāti, tassa mahapphala”nti	3243	
PA_atk-s05_10a:3243_3	cintetvā nisinnassa mama santikaṃ samīpaṃ upaṭṭhito samīpamāgatoti attho. Harītakaṃ…pe…	3243	
PA_atk-s05_10a:3243_4	phārusakaphalāni cāti evaṃ sabbaṃ taṃ phalaṃ sabbalokānukampino tassa siddhatthassa	3243	
PA_atk-s05_10a:3243_5	mahesissa mayā vippasannena cetasā dinnanti attho.	3243	
PA_atk-s05_10a:3244_0	11-12. Tatiyāpadāne sīhaṃ yathā vanacaranti vane caramānaṃ sīharājaṃ iva caramānaṃ	3244	
PA_atk-s05_10a:3244_1	siddhatthaṃ bhagavantanti sambandho. Nisabhājāniyaṃ yathāti vasabho, nisabho, visabho,	3244	
PA_atk-s05_10a:3244_2	āsabhoti cattāro gavajeṭṭhakā. Tesu gavasatassa jeṭṭhako vasabho, gavasahassassa	3244	
PA_atk-s05_10a:3244_3	jeṭṭhako nisabho, gavasatasahassassa jeṭṭhako visabho, gavakoṭisatasahassassa jeṭṭhako	3244	
PA_atk-s05_10a:3244_4	āsabho. Idha pana āsabho “nisabho”ti vutto, ājānīyaṃ abhītaṃ niccalaṃ usabharājaṃ	3244	
PA_atk-s05_10a:3244_5	ivāti attho. Kakudhaṃ vilasantaṃvāti pupphapallavehi sobhamānaṃ kakudharukkhaṃ iva	3244	
PA_atk-s05_10a:3244_6	narāsabhaṃ narānaṃ āsabhaṃ uttamaṃ āgacchantaṃ siddhatthaṃ bhagavantaṃ disvā saddhāya	3244	
PA_atk-s05_10a:3244_7	sampayuttattā vippasannena cetasā paccuggamanaṃ akāsinti attho.	3244	
PA_atk-s05_10a:3245	Catutthāpadānādīni dasamāvasānāni suviññeyyānevāti.	324	
PA_atk-s05_10a:3246	Ekūnatiṃsatimavaggavaṇṇanā samattā.	324	
PA_atk-s05_10a:3247	30. Citakapūjakavaggo	324	
PA_atk-s05_10a:3248	1-10. Citakapūjakattheraapadānādivaṇṇanā	324	
PA_atk-s05_10a:3249_0	1-2. Tiṃsatime vagge paṭhamāpadāne āhutiṃ yiṭṭhukāmohanti pūjāsakkāraṃ kāretukāmo	3249	
PA_atk-s05_10a:3249_1	ahaṃ. Nānāpupphaṃ samānayinti nānā anekavidhaṃ campakasalalādipupphaṃ saṃ suṭṭhu	3249	
PA_atk-s05_10a:3249_2	ānayiṃ, rāsiṃ akāsinti attho. Sikhino lokabandhunoti sakalalokattayabandhussa ñātakassa	3249	
PA_atk-s05_10a:3249_3	sikhissa bhagavato parinibbutassa citakaṃ āḷāhanacitakaṃ dārurāsiṃ jalantaṃ ādittaṃ	3249	
PA_atk-s05_10a:3249_4	disvā tañca mayā rāsīkataṃ pupphaṃ okiriṃ pūjesinti attho.	3249	
PA_atk-s05_10a:3250_0	6-7. Dutiyāpadāne ajinuttaravāsanoti ajinamigacammaṃ uttarāsaṅgaṃ katvā nivāsino	3250	
PA_atk-s05_10a:3250_1	acchādanoti attho. Abhiññā pañca nibbattāti iddhividhādayo pañca abhiññāyo pañca	3250	
PA_atk-s05_10a:3250_2	ñāṇāni nibbattā uppāditā nipphāditā. Candassa parimajjakoti candamaṇḍalassa samantato	3250	
PA_atk-s05_10a:3250_3	majjako, phuṭṭho ahosinti attho. Vipassiṃ lokapajjotanti sakalalokattaye padīpasadisaṃ	3250	
PA_atk-s05_10a:3250_4	vipassiṃ bhagavantaṃ mama santikaṃ abhigataṃ visesena sampattaṃ āgataṃ. Disvā pāricchattakapupphānīti	3250	
PA_atk-s05_10a:3250_5	devalokato pāricchattakapupphāni āharitvā vipassissa satthuno matthake chattākārena	3250	
PA_atk-s05_10a:3250_6	ahaṃ dhāresinti attho.	3250	
PA_atk-s05_10a:3251_0	11-13. Tatiyāpadāne putto mama pabbajitoti mayhaṃ putto saddhāya pabbajito. Kāsāyavasano	3251	
PA_atk-s05_10a:3251_1	tadāti tasmiṃ pabbajitakāle kāsāyanivattho, na bāhirakapabbajjāya pabbajitoti attho.	3251	
PA_atk-s05_10a:3251_2	So ca buddhattaṃ sampattoti so mayhaṃ putto catūsu buddhesu sāvakabuddhabhāvaṃ saṃ	3251	
PA_atk-s05_10a:3251_3	suṭṭhu patto, arahattaṃ pattoti attho. Nibbuto lokapūjitoti sakalalokehi katasakkāro	3251	
PA_atk-s05_10a:3251_4	khandhaparinibbānena parinibbutoti attho. Vicinanto sakaṃ puttanti ahaṃ tassa gatadesaṃ	3251	
PA_atk-s05_10a:3251_5	pucchitvā sakaṃ puttaṃ vicinanto pacchato agamaṃ, anugato asmīti attho. Nibbutassa	3251	
PA_atk-s05_10a:3251_6	mahantassāti mahantehi sīlakkhandhādīhi yuttattā mahantassa tassa mama puttassa arahato	3251	
PA_atk-s05_10a:3251_7	ādahanaṭṭhāne citakaṃ citakaṭṭhānaṃ ahaṃ agamāsinti attho. Paggayha añjaliṃ tatthāti	3251	
PA_atk-s05_10a:3251_8	tasmiṃ ādahanaṭṭhāne añjaliṃ dasaṅgulisamodhānaṃ paggahetvā sirasi katvā ahaṃ citakaṃ	3251	
PA_atk-s05_10a:3251_9	dahanadārurāsiṃ vanditvā paṇāmaṃ katvā setacchattañca paggayhāti na kevalameva vanditvā	3251	
PA_atk-s05_10a:3251_10	dhavalacchattañca paggayha ukkhipitvā ahaṃ āropesiṃ patiṭṭhapesinti attho.	32511	
PA_atk-s05_10a:3252_0	17-18. Catutthāpadāne anuggatamhi ādicceti sūriye anuggate anuṭṭhite paccūsakāleti	3252	
PA_atk-s05_10a:3252_1	attho. Pasādo vipulo ahūti rogapīḷitassa mayhaṃ cittappasādo vipulo atireko buddhānussaraṇena	3252	
PA_atk-s05_10a:3252_2	ahu ahosi. Mahesino buddhaseṭṭhassa lokamhi pātubhāvo pākaṭabhāvo ahosīti sambandho.	3252	
PA_atk-s05_10a:3252_3	Ghosamassosahaṃ tatthāti tasmiṃ pātubhāve sati “ahaṃ gilāno buddho uppanno”ti ghosaṃ	3252	
PA_atk-s05_10a:3252_4	assosiṃ. Na ca passāmi taṃ jinanti taṃ jitapañcamāraṃ sammāsambuddhaṃ na passāmi,	3252	
PA_atk-s05_10a:3252_5	bāḷhagilānattā gantvā passituṃ na sakkomīti attho. Maraṇañca anuppattoti maraṇāsannakālaṃ	3252	
PA_atk-s05_10a:3252_6	anuppatto, āsannamaraṇo hutvāti attho. Buddhasaññamanussarinti buddhotināmaṃ anussariṃ,	3252	
PA_atk-s05_10a:3252_7	buddhārammaṇaṃ manasi akāsinti attho.	3252	
PA_atk-s05_10a:3253_0	21-23. Pañcamāpadāne ārāmadvārā nikkhammāti ārāmadvārato saṅghassa nikkhamanadvāramaggehi	3253	
PA_atk-s05_10a:3253_1	attho. Gosīsaṃ santhataṃ mayāti tasmiṃ nikkhamanadvāramagge “bhagavato bhikkhusaṅghassa	3253	
PA_atk-s05_10a:3253_2	ca pādā mā kaddamaṃ akkamantū”ti akkamanatthāya gosīsaṭṭhiṃ mayā santharitanti attho.	3253	
PA_atk-s05_10a:3253_3	Anubhomi sakaṃ kammanti attano gosīsaattharaṇakammassa balena ājānīyā vātajavā sindhavā	3253	
PA_atk-s05_10a:3253_4	sīghavāhanādīni vipākaphalāni anubhomīti attho. Aho kāraṃ paramakāranti sukhette	3253	
PA_atk-s05_10a:3253_5	saṅghe mayā suṭṭhu kataṃ kāraṃ appakampi kiccaṃ mahapphaladānato paramakāraṃ uttamakiccaṃ	3253	
PA_atk-s05_10a:3253_6	aho vimhayanti attho. Yathā tiṇadosādivirahitesu khettesu vappitaṃ sālibījaṃ mahapphalaṃ	3253	
PA_atk-s05_10a:3253_7	deti, evameva rāgadosādidosarahite parisuddhakāyavacīsamācāre saṅghakhette gosīsaattharaṇakammaṃ	3253	
PA_atk-s05_10a:3253_8	mayā kataṃ, idaṃ mahapphalaṃ detīti vuttaṃ hoti. Na aññaṃ kalamagghatīti aññaṃ bāhirasāsane	3253	
PA_atk-s05_10a:3253_9	kataṃ kammaṃ saṅghe katassa kārassa pūjāsakkārassa kalaṃ soḷasiṃ kalaṃ koṭṭhāsaṃ	3253	
PA_atk-s05_10a:3253_10	na agghatīti sambandho.	32531	
PA_atk-s05_10a:3254	Chaṭṭhasattamaṭṭhamanavamadasamāpadānāni uttānānevāti.	325	
PA_atk-s05_10a:3255	Tiṃsatimavaggavaṇṇanā samattā.	325	
PA_atk-s05_10a:3256	31. Padumakesaravaggo	325	
PA_atk-s05_10a:3257	1-10. Padumakesariyattheraapadānādivaṇṇanā	325	
PA_atk-s05_10a:3258_0	1-2. Ekatiṃsatime vagge paṭhamāpadāne isisaṅghe ahaṃ pubbeti ahaṃ pubbe bodhisambhārapūraṇakāle	3258	
PA_atk-s05_10a:3258_1	isisaṅghe paccekabuddhaisisamūhe tesaṃ samīpe himavantapabbate mātaṅgahatthikule	3258	
PA_atk-s05_10a:3258_2	vāraṇo caṇḍahatthī ahosinti sambandho. Manussādayo vāretīti vāraṇo, atha vā vācāya	3258	
PA_atk-s05_10a:3258_3	ravati koñcanādaṃ nadatīti vāraṇo. Mahesīnaṃ pasādenāti paccekabuddhamahesīnaṃ pasādena.	3258	
PA_atk-s05_10a:3258_4	Paccekajinaseṭṭhesu, dhutarāgesu tādisūti lokadhammehi niccalesu paccekabuddhesu	3258	
PA_atk-s05_10a:3258_5	padmakesaraṃ padumareṇuṃ okiriṃ avasiñcinti sambandho.	3258	
PA_atk-s05_10a:3259	Dutiyatatiyāpadānāni uttānāni.	325	
PA_atk-s05_10a:3260_0	13-16. Catutthāpadāne mahābodhimaho ahūti vipassissa bhagavato catumaggañāṇādhārabhāvato	3260	
PA_atk-s05_10a:3260_1	“bodhī”ti laddhanāmassa rukkhassa pūjā ahosīti attho. Rukkhaṭṭhasseva sambuddhoti	3260	
PA_atk-s05_10a:3260_2	assa bodhipūjāsamaye sannipatitassa mahājanassa sambuddho lokajeṭṭho narāsabho rukkhaṭṭho	3260	
PA_atk-s05_10a:3260_3	iva rukkhe ṭhito viya paññāyatīti attho. Bhagavā tamhi samayeti tasmiṃ bodhipūjākaraṇakāle	3260	
PA_atk-s05_10a:3260_4	bhagavā bhikkhusaṅghapurakkhato bhikkhusaṅghena parivuto. Vācāsabhimudīrayanti mudusiliṭṭhamadhurauttamaghosaṃ	3260	
PA_atk-s05_10a:3260_5	udīrayaṃ kathayanto nicchārento catusaccaṃ pakāsesi, desesīti attho. Saṃkhittena	3260	
PA_atk-s05_10a:3260_6	ca desentoti veneyyapuggalajjhāsayānurūpena desento saṃkhittena ca vitthārena ca	3260	
PA_atk-s05_10a:3260_7	desayīti attho. Vivaṭṭacchadoti rāgo chadanaṃ, doso chadanaṃ, moho chadanaṃ, sabbakilesā	3260	
PA_atk-s05_10a:3260_8	chadanā”ti evaṃ vuttā chadanā vivaṭā ugghāṭitā viddhaṃsitā anenāti vivaṭṭacchado,	3260	
PA_atk-s05_10a:3260_9	sambuddho. Taṃ mahājanaṃ desanāvasena nibbāpesi pariḷāhaṃ vūpasamesīti attho. Tassāhaṃ	3260	
PA_atk-s05_10a:3260_10	dhammaṃ sutvānāti tassa bhagavato desentassa dhammaṃ sutvā.	32601	
PA_atk-s05_10a:3261	20. Pañcamāpadāne phalahattho apekkhavāti vipassiṃ bhagavantaṃ disvā madhurāni phalāni gahetvā apekkhavā aturito saṇikaṃ assamaṃ gañchinti attho.	326	
PA_atk-s05_10a:3262	Chaṭṭhasattamāpadānāni uttānāneva.	326	
PA_atk-s05_10a:3263	40. Aṭṭhamāpadāne niṭṭhite navakamme cāti sīmāya navakamme niṭṭhaṃ gate sati. Anulepamadāsahanti anupacchā sudhālepaṃ adāsiṃ, sudhāya lepāpesinti attho.	326	
PA_atk-s05_10a:3264	Navamadasamāpadānāni uttānāniyevāti.	326	
PA_atk-s05_10a:3265	Ekatiṃsamavaggavaṇṇanā samattā.	326	
PA_atk-s05_10a:3266	32. Ārakkhadāyakavaggo	326	
PA_atk-s05_10a:3267	1-10. Ārakkhadāyakattheraapadānādivaṇṇanā	326	
PA_atk-s05_10a:3268	Bāttiṃsatimavagge paṭhamadutiyatatiyāpadānāni suviññeyyāneva.	326	
PA_atk-s05_10a:3269	16. Catutthāpadāne jalajaggehi okirinti jalajehi uttamehi uppalapadumādīhi pupphehi okiriṃ pūjesinti attho.	326	
PA_atk-s05_10a:3270	Pañcamāpadānaṃ uttānameva.	327	
PA_atk-s05_10a:3271_0	26-27. Chaṭṭhāpadāne cetiyaṃ uttamaṃ nāma, sikhino lokabandhunoti sakalalokattayassa	3271	
PA_atk-s05_10a:3271_1	bandhuno ñātakassa sikhissa bhagavato uttamaṃ cetiyaṃ. Irīṇe janasañcaravirahite	3271	
PA_atk-s05_10a:3271_2	vane manussānaṃ kolāhalavirahite mahāaraññe ahosīti sambandho. Andhāhiṇḍāmahaṃ tadāti	3271	
PA_atk-s05_10a:3271_3	tasmiṃ kāle vane maggamūḷhabhāvena andho, na cakkhunā andho, ahaṃ āhiṇḍāmi maggaṃ	3271	
PA_atk-s05_10a:3271_4	pariyesāmīti attho. Pavanā nikkhamantenāti mahāvanato nikkhamantena mayā sīhāsanaṃ	3271	
PA_atk-s05_10a:3271_5	uttamāsanaṃ, sīhassa vā bhagavato āsanaṃ diṭṭhanti attho. Ekaṃsaṃ añjaliṃ katvāti	3271	
PA_atk-s05_10a:3271_6	ekaṃsaṃ uttarāsaṅgaṃ katvā sirasi añjaliṃ ṭhapetvāti attho. Santhaviṃ lokanāyakanti	3271	
PA_atk-s05_10a:3271_7	sakalalokattayanayaṃ taṃ nibbānaṃ pāpentaṃ thomitaṃ thutiṃ akāsinti attho.	3271	
PA_atk-s05_10a:3272_0	34. Sattamāpadāne sudassano mahāvīroti sundaradassano dvattiṃsamahāpurisalakkhaṇasampannasarīrattā	3272	
PA_atk-s05_10a:3272_1	manoharadassano mahāvīriyo siddhattho bhagavāti sambandho. Vasatigharamuttameti uttame	3272	
PA_atk-s05_10a:3272_2	vihāre vasatīti attho.	3272	
PA_atk-s05_10a:3273	Aṭṭhamanavamadasamāpadānāni uttānānevāti.	327	
PA_atk-s05_10a:3274	Bāttiṃsatimavaggavaṇṇanā samattā.	327	
PA_atk-s05_10a:3275	33. Umāpupphiyavaggo	327	
PA_atk-s05_10a:3276	1-10. Umāpupphiyattheraapadānādivaṇṇanā	327	
PA_atk-s05_10a:3277	Tettiṃsatime vagge paṭhamadutiyatatiyacatutthapañcamachaṭṭhāpadānāni uttānāniyeva.	327	
PA_atk-s05_10a:3278	55. Sattamāpadāne samayaṃ agamāsahanti samūhaṃ samāgamaṭṭhānaṃ ahaṃ agamāsinti attho.	327	
PA_atk-s05_10a:3279_0	62. Abbudanirabbudānīti “pakoṭisatasahassānaṃ sataṃ abbudaṃ, abbudasatasahassānaṃ	3279	
PA_atk-s05_10a:3279_1	sataṃ nirabbuda”nti vuttattā āyunā abbudanirabbudāni gatamahāāyuvantā manujādhipā	3279	
PA_atk-s05_10a:3279_2	cakkavattino khattiyā aṭṭha aṭṭha hutvā kappānaṃ pañcavīsasahassamhi āsiṃsu ahesunti	3279	
PA_atk-s05_10a:3279_3	attho. Aṭṭhamanavamadasamāpadānāni pākaṭānevāti.	3279	
PA_atk-s05_10a:3280	Tettiṃsatimavaggavaṇṇanā samattā.	328	
PA_atk-s05_10a:3281	34-38. Gandhodakādivaggo	328	
PA_atk-s05_10a:3282	1-50. Gandhadhūpiyattheraapadānādivaṇṇanā	328	
PA_atk-s05_10a:3283	Catutiṃsatimavaggapañcatiṃsatimavaggachattiṃsatimavaggasattatiṃsatimavaggaaṭṭhatiṃsatimavaggā uttānatthāyeva.	328	
PA_atk-s05_10a:3284	Ekūnacattālīsamavaggepi paṭhamāpadānādīni aṭṭhamāpadānantāni uttānānevāti.	328	
PA_atk-s05_10a:3285	39. Avaṭaphalavaggo	328	
PA_atk-s05_10a:3286	9. Soṇakoṭivīsattheraapadānavaṇṇanā	328	
PA_atk-s05_10a:3287_0	Navamāpadāne pana vipassino pāvacanetiādikaṃ āyasmato soṇassa koṭivīsattherassa apadānaṃ.	3287	
PA_atk-s05_10a:3287_1	Ayampi thero purimabuddhesu katādhikāro tattha tattha bhave vivaṭṭūpanissayāni puññāni	3287	
PA_atk-s05_10a:3287_2	upacinanto vipassissa bhagavato kāle mahāvibhave seṭṭhikule nibbatto vuddhippatto	3287	
PA_atk-s05_10a:3287_3	seṭṭhi hutvā upāsakehi saddhiṃ vihāraṃ gantvā satthu dhammadesanaṃ sutvā pasannamānaso	3287	
PA_atk-s05_10a:3287_4	bhagavato caṅkamanaṭṭhāne sudhāya parikammaṃ kāretvā ekañca leṇaṃ kāretvā nānāvirāgavatthehi	3287	
PA_atk-s05_10a:3287_5	leṇabhūmiyā santharitvā upari vitānañca katvā cātuddisassa saṅghassa niyyādetvā sattāhaṃ	3287	
PA_atk-s05_10a:3287_6	mahādānaṃ datvā paṇidhānaṃ akāsi. Satthā anumodanaṃ akāsi. So tena kusalakammena	3287	
PA_atk-s05_10a:3287_7	devamanussesu saṃsaranto ubhayasampattiyo anubhavitvā imasmiṃ kappe parinibbute kassapadasabale	3287	
PA_atk-s05_10a:3287_8	anuppanne amhākaṃ bhagavati bārāṇasiyaṃ kulagehe nibbattitvā viññutaṃ patto gaṅgātīre	3287	
PA_atk-s05_10a:3287_9	paṇṇasālaṃ karitvā vasantaṃ ekaṃ paccekabuddhaṃ temāsaṃ catūhi paccayehi sakkaccaṃ	3287	
PA_atk-s05_10a:3287_10	upaṭṭhahi. Paccekabuddho vuṭṭhavasso paripuṇṇaparikkhāro gandhamādanameva agamāsi.	32871	
PA_atk-s05_10a:3287_11	Sopi kulaputto yāvajīvaṃ tattha puññāni katvā tato cavitvā devamanussesu saṃsaranto	32871	
PA_atk-s05_10a:3287_12	amhākaṃ bhagavato kāle campānagare aggaseṭṭhissa gehe paṭisandhiṃ gaṇhi. Tassa paṭisandhiggahaṇakālato	32871	
PA_atk-s05_10a:3287_13	paṭṭhāya seṭṭhissa mahābhogakkhandho abhivaḍḍhi. Tassa mātukucchito nikkhamanadivase	32871	
PA_atk-s05_10a:3287_14	sakalanagare mahālābhasakkārasammāno ahosi, tassa pubbe paccekabuddhassa satasahassagghanikarattakambalapariccāgena	32871	
PA_atk-s05_10a:3287_15	suvaṇṇavaṇṇo sukhumālataro ca attabhāvo ahosi, tenassa soṇoti nāmaṃ akaṃsu. So mahatā	32871	
PA_atk-s05_10a:3287_16	parivārena abhivaḍḍhi. Tassa hatthapādatalāni bandhujīvakapupphavaṇṇāni ahesuṃ, tesaṃ	32871	
PA_atk-s05_10a:3287_17	satavāraṃ vihatakappāsaṃ viya mudusamphasso ahosi. Pādatalesu maṇikuṇḍalāvaṭṭavaṇṇalomāni	32871	
PA_atk-s05_10a:3287_18	jāyiṃsu. Vayappattassa tassa tiṇṇaṃ utūnaṃ anucchavike tayo pāsāde kārāpetvā nāṭakitthiyo	32871	
PA_atk-s05_10a:3287_19	upaṭṭhāpesuṃ. So tattha mahatiṃ sampattiṃ anubhavanto devakumāro viya paṭivasati.	32871	
PA_atk-s05_10a:3288_0	Atha amhākaṃ bhagavati sabbaññutaṃ patvā pavattitavaradhammacakke rājagahaṃ upanissāya	3288	
PA_atk-s05_10a:3288_1	viharante bimbisāraraññā pakkosāpito tehi asītiyā gāmikasahassehi saddhiṃ rājagahaṃ	3288	
PA_atk-s05_10a:3288_2	āgato satthu santikaṃ gantvā dhammaṃ sutvā paṭiladdhasaddho mātāpitaro anujānāpetvā	3288	
PA_atk-s05_10a:3288_3	bhagavato santike pabbajitvā laddhūpasampado satthu santike kammaṭṭhānaṃ gahetvā	3288	
PA_atk-s05_10a:3288_4	janasaṃsaggapariharaṇatthaṃ sītavane vihāsi. So tattha vasanto “mama sarīraṃ sukhumālaṃ,	3288	
PA_atk-s05_10a:3288_5	na ca sakkā sukheneva sukhaṃ adhigantuṃ, kāyaṃ kilametvāpi samaṇadhammaṃ kātuṃ vaṭṭatī”ti	3288	
PA_atk-s05_10a:3288_6	cintetvā ṭhānacaṅkamameva adhiṭṭhāya padhānamanuyuñjanto pādatalesu phoṭesu uṭṭhitesupi	3288	
PA_atk-s05_10a:3288_7	vedanaṃ ajjhupekkhitvā daḷhaṃ vīriyaṃ karonto accāraddhavīriyatāya visesaṃ nibbattetuṃ	3288	
PA_atk-s05_10a:3288_8	asakkonto “evaṃ ahaṃ vāyamantopi maggaphalāni nibbattetuṃ na sakkomi, kiṃ me pabbajjāya,	3288	
PA_atk-s05_10a:3288_9	hīnāyāvattitvā bhoge ca bhuñjāmi, puññāni ca karissāmī”ti cintesi. Atha satthā tassa	3288	
PA_atk-s05_10a:3288_10	cittācāraṃ ñatvā tattha gantvā vīṇopamovādena ovaditvā vīriyasamatāyojanavidhiṃ dassento	32881	
PA_atk-s05_10a:3288_11	kammaṭṭhānaṃ sodhetvā gijjhakūṭaṃ gato. Soṇopi kho satthu santikā ovādaṃ labhitvā	32881	
PA_atk-s05_10a:3288_12	vīriyasamataṃ yojetvā vipassanaṃ ussukkāpetvā arahatte patiṭṭhāsi.	32881	
PA_atk-s05_10a:3289_0	49. So arahā hutvā attano pubbakammaṃ saritvā somanassajāto pubbacaritāpadānaṃ pakāsento	3289	
PA_atk-s05_10a:3289_1	vipassino pāvacanetiādimāha. Tattha vipassīti visesena, vividhaṃ vā passatīti vipassī.	3289	
PA_atk-s05_10a:3289_2	Pāvacaneti pakārena vuccatīti pāvacanaṃ, piṭakattayaṃ. Tassa vipassino tasmiṃ pāvacaneti	3289	
PA_atk-s05_10a:3289_3	attho. Leṇanti linante nilīyante etthāti leṇaṃ vihāraṃ. Bandhumārājadhāniyāti bandhanti	3289	
PA_atk-s05_10a:3289_4	kulaparamparāya vasena aññamaññaṃ sambajjhantīti bandhū, ñātakā. Te ettha paṭivasantīti	3289	
PA_atk-s05_10a:3289_5	bandhumā, bandhu assa atthīti vā bandhumā. Rājūnaṃ vasanaṭṭhānanti rājadhānī, bandhumā	3289	
PA_atk-s05_10a:3289_6	ca sā rājadhānī ceti bandhumārājadhānī, tassā bandhumārājadhāniyā, leṇaṃ mayā katanti	3289	
PA_atk-s05_10a:3289_7	sambandho. Sesamettha uttānatthamevāti.	3289	
PA_atk-s05_10a:3290	Soṇakoṭivīsattheraapadānavaṇṇanā samattā.	329	
PA_atk-s05_10a:3291	10. Pubbakammapilotikabuddhaapadānavaṇṇanā	329	
PA_atk-s05_10a:3292_0	64. Dasamāpadāne anotattasarāsanneti pabbatakūṭehi paṭicchannattā candimasūriyānaṃ	3292	
PA_atk-s05_10a:3292_1	santāpehi otattaṃ uṇhaṃ udakaṃ ettha natthīti anotatto. Saranti gacchanti pabhavanti	3292	
PA_atk-s05_10a:3292_2	sandanti etasmā mahānadiyoti saro. Sīhamukhādīhi nikkhantā mahānadiyo tikkhattuṃ	3292	
PA_atk-s05_10a:3292_3	tikkhattuṃ padakkhiṇaṃ katvā nikkhantanikkhantadisābhāgena saranti gacchantīti attho.	3292	
PA_atk-s05_10a:3292_4	Anotatto ca so saro cāti anotattasaro. Tassa āsannaṃ samīpaṭṭhānanti anotattasarāsannaṃ,	3292	
PA_atk-s05_10a:3292_5	tasmiṃ anotattasarāsanne, samīpeti attho. Ramaṇīyeti devadānavagandhabbakinnaroragabuddhapaccekabuddhādīhi	3292	
PA_atk-s05_10a:3292_6	ramitabbaṃ allīyitabbanti ramaṇīyaṃ, tasmiṃ ramaṇīye. Silātaleti ekagghanapabbatasilātaleti	3292	
PA_atk-s05_10a:3292_7	attho. Nānāratanapajjoteti padumarāgaveḷuriyādinānāanekehi ratanehi pajjote pakārena	3292	
PA_atk-s05_10a:3292_8	jotamāne. Nānāgandhavanantareti nānappakārehi candanāgarukappūratamālatilakāsokanāgapunnāgaketakādīhi	3292	
PA_atk-s05_10a:3292_9	anekehi sugandhapupphehi gahanībhūtavanantare silātaleti sambandho.	3292	
PA_atk-s05_10a:3293_0	65. Guṇamahantatāya saṅkhyāmahantatāya ca mahatā bhikkhusaṅghena, pareto parivuto	3293	
PA_atk-s05_10a:3293_1	lokanāyako lokattayasāmisammāsambuddho tattha silāsane nisinno attano pubbāni kammāni	3293	
PA_atk-s05_10a:3293_2	byākarī visesena pākaṭamakāsīti attho. Sesamettha heṭṭhā buddhāpadāne vuttattā uttānatthattā	3293	
PA_atk-s05_10a:3293_3	ca suviññeyyameva. Buddhāpadāne antogadhampi idhāpadāne kusalākusalaṃ kammasaṃsūcakattā	3293	
PA_atk-s05_10a:3293_4	vaggasaṅgahavasena dhammasaṅgāhakattherā saṅgāyiṃsūti.	3293	
PA_atk-s05_10a:3294	Pubbakammapilotikabuddhaapadānavaṇṇanā samattā.	329	
PA_atk-s05_10a:3295	Ekūnacattālīsamavaggavaṇṇanā samattā.	329	
PA_atk-s05_10a:3296	40. Pilindavacchavaggo	329	
PA_atk-s05_10a:3297	1. Pilindavacchattheraapadānavaṇṇanā	329	
PA_atk-s05_10a:3298_0	Cattālīsamavagge apadāne nagare haṃsavatiyātiādikaṃ āyasmato pilindavacchattherassa	3298	
PA_atk-s05_10a:3298_1	apadānaṃ. Ayampi purimabuddhesu katādhikāro tattha tattha bhave vivaṭṭūpanissayāni	3298	
PA_atk-s05_10a:3298_2	puññāni upacinanto padumuttarassa bhagavato kāle haṃsavatīnagare dovārikakule nibbatto	3298	
PA_atk-s05_10a:3298_3	mahaddhano mahābhogo ahosi. So koṭisannicitadhanarāsiṃ oloketvā raho nisinno “imaṃ	3298	
PA_atk-s05_10a:3298_4	sabbadhanaṃ mayā sammā gahetvā gantuṃ vaṭṭatī”ti cintetvā “buddhappamukhassa bhikkhusaṅghassa	3298	
PA_atk-s05_10a:3298_5	sabbaparikkhāradānaṃ dātuṃ vaṭṭatī”ti sanniṭṭhānaṃ katvā chattasatasahassaṃ ādiṃ	3298	
PA_atk-s05_10a:3298_6	katvā sabbaparibhogaparikkhārānipi satasahassavasena kāretvā padumuttaraṃ bhagavantaṃ	3298	
PA_atk-s05_10a:3298_7	nimantetvā buddhappamukhassa bhikkhusaṅghassa mahādānaṃ adāsi. Evaṃ sattāhaṃ dānaṃ	3298	
PA_atk-s05_10a:3298_8	datvā pariyosānadivase nibbānādhigamaṃ patthetvā yāvajīvaṃ puññāni katvā jīvitapariyosāne	3298	
PA_atk-s05_10a:3298_9	devaloke nibbatto cha kāmāvacare dibbasampattiyo anubhavitvā manussesu ca cakkavattiādisampattiyo	3298	
PA_atk-s05_10a:3298_10	anubhavitvā imasmiṃ buddhuppāde brāhmaṇakule nibbatto sabbasippesu nipphattiṃ patto	32981	
PA_atk-s05_10a:3298_11	gottavasena pilindavacchoti pākaṭo ahosi.	32981	
PA_atk-s05_10a:3299_0	1. So ekadivasaṃ satthu santike dhammadesanaṃ sutvā paṭiladdhasaddho pabbajitvā nacirasseva	3299	
PA_atk-s05_10a:3299_1	arahā hutvā attano pubbakammaṃ saritvā somanassajāto udānavasena taṃ pakāsento nagare	3299	
PA_atk-s05_10a:3299_2	haṃsavatiyātiādimāha. Tassattho heṭṭhā vuttova. Āsiṃ dovāriko ahanti ahaṃ haṃsavatīnagare	3299	
PA_atk-s05_10a:3299_3	rañño gehadvāre dvārapālako āsiṃ ahosinti attho. Akkhobhaṃ amitaṃ bhoganti rañño	3299	
PA_atk-s05_10a:3299_4	vallabhattā aññehi khobhetuṃ cāletuṃ asakkuṇeyyaṃ amitaṃ aparimāṇabhogaṃ dhanaṃ mama	3299	
PA_atk-s05_10a:3299_5	ghare sannicitaṃ rāsīkataṃ ahosīti attho.	3299	
PA_atk-s05_10a:3300_0	3. Bahū medhigatā bhogāti anekā bhogā me mayā adhigatā pattā paṭiladdhāti attho.	3300	
PA_atk-s05_10a:3300_1	Satthavāsiādīnaṃ parikkhārānaṃ nāmāni nayānuyogena suviññeyyāni. Parikkhāradānānisaṃsāni	3300	
PA_atk-s05_10a:3300_2	ca suviññeyyānevāti.	3300	
PA_atk-s05_10a:3301	Pilindavacchattheraapadānavaṇṇanā samattā.	330	
PA_atk-s05_10a:3302	Dutiyatatiyacatutthapañcamāpadānāni uttānānevāti.	330	
PA_atk-s05_10a:3303	6. Bākulattheraapadānavaṇṇanā	330	
PA_atk-s05_10a:3304_0	Chaṭṭhāpadāne himavantassāvidūretiādikaṃ bākulattherassa apadānaṃ. Ayaṃ kira thero	3304	
PA_atk-s05_10a:3304_1	atīte ito kappasatasahassādhikassa asaṅkhyeyyassa matthake anomadassissa bhagavato	3304	
PA_atk-s05_10a:3304_2	uppattito puretarameva brāhmaṇakule nibbattitvā vayappatto tayo vede uggaṇhitvā tattha	3304	
PA_atk-s05_10a:3304_3	sāraṃ apassanto “samparāyikatthaṃ gavesissāmī”ti isipabbajjaṃ pabbajitvā pabbatapāde	3304	
PA_atk-s05_10a:3304_4	viharanto pañcābhiññāaṭṭhasamāpattīnaṃ lābhī hutvā viharanto buddhuppādaṃ sutvā satthu	3304	
PA_atk-s05_10a:3304_5	santikaṃ gantvā dhammaṃ sutvā saraṇesu patiṭṭhito satthu vātābādhe uppanne araññato	3304	
PA_atk-s05_10a:3304_6	bhesajjāni ānetvā taṃ vūpasametvā taṃ puññaṃ ārogyatthāya pariṇāmetvā tato cuto brahmaloke	3304	
PA_atk-s05_10a:3304_7	nibbatto ekaṃ asaṅkhyeyyaṃ devamanussesu saṃsaranto padumuttarabuddhakāle haṃsavatīnagare	3304	
PA_atk-s05_10a:3304_8	ekasmiṃ kule nibbatto viññutaṃ patvā satthu dhammadesanaṃ sutvā satthāraṃ ekaṃ bhikkhuṃ	3304	
PA_atk-s05_10a:3304_9	appābādhānaṃ aggaṭṭhāne ṭhapentaṃ disvā sayaṃ taṃ ṭhānantaraṃ ākaṅkhanto paṇidhānaṃ	3304	
PA_atk-s05_10a:3304_10	katvā yāvajīvaṃ kusalakammaṃ upacinitvā sugatīsuyeva saṃsaranto vipassissa bhagavato	33041	
PA_atk-s05_10a:3304_11	uppattito puretarameva bandhumatīnagare brāhmaṇakule nibbatto sabbasippesu nipphattiṃ	33041	
PA_atk-s05_10a:3304_12	patto tattha sāraṃ apassanto isipabbajjaṃ pabbajitvā jhānābhiññālābhī hutvā pabbatapāde	33041	
PA_atk-s05_10a:3304_13	vasanto buddhuppādaṃ sutvā satthu santikaṃ gantvā saraṇesu patiṭṭhāya bhikkhūnaṃ	33041	
PA_atk-s05_10a:3304_14	tiṇapupphakaroge uppanne taṃ vūpasametvā tattha yāvatāyukaṃ ṭhatvā tato cuto brahmaloke	33041	
PA_atk-s05_10a:3304_15	nibbattitvā tato ekanavutikappe devamanussesu saṃsaranto kassapassa bhagavato kāle	33041	
PA_atk-s05_10a:3304_16	bārāṇasiyaṃ kulagehe nibbattitvā gharāvāsaṃ vasanto ekaṃ jiṇṇaṃ vinassamānaṃ mahāvihāraṃ	33041	
PA_atk-s05_10a:3304_17	disvā tattha uposathāgārādikaṃ sabbaṃ āvasathaṃ kārāpetvā tattha bhikkhusaṅghassa	33041	
PA_atk-s05_10a:3304_18	sabbaṃ bhesajjaṃ paṭiyādetvā yāvajīvaṃ kusalaṃ katvā ekaṃ buddhantaraṃ devamanussesu	33041	
PA_atk-s05_10a:3304_19	saṃsaranto amhākaṃ bhagavato uppattito puretarameva kosambiyaṃ seṭṭhikule nibbatti.	33041	
PA_atk-s05_10a:3305_0	So mātukucchito nikkhamitvā dhātīhi arogabhāvāya yamunāyaṃ nhāpiyamāno tāsaṃ hatthato	3305	
PA_atk-s05_10a:3305_1	muccitvā macchena gilito ahosi. Kevaṭṭā taṃ macchaṃ jālāya gahetvā bārāṇasiyaṃ seṭṭhibhariyāya	3305	
PA_atk-s05_10a:3305_2	vikkiṇiṃsu. Sā taṃ gahetvā phālayamānā pubbe katapuññaphalena arogaṃ dārakaṃ disvā	3305	
PA_atk-s05_10a:3305_3	“putto me laddho”ti gahetvā posesi. So janakehi mātāpitūhi taṃ pavattiṃ sutvā āgantvā	3305	
PA_atk-s05_10a:3305_4	“ayaṃ amhākaṃ putto, detha no putta”nti anuyoge kate raññā “ubhayesampi sādhāraṇo	3305	
PA_atk-s05_10a:3305_5	hotū”ti dvinnaṃ kulānaṃ dāyādabhāvena vinicchayaṃ katvā ṭhapitattā bākuloti laddhanāmo	3305	
PA_atk-s05_10a:3305_6	vayappatto mahāsampattiṃ anubhavanto dvīsu seṭṭhikulesu ekekasmiṃ chamāsaṃ chamāsaṃ	3305	
PA_atk-s05_10a:3305_7	vasati. Te attano vāre sampatte nāvāsaṅghāṭaṃ bandhitvā tatrūpari ratanamaṇḍapaṃ	3305	
PA_atk-s05_10a:3305_8	kāretvā pañcaṅgikatūriye nipphādetvā kumāraṃ tattha nisīdāpetvā ubhayanagaramajjhaṭṭhānaṃ	3305	
PA_atk-s05_10a:3305_9	gaṅgāya āgacchanti, aparaseṭṭhimanussāpi evameva sajjetvā taṃ ṭhānaṃ gantvā kumāraṃ	3305	
PA_atk-s05_10a:3305_10	tattha āropetvā gacchanti. So evaṃ vaḍḍhamāno āsītiko hutvā ubhayaseṭṭhiputtoti pākaṭo.	33051	
PA_atk-s05_10a:3305_11	Satthu santikaṃ gantvā dhammaṃ sutvā paṭiladdhasaddho pabbajitvā sattāhaṃ vāyamanto	33051	
PA_atk-s05_10a:3305_12	aṭṭhame divase saha paṭisambhidāya arahattaṃ pāpuṇi.	33051	
PA_atk-s05_10a:3306_0	386. So arahā hutvā attano pubbakammaṃ saritvā somanassajāto pubbacaritāpadānaṃ pakāsento	3306	
PA_atk-s05_10a:3306_1	himavantassāvidūretiādimāha. Tassattho heṭṭhā vuttova. Apadānapāḷiatthopi suviññeyyova.	3306	
PA_atk-s05_10a:3306_2	So arahattaṃ patvā vimuttisukhena viharanto saṭṭhivassasatāyuko hutvā parinibbāyīti.	3306	
PA_atk-s05_10a:3307	Bākulattheraapadānavaṇṇanā samattā.	330	
PA_atk-s05_10a:3308	7. Girimānandattheraapadānavaṇṇanā	330	
PA_atk-s05_10a:3309_0	Sattamāpadāne bhariyā me kālaṅkatātiādikaṃ āyasmato girimānandattherassa apadānaṃ.	3309	
PA_atk-s05_10a:3309_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	3309	
PA_atk-s05_10a:3309_2	upacinanto sumedhassa bhagavato kāle kulagehe nibbatto vayappatto gharāvāsaṃ saṇṭhapetvā	3309	
PA_atk-s05_10a:3309_3	vasanto attano bhariyāya ca putte ca kālaṅkate sokasallasamappito araññaṃ pavisitvā	3309	
PA_atk-s05_10a:3309_4	pavattaphalabhojano rukkhamūle vihāsi. Tadā sumedho bhagavā tassānukampāya tattha	3309	
PA_atk-s05_10a:3309_5	gantvā dhammaṃ desetvā sokasallaṃ abbūḷhesi. So dhammaṃ sutvā pasannamānaso sugandhapupphehi	3309	
PA_atk-s05_10a:3309_6	bhagavantaṃ pūjetvā pañcapatiṭṭhitena vanditvā sirasi añjaliṃ katvā abhitthavi.	3309	
PA_atk-s05_10a:3310_0	So tena puññena devamanussesu saṃsaranto ubhayattha sukhaṃ anubhavitvā imasmiṃ buddhuppāde	3310	
PA_atk-s05_10a:3310_1	rājagahe bimbisārarañño purohitassa putto hutvā nibbatti, girimānandotissa nāmaṃ	3310	
PA_atk-s05_10a:3310_2	ahosi. So viññutaṃ patvā satthu rājagahāgamane buddhānubhāvaṃ disvā paṭiladdhasaddho	3310	
PA_atk-s05_10a:3310_3	pabbajitvā samaṇadhammaṃ karonto katipayaṃ divasaṃ gāmakāvāse vasitvā satthāraṃ vandituṃ	3310	
PA_atk-s05_10a:3310_4	rājagahaṃ agamāsi. Bimbisāramahārājā tassa āgamanaṃ sutvā taṃ upasaṅkamitvā “idheva,	3310	
PA_atk-s05_10a:3310_5	bhante, vasatha, ahaṃ catūhi paccayehi upaṭṭhahāmī”ti sampavāretvā gatopi bahukiccattā	3310	
PA_atk-s05_10a:3310_6	taṃ na sari. “Thero abbhokāseyeva vasatī”ti. Devatā therassa temanabhayena vassadhāraṃ	3310	
PA_atk-s05_10a:3310_7	vāresuṃ. Rājā avassanakāraṇaṃ upadhāretvā ñatvā therassa kuṭikaṃ kārāpesi. Thero	3310	
PA_atk-s05_10a:3310_8	kuṭikāyaṃ vasanto senāsanasappāyalābhena cittasamādhānaṃ labhitvā vīriyasamataṃ yojetvā	3310	
PA_atk-s05_10a:3310_9	vipassanaṃ ussukkāpetvā arahattaṃ pāpuṇi.	3310	
PA_atk-s05_10a:3311_0	419. So arahattaṃ patvā attano pubbakammaṃ saritvā sañjātasomanasso pubbacaritāpadānaṃ	3311	
PA_atk-s05_10a:3311_1	pakāsento bhariyā me kālaṅkatātiādimāha. Taṃ bhagavato nivedanañca bhagavatā katānusāsanañca	3311	
PA_atk-s05_10a:3311_2	maggaṃ phalādhigamāpadānañca pāṭhānusārena suviññeyyamevāti.	3311	
PA_atk-s05_10a:3312	Girimānandattheraapadānavaṇṇanā samattā.	331	
PA_atk-s05_10a:3313	Aṭṭhamanavamadasamāpadānāni uttānatthānevāti.	331	
PA_atk-s05_10a:3314	Cattālīsamavaggavaṇṇanā samattā.	331	
PA_atk-s05_10a:3315	41. Metteyyavaggo	331	
PA_atk-s05_10a:3316	1. Tissametteyyattheraapadānavaṇṇanā	331	
PA_atk-s05_10a:3317_0	1. Ekacattālīsame vagge paṭhamāpadāne pabbhārakūṭaṃ nissāyātiādikaṃ tissametteyyattherassa	3317	
PA_atk-s05_10a:3317_1	apadānaṃ. Tattha tāpasapabbajjaṃ pabbajitvā padumuttarassa bhagavato ajinacammaṃ	3317	
PA_atk-s05_10a:3317_2	nisīdanatthāya dinnameva nānaṃ. Sesaṃ apadānapāḷiyā suviññeyyamevāti.	3317	
PA_atk-s05_10a:3318	2. Puṇṇakattheraapadānavaṇṇanā	331	
PA_atk-s05_10a:3319_0	29. Dutiyāpadāne pabbhārakūṭaṃ nissāyātiādikaṃ āyasmato puṇṇakattherassa apadānaṃ.	3319	
PA_atk-s05_10a:3319_1	Tattha himavante yakkhasenāpati hutvā parinibbutassa paccekabuddhassa āḷahanakaraṇameva	3319	
PA_atk-s05_10a:3319_2	nānattaṃ. Sesaṃ pāṭhānusārena suviññeyyameva.	3319	
PA_atk-s05_10a:3320_0	45. Tatiyāpadāne himavantassāvidūretiādikaṃ āyasmato mettaguttherassa apadānaṃ. Tattha	3320	
PA_atk-s05_10a:3320_1	himavantasamīpe asokapabbate so tāpaso hutvā paṇṇasālāyaṃ vasanto sumedhasambuddhaṃ	3320	
PA_atk-s05_10a:3320_2	disvā pattaṃ gahetvā sappipūraṇaṃ viseso. Sesaṃ puññaphalāni ca suviññeyyāneva. Apadānagāthānaṃ	3320	
PA_atk-s05_10a:3320_3	attho ca pākaṭoyeva.	3320	
PA_atk-s05_10a:3321_0	72. Catutthāpadāne gaṅgā bhāgīrathī nāmātiādikaṃ āyasmato dhotakattherassa apadānaṃ.	3321	
PA_atk-s05_10a:3321_1	Tatrāpi brāhmaṇo hutvā bhāgīrathīgaṅgāya taramāne bhikkhū disvā pasannamānaso setuṃ	3321	
PA_atk-s05_10a:3321_2	kārāpetvā buddhappamukhassa bhikkhusaṅghassa niyyāditabhāvoyeva viseso. Puññaphalaparidīpanagāthānaṃ	3321	
PA_atk-s05_10a:3321_3	attho nayānusārena suviññeyyova.	3321	
PA_atk-s05_10a:3322_0	100. Pañcamāpadāne himavantassāvidūretiādikaṃ āyasmato upasivattherassa apadānaṃ.	3322	
PA_atk-s05_10a:3322_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	3322	
PA_atk-s05_10a:3322_2	upacinanto padumuttarassa bhagavato kāle kulagehe nibbatto viññutaṃ patto gharāvāsaṃ	3322	
PA_atk-s05_10a:3322_3	pahāya isipabbajjaṃ pabbajitvā himavante padumuttaraṃ bhagavantaṃ disvā tiṇasantharaṃ	3322	
PA_atk-s05_10a:3322_4	santharitvā tattha nisinnassa bhagavato sālapupphapūjaṃ akāsīti ayaṃ viseso, sesamuttānameva.	3322	
PA_atk-s05_10a:3323_0	161. Chaṭṭhāpadāne migaluddo pure āsintiādikaṃ āyasmato nandakattherassa apadānaṃ.	3323	
PA_atk-s05_10a:3323_1	Ayaṃ kira padumuttarassa bhagavato kāle karavikasakuṇo hutvā madhurakūjitaṃ karonto	3323	
PA_atk-s05_10a:3323_2	satthāraṃ padakkhiṇaṃ akāsi. Aparabhāge mayūro hutvā aññatarassa paccekabuddhassa	3323	
PA_atk-s05_10a:3323_3	vasanaguhādvāre pasannamānaso divasassa tikkhattuṃ madhurena vassitaṃ vassi. Evaṃ	3323	
PA_atk-s05_10a:3323_4	tattha tattha bhave puññāni katvā amhākaṃ bhagavato kāle sāvatthiyaṃ kulagehe nibbatto	3323	
PA_atk-s05_10a:3323_5	nandakoti laddhanāmo satthu santike dhammaṃ sutvā pabbajitvā vipassanaṃ vaḍḍhetvā	3323	
PA_atk-s05_10a:3323_6	arahattaṃ pāpuṇi. So aparabhāge attano pubbakammaṃ saritvā somanassajāto pubbacaritāpadānaṃ	3323	
PA_atk-s05_10a:3323_7	pakāsento migaluddo pure āsintiādimāha. Tattha paccekabuddhassa maṇḍapaṃ katvā padumapupphehi chadanameva viseso.	3323	
PA_atk-s05_10a:3324_0	183. Sattamāpadāne pabbhārakūṭaṃ nissāyātiādikaṃ āyasmato hemakattherassa apadānaṃ.	3324	
PA_atk-s05_10a:3324_1	Tatthāpi isipabbajjaṃ pabbajitvā himavante vasanto piyadassiṃ bhagavantaṃ upagataṃ	3324	
PA_atk-s05_10a:3324_2	disvā ratanamayaṃ pīṭhaṃ attharitvā aṭṭhāsi. Tattha nisinnassa kumbhamattaṃ jambuphalaṃ	3324	
PA_atk-s05_10a:3324_3	āharitvā adāsi. Bhagavā tassa cittappasādatthāya taṃ phalaṃ paribhuñji. Ettakameva viseso.	3324	
PA_atk-s05_10a:3325_0	224. Aṭṭhamāpadāne rājāsi vijayo nāmātiādikaṃ āyasmato todeyyattherassa apadānaṃ.	3325	
PA_atk-s05_10a:3325_1	Tattha rājāsi vijayo nāmāti daharakālato paṭṭhāya sabbasaṅgāmesu jinato, catūhi saṅgahavatthūhi	3325	
PA_atk-s05_10a:3325_2	janaṃ rañjanato allīyanato vijayo nāma rājā ahosīti attho. Ketumatīpuruttameti ketu	3325	
PA_atk-s05_10a:3325_3	vuccanti dhajapaṭākā. Atha vā nagarasobhanatthāya nagaramajjhe ussāpitaratanatoraṇāni,	3325	
PA_atk-s05_10a:3325_4	te ketū niccaṃ ussāpitā sobhayamānā assā atthīti ketumatī. Pūreti dhanadhaññehi sabbajanānaṃ	3325	
PA_atk-s05_10a:3325_5	mananti puraṃ. Ketumatī ca sā purañca seṭṭhaṭṭhena uttamañceti ketumatīpuruttamaṃ,	3325	
PA_atk-s05_10a:3325_6	tasmiṃ ketumatīpuruttame. Sūro vikkamasampannoti abhīto vīriyasampanno vijayo nāma	3325	
PA_atk-s05_10a:3325_7	rājā ajjhāvasīti sambandho. Itthaṃ bhūtaṃ purañca sabbavatthuvāhanañca chaḍḍetvā	3325	
PA_atk-s05_10a:3325_8	himavantaṃ pavisitvā isipabbajjaṃ pabbajitvā vasanto sumedhabhagavantaṃ disvā somanassaṃ	3325	
PA_atk-s05_10a:3325_9	uppādetvā candanena pūjākaraṇameva viseso.	3325	
PA_atk-s05_10a:3326_0	276. Navamāpadāne nagare haṃsavatiyātiādikaṃ āyasmato jatukaṇṇittherassa apadānaṃ.	3326	
PA_atk-s05_10a:3326_1	Tattha seṭṭhiputto hutvā suvaṇṇapāsāde vasanabhāvo ca pañcahi kāmaguṇehi samaṅgī	3326	
PA_atk-s05_10a:3326_2	hutvā vasanabhāvo ca sabbadesavāsīnaṃ sabbasippaviññūnañca āgantvā sevanabhāvo ca viseso.	3326	
PA_atk-s05_10a:3327_0	330. Dasamāpadāne himavantassāvidūretiādikaṃ āyasmato udenattherassa apadānaṃ. Tattha	3327	
PA_atk-s05_10a:3327_1	himavantasamīpe padumapabbataṃ nissāya tāpasapabbajjaṃ pabbajitvā vasantena padumuttarassa	3327	
PA_atk-s05_10a:3327_2	bhagavato padumapupphaṃ gahetvā pūjitabhāvova viseso. Sesaṃ sabbattha uttānamevāti.	3327	
PA_atk-s05_10a:3328	Ekacattālīsamavaggavaṇṇanā samattā.	332	
PA_atk-s05_10a:3329	42. Bhaddālivaggo	332	
PA_atk-s05_10a:3330	1-10. Bhaddālittheraapadānādivaṇṇanā	333	
PA_atk-s05_10a:3331	Bācattālīsamavagge paṭhamāpadānañca dutiyāpadānañca tatiyāpadānañca nayānusārena suviññeyyameva.	333	
PA_atk-s05_10a:3332_0	106. Catutthāpadāne nagare bandhumatiyātiādikaṃ āyasmato madhumaṃsadāyakattherassa	3332	
PA_atk-s05_10a:3332_1	apadānaṃ. Tattha sūkarikoti sūkaramaṃsaṃ vikkiṇitvā jīvikaṃ kappento. Ukkoṭakaṃ randhayitvāti	3332	
PA_atk-s05_10a:3332_2	pihakapapphāsamaṃsaṃ pacitvā madhumaṃsamhi okiriṃ pakkhipiṃ. Tena maṃsena pattaṃ	3332	
PA_atk-s05_10a:3332_3	pūretvā bhikkhusaṅghassa datvā tena puññakammena imasmiṃ buddhuppāde arahattaṃ pāpuṇinti attho.	3332	
PA_atk-s05_10a:3333_0	Nāgapallavattherassa pañcamāpadānampi ekadīpiyattherassa chaṭṭhāpadānampi ucchaṅgapupphiyattherassa	3333	
PA_atk-s05_10a:3333_1	sattamāpadānampi yāgudāyakattherassa aṭṭhamāpadānampi patthodanadāyakattherassa navamāpadānampi	3333	
PA_atk-s05_10a:3333_2	mañcadāyakattherassa dasamāpadānampi sabbaṃ suviññeyyamevāti.	3333	
PA_atk-s05_10a:3334	Bācattālīsamavaggavaṇṇanā samattā.	333	
PA_atk-s05_10a:3335	43-48. Sakiṃsammajjakādivaggo	333	
PA_atk-s05_10a:3336	1-60. Sakiṃsammajjakattheraapadānādivaṇṇanā	333	
PA_atk-s05_10a:3337	Tecattālīsamavagge sabbatherāpadānāni uttānāneva. Kevalaṃ therānaṃ nāmanānattaṃ puññanānattañca viseso.	333	
PA_atk-s05_10a:3338	Catucattālīsame vaggepi sabbāni apadānāni pākaṭāneva. Kevalaṃ puññanānattaṃ phalanānattañca viseso.	333	
PA_atk-s05_10a:3339	1. Pañcacattālīsamavagge paṭhamāpadāne kakusandho mahāvīrotiādikaṃ āyasmato vibhīṭakamiñjiyattherassa apadānaṃ.	333	
PA_atk-s05_10a:3340_0	2. Tattha bījamiñjamadāsahanti vibhīṭakaphalāni phāletvā bījāni miñjāni gahetvā madhusakkarāhi	3340	
PA_atk-s05_10a:3340_1	yojetvā kakusandhassa bhagavato adāsinti attho. Dutiyāpadānādīni sabbāni suviññeyyāneva,	3340	
PA_atk-s05_10a:3340_2	therānaṃ nāmanānattādīnipi pāṭhānusārena veditabbāni.	3340	
PA_atk-s05_10a:3341	1. Chacattālīsame vagge paṭhamāpadāne jagatiṃ kārayiṃ ahanti uttamabodhirukkhassa samantato āḷindaṃ ahaṃ kārayinti attho. Sesāni dutiyāpadānādīni sabbānipi uttānāneva.	334	
PA_atk-s05_10a:3342	Sattacattālīsame vagge paṭhamāpadānādīni pāḷianusārena suviññeyyāneva.	334	
PA_atk-s05_10a:3343	Aṭṭhacattālīsame vagge paṭhamadutiyāpadānāni uttānāneva.	334	
PA_atk-s05_10a:3344_0	30. Tatiyāpadāne kosiyo nāma bhagavāti kosiyagotte jātattā kosiyo nāma paccekabuddhoti	3344	
PA_atk-s05_10a:3344_1	attho. Cittakūṭeti cittakūṭakelāsakūṭasānukūṭādīsu anotattadahaṃ paṭicchādetvā ṭhitapabbatakūṭesu	3344	
PA_atk-s05_10a:3344_2	nānāratanaosadhādīhi vicitte cittakūṭapabbate so paccekabuddho vasīti attho.	3344	
PA_atk-s05_10a:3345	Catutthapañcamāpadānāni uttānāneva.	334	
PA_atk-s05_10a:3346	56. Chaṭṭhāpadāne kusaṭṭhakamadāsahanti pakkhikabhattauposathikabhattadhurabhattasalākabhattādīsu kusapaṇṇavasena dātabbaṃ aṭṭhasalākabhattaṃ ahaṃ adāsinti attho.	334	
PA_atk-s05_10a:3347	61. Sattamāpadāne sobhito nāma sambuddhoti ārohapariṇāhadvattiṃsamahāpurisalakkhaṇabyāmappabhādīhi sobhamānasarīrattā sobhito nāma sammāsambuddhoti attho.	334	
PA_atk-s05_10a:3348	66. Aṭṭhamāpadāne takkarāyaṃ vasī tadāti taṃ dasapuññakiriyavatthuṃ karontā janā paṭivasanti etthāti takkarā, rājadhānī. Tissaṃ takkarāyaṃ, tadā vasīti attho.	334	
PA_atk-s05_10a:3349	72. Navamāpadāne pānadhiṃ sukataṃ gayhāti upāhanayugaṃ sundarākārena nipphāditaṃ gahetvāti attho. Dasamāpadānaṃ suviññeyyamevāti.	334	
PA_atk-s05_10a:3350	Aṭṭhacattālīsamavaggavaṇṇanā niṭṭhitā.	335	
PA_atk-s05_10a:3351	49. Paṃsukūlavaggo	335	
PA_atk-s05_10a:3352	1-10. Paṃsukūlasaññakattheraapadānādivaṇṇanā	335	
PA_atk-s05_10a:3353	Ekūnapaññāsamavagge paṭhamāpadānaṃ suviññeyyameva.	335	
PA_atk-s05_10a:3354	14. Dutiyāpadāne adhiccuppattikā buddhāti adhiccena akāraṇena uppattikā sayambhūtā, aññehi devabrahmamārādīhi upadesadāyakehi rahitā sayambhūñāṇena uppannā jātā pātubhūtāti attho.	335	
PA_atk-s05_10a:3355_0	16. Odumbarikapupphaṃ vāti udumbararukkhe pupphaṃ dullabhaṃ dullabhuppattikaṃ iva.	3355	
PA_atk-s05_10a:3355_1	Candamhi sasakaṃ yathāti candamaṇḍale sasalekhāya rūpaṃ dullabhaṃ yathā. Vāyasānaṃ	3355	
PA_atk-s05_10a:3355_2	yathā khīranti kākānaṃ niccaṃ rattindivaṃ khuddāpīḷitabhāvena khīraṃ dullabhaṃ yathā,	3355	
PA_atk-s05_10a:3355_3	evaṃ dullabhaṃ lokanāyakaṃ caturāsaṅkhyeyyaṃ vā aṭṭhāsaṅkhyeyyaṃ vā soḷasāsaṅkhyeyyaṃ	3355	
PA_atk-s05_10a:3355_4	vā kappasatasahassaṃ pāramiyo pūretvā buddhabhāvato dullabho lokanāyakoti attho.	3355	
PA_atk-s05_10a:3356_0	30. Tatiyāpadāne madhuṃ bhisehi savatīti pokkharamadhupadumakesarehi savati paggharati.	3356	
PA_atk-s05_10a:3356_1	Khīraṃ sappiṃ muḷālibhīti khīrañca sappirasañca padumamuḷālehi savati paggharati.	3356	
PA_atk-s05_10a:3356_2	Tasmā tadubhayaṃ mama santakaṃ buddho paṭiggaṇhatūti attho.	3356	
PA_atk-s05_10a:3357	Catutthapañcamachaṭṭhāpadānāni uttānāneva.	335	
PA_atk-s05_10a:3358_0	119. Sattamāpadāne cattālīsadijāpi cāti dvikkhattuṃ jātāti dijā. Kumāravaye uṭṭhitadantānaṃ	3358	
PA_atk-s05_10a:3358_1	patitattā puna uṭṭhitadantā dijā, te ca dantā. Byākaraṇañca heṭṭhā nidānakathāyaṃ vuttameva.	3358	
PA_atk-s05_10a:3359	Aṭṭhamāpadānaṃ uttānamevāti.	335	
PA_atk-s05_10a:3360_0	171. Navamāpadāne tadāhaṃ māṇavo āsinti yadā sumedhapaṇḍito dīpaṅkarabhagavato santikā	3360	
PA_atk-s05_10a:3360_1	byākaraṇaṃ labhi, tadā ahaṃ megho nāma brāhmaṇamāṇavo hutvā sumedhatāpasena saha	3360	
PA_atk-s05_10a:3360_2	isipabbajjaṃ pabbajitvā sikkhāpadesu sikkhito kenaci pāpasahāyena saṃsaṭṭho saṃsaggadosena	3360	
PA_atk-s05_10a:3360_3	pāpavitakkādivasaṃ gato mātughātakammavasena narake aggijālādidukkhamanubhavitvā	3360	
PA_atk-s05_10a:3360_4	tato cuto samudde timiṅgalamahāmaccho hutvā nibbatto, samuddamajjhe gacchantaṃ mahānāvaṃ	3360	
PA_atk-s05_10a:3360_5	gilitukāmo gato. Disvā maṃ vāṇijā bhītā “aho gotamo bhagavā”ti saddamakaṃsu. Atha	3360	
PA_atk-s05_10a:3360_6	mahāmaccho pubbavāsanāvasena buddhagāravaṃ uppādetvā tato cuto sāvatthiyaṃ vibhavasampanne	3360	
PA_atk-s05_10a:3360_7	brāhmaṇakule nibbatto saddho pasanno satthu dhammadesanaṃ sutvā pabbajitvā saha paṭisambhidāhi	3360	
PA_atk-s05_10a:3360_8	arahattaṃ pāpuṇitvā divasassa tikkhattuṃ upaṭṭhānaṃ gantvā saramāno vandati. Tadā	3360	
PA_atk-s05_10a:3360_9	bhagavā “ciraṃ dhammarucī”ti maṃ āha.	3360	
PA_atk-s05_10a:3361_0	184. Atha so thero “suciraṃ satapuññalakkhaṇa”ntiādīhi gāthāhi thomesi. Bhante, satapuññalakkhaṇadhara	3361	
PA_atk-s05_10a:3361_1	gotama. Patipubbena visuddhapaccayanti pubbe dīpaṅkarapādamūle paripuṇṇapāramīpaccayasambhāro	3361	
PA_atk-s05_10a:3361_2	suṭṭhu ciraṃ kālaṃ mayā na diṭṭho asīti attho. Ahamajjasupekkhananti ajja imasmiṃ	3361	
PA_atk-s05_10a:3361_3	divase ahaṃ supekkhanaṃ sundaradassanaṃ, sundaradiṭṭhaṃ vā nirupamaṃ viggahaṃ upamārahitasarīraṃ	3361	
PA_atk-s05_10a:3361_4	gotamaṃ vata ekantena passāmi dakkhāmīti attho.	3361	
PA_atk-s05_10a:3362_0	185-186. Suciraṃ vihatatamo mayāti visesena hatatamo viddhaṃsitamoho tvaṃ mayāpi	3362	
PA_atk-s05_10a:3362_1	suṭṭhu ciraṃ thomitoti attho. Sucirakkhena nadī visositāti esā taṇhānadī sundararakkhena	3362	
PA_atk-s05_10a:3362_2	gopanena visesena sositā, abhabbuppattikatā tayāti attho. Suciraṃ amalaṃ visodhitanti	3362	
PA_atk-s05_10a:3362_3	suṭṭhu ciraṃ dīghena addhunā amalaṃ nibbānaṃ visesena sodhitaṃ, suṭṭhu kataṃ adhigataṃ	3362	
PA_atk-s05_10a:3362_4	tayāti attho. Nayanaṃ ñāṇamayaṃ mahāmune. Cirakālasamaṅgitoti mahāmune mahāsamaṇa	3362	
PA_atk-s05_10a:3362_5	ñāṇamayaṃ nayanaṃ dibbacakkhuṃ cirakālaṃ samadhigato sampatto tvanti attho. Avinaṭṭho	3362	
PA_atk-s05_10a:3362_6	punarantaranti ahaṃ puna antaraṃ antarābhave majjhe parinaṭṭho parihīno ahosinti	3362	
PA_atk-s05_10a:3362_7	attho. Punarajjasamāgato tayāti ajja imasmiṃ kāle tayā saddhiṃ punapi samāgato ekībhūto	3362	
PA_atk-s05_10a:3362_8	saha vasāmīti attho. Na hi nassanti katāni gotamāti gotama sabbaññubuddha, tayā saddhiṃ	3362	
PA_atk-s05_10a:3362_9	katāni samāgamādīni na hi nassanti yāva khandhaparinibbānā na vinā bhavissantīti	3362	
PA_atk-s05_10a:3362_10	attho. Sesaṃ uttānamevāti.	33621	
PA_atk-s05_10a:3363	Dhammaruciyattheraapadānavaṇṇanā samattā.	336	
PA_atk-s05_10a:3364	Dasamāpadānaṃ suviññeyyamevāti.	336	
PA_atk-s05_10a:3365	Ekūnapaññāsamavaggavaṇṇanā samattā.	336	
PA_atk-s05_10a:3366	50-53. Kiṅkaṇipupphādivaggo	336	
PA_atk-s05_10a:3367	1-40. Kiṅkaṇipupphiyattheraapadānādivaṇṇanā	336	
PA_atk-s05_10a:3368	Paññāsamavagge ca ekapaññāsamavagge ca dvepaññāsamavagge ca tepaññāsamavagge ca sabbāni apadānāni uttānānevāti.	336	
PA_atk-s05_10a:3369	54. Kaccāyanavaggo	336	
PA_atk-s05_10a:3370	1. Mahākaccāyanattheraapadānavaṇṇanā	337	
PA_atk-s05_10a:3371_0	Catupaññāsamavagge paṭhamāpadāne padumuttaro nāma jinotiādikaṃ āyasmato mahākaccāyanattherassa	3371	
PA_atk-s05_10a:3371_1	apadānaṃ. Ayampi purimabuddhesu katādhikāro tattha tattha bhave vivaṭṭūpanissayāni	3371	
PA_atk-s05_10a:3371_2	puññāni upacinanto padumuttarassa bhagavato kāle gahapatimahāsālakule nibbattitvā	3371	
PA_atk-s05_10a:3371_3	vuddhippatto ekadivasaṃ satthu santike dhammaṃ suṇanto satthārā saṃkhittena bhāsitassa	3371	
PA_atk-s05_10a:3371_4	vitthārena atthaṃ vibhajantānaṃ aggaṭṭhāne ṭhapiyamānaṃ ekaṃ bhikkhuṃ disvā sayampi	3371	
PA_atk-s05_10a:3371_5	taṃ ṭhānantaraṃ patthento paṇidhānaṃ katvā dānādīni puññāni katvā devamanussesu saṃsaranto	3371	
PA_atk-s05_10a:3371_6	sumedhassa bhagavato kāle vijjādharo hutvā ākāsena gacchanto ekasmiṃ vanasaṇḍe nisinnaṃ	3371	
PA_atk-s05_10a:3371_7	bhagavantaṃ disvā pasannamānaso kaṇikārapupphehi pūjaṃ akāsi.	3371	
PA_atk-s05_10a:3372_0	So tena puññena aparāparaṃ sugatīsuyeva parivattento kassapadasabalassa kāle bārāṇasiyaṃ	3372	
PA_atk-s05_10a:3372_1	kulagehe nibbattitvā parinibbute bhagavati suvaṇṇacetiyakammaṭṭhāne satasahassagghanikāya	3372	
PA_atk-s05_10a:3372_2	suvaṇṇiṭṭhakāya pūjaṃ katvā “imassa nissandena nibbattanibbattaṭṭhāne sarīraṃ me	3372	
PA_atk-s05_10a:3372_3	suvaṇṇavaṇṇaṃ hotū”ti patthanaṃ akāsi. Tato yāvajīvaṃ kusalakammaṃ katvā ekaṃ buddhantaraṃ	3372	
PA_atk-s05_10a:3372_4	devamanussesu saṃsaritvā imasmiṃ buddhuppāde ujjeniyaṃ rañño caṇḍapajjotassa purohitagehe	3372	
PA_atk-s05_10a:3372_5	nibbatti, tassa nāmaggahaṇadivase mātā “mayhaṃ putto suvaṇṇavaṇṇo, attano nāmaṃ gahetvā	3372	
PA_atk-s05_10a:3372_6	āgato”ti kañcanamāṇavotveva nāmaṃ akāsi. So vuddhimanvāya tayo vede uggaṇhitvā pitu	3372	
PA_atk-s05_10a:3372_7	accayena purohitaṭṭhānaṃ labhi. So gottavasena kaccāyanoti paññāyittha. Atha rājā	3372	
PA_atk-s05_10a:3372_8	caṇḍapajjoto buddhuppādaṃ sutvā, “ācariya, tumhe tattha gantvā satthāraṃ idhānethā”ti	3372	
PA_atk-s05_10a:3372_9	pesesi. So attaṭṭhamo satthu santikaṃ upagato tassa satthā dhammaṃ desesi, desanāpariyosāne	3372	
PA_atk-s05_10a:3372_10	sattahi janehi saddhiṃ saha paṭisambhidāhi arahatte patiṭṭhāsi.	33721	
PA_atk-s05_10a:3373_0	1. So evaṃ pattaarahattaphalo attano pubbakammaṃ saritvā somanassajāto pubbacaritāpadānaṃ	3373	
PA_atk-s05_10a:3373_1	pakāsento padumuttaro nāma jinotiādimāha. Taṃ heṭṭhā vuttatthameva. Atha satthā “etha,	3373	
PA_atk-s05_10a:3373_2	bhikkhavo”ti hatthaṃ pasāresi. Te tāvadeva dvaṅgulamattakesamassuiddhimayapattacīvaradharā	3373	
PA_atk-s05_10a:3373_3	vassasaṭṭhikattherā viya ahesuṃ. Evaṃ thero sadatthaṃ nipphādetvā, “bhante, rājā	3373	
PA_atk-s05_10a:3373_4	pajjoto tumhākaṃ pāde vandituṃ dhammañca sotuṃ icchatī”ti ārocesi. Satthā “tvaṃyeva,	3373	
PA_atk-s05_10a:3373_5	kaccāna, tattha gaccha, tayi gate rājā pasīdissatī”ti āha. Thero satthu āṇāya attaṭṭhamo	3373	
PA_atk-s05_10a:3373_6	tattha gantvā rājānaṃ pasādetvā avantīsu sāsanaṃ patiṭṭhāpetvā puna satthu santikameva	3373	
PA_atk-s05_10a:3373_7	āgato. Attano pubbapatthanāvasena kaccāyanappakaraṇaṃ mahāniruttippakaraṇaṃ nettippakaraṇanti	3373	
PA_atk-s05_10a:3373_8	pakaraṇattayaṃ saṅghamajjhe byākāsi. Atha santuṭṭhena bhagavatā “etadaggaṃ, bhikkhave,	3373	
PA_atk-s05_10a:3373_9	mama sāvakānaṃ saṃkhittena bhāsitassa vitthārena atthaṃ vibhajantānaṃ yadidaṃ mahākaccāno”ti	3373	
PA_atk-s05_10a:3373_10	etadaggaṭṭhāne ṭhapito aggaphalasukhena vihāsīti.	33731	
PA_atk-s05_10a:3374	Mahākaccāyanattheraapadānavaṇṇanā samattā.	337	
PA_atk-s05_10a:3375	2. Vakkalittheraapadānavaṇṇanā	337	
PA_atk-s05_10a:3376_0	Dutiyāpadāne ito satasahassamhītiādikaṃ āyasmato vakkalittherassa apadānaṃ. Ayampi	3376	
PA_atk-s05_10a:3376_1	thero purimajinavaresu katādhikāro tattha tattha bhave vivaṭṭūpanissayāni puññāni	3376	
PA_atk-s05_10a:3376_2	upacinanto padumuttarassa bhagavato kāle haṃsavatīnagare kulagehe nibbatto viññutaṃ	3376	
PA_atk-s05_10a:3376_3	patto satthu santikaṃ gacchantehi upāsakehi saddhiṃ vihāraṃ gantvā parisapariyante	3376	
PA_atk-s05_10a:3376_4	ṭhito dhammaṃ suṇanto satthārā ekaṃ bhikkhuṃ saddhādhimuttānaṃ aggaṭṭhāne ṭhapitaṃ	3376	
PA_atk-s05_10a:3376_5	disvā sayampi taṃ ṭhānantaraṃ patthento sattāhaṃ buddhappamukhassa bhikkhusaṅghassa	3376	
PA_atk-s05_10a:3376_6	mahādānaṃ datvā paṇidhānaṃ akāsi. Satthā tassa anantarāyaṃ disvā byākari.	3376	
PA_atk-s05_10a:3377_0	So yāvajīvaṃ kusalaṃ katvā devamanussesu saṃsaranto amhākaṃ bhagavato kāle sāvatthiyaṃ	3377	
PA_atk-s05_10a:3377_1	brāhmaṇakule nibbatti, tassa vakkalīti nāmaṃ kariṃsu. Tattha kalīti aparādhatilakāḷakādidosassa	3377	
PA_atk-s05_10a:3377_2	adhivacanaṃ. Niddhantasuvaṇṇapiṇḍasadisatāya apagato byapagato kali doso assāti va-kārāgamaṃ	3377	
PA_atk-s05_10a:3377_3	katvā vakkalīti vuccati. So vuddhippatto tayo vede uggaṇhitvā brāhmaṇasippesu nipphattiṃ	3377	
PA_atk-s05_10a:3377_4	gato, satthāraṃ disvā rūpakāyasampattidassanena atitto satthārā saddhiṃyeva vicarati.	3377	
PA_atk-s05_10a:3377_5	“Agāramajjhe vasanto niccakālaṃ satthu dassanaṃ na labhissāmī”ti satthu santike pabbajitvā	3377	
PA_atk-s05_10a:3377_6	ṭhapetvā bhojanakālaṃ sarīrakiccakālañca sesakāle yattha ṭhitena sakkā dasabalaṃ	3377	
PA_atk-s05_10a:3377_7	passituṃ, tattha ṭhito aññaṃ kiccaṃ pahāya bhagavantaṃ olokentoyeva viharati. Satthā	3377	
PA_atk-s05_10a:3377_8	tassa ñāṇaparipākaṃ āgamento bahukālaṃ tasmiṃ rūpadassaneneva vicarante kiñci avatvā	3377	
PA_atk-s05_10a:3377_9	punekadivasaṃ – “kiṃ te, vakkali, iminā pūtikāyena diṭṭhena? Yo kho, vakkali, dhammaṃ	3377	
PA_atk-s05_10a:3377_10	passati, so maṃ passati; yo maṃ passati, so dhammaṃ passati. Dhammañhi, vakkali,	33771	
PA_atk-s05_10a:3377_11	passanto maṃ passatī”ti āha. Satthari evaṃ vadantepi thero satthu dassanaṃ pahāya	33771	
PA_atk-s05_10a:3377_12	aññattha gantuṃ na sakkoti. Tato satthā, “nāyaṃ bhikkhu saṃvegaṃ alabhitvā bujjhissatī”ti	33771	
PA_atk-s05_10a:3377_13	vassūpanāyikadivase – “apehi, vakkalī”ti theraṃ paṇāmesi. So satthārā paṇāmito satthu	33771	
PA_atk-s05_10a:3377_14	sammukhe ṭhātuṃ asakkonto – “kiṃ mayhaṃ jīvitena, yohaṃ satthāraṃ daṭṭhuṃ na labhāmī”ti	33771	
PA_atk-s05_10a:3377_15	gijjhakūṭe pabbate papātaṭṭhānaṃ abhiruhi? Satthā tassa taṃ pavattiṃ ñatvā – “ayaṃ	33771	
PA_atk-s05_10a:3377_16	bhikkhu mama santikā assāsaṃ alabhanto maggaphalānaṃ upanissayaṃ nāseyyā”ti attānaṃ	33771	
PA_atk-s05_10a:3377_17	dassetvā obhāsaṃ vissajjento –	33771	
PA_atk-s05_10a:3378	“Pāmojjabahulo bhikkhu, pasanno buddhasāsane;	337	
PA_atk-s05_10a:3379	Adhigacche padaṃ santaṃ, saṅkhārūpasamaṃ sukha”nti. –	337	
PA_atk-s05_10a:3380_0	Gāthaṃ vatvā “ehi, vakkalī”ti hatthaṃ pasāresi. Thero “dasabalo me diṭṭho, ‘ehī’ti	3380	
PA_atk-s05_10a:3380_1	avhāyanampi laddha”nti balavapītisomanassaṃ uppādetvā “kuto gacchāmī”ti attano gamanabhāvaṃ	3380	
PA_atk-s05_10a:3380_2	ajānitvāva satthu sammukhe ākāse pakkhanditvā paṭhamena pādena pabbate ṭhitoyeva	3380	
PA_atk-s05_10a:3380_3	satthārā vuttagāthāyo āvajjento ākāseyeva pītiṃ vikkhambhetvā saha paṭisambhidāhi	3380	
PA_atk-s05_10a:3380_4	arahattaṃ pāpuṇīti aṅguttaraṭṭhakathāyaṃ dhammapadavaṇṇanāyañca āgataṃ.	3380	
PA_atk-s05_10a:3381_0	Idha pana evaṃ veditabbaṃ – “kiṃ te, vakkalī”tiādinā satthārā ovadito gijjhakūṭe	3381	
PA_atk-s05_10a:3381_1	viharanto vipassanaṃ paṭṭhapesi, tassa saddhāya balavabhāvato eva vipassanā vīthiṃ	3381	
PA_atk-s05_10a:3381_2	na otarati? Bhagavā taṃ ñatvā kammaṭṭhānaṃ sodhetvā adāsi. So puna vipassanaṃ matthakaṃ	3381	
PA_atk-s05_10a:3381_3	pāpetuṃ nāsakkhiyeva. Athassa āhāravekallena vātābādho uppajji, taṃ vātābādhena pīḷiyamānaṃ	3381	
PA_atk-s05_10a:3381_4	ñatvā bhagavā tattha gantvā pucchanto –	3381	
PA_atk-s05_10a:3382	“Vātarogābhinīto tvaṃ, viharaṃ kānane vane;	338	
PA_atk-s05_10a:3383	Paviddhagocare lūkhe, kathaṃ bhikkhu karissasī”ti. –	338	
PA_atk-s05_10a:3384	Āha. Taṃ sutvā thero –	338	
PA_atk-s05_10a:3385	“Pītisukhena vipulena, pharamāno samussayaṃ;	338	
PA_atk-s05_10a:3386	Lūkhampi abhisambhonto, viharissāmi kānane.	338	
PA_atk-s05_10a:3387	“Bhāvento satipaṭṭhāne, indriyāni balāni ca;	338	
PA_atk-s05_10a:3388	Bojjhaṅgāni ca bhāvento, viharissāmi kānane.	338	
PA_atk-s05_10a:3389	“Āraddhavīriye pahitatte, niccaṃ daḷhaparakkame;	338	
PA_atk-s05_10a:3390	Samagge sahite disvā, viharissāmi kānane.	339	
PA_atk-s05_10a:3391	“Anussaranto sambuddhaṃ, aggaṃ dantaṃ samāhitaṃ;	339	
PA_atk-s05_10a:3392	Atandito rattindivaṃ, viharissāmi kānane”ti. –	339	
PA_atk-s05_10a:3393	Catasso gāthāyo abhāsi. Tāsaṃ attho theragāthāvaṇṇanāyaṃ vuttoyeva. Evaṃ thero vipassanaṃ ussukkāpetvā arahattaṃ pāpuṇi.	339	
PA_atk-s05_10a:3394_0	28. So arahattaṃ patvā attano pubbakammaṃ saritvā somanassajāto pubbacaritāpadānaṃ	3394	
PA_atk-s05_10a:3394_1	pakāsento ito satasahassamhītiādimāha. Tattha itoti kakusandhādīnaṃ uppannabhaddakappato	3394	
PA_atk-s05_10a:3394_2	heṭṭhā kappasatasahassamatthaketi attho.	3394	
PA_atk-s05_10a:3395	29. Padumākāravadanoti supupphitapadumasassirīkamukho. Padumapattakkhoti setapadumapupphapaṇṇasadisaakkhīti attho.	339	
PA_atk-s05_10a:3396	30. Padumuttaragandhovāti padumagandhamukhoti attho.	339	
PA_atk-s05_10a:3397_0	31. Andhānaṃ nayanūpamoti cakkhuvirahitānaṃ sattānaṃ nayanasadiso, dhammadesanāya	3397	
PA_atk-s05_10a:3397_1	sabbasattānaṃ paññācakkhādicakkhudāyakoti attho. Santavesoti santasabhāvo santairiyāpatho.	3397	
PA_atk-s05_10a:3397_2	Guṇanidhīti guṇānaṃ nidhi, sabbaguṇagaṇānaṃ nidhānaṭṭhānabhūtoti attho. Karuṇāmatiākaroti	3397	
PA_atk-s05_10a:3397_3	sādhūnaṃ cittakampanasaṅkhātāya karuṇāya ca atthānatthaminanaparicchinnamatiyā ca ākaro ādhārabhūto.	3397	
PA_atk-s05_10a:3398	32. Brahmāsurasuraccitoti brahmehi ca asurehi ca devehi ca accito pūjitoti attho.	339	
PA_atk-s05_10a:3399_0	33. Madhurena rutena cāti karavīkarutamadhurena saddena sakalaṃ janaṃ rañjayantīti	3399	
PA_atk-s05_10a:3399_1	sambandho. Santhavī sāvakaṃ sakanti attano sāvakaṃ madhuradhammadesanāya santhavī,	3399	
PA_atk-s05_10a:3399_2	thutiṃ akāsīti attho.	3399	
PA_atk-s05_10a:3400	34. Saddhādhimuttoti saddahanasaddhāya sāsane adhimutto patiṭṭhitoti attho. Mama dassanalālasoti mayhaṃ dassane byāvaṭo tapparo.	340	
PA_atk-s05_10a:3401	35. Taṃ ṭhānamabhirocayinti taṃ saddhādhimuttaṭṭhānantaraṃ abhirocayiṃ, icchiṃ patthesinti attho.	340	
PA_atk-s05_10a:3402	40. Pītamaṭṭhanivāsananti siliṭṭhasuvaṇṇavaṇṇavatthe nivatthanti attho. Hemayaññopacitaṅganti suvaṇṇapāmaṅgalaggitagattanti attho.	340	
PA_atk-s05_10a:3403_0	47-48. Nonītasukhumālaṃ manti navanītamiva mudutaluṇahatthapādaṃ. Jātapallavakomalanti	3403	
PA_atk-s05_10a:3403_1	asokapallavapattakomalamiva mudukanti attho. Pisācībhayatajjitāti tadā evaṃbhūtaṃ	3403	
PA_atk-s05_10a:3403_2	kumāraṃ maṃ aññā pisācī ekā rakkhasī bhayena tajjesi bhiṃsāpesīti attho. Tadā mahesissa	3403	
PA_atk-s05_10a:3403_3	sammāsambuddhassa pādamūle maṃ sāyesuṃ nipajjāpesuṃ. Dīnamānasā bhītacittā mama mātāpitaro	3403	
PA_atk-s05_10a:3403_4	imaṃ dārakaṃ te dadāma, imassa saraṇaṃ patiṭṭhā hotu nātha nāyakāti sambandho.	3403	
PA_atk-s05_10a:3404_0	49. Tadā paṭiggahi so manti so bhagavā tadā tasmiṃ mama mātuyā dinnakāle jālinā jālayuttena	3404	
PA_atk-s05_10a:3404_1	saṅkhālakena cakkalakkhaṇādīhi lakkhitena mudukomalapāṇinā mudukena visuddhena hatthatalena	3404	
PA_atk-s05_10a:3404_2	maṃ aggahesīti attho.	3404	
PA_atk-s05_10a:3405_0	52. Sabbapāramisambhūtanti sabbehi dānapāramitādīhi sambhūtaṃ jātaṃ. Nīlakkhinayanaṃ	3405	
PA_atk-s05_10a:3405_1	varaṃ puññasambhārajaṃ uttamanīlaakkhivantaṃ. Sabbasubhākiṇṇaṃ sabbena subhena vaṇṇena	3405	
PA_atk-s05_10a:3405_2	saṇṭhānena ākiṇṇaṃ gahanībhūtaṃ rūpaṃ bhagavato hatthapādasīsādirūpaṃ disvāti attho,	3405	
PA_atk-s05_10a:3405_3	tittiṃ apatto viharāmi ahanti sambandho.	3405	
PA_atk-s05_10a:3406_0	61. Tadā maṃ caraṇantagoti tasmiṃ mayhaṃ arahattaṃ pattakāle sīlādipannarasannaṃ	3406	
PA_atk-s05_10a:3406_1	caraṇadhammānaṃ antago, pariyosānappatto paripūrakārīti attho. “Maraṇantago”tipi	3406	
PA_atk-s05_10a:3406_2	pāṭho. Tassa maraṇassa antaṃ nibbānaṃ pattoti attho. Saddhādhimuttānaṃ aggaṃ paññapesīti	3406	
PA_atk-s05_10a:3406_3	sambandho. Atha satthā bhikkhusaṅghamajjhe nisinno “etadaggaṃ, bhikkhave, mama sāvakānaṃ	3406	
PA_atk-s05_10a:3406_4	saddhādhimuttānaṃ yadidaṃ, vakkalī”ti maṃ etadaggaṭṭhāne ṭhapesīti vuttaṃ hoti. Sesaṃ suviññeyyamevāti.	3406	
PA_atk-s05_10a:3407	Vakkalittheraapadānavaṇṇanā samattā.	340	
PA_atk-s05_10a:3408	3. Mahākappinattheraapadānavaṇṇanā	340	
PA_atk-s05_10a:3409_0	Padumuttaro nāma jinotiādikaṃ āyasmato kappinattherassa apadānaṃ. Ayampi purimabuddhesu	3409	
PA_atk-s05_10a:3409_1	katādhikāro tattha tattha bhave vivaṭṭūpanissayāni puññāni upacinanto padumuttarassa	3409	
PA_atk-s05_10a:3409_2	bhagavato kāle haṃsavatīnagare kulagehe nibbatto viññutaṃ patvā satthu santike dhammadesanaṃ	3409	
PA_atk-s05_10a:3409_3	suṇanto satthārā ekaṃ bhikkhuṃ ovādakānaṃ aggaṭṭhāne ṭhapitaṃ disvā adhikārakammaṃ	3409	
PA_atk-s05_10a:3409_4	katvā taṃ ṭhānantaraṃ patthesi.	3409	
PA_atk-s05_10a:3410_0	So tattha yāvajīvaṃ kusalaṃ katvā devamanussesu saṃsaranto bārāṇasito avidūre ekasmiṃ	3410	
PA_atk-s05_10a:3410_1	pesakāragāme jeṭṭhapesakāragehe nibbatto tadā sahassamattā paccekabuddhā himavante	3410	
PA_atk-s05_10a:3410_2	aṭṭha māse vasitvā vassike cattāro māse janapade vasanti. Te ekavāraṃ bārāṇasiyā	3410	
PA_atk-s05_10a:3410_3	avidūre otaritvā “senāsanaṃ karaṇatthāya hatthakammaṃ yācathā”ti rañño santikaṃ aṭṭha	3410	
PA_atk-s05_10a:3410_4	paccekabuddhe pahiṇiṃsu. Tadā pana rañño vappamaṅgalaṃ ahosi. So “paccekabuddhā kira	3410	
PA_atk-s05_10a:3410_5	āgatā”ti sutvā nikkhamitvā āgatakāraṇaṃ pucchitvā “ajja, bhante, okāso natthi sve	3410	
PA_atk-s05_10a:3410_6	amhākaṃ vappamaṅgalaṃ, tatiyadivase karissāmā”ti vatvā paccekabuddhe animantetvāva	3410	
PA_atk-s05_10a:3410_7	pāvisi. Paccekabuddhā “aññaṃ gāmaṃ pavisissāmā”ti pakkamiṃsu.	3410	
PA_atk-s05_10a:3411_0	Tasmiṃ samaye jeṭṭhapesakārassa bhariyā kenacideva karaṇīyena bārāṇasiṃ gacchantī	3411	
PA_atk-s05_10a:3411_1	te paccekabuddhe disvā vanditvā, “kiṃ, bhante, avelāya ayyā āgatā”ti pucchi. Te ādito	3411	
PA_atk-s05_10a:3411_2	paṭṭhāya kathesuṃ. Taṃ sutvā saddhāsampannā buddhisampannā itthī “sve, bhante, amhākaṃ	3411	
PA_atk-s05_10a:3411_3	bhikkhaṃ gaṇhathā”ti nimantesi. “Bahukā mayaṃ, bhaginī”ti. “Kittakā, bhante”ti? “Sahassamattā,	3411	
PA_atk-s05_10a:3411_4	bhaginī”ti. “Bhante, imasmiṃ no gāme sahassamattā vasimhā, ekeko ekekassa bhikkhaṃ	3411	
PA_atk-s05_10a:3411_5	dassati, bhikkhaṃ adhivāsetha, ahameva vo vasanaṭṭhānaṃ kārāpessāmī”ti āha. Paccekabuddhā adhivāsesuṃ.	3411	
PA_atk-s05_10a:3412_0	Sā gāmaṃ pavisitvā ugghosesi – “ammatātā, ahaṃ sahassamatte paccekabuddhe disvā nimantesiṃ,	3412	
PA_atk-s05_10a:3412_1	ayyānaṃ nisīdanaṭṭhānaṃ saṃvidahatha, yāgubhattādīni sampādethā”ti gāmamajjhe maṇḍapaṃ	3412	
PA_atk-s05_10a:3412_2	kārāpetvā āsanāni paññāpetvā punadivase paccekabuddhe nisīdāpetvā paṇītena khādanīyena	3412	
PA_atk-s05_10a:3412_3	bhojanīyena parivisitvā bhattakiccapariyosāne tasmiṃ gāme sabbā itthiyo ādāya tāhi	3412	
PA_atk-s05_10a:3412_4	saddhiṃ paccekabuddhe vanditvā temāsaṃ vasanatthāya paṭiññaṃ gaṇhitvā puna gāme ugghosesi	3412	
PA_atk-s05_10a:3412_5	– “ammatātā, ekekakulato ekekapuriso vāsipharasuādīni gahetvā araññaṃ pavisitvā dabbasambhāre	3412	
PA_atk-s05_10a:3412_6	āharitvā ayyānaṃ vasanaṭṭhānaṃ karotū”ti. Gāmavāsino tassāyeva vacanaṃ sutvā ekeko	3412	
PA_atk-s05_10a:3412_7	ekekaṃ katvā saddhiṃ rattidivāṭṭhānehi paṇṇasālasahassaṃ niṭṭhāpetvā attano attano	3412	
PA_atk-s05_10a:3412_8	paṇṇasālāyaṃ upagataṃ paccekabuddhaṃ “ahaṃ sakkaccaṃ upaṭṭhahissāmi, ahaṃ sakkaccaṃ	3412	
PA_atk-s05_10a:3412_9	upaṭṭhahissāmī”ti vatvā upaṭṭhahiṃsu. Sā vassaṃvuṭṭhakāle “attano attano paṇṇasālāya	3412	
PA_atk-s05_10a:3412_10	vassaṃvuṭṭhānaṃ paccekabuddhānaṃ cīvarasāṭake sajjethā”ti samādapetvā ekekassa sahassa	34121	
PA_atk-s05_10a:3412_11	sahassamūlaṃ cīvaraṃ dāpesi. Paccekabuddhā vuṭṭhavassā anumodanaṃ katvā pakkamiṃsu.	34121	
PA_atk-s05_10a:3412_12	Gāmavāsinopi idaṃ puññakammaṃ katvā tato cuto tāvatiṃsadevaloke nibbattitvā gaṇadevatā nāma ahesuṃ.	34121	
PA_atk-s05_10a:3413_0	Te tattha dibbasampattiṃ anubhavitvā kassapasammāsambuddhakāle kuṭumbikagehesu nibbattiṃsu.	3413	
PA_atk-s05_10a:3413_1	Pubbe jeṭṭhakapesakāro jeṭṭhakakuṭumbikassa putto ahosi. Bhariyāpissa ekassa jeṭṭhakakuṭumbikassa	3413	
PA_atk-s05_10a:3413_2	dhītā ahosi. Sesānaṃ bhariyāyo sesakuṭumbikānaṃ dhītaro ahesuṃ, tā sabbāpi vayappattā	3413	
PA_atk-s05_10a:3413_3	parakulaṃ gacchantiyo tesaṃ tesaṃyeva gehāni agamaṃsu. Athekadivasaṃ vihāre dhammassavane	3413	
PA_atk-s05_10a:3413_4	saṅghuṭṭhe “satthā dhammaṃ desessatī”ti sutvā te sabbepi kuṭumbikā “dhammaṃ sossāmā”ti	3413	
PA_atk-s05_10a:3413_5	bhariyāhi saddhiṃ vihāraṃ agamaṃsu. Tesaṃ vihāramajjhaṃ paviṭṭhakkhaṇe vassaṃ vassi.	3413	
PA_atk-s05_10a:3413_6	Yesaṃ kulūpakā vā ñātisāmaṇerādayo vā atthi, te tesaṃ pariveṇādīni pavisiṃsu. Te	3413	
PA_atk-s05_10a:3413_7	pana tathārūpānaṃ natthitāya katthaci pavisituṃ avisahantā vihāramajjheyeva aṭṭhaṃsu.	3413	
PA_atk-s05_10a:3413_8	Atha ne jeṭṭhakakuṭumbiko āha – “passatha, bho, amhākaṃ vippakāraṃ, kulaputtehi nāma	3413	
PA_atk-s05_10a:3413_9	ettakena lajjituṃ yutta”nti. “Ayya, kiṃ karomā”ti? “Mayaṃ vissāsikaṭṭhānassa abhāvena	3413	
PA_atk-s05_10a:3413_10	imaṃ vippakāraṃ pattā, sabbe dhanaṃ saṃharitvā pariveṇaṃ karissāmā”ti. “Sādhu, ayyā”ti	34131	
PA_atk-s05_10a:3413_11	jeṭṭhako sahassaṃ adāsi. Sesā pañca pañca satāni. Itthiyo aḍḍhateyyāni aḍḍhateyyāni	34131	
PA_atk-s05_10a:3413_12	satāni. Te taṃ dhanaṃ āharitvā sahassakūṭāgāraparivāraṃ satthu vasanatthāya mahāpariveṇaṃ	34131	
PA_atk-s05_10a:3413_13	nāma kārāpesuṃ. Navakammassa mahantatāya dhane appahonte pubbe dinnadhanato puna	34131	
PA_atk-s05_10a:3413_14	upaḍḍhūpaḍḍhaṃ adaṃsu. Niṭṭhite pariveṇe vihāramahaṃ karontā buddhappamukhassa bhikkhusaṅghassa	34131	
PA_atk-s05_10a:3413_15	sattāhaṃ mahādānaṃ datvā vīsatiyā bhikkhusahassānaṃ cīvarāni sajjayiṃsu.	34131	
PA_atk-s05_10a:3414_0	Jeṭṭhakakuṭumbikassa pana bhariyā attano paññāya ṭhitā ahaṃ tehi samakaṃ akatvā atirekataraṃ	3414	
PA_atk-s05_10a:3414_1	katvā “satthāraṃ pūjessāmī”ti anojapupphavaṇṇena sahassamūlena sāṭakena saddhiṃ anojapupphacaṅkoṭakaṃ	3414	
PA_atk-s05_10a:3414_2	gahetvā satthāraṃ anojapupphehi pūjetvā taṃ sāṭakaṃ satthu pādamūle ṭhapetvā, “bhante,	3414	
PA_atk-s05_10a:3414_3	nibbattanibbattaṭṭhāne anojapupphavaṇṇaṃyeva me sarīraṃ hotu, anojātveva ca nāmaṃ	3414	
PA_atk-s05_10a:3414_4	hotū”ti patthanaṃ akāsi. Satthā “evaṃ hotū”ti anumodanaṃ akāsi. Te sabbepi yāvatāyukaṃ	3414	
PA_atk-s05_10a:3414_5	ṭhatvā tato cutā devaloke nibbattiṃsu. Te imasmiṃ buddhuppāde devalokā cavitvā jeṭṭhako	3414	
PA_atk-s05_10a:3414_6	kukkuṭavatīnagare rājakule nibbattitvā viññutaṃ patto mahākappinarājā nāma ahosi.	3414	
PA_atk-s05_10a:3414_7	Sesā amaccakulesu nibbattiṃsu. Jeṭṭhakassa bhariyā maddaraṭṭhe sākalanagare rājakule	3414	
PA_atk-s05_10a:3414_8	nibbatti anojapupphavaṇṇamevassā sarīraṃ ahosi, tena anojātvevassā nāmaṃ akaṃsu,	3414	
PA_atk-s05_10a:3414_9	sā vayappattā mahākappinarañño gehaṃ gantvā anojādevīti pākaṭā ahosi.	3414	
PA_atk-s05_10a:3415_0	Sesitthiyopi amaccakulesu nibbattitvā vayappattā tesaṃyeva amaccaputtānaṃ gehāni	3415	
PA_atk-s05_10a:3415_1	agamaṃsu. Te sabbepi rañño sampattisadisaṃ sampattiṃ anubhaviṃsu. Yadā hi rājā alaṅkārapaṭimaṇḍito	3415	
PA_atk-s05_10a:3415_2	hatthiṃ abhiruhitvā vicarati, tadāpi te tatheva vicaranti. Tasmiṃ assena vā rathena	3415	
PA_atk-s05_10a:3415_3	vā vicarante tepi tatheva vicaranti. Evaṃ te ekato hutvā katānaṃ puññānaṃ balena	3415	
PA_atk-s05_10a:3415_4	ekatova sampattiṃ anubhaviṃsu. Rañño pana vālo, vālavāhano, puppho, pupphavāhano,	3415	
PA_atk-s05_10a:3415_5	supattoti pañceva assā honti. Tesu rājā supattaṃ assaṃ sayaṃ ārohati, itare cattāro	3415	
PA_atk-s05_10a:3415_6	asse assārohānaṃ sāsanāharaṇatthāya adāsi. Rājā te pātova bhojetvā “gacchatha, bhaṇe,	3415	
PA_atk-s05_10a:3415_7	dve vā tīṇi vā yojanāni āhiṇḍitvā buddhassa vā dhammassa vā saṅghassa vā uppannabhāvaṃ	3415	
PA_atk-s05_10a:3415_8	sutvā mayhaṃ sukhasāsanaṃ ārocethā”ti pesesi. Te catūhi dvārehi nikkhamitvā dve tīṇi	3415	
PA_atk-s05_10a:3415_9	yojanāni āhiṇḍitvā kiñci sāsanaṃ alabhitvāva paccāgamiṃsu.	3415	
PA_atk-s05_10a:3416_0	Athekadivasaṃ rājā supattaṃ āruhitvā amaccasahassaparivuto uyyānaṃ gacchanto kilantarūpe	3416	
PA_atk-s05_10a:3416_1	pañcasatamatte vāṇijake nagaraṃ pavisante disvā “ime addhānakilantā, addho imesaṃ	3416	
PA_atk-s05_10a:3416_2	santikā ekaṃ bhaddakaṃ sāsanaṃ sossāmī”ti te pakkosāpetvā “kuto āgatatthā”ti pucchi.	3416	
PA_atk-s05_10a:3416_3	“Atthi, deva, ito vīsatiyojanasatamatthake sāvatthi nāma nagaraṃ, tato āgatamhā”ti.	3416	
PA_atk-s05_10a:3416_4	“Atthi pana vo dese kiñci sāsanaṃ uppanna”nti. “Deva, aññaṃ kiñci natthi, sammāsambuddho	3416	
PA_atk-s05_10a:3416_5	uppanno”ti. Rājā tāvadeva balavapītiyā phuṭṭhasarīro kiñci sallakkhetuṃ asakkonto	3416	
PA_atk-s05_10a:3416_6	muhuttaṃ vītināmetvā pana, “tātā, kiṃ vadethā”ti pucchi. “Buddho, deva, uppanno”ti.	3416	
PA_atk-s05_10a:3416_7	Rājā dutiyampi tatiyampi tatheva vītināmetvā catutthavāre “kiṃ vadetha, tātā”ti pucchitvā	3416	
PA_atk-s05_10a:3416_8	“buddho uppanno”ti vutte, “tātā, sukhasāsanasavanāya satasahassaṃ vo dammī”ti vatvā	3416	
PA_atk-s05_10a:3416_9	“aparampi kiñci sāsanaṃ atthi, tātā”ti pucchi. “Atthi, deva, dhammo uppanno”ti. Rājā	3416	
PA_atk-s05_10a:3416_10	tampi sutvā purimanayeneva tayo vāre vītināmetvā catutthavāre “dhammo uppanno”ti	34161	
PA_atk-s05_10a:3416_11	vutte – “idhāpi vo satasahassaṃ dammī”ti vatvā “aparampi kiñci sāsanaṃ atthi, tātā”ti	34161	
PA_atk-s05_10a:3416_12	pucchi. “Atthi, deva, saṅgho uppanno”ti. Rājā tampi sutvā tatheva tayo vāre vītināmetvā	34161	
PA_atk-s05_10a:3416_13	catutthavāre “saṅgho uppanno”ti vutte – “idhāpi vo satasahassaṃ dammī”ti vatvā amaccasahassaṃ	34161	
PA_atk-s05_10a:3416_14	oloketvā, “tātā, kiṃ karissāmā”ti pucchi. “Deva, tumhe kiṃ karissathā”ti? “Ahaṃ,	34161	
PA_atk-s05_10a:3416_15	tātā, ‘buddho uppanno dhammo uppanno saṅgho uppanno’ti sutvā na puna nivattissāmi,	34161	
PA_atk-s05_10a:3416_16	bhagavantaṃ uddissa gantvā tassa santike pabbajissāmī”ti. “Mayampi, deva, tumhehi	34161	
PA_atk-s05_10a:3416_17	saddhiṃ pabbajissāmā”ti. Rājā suvaṇṇapaṭṭe akkharāni likhāpetvā vāṇijakānaṃ datvā	34161	
PA_atk-s05_10a:3416_18	“imaṃ anojāya nāma deviyā detha, sā tumhākaṃ tīṇi satasahassāni dassati, evañca pana	34161	
PA_atk-s05_10a:3416_19	naṃ vadeyyātha ‘raññā kira te issariyaṃ vissaṭṭhaṃ, yathāsukhaṃ sampattiṃ paribhuñjāhī’ti,	34161	
PA_atk-s05_10a:3416_20	sace pana ‘vo rājā kaha’nti pucchati, ‘satthāraṃ uddissa pabbajissāmī’ti vatvā gatoti	34162	
PA_atk-s05_10a:3416_21	āroceyyāthā”ti āha. Amaccāpi attano attano bhariyānaṃ tatheva sāsanaṃ pahiṇiṃsu.	34162	
PA_atk-s05_10a:3416_22	Rājā vāṇijake uyyojetvā assaṃ abhiruyha amaccasahassaparivuto taṃkhaṇaññeva nikkhami.	34162	
PA_atk-s05_10a:3417_0	Satthāpi taṃdivasaṃ paccūsakāle lokaṃ volokento mahākappinarājānaṃ saparivāraṃ disvā	3417	
PA_atk-s05_10a:3417_1	“ayaṃ mahākappino vāṇijakānaṃ santikā tiṇṇaṃ ratanānaṃ uppannabhāvaṃ sutvā tesaṃ	3417	
PA_atk-s05_10a:3417_2	vacanaṃ tīhi satasahassehi pūjetvā rajjaṃ pahāya amaccasahassaparivuto maṃ uddissa	3417	
PA_atk-s05_10a:3417_3	pabbajitukāmo sve nikkhamissati, so saparivāro saha paṭisambhidāhi arahattaṃ pāpuṇissati,	3417	
PA_atk-s05_10a:3417_4	paccuggamanaṃ karissāmī”ti punadivase cakkavattī viya khuddakagāmabhojakaṃ rājānaṃ	3417	
PA_atk-s05_10a:3417_5	paccuggacchanto sayameva pattacīvaramādāya vīsayojanasataṃ maggaṃ paccuggantvā candabhāgāya	3417	
PA_atk-s05_10a:3417_6	nadiyā tīre nigrodharukkhamūle chabbaṇṇabuddharasmiyo vissajjetvā nisīdi. Rājāpi	3417	
PA_atk-s05_10a:3417_7	āgacchanto ekaṃ nadiṃ patvā “kā nāmāya”nti pucchi. “Aparacchā nāma, devā”ti. “Kimassā	3417	
PA_atk-s05_10a:3417_8	parimāṇaṃ, tātā”ti? “Gambhīrato gāvutaṃ, puthulato dve gāvutāni, devā”ti. “Atthi	3417	
PA_atk-s05_10a:3417_9	panettha nāvā vā uḷumpo vā”ti? “Natthi, devā”ti. “Nāvādīni olokente amhe jāti jaraṃ	3417	
PA_atk-s05_10a:3417_10	upaneti, jarā maraṇaṃ. Ahaṃ nibbematiko hutvā tīṇi ratanāni uddissa nikkhanto, tesaṃ	34171	
PA_atk-s05_10a:3417_11	me ānubhāvena ‘idaṃ udakaṃ udakaṃ viya mā hotū’ti ratanattayassa guṇaṃ āvajjetvā	34171	
PA_atk-s05_10a:3417_12	‘itipi so bhagavā arahaṃ sammāsambuddho”’ti buddhaguṇaṃ anussaranto saparivāro assasahassena	34171	
PA_atk-s05_10a:3417_13	udakapiṭṭhe pakkhandi. Sindhavā piṭṭhipāsāṇe viya pakkhandiṃsu. Khurānaṃ aggaṭṭhāneva temiṃsu.	34171	
PA_atk-s05_10a:3418_0	So taṃ uttaritvā purato gacchanto aparampi nadiṃ disvā “ayaṃ kā nāmā”ti pucchi. “Nīlavāhā	3418	
PA_atk-s05_10a:3418_1	nāma, devā”ti. “Kimassā parimāṇa”nti? “Gambhīratopi puthulatopi aḍḍhayojanaṃ, devā”ti.	3418	
PA_atk-s05_10a:3418_2	Sesaṃ purimasadisameva. Taṃ pana nadiṃ disvā “svākkhāto bhagavatā dhammo”ti dhammānussatiṃ	3418	
PA_atk-s05_10a:3418_3	anussaranto pakkhandi. Tampi atikkamitvā gacchanto aparampi nadiṃ disvā “ayaṃ kā	3418	
PA_atk-s05_10a:3418_4	nāmā”ti pucchi. “Candabhāgā nāma, devā”ti. “Kimassā parimāṇa”nti? “Gambhīratopi puthulatopi	3418	
PA_atk-s05_10a:3418_5	yojanaṃ, devā”ti. Sesaṃ purimasadisameva. Taṃ pana nadiṃ disvā “suppaṭipanno bhagavato	3418	
PA_atk-s05_10a:3418_6	sāvakasaṅgho”ti saṅghānussatiṃ anussaranto pakkhandi. Tampi nadiṃ atikkamitvā gacchanto	3418	
PA_atk-s05_10a:3418_7	satthu sarīrato nikkhantā chabbaṇṇabuddharasmiyo nigrodharukkhassa sākhāviṭapapalāsāni	3418	
PA_atk-s05_10a:3418_8	obhāsayamānā disvā cintesi – “ayaṃ obhāso neva candassa, na sūriyassa, na devamārabrāhmaṇasupaṇṇanāgānaṃ	3418	
PA_atk-s05_10a:3418_9	aññatarassa, addhā ahaṃ satthāraṃ uddissa āgacchanto sammāsambuddhena diṭṭho bhavissāmī”ti.	3418	
PA_atk-s05_10a:3418_10	So tāvadeva assapiṭṭhito otaritvā onatasarīro rasmiyānusārena satthāraṃ upasaṅkamitvā	34181	
PA_atk-s05_10a:3418_11	manosilārase nimujjanto viya buddharasmīnaṃ anto pāvisi. So satthāraṃ vanditvā ekamantaṃ	34181	
PA_atk-s05_10a:3418_12	nisīdi saddhiṃ amaccasahassena. Satthā tesaṃ anupubbiṃ kathaṃ kathesi. Desanāpariyosāne	34181	
PA_atk-s05_10a:3418_13	saparivāro rājā sotāpattiphale patiṭṭhahi.	34181	
PA_atk-s05_10a:3419_0	Atha sabbe uṭṭhahitvā pabbajjaṃ yāciṃsu. Satthā “āgamissati nu kho imesaṃ kulaputtānaṃ	3419	
PA_atk-s05_10a:3419_1	iddhimayapattacīvara”nti upadhārento “ime kulaputtā paccekabuddhasahassānaṃ cīvarasahassaṃ	3419	
PA_atk-s05_10a:3419_2	adaṃsu, kassapabuddhakāle vīsatiyā bhikkhusahassānaṃ vīsaticīvarasahassānipi adaṃsu,	3419	
PA_atk-s05_10a:3419_3	anacchariyaṃ imesaṃ kulaputtānaṃ iddhimayapattacīvarāgamana”nti ñatvā dakkhiṇahatthaṃ	3419	
PA_atk-s05_10a:3419_4	pasāretvā “etha, bhikkhavo, caratha brahmacariyaṃ sammā dukkhassa antakiriyāyā”ti	3419	
PA_atk-s05_10a:3419_5	āha. Te tāvadeva aṭṭhaparikkhāradharā vassasaṭṭhikattherā viya hutvā vehāsaṃ abbhuggantvā	3419	
PA_atk-s05_10a:3419_6	paccorohitvā satthāraṃ vanditvā ekamantaṃ nisīdiṃsu.	3419	
PA_atk-s05_10a:3420_0	Te pana vāṇijakā rājagehaṃ gantvā deviyā raññā pahitasāsanaṃ ārocetvā deviyā “āgacchantū”ti	3420	
PA_atk-s05_10a:3420_1	vutte pavisitvā ekamantaṃ aṭṭhaṃsu. Atha ne devī pucchi – “tātā, kiṃkāraṇā āgatatthā”ti?	3420	
PA_atk-s05_10a:3420_2	“Mayaṃ raññā tumhākaṃ santikaṃ pesitā, tīṇi kira no satasahassāni dethā”ti. “Bahuṃ,	3420	
PA_atk-s05_10a:3420_3	bhaṇe, bhaṇatha, kiṃ tumhehi rañño santike kataṃ, kismiṃ vo rājā pasanno ettakaṃ	3420	
PA_atk-s05_10a:3420_4	dhanaṃ dāpetī”ti? “Devi, na aññaṃ kiñci kataṃ, ekaṃ pana sāsanaṃ ārocayimhā”ti. “Sakkā	3420	
PA_atk-s05_10a:3420_5	pana, tātā, mayhampi taṃ ārocetu”nti. “Sakkā, devī”ti suvaṇṇabhiṅgārena mukhaṃ vikkhāletvā	3420	
PA_atk-s05_10a:3420_6	“devi, buddho loke uppanno”ti. Sāpi taṃ sutvā pītiyā phuṭṭhasarīrā tikkhattuṃ kiñci	3420	
PA_atk-s05_10a:3420_7	asallakkhetvā catutthavāre “buddho uppanno”ti sutvā “kiṃ, tātā, imasmiṃ pade raññā	3420	
PA_atk-s05_10a:3420_8	dinna”nti? “Satasahassaṃ, devī”ti. “Tātā, ananucchavikaṃ raññā kataṃ evarūpaṃ sāsanaṃ	3420	
PA_atk-s05_10a:3420_9	sutvā tumhākaṃ satasahassadadamānena, ahaṃ vo mama duggatapaṇṇākāre tīṇi satasahassāni	3420	
PA_atk-s05_10a:3420_10	dammi. Aparaṃ kiñci tumhehi ārocita”nti? Te idañca idañcāti itarānipi dve sāsanāni	34201	
PA_atk-s05_10a:3420_11	ārocesuṃ. Devī purimanayeneva tayo tayo vāre asallakkhetvā catutthacatutthavāre tīṇi	34201	
PA_atk-s05_10a:3420_12	tīṇi satasahassāni adāsi. Evaṃ te sabbāni dvādasasatasahassāni labhiṃsu.	34201	
PA_atk-s05_10a:3421_0	Atha ne devī pucchi – “rājā kahaṃ, tātā”ti? “Devi, rājā ‘satthāraṃ uddissa pabbajissāmī’ti	3421	
PA_atk-s05_10a:3421_1	vatvā gato”ti. “Mayhaṃ tena kiṃ sāsanaṃ dinna”nti? “Sabbaṃ kira issariyaṃ tumhākaṃ	3421	
PA_atk-s05_10a:3421_2	vissaṭṭhaṃ, ‘tumhe kira yathāsukhaṃ sampattiṃ anubhavathā”’ti. “Amaccā pana kuhiṃ,	3421	
PA_atk-s05_10a:3421_3	tātā”ti? “Tepi raññā saddhiṃ ‘pabbajissāmā’ti gatā, devī”ti. Sā tesaṃ bhariyāyo pakkosāpetvā,	3421	
PA_atk-s05_10a:3421_4	“ammā, tumhākaṃ sāmikā raññā saddhiṃ ‘pabbajissāmā’ti gatā, tumhe kiṃ karissathā”ti?	3421	
PA_atk-s05_10a:3421_5	“Kiṃ pana tehi amhākaṃ sāsanaṃ pahitaṃ, devī”ti? “Tehi kira attano sampatti tumhākaṃ	3421	
PA_atk-s05_10a:3421_6	vissaṭṭhā ‘tumhe kira sampattiṃ yathāsukhaṃ paribhuñjathā”’ti. “Tumhe pana, devi,	3421	
PA_atk-s05_10a:3421_7	kiṃ karissathā”ti? “Amhākaṃ so tāva rājā magge ṭhito tīhi satasahassehi tīṇi ratanāni	3421	
PA_atk-s05_10a:3421_8	pūjetvā kheḷapiṇḍaṃ viya sampattiṃ pahāya ‘pabbajissāmī’ti nikkhanto, mayāpi tiṇṇaṃ	3421	
PA_atk-s05_10a:3421_9	ratanānaṃ sāsanaṃ sutvā tāni navahi satasahassehi pūjitāni, na kho panesā sampatti	3421	
PA_atk-s05_10a:3421_10	nāma raññoyeva dukkhā, mayhampi dukkhā eva. Ko raññā chaḍḍitakheḷapiṇḍaṃ jaṇṇukehi	34211	
PA_atk-s05_10a:3421_11	bhūmiyaṃ patiṭṭhahitvā mukhena gaṇhissati, na mayhaṃ sampattiyā attho, satthāraṃ	34211	
PA_atk-s05_10a:3421_12	uddissa pabbajissāmī”ti. “Devi, mayampi tumhehi saddhiṃ pabbajissāmā”ti. “Sace sakkotha,	34211	
PA_atk-s05_10a:3421_13	sādhū”ti. “Sakkoma, devī”ti. Tena hi “ethā”ti rathasahassaṃ yojāpetvā rathaṃ āruyha	34211	
PA_atk-s05_10a:3421_14	tāhi saddhiṃ nikkhamitvā antarāmagge paṭhamaṃ nadiṃ disvā yathā raññā paṭhamaṃ pucchitā,	34211	
PA_atk-s05_10a:3421_15	tatheva pucchitvā sabbaṃ pavattiṃ sutvā “raññā gatamaggaṃ olokethā”ti vatvā “sindhavānaṃ	34211	
PA_atk-s05_10a:3421_16	padavalañjaṃ na passāmā”ti vutte rājā “tīṇi ratanāni uddissa nikkhantosmī”ti saccakiriyaṃ	34211	
PA_atk-s05_10a:3421_17	karitvā tiṇṇaṃ ratanānaṃ guṇe anussaritvā gato bhavissati, ahampi tīṇi ratanāni uddissa	34211	
PA_atk-s05_10a:3421_18	nikkhantā, tesaṃ me ānubhāvena “idaṃ udakaṃ udakaṃ viya mā hotū”ti tiṇṇaṃ ratanānaṃ	34211	
PA_atk-s05_10a:3421_19	guṇe anussarantī rathasahassaṃ pesesi. Udakaṃ piṭṭhipāsāṇasadisaṃ ahosi, cakkānaṃ	34211	
PA_atk-s05_10a:3421_20	aggaṭṭhāneva temiṃsu. Eteneva upāyena itarā dvepi nadiyo uttariṃsu.	34212	
PA_atk-s05_10a:3422_0	Satthā tāsaṃ āgatabhāvaṃ ñatvā yathā tā attano santike nisinne sāmike bhikkhū na	3422	
PA_atk-s05_10a:3422_1	passanti, tathā adhiṭṭhāsi. Devīpi āgacchantī satthu sarīrato nikkhantā rasmiyo disvā	3422	
PA_atk-s05_10a:3422_2	tatheva cintetvā satthāraṃ upasaṅkamitvā, vanditvā ekamantaṃ ṭhitā pucchi – “bhante,	3422	
PA_atk-s05_10a:3422_3	mahākappino rājā tumhe uddissa nikkhamitvā gato, kahaṃ nu kho so, amhākaṃ taṃ dassethā”ti.	3422	
PA_atk-s05_10a:3422_4	“Nisīdatha tāva, idheva naṃ passissathā”ti. Tā sabbāpi haṭṭhatuṭṭhā “idheva kira	3422	
PA_atk-s05_10a:3422_5	nisinnā sāmike no passissāmā”ti nisīdiṃsu. Satthā anupubbiṃ kathaṃ kathesi. Anojādevī	3422	
PA_atk-s05_10a:3422_6	desanāpariyosāne tāhi saddhiṃ sotāpattiphalaṃ pāpuṇi. Mahākappino thero tāsaṃ desiyamānaṃ	3422	
PA_atk-s05_10a:3422_7	dhammadesanaṃ sutvā saparivāro saha paṭisambhidāhi arahattaṃ pāpuṇi. Tasmiṃ khaṇe	3422	
PA_atk-s05_10a:3422_8	satthā tāsaṃ te bhikkhū dassesi. Tāsañhi āgatakkhaṇeyeva attano sāmike kāsāvadhare	3422	
PA_atk-s05_10a:3422_9	muṇḍasīse disvā cittaṃ ekaggaṃ na bhaveyya, maggaphalaṃ nibbattetuṃ sakkā na bhaveyya.	3422	
PA_atk-s05_10a:3422_10	Tasmā acalasaddhāya patiṭṭhitakālato paṭṭhāya tāsaṃ te bhikkhū arahattappatte dassesi.	34221	
PA_atk-s05_10a:3422_11	Tāpi te disvā pañcapatiṭṭhitena vanditvā, “bhante, tumhākaṃ pabbajitakiccaṃ matthakappatta”nti	34221	
PA_atk-s05_10a:3422_12	vatvā satthāraṃ vanditvā ekamantaṃ ṭhatvā pabbajjaṃ yāciṃsu.	34221	
PA_atk-s05_10a:3423_0	Evaṃ vutte satthā uppalavaṇṇāya theriyā āgamanaṃ cintesi. Sā satthu cintitakkhaṇeyeva	3423	
PA_atk-s05_10a:3423_1	ākāsenāgantvā tā sabbā itthiyo gahetvā ākāsena bhikkhunupassayaṃ netvā pabbājesi.	3423	
PA_atk-s05_10a:3423_2	Tā sabbā nacirasseva arahattaṃ pāpuṇiṃsu. Satthā bhikkhusahassaṃ ādāya ākāsena jetavanaṃ	3423	
PA_atk-s05_10a:3423_3	agamāsi. Tatra sudaṃ āyasmā mahākappino rattiṭṭhānādīsu “aho sukhaṃ, aho sukha”nti	3423	
PA_atk-s05_10a:3423_4	udānaṃ udānento vicarati. Bhikkhū bhagavato ārocesuṃ – “bhante, mahākappino ‘aho	3423	
PA_atk-s05_10a:3423_5	sukhaṃ, aho sukha’nti udānaṃ udānento vicarati, attano rajjasukhaṃ ārabbha udāneti	3423	
PA_atk-s05_10a:3423_6	maññe”ti. Satthā taṃ pakkosāpetvā – “saccaṃ kira tvaṃ, kappina, kāmasukhaṃ ārabbha	3423	
PA_atk-s05_10a:3423_7	udānaṃ udānesī”ti? “Bhagavā me, bhante, taṃ ārabbha udānabhāvaṃ vā aññaṃ ārabbha	3423	
PA_atk-s05_10a:3423_8	udānabhāvaṃ vā jānātī”ti. Atha satthā – “na, bhikkhave, mama putto kāmasukhaṃ rajjasukhaṃ	3423	
PA_atk-s05_10a:3423_9	ārabbha udānaṃ udāneti, puttassa pana me dhammaṃ carato dhammapīti nāma uppajjati,	3423	
PA_atk-s05_10a:3423_10	so amatamahānibbānaṃ ārabbha evaṃ udānaṃ udānesī”ti anusandhiṃ ghaṭetvā dhammaṃ desento imaṃ gāthamāha –	34231	
PA_atk-s05_10a:3424	“Dhammapīti sukhaṃ seti, vippasannena cetasā;	342	
PA_atk-s05_10a:3425	Ariyappavedite dhamme, sadā ramati paṇḍito”ti. ;	342	
PA_atk-s05_10a:3426_0	Athekadivasaṃ satthā bhikkhū āmantesi – “kacci, bhikkhave, kappino bhikkhūnaṃ dhammaṃ	3426	
PA_atk-s05_10a:3426_1	desetī”ti? “Appossukko, bhante, diṭṭhadhammasukhavihāraṃ anuyutto viharati, ovādamattampi	3426	
PA_atk-s05_10a:3426_2	na detī”ti. Satthā theraṃ pakkosāpetvā – “saccaṃ kira tvaṃ, kappina, antevāsikānaṃ	3426	
PA_atk-s05_10a:3426_3	ovādamattampi na desī”ti? “Saccaṃ, bhagavā”ti. “Brāhmaṇa, mā evaṃ akāsi, ajja paṭṭhāya	3426	
PA_atk-s05_10a:3426_4	upagatānaṃ bhikkhūnaṃ dhammaṃ desehī”ti. “Sādhu, bhante”ti thero bhagavato vacanaṃ	3426	
PA_atk-s05_10a:3426_5	sirasā sampaṭicchitvā ekovādeneva samaṇasahassaṃ arahatte patiṭṭhāpesi. Tena naṃ	3426	
PA_atk-s05_10a:3426_6	satthā paṭipāṭiyā attano sāvake ṭhānantare ṭhapento “etadaggaṃ, bhikkhave, mama sāvakānaṃ	3426	
PA_atk-s05_10a:3426_7	bhikkhuovādakānaṃ yadidaṃ mahākappino”ti etadagge ṭhapesi.	3426	
PA_atk-s05_10a:3427_0	66. Evaṃ thero pattaarahattaphalo attano pubbakammaṃ saritvā somanassajāto pubbacaritāpadānaṃ	3427	
PA_atk-s05_10a:3427_1	pakāsento padumuttaro nāma jinotiādimāha. Udito ajaṭākāseti sakalākāse udito uṭṭhito	3427	
PA_atk-s05_10a:3427_2	pākaṭabhūto. Saradambare saradakāle ākāse ravīva sūriyo ivāti attho.	3427	
PA_atk-s05_10a:3428	70. Akkhadasso tadā āsinti tasmiṃ padumuttarassa bhagavato kāle sāradassī hitadassī ācariyo pākaṭo ahosinti attho.	342	
PA_atk-s05_10a:3429_0	71. Sāvakassa katāvinoti tassa bhagavato me manaṃ mama cittaṃ, tappayantassa tosayantassa	3429	
PA_atk-s05_10a:3429_1	sāvakassa ovādakassa guṇaṃ pakāsayato aggaṭṭhāne ṭhapentassa katāvino sātaccakiccayuttassa	3429	
PA_atk-s05_10a:3429_2	vacanaṃ sutvāti sambandho.	3429	
PA_atk-s05_10a:3430	73. Haṃsasamabhāgoti haṃsasadisagāmi. Haṃsadundubhinissanoti haṃsaravo dundubhibherisaddasadisavacano “etaṃ mahāmattaṃ passatha, bhikkhavo”ti āhāti sambandho.	343	
PA_atk-s05_10a:3431_0	74. Samuggatatanūruhanti suṭṭhu uggatalomaṃ uddhaggalomaṃ, udagyamanaṃ vā. Jīmūtavaṇṇanti	3431	
PA_atk-s05_10a:3431_1	muttaphalasamānavaṇṇaṃ sundarasarīrapabhanti attho. Pīṇaṃsanti paripuṇṇaṃ aṃsaṃ.	3431	
PA_atk-s05_10a:3431_2	Pasannanayanānananti pasannaakkhipasannamukhanti attho.	3431	
PA_atk-s05_10a:3432	75. Katāvinoti katādhikārassa etadagge ṭhitassa bhikkhuno ṭhānaṃ so eso muditāya pahaṭṭhacittatāya patthetīti sambandho.	343	
PA_atk-s05_10a:3433_0	81. Sataso anusāsiyāti dhammena samena vacanena kāraṇavasena anusāsitvāti attho.	3433	
PA_atk-s05_10a:3433_1	Bārāṇasiyamāsanneti bārāṇasiyā samīpe pesakāragāme. Jāto keniyajātiyanti tantavāyajātiyā	3433	
PA_atk-s05_10a:3433_2	pesakārakule jātoti attho. Sesaṃ suviññeyyamevāti.	3433	
PA_atk-s05_10a:3434	Mahākappinattheraapadānavaṇṇanā samattā.	343	
PA_atk-s05_10a:3435	4. Dabbamallaputtattheraapadānavaṇṇanā	343	
PA_atk-s05_10a:3436_0	Catutthāpadāne padumuttaro nāma jinotiādikaṃ āyasmato dabbamallaputtattherassa apadānaṃ.	3436	
PA_atk-s05_10a:3436_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	3436	
PA_atk-s05_10a:3436_2	upacinanto padumuttarassa bhagavato kāle haṃsavatīnagare seṭṭhiputto hutvā jāto vibhavasampanno	3436	
PA_atk-s05_10a:3436_3	ahosi, satthari pasanno satthu dhammadesanaṃ suṇanto satthāraṃ ekaṃ bhikkhuṃ senāsanapaññāpakānaṃ	3436	
PA_atk-s05_10a:3436_4	aggaṭṭhāne ṭhapentaṃ disvā pasannamānaso buddhappamukhaṃ bhikkhusaṅghaṃ nimantetvā	3436	
PA_atk-s05_10a:3436_5	sattāhaṃ mahādānaṃ datvā sattāhaccayena bhagavato pādamūle nipatitvā taṃ ṭhānaṃ patthesi.	3436	
PA_atk-s05_10a:3436_6	Bhagavāpissa samijjhanabhāvaṃ ñatvā byākāsi. So yāvajīvaṃ kusalaṃ katvā tato cuto	3436	
PA_atk-s05_10a:3436_7	tusitādīsu devesu dibbasampattiṃ anubhavitvā tato cuto vipassissa bhagavato kāle	3436	
PA_atk-s05_10a:3436_8	ekasmiṃ kule nibbatto asappurisasaṃsaggena tassa sāvakaṃ bhikkhuṃ arahāti jānantopi	3436	
PA_atk-s05_10a:3436_9	abbhūtena abbhācikkhi. Tasseva sāvakānaṃ khīrasalākabhattaṃ adāsi. So yāvatāyukaṃ	3436	
PA_atk-s05_10a:3436_10	puññāni katvā devamanussesu saṃsaranto ubhayasampattiyo anubhavitvā kassapadasabalassa	34361	
PA_atk-s05_10a:3436_11	kāle kulagehe nibbatto osānakāle sāsane pabbajito parinibbute bhagavati sakalaloke	34361	
PA_atk-s05_10a:3436_12	kolāhale jāte satta bhikkhavo pabbajito paccantajanapade vanamajjhe ekaṃ pabbataṃ	34361	
PA_atk-s05_10a:3436_13	abhiruhitvā “jīvitāsā orohantu nirālayā nisīdantū”ti nisseṇiṃ pātesuṃ. Tesaṃ ovādadāyako	34361	
PA_atk-s05_10a:3436_14	jeṭṭhakatthero satthāhabbhantare arahā ahosi. Tadanantaratthero anāgāmī, itare pañca	34361	
PA_atk-s05_10a:3436_15	parisuddhasīlā tato cutā devaloke nibbattā. Tattha ekaṃ buddhantaraṃ dibbasukhaṃ	34361	
PA_atk-s05_10a:3436_16	anubhavitvā imasmiṃ buddhuppāde pukkusāti, sabhiyo, bāhiyo, kumārakassapoti ime cattāro	34361	
PA_atk-s05_10a:3436_17	tattha tattha nibbattiṃsu. Ayaṃ pana mallaraṭṭhe anupiyanagare nibbatti. Tasmiṃ mātukucchito	34361	
PA_atk-s05_10a:3436_18	anikkhanteyeva mātā kālamakāsi, atheko tassā sarīraṃ jhāpanatthāya citakasmiṃ āropetvā	34361	
PA_atk-s05_10a:3436_19	kumāraṃ dabbantare patitaṃ gahetvā jaggāpesi. Dabbe patitattā dabbo mallaputtoti	34361	
PA_atk-s05_10a:3436_20	pākaṭo ahosi. Aparabhāge pubbasambhāravasena pabbaji, so kammaṭṭhānamanuyutto nacirasseva	34362	
PA_atk-s05_10a:3436_21	saha paṭisambhidāhi arahattaṃ pāpuṇi.	34362	
PA_atk-s05_10a:3437_0	Atha naṃ satthā majjhattabhāvena ānubhāvasampannabhāvena ca bhikkhūnaṃ senāsanaṃ	3437	
PA_atk-s05_10a:3437_1	paññāpane bhattuddesane ca niyojesi. Sabbo ca bhikkhusaṅgho taṃ samannesi. Taṃ vinayakhandhake	3437	
PA_atk-s05_10a:3437_2	āgatameva. Aparabhāge thero ekassa varasalākadāyakassa salākabhattaṃ mettiyabhūmajakānaṃ	3437	
PA_atk-s05_10a:3437_3	bhikkhūnaṃ uddisi. Te haṭṭhatuṭṭhā “sve mayhaṃ muggaghatamadhumissakabhattaṃ bhuñjissāmā”ti	3437	
PA_atk-s05_10a:3437_4	ussāhajātā ahesuṃ. So pana upāsako tesaṃ vārappattabhāvaṃ sutvā dāsiṃ āṇāpesi – “ye,	3437	
PA_atk-s05_10a:3437_5	je, bhikkhū sve idha āgamissanti, te kaṇājakena bilaṅgadutiyena parivisāhī”ti. Sāpi	3437	
PA_atk-s05_10a:3437_6	tatheva te bhikkhū āgate koṭṭhakapamukhe nisīdāpetvā bhojesi. Te bhikkhū anattamanā	3437	
PA_atk-s05_10a:3437_7	kopena taṭataṭāyantā there āghātaṃ bandhitvā “madhurabhattadāyakaṃ amhākaṃ amadhurabhattaṃ	3437	
PA_atk-s05_10a:3437_8	dāpetuṃ esova niyojesī”ti dukkhī dummanā nisīdiṃsu. Atha te mettiyā nāma bhikkhunī	3437	
PA_atk-s05_10a:3437_9	“kiṃ, bhante, dummanā”ti pucchi. Te, “bhagini, kiṃ amhe dabbena mallaputtena viheṭhiyamāne	3437	
PA_atk-s05_10a:3437_10	ajjhupekkhasī”ti āhaṃsu. “Kiṃ, bhante, mayā sakkā kātu”nti? “Tassa dosaṃ āropehī”ti.	34371	
PA_atk-s05_10a:3437_11	Sā tattha tattha therassa abhūtāropanaṃ akāsi. Taṃ sutvā bhikkhū bhagavato ārocesuṃ.	34371	
PA_atk-s05_10a:3437_12	Atha bhagavā dabbaṃ mallaputtaṃ pakkosāpetvā – “saccaṃ kira tvaṃ, dabba, mettiyāya	34371	
PA_atk-s05_10a:3437_13	bhikkhuniyā vippakāramakāsī”ti pucchi. “Yathā maṃ, bhante, bhagavā jānātī”ti. “Na	34371	
PA_atk-s05_10a:3437_14	kho, dabba, dabbā evaṃ nibbeṭhenti, kārakabhāvaṃ vā akārakabhāvaṃ vā vadehī”ti. “Akārako	34371	
PA_atk-s05_10a:3437_15	ahaṃ, bhante”ti. Bhagavā – “mettiyaṃ bhikkhuniṃ nāsetvā te bhikkhū anuyuñjathā”ti	34371	
PA_atk-s05_10a:3437_16	āha. Upālittherappamukhā bhikkhū taṃ bhikkhuniṃ uppabbājetvā mettiyabhūmajake bhikkhū	34371	
PA_atk-s05_10a:3437_17	anuyuñjitvā tehi “amhehi niyojitā sā bhikkhunī”ti vutte bhagavato ekamatthaṃ ārocesuṃ.	34371	
PA_atk-s05_10a:3437_18	Bhagavā mettiyabhūmajakānaṃ bhikkhūnaṃ amūlakasaṅghādisesaṃ paññapesi.	34371	
PA_atk-s05_10a:3438_0	Tena ca samayena dabbatthero bhikkhūnaṃ senāsanaṃ paññāpento veḷuvanavihārassa sāmantā	3438	
PA_atk-s05_10a:3438_1	aṭṭhārasamahāvihāre sabhāge bhikkhū pesento rattibhāge andhakāre aṅguliyā padīpaṃ	3438	
PA_atk-s05_10a:3438_2	jāletvā tenevālokena aniddhimante bhikkhū pesesi. Evaṃ therassa senāsanapaññāpanabhattuddesanakicce	3438	
PA_atk-s05_10a:3438_3	pākaṭe jāte satthā ariyagaṇamajjhe dabbattheraṃ ṭhānantare ṭhapento “etadaggaṃ, bhikkhave,	3438	
PA_atk-s05_10a:3438_4	mama sāvakānaṃ bhikkhūnaṃ senāsanapaññāpakānaṃ yadidaṃ dabbo mallaputto”ti etadagge ṭhapesi.	3438	
PA_atk-s05_10a:3439_0	108. Thero attano pubbakammaṃ saritvā somanassajāto pubbacaritāpadānaṃ pakāsento	3439	
PA_atk-s05_10a:3439_1	padumuttaro nāma jinotiādimāha. Taṃ sabbaṃ heṭṭhā vuttatthameva. Ito ekanavute kappe	3439	
PA_atk-s05_10a:3439_2	vipassī nāma nāyako loke uppajjīti sambandho.	3439	
PA_atk-s05_10a:3440_0	125. Duṭṭhacittoti dūsitacitto asādhusaṅgamena apasannacittoti attho. Upavadiṃ sāvakaṃ	3440	
PA_atk-s05_10a:3440_1	tassāti tassa bhagavato khīṇāsavaṃ sāvakaṃ upavadiṃ, upari abhūtaṃ vacanaṃ āropesiṃ,	3440	
PA_atk-s05_10a:3440_2	abbhakkhānaṃ akāsinti attho.	3440	
PA_atk-s05_10a:3441_0	132. Dundubhiyoti dunduṃ iti saddāyanato dundubhisaṅkhātā bheriyo. Nādayiṃsūti saddaṃ	3441	
PA_atk-s05_10a:3441_1	kariṃsu. Samantato asaniyoti sabbadisābhāgato asane vināsane niyuttoti asaniyo, devadaṇḍā	3441	
PA_atk-s05_10a:3441_2	bhayāvahā phaliṃsūti sambandho.	3441	
PA_atk-s05_10a:3442	133. Ukkā patiṃsu nabhasāti ākāsato aggikkhandhā ca patiṃsūti attho. Dhūmaketu ca dissatīti dhūmarājisahito aggikkhandho ca dissati paññāyatīti attho. Sesaṃ suviññeyyamevāti.	344	
PA_atk-s05_10a:3443	Dabbamallaputtattheraapadānavaṇṇanā samattā.	344	
PA_atk-s05_10a:3444	5. Kumārakassapattheraapadānavaṇṇanā	344	
PA_atk-s05_10a:3445_0	Pañcamāpadāne ito satasahassamhītiādikaṃ āyasmato kumārakassapattherassa apadānaṃ.	3445	
PA_atk-s05_10a:3445_1	Ayaṃ kira padumuttarassa bhagavato kāle brāhmaṇakule nibbatto viññutaṃ patvā ekadivasaṃ	3445	
PA_atk-s05_10a:3445_2	satthu santike dhammaṃ suṇanto satthāraṃ ekaṃ bhikkhuṃ cittakathikānaṃ aggaṭṭhāne	3445	
PA_atk-s05_10a:3445_3	ṭhapentaṃ disvā sayampi taṃ ṭhānantaraṃ patthento paṇidhānaṃ katvā tadanurūpāni puññāni	3445	
PA_atk-s05_10a:3445_4	karonto yāvatāyukaṃ ṭhatvā tato cuto devamanussesu saṃsaranto ubhayasampattiyo anubhavitvā	3445	
PA_atk-s05_10a:3445_5	kassapassa bhagavato kāle kulagehe nibbatto tassa bhagavato sāsane pabbajitvā samaṇadhammaṃ	3445	
PA_atk-s05_10a:3445_6	katvā sugatīsuyeva saṃsaranto dibbasukhaṃ mānusasukhañca anubhavitvā imasmiṃ buddhuppāde	3445	
PA_atk-s05_10a:3445_7	rājagahe ekissā seṭṭhidhītāya kucchimhi nibbatto. Sā kira kumārikākāleyeva pabbajitukāmā	3445	
PA_atk-s05_10a:3445_8	mātāpitaro yācitvā pabbajjaṃ alabhamānā patikulaṃ gantvā gabbhaṃ gaṇhitvā taṃ ajānitvā	3445	
PA_atk-s05_10a:3445_9	“sāmikaṃ ārādhetvā pabbajjaṃ anujānāpessāmī”ti cintesi. Sā sāmikaṃ ārādhentī, ayyaputta –	3445	
PA_atk-s05_10a:3446	“Sace imassa kāyassa, anto bāhirako siyā;	344	
PA_atk-s05_10a:3447	Daṇḍaṃ nūna gahetvāna, kāke soṇe nivāraye”ti. –	344	
PA_atk-s05_10a:3448	Ādinā sarīrassa dosaṃ dassentī taṃ ārādhesi.	344	
PA_atk-s05_10a:3449_0	Sā sāmikena anuññātā gabbhinibhāvaṃ ajānantī devadattapakkhiyāsu bhikkhunīsu pabbaji.	3449	
PA_atk-s05_10a:3449_1	Tassā gabbhinibhāvaṃ disvā bhikkhuniyo devadattaṃ pucchiṃsu. So “assamaṇī”ti āha.	3449	
PA_atk-s05_10a:3449_2	Sā “nāhaṃ devadattaṃ uddissa pabbajitā, bhagavantaṃ uddissa pabbajitā”ti bhagavato	3449	
PA_atk-s05_10a:3449_3	santikaṃ gantvā dasabalaṃ pucchi. Satthā upālittheraṃ paṭicchāpesi. Thero sāvatthinagaravāsīni	3449	
PA_atk-s05_10a:3449_4	kulāni visākhañca upāsikaṃ pakkosāpetvā sarājikāya parisāya taṃ vinicchinanto “pure	3449	
PA_atk-s05_10a:3449_5	laddho gabbho, arogā pabbajjā”ti āha. Taṃ sutvā satthā “sādhu suvinicchitaṃ upālinā	3449	
PA_atk-s05_10a:3449_6	adhikaraṇa”nti therassa sādhukāraṃ adāsi.	3449	
PA_atk-s05_10a:3450_0	Sā bhikkhunī suvaṇṇabimbasadisaṃ puttaṃ vijāyi. Taṃ rājā pasenadi kosalo “dārakapariharaṇaṃ	3450	
PA_atk-s05_10a:3450_1	bhikkhunīnaṃ palibodho”ti dhātīnaṃ dāpetvā posāpesi, kassapotissa nāmaṃ kariṃsu.	3450	
PA_atk-s05_10a:3450_2	Aparabhāge alaṅkaritvā satthu santikaṃ netvā pabbājesi. Kumārakāle pabbajitattā pana	3450	
PA_atk-s05_10a:3450_3	bhagavatā “kassapaṃ pakkosatha, idaṃ phalaṃ vā khādanīyaṃ vā kassapassa dethā”ti	3450	
PA_atk-s05_10a:3450_4	vutte “katarakassapassā”ti “kumārakassapassā”ti evaṃ gahitanāmattā raññā posāvanīyaputtattā	3450	
PA_atk-s05_10a:3450_5	ca vuddhakālepi kumārakassapotveva paññāyittha.	3450	
PA_atk-s05_10a:3451_0	So pabbajitakālato paṭṭhāya vipassanāya kammaṃ karoti, buddhavacanañca uggaṇhāti.	3451	
PA_atk-s05_10a:3451_1	Atha tena saddhiṃ pabbatamatthake samaṇadhammaṃ katvā anāgāmī hutvā suddhāvāse nibbattamahābrahmā	3451	
PA_atk-s05_10a:3451_2	“vipassanāya mukhaṃ dassetvā maggaphaluppattiyā upāyaṃ karissāmī”ti pañcadasapañhe	3451	
PA_atk-s05_10a:3451_3	abhisaṅkharitvā andhavane vasantassa therassa “ime pañhe satthāraṃ puccheyyāsī”ti	3451	
PA_atk-s05_10a:3451_4	ācikkhi. Tato so te pañhe bhagavantaṃ pucchi. Bhagavāpissa vissajjesi. Thero bhagavatā	3451	
PA_atk-s05_10a:3451_5	kathitaniyāmeneva te uggaṇhitvā vipassanaṃ gabbhaṃ gāhāpetvā arahattaṃ pāpuṇi.	3451	
PA_atk-s05_10a:3452_0	150. So arahattaṃ patvā attano pubbakammaṃ saritvā somanassajāto pubbacaritāpadānaṃ	3452	
PA_atk-s05_10a:3452_1	pakāsento ito satasahassamhītiādimāha. Tattha yaṃ heṭṭhā vuttanayañca uttānatthañca,	3452	
PA_atk-s05_10a:3452_2	taṃ sabbaṃ na vaṇṇayissāma. Anuttānapadameva vaṇṇayissāma.	3452	
PA_atk-s05_10a:3453	169. Āpannasattā me mātāti mayhaṃ mātā garugabbhā gabbhinī pasutāsannagabbhāti attho.	345	
PA_atk-s05_10a:3454_0	173. Vammikasadisaṃ kāyanti sarīraṃ nāma vammikasadisaṃ yathā vammiko ito cito ca	3454	
PA_atk-s05_10a:3454_1	chiddāvachiddo gharagoḷikaupacikādīnaṃ āsayo, evameva ayaṃ kāyo navachiddo dhuvassavoti	3454	
PA_atk-s05_10a:3454_2	buddhena bhagavatā desitaṃ pakāsitaṃ taṃ sutvā me cittaṃ āsave aggahetvā asesetvā	3454	
PA_atk-s05_10a:3454_3	kilesato vimucci, arahatte patiṭṭhāsīti attho. Aparabhāge tattha tattha bhikkhūnaṃ	3454	
PA_atk-s05_10a:3454_4	vicittadhammakathikabhāvaṃ sutvā satthā “etadaggaṃ, bhikkhave, mama sāvakānaṃ bhikkhūnaṃ	3454	
PA_atk-s05_10a:3454_5	cittakathikānaṃ yadidaṃ kumārakassapo”ti etadagge ṭhapesīti.	3454	
PA_atk-s05_10a:3455	Kumārakassapattheraapadānavaṇṇanā samattā.	345	
PA_atk-s05_10a:3456	6. Bāhiyattheraapadānavaṇṇanā	345	
PA_atk-s05_10a:3457_0	Chaṭṭhāpadāne ito satasahassamhītiādikaṃ āyasmato bāhiyassa dārucīriyattherassa apadānaṃ.	3457	
PA_atk-s05_10a:3457_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	3457	
PA_atk-s05_10a:3457_2	upacinanto padumuttarassa bhagavato kāle brāhmaṇakule nibbatto brāhmaṇasippesu nipphattiṃ	3457	
PA_atk-s05_10a:3457_3	gantvā vedaṅgesu anavayo ekadivasaṃ satthu santikaṃ gantvā dhammaṃ suṇanto pasannamānaso	3457	
PA_atk-s05_10a:3457_4	satthāraṃ ekaṃ bhikkhuṃ khippābhiññānaṃ aggaṭṭhāne ṭhapentaṃ disvā taṃ ṭhānaṃ pattukāmo	3457	
PA_atk-s05_10a:3457_5	sattāhaṃ buddhappamukhassa bhikkhusaṅghassa mahādānaṃ datvā sattāhassa accayena bhagavato	3457	
PA_atk-s05_10a:3457_6	pādamūle nipanno “bhagavā, bhante, ito sattame divase yaṃ bhikkhuṃ khippābhiññānaṃ	3457	
PA_atk-s05_10a:3457_7	aggaṭṭhāne ṭhapesi, so viya ahampi anāgate ekassa buddhassa sāsane khippābhiññānaṃ	3457	
PA_atk-s05_10a:3457_8	aggo bhaveyya”nti patthanaṃ akāsi. Bhagavā anāgataṃsañāṇena oloketvā samijjhanabhāvaṃ	3457	
PA_atk-s05_10a:3457_9	ñatvā “anāgate gotamassa bhagavato sāsane pabbajitvā khippābhiññānaṃ aggo bhavissatī”ti	3457	
PA_atk-s05_10a:3457_10	byākāsi. So yāvatāyukaṃ puññāni katvā tato cuto devaloke nibbatto tattha cha kāmāvacarasampattiyo	34571	
PA_atk-s05_10a:3457_11	anubhavitvā puna manussesu cakkavattiādisampattiyo anekakappakoṭisatesu anubhavitvā	34571	
PA_atk-s05_10a:3457_12	kassapassa bhagavato kāle ekasmiṃ kule nibbatto, bhagavati parinibbute pabbajito	34571	
PA_atk-s05_10a:3457_13	yadā sāsane osakkamāne satta bhikkhū catunnaṃ parisānaṃ ajjhācāraṃ disvā saṃvegappattā	34571	
PA_atk-s05_10a:3457_14	araññaṃ pavisitvā “yāva sāsanassa antaradhānaṃ na hoti, tāva attano patiṭṭhaṃ karissāmā”ti	34571	
PA_atk-s05_10a:3457_15	suvaṇṇacetiyaṃ vanditvā tattha araññe ekaṃ pabbataṃ disvā “jīvitasālayā nivattantu,	34571	
PA_atk-s05_10a:3457_16	nirālayā imaṃ pabbataṃ abhiruhantū”ti nisseṇiṃ bandhitvā sabbe taṃ pabbataṃ abhiruyha	34571	
PA_atk-s05_10a:3457_17	nisseṇiṃ pātetvā samaṇadhammaṃ kariṃsu. Tesu saṅghatthero ekarattātikkamena arahattaṃ	34571	
PA_atk-s05_10a:3457_18	pāpuṇi. So anotattadahe nāgalatādantakaṭṭhaṃ khāditvā mukhaṃ dhovitvā uttarakuruto	34571	
PA_atk-s05_10a:3457_19	piṇḍapātaṃ āharitvā te bhikkhū āha – “āvuso, imaṃ piṇḍapātaṃ bhuñjathā”ti. Te āhaṃsu	34571	
PA_atk-s05_10a:3457_20	– “kiṃ, bhante, amhehi evaṃ katikā katā ‘yo paṭhamaṃ arahattaṃ pāpuṇāti, tenābhataṃ	34572	
PA_atk-s05_10a:3457_21	piṇḍapātaṃ avasesā paribhuñjantū”’ti? “No hetaṃ, āvuso”ti. “Tena hi sace mayampi	34572	
PA_atk-s05_10a:3457_22	tumhe viya visesaṃ nibbattessāma, sayaṃ āharitvā bhuñjissāmā”ti na icchiṃsu.	34572	
PA_atk-s05_10a:3458_0	Dutiyadivase dutiyatthero anāgāmī hutvā tatheva piṇḍapātaṃ āharitvā itare nimantesi.	3458	
PA_atk-s05_10a:3458_1	Te evamāhaṃsu – “kiṃ panāvuso, katikā katā, ‘mahātherena ābhataṃ piṇḍapātaṃ abhuñjitvā	3458	
PA_atk-s05_10a:3458_2	anutherena ābhataṃ bhuñjissāmā”’ti? “No hetaṃ, āvuso”ti. “Evaṃ sante tumhe viya mayampi	3458	
PA_atk-s05_10a:3458_3	visesaṃ nibbattetvā attano attano purisakārena bhuñjituṃ sakkontā bhuñjissāmā”ti	3458	
PA_atk-s05_10a:3458_4	na icchiṃsu. Tesu arahattappattatthero parinibbāyi, dutiyo anāgāmī brahmaloke nibbatti,	3458	
PA_atk-s05_10a:3458_5	itare pañca visesaṃ nibbattetuṃ asakkontā sussitvā sattame divase kālaṃ katvā devaloke	3458	
PA_atk-s05_10a:3458_6	nibbattiṃsu. Tattha dibbasukhaṃ anubhavitvā imasmiṃ buddhuppāde tato cavitvā manussesu	3458	
PA_atk-s05_10a:3458_7	nibbattiṃsu. Tesu eko pukkusāti rājā ahosi, eko gandhāraraṭṭhe takkasilāyaṃ kumārakassapo,	3458	
PA_atk-s05_10a:3458_8	eko bāhiyo dārucīriyo, eko dabbo mallaputto, eko sabhiyo paribbājakoti. Tesu ayaṃ	3458	
PA_atk-s05_10a:3458_9	bāhiyo dārucīriyo suppārakapaṭṭane vāṇijakule nibbatto vāṇijakamme nipphattiṃ gato	3458	
PA_atk-s05_10a:3458_10	mahaddhano mahābhogo, so suvaṇṇabhūmiṃ gacchantehi vāṇijehi saddhiṃ nāvamāruyha videsaṃ	34581	
PA_atk-s05_10a:3458_11	gacchanto katipāhaṃ gantvā bhinnāya nāvāya sesesu macchakacchapabhakkhesu jātesu	34581	
PA_atk-s05_10a:3458_12	ekoyeva avasiṭṭho ekaṃ phalakaṃ gahetvā vāyamanto sattame divase suppārakapaṭṭanatīraṃ	34581	
PA_atk-s05_10a:3458_13	okkami. Tassa nivāsanapārupanaṃ natthi, so aññaṃ kiñci apassanto sukkhakaṭṭhadaṇḍake	34581	
PA_atk-s05_10a:3458_14	vākehi paliveṭhetvā nivāsetvā pārupitvā ca devakulato kapālaṃ gahetvā suppārakapaṭṭanaṃ	34581	
PA_atk-s05_10a:3458_15	agamāsi. Manussā taṃ disvā yāgubhattādīni datvā “ayaṃ eko arahā”ti sambhāvesuṃ. So	34581	
PA_atk-s05_10a:3458_16	vatthesu upanītesu “sacāhaṃ nivāsemi, pārupāmi vā, lābhasakkāro me parihāyissatī”ti	34581	
PA_atk-s05_10a:3458_17	tāni paṭikkhipitvā dārucīrāneva parihari.	34581	
PA_atk-s05_10a:3459_0	Athassa “arahā, arahā”ti bahūhi sambhāviyamānassa evaṃ cetaso parivitakko udapādi	3459	
PA_atk-s05_10a:3459_1	“ye keci loke arahanto vā arahattamaggaṃ vā samāpannā, ahaṃ tesaṃ aññataro”ti so	3459	
PA_atk-s05_10a:3459_2	tena niyāmena kuhanakammena jīvikaṃ kappeti.	3459	
PA_atk-s05_10a:3460_0	Kassapadasabalassa sāsane sattasu janesu pabbataṃ āruyha samaṇadhammaṃ karontesu	3460	
PA_atk-s05_10a:3460_1	eko anāgāmī hutvā suddhāvāsabrahmaloke nibbattitvā attano brahmasampattiṃ olokento	3460	
PA_atk-s05_10a:3460_2	āgataṭṭhānaṃ āvajjento pabbatamāruyha samaṇadhammaṃ karaṇaṭṭhānaṃ disvā sesānaṃ nibbattanaṭṭhānaṃ	3460	
PA_atk-s05_10a:3460_3	āvajjento ekassa parinibbutabhāvaṃ itaresañca pañcannaṃ kāmāvacaradevaloke nibbattabhāvaṃ	3460	
PA_atk-s05_10a:3460_4	ñatvā te kālānukālaṃ āvajjesi “imasmiṃ pana kāle kahaṃ nu kho te”ti āvajjento dārucīriyaṃ	3460	
PA_atk-s05_10a:3460_5	suppārakapaṭṭanaṃ nissāya kuhanakammena jīvitaṃ kappentaṃ disvā “naṭṭho vatāyaṃ bālo,	3460	
PA_atk-s05_10a:3460_6	pubbe samaṇadhammaṃ karonto atiukkaṭṭhabhāvena arahatāpi ābhataṃ piṇḍapātaṃ aparibhuñjitvā	3460	
PA_atk-s05_10a:3460_7	idāni udarahetu anārahāva samāno arahattaṃ paṭijānitvā lokaṃ vañcento vicarati, dasabalassa	3460	
PA_atk-s05_10a:3460_8	uppannabhāvaṃ na jānāti, gacchāmi naṃ saṃvejetvā buddhuppādaṃ jānāpessāmī”ti khaṇeneva	3460	
PA_atk-s05_10a:3460_9	brahmalokato otaritvā suppārakapaṭṭane rattibhāgasamanantare dārucīriyassa sammukhe	3460	
PA_atk-s05_10a:3460_10	pāturahosi. So attano vasanaṭṭhāne obhāsaṃ disvā bahi nikkhamitvā mahābrahmānaṃ disvā	34601	
PA_atk-s05_10a:3460_11	añjaliṃ paggayha “ke tumhe”ti pucchi. “Ahaṃ tumhākaṃ porāṇakasahāyo anāgāmiphalaṃ	34601	
PA_atk-s05_10a:3460_12	patvā brahmaloke nibbatto, amhākaṃ sabbajeṭṭhako arahā hutvā parinibbuto, tumhe pana	34601	
PA_atk-s05_10a:3460_13	pañcajanā devaloke nibbattā. Svāhaṃ dāni taṃ imasmiṃ ṭhāne kuhanakammena jīvikaṃ	34601	
PA_atk-s05_10a:3460_14	kappentaṃ disvā damituṃ āgato”ti vatvā idaṃ kāraṇaṃ āha – “neva kho tvaṃ, bāhiya,	34601	
PA_atk-s05_10a:3460_15	arahā nāpi arahattamaggaṃ vā samāpanno, sāpi te paṭipadā natthi, yāya tvaṃ arahā	34601	
PA_atk-s05_10a:3460_16	vā assa arahattamaggaṃ vā samāpanno”ti. Athassa satthu uppannabhāvaṃ sāvatthiyaṃ	34601	
PA_atk-s05_10a:3460_17	vasanabhāvañca ācikkhitvā “satthu santikaṃ gacchā”ti taṃ uyyojetvā brahmalokameva agamāsi.	34601	
PA_atk-s05_10a:3461_0	Bāhiyo pana ākāse ṭhatvā kathentaṃ mahābrahmānaṃ oloketvā cintesi – “aho bhāriyaṃ	3461	
PA_atk-s05_10a:3461_1	kammaṃ mayā kataṃ, anarahaṃ arahā ahanti cintesiṃ, ayañca maṃ ‘na tvaṃ arahā, nāpi	3461	
PA_atk-s05_10a:3461_2	arahattamaggaṃ vā samāpannāsī’ti vadati, atthi nu kho loke añño arahā”ti. Atha naṃ	3461	
PA_atk-s05_10a:3461_3	pucchi – “atha ke carahi sadevake loke arahanto vā arahattamaggaṃ vā samāpannā”ti.	3461	
PA_atk-s05_10a:3461_4	Athassa devatā ācikkhi – “atthi, bāhiya, uttaresu janapadesu sāvatthi nāma nagaraṃ,	3461	
PA_atk-s05_10a:3461_5	tattha so bhagavā etarahi viharati arahaṃ sammāsambuddho. So hi, bāhiya, bhagavā	3461	
PA_atk-s05_10a:3461_6	arahā ceva arahattāya ca dhammaṃ desesī”ti. Bāhiyo rattibhāge devatāya kathaṃ sutvā	3461	
PA_atk-s05_10a:3461_7	saṃviggamānaso taṃkhaṇaṃyeva suppārakā nikkhamitvā ekarattivāsena sāvatthiṃ agamāsi,	3461	
PA_atk-s05_10a:3461_8	gacchanto ca pana devatānubhāvena buddhānubhāvena ca vīsayojanasatikaṃ maggaṃ atikkamitvā	3461	
PA_atk-s05_10a:3461_9	sāvatthiṃ anuppatto, tasmiṃ khaṇe satthā sāvatthiyaṃ piṇḍāya paviṭṭho hoti. So jetavanaṃ	3461	
PA_atk-s05_10a:3461_10	pavisitvā abbhokāse caṅkamante sambahule bhikkhū pucchi – “kuhiṃ etarahi satthā”ti?	34611	
PA_atk-s05_10a:3461_11	Bhikkhū “sāvatthiyaṃ piṇḍāya paviṭṭho”ti vatvā “tvaṃ pana kuto āgatosī”ti pucchiṃsu.	34611	
PA_atk-s05_10a:3461_12	“Suppārakā āgatomhī”ti. “Kadā nikkhantosī”ti? “Hiyyo sāyanhasamaye nikkhantomhī”ti.	34611	
PA_atk-s05_10a:3461_13	“Dūratopi āgato, nisīda tāva pāde dhovitvā telena makkhetvā thokaṃ vissamāhi, āgatakāle	34611	
PA_atk-s05_10a:3461_14	satthāraṃ dakkhissatī”ti āhaṃsu. “Ahaṃ, bhante, satthu vā attano vā jīvitantarāyaṃ	34611	
PA_atk-s05_10a:3461_15	na jānāmi, katthaci aṭṭhatvā anisīditvā ekaratteneva vīsayojanasatikaṃ maggaṃ āgato,	34611	
PA_atk-s05_10a:3461_16	satthāraṃ passitvāva vissamissāmī”ti āha. So evaṃ vatvā taramānarūpo sāvatthiṃ pavisitvā	34611	
PA_atk-s05_10a:3461_17	bhagavantaṃ anopamāya buddhasiriyā carantaṃ disvā “cirassaṃ vata me gotamo sammāsambuddho	34611	
PA_atk-s05_10a:3461_18	diṭṭho”ti diṭṭhaṭṭhānato paṭṭhāya onatasarīro gantvā antaravīthiyaṃ pañcapatiṭṭhitena	34611	
PA_atk-s05_10a:3461_19	vanditvā gopphakesu daḷhaṃ gahetvā evamāha – “desetu, bhante bhagavā, dhammaṃ, desetu	34611	
PA_atk-s05_10a:3461_20	sugato dhammaṃ, yaṃ mamassa dīgharattaṃ hitāya sukhāyā”ti. Atha naṃ satthā “akālo	34612	
PA_atk-s05_10a:3461_21	kho tāva, bāhiya, antaragharaṃ paviṭṭhamhā piṇḍāyā”ti paṭikkhipi.	34612	
PA_atk-s05_10a:3462_0	Taṃ sutvā bāhiyo, “bhante, saṃsāre saṃsarantena kabaḷīkārāhāro na aladdhapubbo, tumhākaṃ	3462	
PA_atk-s05_10a:3462_1	vā mayhaṃ vā jīvitantarāyaṃ na jānāmi, desetu me, bhante bhagavā, dhammaṃ, desetu	3462	
PA_atk-s05_10a:3462_2	sugato dhamma”nti puna yāci. Satthā dutiyampi tatheva paṭikkhipi. Evaṃ kirassa ahosi	3462	
PA_atk-s05_10a:3462_3	– “imassa diṭṭhakālato paṭṭhāya sakalasarīraṃ pītiyā nirantaraṃ ajjhotthaṭaṃ hoti,	3462	
PA_atk-s05_10a:3462_4	balavapītivego dhammaṃ sutvāpi na sakkhissati paṭivijjhituṃ, majjhattupekkhāya tāva	3462	
PA_atk-s05_10a:3462_5	tiṭṭhatu, ekaratteneva vīsayojanasatikaṃ maggaṃ āgatassapi cassa daratho balavā sopi	3462	
PA_atk-s05_10a:3462_6	tāva paṭippassambhatū”ti. Tasmā dvikkhattuṃ paṭikkhipitvā tatiyaṃ yācito antaravīthiyaṃ	3462	
PA_atk-s05_10a:3462_7	ṭhitova “tasmātiha te, bāhiya, evaṃ sikkhitabbaṃ, diṭṭhe diṭṭhamattaṃ bhavissatī”tiādinā	3462	
PA_atk-s05_10a:3462_8	nayena anekapariyāyena dhammaṃ desesi. So satthu dhammaṃ suṇantoyeva sabbāsave khepetvā	3462	
PA_atk-s05_10a:3462_9	saha paṭisambhidāhi arahattaṃ pāpuṇi.	3462	
PA_atk-s05_10a:3463_0	178. So arahattaṃ pattakkhaṇeyeva pubbakammaṃ saritvā sañjātasomanasso pubbacaritāpadānaṃ	3463	
PA_atk-s05_10a:3463_1	pakāsento ito satasahassamhītiādimāha. Taṃ heṭṭhā vuttanayattā uttānatthameva. Anuttānapadavaṇṇanameva karissāma.	3463	
PA_atk-s05_10a:3464	181. Hasanaṃ paccavekkhaṇanti paripuṇṇasomanassajātaṃ paccavekkhaṇaṃ, komāravaṇṇaṃ atikomalanti attho.	346	
PA_atk-s05_10a:3465_0	182. Hemayaññopacitaṅganti suvaṇṇasuttayaññopacitasuttaavayavaṃ sarīraṃ dehanti attho.	3465	
PA_atk-s05_10a:3465_1	Palambabimbatamboṭṭhanti olambitabimbaphalasadisaṃ rattavaṇṇaṃ oṭṭhadvayasamannāgatanti	3465	
PA_atk-s05_10a:3465_2	attho. Setatiṇhasamaṃ dijanti sunisitatikhiṇaayalohaghaṃsanena ghaṃsitvā samaṃ kataṃ	3465	
PA_atk-s05_10a:3465_3	viya samadantanti attho.	3465	
PA_atk-s05_10a:3466	183. Pītisamphullitānananti pītiyā suṭṭhu phullitaṃ vikasitaṃ ānanaṃ mukhaṃ ādāsatalasadisamukhavantanti attho.	346	
PA_atk-s05_10a:3467	184. Khippābhiññassa bhikkhunoti khippaṃ desanāya samugghāṭitakkhaṇeyeva abhivisesena ñātuṃ samatthassa bhikkhunoti attho.	346	
PA_atk-s05_10a:3468	186. Saggaṃ agaṃ sabhavanaṃ yathāti attano gehaṃ viya saggaṃ lokaṃ agamāsinti attho.	346	
PA_atk-s05_10a:3469	196. Na tvaṃ upāyamaggaññūti tvaṃ nibbānādhigamūpāyabhūtamaggaññū na ahosīti attho.	346	
PA_atk-s05_10a:3470_0	200. Satthuno sadā jinanti sadā sabbakālaṃ jinaṃ jinanto parājitakopo satthuno sammāsambuddhassa	3470	
PA_atk-s05_10a:3470_1	vimalānanaṃ ādāsatalasadisamukhaṃ passissāmi passituṃ nikkhamāmīti yojanā. Dije apucchiṃ	3470	
PA_atk-s05_10a:3470_2	kuhiṃ lokanandanoti kuhiṃ ṭhāne lokapasādakaro satthāti dije brāhmaṇe ahaṃ bhikkhū apucchinti attho.	3470	
PA_atk-s05_10a:3471	201. Sasova khippaṃ munidassanussukoti munidassane tathāgatadassane ussuko ussāhajāto saso iva khippaṃ pāpuṇātīti attho.	347	
PA_atk-s05_10a:3472	202. Tuvaṭaṃ gantvāti sīghaṃ gantvā. Piṇḍatthaṃ apihāgidhanti piṇḍapātaṃ paṭicca apihaṃ apagatapihaṃ agidhaṃ nittaṇhaṃ.	347	
PA_atk-s05_10a:3473_0	203. Alolakkhanti ito cito ca anolokayamānaṃ uttame sāvatthinagare piṇḍāya vicarantaṃ	3473	
PA_atk-s05_10a:3473_1	adakkhinti sambandho. Sirīnilayasaṅkāsanti siriyā lakkhaṇānubyañjanasobhāya nilayaṃ	3473	
PA_atk-s05_10a:3473_2	saṅkāsaṃ jalamānatoraṇasadisaṃ. Ravidittiharānananti vijjotamānasūriyamaṇḍalaṃ viya	3473	
PA_atk-s05_10a:3473_3	vijjotamānamukhamaṇḍalaṃ.	3473	
PA_atk-s05_10a:3474	204. Kupathe vippanaṭṭhassāti kucchitapathe sopaddavamagge mūḷhassa micchāpaṭipannassa me saraṇaṃ hohi patiṭṭhā hohi. Gotamāti bhagavantaṃ gottena ālapati.	347	
PA_atk-s05_10a:3475_0	218. Na tattha sukkā jotantīti sukkapabhāsampannā jotamānaosadhitārakādayo na jotanti	3475	
PA_atk-s05_10a:3475_1	nappabhāsanti. Sesaṃ uttānatthameva. So evaṃ pubbacaritāpadānaṃ pakāsetvā tāvadeva	3475	
PA_atk-s05_10a:3475_2	ca bhagavantaṃ pabbajjaṃ yāci. “Paripuṇṇaṃ te pattacīvara”nti ca puṭṭho “na paripuṇṇa”nti	3475	
PA_atk-s05_10a:3475_3	āha. Atha naṃ satthā “tena hi pattacīvaraṃ pariyesāhī”ti vatvā pakkāmi. So kira vīsativassasahassāni	3475	
PA_atk-s05_10a:3475_4	samaṇadhammaṃ karonto “bhikkhunā nāma attanā paccaye labhitvā aññaṃ anoloketvā sayameva	3475	
PA_atk-s05_10a:3475_5	paribhuñjituṃ vaṭṭatī”ti vatvā ekabhikkhussāpi pattena vā cīvarena vā saṅgahaṃ nākāsi,	3475	
PA_atk-s05_10a:3475_6	“na tenassa iddhimayaṃ pattacīvaraṃ uppajjissatī”ti ñatvā bhagavā ehibhikkhubhāvena	3475	
PA_atk-s05_10a:3475_7	pabbajjaṃ nādāsi. Tampi pattacīvaraṃ pariyesamānameva saṅkāraṭṭhānato coḷakkhaṇḍāni	3475	
PA_atk-s05_10a:3475_8	saṃkaḍḍhentaṃ pubbaveriko amanusso ekissā taruṇavacchāya gāviyā sarīre adhimuccitvā	3475	
PA_atk-s05_10a:3475_9	vāmaūrumhi paharitvā jīvitakkhayaṃ pāpesi. Satthā piṇḍāya caritvā katabhattakicco	3475	
PA_atk-s05_10a:3475_10	sambahulehi bhikkhūhi saddhiṃ nikkhamanto bāhiyassa sarīraṃ saṅkāraṭṭhāne patitaṃ	34751	
PA_atk-s05_10a:3475_11	disvā “gaṇhatha, bhikkhave, etaṃ bāhiyaṃ dārucīriyanti ekasmiṃ gehadvāre ṭhatvā mañcakaṃ	34751	
PA_atk-s05_10a:3475_12	āharāpetvā imaṃ sarīraṃ nagaradvārato nīharitvā jhāpetvā dhātuyo gahetvā thūpaṃ karothā”ti bhikkhū āṇāpesi.	34751	
PA_atk-s05_10a:3476_0	Te bhikkhū dhātuṃ mahāpathe thūpaṃ kāretvā satthāraṃ upasaṅkamitvā attano katakammaṃ	3476	
PA_atk-s05_10a:3476_1	ārocesuṃ. Tato saṅghamajjhe kathā udapādi – “tathāgato bhikkhusaṅghena sarīrajhāpanakiccaṃ	3476	
PA_atk-s05_10a:3476_2	kāresi, dhātuyo ca gāhāpetvā cetiyaṃ kārāpesi, kataramaggo nu kho tena samadhigato,	3476	
PA_atk-s05_10a:3476_3	sāmaṇero nu kho so, bhikkhu nu kho”ti. Satthā taṃ aṭṭhuppattiṃ katvā “patiṭṭhito,	3476	
PA_atk-s05_10a:3476_4	bhikkhave, bāhiyo dārucīriyo arahatto”ti upari dhammadesanaṃ vaḍḍheti. Tassa parinibbutabhāvañca	3476	
PA_atk-s05_10a:3476_5	ācikkhitvā “etadaggaṃ, bhikkhave, mama sāvakānaṃ bhikkhūnaṃ khippābhiññānaṃ yadidaṃ	3476	
PA_atk-s05_10a:3476_6	bāhiyo dārucīriyo”ti etadagge ṭhapesi.	3476	
PA_atk-s05_10a:3477_0	Atha naṃ bhikkhū pucchiṃsu – “tumhe, bhante, ‘bāhiyo dārucīriyo arahattaṃ patto’ti	3477	
PA_atk-s05_10a:3477_1	vadetha, kadā so arahattaṃ patto”ti? “Mama dhammaṃ sutakāle, bhikkhave”ti. “Kadā	3477	
PA_atk-s05_10a:3477_2	panassa, bhante, tumhehi dhammo kathito”ti? “Bhikkhāya carantena antaravīthiyaṃ ṭhitenā”ti.	3477	
PA_atk-s05_10a:3477_3	“Appamattako, bhante, tumhehi antaravīthiyaṃ ṭhatvā kathitadhammo; kathaṃ so tāvattakena	3477	
PA_atk-s05_10a:3477_4	visesaṃ nibbattesī”ti? Atha ne satthā, “bhikkhave, mama dhammaṃ ‘appaṃ’ vā ‘bahuṃ	3477	
PA_atk-s05_10a:3477_5	vā’ti mā cintayittha. Anekānipi hi anatthapadasaṃhitāni gāthāsahassāni na seyyo,	3477	
PA_atk-s05_10a:3477_6	atthanissitaṃ pana ekampi gāthāpadaṃ seyyo”ti vatvā anusandhiṃ ghaṭetvā dhammaṃ desento imaṃ gāthamāha –	3477	
PA_atk-s05_10a:3478	“Sahassamapi ce gāthā, anatthapadasaṃhitā;	347	
PA_atk-s05_10a:3479	Ekaṃ gāthāpadaṃ seyyo, yaṃ sutvā upasammatī”ti. –	347	
PA_atk-s05_10a:3480	Desanāpariyosāne caturāsītiyā pāṇasahassānaṃ dhammābhisamayo ahosīti.	348	
PA_atk-s05_10a:3481	Bāhiyattheraapadānavaṇṇanā samattā.	348	
PA_atk-s05_10a:3482	7. Mahākoṭṭhikattheraapadānavaṇṇanā	348	
PA_atk-s05_10a:3483_0	Sattamāpadāne padumuttaro nāma jinotiādikaṃ āyasmato mahākoṭṭhikattherassa apadānaṃ.	3483	
PA_atk-s05_10a:3483_1	Kā uppatti? Ayampi purimabuddhesu katādhikāro tattha tattha bhave vivaṭṭūpanissayāni	3483	
PA_atk-s05_10a:3483_2	puññāni upacinanto padumuttarassa bhagavato kāle haṃsavatīnagare mahābhogakule nibbattitvā	3483	
PA_atk-s05_10a:3483_3	viññutaṃ patto mātāpitūnaṃ accayena kuṭumbaṃ saṇṭhapetvā gharāvāsaṃ vasanto ekadivasaṃ	3483	
PA_atk-s05_10a:3483_4	padumuttarassa bhagavato dhammadesanākāle haṃsavatīnagaravāsino gandhamālādihatthe	3483	
PA_atk-s05_10a:3483_5	yena buddho yena dhammo yena saṅgho, tanninne tappoṇe tappabbhāre gacchante disvā	3483	
PA_atk-s05_10a:3483_6	tehi saddhiṃ bhagavantaṃ upasaṅkamitvā, satthāraṃ ekaṃ bhikkhuṃ paṭisambhidāppattānaṃ	3483	
PA_atk-s05_10a:3483_7	aggaṭṭhāne ṭhapentaṃ disvā “ayaṃ imasmiṃ sāsane paṭisambhidāppattānaṃ aggo, yaṃnūnāhampi	3483	
PA_atk-s05_10a:3483_8	ekassa buddhassa sāsane ayaṃ viya paṭisambhidāppattānaṃ aggo bhaveyya”nti cintetvā	3483	
PA_atk-s05_10a:3483_9	satthu desanāpariyosāne vuṭṭhitāya parisāya bhagavantaṃ upasaṅkamitvā, “bhante, sve	3483	
PA_atk-s05_10a:3483_10	mayhaṃ gehe bhikkhaṃ gaṇhathā”ti nimantesi. Satthā adhivāsesi. So bhagavantaṃ abhivādetvā	34831	
PA_atk-s05_10a:3483_11	padakkhiṇaṃ katvā sakanivesanaṃ gantvā sabbarattiṃ buddhassa ca bhikkhusaṅghassa	34831	
PA_atk-s05_10a:3483_12	ca nisajjaṭṭhānaṃ gandhamālādīhi alaṅkaritvā khādanīyabhojanīyaṃ paṭiyādāpetvā tassā	34831	
PA_atk-s05_10a:3483_13	rattiyā accayena sakanivesane bhikkhusatasahassaparivāraṃ satthāraṃ vividhayāgukhajjakaparivāraṃ	34831	
PA_atk-s05_10a:3483_14	sasūpabyañjanaṃ gandhasālibhojanaṃ bhojāpetvā bhattakiccapariyosāne cintesi – “mahantaṃ	34831	
PA_atk-s05_10a:3483_15	kho ahaṃ ṭhānantaraṃ patthemi, na pana yuttaṃ mayā ekadivasameva dānaṃ datvā taṃ	34831	
PA_atk-s05_10a:3483_16	ṭhānantaraṃ patthetuṃ, anupaṭipāṭiyā sattāhaṃ dānaṃ datvā patthessāmī”ti. So teneva	34831	
PA_atk-s05_10a:3483_17	niyāmena sattāhaṃ mahādānaṃ datvā bhattakiccapariyosāne dussakoṭṭhāgāraṃ vivarāpetvā	34831	
PA_atk-s05_10a:3483_18	uttamaṃ ticīvarappahonakaṃ sukhumavatthaṃ buddhassa pādamūle ṭhapetvā bhikkhusatasahassassa	34831	
PA_atk-s05_10a:3483_19	ca ticīvaraṃ datvā tathāgataṃ upasaṅkamitvā, “bhante, yo so bhikkhu tumhehi ito sattame	34831	
PA_atk-s05_10a:3483_20	divasamatthake paṭisambhidāppattānaṃ aggaṭṭhāne ṭhapito, ahampi so bhikkhu viya anāgate	34832	
PA_atk-s05_10a:3483_21	uppajjanakassa buddhassa sāsane pabbajitvā paṭisambhidāppattānaṃ aggo bhaveyya”nti	34832	
PA_atk-s05_10a:3483_22	satthu pādamūle nipajjitvā patthanaṃ akāsi. Satthā tassa samijjhanabhāvaṃ ñatvā “anāgate	34832	
PA_atk-s05_10a:3483_23	ito kappasatasahassamatthake gotamo nāma buddho loke uppajjissati, tassa sāsane tava	34832	
PA_atk-s05_10a:3483_24	patthanā samijjhissatī”ti byākāsi. So tattha yāvatāyukaṃ puññāni katvā tato cuto	34832	
PA_atk-s05_10a:3483_25	devasampattiṃ anubhavitvā aparāparaṃ devamanussesu paribbhami.	34832	
PA_atk-s05_10a:3484_0	Evaṃ so devamanussesu saṃsaranto tattha tattha bhave puññañāṇasambhāre sambharanto	3484	
PA_atk-s05_10a:3484_1	imasmiṃ buddhuppāde sāvatthiyaṃ brāhmaṇamahāsālakule nibbatti, koṭṭhikotissa nāmaṃ	3484	
PA_atk-s05_10a:3484_2	akaṃsu. Kasmā mātuyā vā ayyakapayyakādīnaṃ vā nāmaṃ aggahetvā evaṃ nāmaṃ kariṃsūti	3484	
PA_atk-s05_10a:3484_3	ce? Attano paññavantatāya vedaṅgesu satakkaparatakkesu sanighaṇḍukeṭubhesu sākkharappabhedesu	3484	
PA_atk-s05_10a:3484_4	sakalabyākaraṇesu ca chekabhāvena ca diṭṭhadiṭṭhe jane mukhasattīhi koṭṭhento pakkoṭṭhento	3484	
PA_atk-s05_10a:3484_5	vitudanto vicaratīti anvatthanāmaṃ kariṃsūti veditabbaṃ. So vayappatto tayo vede	3484	
PA_atk-s05_10a:3484_6	uggahetvā brāhmaṇasippe nipphattiṃ patto ekadivasaṃ satthu santikaṃ gantvā dhammaṃ	3484	
PA_atk-s05_10a:3484_7	sutvā paṭiladdhasaddho pabbajitvā upasampannakālato paṭṭhāya vipassanāya kammaṃ karonto	3484	
PA_atk-s05_10a:3484_8	saha paṭisambhidāhi arahattaṃ patvā paṭisambhidāsu ciṇṇavasī hutvā abhīto mahāthere	3484	
PA_atk-s05_10a:3484_9	upasaṅkamitvā pañhaṃ pucchantopi dasabalaṃ upasaṅkamitvā paṭisambhidāsuyeva pañhaṃ	3484	
PA_atk-s05_10a:3484_10	pucchi. Evamayaṃ thero tattha katādhikāratāya tattha ciṇṇavasībhāvena ca paṭisambhidāppattānaṃ	34841	
PA_atk-s05_10a:3484_11	aggo jāto. Atha naṃ satthā mahāvedallasuttaṃ aṭṭhuppattiṃ katvā paṭisambhidāppattānaṃ	34841	
PA_atk-s05_10a:3484_12	aggaṭṭhāne ṭhapesi, “etadaggaṃ, bhikkhave, mama sāvakānaṃ bhikkhūnaṃ paṭisambhidāppattānaṃ	34841	
PA_atk-s05_10a:3484_13	yadidaṃ mahākoṭṭhiko”ti.	34841	
PA_atk-s05_10a:3485_0	221. So aparena samayena vimuttisukhaṃ paṭisaṃvedento somanassajāto attano pubbacaritāpadānaṃ	3485	
PA_atk-s05_10a:3485_1	pakāsento padumuttaro nāma jinotiādimāha. Taṃ sabbaṃ heṭṭhā vuttanayattā uttānatthameva.	3485	
PA_atk-s05_10a:3486	Itthaṃ sudamāyasmā mahākoṭṭhikoti ettha sudanti nidassane nipāto. Āyasmāti gāravādhivacanaṃ, yathā taṃ āyasmā mahāmoggallānoti.	348	
PA_atk-s05_10a:3487	Mahākoṭṭhikattheraapadānavaṇṇanā samattā.	348	
PA_atk-s05_10a:3488	8. Uruvelakassapattheraapadānavaṇṇanā	348	
PA_atk-s05_10a:3489_0	Aṭṭhamāpadāne padumuttaro nāma jinotiādikaṃ āyasmato uruvelakassapattherassa apadānaṃ.	3489	
PA_atk-s05_10a:3489_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	3489	
PA_atk-s05_10a:3489_2	upacinanto padumuttarassa bhagavato kāle kulagehe nibbatto vayappatto satthu santike	3489	
PA_atk-s05_10a:3489_3	dhammaṃ sutvā satthāraṃ ekaṃ bhikkhuṃ mahāparivārānaṃ aggaṭṭhāne ṭhapentaṃ disvā	3489	
PA_atk-s05_10a:3489_4	sayampi taṃ ṭhānantaraṃ patthento mahādānaṃ datvā paṇidhānaṃ akāsi. Bhagavā cassa	3489	
PA_atk-s05_10a:3489_5	anantarāyataṃ disvā “anāgate gotamabuddhassa sāsane mahāparivārānaṃ aggo bhavissatī”ti	3489	
PA_atk-s05_10a:3489_6	byākāsi. So tattha yāvatāyukaṃ puññāni katvā tato cavitvā devamanussesu saṃsaranto	3489	
PA_atk-s05_10a:3489_7	ito dvenavutikappamatthake phussassa bhagavato vemātikakaniṭṭhabhātā hutvā nibbatto,	3489	
PA_atk-s05_10a:3489_8	aññepissa dve kaniṭṭhabhātaro ahesuṃ. Te tayo buddhappamukhabhikkhusaṅghaṃ nimantetvā	3489	
PA_atk-s05_10a:3489_9	paramāya pūjāya pūjetvā yāvajīvaṃ kusalaṃ katvā devamanussesu saṃsaranto amhākaṃ	3489	
PA_atk-s05_10a:3489_10	bhagavato uppattito puretarameva bārāṇasiyaṃ brāhmaṇakule tayo bhātaro hutvā nibbattā	34891	
PA_atk-s05_10a:3489_11	gottavasena tayopi kassapāti evaṃ nāmakā ahesuṃ. Te tayo vayappattā tayo vede uggaṇhiṃsu.	34891	
PA_atk-s05_10a:3489_12	Tesaṃ jeṭṭhabhātikassa pañcamāṇavakasatāni parivārā, majjhimassa tīṇi, kaniṭṭhassa	34891	
PA_atk-s05_10a:3489_13	dve, te attano ganthesu sāraṃ olokentā diṭṭhadhammikameva atthaṃ disvā pabbajjaṃ	34891	
PA_atk-s05_10a:3489_14	rocesuṃ. Tesu jeṭṭhabhātā attano parivārena saddhiṃ uruvelaṃ gantvā isipabbajjaṃ	34891	
PA_atk-s05_10a:3489_15	pabbajitvā uruvelakassapo nāma jāto, majjhimo gaṅgānadīvaṅke pabbajito nadīkassapo	34891	
PA_atk-s05_10a:3489_16	nāma jāto, kaniṭṭho gayāsīse pabbajito gayākassapo nāma jāto. Evaṃ tesu isipabbajjaṃ	34891	
PA_atk-s05_10a:3489_17	pabbajitvā tattha tattha vasantesu bahūnaṃ divasānaṃ accayena amhākaṃ bodhisatto	34891	
PA_atk-s05_10a:3489_18	mahābhinikkhamanaṃ nikkhamitvā paṭividdhasabbaññutaññāṇo anukkamena dhammacakkaṃ	34891	
PA_atk-s05_10a:3489_19	pavattetvā pañcavaggiyatthere arahatte patiṭṭhāpetvā yasakulaputtappamukhe pañcapaññāsajane	34891	
PA_atk-s05_10a:3489_20	sahāyake vinetvā saṭṭhi arahante “caratha, bhikkhave, cārika”nti vissajjetvā tiṃsabhaddavaggiye	34892	
PA_atk-s05_10a:3489_21	vinetvā uruvelakassapassa vasanaṭṭhānaṃ gantvā vasanatthāya agyāgāraṃ pavisitvā tattha	34892	
PA_atk-s05_10a:3489_22	gatanāgadamanādīhi aḍḍhuḍḍhasahassehi pāṭihāriyehi uruvelakassapaṃ saparivāraṃ vinetvā	34892	
PA_atk-s05_10a:3489_23	pabbājesi. Tassa pabbajjāvidhānañca iddhipāṭihāriyakaraṇañca sabbaṃ nadīkassapassa	34892	
PA_atk-s05_10a:3489_24	apadānaṭṭhakathāyaṃ āvi bhavissati. Tassa pabbajitabhāvaṃ sutvā itarepi dve bhātaro	34892	
PA_atk-s05_10a:3489_25	saparisā āgantvā satthu santike pabbajiṃsu. Sabbeva te iddhimayapattacīvaradharā	34892	
PA_atk-s05_10a:3489_26	ehibhikkhukā ahesuṃ. Satthā taṃ samaṇasahassaṃ ādāya gayāsīsaṃ gantvā piṭṭhipāsāṇe	34892	
PA_atk-s05_10a:3489_27	nisinno ādittapariyāyadesanāya te sabbe arahatte patiṭṭhāpesi.	34892	
PA_atk-s05_10a:3490	251. So evaṃ arahattaṃ patvā somanassajāto attano pubbacaritāpadānaṃ pakāsento padumuttaro nāma jinotiādimāha. Anuttānapadameva vaṇṇayissāma.	349	
PA_atk-s05_10a:3491_0	268. So ca sabbaṃ tamaṃ hantvāti so phusso bhagavā rāgadosamohādikilesandhakāraṃ	3491	
PA_atk-s05_10a:3491_1	viddhaṃsetvā. Vijaṭetvā mahājaṭanti taṇhāmānādīhi diyaḍḍhasahassehi kilesagaṇehi	3491	
PA_atk-s05_10a:3491_2	mahābyākulaṃ jaṭaṃ vijaṭetvā padāletvā phāletvāti attho. Sadevakaṃ devalokasahitaṃ	3491	
PA_atk-s05_10a:3491_3	sakalaṃ lokasannivāsaṃtappayanto santappayanto pīṇento amataṃ vuṭṭhiṃ mahānibbānavuṭṭhidhāraṃ	3491	
PA_atk-s05_10a:3491_4	vassate paggharāpetīti yojanā.	3491	
PA_atk-s05_10a:3492_0	269. Tadā hi bārāṇasiyanti “bārasa manussā”tiādīsu viya bārasa dvādasarāsī hutvā	3492	
PA_atk-s05_10a:3492_1	purā, himavantato isayo ca paccekamunisaṅkhātā isayo ca gandhamādanato ākāsenāgantvā	3492	
PA_atk-s05_10a:3492_2	ettha gacchanti otaranti pavisantīti bārāṇasī, atha vā sammāsambuddhasaṅkhātānaṃ	3492	
PA_atk-s05_10a:3492_3	anekasatasahassānaṃ dhammacakkapavattanatthāya otaraṭṭhānaṃ nagaraṃ liṅgavipallāsaṃ	3492	
PA_atk-s05_10a:3492_4	katvā itthiliṅgavasena bārāṇasīti vuccati, tissaṃ bārāṇasiyaṃ.	3492	
PA_atk-s05_10a:3493_0	273. Nikkhittasatthaṃ paccantanti chaḍḍitasatthaṃ pātitaāvudhaṃ paccantajanapadaṃ	3493	
PA_atk-s05_10a:3493_1	nibbisevanaṃ katvā punarupaccatanti punarapi taṃ nagaraṃ upecca upagamma sampattāti	3493	
PA_atk-s05_10a:3493_2	attho. Sesaṃ suviññeyyamevāti.	3493	
PA_atk-s05_10a:3494	Uruvelakassapattheraapadānavaṇṇanā samattā.	349	
PA_atk-s05_10a:3495	9. Rādhattheraapadānavaṇṇanā	349	
PA_atk-s05_10a:3496	296. Navamāpadāne padumuttaro nāma jinotiādikaṃ āyasmato rādhattherassa apadānaṃ. Taṃ sabbaṃ pāṭhānusārena nayānucintanena viññūhi suviññeyyameva. Kevalaṃ puññanānattamevāti.	349	
PA_atk-s05_10a:3497	Rādhattheraapadānavaṇṇanā samattā.	349	
PA_atk-s05_10a:3498	Dasamaṃ mogharājattheraapadānaṃ suviññeyyamevāti.	349	
PA_atk-s05_10a:3499	Catupaññāsamavaggavaṇṇanā samattā.	349	
PA_atk-s05_10a:3500	55. Bhaddiyavaggo	350	
PA_atk-s05_10a:3501	1. Lakuṇḍakabhaddiyattheraapadānavaṇṇanā	350	
PA_atk-s05_10a:3502_0	Pañcapaññāsamavagge paṭhamāpadāne padumuttaro nāma jinotiādikaṃ āyasmato lakuṇḍakabhaddiyattherassa	3502	
PA_atk-s05_10a:3502_1	apadānaṃ. Ayampi purimabuddhesu katādhikāro tattha tattha bhave vivaṭṭūpanissayāni	3502	
PA_atk-s05_10a:3502_2	puññāni upacinanto padumuttarassa bhagavato kāle haṃsavatīnagare mahābhogakule nibbattitvā	3502	
PA_atk-s05_10a:3502_3	viññutaṃ patto satthu dhammaṃ suṇanto nisinno satthāraṃ ekaṃ bhikkhuṃ mañjussarānaṃ	3502	
PA_atk-s05_10a:3502_4	aggaṭṭhāne ṭhapentaṃ disvā sayampi taṃ ṭhānantaraṃ patthento buddhappamukhassa bhikkhusaṅghassa	3502	
PA_atk-s05_10a:3502_5	sappisakkharādimadhurarasasammissaṃ mahādānaṃ datvā “ahampi, bhante, anāgate ayaṃ	3502	
PA_atk-s05_10a:3502_6	bhikkhu viya ekassa buddhassa sāsane mañjussarānaṃ aggo bhaveyya”nti paṇidhānaṃ akāsi.	3502	
PA_atk-s05_10a:3502_7	Bhagavā tassa anantarāyaṃ disvā byākaritvā pakkāmi.	3502	
PA_atk-s05_10a:3503_0	So yāvatāyukaṃ puññāni katvā devamanussesu saṃsaranto ubhayasampattiyo anubhavitvā	3503	
PA_atk-s05_10a:3503_1	phussabhagavato kāle citrakokilo hutvā nibbatto rājuyyānato madhuraṃ ambaphalaṃ tuṇḍenādāya	3503	
PA_atk-s05_10a:3503_2	gacchanto satthāraṃ disvā pasannamānaso “dassāmi buddhassā”ti cittaṃ uppādesi. Satthā	3503	
PA_atk-s05_10a:3503_3	tassa cittācāraṃ ñatvā pattaṃ gahetvā nisīdi. Kokilo dasabalassa patte ambapakkaṃ	3503	
PA_atk-s05_10a:3503_4	ṭhapesi. Satthā tassa somanassuppādanatthaṃ tassa passantasseva taṃ paribhuñji. Atha	3503	
PA_atk-s05_10a:3503_5	so kokilo pasannamānaso teneva pītisukhena sattāhaṃ vītināmesi. Teneva puññakammena	3503	
PA_atk-s05_10a:3503_6	uppannuppannabhave mañjussaro ahosi. Kassapasammāsambuddhakāle vaḍḍhakikule nibbattetvā	3503	
PA_atk-s05_10a:3503_7	jeṭṭhakavaḍḍhakī hutvā pākaṭo ahosi. Parinibbute bhagavati tassa sarīradhātuyo nidahituṃ	3503	
PA_atk-s05_10a:3503_8	sattayojanappamāṇe thūpe āraddhe so āha – “yojanāvaṭṭaṃ yojanubbedhaṃ karomā”ti.	3503	
PA_atk-s05_10a:3503_9	Te sabbe tassa vacane aṭṭhaṃsu. Iti appamāṇassa buddhassa orappamāṇaṃ cetiyaṃ kāresi,	3503	
PA_atk-s05_10a:3503_10	tena kammena nibbattaṭṭhāne aññehi hīnappamāṇo ahosi. So amhākaṃ bhagavato kāle kulagehe	35031	
PA_atk-s05_10a:3503_11	nibbattitvā atirassatāya ca suvaṇṇapaṭimā viya sundarasarīratāya ca lakuṇḍakabhaddiyoti	35031	
PA_atk-s05_10a:3503_12	paññāyittha. So aparabhāge satthu dhammadesanaṃ sutvā paṭiladdhasaddho pabbajitvā	35031	
PA_atk-s05_10a:3503_13	bahussuto dhammakathiko hutvā madhurena sarena paresaṃ dhammaṃ kathesi.	35031	
PA_atk-s05_10a:3504_0	Athekasmiṃ ussavadivase ekena brāhmaṇena saddhiṃ rathena gacchantī ekā gaṇikā theraṃ	3504	
PA_atk-s05_10a:3504_1	disvā dantavidaṃsakaṃ hasi. Thero tassā dantaṭṭhike nimittaṃ gahetvā jhānaṃ uppādetvā	3504	
PA_atk-s05_10a:3504_2	taṃ pādakaṃ katvā vipassanaṃ vaḍḍhetvā anāgāmī ahosi, so abhiṇhaṃ kāyagatāya satiyā	3504	
PA_atk-s05_10a:3504_3	viharanto ekadivasaṃ āyasmatā dhammasenāpatinā ovadiyamāno anusāsiyamāno arahatte	3504	
PA_atk-s05_10a:3504_4	patiṭṭhahi. Ekacce bhikkhū ca sāmaṇerā ca tassa arahattappattabhāvaṃ ajānanto kaṇṇesu	3504	
PA_atk-s05_10a:3504_5	gahetvā kaḍḍhanti, sīse bāhāya hatthapādādīsu vā gahetvā cāletvā kīḷantā viheṭhesuṃ.	3504	
PA_atk-s05_10a:3504_6	Atha bhagavā sutvā – “mā, bhikkhave, mama puttaṃ viheṭhethā”ti āha. Tato paṭṭhāya	3504	
PA_atk-s05_10a:3504_7	taṃ “arahā”ti jānitvā na viheṭhesuṃ.	3504	
PA_atk-s05_10a:3505_0	12. So arahā hutvā sañjātasomanasso attano pubbacaritāpadānaṃ pakāsento padumuttaro	3505	
PA_atk-s05_10a:3505_1	nāma jinotiādimāha. Mañjunābhinikūjahanti madhurena pemaniyena sarena abhinikūjiṃ	3505	
PA_atk-s05_10a:3505_2	saddaṃ nicchāresiṃ ahanti attho. Sesamettha suviññeyyamevāti.	3505	
PA_atk-s05_10a:3506	Lakuṇḍakabhaddiyattheraapadānavaṇṇanā samattā.	350	
PA_atk-s05_10a:3507	2. Kaṅkhārevatattheraapadānavaṇṇanā	350	
PA_atk-s05_10a:3508_0	34. Dutiyāpadāne padumuttaro nāma jinotiādikaṃ āyasmato kaṅkhārevatattherassa apadānaṃ.	3508	
PA_atk-s05_10a:3508_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	3508	
PA_atk-s05_10a:3508_2	upacinanto padumuttarassa bhagavato kāle brāhmaṇakule nibbatto, taṃ sabbaṃ pāṭhānusārena suviññeyyamevāti.	3508	
PA_atk-s05_10a:3509	Kaṅkhārevatattheraapadānavaṇṇanā samattā.	350	
PA_atk-s05_10a:3510	3. Sīvalittheraapadānavaṇṇanā	351	
PA_atk-s05_10a:3511_0	Tatiyāpadāne padumuttaro nāma jinotiādikaṃ āyasmato sīvalittherassa apadānaṃ. Ayampi	3511	
PA_atk-s05_10a:3511_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	3511	
PA_atk-s05_10a:3511_2	padumuttarassa bhagavato kāle kulagehe nibbatto heṭṭhā vuttanayena vihāraṃ gantvā	3511	
PA_atk-s05_10a:3511_3	parisāya pariyante ṭhito dhammaṃ suṇanto satthāraṃ ekaṃ bhikkhuṃ lābhīnaṃ aggaṭṭhāne	3511	
PA_atk-s05_10a:3511_4	ṭhapentaṃ disvā “mayāpi anāgate evarūpena bhavituṃ vaṭṭatī”ti dasabalaṃ nimantetvā	3511	
PA_atk-s05_10a:3511_5	sattāhaṃ buddhappamukhassa bhikkhasaṅghassa mahādānaṃ datvā, “bhante, iminā adhikārakammena	3511	
PA_atk-s05_10a:3511_6	na aññaṃ sampattiṃ patthemi, anāgate pana ekassa buddhassa sāsane ahampi tumhehi	3511	
PA_atk-s05_10a:3511_7	so etadagge ṭhapitabhikkhu viya lābhīnaṃ aggo bhaveyya”nti patthanaṃ akāsi. Satthā	3511	
PA_atk-s05_10a:3511_8	tassa anantarāyataṃ disvā “ayaṃ te patthanā anāgate gotamassa buddhassa santike samijjhissatī”ti	3511	
PA_atk-s05_10a:3511_9	byākaritvā pakkāmi. So kulaputto yāvajīvaṃ kusalaṃ katvā devamanussesu ubhayasampattiyo	3511	
PA_atk-s05_10a:3511_10	anubhavitvā vipassissa bhagavato kāle bandhumatīnagarato avidūre ekasmiṃ gāmake nibbatti,	35111	
PA_atk-s05_10a:3511_11	tasmiṃ samaye bandhumatīnagaravāsino raññā saddhiṃ sākacchitvā dasabalassa dānaṃ adaṃsu.	35111	
PA_atk-s05_10a:3512_0	Ekadivasaṃ sabbe ekato hutvā dānaṃ dentā “kiṃ nu kho amhākaṃ dānagge natthī”ti olokentā	3512	
PA_atk-s05_10a:3512_1	madhuñca guḷadadhiñca nāddasaṃsu. Te “yato kutoci āharissāmā”ti janapadato nagarapavisanamaggesu	3512	
PA_atk-s05_10a:3512_2	purise ṭhapesuṃ. Tadā esa kulaputto attano gāmato guḷadadhivārakaṃ gahetvā “kiñcideva	3512	
PA_atk-s05_10a:3512_3	āharissāmī”ti nagaraṃ gacchanto “mukhaṃ dhovitvā dhotahatthapādo pavisissāmī”ti phāsukaṭṭhānaṃ	3512	
PA_atk-s05_10a:3512_4	olokento naṅgalasīsappamāṇaṃ nimmakkhikadaṇḍakamadhuṃ disvā “puññena me idaṃ uppanna”nti	3512	
PA_atk-s05_10a:3512_5	gahetvā nagaraṃ pāvisi. Nāgarehi ṭhapitapuriso taṃ disvā, “mārisa, kassa imaṃ harasī”ti	3512	
PA_atk-s05_10a:3512_6	pucchi. “Na kassaci, sāmi, vikkāyikaṃ me ida”nti. “Tena hi imaṃ kahāpaṇaṃ gahetvā	3512	
PA_atk-s05_10a:3512_7	etaṃ madhuñca guḷadadhiñca dehī”ti.	3512	
PA_atk-s05_10a:3513_0	So cintesi – “idaṃ me na bahuṃ agghati, ayañca ekappahāreneva bahuṃ deti, vīmaṃsissāmī”ti.	3513	
PA_atk-s05_10a:3513_1	Tato naṃ āha – “nāhaṃ ekakahāpaṇena demī”ti. “Yadi evaṃ dve kahāpaṇe gahetvā dehī”ti.	3513	
PA_atk-s05_10a:3513_2	“Dvīhipi na demī”ti. Etenupāyena vaḍḍhetvā yāva sahassaṃ pāpuṇi, so cintesi – “atiañchituṃ	3513	
PA_atk-s05_10a:3513_3	na vaṭṭati, hotu tāva iminā kattabbakammaṃ pucchissāmī”ti. Atha naṃ āha – “na idaṃ	3513	
PA_atk-s05_10a:3513_4	bahuagghanakaṃ, tvaṃ pana bahuṃ desi, kena kammena idaṃ gaṇhasī”ti. “Idha, bho, nagaravāsino	3513	
PA_atk-s05_10a:3513_5	raññā saddhiṃ paṭivirujjhitvā vipassisammāsambuddhassa dānaṃ dentā idaṃ dvayaṃ dānagge	3513	
PA_atk-s05_10a:3513_6	apassantā maṃ pariyesāpenti. Sace idaṃ dvayaṃ na labhissanti, nāgarānaṃ parājayo	3513	
PA_atk-s05_10a:3513_7	bhavissati. Tasmā sahassaṃ datvā gaṇhāmī”ti. “Kiṃ panetaṃ nāgarānaṃ eva vaṭṭati,	3513	
PA_atk-s05_10a:3513_8	udāhu aññesampi dātuṃ vaṭṭatī”ti? “Yassa kassaci dātuṃ avāritameta”nti. “Atthi pana	3513	
PA_atk-s05_10a:3513_9	koci nāgarānaṃ dāne ekadivasaṃ sahassaṃ dātā”ti? “Natthi, sammā”ti. “Imesaṃ me dvinnaṃ	3513	
PA_atk-s05_10a:3513_10	sahassagghanakabhāvaṃ jānāsī”ti? “Āma, jānāmī”ti. “Tena hi gaccha, nāgarānaṃ ārocehi	35131	
PA_atk-s05_10a:3513_11	– ‘eko puriso imāni dve mūlena na deti, tumhehi saddhiṃ sahattheneva dātukāmo, tumhe	35131	
PA_atk-s05_10a:3513_12	imesaṃ dvinnaṃ kāraṇā nibbitakkā hothā”ti. “Tvaṃ imasmiṃ dāne jeṭṭhakabhāgassa kāyasakkhī	35131	
PA_atk-s05_10a:3513_13	hohī”ti vatvā gato. So pana kulaputto gāmato paribbayatthaṃ gahitakahāpaṇena pañcakaṭukaṃ	35131	
PA_atk-s05_10a:3513_14	gahetvā cuṇṇaṃ katvā dadhito kañciyaṃ vāhetvā tattha madhupaṭalaṃ pīḷetvā pañcakaṭukacuṇṇena	35131	
PA_atk-s05_10a:3513_15	yojetvā paduminipatte pakkhipitvā taṃ saṃvidahitvā ādāya dasabalassa avidūre nisīdi.	35131	
PA_atk-s05_10a:3513_16	Mahājanehi āhariyamānassa sakkārassa antare attano pattavāraṃ olokento okāsaṃ ñatvā	35131	
PA_atk-s05_10a:3513_17	satthu santikaṃ gantvā, “bhante, ayaṃ me duggatasakkāro, imaṃ me anukampaṃ paṭicca	35131	
PA_atk-s05_10a:3513_18	paṭiggaṇhathā”ti. Satthā tassānukampaṃ paṭicca catumahārājehi dattiyena selamayapattena	35131	
PA_atk-s05_10a:3513_19	taṃ paṭiggahetvā yathā aṭṭhasaṭṭhiyā bhikkhusatasahassassa diyyamānaṃ na khīyati, evaṃ adhiṭṭhāsi.	35131	
PA_atk-s05_10a:3514_0	So kulaputto niṭṭhitabhattakiccaṃ bhagavantaṃ vanditvā ekamantaṃ nisinno āha – “diṭṭho	3514	
PA_atk-s05_10a:3514_1	me, bhante bhagavā, ajja bandhumatīnagaravāsīhi tumhākaṃ sakkāro āhariyamāno, ahampi	3514	
PA_atk-s05_10a:3514_2	imassa nissandena nibbattanibbattabhave lābhaggayasaggappatto bhaveyya”nti. Satthā	3514	
PA_atk-s05_10a:3514_3	“evaṃ hotu kulaputtā”ti vatvā tassa ca nagaravāsīnañca bhattānumodanaṃ katvā pakkāmi.	3514	
PA_atk-s05_10a:3514_4	So kulaputto yāvajīvaṃ kusalaṃ katvā devamanussesu saṃsaranto imasmiṃ buddhuppāde	3514	
PA_atk-s05_10a:3514_5	suppavāsāya rājadhītuyā kucchimhi paṭisandhiṃ gaṇhi. Tassa paṭisandhiggahaṇakālato	3514	
PA_atk-s05_10a:3514_6	paṭṭhāya sāyaṃ pātañca pañcapaṇṇākārasatāni suppavāsāya upanīyanti. Athassa sā puññavīmaṃsanatthaṃ	3514	
PA_atk-s05_10a:3514_7	hatthena bījapacchiṃ phusāpentī aṭṭhāsi. Ekekabījato salākasataṃ salākasahassampi	3514	
PA_atk-s05_10a:3514_8	niggacchati, ekekakarīsakhettato paṇṇāsampi saṭṭhipi sakaṭapamāṇāni uppajjanti. Koṭṭhapūraṇakālepissā	3514	
PA_atk-s05_10a:3514_9	koṭṭhadvāraṃ hatthena phusantiyā rājadhītāya puññena gaṇhantānaṃ gahitagahitaṃ puna	3514	
PA_atk-s05_10a:3514_10	pūrati. Paripuṇṇabhattakumbhitopi “rājadhītāya puñña”nti vatvā yassa kassaci dentā	35141	
PA_atk-s05_10a:3514_11	naṃ yāva na ukkaḍḍhanti, na tāva bhattaṃ khīyati. Dārake kucchigateyeva satta vassāni atikkamiṃsu.	35141	
PA_atk-s05_10a:3515_0	Gabbhe pana paripakke sattāhaṃ mahādukkhaṃ anubhosi. Sā sāmikaṃ āmantetvā – “pure	3515	
PA_atk-s05_10a:3515_1	maraṇā jīvamānā dānaṃ dassāmī”ti satthu santikaṃ pesesi – “gaccha, sāmi, imaṃ pavattiṃ	3515	
PA_atk-s05_10a:3515_2	satthu ārocetvā satthāraṃ nimantehi, yañca satthā vadati, taṃ sādhukaṃ upalakkhetvā	3515	
PA_atk-s05_10a:3515_3	āgantvā mayhaṃ kathehī”ti. So gantvā tassā sāsanaṃ satthu ārocesi – “satthu bhante,	3515	
PA_atk-s05_10a:3515_4	koḷiyadhītā pāde vandatī”ti. Satthā tassā anukampaṃ paṭicca – “sukhinī hotu suppavāsā	3515	
PA_atk-s05_10a:3515_5	koḷiyadhītā arogā, arogaṃ puttaṃ vijāyatū”ti āha. So taṃ sutvā bhagavantaṃ vanditvā	3515	
PA_atk-s05_10a:3515_6	attano gāmābhimukho pāyāsi. Tassa pure āgamanāyeva suppavāsāya kucchito dhammakaraṇato	3515	
PA_atk-s05_10a:3515_7	udakaṃ viya gabbho nikkhami, parivāretvā nisinnajano assumukho rodituṃ āraddho haṭṭhatuṭṭhova	3515	
PA_atk-s05_10a:3515_8	tassā sāmikassa tuṭṭhisāsanaṃ ārocetuṃ agamāsi. So tesaṃ iṅgitaṃ disvā – “dasabalena	3515	
PA_atk-s05_10a:3515_9	kathitakathā nipphannā bhavissati maññe”ti cintesi. So āgantvā satthu kathaṃ rājadhītāya	3515	
PA_atk-s05_10a:3515_10	kathesi. Rājadhītā tayā nimantitaṃ jīvabhattameva maṅgalabhattaṃ bhavissati, gaccha	35151	
PA_atk-s05_10a:3515_11	sattāhaṃ dasabalaṃ nimantehīti. So tathā akāsi. Sattāhaṃ buddhappamukhassa bhikkhusaṅghassa	35151	
PA_atk-s05_10a:3515_12	mahādānaṃ pavattayiṃsu. So dārako ñātīnaṃ santattacittaṃ nibbāpento sītalabhāvaṃ	35151	
PA_atk-s05_10a:3515_13	kurumāno jātoti, sīvalitveva nāmaṃ kariṃsu. So satta vassāni gabbhe vasitattā jātakālato	35151	
PA_atk-s05_10a:3515_14	paṭṭhāya sabbakammakkhamo ahosi. Dhammasenāpati sāriputtatthero sattame divase tena	35151	
PA_atk-s05_10a:3515_15	saddhiṃ kathāsallāpamakāsi. Satthāpi imaṃ gāthaṃ abhāsi –	35151	
PA_atk-s05_10a:3516	“Yomaṃ palipathaṃ duggaṃ, saṃsāraṃ mohamaccagā;	351	
PA_atk-s05_10a:3517	Tiṇṇo pāraṅgato jhāyī, anejo akathaṃkathī;	351	
PA_atk-s05_10a:3518	Anupādāya nibbuto, tamahaṃ brūmi brāhmaṇa”nti. ;	351	
PA_atk-s05_10a:3519_0	Atha naṃ thero evamāha – “kiṃ pana tayā evarūpaṃ dukkhaṃ anubhavitvā pabbajituṃ na	3519	
PA_atk-s05_10a:3519_1	vaṭṭatī”ti? “Labhanto pabbajeyyaṃ, bhante”ti. Suppavāsā taṃ therena saddhiṃ kathentaṃ	3519	
PA_atk-s05_10a:3519_2	disvā – “kiṃ nu kho me putto dhammasenāpatinā kathetī”ti theraṃ upasaṅkamitvā pucchi	3519	
PA_atk-s05_10a:3519_3	– “mayhaṃ putto tumhehi saddhiṃ kiṃ katheti, bhante”ti? Attanā anubhuttagabbhavāsadukkhaṃ	3519	
PA_atk-s05_10a:3519_4	kathetvā – “tumhehi anuññāto pabbajissāmī”ti vadatīti. “Sādhu bhante, pabbājetha	3519	
PA_atk-s05_10a:3519_5	na”nti. Thero taṃ vihāraṃ netvā tacapañcakakammaṭṭhānaṃ datvā pabbājento, “sīvali,	3519	
PA_atk-s05_10a:3519_6	tuyhaṃ aññena ovādena kammaṃ natthi, tayā satta vassāni anubhuttadukkhameva paccavekkhāhī”ti.	3519	
PA_atk-s05_10a:3519_7	“Bhante, pabbajjāyeva tumhākaṃ bhāro, yaṃ pana mayā sakkā kātuṃ, tamahaṃ jānissāmī”ti.	3519	
PA_atk-s05_10a:3519_8	So pana paṭhamakesavaṭṭiyā oropitakkhaṇeyeva sotāpattiphale patiṭṭhāsi, dutiyāya	3519	
PA_atk-s05_10a:3519_9	oropitakkhaṇe sakadāgāmiphale, tatiyāya anāgāmiphale patiṭṭhāsi. Sabbesaṃyeva kesānaṃ	3519	
PA_atk-s05_10a:3519_10	oropanañca arahattaphalasacchikiriyā ca apure apacchā ahosi.	35191	
PA_atk-s05_10a:3520_0	Atha bhikkhusaṅghe kathā udapādi – “aho evaṃ puññavāpi thero sattamāsādhikāni satta	3520	
PA_atk-s05_10a:3520_1	saṃvaccharāni mātugabbhe vasitvā satta divasāni mūḷhagabbhe vasī”ti. Satthā āgantvā	3520	
PA_atk-s05_10a:3520_2	– “kāya nuttha, bhikkhave, etarahi kathāya sannisinnā”ti pucchitvā – “imāya nāmā”ti	3520	
PA_atk-s05_10a:3520_3	vutte – “na, bhikkhave, iminā kulaputtena imāya jātiyā katakamma”nti vatvā atītaṃ	3520	
PA_atk-s05_10a:3520_4	āharitvā atīte, bhikkhave, buddhuppādato puretarameva esa kulaputto bārāṇasiyaṃ rājakule	3520	
PA_atk-s05_10a:3520_5	nibbatto, pitu accayena rajje patiṭṭhāya vibhavasampanno pākaṭo ahosi. Tadā eko paccantarājā	3520	
PA_atk-s05_10a:3520_6	“rajjaṃ gaṇhissāmī”ti āgantvā nagaraṃ uparundhitvā khandhāvāraṃ kāretvā vihāsi. Atha	3520	
PA_atk-s05_10a:3520_7	rājā mātuyā saddhiṃ samānacchando hutvā sattāhaṃ khandhāvāranagare catūsu disāsu	3520	
PA_atk-s05_10a:3520_8	dvāraṃ pidhāpesi, nikkhamantānaṃ pavisantānañca dvāramūḷhaṃ ahosi. Atha migadāyavihāre	3520	
PA_atk-s05_10a:3520_9	paccekabuddhā ugghosesuṃ. Rājā sutvā dvāraṃ vivarāpesīti. Paccantarājāpi palāyi.	3520	
PA_atk-s05_10a:3520_10	So tena kammavipākena narakādīsu dukkhamanubhavitvā imasmiṃ buddhuppāde rājakule	35201	
PA_atk-s05_10a:3520_11	nibbattopi mātuyā saddhiṃ imaṃ evarūpaṃ dukkhamanubhavi. Tassa pana pabbajitakālato	35201	
PA_atk-s05_10a:3520_12	paṭṭhāya bhikkhusaṅghassa cattāro paccayā yadicchakaṃ uppajjanti. Evaṃ ettha vatthu samuṭṭhitaṃ.	35201	
PA_atk-s05_10a:3521_0	Aparabhāge satthā sāvatthiṃ agamāsi. Thero bhagavantaṃ abhivādetvā, “bhante, mayhaṃ	3521	
PA_atk-s05_10a:3521_1	puññabalaṃ vīmaṃsissāmi, pañcabhikkhusatāni dethā”ti. “Gaṇha, sīvalī”ti. So pañcasate	3521	
PA_atk-s05_10a:3521_2	bhikkhū gahetvā himavantābhimukhaṃ gacchanto aṭavimaggaṃ gacchati. Tassa paṭhamaṃ	3521	
PA_atk-s05_10a:3521_3	diṭṭhanigrodhe adhivatthā devatā satta divasāni dānaṃ adāsi. Iti so –	3521	
PA_atk-s05_10a:3522	“Nigrodhaṃ paṭhamaṃ passi, dutiyaṃ paṇḍavapabbataṃ;	352	
PA_atk-s05_10a:3523	Tatiyaṃ aciravatiyaṃ, catutthaṃ varasāgaraṃ.	352	
PA_atk-s05_10a:3524	“Pañcamaṃ himavantaṃ so, chaṭṭhaṃ chaddantupāgami;	352	
PA_atk-s05_10a:3525	Sattamaṃ gandhamādanaṃ, aṭṭhamaṃ atha revata”nti. –	352	
PA_atk-s05_10a:3526_0	Sabbaṭṭhānesu satta satta divasāneva dānaṃ adaṃsu. Gandhamādanapabbate pana nāgadattadevarājā	3526	
PA_atk-s05_10a:3526_1	sattasu divasesu ekadivasaṃ khīrapiṇḍapātaṃ adāsi, ekadivasaṃ sappipiṇḍapātaṃ adāsi.	3526	
PA_atk-s05_10a:3526_2	Atha naṃ bhikkhusaṅgho āha – “āvuso, imassa devarañño neva dhenuyo duyhamānā paññāyanti,	3526	
PA_atk-s05_10a:3526_3	na dadhinimmathanaṃ, kuto te, devarāja, idaṃ uppajjatī”ti? “Bhante, kassapadasabalassa	3526	
PA_atk-s05_10a:3526_4	kāle khīrasalākabhattadānassetaṃ phala”nti devarājā āha.	3526	
PA_atk-s05_10a:3527_0	Aparabhāge satthā khadiravaniyarevatattherassa paccuggamanaṃ akāsi. Kathaṃ? Athāyasmā	3527	
PA_atk-s05_10a:3527_1	sāriputto satthāraṃ āha – “bhante, mayhaṃ kira kaniṭṭhabhātā revato pabbajito, so	3527	
PA_atk-s05_10a:3527_2	abhirameyya vā na vā, gantvā naṃ passissāmī”ti. Bhagavā revatassa āraddhavipassakabhāvaṃ	3527	
PA_atk-s05_10a:3527_3	ñatvā dve vāre paṭikkhipitvā tatiyavāre yācito arahattappattabhāvaṃ ñatvā – sāriputta,	3527	
PA_atk-s05_10a:3527_4	ahampi gamissāmi bhikkhūnaṃ ārocehīti. Thero bhikkhū sannipātāpetvā – “āvuso, satthā	3527	
PA_atk-s05_10a:3527_5	cārikaṃ caritukāmo, gantukāmā āgacchantū”ti sabbesaṃyeva ārocesi. Dasabalassa cārikatthāya	3527	
PA_atk-s05_10a:3527_6	gamanakāle ohiyyamānakabhikkhū nāma appakā honti, “satthu suvaṇṇavaṇṇaṃ sarīraṃ passissāma,	3527	
PA_atk-s05_10a:3527_7	madhuradhammakathaṃ vā suṇissāmā”ti yebhuyyena gantukāmā bahutarāva honti. Iti satthā	3527	
PA_atk-s05_10a:3527_8	mahābhikkhusaṅghaparivāro “revataṃ passissāmā”ti nikkhanto.	3527	
PA_atk-s05_10a:3528_0	Athekasmiṃ padese ānandatthero dvedhāpathaṃ patvā bhagavantaṃ pucchi – “bhante, imasmiṃ	3528	
PA_atk-s05_10a:3528_1	ṭhāne dvedhāpatho, kataramaggena bhikkhusaṅgho gacchatū”ti? “Kataramaggo, ānanda,	3528	
PA_atk-s05_10a:3528_2	ujuko”ti? “Bhante, ujumaggo tiṃsayojaniko amanussapatho. Parihāramaggo pana saṭṭhiyojaniko	3528	
PA_atk-s05_10a:3528_3	khemo subhikkho”ti. “Ānanda, sīvali, amhehi saddhiṃ āgato”ti? “Āma, bhante, āgato”ti.	3528	
PA_atk-s05_10a:3528_4	“Tena hi saṅgho ujumaggameva gacchatu, sīvalissa puññaṃ vīmaṃsissāmā”ti. Satthā bhikkhusaṅghaparivāro	3528	
PA_atk-s05_10a:3528_5	sīvalittherassa puññavīmaṃsanatthaṃ tiṃsayojanamaggaṃ abhiruhi.	3528	
PA_atk-s05_10a:3529_0	Maggaṃ abhiruhanaṭṭhānato paṭṭhāya devasaṅgho yojane yojane ṭhāne nagaraṃ māpetvā	3529	
PA_atk-s05_10a:3529_1	buddhappamukhassa bhikkhusaṅghassa vasanatthāya vihāre paṭiyādesi. Devaputtā raññā	3529	
PA_atk-s05_10a:3529_2	pesitakammakārā viya hutvā yāgukhajjakādīni gahetvā – “kahaṃ, ayyo sīvalī”ti pucchantā	3529	
PA_atk-s05_10a:3529_3	gacchanti. Thero sakkārasammānaṃ gāhāpetvā satthu santikaṃ gacchati. Satthā bhikkhusaṅghena	3529	
PA_atk-s05_10a:3529_4	saddhiṃ paribhuñji. Imināva niyāmena satthā sakkāraṃ anubhavanto devasikaṃ yojanaparamaṃ	3529	
PA_atk-s05_10a:3529_5	gantvā tiṃsayojanikaṃ kantāraṃ atikkamma khadiravaniyarevatattherassa vasanaṭṭhānaṃ	3529	
PA_atk-s05_10a:3529_6	patto, thero satthu āgamanaṃ ñatvā attano vasanaṭṭhāne buddhappamukhassa bhikkhusaṅghassa	3529	
PA_atk-s05_10a:3529_7	pahonakavihāre dasabalassa gandhakuṭiṃ rattiṭṭhānadivāṭṭhānāni ca iddhiyā māpetvā	3529	
PA_atk-s05_10a:3529_8	tathāgatassa paccuggamanaṃ gato. Satthā alaṅkatapaṭiyattena maggena vihāraṃ pāvisi.	3529	
PA_atk-s05_10a:3529_9	Atha tathāgate gandhakuṭiṃ paviṭṭhe bhikkhū vassaggena pattasenāsanāni pavisiṃsu.	3529	
PA_atk-s05_10a:3529_10	Devatā “akālo āhārassā”ti aṭṭhavidhaṃ pānakaṃ āhariṃsu. Satthā saṅghena saddhiṃ pānakaṃ	35291	
PA_atk-s05_10a:3529_11	pivi. Iminā niyāmeneva tathāgatassa sakkārasammānaṃ anubhavantasseva addhamāso atikkanto.	35291	
PA_atk-s05_10a:3530_0	Athekacce ukkaṇṭhitabhikkhū ekasmiṃ ṭhāne nisīditvā kathaṃ uppādayiṃsu – “dasabalo	3530	
PA_atk-s05_10a:3530_1	‘mayhaṃ aggasāvakassa kaniṭṭhabhātā’ti vatvā evarūpaṃ navakammikaṃ bhikkhuṃ passituṃ	3530	
PA_atk-s05_10a:3530_2	āgato, imassa vihārassa santike jetavanavihāro vā veḷuvanavihārādayo vā kiṃ karissanti?	3530	
PA_atk-s05_10a:3530_3	Ayampi bhikkhu evarūpassa navakammassa kārako, kiṃ nāma samaṇadhammaṃ karissatī”ti?	3530	
PA_atk-s05_10a:3530_4	Atha satthā cintesi – “mayi idha ciraṃ vasante idaṃ ṭhānaṃ ākiṇṇaṃ bhavissati, āraññakā	3530	
PA_atk-s05_10a:3530_5	nāma bhikkhū pavivekatthikā honti, revatassa phāsuvihāro na bhavissatī”ti. Tato therassa	3530	
PA_atk-s05_10a:3530_6	divāṭṭhānaṃ gato. Theropi ekakova caṅkamanakoṭiyaṃ ālambanaphalakaṃ nissāya pāsāṇaphalake	3530	
PA_atk-s05_10a:3530_7	nisinno satthāraṃ dūratova āgacchantaṃ disvā paccuggantvā vandi.	3530	
PA_atk-s05_10a:3531_0	Atha naṃ satthā pucchi – “revata, idaṃ vāḷamigaṭṭhānaṃ, caṇḍānaṃ hatthiassādīnaṃ	3531	
PA_atk-s05_10a:3531_1	saddaṃ sutvā kiṃ karosī”ti? “Tesaṃ me, bhante, saddaṃ suṇato araññapīti nāma uppannā”ti.	3531	
PA_atk-s05_10a:3531_2	Satthā imasmiṃ ṭhāne revatattherassa pañcahi gāthāsatehi araññānisaṃsaṃ nāma kathetvā	3531	
PA_atk-s05_10a:3531_3	punadivase avidūraṭṭhāne piṇḍāya caritvā revatattheraṃ āmantetvā yehi bhikkhūhi therassa	3531	
PA_atk-s05_10a:3531_4	avaṇṇo kathito, tesaṃ kattarayaṭṭhiupāhanatelanāḷichattānaṃ pamussanabhāvamakāsi.	3531	
PA_atk-s05_10a:3531_5	Te attano parikkhāratthāya nivattā āgatamaggeneva gacchantāpi taṃ ṭhānaṃ sallakkhetuṃ	3531	
PA_atk-s05_10a:3531_6	na sakkonti. Paṭhamañhi te alaṅkatapaṭiyattena maggena gantvā, taṃdivasaṃ pana visamamaggena	3531	
PA_atk-s05_10a:3531_7	gacchantā tasmiṃ tasmiṃ ṭhāne ukkuṭikaṃ nisīdantā jaṇṇukehi gacchanti. Te gumbe ca	3531	
PA_atk-s05_10a:3531_8	gacche ca kaṇḍake ca maddantā attanā vasitasabhāgaṭṭhānaṃ gantvā tasmiṃ tasmiṃ khadirakhāṇuke	3531	
PA_atk-s05_10a:3531_9	laggitaṃ attano chattaṃ sañjānanti, upāhanaṃ kattarayaṭṭhiṃ telanāḷiñca sañjānanti.	3531	
PA_atk-s05_10a:3531_10	Te tasmiṃ samaye “iddhimā ayaṃ bhikkhū”ti ñatvā attano parikkhāramādāya “dasabalassa	35311	
PA_atk-s05_10a:3531_11	paṭiyattasakkāro nāma evarūpo hotī”ti vadantā agamaṃsu.	35311	
PA_atk-s05_10a:3532_0	Purato āgate bhikkhū, visākhā upāsikā, attano gehe nisinnakāle pucchi – “manāpaṃ	3532	
PA_atk-s05_10a:3532_1	nu kho, bhante, revatassa vasanaṭṭhāna”nti? “Manāpaṃ, upāsike, nandavanacittalatāvanapaṭibhāgaṃ	3532	
PA_atk-s05_10a:3532_2	taṃ senāsana”nti. Atha tesaṃ pacchato āgate bhikkhū pucchi – “manāpaṃ, ayyā, revatassa	3532	
PA_atk-s05_10a:3532_3	vasanaṭṭhāna”nti? “Mā puccha, upāsike, kathetuṃ ayuttaṭṭhānaṃ, etaṃ ujjaṅgalasakkharapāsāṇavisamakhadiravanaṃ	3532	
PA_atk-s05_10a:3532_4	eva, tattha so bhikkhu vasatī”ti.	3532	
PA_atk-s05_10a:3533_0	Visākhā purimānaṃ pacchimānañca bhikkhūnaṃ kathaṃ sutvā, “kesaṃ nu kho kathā saccā”ti	3533	
PA_atk-s05_10a:3533_1	pacchābhattaṃ gandhamālaṃ ādāya dasabalassa upaṭṭhānaṃ gantvā vanditvā ekamantaṃ	3533	
PA_atk-s05_10a:3533_2	nisinnā satthāraṃ pucchi – “bhante, revatattherassa vasanaṭṭhānaṃ ekacce ayyā vaṇṇenti,	3533	
PA_atk-s05_10a:3533_3	ekacce nindanti, kimetaṃ, bhante”ti? “Visākhe, ramaṇiyaṃ vā hotu mā vā, yasmiṃ ṭhāne	3533	
PA_atk-s05_10a:3533_4	ariyānaṃ cittaṃ ramati, tadeva ṭhānaṃ ramaṇiyaṃ nāmā”ti vatvā imaṃ gāthamāha –	3533	
PA_atk-s05_10a:3534	“Gāme vā yadi vāraññe, ninne vā yadi vā thale;	353	
PA_atk-s05_10a:3535	Yattha arahanto viharanti, taṃ bhūmirāmaṇeyyaka”nti. ;	353	
PA_atk-s05_10a:3536	Aparabhāge bhagavā ariyagaṇamajjhe nisinno theraṃ “etadaggaṃ, bhikkhave, mama sāvakānaṃ bhikkhūnaṃ lābhīnaṃ yadidaṃ, sīvalī”ti etadagge ṭhapesi.	353	
PA_atk-s05_10a:3537_0	54. Athāyasmā sīvalitthero arahattaṃ patvā pattaetadaggaṭṭhāno attano pubbakammaṃ	3537	
PA_atk-s05_10a:3537_1	saritvā somanassajāto pubbacaritāpadānaṃ pakāsento padumuttaro nāma jinotiādimāha.	3537	
PA_atk-s05_10a:3537_2	Anuttānatthapadavaṇṇanameva karissāma.	3537	
PA_atk-s05_10a:3538	55. Sīlaṃ tassa asaṅkheyyanti tassa padumuttarassa bhagavato sīlaṃ asaṅkheyyaṃ.	353	
PA_atk-s05_10a:3539	“Nava koṭisahassāni, asītisatakoṭiyo;	353	
PA_atk-s05_10a:3540	Paññāsasatasahassāni, chattiṃsā ca punāpare.	354	
PA_atk-s05_10a:3541	“Ete saṃvaravinayā, sambuddhena pakāsitā;	354	
PA_atk-s05_10a:3542	Peyyālamukhena niddiṭṭhā, sikkhāvinayasaṃvare”ti. –	354	
PA_atk-s05_10a:3543_0	Evaṃ vuttasikkhāpadāni bhikkhūnaṃ sāvakapaññattivasena vuttāni. Bhagavato pana sīlaṃ	3543	
PA_atk-s05_10a:3543_1	asaṅkheyyameva saṃkhātuṃ gaṇetuṃ asakkuṇeyyanti attho. Samādhivajirūpamo yathā vajiraṃ	3543	
PA_atk-s05_10a:3543_2	indanīlamaṇiveḷuriyamaṇiphalikamasāragallādīni ratanāni vijjhati chiddāvachiddaṃ	3543	
PA_atk-s05_10a:3543_3	karoti, evameva padumuttarassa bhagavato lokuttaramaggasamādhi paṭipakkhapaccanīkadhamme	3543	
PA_atk-s05_10a:3543_4	vijjhati bhindati samucchindatīti attho. Asaṅkheyyaṃ ñāṇavaraṃ tassa buddhassa cattāri	3543	
PA_atk-s05_10a:3543_5	saccāni sattatiṃsabodhipakkhiyadhamme saṅkhatāsaṅkhatadhamme ca jānituṃ paṭivijjhituṃ	3543	
PA_atk-s05_10a:3543_6	samatthaṃ sayambhūñāṇasabbaññutaññāṇādiñāṇasamūhaṃ asaṅkheyyaṃ, atītānāgatapaccuppannādibhedena	3543	
PA_atk-s05_10a:3543_7	saṃkhāvirahitanti attho. Vimutti ca anopamāti saṃkilesehi vimuttattā sotāpattiphalādikā	3543	
PA_atk-s05_10a:3543_8	catasso vimuttiyo anupamā upamārahitā “imā viya bhūtā”ti upametuṃ na sakkāti attho.	3543	
PA_atk-s05_10a:3543_9	Sesaṃ uttānatthamevāti.	3543	
PA_atk-s05_10a:3544	Sīvalittheraapadānavaṇṇanā samattā.	354	
PA_atk-s05_10a:3545	4. Vaṅgīsattheraapadānavaṇṇanā	354	
PA_atk-s05_10a:3546_0	Catutthāpadāne padumuttaro nāma jinotiādikaṃ āyasmato vaṅgīsattherassa apadānaṃ.	3546	
PA_atk-s05_10a:3546_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	3546	
PA_atk-s05_10a:3546_2	upacinanto padumuttarassa bhagavato kāle haṃsavatīnagare mahābhogakule nibbatto vuddhippatto	3546	
PA_atk-s05_10a:3546_3	dhammaṃ sotuṃ gacchantehi nagaravāsīhi saddhiṃ vihāraṃ gantvā dhammaṃ suṇanto satthāraṃ	3546	
PA_atk-s05_10a:3546_4	ekabhikkhuṃ paṭibhānavantānaṃ aggaṭṭhāne ṭhapentaṃ disvā satthu adhikārakammaṃ katvā	3546	
PA_atk-s05_10a:3546_5	– “ahampi anāgate paṭibhānavantānaṃ aggo bhaveyya”nti patthanaṃ katvā satthārā byākato	3546	
PA_atk-s05_10a:3546_6	yāvajīvaṃ kusalaṃ katvā devamanussesu ubhayasampattiyo anubhavitvā imasmiṃ buddhuppāde	3546	
PA_atk-s05_10a:3546_7	sāvatthiyaṃ brāhmaṇakule nibbattitvā mātu paribbājikābhāvena aparabhāge paribbājakoti	3546	
PA_atk-s05_10a:3546_8	pākaṭo vaṅgīsoti ca laddhanāmo tayo vede uggaṇhitvā tato ācariyaṃ ārādhetvā chavasīsajānanamantaṃ	3546	
PA_atk-s05_10a:3546_9	nāma sikkhitvā chavasīsaṃ nakhena ākoṭetvā – “ayaṃ satto asukayoniyaṃ nibbatto”ti jānāti.	3546	
PA_atk-s05_10a:3547_0	Brāhmaṇā “ayaṃ amhākaṃ jivikāya maggo”ti vaṅgīsaṃ gahetvā gāmanigamarājadhāniyo vicariṃsu.	3547	
PA_atk-s05_10a:3547_1	Vaṅgīso tivassamatthake matānampi sīsaṃ āharāpetvā nakhena ākoṭetvā – “ayaṃ satto	3547	
PA_atk-s05_10a:3547_2	asukayoniyaṃ nibbatto”ti vatvā mahājanassa kaṅkhācchedanatthaṃ te te jane āvāhetvā	3547	
PA_atk-s05_10a:3547_3	attano attano gatiṃ kathāpeti. Tena tasmiṃ mahājano abhippasīdati. So taṃ nissāya	3547	
PA_atk-s05_10a:3547_4	mahājanassa hatthato satampi sahassampi labhati. Brāhmaṇā vaṅgīsaṃ ādāya yathāruci	3547	
PA_atk-s05_10a:3547_5	vicariṃsu. Vaṅgīso satthu guṇe sutvā satthāraṃ upasaṅkamitukāmo ahosi. Brāhmaṇā “samaṇo	3547	
PA_atk-s05_10a:3547_6	gotamo māyāya taṃ āvaṭṭessatī”ti paṭikkhipiṃsu.	3547	
PA_atk-s05_10a:3548_0	Vaṅgīso tesaṃ vacanaṃ anādiyitvā, satthu santikaṃ gantvā, paṭisanthāraṃ katvā, ekamantaṃ	3548	
PA_atk-s05_10a:3548_1	nisīdi. Satthā taṃ pucchi – “vaṅgīsa, kiñci sippaṃ jānātī”ti? “Āma, bho gotama, chavasīsamantaṃ	3548	
PA_atk-s05_10a:3548_2	nāmekaṃ jānāmi, tena tivassamatthake matānampi sīsaṃ nakhena ākoṭetvā nibbattaṭṭhānaṃ	3548	
PA_atk-s05_10a:3548_3	jānāmī”ti. Atha satthā tassa ekaṃ niraye nibbattassa sīsaṃ, ekaṃ manussesu, ekaṃ	3548	
PA_atk-s05_10a:3548_4	devesu, ekaṃ parinibbutassa sīsaṃ āharāpetvā dassesi. So paṭhamasīsaṃ ākoṭetvā, “bho	3548	
PA_atk-s05_10a:3548_5	gotama, ayaṃ satto niraye nibbatto”ti āha. Sādhu vaṅgīsa, suṭṭhu tayā diṭṭhaṃ, “ayaṃ	3548	
PA_atk-s05_10a:3548_6	satto kuhiṃ nibbatto”ti pucchi. “Manussaloke”ti. “Ayaṃ kuhi”nti? “Devaloke”ti. Tiṇṇannampi	3548	
PA_atk-s05_10a:3548_7	nibbattaṭṭhānaṃ kathesi. Parinibbutassa pana sīsaṃ nakhena ākoṭento neva antaṃ na	3548	
PA_atk-s05_10a:3548_8	koṭiṃ passi. Atha naṃ satthā “na sakkosi, vaṅgīsā”ti pucchi. “Passatha, bho gotama,	3548	
PA_atk-s05_10a:3548_9	upaparikkhāmi tāvāti punappunaṃ parivattetvāpi bāhirakamantena khīṇāsavassa sīsaṃ	3548	
PA_atk-s05_10a:3548_10	jānituṃ na sakkoti. Athassa matthakato sedo mucci. So lajjitvā tuṇhī ahosi”. Atha	35481	
PA_atk-s05_10a:3548_11	naṃ satthā “kilamasi, vaṅgīsā”ti āha. “Āma, bho gotama, imassa nibbattaṭṭhānaṃ jānituṃ	35481	
PA_atk-s05_10a:3548_12	na sakkomi. Sace tumhe jānātha, kathethā”ti. “Vaṅgīsa, ahaṃ etampi jānāmi, ito uttaripi jānāmī”ti vatvā –	35481	
PA_atk-s05_10a:3549	“Cutiṃ yo vedi sattānaṃ, upapattiñca sabbaso;	354	
PA_atk-s05_10a:3550	Asattaṃ sugataṃ buddhaṃ, tamahaṃ brūmi brāhmaṇaṃ.	355	
PA_atk-s05_10a:3551	“Yassa gatiṃ na jānanti, devā gandhabbamānusā;	355	
PA_atk-s05_10a:3552	Khīṇāsavaṃ arahantaṃ, tamahaṃ brūmi brāhmaṇa”nti. –	355	
PA_atk-s05_10a:3553_0	Imā dve gāthāyo abhāsi. So tena hi, bho gotama, taṃ vijjaṃ me dethāti apacitiṃ dassetvā	3553	
PA_atk-s05_10a:3553_1	satthu santike nisīdi. Satthā “amhehi samānaliṅgassa demā”ti āha. Vaṅgīso “yaṃ kiñci	3553	
PA_atk-s05_10a:3553_2	katvā mayā imaṃ mantaṃ gahetuṃ vaṭṭatī”ti brāhmaṇe upagantvā āha – “tumhe mayi pabbajante	3553	
PA_atk-s05_10a:3553_3	mā cintayittha, ahaṃ mantaṃ uggaṇhitvā sakalajambudīpe jeṭṭhako bhavissāmi, tumhākampi	3553	
PA_atk-s05_10a:3553_4	tena bhaddameva bhavissatī”ti so mantatthāya satthu santikaṃ upasaṅkamitvā pabbajjaṃ	3553	
PA_atk-s05_10a:3553_5	yāci. Tadā ca thero nigrodhakappo bhagavato santike ṭhito hoti, taṃ bhagavā āṇāpesi	3553	
PA_atk-s05_10a:3553_6	– “nigrodhakappa, imaṃ pabbājehī”ti. Thero satthu āṇāya taṃ pabbājetvā “mantaparivāraṃ	3553	
PA_atk-s05_10a:3553_7	tāva uggaṇhāhī”ti dvattiṃsākārakammaṭṭhānaṃ vipassanākammaṭṭhānañca ācikkhi. So dvattiṃsākārakammaṭṭhānaṃ	3553	
PA_atk-s05_10a:3553_8	sajjhāyantova vipassanāya kammaṭṭhānaṃ paṭṭhapesi. Brāhmaṇā taṃ upasaṅkamitvā – “kiṃ,	3553	
PA_atk-s05_10a:3553_9	bho vaṅgīsa, samaṇassa gotamassa santike sippaṃ uggahita”nti pucchiṃsu. “Āma sikkhitaṃ”.	3553	
PA_atk-s05_10a:3553_10	“Tena hi ehi gamissāmā”ti. “Kiṃ sippasikkhanena, gacchatha tumhe na mayhaṃ tumhehi	35531	
PA_atk-s05_10a:3553_11	kattabbakicca”nti. Brāhmaṇā “tvampi dāni samaṇassa gotamassa vasaṃ āpanno, māyāya	35531	
PA_atk-s05_10a:3553_12	āvaṭṭito, kiṃ mayaṃ tava santike karissāmā”ti āgatamaggeneva pakkamiṃsu. Vaṅgīso	35531	
PA_atk-s05_10a:3553_13	vipassanaṃ vaḍḍhetvā arahattaṃ sacchākāsi.	35531	
PA_atk-s05_10a:3554	96. Evaṃ thero arahattaṃ patvā attano pubbakammaṃ saritvā somanassajāto pubbacaritāpadānaṃ pakāsento padumuttaro nāma jinotiādimāha. Anuttānatthameva vaṇṇayissāma.	355	
PA_atk-s05_10a:3555_0	99. Pabhāhi anurañjantoti so padumuttaro bhagavā nīlapītādichabbaṇṇapabhāhi raṃsīhi	3555	
PA_atk-s05_10a:3555_1	anurañjanto jalanto sobhayamāno vijjotamānoti attho. Veneyyapadumāni soti padumuttarasūriyo	3555	
PA_atk-s05_10a:3555_2	attano vacanasaṅkhātena sūriyaraṃsiyā veneyyajanasaṅkhātapadumāni visesena bodhento	3555	
PA_atk-s05_10a:3555_3	pabodhento arahattamaggādhigamena phullitāni karotīti attho.	3555	
PA_atk-s05_10a:3556	100. Vesārajjehi sampannoti –	355	
PA_atk-s05_10a:3557	“Antarāye ca niyyāne, buddhatte āsavakkhaye;	355	
PA_atk-s05_10a:3558	Etesu catuṭṭhānesu, buddho suṭṭhu visārado”ti. –	355	
PA_atk-s05_10a:3559	Evaṃ vuttacatuvesārajjañāṇehi sampanno samaṅgībhūto samannāgatoti attho.	355	
PA_atk-s05_10a:3560_0	105. Vāgīso vādisūdanoti vādīnaṃ paṇḍitajanānaṃ īso padhāno “vādīso”ti vattabbe da-kārassa	3560	
PA_atk-s05_10a:3560_1	ga-kāraṃ katvā evaṃ vuttanti daṭṭhabbaṃ. Sakatthaparatthavādaṃ sūdati paggharāpeti	3560	
PA_atk-s05_10a:3560_2	pākaṭaṃ karotīti vādisūdano.	3560	
PA_atk-s05_10a:3561_0	110. Māramasanāti khandhamārādayo pañcamāre masati parāmasati viddhaṃsetīti māramasano.	3561	
PA_atk-s05_10a:3561_1	Diṭṭhisūdanāti vohāraparamatthasaṅkhātaṃ diṭṭhidassanaṃ sūdati paggharaṃ dīpetīti diṭṭhisūdano.	3561	
PA_atk-s05_10a:3562	111. Vissāmabhūmi santānanti sakalasaṃsārasāgare santānaṃ kilamantānaṃ sotāpattimaggādiadhigamāpanena vissamabhūmi vissamaṭṭhānaṃ vūpasamanaṭṭhānanti attho.	356	
PA_atk-s05_10a:3563_0	132. Tatohaṃ vihatārambhoti tato paccekabuddhassa sarīradassanena ahaṃ vihatārambho	3563	
PA_atk-s05_10a:3563_1	vinaṭṭhasārambho, vinaṭṭhamāno nimmado hutvā pabbajjaṃ saṃ suṭṭhu yāciṃ saṃyāciṃ	3563	
PA_atk-s05_10a:3563_2	ārocesinti attho. Sesaṃ suviññeyyamevāti.	3563	
PA_atk-s05_10a:3564	Vaṅgīsattheraapadānavaṇṇanā samattā.	356	
PA_atk-s05_10a:3565	5. Nandakattheraapadānavaṇṇanā	356	
PA_atk-s05_10a:3566	Pañcamāpadāne padumuttaro nāma jinotiādikaṃ āyasmato nandakattherassa apadānaṃ. Ayampi purimabuddhesu katādhikārotiādi sabbaṃ pāṭhānusārena suviññeyyamevāti.	356	
PA_atk-s05_10a:3567	Nandakattheraapadānavaṇṇanā samattā.	356	
PA_atk-s05_10a:3568	6. Kāḷudāyittheraapadānavaṇṇanā	356	
PA_atk-s05_10a:3569_0	Chaṭṭhāpadāne padumuttaro nāma jinotiādikaṃ āyasmato kāḷudāyittherassa apadānaṃ.	3569	
PA_atk-s05_10a:3569_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	3569	
PA_atk-s05_10a:3569_2	upacinanto padumuttarassa bhagavato kāle haṃsavatīnagare kulagehe nibbatto viññutaṃ	3569	
PA_atk-s05_10a:3569_3	patto satthu dhammadesanaṃ suṇanto satthāraṃ ekaṃ bhikkhuṃ kulappasādakānaṃ aggaṭṭhāne	3569	
PA_atk-s05_10a:3569_4	ṭhapentaṃ disvā tajjaṃ abhinīhārakammaṃ katvā taṃ ṭhānantaraṃ patthesi. Satthāpi	3569	
PA_atk-s05_10a:3569_5	byākāsi. So yāvajīvaṃ kusalaṃ katvā devamanussesu saṃsaranto amhākaṃ bodhisattassa	3569	
PA_atk-s05_10a:3569_6	mātukucchiyaṃ paṭisandhiggahaṇadivase devalokato cavitvā kapilavatthusmiṃyeva amaccakule	3569	
PA_atk-s05_10a:3569_7	paṭisandhiṃ gaṇhi. Bodhisattena saha ekadivaseyeva jāto, taṃdivasaṃyeva naṃ dukūlacumbaṭakena	3569	
PA_atk-s05_10a:3569_8	nipajjāpetvā bodhisattassa upaṭṭhānaṃ nayiṃsu. Bodhisattena hi saddhiṃ bodhirukkho,	3569	
PA_atk-s05_10a:3569_9	rāhulamātā, cattāro nidhī, ārohaniyahatthī, kaṇḍako, channo, kāḷudāyīti ime satta	3569	
PA_atk-s05_10a:3569_10	ekadivase jātattā sahajātā nāma ahesuṃ. Athassa nāmaggahaṇadivase sakalanagarassa	35691	
PA_atk-s05_10a:3569_11	udaggacittadivase jātattā udāyītveva nāmaṃ kariṃsu. Thokaṃ kāḷadhātukattā pana kāḷudāyīti	35691	
PA_atk-s05_10a:3569_12	paññāyittha. So bodhisattena saddhiṃ kumārakīḷaṃ kīḷanto vuddhiṃ agamāsi.	35691	
PA_atk-s05_10a:3570_0	Aparabhāge lokanāthe mahābhinikkhamanaṃ nikkhamitvā anukkamena sabbaññutaṃ patvā	3570	
PA_atk-s05_10a:3570_1	pavattitavaradhammacakke rājagahaṃ upanissāya veḷuvane viharante suddhodanamahārājā	3570	
PA_atk-s05_10a:3570_2	taṃ pavattiṃ sutvā purisasahassaparivāraṃ ekaṃ amaccaṃ “puttaṃ me idhānehī”ti pesesi.	3570	
PA_atk-s05_10a:3570_3	So satthu dhammadesanāvelāyaṃ satthu santikaṃ gantvā parisapariyante ṭhito dhammaṃ	3570	
PA_atk-s05_10a:3570_4	sutvā saparivāro arahattaṃ pāpuṇi. Atha ne satthā “etha, bhikkhavo”ti hatthaṃ pasāresi.	3570	
PA_atk-s05_10a:3570_5	Sabbe taṃkhaṇaṃyeva iddhimayapattacīvaradharā vassasaṭṭhikattherā viya ahesuṃ. Arahattappattato	3570	
PA_atk-s05_10a:3570_6	paṭṭhāya ariyā nāma majjhattāva honti, tasmā raññā pesitasāsanaṃ dasabalassa nārocesi.	3570	
PA_atk-s05_10a:3570_7	Rājā neva gato āgacchati, na sāsanaṃ suyyatīti aparampi amaccaṃ purisasahassaparivāraṃ	3570	
PA_atk-s05_10a:3570_8	pesesi. Tasmimpi tathā paṭipanne aparampīti etena nayena navapurisasahassaparivāre	3570	
PA_atk-s05_10a:3570_9	nava amacce pesesi. Sabbe gantvā arahattaṃ patvā tuṇhībhūtā ahesuṃ.	3570	
PA_atk-s05_10a:3571_0	Atha rājā cintesi – “ettakā janā mayi sinehābhāvena dasabalassa idhāgamanatthāya	3571	
PA_atk-s05_10a:3571_1	na kiñci kathayiṃsu, ayaṃ kho pana udāyī dasabalena samavayo sahapaṃsukīḷiko, mayi	3571	
PA_atk-s05_10a:3571_2	ca sinehavā, imaṃ pesessāmī”ti. Atha taṃ pakkosāpetvā, “tāta, tvaṃ purisasahassaparivāro	3571	
PA_atk-s05_10a:3571_3	gantvā dasabalaṃ idhānehī”ti vatvā pesesi. So pana gacchanto “sacāhaṃ, deva, pabbajituṃ	3571	
PA_atk-s05_10a:3571_4	labhissāmi, evāhaṃ bhagavantaṃ idhānessāmī”ti vatvā raññā “pabbajitopi mama puttaṃ	3571	
PA_atk-s05_10a:3571_5	dassehī”ti vutto rājagahaṃ gantvā satthu dhammadesanāvelāya parisapariyante ṭhito	3571	
PA_atk-s05_10a:3571_6	dhammaṃ sutvā saparivāro arahattaṃ patvā ehibhikkhubhāve patiṭṭhāsi. So arahattaṃ	3571	
PA_atk-s05_10a:3571_7	patvā – “na tāvāyaṃ dasabalassa kulanagaraṃ gantuṃ kālo, vassante pana upagate pabbatesu	3571	
PA_atk-s05_10a:3571_8	vanasaṇḍesu haritatiṇasañchannāya bhūmiyā gamanakālo bhavissatī”ti gamanakālaṃ āgamento	3571	
PA_atk-s05_10a:3571_9	vassante sampatte satthu kulanagaraṃ gantuṃ gamanavaṇṇaṃ saṃvaṇṇesi. Vuttañcetaṃ theragāthāya –	3571	
PA_atk-s05_10a:3572	“Aṅgārino dāni dumā bhadante, phalesino chadanaṃ vippahāya;	357	
PA_atk-s05_10a:3573	Te accimantova pabhāsayanti, samayo mahāvīra bhāgī rasānaṃ.	357	
PA_atk-s05_10a:3574	“Dumāni phullāni manoramāni, samantato sabbadisā pavanti;	357	
PA_atk-s05_10a:3575	Pattaṃ pahāya phalamāsasānā, kālo ito pakkamanāya vīra.	357	
PA_atk-s05_10a:3576	“Nevātisītaṃ na panātiuṇhaṃ, sukhā utu addhaniyā bhadante;	357	
PA_atk-s05_10a:3577	Passantu taṃ sākiyā koḷiyā ca, pacchāmukhaṃ rohiniyaṃ tarantaṃ.	357	
PA_atk-s05_10a:3578	“Āsāya kasate khettaṃ, bījaṃ āsāya vappati;	357	
PA_atk-s05_10a:3579	Āsāya vāṇijā yanti, samuddaṃ dhanahārakā;	357	
PA_atk-s05_10a:3580	Yāya āsāya tiṭṭhāmi, sā me āsā samijjhatu.	358	
PA_atk-s05_10a:3581	“Nātisītaṃ nātiuṇhaṃ, nātidubbhikkhachātakaṃ;	358	
PA_atk-s05_10a:3582	Saddalā haritā bhūmi, esa kālo mahāmuni. ;	358	
PA_atk-s05_10a:3583	“Punappunañceva vapanti bījaṃ, punappunaṃ vassati devarājā;	358	
PA_atk-s05_10a:3584	Punappunaṃ khettaṃ kasanti kassakā, punappunaṃ dhaññamupeti raṭṭhaṃ.	358	
PA_atk-s05_10a:3585	“Punappunaṃ yācanakā caranti, punappunaṃ dānapatī dadanti;	358	
PA_atk-s05_10a:3586	Punappunaṃ dānapatī daditvā, punappunaṃ saggamupenti ṭhānaṃ.	358	
PA_atk-s05_10a:3587	“Vīro have sattayugaṃ puneti; Yasmiṃ kule jāyati bhūripañño;	358	
PA_atk-s05_10a:3588	Maññāmahaṃ sakkati devadevo, tayā hi jāto muni saccanāmo.	358	
PA_atk-s05_10a:3589	“Suddhodano nāma pitā mahesino, buddhassa mātā pana māyanāmā;	358	
PA_atk-s05_10a:3590	Yā bodhisattaṃ parihariya kucchinā, kāyassa bhedā tidivamhi modati.	359	
PA_atk-s05_10a:3591	“Sā gotamī kālakatā ito cutā, dibbehi kāmehi samaṅgibhūtā;	359	
PA_atk-s05_10a:3592	Sā modati kāmaguṇehi pañcahi, parivāritā devagaṇehi tehi.	359	
PA_atk-s05_10a:3593	“Buddhassa puttomhi asayhasāhino, aṅgīrasassappaṭimassa tādino;	359	
PA_atk-s05_10a:3594	Pitupitā mayhaṃ tuvaṃsi sakka, dhammena me gotama ayyakosī”ti. ;	359	
PA_atk-s05_10a:3595	“Ambā panasā kapiṭṭhā ca, pupphapallavalaṅkatā;	359	
PA_atk-s05_10a:3596	Dhuvapphalāni savanti, khuddāmadhukakūpamā;	359	
PA_atk-s05_10a:3597	Sevamāno ubho passe, gantukālo mahāyassa.	359	
PA_atk-s05_10a:3598	“Jambū sumadhurā nīpā, madhugaṇḍidivapphalā;	359	
PA_atk-s05_10a:3599	Tā ubhosu pajjotanti, gantukālo mahāyasa.	359	
PA_atk-s05_10a:3600	“Tiṇḍukāni piyālāni, soṇṇavaṇṇā manoramā;	360	
PA_atk-s05_10a:3601	Khuddakappaphalā niccaṃ, gantukālo mahāyasa.	360	
PA_atk-s05_10a:3602	“Kadalī pañcamocci ca, supakkaphalabhūsitā;	360	
PA_atk-s05_10a:3603	Ubhopassesu lambanti, gantukālo mahāyasa.	360	
PA_atk-s05_10a:3604	“Madhupphaladharā niccaṃ, morarukkhā manoramā;	360	
PA_atk-s05_10a:3605	Khuddakappaphalā niccaṃ, gantukālo mahāyasa.	360	
PA_atk-s05_10a:3606	“Hintālatālapantī ca, rajatakkhandhova jotare;	360	
PA_atk-s05_10a:3607	Supakkaphalasañchannā, khuddakappā madhussavā;	360	
PA_atk-s05_10a:3608	Phalāni tāni khādante, gantukālo mahāyasa.	360	
PA_atk-s05_10a:3609	“Udumbarāruṇāvaṇṇā, sadāsumadhurapphalā;	360	
PA_atk-s05_10a:3610	Ubhopassesu lambanti, gantukālo mahāyasa.	361	
PA_atk-s05_10a:3611	“Itthambhūtā anekā te, nānāphaladharā dumā;	361	
PA_atk-s05_10a:3612	Ubhopassesu lambanti, gantukālo mahāyasa.	361	
PA_atk-s05_10a:3613	“Campakā salaḷā nāgā, sugandhā māluteritā;	361	
PA_atk-s05_10a:3614	Supupphitaggā jotanti, sugandhenābhipūjayuṃ;	361	
PA_atk-s05_10a:3615	Sādarā vinatāneva, gantukālo mahāyasa.	361	
PA_atk-s05_10a:3616	“Punnāgā giripunnāgā, pupphitā dharaṇīruhā;	361	
PA_atk-s05_10a:3617	Supupphitaggā jotanti, sugandhenābhipūjayuṃ;	361	
PA_atk-s05_10a:3618	Sādarā vinatuggaggā, gantukālo mahāyasa.	361	
PA_atk-s05_10a:3619	“Asokā koviḷārā ca, somanassakarā varā;	361	
PA_atk-s05_10a:3620	Sugandhā kaṇṇikā bandhā, rattavaṇṇehi bhūsitā;	362	
PA_atk-s05_10a:3621	Sādarā vinatuggaggā, samayo te mahāyasa.	362	
PA_atk-s05_10a:3622	“Kaṇṇikārā phullitā niccaṃ, sovaṇṇaraṃsijotakā;	362	
PA_atk-s05_10a:3623	Dibbagandhā pavāyanti, disā sabbāni sobhayaṃ;	362	
PA_atk-s05_10a:3624	Sādarā vinatāneva, samayo te mahāyasa.	362	
PA_atk-s05_10a:3625	“Supattā gandhasampannā, ketakī dhanuketakī;	362	
PA_atk-s05_10a:3626	Sugandhā sampavāyanti, disā sabbābhigandhino;	362	
PA_atk-s05_10a:3627	Sādarā pūjayantāva, samayo te mahāyasa.	362	
PA_atk-s05_10a:3628	“Mallikā jātisumanā, sugandhā khuddamallikā;	362	
PA_atk-s05_10a:3629	Disā sabbā pavāyanti, ubho magge pasobhayaṃ;	362	
PA_atk-s05_10a:3630	Sādarā te palambanti, samayo te mahāyasa.	363	
PA_atk-s05_10a:3631	“Sindhuvārā sītagandhā, sugandhā māluteritā;	363	
PA_atk-s05_10a:3632	Disā sabbābhipūjentā, ubho magge pasobhayaṃ;	363	
PA_atk-s05_10a:3633	Sādarā vinatuggaggā, samayo te mahāyasa.	363	
PA_atk-s05_10a:3634	“Sīhā kesarasīhā ca, catuppadanisevitā;	363	
PA_atk-s05_10a:3635	Acchambhītā surāpāne, migarājā patāpino.	363	
PA_atk-s05_10a:3636	“Sīhanādena pūjenti, sādarā te migābhibhū;	363	
PA_atk-s05_10a:3637	Maggamhi ubhato vūḷhā, samayo te mahāyasa.	363	
PA_atk-s05_10a:3638	“Byagghā sindhavā nakulā, sādhurūpā bhayānakā;	363	
PA_atk-s05_10a:3639	Ākāse sampatantāva, nibbhītā yena kenaci;	363	
PA_atk-s05_10a:3640	Tehi te sādarā natā, samayo te mahāyasa.	364	
PA_atk-s05_10a:3641	“Tidhā pabhinnā chaddantā, surūpā sussarā subhā;	364	
PA_atk-s05_10a:3642	Sattappatiṭṭhitaṅgā te, ubho maggesu kūjino;	364	
PA_atk-s05_10a:3643	Sādarā hāsamānāva, samayo te mahāyasa.	364	
PA_atk-s05_10a:3644	“Migā varāhā pasadā, citrāsāvayavā subhā;	364	
PA_atk-s05_10a:3645	Ārohapariṇāhena, surūpā aṅgasaṃyutā;	364	
PA_atk-s05_10a:3646	Ubho magge gāyamānāva, samayo te mahāyasa.	364	
PA_atk-s05_10a:3647	“Gokaṇṇā sarabhā rurū, ārohapariṇāhino;	364	
PA_atk-s05_10a:3648	Surūpā aṅgasampannā, sevamānāva accharuṃ;	364	
PA_atk-s05_10a:3649	Sevamānā tehi tadā, samayo te mahāyasa.	364	
PA_atk-s05_10a:3650	“Dīpī acchā taracchā ca, tudarā varuṇā sadā;	365	
PA_atk-s05_10a:3651	Te dāni sikkhitā sabbe, mettāya tava tādino;	365	
PA_atk-s05_10a:3652	Te paccasevakā addhā, samayo te mahāyasa.	365	
PA_atk-s05_10a:3653	“Sasā siṅgālā nakulā, kalandakāḷakā bahū;	365	
PA_atk-s05_10a:3654	Kasturā sūrā gandhā te, kevalā gāyamānāva.	365	
PA_atk-s05_10a:3655	Samayo te mahāyasa;	365	
PA_atk-s05_10a:3656	“Mayūrā nīlagīvā te, susikhā subhapakkhikā;	365	
PA_atk-s05_10a:3657	Supiñchā te sunādā ca, veḷuriyamaṇisannibhā;	365	
PA_atk-s05_10a:3658	Nādaṃ karontā pūjenti, kālo te pitudassane.	365	
PA_atk-s05_10a:3659	“Suvaṇṇacitrahaṃsā ca, javahaṃsā vihācarā;	365	
PA_atk-s05_10a:3660	Te sabbe āsayā chuddhā, jinadassanabyāvaṭā;	366	
PA_atk-s05_10a:3661	Madhurassarena kūjanti, kālo te pitudassane.	366	
PA_atk-s05_10a:3662	“Haṃsā koñcā sunadā te, cakkavākā nadīcarā;	366	
PA_atk-s05_10a:3663	Bakā balākā rucirā, jalakākā sarakukkuṭā;	366	
PA_atk-s05_10a:3664	Sādarābhinādino ete, kālo te pitudassane.	366	
PA_atk-s05_10a:3665	“Citrā surūpā sussarā, sāḷikā suvataṇḍikā;	366	
PA_atk-s05_10a:3666	Rukkhaggā sampatantā te, ubho maggesu kūjino;	366	
PA_atk-s05_10a:3667	Tesu tesu nikūjanti, kālo te pitudassane.	366	
PA_atk-s05_10a:3668	“Kokilā sakalā citrā, sadā mañjussarā varā;	366	
PA_atk-s05_10a:3669	Vimhāpitā te janataṃ, saddhimittādike surā;	366	
PA_atk-s05_10a:3670	Sarehi pūjayantāva, kālo te pitudassane.	367	
PA_atk-s05_10a:3671	“Bhiṅkā kurarā sārā, pūritā kānane sadā;	367	
PA_atk-s05_10a:3672	Ninnādayantā pavanaṃ, aññamaññasamaṅgino;	367	
PA_atk-s05_10a:3673	Gāyamānā sareneva, kālo te pitudassane.	367	
PA_atk-s05_10a:3674	“Tittirā susarā sārā, susarā vanakukkuṭā;	367	
PA_atk-s05_10a:3675	Mañjussarā rāmaṇeyyā, kālo te pitudassane.	367	
PA_atk-s05_10a:3676	“Setavālukasañchannā, supatitthā manoramā;	367	
PA_atk-s05_10a:3677	Madhurodakasampuṇṇā, sarā jotanti te sadā;	367	
PA_atk-s05_10a:3678	Tattha nhatvā pivitvā ca, samayo te ñātidassane.	367	
PA_atk-s05_10a:3679	“Kumbhīrāmakarākiṇṇā, valayā muñjarohitā;	367	
PA_atk-s05_10a:3680	Macchakacchapabyāviddhā, sarā sītodakā subhā;	368	
PA_atk-s05_10a:3681	Tattha nhatvā pivitvā ca, samayo te ñātidassane.	368	
PA_atk-s05_10a:3682	“Nīluppalasamākiṇṇā, tathā rattuppalehi ca;	368	
PA_atk-s05_10a:3683	Kumuduppalasaṃkiṇṇā, sarā sobhantinekadhā;	368	
PA_atk-s05_10a:3684	Tattha sītalakā toyā, samayo te ñātidassane.	368	
PA_atk-s05_10a:3685	“Puṇḍarīkehi sañchannā, padumehi samohatā;	368	
PA_atk-s05_10a:3686	Ubho maggesu sobhanti, pokkharañño tahiṃ tahiṃ;	368	
PA_atk-s05_10a:3687	Tatthodakāni nhāyanti, samayo te ñātidassane.	368	
PA_atk-s05_10a:3688	“Setapulinasaṃkiṇṇā, supatitthā manoramā;	368	
PA_atk-s05_10a:3689	Sītodakamahoghehi, sampuṇṇā tā nadī subhā;	368	
PA_atk-s05_10a:3690	Ubho maggehi sandanti, samayo te ñātidassane.	369	
PA_atk-s05_10a:3691	“Maggassa ubhatopasse, gāmanigamasamākulā;	369	
PA_atk-s05_10a:3692	Saddhā pasannā janatā, ratanattayamāmakā;	369	
PA_atk-s05_10a:3693	Tesaṃ sampuṇṇasaṅkappo, samayo te ñātidassane.	369	
PA_atk-s05_10a:3694	“Tesu tesu padesesu, devā mānussakā ubho;	369	
PA_atk-s05_10a:3695	Gandhamālābhipūjenti, samayo te ñātidassane”ti.	369	
PA_atk-s05_10a:3696_0	Evaṃ thero saṭṭhimattāhi gāthāhi satthu gamanavaṇṇaṃ saṃvaṇṇesi. Atha kho bhagavā	3696	
PA_atk-s05_10a:3696_1	“kāḷudāyī mama gamanaṃ pattheti, pūressāmissa saṅkappa”nti tattha gamane bahūnaṃ	3696	
PA_atk-s05_10a:3696_2	visesādhigamaṃ disvā vīsatisahassakhīṇāsavaparivuto rājagahato aturitacārikāvasena	3696	
PA_atk-s05_10a:3696_3	vuttappakāraphalāphale anubhavanto dvipadacatuppadādisamūhānaṃ sevanapūjāya pūjiyamāno	3696	
PA_atk-s05_10a:3696_4	vuttappakārasugandhapupphagandhehi gandhiyamāno gāmanigamavāsīnaṃ saṅgahaṃ kurumāno	3696	
PA_atk-s05_10a:3696_5	kapilavatthugāmimaggaṃ paṭipajji. Thero iddhiyā kapilavatthuṃ gantvā rañño purato	3696	
PA_atk-s05_10a:3696_6	ākāse ṭhito adiṭṭhapubbaṃ vesaṃ disvā, raññā – “kosi tva”nti pucchito “sace amaccaputtaṃ	3696	
PA_atk-s05_10a:3696_7	tayā bhagavato santike pesitaṃ na jānāsi, evaṃ jānāhī”ti vadanto –	3696	
PA_atk-s05_10a:3697	“Buddhassa puttomhi asayhasāhino, aṅgīrasassappaṭimassa tādino;	369	
PA_atk-s05_10a:3698	Pitupitā mayhaṃ tuvaṃsi sakka, dhammena me gotama ayyakosī”ti. – gāthamāha;	369	
PA_atk-s05_10a:3699_0	Tattha buddhassa puttomhīti sabbaññubuddhassa ure vāyāmajanitāhi dhammadesanāhi jātatāya	3699	
PA_atk-s05_10a:3699_1	orasaputto amhi. Asayhasāhinoti abhisambodhito pubbe ṭhapetvā mahābodhisattaṃ aññehi	3699	
PA_atk-s05_10a:3699_2	sahituṃ asakkuṇeyyattā asayhassa sakalabodhisambhārassa, mahākaruṇākarassa ca sahanato	3699	
PA_atk-s05_10a:3699_3	tato parampi aññehi sahituṃ abhibhavituṃ asakkuṇeyyattā asayhānaṃ pañcannaṃ mārānaṃ	3699	
PA_atk-s05_10a:3699_4	sahanato abhibhavanato āsayānusayacaritādhimuttiādivibhāgāvabodhena yathārahaṃ veneyyānaṃ	3699	
PA_atk-s05_10a:3699_5	diṭṭhadhammikasamparāyikaparamatthehi anusāsanīsaṅkhātassa aññehi asayhassa buddhakiccassa	3699	
PA_atk-s05_10a:3699_6	sahanato tattha vā sādhukārībhāvato asayhasāhino. Aṅgīrasassāti aṅgīkatasīlādisampattikassa.	3699	
PA_atk-s05_10a:3699_7	“Aṅgamaṅgehi niccharaṇakaobhāsassā”ti apare. Keci pana “aṅgīraso siddhatthoti imāni	3699	
PA_atk-s05_10a:3699_8	dve nāmāni pitarāyeva gahitānī”ti vadanti. Appaṭimassāti anupamassa iṭṭhādīsu tādilakhaṇasampattiyā	3699	
PA_atk-s05_10a:3699_9	tādino. Pitupitā mayhaṃ tuvaṃsīti ariyajātivasena mayhaṃ pitu sammāsambuddhassa lokavohāravasena	3699	
PA_atk-s05_10a:3699_10	tvaṃ pitā asi. Sakkāti vaṃsena rājānaṃ ālapati. Dhammenāti sabhāvena ariyajātilokiyajātīhi	36991	
PA_atk-s05_10a:3699_11	dvinnaṃ jātīnaṃ sabhāvasamodhānena. Gotamāti gottena rājānaṃ ālapati. Ayyakosīti	36991	
PA_atk-s05_10a:3699_12	pitāmaho ahosi. Ettha ca “buddhassa puttomhī”tiādiṃ vadanto thero aññaṃ byākāsi.	36991	
PA_atk-s05_10a:3700_0	Evaṃ pana attānaṃ jānāpetvā haṭṭhatuṭṭhena raññā mahārahe pallaṅke nisīdāpetvā attano	3700	
PA_atk-s05_10a:3700_1	paṭiyāditassa nānaggarasabhojanassa pattaṃ pūretvā patte dinne gamanākāraṃ dassesi.	3700	
PA_atk-s05_10a:3700_2	“Kasmā gantukāmattha, bhuñjathā”ti vutte, satthu santikaṃ gantvā bhuñjissāmīti. Kahaṃ	3700	
PA_atk-s05_10a:3700_3	pana satthāti? Vīsatisahassabhikkhuparivāro tumhākaṃ dassanatthāya maggaṃ paṭipannoti.	3700	
PA_atk-s05_10a:3700_4	Tumhe imaṃ piṇḍapātaṃ bhuñjatha, aññaṃ bhagavato haratha. Yāva ca mama putto imaṃ	3700	
PA_atk-s05_10a:3700_5	nagaraṃ pāpuṇāti, tāvassa itoyeva piṇḍapātaṃ harathāti. Thero bhattakiccaṃ katvā	3700	
PA_atk-s05_10a:3700_6	rañño ca parisāya ca dhammaṃ desetvā satthu āgamanato puretarameva rājanivesanaṃ	3700	
PA_atk-s05_10a:3700_7	ratanattayaguṇesu abhippasannaṃ karonto sabbesaṃ passantānaṃyeva satthu āharitabbabhattapuṇṇaṃ	3700	
PA_atk-s05_10a:3700_8	pattaṃ ākāse vissajjetvā sayampi vehāsaṃ abbhuggantvā piṇḍapātaṃ upanetvā satthu	3700	
PA_atk-s05_10a:3700_9	hatthe ṭhapesi. Satthāpi taṃ piṇḍapātaṃ paribhuñji. Evaṃ saṭṭhiyojanaṃ maggaṃ divase	3700	
PA_atk-s05_10a:3700_10	divase yojanaṃ gacchantassa bhagavato rājagehato bhattaṃ āharitvā adāsi. Bhagavā	37001	
PA_atk-s05_10a:3700_11	kamena kapilavatthunagaraṃ patvā punadivase rājavīthiyaṃ piṇḍāya carati. Taṃ sutvā	37001	
PA_atk-s05_10a:3700_12	suddhodanamahārājā tattha gantvā, “mā evaṃ kattabbaṃ maññi, nayidaṃ rājavaṃsappaveṇī”ti.	37001	
PA_atk-s05_10a:3700_13	“Ayaṃ tumhākaṃ, mahārāja, vaṃso, īdiso amhākaṃ pana buddhavaṃso”ti vatvā –	37001	
PA_atk-s05_10a:3701	“Uttiṭṭhe nappamajjeyya, dhammaṃ sucaritaṃ care;	370	
PA_atk-s05_10a:3702	Dhammacārī sukhaṃ seti, asmiṃ loke paramhi ca.	370	
PA_atk-s05_10a:3703	“Dhammaṃ care sucaritaṃ, na naṃ duccaritaṃ care;	370	
PA_atk-s05_10a:3704	Dhammacārī sukhaṃ seti, asmiṃ loke paramhi cā”ti. –	370	
PA_atk-s05_10a:3705_0	Dhammaṃ desesi. Rājā sotāpattiphale patiṭṭhahi. Tato rājā buddhappamukhaṃ bhikkhusaṅghaṃ	3705	
PA_atk-s05_10a:3705_1	nimantetvā sakamandire bhojetvā sampavāretvā bhojanāvasāne dhammapālajātakaṃ sutvā	3705	
PA_atk-s05_10a:3705_2	sapariso anāgāmiphale patiṭṭhahi. Aparabhāge setacchattassa heṭṭhā nipannova arahattaṃ patvā parinibbāyi.	3705	
PA_atk-s05_10a:3706_0	Tato bhagavā rāhulamātuyā bimbādeviyā pāsādaṃ gantvā tassā dhammaṃ desetvā sokaṃ	3706	
PA_atk-s05_10a:3706_1	vinodetvā candakinnarījātakadesanāya pasādaṃ janetvā nigrodhārāmaṃ agamāsi. Atha	3706	
PA_atk-s05_10a:3706_2	bimbādevī puttaṃ rāhulakumāraṃ āha – “gaccha, tava pitu santakaṃ dhanaṃ yācāhī”ti.	3706	
PA_atk-s05_10a:3706_3	Kumāro “dāyajjaṃ, me samaṇa, dehī”ti vatvā bhagavantaṃ anubandhitvā, “sukhā, te samaṇa,	3706	
PA_atk-s05_10a:3706_4	chāyā”ti vadanto gacchati. Taṃ bhagavā nigrodhārāmaṃ netvā “lokutaradāyajjaṃ gaṇhāhī”ti	3706	
PA_atk-s05_10a:3706_5	vatvā pabbājesi. Atha bhagavā ariyagaṇamajjhe nisinno “etadaggaṃ, bhikkhave, mama	3706	
PA_atk-s05_10a:3706_6	sāvakānaṃ bhikkhūnaṃ kulappasādakānaṃ yadidaṃ kāḷudāyī”ti theraṃ etadagge ṭhapesi.	3706	
PA_atk-s05_10a:3707	165. Thero pattaetadaggaṭṭhāno attano pubbakammaṃ saritvā somanassajāto pubbacaritāpadānaṃ pakāsento padumuttaro nāma jinotiādigāthāyo abhāsi. Tattha anuttānapadameva vaṇṇayissāma.	370	
PA_atk-s05_10a:3708_0	166. Guṇāguṇavidūti guṇañca aguṇañca guṇāguṇaṃ, vaṇṇāvaṇṇaṃ, kusalākusalaṃ vā taṃ	3708	
PA_atk-s05_10a:3708_1	jānātīti guṇāguṇavidū. Kataññūti aññehi kataguṇaṃ jānātīti kataññū, ekadivasampi	3708	
PA_atk-s05_10a:3708_2	bhattadānādinā katūpakārassa rajjampi dātuṃ samatthattā kataññū. Katavedīti kataṃ	3708	
PA_atk-s05_10a:3708_3	vindati anubhavati sampaṭicchatīti katavedī. Titthe yojeti pāṇineti sabbasatte nibbānapavesanupāye	3708	
PA_atk-s05_10a:3708_4	kusalapathe magge dhammadesanāya yojeti sampayojeti patiṭṭhāpetīti attho. Sesaṃ uttānatthameva.	3708	
PA_atk-s05_10a:3708_5	Gamanavaṇṇanagāthānamattho theragāthāyaṃ vuttoyevāti.	3708	
PA_atk-s05_10a:3709	Kāḷudāyittheraapadānavaṇṇanā samattā.	370	
PA_atk-s05_10a:3710	7. Abhayattheraapadānavaṇṇanā	371	
PA_atk-s05_10a:3711_0	Sattamāpadāne padumuttaro nāma jinotiādikaṃ āyasmato abhayattherassa apadānaṃ. Ayampi	3711	
PA_atk-s05_10a:3711_1	purimajinavaresu katādhikāro tattha tattha bhave vipaṭṭūpanissayāni puññāni upacinanto	3711	
PA_atk-s05_10a:3711_2	padumuttarassa bhagavato kāle haṃsavatīnagare brāhmaṇakule nibbatto. So vuddhimanvāya	3711	
PA_atk-s05_10a:3711_3	vedaṅgapārago sakaparasamayakusalo ekadivasaṃ satthu dhammadesanaṃ sutvā pasannamānaso	3711	
PA_atk-s05_10a:3711_4	bhagavantaṃ gāthāhi thomesi. So tattha yāvatāyukaṃ ṭhatvā puññāni katvā tato cuto	3711	
PA_atk-s05_10a:3711_5	devaloke nibbatto aparāparaṃ sugatīsuyevaṃ saṃsaranto imasmiṃ buddhuppāde rājagahe	3711	
PA_atk-s05_10a:3711_6	bimbisārarañño putto hutvā nibbatti, abhayotvevassa nāmaṃ kariṃsu. So vayappatto	3711	
PA_atk-s05_10a:3711_7	nigaṇṭhehi saddhiṃ vissāsiko hutvā caranto ekadivasaṃ nigaṇṭhena nāṭaputtena satthu	3711	
PA_atk-s05_10a:3711_8	vādāropanatthāya pesito nipuṇapañhaṃ pucchitvā nipuṇabyākaraṇaṃ sutvā pasanno satthu	3711	
PA_atk-s05_10a:3711_9	santike pabbajitvā kammaṭṭhānānurūpaṃ ñāṇaṃ pesetvā nacirasseva arahattaṃ pāpuṇi.	3711	
PA_atk-s05_10a:3712	195. So arahattaṃ patvā attano pubbakammaṃ saritvā somanassajāto pubbacaritāpadānaṃ pakāsento padumuttaro nāma jinotiādimāha. Taṃ sabbaṃ suviññeyyamevāti.	371	
PA_atk-s05_10a:3713	Abhayattheraapadānavaṇṇanā samattā.	371	
PA_atk-s05_10a:3714	8. Lomasakaṅgiyattheraapadānavaṇṇanā	371	
PA_atk-s05_10a:3715_0	Aṭṭhamāpadāne imamhi bhaddake kappetiādikaṃ āyasmato lomasakaṅgiyattherassa apadānaṃ.	3715	
PA_atk-s05_10a:3715_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	3715	
PA_atk-s05_10a:3715_2	upacinanto kassapassa bhagavato kāle brāhmaṇakule nibbatto saddho pasanno ahosi.	3715	
PA_atk-s05_10a:3715_3	Aparo candano nāma tassa sahāyo cāsi. Te dvepi satthu santike dhammaṃ sutvā pasannamānasā	3715	
PA_atk-s05_10a:3715_4	pabbajitvā yāvajīvaṃ sīlaṃ rakkhitvā suparisuddhasīlā tato cutā devaloke nibbattitvā	3715	
PA_atk-s05_10a:3715_5	ekaṃ buddhantaraṃ dibbasukhaṃ anubhaviṃsu. Tesu ayaṃ imasmiṃ buddhuppāde sākiyakule	3715	
PA_atk-s05_10a:3715_6	nibbattitvā aparo candano devaputto hutvā tāvatiṃsabhavane nibbatti. Atha so sakyakulappasādakena	3715	
PA_atk-s05_10a:3715_7	kāḷudāyinā ārādhitena bhagavatā sakyarājūnaṃ mānamaddanāya kataṃ vessantaradhammadesanāyaṃ	3715	
PA_atk-s05_10a:3715_8	pokkharavassaiddhipāṭihāriyaṃ disvā pasannamānaso pabbajitvā majjhimanikāye vuttaṃ	3715	
PA_atk-s05_10a:3715_9	bhaddekarattasuttantadesanaṃ sutvā araññavāsaṃ vasanto bhaddekarattasuttantadesanānusāsanaṃ	3715	
PA_atk-s05_10a:3715_10	saritvā tadanusārena ñāṇaṃ pesetvā kammaṭṭhānaṃ manasi karitvā arahattaṃ pāpuṇi.	37151	
PA_atk-s05_10a:3716_0	225. Arahattaṃ patvā attano pubbakammaṃ saritvā sañjātasomanasso pubbacaritāpadānaṃ	3716	
PA_atk-s05_10a:3716_1	pakāsento imamhi bhaddake kappetiādimāha. Tattha kappo tāva catubbidho – sārakappo,	3716	
PA_atk-s05_10a:3716_2	varakappo, maṇḍakappo, bhaddakappoti. Tesu yasmiṃ kappe eko buddho uppajjati, ayaṃ	3716	
PA_atk-s05_10a:3716_3	sārakappo nāma. Yasmiṃ dve vā tayo vā buddhā uppajjanti, ayaṃ varakappo nāma. Yasmiṃ	3716	
PA_atk-s05_10a:3716_4	cattāro buddhā uppajjanti, ayaṃ maṇḍakappo nāma. Yasmiṃ pañca buddhā uppajjanti,	3716	
PA_atk-s05_10a:3716_5	ayaṃ bhaddakappo nāma. Aññattha pana –	3716	
PA_atk-s05_10a:3717	“Sārakappo maṇḍakappo, sāramaṇḍakappo tathā;	371	
PA_atk-s05_10a:3718	Varakappo bhaddakappo, kappā pañcavidhā siyuṃ.	371	
PA_atk-s05_10a:3719	“Eko dve tayo cattāro, pañca buddhā yathākkamaṃ;	371	
PA_atk-s05_10a:3720	Etesu pañcakappesu, uppajjanti vināyakā”ti. –	372	
PA_atk-s05_10a:3721	Evaṃ pañca kappā vuttā. Tesu ayaṃ kappo “kakusandho koṇāgamano kassapo gotamo metteyyo”ti pañcabuddhapaṭimaṇḍitattā bhaddakappo nāma jāto.	372	
PA_atk-s05_10a:3722	Tasmā imasmiṃ bhaddakappamhi kassapo nāyako uppajjīti sambandho. Sesaṃ uttānatthamevāti.	372	
PA_atk-s05_10a:3723	Lomasakaṅgiyattheraapadānavaṇṇanā samattā.	372	
PA_atk-s05_10a:3724	9. Vanavacchattheraapadānavaṇṇanā	372	
PA_atk-s05_10a:3725_0	Navamāpadāne imamhi bhaddake kappetiādikaṃ āyasmato vanavacchattherassa apadānaṃ.	3725	
PA_atk-s05_10a:3725_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	3725	
PA_atk-s05_10a:3725_2	upacinanto kassapassa bhagavato kāle kulagehe nibbatto viññutaṃ patvā satthu dhammadesanaṃ	3725	
PA_atk-s05_10a:3725_3	sutvā saddhājāto pabbajitvā parisuddhaṃ brahmacariyaṃ caritvā tato cuto devaloke	3725	
PA_atk-s05_10a:3725_4	nibbatto, tato cuto araññāyatane bhikkhūnaṃ samīpe kapotayoniyaṃ nibbatto. Tesu mettacitto	3725	
PA_atk-s05_10a:3725_5	dhammaṃ sutvā tato cuto devamanussesu saṃsaranto imasmiṃ buddhuppāde kapilavatthusmiṃ	3725	
PA_atk-s05_10a:3725_6	brāhmaṇakule nibbatti. Tassa mātukucchigatakāleyeva mātu dohaḷo udapādi vane vasituṃ	3725	
PA_atk-s05_10a:3725_7	vane vijāyituṃ. Tato icchānurūpavasena vane vasantiyā gabbhavuṭṭhānaṃ ahosi. Gabbhato	3725	
PA_atk-s05_10a:3725_8	nikkhantañca naṃ kāsāvakhaṇḍena paṭiggahesuṃ. Tadā bodhisattassa uppannakālo, rājā	3725	
PA_atk-s05_10a:3725_9	taṃ kumāraṃ āharāpetvā saheva posesi. Atha bodhisatto mahābhinikkhamanaṃ nikkhamitvā	3725	
PA_atk-s05_10a:3725_10	pabbajitvā chabbasāni dukkarakārikaṃ katvā buddhe jāte so mahākassapassa santikaṃ	37251	
PA_atk-s05_10a:3725_11	gantvā tassovāde pasanno tassa santikā buddhuppādabhāvaṃ sutvā satthu santikaṃ gantvā	37251	
PA_atk-s05_10a:3725_12	dhammaṃ sutvā pabbajitvā nacirasseva chaḷabhiñño arahā ahosi.	37251	
PA_atk-s05_10a:3726_0	251. So arahattaṃ patvā attano pubbakammaṃ saritvā somanassajāto pubbacaritāpadānaṃ	3726	
PA_atk-s05_10a:3726_1	pakāsento imamhi bhaddake kappetiādimāha. Tattha brahmabandhu mahāyasoti ettha brāhmaṇānaṃ	3726	
PA_atk-s05_10a:3726_2	bandhu ñātakoti brāhmaṇabandhūti vattabbe gāthābandhasukhatthaṃ “brahmabandhū”ti	3726	
PA_atk-s05_10a:3726_3	vuttanti veditabbaṃ. Lokattayabyāpakayasattā mahāyaso. Sesaṃ sabbaṃ suviññeyyamevāti.	3726	
PA_atk-s05_10a:3727	Vanavacchattheraapadānavaṇṇanā samattā.	372	
PA_atk-s05_10a:3728	10. Cūḷasugandhattheraapadānavaṇṇanā	372	
PA_atk-s05_10a:3729_0	Dasamāpadāne imamhi bhaddake kappetiādikaṃ āyasmato sugandhattherassa apadānaṃ. Ayampi	3729	
PA_atk-s05_10a:3729_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	3729	
PA_atk-s05_10a:3729_2	kassapasammāsambuddhakāle bārāṇasiyaṃ vibhavasampanne kule nibbatto viññutaṃ patvā	3729	
PA_atk-s05_10a:3729_3	satthu santike dhammaṃ sutvā sabbadā namassamāno mahādānaṃ dadamāno māsassa sattakkhattuṃ	3729	
PA_atk-s05_10a:3729_4	bhagavato gandhakuṭiyā catujjātigandhena vilimpesi. “Mama nibbattanibbattaṭṭhāne	3729	
PA_atk-s05_10a:3729_5	sarīrato sugandhagandho nibbattatū”ti patthanaṃ akāsi. Bhagavā taṃ byākāsi. So yāvatāyukaṃ	3729	
PA_atk-s05_10a:3729_6	ṭhatvā puññāni karonto tato cuto devaloke nibbatto kāmāvacaralokaṃ sarīragandhena	3729	
PA_atk-s05_10a:3729_7	sugandhaṃ kurumāno sugandhadevaputtoti pākaṭo ahosi. So devalokasampattiyo anubhavitvā	3729	
PA_atk-s05_10a:3729_8	tato cuto imasmiṃ buddhuppāde mahābhogakule nibbatti, tassa mātukucchigatasseva mātuyā	3729	
PA_atk-s05_10a:3729_9	sarīragandhena sakalagehaṃ sakalanagarañca sugandhena ekagandhaṃ ahosi, jātakkhaṇe	3729	
PA_atk-s05_10a:3729_10	sakalaṃ sāvatthinagaraṃ sugandhakaraṇḍako viya ahosi, tenassa sugandhoti nāmaṃ kariṃsu.	37291	
PA_atk-s05_10a:3729_11	So vuddhiṃ agamāsi. Tadā satthā sāvatthiyaṃ patvā jetavanamahāvihāraṃ paṭiggahesi,	37291	
PA_atk-s05_10a:3729_12	taṃ disvā pasannamānaso bhagavato santike pabbajitvā nacirasseva saha paṭisambhidāhi	37291	
PA_atk-s05_10a:3729_13	arahattaṃ pāpuṇi. Tassa uppannadivasato paṭṭhāya yāva parinibbānā etthantare nipannaṭṭhānādīsu	37291	
PA_atk-s05_10a:3729_14	sugandhameva vāyi. Devāpi dibbacuṇṇadibbagandhapupphāni okiranti.	37291	
PA_atk-s05_10a:3730_0	272. Sopi thero arahattaṃ patvā attano pubbakammaṃ saritvā somanassajāto pubbacaritāpadānaṃ	3730	
PA_atk-s05_10a:3730_1	pakāsento imamhi bhaddake kappetiādimāha. Taṃ sabbaṃ heṭṭhā vuttanayattā uttānatthattā	3730	
PA_atk-s05_10a:3730_2	ca suviññeyyameva, kevalaṃ puññanānattaṃ nāmanānattañca viseso.	3730	
PA_atk-s05_10a:3731	Cūḷasugandhattheraapadānavaṇṇanā samattā.	373	
PA_atk-s05_10a:3732	Pañcapaññāsamavaggavaṇṇanā samattā.	373	
PA_atk-s05_10a:3733	56. Yasavaggo	373	
PA_atk-s05_10a:3734	1. Yasattheraapadānavaṇṇanā	373	
PA_atk-s05_10a:3735_0	Chappaññāsame vagge paṭhamāpadāne mahāsamuddaṃ oggayhātiādikaṃ āyasmato yasattherassa	3735	
PA_atk-s05_10a:3735_1	apadānaṃ. Ayampi purimabuddhesu katādhikāro tattha tattha bhave vivaṭṭūpanissayāni	3735	
PA_atk-s05_10a:3735_2	puññāni upacinanto sumedhassa bhagavato kāle mahānubhāvo nāgarājā hutvā buddhappamukhaṃ	3735	
PA_atk-s05_10a:3735_3	bhikkhusaṅghaṃ attano bhavanaṃ netvā mahādānaṃ pavattesi, bhagavantaṃ mahagghena	3735	
PA_atk-s05_10a:3735_4	ticīvarena acchādesi, ekekañca bhikkhuṃ mahaggheneva paccekadussayugena sabbena ca	3735	
PA_atk-s05_10a:3735_5	samaṇaparikkhārena. So tena puññakammena devamanussesu saṃsaranto siddhatthassa bhagavato	3735	
PA_atk-s05_10a:3735_6	kāle seṭṭhiputto hutvā mahābodhimaṇḍalaṃ sattahi ratanehi pūjesi. Kassapassa bhagavato	3735	
PA_atk-s05_10a:3735_7	kāle sāsane pabbajitvā samaṇadhammaṃ akāsi. Evaṃ so sugatīsuyeva saṃsaranto amhākaṃ	3735	
PA_atk-s05_10a:3735_8	bhagavato kāle bārāṇasiyaṃ mahāvibhavassa seṭṭhino putto hutvā sujātāya bhagavato	3735	
PA_atk-s05_10a:3735_9	khīrapāyāsaṃ dinnāya seṭṭhidhītāya kucchimhi nibbatti, yaso nāma nāmena paramasukhumālo.	3735	
PA_atk-s05_10a:3735_10	Tassa tayo pāsādā honti – eko hemantiko, eko gimhiko, eko vassikoti. So vassike pāsāde	37351	
PA_atk-s05_10a:3735_11	vassike cattāro māse nippurisehi tūriyehi paricārayamāno vasati, heṭṭhāpāsādaṃ na	37351	
PA_atk-s05_10a:3735_12	otarati. Hemantike pāsāde cattāro māse suphusitavātapānakavāṭe tattheva paṭivasati.	37351	
PA_atk-s05_10a:3735_13	Gimhike pāsāde bahukavāṭavātapānajālāhi sampanne tattheva vasati. Hatthapādānaṃ sukhumālatāya	37351	
PA_atk-s05_10a:3735_14	bhūmiyaṃ nisajjādikiccaṃ natthi. Simbalitulādipuṇṇasabhāve attharitvā tattha upadhānāni	37351	
PA_atk-s05_10a:3735_15	kiccāni karoti. Evaṃ devaloke devakumāro viya pañcahi kāmaguṇehi samappitassa samaṅgībhūtassa	37351	
PA_atk-s05_10a:3735_16	paricārayamānassa paṭikacceva niddā okkami, parijanassāpi niddā okkami, sabbarattiyo	37351	
PA_atk-s05_10a:3735_17	ca telapadīpo jhāyati. Atha kho yaso kulaputto paṭikacceva pabujjhitvā addasa sakaṃ	37351	
PA_atk-s05_10a:3735_18	parijanaṃ supantaṃ aññissā kacche vīṇaṃ, aññissā kaṇṭhe mudiṅgaṃ, aññissā kacche	37351	
PA_atk-s05_10a:3735_19	āḷambaraṃ, aññaṃ vikesikaṃ, vikkheḷikaṃ, aññā vippalapantiyo hatthapattaṃ susānaṃ	37351	
PA_atk-s05_10a:3735_20	maññe, disvānassa ādīnavo pāturahosi, nibbidāya cittaṃ saṇṭhāsi. Atha kho yaso kulaputto	37352	
PA_atk-s05_10a:3735_21	udānaṃ udānesi – “upaddutaṃ vata bho, upassaṭṭhaṃ vata bho”ti.	37352	
PA_atk-s05_10a:3736_0	Atha kho yaso kulaputto suvaṇṇapādukāyo ārohitvā yena nivesanadvāraṃ tenupasaṅkami,	3736	
PA_atk-s05_10a:3736_1	amanussā dvāraṃ vivariṃsu – “mā yasassa kulaputtassa koci antarāyamakāsi agārasmā	3736	
PA_atk-s05_10a:3736_2	anagāriyaṃ pabbajjāyā”ti. Atha kho yaso kulaputto yena nagaradvāraṃ tenupasaṅkami,	3736	
PA_atk-s05_10a:3736_3	amanussā dvāraṃ vivariṃsu – “mā yasassa kulaputtassa koci antarāyamakāsi agārasmā	3736	
PA_atk-s05_10a:3736_4	anagāriyaṃ pabbajjāyā”ti. Atha kho yaso kulaputto yena isipatanaṃ migadāyo tenupasaṅkami.	3736	
PA_atk-s05_10a:3737_0	Tena kho pana samayena bhagavā rattiyā paccūsasamayaṃ paccuṭṭhāya ajjhokāse caṅkamati,	3737	
PA_atk-s05_10a:3737_1	addasā kho bhagavā yasaṃ kulaputtaṃ dūratova āgacchantaṃ, disvāna caṅkamā orohitvā	3737	
PA_atk-s05_10a:3737_2	paññatte āsane nisīdi. Atha kho yaso kulaputto bhagavato avidūre udānaṃ udānesi –	3737	
PA_atk-s05_10a:3737_3	“upaddutaṃ vata bho, upassaṭṭhaṃ vata bho”ti. Atha kho bhagavā yasaṃ kulaputtaṃ etadavoca	3737	
PA_atk-s05_10a:3737_4	– “idaṃ kho, yasa, anupaddutaṃ, idaṃ anupassaṭṭhaṃ, ehi, yasa, nisīda, dhammaṃ te	3737	
PA_atk-s05_10a:3737_5	desessāmī”ti. Atha kho yaso kulaputto, “idaṃ kira anupaddutaṃ, idaṃ anupassaṭṭha”nti	3737	
PA_atk-s05_10a:3737_6	haṭṭho udaggo suvaṇṇapādukāhi orohitvā yena bhagavā tenupasaṅkami, upasaṅkamitvā	3737	
PA_atk-s05_10a:3737_7	bhagavantaṃ abhivādetvā ekamantaṃ nisīdi, ekamantaṃ nisinnassa kho yasassa kulaputtassa	3737	
PA_atk-s05_10a:3737_8	bhagavā anupubbiṃ kathaṃ kathesi, seyyathidaṃ, dānakathaṃ sīlakathaṃ saggakathaṃ	3737	
PA_atk-s05_10a:3737_9	kāmānaṃ ādīnavaṃ okāraṃ saṃkilesaṃ nekkhamme ānisaṃsaṃ pakāsesi. Yadā bhagavā aññāsi	3737	
PA_atk-s05_10a:3737_10	yasaṃ kulaputtaṃ kallacittaṃ muducittaṃ vinīvaraṇacittaṃ udaggacittaṃ pasannacittaṃ,	37371	
PA_atk-s05_10a:3737_11	atha yā buddhānaṃ sāmukkaṃsikā dhammadesanā, taṃ pakāsesi dukkhaṃ samudayaṃ nirodhaṃ	37371	
PA_atk-s05_10a:3737_12	maggaṃ. Seyyathāpi nāma suddhaṃ vatthaṃ apagatakāḷakaṃ sammadeva rajanaṃ paṭiggaṇheyya,	37371	
PA_atk-s05_10a:3737_13	evameva yasassa kulaputtassa tasmiṃyeva āsane virajaṃ vītamalaṃ dhammacakkhuṃ udapādi	37371	
PA_atk-s05_10a:3737_14	– “yaṃ kiñci samudayadhammaṃ, sabbaṃ taṃ nirodhadhamma”nti.	37371	
PA_atk-s05_10a:3738_0	Atha kho yasassa kulaputtassa mātā pāsādaṃ abhiruhitvā yasaṃ kulaputtaṃ apassantī	3738	
PA_atk-s05_10a:3738_1	yena seṭṭhi gahapati tenupasaṅkami; upasaṅkamitvā seṭṭhiṃ gahapatiṃ etadavoca – “putto	3738	
PA_atk-s05_10a:3738_2	te gahapati yaso na dissatī”ti. Atha kho, seṭṭhi gahapati, catuddisā assadūte uyyojetvā	3738	
PA_atk-s05_10a:3738_3	sāmaṃyeva yena isipatanaṃ migadāyo tenupasaṅkami. Addasā kho, seṭṭhi gahapati, suvaṇṇapādukānaṃ	3738	
PA_atk-s05_10a:3738_4	nikkhepaṃ, disvāna taṃyeva anugamāsi. Addasā kho bhagavā seṭṭhiṃ gahapatiṃ dūratova	3738	
PA_atk-s05_10a:3738_5	āgacchantaṃ, disvāna bhagavato etadahosi – “yaṃnūnāhaṃ tathārūpaṃ iddhābhisaṅkhāraṃ	3738	
PA_atk-s05_10a:3738_6	abhisaṅkhareyyaṃ, yathā seṭṭhi gahapati idha nisinno idha nisinnaṃ yasaṃ kulaputtaṃ	3738	
PA_atk-s05_10a:3738_7	na passeyyā”ti. Atha kho bhagavā tathārūpaṃ iddhābhisaṅkhāraṃ abhisaṅkharesi. Atha	3738	
PA_atk-s05_10a:3738_8	kho seṭṭhi gahapati yena bhagavā tenupasaṅkami; upasaṅkamitvā bhagavantaṃ etadavoca	3738	
PA_atk-s05_10a:3738_9	– “api, bhante, bhagavā yasaṃ kulaputtaṃ passeyyā”ti. Tena hi gahapati nisīda, appeva	3738	
PA_atk-s05_10a:3738_10	nāma idha nisinno idha nisinnaṃ yasaṃ kulaputtaṃ passeyyāsīti. Atha kho seṭṭhi gahapati	37381	
PA_atk-s05_10a:3738_11	“idheva kirāhaṃ nisinno idha nisinnaṃ yasaṃ kulaputtaṃ passissāmī”ti haṭṭho udaggo	37381	
PA_atk-s05_10a:3738_12	bhagavantaṃ abhivādetvā ekamantaṃ nisīdi, ekamantaṃ nisinnassa kho seṭṭhissa gahapatissa	37381	
PA_atk-s05_10a:3738_13	bhagavā anupubbiṃ kathaṃ kathesi…pe… aparappaccayo atthu sāsane bhagavantaṃ etadavoca	37381	
PA_atk-s05_10a:3738_14	– “abhikkantaṃ bhante, abhikkantaṃ bhante, seyyathāpi, bhante, nikkujjitaṃ vā ukkujjeyya,	37381	
PA_atk-s05_10a:3738_15	paṭicchannaṃ vā vivareyya mūḷhassa vā maggaṃ ācikkheyya, andhakāre vā telapajjotaṃ	37381	
PA_atk-s05_10a:3738_16	dhāreyya ‘cakkhumanto rūpāni dakkhantī’ti, evamevaṃ bhagavatā anekapariyāyena dhammo	37381	
PA_atk-s05_10a:3738_17	pakāsito. Esāhaṃ, bhante, bhagavantaṃ saraṇaṃ gacchāmi dhammañca bhikkhusaṅghañca,	37381	
PA_atk-s05_10a:3738_18	upāsakaṃ maṃ bhagavā dhāretu ajjatagge pāṇupetaṃ saraṇaṃ gata”nti. Sova loke paṭhamaṃ	37381	
PA_atk-s05_10a:3738_19	upāsako ahosi tevāciko.	37381	
PA_atk-s05_10a:3739_0	Atha kho yasassa kulaputtassa pituno dhamme desiyamāne yathādiṭṭhaṃ yathāviditaṃ	3739	
PA_atk-s05_10a:3739_1	bhūmiṃ paccavekkhantassa anupādāya āyavehi cittaṃ vimucci. Atha kho bhagavato etadahosi	3739	
PA_atk-s05_10a:3739_2	– “yasassa kho kulaputtassa pituno dhamme desiyamāne yathādiṭṭhaṃ yathāviditaṃ bhūmiṃ	3739	
PA_atk-s05_10a:3739_3	paccavekkhantassa anupādāya āsavehi cittaṃ vimuttaṃ, abhabbo kho yaso kulaputto hīnāyāvattitvā	3739	
PA_atk-s05_10a:3739_4	kāme paribhuñjituṃ, seyyathāpi pubbe agārikabhūto, yaṃnūnāhaṃ taṃ iddhābhisaṅkhāraṃ	3739	
PA_atk-s05_10a:3739_5	paṭippassambheyya”nti. Atha kho bhagavā taṃ iddhābhisaṅkhāraṃ paṭippassambhesi. Addasā	3739	
PA_atk-s05_10a:3739_6	kho seṭṭhi gahapati yasaṃ kulaputtaṃ nisinnaṃ, disvāna yasaṃ kulaputtaṃ etadavoca	3739	
PA_atk-s05_10a:3739_7	– “mātā te tāta, yasa, paridevasokasamāpannā, dehi mātuyā jīvita”nti. Atha kho yaso	3739	
PA_atk-s05_10a:3739_8	kulaputto bhagavantaṃ ullokesi. Atha kho bhagavā seṭṭhiṃ gahapatiṃ etadavoca – “taṃ	3739	
PA_atk-s05_10a:3739_9	kiṃ maññasi, gahapati, yassa sekkhena ñāṇena sekkhena dassanena dhammo diṭṭho vidito	3739	
PA_atk-s05_10a:3739_10	seyyathāpi tayā, tassa yathādiṭṭhaṃ yathāviditaṃ bhūmiṃ paccavekkhantassa anupādāya	37391	
PA_atk-s05_10a:3739_11	āsavehi cittaṃ vimuttaṃ, bhabbo nu kho so, gahapati, hīnāyāvattitvā kāme paribhuñjituṃ	37391	
PA_atk-s05_10a:3739_12	seyyathāpi pubbe agārikabhūto”ti? “No hetaṃ, bhante”. “Yasassa kho, gahapati, kulaputtassa	37391	
PA_atk-s05_10a:3739_13	sekkhena ñāṇena sekkhena dassanena dhammo diṭṭho vidito seyyathāpi tayā, tassa yathādiṭṭhaṃ	37391	
PA_atk-s05_10a:3739_14	yathāviditaṃ bhūmiṃ paccavekkhantassa anupādāya āsavehi cittaṃ vimuttaṃ, abhabbo	37391	
PA_atk-s05_10a:3739_15	kho, gahapati, yaso kulaputto hīnāyāvattitvā kāme paribhuñjituṃ seyyathāpi pubbe	37391	
PA_atk-s05_10a:3739_16	agārikabhūto”ti. “Lābhā, bhante, yasassa kulaputtassa, suladdhaṃ, bhante, yasassa	37391	
PA_atk-s05_10a:3739_17	kulaputtassa, yathā yasassa kulaputtassa anupādāya āsavehi cittaṃ vimuttaṃ, adhivāsetu	37391	
PA_atk-s05_10a:3739_18	me, bhante bhagavā, ajjatanāya bhattaṃ yasena kulaputtena pacchāsamaṇenā”ti. “Adhivāsesi	37391	
PA_atk-s05_10a:3739_19	bhagavā tuṇhībhāvena”. Atha kho seṭṭhi gahapati, bhagavato adhivāsanaṃ viditvā uṭṭhāyāsanā	37391	
PA_atk-s05_10a:3739_20	bhagavantaṃ abhivādetvā padakkhiṇaṃ katvā pakkāmi. Atha kho yaso kulaputto acirapakkante	37392	
PA_atk-s05_10a:3739_21	seṭṭhimhi gahapatimhi bhagavantaṃ etadavoca – “labheyyāhaṃ, bhante, bhagavato santike	37392	
PA_atk-s05_10a:3739_22	pabbajjaṃ, labheyyaṃ upasampada”nti. “Ehi bhikkhū”ti bhagavā avoca – “svākkhāto dhammo,	37392	
PA_atk-s05_10a:3739_23	cara brahmacariyaṃ sammā dukkhassa antakiriyāyā”ti, sāva tassa āyasmato upasampadā ahosi.	37392	
PA_atk-s05_10a:3740_0	1. Arahā pana hutvā somanassajāto attano pubbacaritāpadānaṃ pakāsento mahāsamuddaṃ	3740	
PA_atk-s05_10a:3740_1	oggayhātiādimāha. Tattha samuddanti aṅgulimuddāya saṃ suṭṭhu dassetabbato samuddo,	3740	
PA_atk-s05_10a:3740_2	atha vā saṃ suṭṭhu udiyati khobhiyati pasodhiyati ghosanaṃ karonto āluḷiyatīti samuddo,	3740	
PA_atk-s05_10a:3740_3	mahanto ca so samuddo cāti mahāsamuddo, taṃ mahāsamuddaṃ. Oggayhāti ajjhogāhetvā	3740	
PA_atk-s05_10a:3740_4	abbhantaraṃ pavisitvā tassa mahāsamuddassa anto pavisitvā, sāmyatthe cetaṃ upayogavacananti	3740	
PA_atk-s05_10a:3740_5	daṭṭhabbaṃ. Bhavanaṃ me sumāpitanti ettha bhavanti nibbattanti nivasanti catūhi iriyāpathehi	3740	
PA_atk-s05_10a:3740_6	vāsaṃ kappenti etthāti bhavanaṃ, mayhaṃ taṃ bhavanaṃ taṃ vimānaṃ taṃ pāsādaṃ pañcapākārakūṭāgārehi	3740	
PA_atk-s05_10a:3740_7	saṃ suṭṭhu māpitaṃ nagaraṃ, attano balena suṭṭhu nimmitanti attho. Sunimmitā pokkharaṇīti	3740	
PA_atk-s05_10a:3740_8	sumahantā hutvā bhūtā itā gatā pavattā khaṇitā katāti pokkharaṇī, macchakacchapapupphapulinatitthamadhurodakādīhi	3740	
PA_atk-s05_10a:3740_9	suṭṭhu nibbattā nimmitāti attho. Cakkavākūpakūjitāti cakkavākakukkuṭahaṃsādīhi kūjitā	3740	
PA_atk-s05_10a:3740_10	ghositā nāditā sā pokkharaṇīti sambandho. Ito paraṃ nadīvanadvipadacatuppadapādapapakkhīnaṃ	37401	
PA_atk-s05_10a:3740_11	vaṇṇañca sumedhassa bhagavato dassanañca nimantetvā sumedhassa bhagavato dānakkamañca suviññeyyameva.	37401	
PA_atk-s05_10a:3741_0	Lokāhutipaṭiggahanti ettha loke āhuti lokāhuti, kāmarūpārūpasaṅkhātassa lokassa āhutiṃ	3741	
PA_atk-s05_10a:3741_1	pūjāsakkāraṃ paṭiggaṇhātīti lokāhutipaṭiggahaṃ, sumedhaṃ bhagavantanti attho. Sesaṃ	3741	
PA_atk-s05_10a:3741_2	byākaraṇadānañca arahattappattaphalañca suviññeyyamevāti.	3741	
PA_atk-s05_10a:3742	Yasattheraapadānavaṇṇanā samattā.	374	
PA_atk-s05_10a:3743	2. Nadīkassapattheraapadānavaṇṇanā	374	
PA_atk-s05_10a:3744_0	Dutiyāpadāne padumuttarassa bhagavatotiādikaṃ āyasmato nadīkassapattherassa apadānaṃ.	3744	
PA_atk-s05_10a:3744_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	3744	
PA_atk-s05_10a:3744_2	upacinanto padumuttarassa bhagavato kāle kulagehe nibbattitvā viññutaṃ patto ekadivasaṃ	3744	
PA_atk-s05_10a:3744_3	satthāraṃ piṇḍāya carantaṃ disvā pasannamānaso attanā ropitassa ambarukkhassa paṭhamuppannaṃ	3744	
PA_atk-s05_10a:3744_4	manosilāvaṇṇaṃ ekaṃ ambaphalaṃ adāsi. So tena puññakammena devamanussesu saṃsaranto	3744	
PA_atk-s05_10a:3744_5	imasmiṃ buddhuppāde magadharaṭṭhe brāhmaṇakule uruvelakassapassa bhātā hutvā nibbatto	3744	
PA_atk-s05_10a:3744_6	vayappatto nissaraṇajjhāsayatāya gharāvāsaṃ anicchanto tāpasapabbajjaṃ pabbajitvā	3744	
PA_atk-s05_10a:3744_7	tīhi tāpasasatehi saddhiṃ nerañjarāya nadiyā tīre assamaṃ māpetvā viharati. Nadītīre	3744	
PA_atk-s05_10a:3744_8	vasanato kassapagottatāya ca nadīkassapoti samaññā ahosi. Tassa bhagavā saparisassa	3744	
PA_atk-s05_10a:3744_9	ehibhikkhubhāvena upasampadaṃ adāsi. So bhagavato gayāsīse ādittapariyāya desanāya	3744	
PA_atk-s05_10a:3744_10	arahatte patiṭṭhāsi.	37441	
PA_atk-s05_10a:3745_0	Tatrāyaṃ anupubbikathā – satthā yasaṃ kulaputtaṃ pabbājetvā uruvelāyaṃ tayo bhātikajaṭile	3745	
PA_atk-s05_10a:3745_1	dametuṃ yena uruvelā tadavasari. Tena kho pana samayena uruvelāyaṃ tayo jaṭilā paṭivasanti	3745	
PA_atk-s05_10a:3745_2	uruvelakassapo nadīkassapo gayākassapoti, tesu uruvelakassapo jaṭilo pañcannaṃ jaṭilasatānaṃ	3745	
PA_atk-s05_10a:3745_3	nāyako hoti vināyako aggo pamukho pāmokkho, nadīkassapo jaṭilo tiṇṇaṃ jaṭilasatānaṃ	3745	
PA_atk-s05_10a:3745_4	nāyako hoti vināyako aggo pamukho pāmokkho, gayākassapo jaṭilo dvinnaṃ jaṭilasatānaṃ	3745	
PA_atk-s05_10a:3745_5	nāyako hoti vināyako aggo pamukho pāmokkho. Atha kho bhagavā yena uruvelakassapassa	3745	
PA_atk-s05_10a:3745_6	jaṭilassa assamo tenupasaṅkami; upasaṅkamitvā uruvelakassapaṃ jaṭilaṃ etadavoca –	3745	
PA_atk-s05_10a:3745_7	“sace te, kassapa, agaru, vaseyyāma ekarattaṃ agyāgāre”ti. Na kho me, mahāsamaṇa,	3745	
PA_atk-s05_10a:3745_8	garu, caṇḍettha nāgarājā iddhimā āsiviso ghoraviso, so taṃ mā viheṭhesīti. Dutiyampi	3745	
PA_atk-s05_10a:3745_9	kho bhagavā uruvelakassapaṃ jaṭilaṃ etadavoca…pe… tatiyampi…pe… so taṃ mā viheṭhesīti.	3745	
PA_atk-s05_10a:3745_10	Appeva maṃ na viheṭheyya, iṅgha tvaṃ, kassapa, anujānāhi agyāgāranti. Vihara, mahāsamaṇa,	37451	
PA_atk-s05_10a:3745_11	yathāsukhanti. Atha kho bhagavā agyāgāraṃ pavisitvā tiṇasanthārakaṃ paññapetvā nisīdi	37451	
PA_atk-s05_10a:3745_12	pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā.	37451	
PA_atk-s05_10a:3746_0	Addasā kho so nāgo bhagavantaṃ paviṭṭhaṃ, disvā dummano padhūpāyi. Atha kho bhagavato	3746	
PA_atk-s05_10a:3746_1	etadahosi – “yaṃnūnāhaṃ imassa nāgassa anupahacca chaviñca cammañca maṃsañca nhāruñca	3746	
PA_atk-s05_10a:3746_2	aṭṭhiñca aṭṭhimiñjañca tejasā tejaṃ pariyādiyeyya”nti. Atha kho bhagavā tathārūpaṃ	3746	
PA_atk-s05_10a:3746_3	iddhābhisaṅkhāraṃ abhisaṅkharitvā padhūpāyi. Atha kho so nāgo makkhaṃ asahamāno pajjali.	3746	
PA_atk-s05_10a:3746_4	Bhagavāpi tejodhātuṃ samāpajjitvā pajjali. Ubhinnaṃ sajotibhūtānaṃ agyāgāraṃ ādittaṃ	3746	
PA_atk-s05_10a:3746_5	viya hoti sampajjalitaṃ sajotibhūtaṃ. Atha kho te jaṭilā agyāgāraṃ parivāretvā evamāhaṃsu	3746	
PA_atk-s05_10a:3746_6	– “abhirūpo vata, bho, mahāsamaṇo nāgena viheṭhiyatī”ti. Atha kho bhagavā tassā rattiyā	3746	
PA_atk-s05_10a:3746_7	accayena tassa nāgassa anupahacca chaviñca cammañca maṃsañca nhāruñca aṭṭhiñca aṭṭhimiñjañca	3746	
PA_atk-s05_10a:3746_8	tejasā tejaṃ pariyādiyitvā patte pakkhipitvā uruvelakassapassa jaṭilassa dassesi	3746	
PA_atk-s05_10a:3746_9	– “ayaṃ te, kassapa, nāgo pariyādinno assa tejasā tejo”ti. Atha kho uruvelakassapassa	3746	
PA_atk-s05_10a:3746_10	jaṭilassa etadahosi – “mahiddhiko kho mahāsamaṇo mahānubhāvo, yatra hi nāma caṇḍassa	37461	
PA_atk-s05_10a:3746_11	nāgarājassa iddhimato āsivisassa ghoravisassa tejasā tejaṃ pariyādiyissati, na tveva	37461	
PA_atk-s05_10a:3746_12	kho arahā yathā aha”nti.	37461	
PA_atk-s05_10a:3747	“Nerañjarāyaṃ bhagavā, uruvelakassapaṃ jaṭilaṃ avoca;	374	
PA_atk-s05_10a:3748	Sace te kassapa agaru, viharemu ajjaṇho aggisālamhī”ti.	374	
PA_atk-s05_10a:3749	“Na kho me mahāsamaṇa garu, phāsukāmova taṃ nivāremi;	374	
PA_atk-s05_10a:3750	Caṇḍettha nāgarājā, iddhimā āsiviso ghoraviso;	375	
PA_atk-s05_10a:3751	So taṃ mā viheṭhesī”ti.	375	
PA_atk-s05_10a:3752	“Appeva maṃ na viheṭheyya, iṅgha tvaṃ kassapa anujānāhi agyāgāranti;	375	
PA_atk-s05_10a:3753	Dinnanti naṃ viditvā, abhīto pāvisi bhayamatīto.	375	
PA_atk-s05_10a:3754	“Disvā isiṃ paviṭṭhaṃ, ahināgo dummano padhūpāyi;	375	
PA_atk-s05_10a:3755	Sumanamanaso adhimano, manussanāgopi tattha padhūpāyi.	375	
PA_atk-s05_10a:3756	“Makkhañca asahamāno, ahināgo pāvakova pajjali;	375	
PA_atk-s05_10a:3757	Tejodhātusukusalo, manussanāgopi tattha pajjali.	375	
PA_atk-s05_10a:3758	“Ubhinnaṃ sajotibhūtānaṃ,	375	
PA_atk-s05_10a:3759	Agyāgāraṃ ādittaṃ hoti sampajjalitaṃ sajotibhūtaṃ;	375	
PA_atk-s05_10a:3760	Udicchare jaṭilā, abhirūpo vata bho mahāsamaṇo;	376	
PA_atk-s05_10a:3761	Nāgena viheṭhiyatīti bhaṇanti.	376	
PA_atk-s05_10a:3762	“Atha tassā rattiyā accayena, hatā nāgassa acciyo honti;	376	
PA_atk-s05_10a:3763	Iddhimato pana ṭhitā, anekavaṇṇā acciyo honti.	376	
PA_atk-s05_10a:3764	“Nīlā atha lohitikā, mañjiṭṭhā pītakā phalikavaṇṇāyo;	376	
PA_atk-s05_10a:3765	Aṅgīrasassa kāye, anekavaṇṇā acciyo honti.	376	
PA_atk-s05_10a:3766	“Pattamhi odahitvā, ahināgaṃ brāhmaṇassa dassesi;	376	
PA_atk-s05_10a:3767	Ayaṃ te kassapa nāgo, pariyādinno assa tejasā tejo”ti.	376	
PA_atk-s05_10a:3768	Atha kho uruvelakassapo jaṭilo bhagavato iminā iddhipāṭihāriyena abhippasanno bhagavantaṃ etadavoca – “idheva, mahāsamaṇa, vihara, ahaṃ te dhuvabhattenā”ti.	376	
PA_atk-s05_10a:3769	Paṭhamaṃ pāṭihāriyaṃ.	376	
PA_atk-s05_10a:3770_0	Atha kho bhagavā uruvelakassapassa jaṭilassa assamassa avidūre aññatarasmiṃ vanasaṇḍe	3770	
PA_atk-s05_10a:3770_1	vihāsi. Atha kho cattāro mahārājāno abhikkantāya rattiyā abhikkantavaṇṇā kevalakappaṃ	3770	
PA_atk-s05_10a:3770_2	vanasaṇḍaṃ obhāsetvā yena bhagavā tenupasaṅkamiṃsu; upasaṅkamitvā bhagavantaṃ abhivādetvā	3770	
PA_atk-s05_10a:3770_3	catuddisā aṭṭhaṃsu seyyathāpi mahantā aggikkhandhā. Atha kho uruvelakassapo jaṭilo	3770	
PA_atk-s05_10a:3770_4	tassā rattiyā accayena yena bhagavā tenupasaṅkami; upasaṅkamitvā bhagavantaṃ etadavoca	3770	
PA_atk-s05_10a:3770_5	– “kālo, mahāsamaṇa, niṭṭhitaṃ bhattaṃ, te nu kho te, mahāsamaṇa, abhikkantāya rattiyā	3770	
PA_atk-s05_10a:3770_6	abhikkantavaṇṇā kevalakappaṃ vanasaṇḍaṃ obhāsetvā yena tvaṃ tenupasaṅkamiṃsu; upasaṅkamitvā	3770	
PA_atk-s05_10a:3770_7	taṃ abhivādetvā catuddisā aṭṭhaṃsu seyyathāpi mahantā aggikkhandhā”ti. Ete kho, kassapa,	3770	
PA_atk-s05_10a:3770_8	cattāro mahārājāno yenāhaṃ tenupasaṅkamiṃsu dhammassavanāyāti. Atha kho uruvelakassapassa	3770	
PA_atk-s05_10a:3770_9	jaṭilassa etadahosi – “mahiddhiko kho mahāsamaṇo mahānubhāvo, yatra hi nāma cattāropi	3770	
PA_atk-s05_10a:3770_10	mahārājāno upasaṅkamissanti dhammassavanāya, na tveva ca kho arahā yathā aha”nti.	37701	
PA_atk-s05_10a:3770_11	Atha kho bhagavā uruvelakassapassa jaṭilassa bhattaṃ bhuñjitvā tasmiṃyeva vanasaṇḍe vihāsi.	37701	
PA_atk-s05_10a:3771	Dutiyaṃ pāṭihāriyaṃ.	377	
PA_atk-s05_10a:3772_0	Atha kho sakko devānamindo abhikkantāya rattiyā abhikkantavaṇṇo kevalakappaṃ vanasaṇḍaṃ	3772	
PA_atk-s05_10a:3772_1	obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ	3772	
PA_atk-s05_10a:3772_2	aṭṭhāsi seyyathāpi mahāaggikkhandho purimāhi vaṇṇanibhāhi abhikkantataro ca paṇītataro	3772	
PA_atk-s05_10a:3772_3	ca. Atha kho uruvelakassapo jaṭilo tassā rattiyā accayena yena bhagavā tenupasaṅkami;	3772	
PA_atk-s05_10a:3772_4	upasaṅkamitvā bhagavantaṃ etadavoca – “kālo, mahāsamaṇa, niṭṭhitaṃ bhattaṃ, ko nu	3772	
PA_atk-s05_10a:3772_5	kho so, mahāsamaṇa, abhikkantāya rattiyā abhikkantavaṇṇo kevalakappaṃ vanasaṇḍaṃ	3772	
PA_atk-s05_10a:3772_6	obhāsetvā yena tvaṃ tenupasaṅkami; upasaṅkamitvā taṃ abhivādetvā ekamantaṃ aṭṭhāsi	3772	
PA_atk-s05_10a:3772_7	seyyathāpi mahāaggikkhandho purimāhi vaṇṇanibhāhi abhikkantataro ca paṇītataro cā”ti.	3772	
PA_atk-s05_10a:3772_8	Eso kho, kassapa, sakko devānamindo yenāhaṃ tenupasaṅkami dhammassavanāyāti. Atha	3772	
PA_atk-s05_10a:3772_9	kho uruvelakassapassa jaṭilassa etadahosi – “mahiddhiko kho mahāsamaṇo mahānubhāvo,	3772	
PA_atk-s05_10a:3772_10	yatra hi nāma sakkopi devānamindo upasaṅkamissati dhammassavanāya, na tveva ca kho	37721	
PA_atk-s05_10a:3772_11	arahā yathā aha”nti. Atha kho bhagavā uruvelakassapassa jaṭilassa bhattaṃ bhuñjitvā	37721	
PA_atk-s05_10a:3772_12	tasmiṃyeva vanasaṇḍe vihāsi.	37721	
PA_atk-s05_10a:3773	Tatiyaṃ pāṭihāriyaṃ.	377	
PA_atk-s05_10a:3774_0	Atha kho brahmā sahampati abhikkantāya rattiyā abhikkantavaṇṇo kevalakappaṃ vanasaṇḍaṃ	3774	
PA_atk-s05_10a:3774_1	obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ	3774	
PA_atk-s05_10a:3774_2	aṭṭhāsi seyyathāpi mahāaggikkhandho purimāhi vaṇṇanibhāhi abhikkantataro ca paṇītataro	3774	
PA_atk-s05_10a:3774_3	ca. Atha kho uruvelakassapo jaṭilo tassā rattiyā accayena yena bhagavā tenupasaṅkami;	3774	
PA_atk-s05_10a:3774_4	upasaṅkamitvā bhagavantaṃ etadavoca – “kālo, mahāsamaṇa, niṭṭhitaṃ bhattaṃ, ko nu	3774	
PA_atk-s05_10a:3774_5	kho so, mahāsamaṇa, abhikkantāya rattiyā abhikkantavaṇṇo kevalakappaṃ vanasaṇḍaṃ	3774	
PA_atk-s05_10a:3774_6	obhāsetvā yena tvaṃ tenupasaṅkami; upasaṅkamitvā taṃ abhivādetvā ekamantaṃ aṭṭhāsi	3774	
PA_atk-s05_10a:3774_7	seyyathāpi mahāaggikkhandho purimāhi vaṇṇanibhāhi abhikkantataro ca paṇītataro cā”ti.	3774	
PA_atk-s05_10a:3774_8	Eso kho, kassapa, brahmā sahampati yenāhaṃ tenupasaṅkami dhammassavanāyāti. Atha	3774	
PA_atk-s05_10a:3774_9	kho uruvelakassapassa jaṭilassa etadahosi – “mahiddhiko kho mahāsamaṇo mahānubhāvo,	3774	
PA_atk-s05_10a:3774_10	yatra hi nāma brahmāpi sahampati upasaṅkamissati dhammassavanāya, na tveva ca kho	37741	
PA_atk-s05_10a:3774_11	arahā yathā aha”nti. Atha kho bhagavā uruvelakassapassa jaṭilassa bhattaṃ bhuñjitvā	37741	
PA_atk-s05_10a:3774_12	tasmiṃyeva vanasaṇḍe vihāsi.	37741	
PA_atk-s05_10a:3775	Catutthaṃ pāṭihāriyaṃ.	377	
PA_atk-s05_10a:3776_0	Tena kho pana samayena uruvelakassapassa jaṭilassa mahāyañño paccupaṭṭhito hoti,	3776	
PA_atk-s05_10a:3776_1	kevalakappā ca aṅgamagadhā pahūtaṃ khādanīyaṃ bhojanīyaṃ ādāya abhikkamitukāmā honti.	3776	
PA_atk-s05_10a:3776_2	Atha kho uruvelakassapassa jaṭilassa etadahosi – “etarahi kho me mahāyañño paccupaṭṭhito,	3776	
PA_atk-s05_10a:3776_3	kevalakappā ca aṅgamagadhā pahūtaṃ khādanīyaṃ bhojanīyaṃ ādāya abhikkamissanti, sace	3776	
PA_atk-s05_10a:3776_4	mahāsamaṇo mahājanakāye iddhipāṭihāriyaṃ karissati, mahāsamaṇassa lābhasakkāro abhivaḍḍhissati,	3776	
PA_atk-s05_10a:3776_5	mama lābhasakkāro parihāyissati, aho nūna mahāsamaṇo svātanāya nāgaccheyyā”ti. Atha	3776	
PA_atk-s05_10a:3776_6	kho bhagavā uruvelakassapassa jaṭilassa cetasā cetoparivitakkamaññāya uttarakuruṃ	3776	
PA_atk-s05_10a:3776_7	gantvā tato piṇḍapātaṃ āharitvā anotattadahe paribhuñjitvā tattheva divāvihāraṃ akāsi.	3776	
PA_atk-s05_10a:3776_8	Atha kho uruvelakassapo jaṭilo tassā rattiyā accayena yena bhagavā tenupasaṅkami;	3776	
PA_atk-s05_10a:3776_9	upasaṅkamitvā bhagavantaṃ etadavoca – “kālo, mahāsamaṇa, niṭṭhitaṃ bhattaṃ, kiṃ nu	3776	
PA_atk-s05_10a:3776_10	kho, mahāsamaṇa, hiyyo nāgamāsi, apica mayaṃ taṃ sarāma, ‘kiṃ nu kho mahāsamaṇo nāgacchatī’ti,	37761	
PA_atk-s05_10a:3776_11	khādanīyassa ca bhojanīyassa ca te paṭivīso ṭhapito”ti. Nanu te, kassapa, etadahosi	37761	
PA_atk-s05_10a:3776_12	– “etarahi kho me mahāyañño paccupaṭṭhito kevalakappā ca aṅgamagadhā pahūtaṃ khādanīyaṃ	37761	
PA_atk-s05_10a:3776_13	bhojanīyaṃ ādāya abhikkamissanti, sace mahāsamaṇo mahājanakāye iddhipāṭihāriyaṃ karissati,	37761	
PA_atk-s05_10a:3776_14	mahāsamaṇassa lābhasakkāro abhivaḍḍhissati, mama lābhasakkāro parihāyissati, aho	37761	
PA_atk-s05_10a:3776_15	nūna mahāsamaṇo svātanāya nāgaccheyyā”ti, so kho ahaṃ, kassapa, tava cetasā cetoparivitakkamaññāya	37761	
PA_atk-s05_10a:3776_16	uttarakuruṃ gantvā tato piṇḍapātaṃ āharitvā anotattadahe paribhuñjitvā tattheva divāvihāraṃ	37761	
PA_atk-s05_10a:3776_17	akāsinti. Atha kho uruvelakassapassa jaṭilassa etadahosi – “mahiddhiko kho mahāsamaṇo	37761	
PA_atk-s05_10a:3776_18	mahānubhāvo, yatra hi nāma cetasāpi cittaṃ pajānissati, na tveva ca kho arahā yathā	37761	
PA_atk-s05_10a:3776_19	aha”nti. Atha kho bhagavā uruvelakassapassa jaṭilassa bhattaṃ bhuñjitvā tasmiṃyeva vanasaṇḍe vihāsi.	37761	
PA_atk-s05_10a:3777	Pañcamaṃ pāṭihāriyaṃ.	377	
PA_atk-s05_10a:3778_0	Tena kho pana samayena bhagavato paṃsukūlaṃ uppannaṃ hoti. Atha kho bhagavato etadahosi	3778	
PA_atk-s05_10a:3778_1	– “kattha nu kho ahaṃ paṃsukūlaṃ dhoveyya”nti? Atha kho sakko devānamindo bhagavato	3778	
PA_atk-s05_10a:3778_2	cetasā cetoparivitakkamaññāya pāṇinā pokkharaṇiṃ khaṇitvā bhagavantaṃ etadavoca –	3778	
PA_atk-s05_10a:3778_3	“idha, bhante bhagavā, paṃsukūlaṃ dhovatū”ti. Atha kho bhagavato etadahosi – “kimhi	3778	
PA_atk-s05_10a:3778_4	nu kho ahaṃ paṃsukūlaṃ parimaddeyya”nti? Atha kho sakko devānamindo bhagavato cetasā	3778	
PA_atk-s05_10a:3778_5	cetoparivitakkamaññāya mahatiṃ silaṃ upanikkhipi – “idha, bhante bhagavā, paṃsukūlaṃ	3778	
PA_atk-s05_10a:3778_6	parimaddatū”ti. Atha kho bhagavato etadahosi – “kimhi nu kho ahaṃ ālambitvā uttareyya”nti?	3778	
PA_atk-s05_10a:3778_7	Atha kho kakudhe adhivatthā devatā bhagavato cetasā cetoparivitakkamaññāya sākhaṃ	3778	
PA_atk-s05_10a:3778_8	onāmesi – “idha, bhante bhagavā, ālambitvā uttaratū”ti. Atha kho bhagavato etadahosi	3778	
PA_atk-s05_10a:3778_9	– “kimhi nu kho ahaṃ paṃsukūlaṃ vissajjeyya”nti? Atha kho sakko devānamindo bhagavato	3778	
PA_atk-s05_10a:3778_10	cetasā cetoparivitakkamaññāya mahatiṃ silaṃ upanikkhipi – “idha, bhante bhagavā,	37781	
PA_atk-s05_10a:3778_11	paṃsukūlaṃ vissajjetū”ti. Atha kho uruvelakassapo jaṭilo tassā rattiyā accayena yena	37781	
PA_atk-s05_10a:3778_12	bhagavā tenupasaṅkami; upasaṅkamitvā bhagavantaṃ etadavoca – “kālo, mahāsamaṇa, niṭṭhitaṃ	37781	
PA_atk-s05_10a:3778_13	bhattaṃ, kiṃ nu kho, mahāsamaṇa, nāyaṃ pubbe idha pokkharaṇī sāyaṃ idha pokkharaṇī,	37781	
PA_atk-s05_10a:3778_14	nayimā silā pubbe upanikkhittā, kenimā silā upanikkhittā, nayimassa kakudhassa pubbe	37781	
PA_atk-s05_10a:3778_15	sākhā onatā, sāyaṃ sākhā onatā”ti? Idha me, kassapa, paṃsukūlaṃ uppannaṃ ahosi, tassa	37781	
PA_atk-s05_10a:3778_16	mayhaṃ, kassapa, etadahosi – “kattha nu kho ahaṃ paṃsukūlaṃ dhoveyya”nti? Atha kho,	37781	
PA_atk-s05_10a:3778_17	kassapa, sakko devānamindo mama cetasā cetoparivitakkamaññāya pāṇinā pokkharaṇiṃ	37781	
PA_atk-s05_10a:3778_18	khaṇitvā maṃ etadavoca – “idha, bhante bhagavā, paṃsukūlaṃ dhovatū”ti. Sāyaṃ, kassapa,	37781	
PA_atk-s05_10a:3778_19	amanussena pāṇinā khaṇitā pokkharaṇī. Tassa mayhaṃ, kassapa, etadahosi – “kimhi nu	37781	
PA_atk-s05_10a:3778_20	kho ahaṃ paṃsukūlaṃ parimaddeyya”nti? Atha kho, kassapa, sakko devānamindo mama cetasā	37782	
PA_atk-s05_10a:3778_21	cetoparivitakkamaññāya mahatiṃ silaṃ upanikkhipi – “idha, bhante bhagavā, paṃsukūlaṃ	37782	
PA_atk-s05_10a:3778_22	parimaddatū”ti? Sāyaṃ, kassapa, amanussena upanikkhittā silā. Tassa mayhaṃ, kassapa,	37782	
PA_atk-s05_10a:3778_23	etadahosi – “kimhi nu kho ahaṃ ālambitvā uttareyya”nti? Atha kho, kassapa, kakudhe	37782	
PA_atk-s05_10a:3778_24	adhivatthā devatā mama cetasā cetoparivitakkamaññāya sākhaṃ onāmesi – “idha, bhante	37782	
PA_atk-s05_10a:3778_25	bhagavā, ālambitvā uttaratū”ti? Svāyaṃ āharahattho kakudho. Tassa mayhaṃ, kassapa,	37782	
PA_atk-s05_10a:3778_26	etadahosi – “kimhi nu kho ahaṃ paṃsukūlaṃ vissajjeyya”nti? Atha kho, kassapa, sakko	37782	
PA_atk-s05_10a:3778_27	devānamindo mama cetasā cetoparivitakkamaññāya mahatiṃ silaṃ upanikkhipi – “idha,	37782	
PA_atk-s05_10a:3778_28	bhante bhagavā, paṃsukūlaṃ vissajjetū”ti? Sāyaṃ, kassapa, amanussena upanikkhittā	37782	
PA_atk-s05_10a:3778_29	silāti. Atha kho uruvelakassapassa etadahosi – “mahiddhiko mahāsamaṇo mahānubhāvo,	37782	
PA_atk-s05_10a:3778_30	yatra hi nāma sakkopi devānamindo veyyāvaccaṃ karissati, na tveva ca kho arahā yathā	37783	
PA_atk-s05_10a:3778_31	aha”nti. Atha kho bhagavā uruvelakassapassa jaṭilassa bhattaṃ bhuñjitvā tasmiṃyeva vanasaṇḍe vihāsi.	37783	
PA_atk-s05_10a:3779_0	Atha kho uruvelakassapo jaṭilo tassā rattiyā accayena yena bhagavā tenupasaṅkami;	3779	
PA_atk-s05_10a:3779_1	upasaṅkamitvā bhagavato kālaṃ ārocesi – “kālo, mahāsamaṇa, niṭṭhitaṃ bhatta”nti.	3779	
PA_atk-s05_10a:3779_2	“Gaccha tvaṃ, kassapa, āyāmaha”nti uruvelakassapaṃ jaṭilaṃ uyyojetvā yāya jambuyā	3779	
PA_atk-s05_10a:3779_3	jambudīpo paññāyati, tato phalaṃ gahetvā paṭhamataraṃ āgantvā agyāgāre nisīdi. Addasā	3779	
PA_atk-s05_10a:3779_4	kho uruvelakassapo jaṭilo bhagavantaṃ agyāgāre nisinnaṃ, disvāna bhagavantaṃ etadavoca	3779	
PA_atk-s05_10a:3779_5	– “katamena tvaṃ, mahāsamaṇa, maggena āgato, ahaṃ tayā paṭhamataraṃ pakkanto, so	3779	
PA_atk-s05_10a:3779_6	tvaṃ paṭhamataraṃ āgantvā agyāgāre nisinno”ti? “Idhāhaṃ, kassapa, taṃ uyyojetvā yāya	3779	
PA_atk-s05_10a:3779_7	jambuyā jambudīpo paññāyati, tato phalaṃ gahetvā paṭhamataraṃ āgantvā agyāgāre nisinno.	3779	
PA_atk-s05_10a:3779_8	Idaṃ kho, kassapa, jambuphalaṃ vaṇṇasampannaṃ gandhasampannaṃ rasasampannaṃ, sace	3779	
PA_atk-s05_10a:3779_9	ākaṅkhasi paribhuñjā”ti. “Alaṃ, mahāsamaṇa, tvaṃyeva taṃ arahasi, tvaṃyeva taṃ paribhuñjā”ti.	3779	
PA_atk-s05_10a:3779_10	Atha kho uruvelakassapassa jaṭilassa etadahosi – “mahiddhiko kho mahāsamaṇo mahānubhāvo,	37791	
PA_atk-s05_10a:3779_11	yatra hi nāma maṃ paṭhamataraṃ uyyojetvā yāya jambuyā jambudīpo paññāyati, tato phalaṃ	37791	
PA_atk-s05_10a:3779_12	gahetvā paṭhamataraṃ āgantvā agyāgāre nisīdissati, na tveva ca kho arahā yathā aha”nti.	37791	
PA_atk-s05_10a:3779_13	Atha kho bhagavā uruvelakassapassa jaṭilassa bhattaṃ bhuñjitvā tasmiṃyeva vanasaṇḍe vihāsi.	37791	
PA_atk-s05_10a:3780_0	Atha kho uruvelakassapo jaṭilo tassā rattiyā accayena yena bhagavā tenupasaṅkami;	3780	
PA_atk-s05_10a:3780_1	upasaṅkamitvā bhagavato kālaṃ ārocesi – “kālo, mahāsamaṇa, niṭṭhitaṃ bhatta”nti.	3780	
PA_atk-s05_10a:3780_2	“Gaccha tvaṃ, kassapa, āyāmaha”nti uruvelakassapaṃ jaṭilaṃ uyyojetvā yāya jambuyā	3780	
PA_atk-s05_10a:3780_3	jambudīpo paññāyati, tassā avidūre ambo…pe… tassā avidūre āmalakī…pe… tassā avidūre	3780	
PA_atk-s05_10a:3780_4	harītakī…pe… tāvatiṃsaṃ gantvā pāricchattakapupphaṃ gahetvā paṭhamataraṃ āgantvā	3780	
PA_atk-s05_10a:3780_5	agyāgāre nisīdi. Addasā kho uruvelakassapo jaṭilo bhagavantaṃ agyāgāre nisinnaṃ,	3780	
PA_atk-s05_10a:3780_6	disvāna bhagavantaṃ etadavoca – “katamena tvaṃ, mahāsamaṇa, maggena āgato, ahaṃ tayā	3780	
PA_atk-s05_10a:3780_7	paṭhamataraṃ pakkanto, so tvaṃ paṭhamataraṃ āgantvā agyāgāre nisinno”ti? “Idhāhaṃ,	3780	
PA_atk-s05_10a:3780_8	kassapa, taṃ uyyojetvā tāvatiṃsaṃ gantvā pāricchattakapupphaṃ gahetvā paṭhamataraṃ	3780	
PA_atk-s05_10a:3780_9	āgantvā agyāgāre nisinno. Idaṃ kho, kassapa, pāricchattakapupphaṃ vaṇṇasampannaṃ	3780	
PA_atk-s05_10a:3780_10	gandhasampannaṃ, sace ākaṅkhasi gaṇhā”ti. “Alaṃ, mahāsamaṇa, tvaṃyeva taṃ arahasi,	37801	
PA_atk-s05_10a:3780_11	tvaṃyeva taṃ gaṇhā”ti. Atha kho uruvelakassapassa jaṭilassa etadahosi – “mahiddhiko	37801	
PA_atk-s05_10a:3780_12	kho mahāsamaṇo mahānubhāvo, yatra hi nāma maṃ paṭhamataraṃ uyyojetvā tāvatiṃsaṃ gantvā	37801	
PA_atk-s05_10a:3780_13	pāricchattakapupphaṃ gahetvā paṭhamataraṃ āgantvā agyāgāre nisīdissati, na tveva	37801	
PA_atk-s05_10a:3780_14	ca kho arahā yathā aha”nti.	37801	
PA_atk-s05_10a:3781_0	Tena kho pana samayena te jaṭilā aggiṃ paricaritukāmā na sakkonti kaṭṭhāni phāletuṃ.	3781	
PA_atk-s05_10a:3781_1	Atha kho tesaṃ jaṭilānaṃ etadahosi – “nissaṃsayaṃ kho mahāsamaṇassa iddhānubhāvo	3781	
PA_atk-s05_10a:3781_2	yathā mayaṃ na sakkoma kaṭṭhāni phāletu”nti. Atha kho bhagavā uruvelakassapaṃ jaṭilaṃ	3781	
PA_atk-s05_10a:3781_3	etadavoca – “phāliyantu, kassapa, kaṭṭhānī”ti. “Phāliyantu, mahāsamaṇā”ti. Sakideva	3781	
PA_atk-s05_10a:3781_4	pañca kaṭṭhasatāni phāliyiṃsu. Atha kho uruvelakassapassa jaṭilassa etadahosi – “mahiddhiko	3781	
PA_atk-s05_10a:3781_5	kho mahāsamaṇo mahānubhāvo, yatra hi nāma kaṭṭhānipi phāliyissanti, na tveva ca kho	3781	
PA_atk-s05_10a:3781_6	arahā yathā aha”nti.	3781	
PA_atk-s05_10a:3782_0	Tena kho pana samayena te jaṭilā aggiṃ paricaritukāmā na sakkonti aggiṃ ujjaletuṃ.	3782	
PA_atk-s05_10a:3782_1	Atha kho tesaṃ jaṭilānaṃ etadahosi – “nissaṃsayaṃ kho mahāsamaṇassa iddhānubhāvo	3782	
PA_atk-s05_10a:3782_2	yathā mayaṃ na sakkoma aggiṃ ujjaletu”nti. Atha kho bhagavā uruvelakassapaṃ jaṭilaṃ	3782	
PA_atk-s05_10a:3782_3	etadavoca – “ujjaliyantu, kassapa, aggī”ti. “Ujjaliyantu, mahāsamaṇā”ti. Sakideva	3782	
PA_atk-s05_10a:3782_4	pañca aggisatāni ujjaliyiṃsu. Atha kho uruvelakassapassa jaṭilassa etadahosi – “mahiddhiko	3782	
PA_atk-s05_10a:3782_5	kho mahāsamaṇo mahānubhāvo, yatra hi nāma aggīpi ujjaliyissanti, na tveva ca kho	3782	
PA_atk-s05_10a:3782_6	arahā yathā aha”nti.	3782	
PA_atk-s05_10a:3783_0	Tena kho pana samayena te jaṭilā aggiṃ paricaritvā na sakkonti aggiṃ vijjhāpetuṃ.	3783	
PA_atk-s05_10a:3783_1	Atha kho tesaṃ jaṭilānaṃ etadahosi – “nissaṃsayaṃ kho mahāsamaṇassa iddhānubhāvo	3783	
PA_atk-s05_10a:3783_2	yathā mayaṃ na sakkoma aggiṃ vijjhāpetu”nti. Atha kho bhagavā uruvelakassapaṃ jaṭilaṃ	3783	
PA_atk-s05_10a:3783_3	etadavoca – “vijjhāyantu, kassapa, aggī”ti. “Vijjhāyantu, mahāsamaṇā”ti. Sakideva	3783	
PA_atk-s05_10a:3783_4	pañca aggisatāni vijjhāyiṃsu. Atha kho uruvelakassapassa jaṭilassa etadahosi – “mahiddhiko	3783	
PA_atk-s05_10a:3783_5	kho mahāsamaṇo mahānubhāvo, yatra hi nāma aggīpi vijjhāyissanti, na tveva ca kho	3783	
PA_atk-s05_10a:3783_6	arahā yathā aha”nti.	3783	
PA_atk-s05_10a:3784_0	Tena kho pana samayena te jaṭilā sītāsu hemantikāsu rattīsu antaraṭṭhakāsu himapātasamaye	3784	
PA_atk-s05_10a:3784_1	najjā nerañjarāya ummujjantipi nimujjantipi ummujjananimujjanampi karonti. Atha kho	3784	
PA_atk-s05_10a:3784_2	bhagavā pañcamattāni mandāmukhisatāni abhinimmini yattha te jaṭilā uttaritvā visibbesuṃ.	3784	
PA_atk-s05_10a:3784_3	Atha kho tesaṃ jaṭilānaṃ etadahosi – “nissaṃsayaṃ kho mahāsamaṇassa iddhānubhāvo	3784	
PA_atk-s05_10a:3784_4	yathayimā mandāmukhiyo nimmitā”ti. Atha kho uruvelakassapassa jaṭilassa etadahosi	3784	
PA_atk-s05_10a:3784_5	– “mahiddhiko kho mahāsamaṇo mahānubhāvo, yatra hi nāma tāva bahū mandāmukhiyopi	3784	
PA_atk-s05_10a:3784_6	abhinimminissati, na tveva ca kho arahā yathā aha”nti.	3784	
PA_atk-s05_10a:3785_0	Tena kho pana samayena mahā akālamegho pāvassi, mahā udakavāhako sañjāyi, yasmiṃ	3785	
PA_atk-s05_10a:3785_1	padese bhagavā viharati so padeso udakena na otthaṭo hoti. Atha kho bhagavato etadahosi	3785	
PA_atk-s05_10a:3785_2	– “yaṃnūnāhaṃ samantā udakaṃ ussāretvā majjhe reṇuhatāya bhūmiyā caṅkameyya”nti.	3785	
PA_atk-s05_10a:3785_3	Atha kho bhagavā samantā udakaṃ ussāretvā majjhe reṇuhatāya bhūmiyā caṅkami. Atha	3785	
PA_atk-s05_10a:3785_4	kho uruvelakassapo jaṭilo “māheva kho mahāsamaṇo udakena vūḷho ahosī”ti nāvāya sambahulehi	3785	
PA_atk-s05_10a:3785_5	jaṭilehi saddhiṃ yasmiṃ padese bhagavā viharati, taṃ padesaṃ agamāsi. Addasā kho	3785	
PA_atk-s05_10a:3785_6	uruvelakassapo jaṭilo bhagavantaṃ samantā udakaṃ ussāretvā majjhe reṇuhatāya bhūmiyā	3785	
PA_atk-s05_10a:3785_7	caṅkamantaṃ, disvāna bhagavantaṃ etadavoca – “idaṃ nu tvaṃ, mahāsamaṇā”ti. “Ayamahamasmi,	3785	
PA_atk-s05_10a:3785_8	kassapā”ti bhagavā vehāsaṃ abbhuggantvā nāvāya paccuṭṭhāsi. Atha kho uruvelakassapassa	3785	
PA_atk-s05_10a:3785_9	jaṭilassa etadahosi – “mahiddhiko kho mahāsamaṇo mahānubhāvo, yatra hi nāma udakampi	3785	
PA_atk-s05_10a:3785_10	na pavāhissati, na tveva ca kho arahā yathā aha”nti.	37851	
PA_atk-s05_10a:3786_0	Atha kho bhagavato etadahosi – “cirampi kho imassa moghapurisassa evaṃ bhavissati	3786	
PA_atk-s05_10a:3786_1	‘mahiddhiko kho mahāsamaṇo mahānubhāvo, na tveva ca kho arahā yathā aha’nti, yaṃnūnāhaṃ	3786	
PA_atk-s05_10a:3786_2	imaṃ jaṭilaṃ saṃvejeyya”nti. Atha kho bhagavā uruvelakassapaṃ jaṭilaṃ etadavoca –	3786	
PA_atk-s05_10a:3786_3	“neva ca kho tvaṃ, kassapa, arahā, nāpi arahattamaggasamāpanno, sāpi te paṭipadā	3786	
PA_atk-s05_10a:3786_4	natthi, yāya tvaṃ arahā vā assasi arahattamaggaṃ vā samāpanno”ti. Atha kho uruvelakassapo	3786	
PA_atk-s05_10a:3786_5	jaṭilo bhagavato pādesu sirasā nipatitvā bhagavantaṃ etadavoca – “labheyyāhaṃ, bhante,	3786	
PA_atk-s05_10a:3786_6	bhagavato santike pabbajjaṃ, labheyyaṃ upasampada”nti. “Tvaṃ khosi, kassapa, pañcannaṃ	3786	
PA_atk-s05_10a:3786_7	jaṭilasatānaṃ nāyako vināyako aggo pamukho pāmokkho, tepi tāva apalokehi, yathā te	3786	
PA_atk-s05_10a:3786_8	maññissanti, tathā te karissantī”ti. Atha kho uruvelakassapo jaṭilo yena te jaṭilā	3786	
PA_atk-s05_10a:3786_9	tenupasaṅkami; upasaṅkamitvā te jaṭile etadavoca – “icchāmahaṃ, bho, mahāsamaṇe brahmacariyaṃ	3786	
PA_atk-s05_10a:3786_10	carituṃ, yathā bhavanto maññanti tathā karontū”ti. “Cirapaṭikā mayaṃ, bho, mahāsamaṇe	37861	
PA_atk-s05_10a:3786_11	abhippasannā, sace bhavaṃ mahāsamaṇe brahmacariyaṃ carissati, sabbeva mayaṃ mahāsamaṇe	37861	
PA_atk-s05_10a:3786_12	brahmacariyaṃ carissāmā”ti. Atha kho te jaṭilā kesamissaṃ jaṭāmissaṃ khārikājamissaṃ	37861	
PA_atk-s05_10a:3786_13	aggihutamissaṃ udake pavāhetvā yena bhagavā tenupasaṅkamiṃsu; upasaṅkamitvā bhagavato	37861	
PA_atk-s05_10a:3786_14	pādesu sirasā nipatitvā bhagavantaṃ etadavocuṃ – “labheyyāma mayaṃ, bhante, bhagavato	37861	
PA_atk-s05_10a:3786_15	santike pabbajjaṃ, labheyyāma upasampada”nti. “Etha, bhikkhavo”ti bhagavā avoca –	37861	
PA_atk-s05_10a:3786_16	“svākkhāto dhammo, caratha brahmacariyaṃ sammā dukkhassa antakiriyāyā”ti. Sāva tesaṃ	37861	
PA_atk-s05_10a:3786_17	āyasmantānaṃ upasampadā ahosi.	37861	
PA_atk-s05_10a:3787_0	Addasā kho nadīkassapo jaṭilo kesamissaṃ jaṭāmissaṃ khārikājamissaṃ aggihutamissaṃ	3787	
PA_atk-s05_10a:3787_1	udake vuyhamāne, disvānassa etadahosi – “māheva me bhātuno upasaggo ahosī”ti, jaṭile	3787	
PA_atk-s05_10a:3787_2	pāhesi – “gacchatha me bhātaraṃ jānāthā”ti, sāmañca tīhi jaṭilasatehi saddhiṃ yenāyasmā	3787	
PA_atk-s05_10a:3787_3	uruvelakassapo tenupasaṅkami; upasaṅkamitvā āyasmantaṃ uruvelakassapaṃ etadavoca	3787	
PA_atk-s05_10a:3787_4	– “idaṃ nu kho, kassapa, seyyo”ti? “Āmāvuso, idaṃ seyyo”ti. Atha kho te jaṭilā kesamissaṃ	3787	
PA_atk-s05_10a:3787_5	jaṭāmissaṃ khārikājamissaṃ aggihutamissaṃ udake pavāhetvā yena bhagavā tenupasaṅkamiṃsu;	3787	
PA_atk-s05_10a:3787_6	upasaṅkamitvā bhagavato pādesu sirasā nipatitvā bhagavantaṃ etadavocuṃ – “labheyyāma	3787	
PA_atk-s05_10a:3787_7	mayaṃ, bhante, bhagavato santike pabbajjaṃ, labheyyāma upasampada”nti. “Etha, bhikkhavo”ti	3787	
PA_atk-s05_10a:3787_8	bhagavā avoca – “svākkhāto dhammo, caratha brahmacariyaṃ sammā dukkhassa antakiriyāyā”ti.	3787	
PA_atk-s05_10a:3787_9	Sāva tesaṃ āyasmantānaṃ upasampadā ahosi.	3787	
PA_atk-s05_10a:3788_0	Addasā kho gayākassapo jaṭilo kesamissaṃ jaṭāmissaṃ khārikājamissaṃ aggihutamissaṃ	3788	
PA_atk-s05_10a:3788_1	udake vuyhamāne, disvānassa etadahosi – “māheva me bhātūnaṃ upasaggo ahosī”ti, jaṭile	3788	
PA_atk-s05_10a:3788_2	pāhesi – “gacchatha me bhātaro jānāthā”ti, sāmañca dvīhi jaṭilasatehi saddhiṃ yenāyasmā	3788	
PA_atk-s05_10a:3788_3	uruvelakassapo tenupasaṅkami; upasaṅkamitvā āyasmantaṃ uruvelakassapaṃ etadavoca	3788	
PA_atk-s05_10a:3788_4	– “idaṃ nu kho, kassapa, seyyo”ti? “Āmāvuso, idaṃ seyyo”ti. Atha kho te jaṭilā kesamissaṃ	3788	
PA_atk-s05_10a:3788_5	jaṭāmissaṃ khārikājamissaṃ aggihutamissaṃ udake pavāhetvā yena bhagavā tenupasaṅkamiṃsu;	3788	
PA_atk-s05_10a:3788_6	upasaṅkamitvā bhagavato pādesu sirasā nipatitvā bhagavantaṃ etadavocuṃ – “labheyyāma	3788	
PA_atk-s05_10a:3788_7	mayaṃ, bhante, bhagavato santike pabbajjaṃ, labheyyāma upasampada”nti. “Etha, bhikkhavo”ti,	3788	
PA_atk-s05_10a:3788_8	bhagavā avoca – “svākkhāto dhammo, caratha brahmacariyaṃ sammā dukkhassa antakiriyāyā”ti.	3788	
PA_atk-s05_10a:3788_9	Sāva tesaṃ āyasmantānaṃ upasampadā ahosi.	3788	
PA_atk-s05_10a:3789_0	“Bhagavato adhiṭṭhānena pañca kaṭṭhasatāni na phāliyiṃsu, phāliyiṃsu, aggī na ujjaliyiṃsu,	3789	
PA_atk-s05_10a:3789_1	ujjaliyiṃsu, na vijjhāyiṃsu, vijjhāyiṃsu, pañca mandāmukhisatāni abhinimmini, etena	3789	
PA_atk-s05_10a:3789_2	nayena aḍḍhuḍḍhapāṭihāriyasahassāni honti.	3789	
PA_atk-s05_10a:3790_0	“Atha kho bhagavā uruvelāyaṃ yathābhirantaṃ viharitvā yena gayāsīsaṃ tena cārikaṃ	3790	
PA_atk-s05_10a:3790_1	pakkāmi mahatā bhikkhusaṅghena saddhiṃ sahassena sabbeheva purāṇajaṭilehi. Tatra	3790	
PA_atk-s05_10a:3790_2	sudaṃ bhagavā gayāyaṃ viharati gayāsīse saddhiṃ bhikkhusahassena. Tatra kho bhagavā	3790	
PA_atk-s05_10a:3790_3	bhikkhu āmantesi – ‘sabbaṃ, bhikkhave, ādittaṃ, kiñca, bhikkhave, sabbaṃ ādittaṃ,	3790	
PA_atk-s05_10a:3790_4	cakkhu, bhikkhave, ādittaṃ, rūpā ādittā, cakkhuviññāṇaṃ ādittaṃ, cakkhusamphasso	3790	
PA_atk-s05_10a:3790_5	āditto, yamidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ	3790	
PA_atk-s05_10a:3790_6	vā tampi ādittaṃ. Kena ādittaṃ, rāgagginā dosagginā mohagginā ādittaṃ, jātiyā jarāya	3790	
PA_atk-s05_10a:3790_7	maraṇena sokehi paridevehi dukkhehi domanassehi upāyāsehi ādittanti vadāmi? Sotaṃ	3790	
PA_atk-s05_10a:3790_8	ādittaṃ, saddā ādittā…pe… ghānaṃ ādittaṃ, gandhā ādittā…pe… jivhā ādittā, rasā ādittā…pe…	3790	
PA_atk-s05_10a:3790_9	kāyo āditto, phoṭṭhabbā ādittā…pe… mano āditto, dhammā ādittā, manoviññāṇaṃ ādittaṃ,	3790	
PA_atk-s05_10a:3790_10	manosamphasso āditto, yamidaṃ manosamphassapaccayā uppajjati vedayitaṃ sukhaṃ vā	37901	
PA_atk-s05_10a:3790_11	dukkhaṃ vā adukkhamasukhaṃ vā tampi ādittaṃ. Kena ādittaṃ, rāgagginā dosagginā mohagginā	37901	
PA_atk-s05_10a:3790_12	ādittaṃ, jātiyā jarāya maraṇena sokehi paridevehi dukkhehi domanassehi upāyāsehi āditta”’nti vadāmi.	37901	
PA_atk-s05_10a:3791_0	“Evaṃ passaṃ, bhikkhave, sutavā ariyasāvako cakkhusmimpi nibbindati, rūpesupi nibbindati,	3791	
PA_atk-s05_10a:3791_1	cakkhuviññāṇepi nibbindati, cakkhusamphassepi nibbindati, yamidaṃ cakkhusamphassapaccayā	3791	
PA_atk-s05_10a:3791_2	uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.	3791	
PA_atk-s05_10a:3791_3	Sotasmimpi nibbindati, saddesupi nibbindati…pe… ghānasmimpi nibbindati, gandhesupi	3791	
PA_atk-s05_10a:3791_4	nibbindati…pe… jivhāyapi nibbindati, rasesupi nibbindati…pe… kāyasmimpi nibbindati,	3791	
PA_atk-s05_10a:3791_5	phoṭṭhabbesupi nibbindati…pe… manasmimpi nibbindati, dhammesupi nibbindati, manoviññāṇepi	3791	
PA_atk-s05_10a:3791_6	nibbindati, manosamphassepi nibbindati, yamidaṃ manosamphassapaccayā uppajjati vedayitaṃ	3791	
PA_atk-s05_10a:3791_7	sukhaṃ vā dukkhaṃ vā adukkhamasukhaṃ vā tasmimpi nibbindati. Nibbindaṃ virajjati,	3791	
PA_atk-s05_10a:3791_8	virāgā vimuccati, vimuttasmiṃ vimuttamiti ñāṇaṃ hoti, ‘khīṇā jāti, vusitaṃ brahmacariyaṃ,	3791	
PA_atk-s05_10a:3791_9	kataṃ karaṇīyaṃ, nāparaṃ itthattāyā’ti pajānātī”ti.	3791	
PA_atk-s05_10a:3792	Imasmiñca pana veyyākaraṇasmiṃ bhaññamāne tassa bhikkhusahassassa anupādāya āsavehi cittāni vimucciṃsu.	379	
PA_atk-s05_10a:3793_0	29. Evaṃ ādittapariyāyadesanaṃ sutvā saha paṭisambhidāhi arahattaṃ sampatto nadīkassapo	3793	
PA_atk-s05_10a:3793_1	thero somanassajāto attano pubbacaritāpadānaṃ pakāsento padumuttarassa bhagavatotiādimāha.	3793	
PA_atk-s05_10a:3793_2	Tattha aggaphalanti uttamaphalaṃ, attanā ropitaambarukkhassa ādimhi gahitaphalaṃ	3793	
PA_atk-s05_10a:3793_3	vā. Sesaṃ suviññeyyamevāti.	3793	
PA_atk-s05_10a:3794	Nadīkassapattheraapadānavaṇṇanā samattā.	379	
PA_atk-s05_10a:3795	3. Gayākassapattheraapadānavaṇṇanā	379	
PA_atk-s05_10a:3796_0	Tatiyāpadāne ajinacammavatthohantiādikaṃ āyasmato gayākassapattherassa apadānaṃ.	3796	
PA_atk-s05_10a:3796_1	Ayampi purimabuddhesu katādhikāro tattha tattha bhave vivaṭṭūpanissayaṃ kusalaṃ upacinanto	3796	
PA_atk-s05_10a:3796_2	ito ekatiṃsakappe sikhissa bhagavato kāle kulagehe nibbatto viññutaṃ patto nissaraṇajjhāsayatāya	3796	
PA_atk-s05_10a:3796_3	gharāvāsaṃ pahāya tāpasapabbajjaṃ pabbajitvā araññāyatane assamaṃ māpetvā vanamūlaphalāhāro	3796	
PA_atk-s05_10a:3796_4	vasati. Tena ca samayena bhagavā eko adutiyo tassa assamasamīpenāgacchi, so bhagavantaṃ	3796	
PA_atk-s05_10a:3796_5	disvā pasannamānaso upasaṅkamitvā vanditvā ekamantaṃ ṭhito velaṃ olokento manoharāni	3796	
PA_atk-s05_10a:3796_6	kolaphalāni satthu upanesi. So tena puññakammena devamanussesu saṃsaranto imasmiṃ	3796	
PA_atk-s05_10a:3796_7	buddhuppāde brāhmaṇakule nibbattitvā vayappatto nissaraṇajjhāsayatāya gharāvāsaṃ	3796	
PA_atk-s05_10a:3796_8	pahāya tāpasapabbajjaṃ pabbajitvā dvīhi tāpasasatehi saddhiṃ gayāya viharati. Gayāya	3796	
PA_atk-s05_10a:3796_9	vasanato hissa kassapagottatāya ca gayākassapoti samaññā ahosi. So bhagavato saddhiṃ	3796	
PA_atk-s05_10a:3796_10	parisāya ehibhikkhūpasampadaṃ datvā nadīkassapassa vuttanayena ādittapariyāya desanāya	37961	
PA_atk-s05_10a:3796_11	ovadiyamāno arahatte patiṭṭhāsi.	37961	
PA_atk-s05_10a:3797_0	35. So arahattaṃ patvā somanassajāto attano pubbacaritāpadānaṃ pakāsento ajinacammavatthohantiādimāha.	3797	
PA_atk-s05_10a:3797_1	Tattha ajinacammavatthoti tāpasapabbajitattā ajinacammanivāsanapāvuraṇoti attho.	3797	
PA_atk-s05_10a:3797_2	Khāribhāradharoti tāpasakāle tāpasaparikkhāraparipuṇṇakājadharoti attho. Khārikatāpasaparikkhāre	3797	
PA_atk-s05_10a:3797_3	pūretvā. Kolaṃ ahāsi assamanti kolaphalaṃ assame pūretvā assame nisinnoti attho.	3797	
PA_atk-s05_10a:3797_4	Agopayinti pāṭhe kolaphalaṃ pariyesitvā assamaṃ gopesiṃ rakkhinti attho. Sesaṃ sabbaṃ uttānatthamevāti.	3797	
PA_atk-s05_10a:3798	Gayākassapattheraapadānavaṇṇanā samattā.	379	
PA_atk-s05_10a:3799	4. Kimilattheraapadānavaṇṇanā	379	
PA_atk-s05_10a:3800_0	Catutthāpadāne nibbute kakusandhamhītiādikaṃ āyasmato kimilattherassa apadānaṃ. Ayampi	3800	
PA_atk-s05_10a:3800_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	3800	
PA_atk-s05_10a:3800_2	kakusandhassa bhagavato kāle kulagehe nibbattitvā viññutaṃ patto parinibbute satthari	3800	
PA_atk-s05_10a:3800_3	tassa dhātuyo uddissa salalamālāhi maṇḍapaṃ kāretvā pūjaṃ akāsi. So tena puññakammena	3800	
PA_atk-s05_10a:3800_4	tāvatiṃsesu uppajjitvā aparāparaṃ devamanussesu saṃsaranto imasmiṃ buddhuppāde kapilavatthunagare	3800	
PA_atk-s05_10a:3800_5	sakyarājakule nibbattitvā kimiloti tassa nāmaṃ akāsi. So vayappatto bhogasampattiyā	3800	
PA_atk-s05_10a:3800_6	pamatto viharati. Tassa ñāṇaparipākaṃ ñatvā saṃvegajananatthaṃ anupiyāyaṃ viharanto	3800	
PA_atk-s05_10a:3800_7	satthā paṭhamayobbane ṭhitaṃ ramaṇīyaṃ itthirūpaṃ abhinimminitvā purato dassetvā	3800	
PA_atk-s05_10a:3800_8	puna anukkamena yathā jarārogavipattīhi abhibhūtā dissati, tathā akāsi. Taṃ disvā	3800	
PA_atk-s05_10a:3800_9	kimilakumāro ativiya saṃvegajāto attano saṃvegaṃ pakāsento bhagavato pākaṭaṃ katvā	3800	
PA_atk-s05_10a:3800_10	laddhānusāsano arahattaṃ pāpuṇi.	38001	
PA_atk-s05_10a:3801_0	42. So arahattaṃ patvā somanassajāto attano pubbacaritāpadānaṃ pakāsento nibbute	3801	
PA_atk-s05_10a:3801_1	kakusandhamhītiādimāha. Brāhmaṇamhi vusīmatīti pañcahi vasitāhi vasippattamhi bhagavati.	3801	
PA_atk-s05_10a:3801_2	Brāhmaṇassa sabbaguṇagaṇehi maṇḍitattā abhivūḷhītattā brāhmaṇamhi kakusandhe bhagavati	3801	
PA_atk-s05_10a:3801_3	parinibbuteti attho. Sesaṃ sabbaṃ uttānamevāti.	3801	
PA_atk-s05_10a:3802	Kimilattheraapadānavaṇṇanā samattā.	380	
PA_atk-s05_10a:3803	5. Vajjiputtattheraapadānavaṇṇanā	380	
PA_atk-s05_10a:3804_0	Sahassaraṃsī bhagavātiādikaṃ āyasmato vajjiputtattherassa apadānaṃ. Ayampi purimabuddhesu	3804	
PA_atk-s05_10a:3804_1	katādhikāro tattha tattha bhave vivaṭṭūpanissayaṃ puññaṃ upacinanto ito catunavutikappe	3804	
PA_atk-s05_10a:3804_2	ekaṃ paccekabuddhaṃ bhikkhāya gacchantaṃ disvā pasannamānaso kadaliphalāni adāsi.	3804	
PA_atk-s05_10a:3804_3	So tena puññakammena devamanussesu saṃsaranto imasmiṃ buddhuppāde vesāliyaṃ licchavirājakumāro	3804	
PA_atk-s05_10a:3804_4	hutvā nibbatti, vajjirājaputtattā vajjiputtotvevassa samaññā. So daharo hutvā hatthisippādisikkhanakālepi	3804	
PA_atk-s05_10a:3804_5	hetusampannatāya nissaraṇajjhāsayova hutvā vicaranto satthu dhammadesanaṃ sutvā paṭiladdhasaddho	3804	
PA_atk-s05_10a:3804_6	satthu santike pabbajitvā vipassanāya kammaṃ katvā nacirasseva chaḷabhiñño ahosi.	3804	
PA_atk-s05_10a:3804_7	Chaḷabhiñño pana hutvā aparabhāge aciraparinibbute satthari dhammaṃ saṅgāyituṃ saṅketaṃ	3804	
PA_atk-s05_10a:3804_8	katvā mahātheresu tattha tattha viharantesu ekadivasaṃ āyasmantaṃ ānandaṃ sekhaṃyeva	3804	
PA_atk-s05_10a:3804_9	samānaṃ mahatiyā parisāya parivutaṃ dhammaṃ desentaṃ disvā tassa uparimaggādhigamāya ussāhaṃ janento –	3804	
PA_atk-s05_10a:3805	“Rukkhamūlagahanaṃ pasakkiya, nibbānaṃ hadayasmiṃ opiya;	380	
PA_atk-s05_10a:3806	Jhāya gotama mā ca pamādo, kiṃ te biḷibiḷikā karissatī”ti. – gāthaṃ abhāsi;	380	
PA_atk-s05_10a:3807_0	Tattha rukkhamūlagahananti rukkhamūlabhūtaṃ gahanaṃ, gahanañhi atthi, na rukkhamūlaṃ,	3807	
PA_atk-s05_10a:3807_1	rukkhamūlañca atthi, na gahanaṃ, tesu rukkhamūlaggahaṇena ṭhānassa chāyāya sampannatāya	3807	
PA_atk-s05_10a:3807_2	vātātapaparissayābhāvaṃ dīpeti, gahanaggahaṇena nivātabhāvena vātaparissayābhāvaṃ	3807	
PA_atk-s05_10a:3807_3	janasambādhābhāvañca dasseti, tadubhayena ca bhāvanāyogyataṃ. Pasakkiyāti upagantvā.	3807	
PA_atk-s05_10a:3807_4	Nibbānaṃ hadayasmiṃ opiyāti “evaṃ mayā paṭipajjitvā nibbānaṃ adhigantabba”nti nibbutiṃ	3807	
PA_atk-s05_10a:3807_5	hadaye ṭhapetvā citte katvā. Jhāyāti tilakkhaṇūpanijjhānena jhāya, vipassanābhāvanāsahitaṃ	3807	
PA_atk-s05_10a:3807_6	maggabhāvanaṃ bhāvehi. Gotamāti dhammabhaṇḍāgārikaṃ gottenālapati. Mā ca pamādoti	3807	
PA_atk-s05_10a:3807_7	adhikusalesu dhammesu mā pamādaṃ āpajji. Idāni yādiso therassa pamādo, taṃ paṭikkhepavasena	3807	
PA_atk-s05_10a:3807_8	dassento “kiṃ te biḷibiḷikā karissatī”ti āha. Tattha biḷibiḷikāti biḷibiḷikiriyā,	3807	
PA_atk-s05_10a:3807_9	biḷibiḷitisaddapavatti yathā niratthakā, evaṃ biḷibiḷikāsadisā janapaññatti. Kiṃ	3807	
PA_atk-s05_10a:3807_10	te karissatīti kīdisaṃ atthaṃ tuyhaṃ sādhessati, tasmā janapaññattiṃ pahāya sadatthapasuto	38071	
PA_atk-s05_10a:3807_11	hohīti ovādaṃ adāsi.	38071	
PA_atk-s05_10a:3808_0	Taṃ sutvā aññehi vuttena vissagandhavāyanavacanena saṃvegajāto bahudeva rattiṃ caṅkamena	3808	
PA_atk-s05_10a:3808_1	vītināmento vipassanaṃ ussukkāpetvā senāsanaṃ pavisitvā mañcake nisinnamattova “kiñci	3808	
PA_atk-s05_10a:3808_2	sayāmī”ti sīsaṃ bimbohanamasampattaṃ pādaṃ bhūmito uggataṃ sarīrassa ākāsagatakkhaṇeyeva arahattaṃ pāpuṇi.	3808	
PA_atk-s05_10a:3809_0	49. Vajjiputtatthero aparabhāge somanassajāto attano pubbacaritāpadānaṃ pakāsento	3809	
PA_atk-s05_10a:3809_1	sahassaraṃsī bhagavātiādimāha. Tattha sahassaraṃsīti ettha “anekasatasahassaraṃsī”ti	3809	
PA_atk-s05_10a:3809_2	vattabbe gāthābandhasukhatthaṃ “sahassaraṃsī”ti vuttanti veditabbaṃ. Sesaṃ suviññeyyamevāti.	3809	
PA_atk-s05_10a:3810	Vajjiputtattheraapadānavaṇṇanā samattā.	381	
PA_atk-s05_10a:3811	6. Uttarattheraapadānavaṇṇanā	381	
PA_atk-s05_10a:3812_0	Chaṭṭhāpadāne sumedho nāma sambuddhotiādikaṃ āyasmato uttarasāmaṇerassa apadānaṃ.	3812	
PA_atk-s05_10a:3812_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	3812	
PA_atk-s05_10a:3812_2	upacinanto sumedhassa bhagavato kāle vijjādharo hutvā ākāsena vicarati. Tena ca samayena	3812	
PA_atk-s05_10a:3812_3	satthā tasseva anuggaṇhanatthaṃ vanantare aññatarasmiṃ rukkhamūle nisīdi chabbaṇṇabuddharaṃsiyo	3812	
PA_atk-s05_10a:3812_4	vissajjento. So antalikkhena gacchanto bhagavantaṃ disvā pasannamānaso ākāsato oruyha	3812	
PA_atk-s05_10a:3812_5	suvisuddhehi vipulehi kaṇikārapupphehi bhagavantaṃ pūjesi, pupphāni buddhānubhāvena	3812	
PA_atk-s05_10a:3812_6	satthu upari chattākārena aṭṭhaṃsu, so tena bhiyyosomattāya pasannacitto hutvā aparabhāge	3812	
PA_atk-s05_10a:3812_7	kālaṃ katvā tāvatiṃsesu nibbattitvā dibbasampattiṃ anubhavanto yāvatāyukaṃ tattha	3812	
PA_atk-s05_10a:3812_8	ṭhatvā tato cuto devamanussesu saṃsaranto imasmiṃ buddhuppāde rājagahe brāhmaṇamahāsālassa	3812	
PA_atk-s05_10a:3812_9	putto hutvā nibbatti, uttarotissa nāmaṃ ahosi. So viññutaṃ patto brāhmaṇavijjāsu	3812	
PA_atk-s05_10a:3812_10	nipphattiṃ gantvā jātiyā rūpena vijjāya vayena sīlācārena ca lokassa sambhāvanīyo jāto.	38121	
PA_atk-s05_10a:3813_0	Tassa taṃ sampattiṃ disvā vassakāro magadhamahāmatto attano dhītaraṃ dātukāmo hutvā	3813	
PA_atk-s05_10a:3813_1	attano adhippāyaṃ pavedesi. So nissaraṇajjhāsayatāya taṃ paṭikkhipitvā kālena kālaṃ	3813	
PA_atk-s05_10a:3813_2	dhammasenāpatiṃ payirupāsanto tassa santike dhammaṃ sutvā paṭiladdhasaddho pabbajitvā	3813	
PA_atk-s05_10a:3813_3	vattasampanno hutvā theraṃ upaṭṭhahati.	3813	
PA_atk-s05_10a:3814_0	Tena ca samayena therassa aññataro ābādho uppanno, tassa bhesajjatthāya uttaro sāmaṇero	3814	
PA_atk-s05_10a:3814_1	pātova pattacīvaramādāya vihārato nikkhanto antarāmagge taḷākassa samīpe pattaṃ ṭhapetvā	3814	
PA_atk-s05_10a:3814_2	udakasamīpaṃ gantvā mukhaṃ dhovati. Atha aññataro umaṅgacoro katakammo ārakkhapurisehi	3814	
PA_atk-s05_10a:3814_3	anubaddho aggamaggena nagarato nikkhamitvā palāyanto attanā gahitaṃ ratanabhaṇḍitaṃ	3814	
PA_atk-s05_10a:3814_4	sāmaṇerassa patte pakkhipitvā palāyi. Sāmaṇeropi pattasamīpaṃ upagato. Coraṃ anubandhantā	3814	
PA_atk-s05_10a:3814_5	rājapurisā sāmaṇerassa patte bhaṇḍikaṃ disvā “ayaṃ coro, iminā coriyaṃ kata”nti sāmaṇeraṃ	3814	
PA_atk-s05_10a:3814_6	pacchābāhaṃ bandhitvā vassakārassa brāhmaṇassa dassesuṃ. Vassakāro ca tadā rañño	3814	
PA_atk-s05_10a:3814_7	vinicchaye niyutto hutvā chejjabhejjaṃ anusāsati, so “pubbe mama vacanaṃ nādiyi,	3814	
PA_atk-s05_10a:3814_8	suddhapāsaṇḍiyesu pabbajī”ti kammaṃ asodhetvā ghātukāmattāva jīvantameva taṃ sūle uttāsesi.	3814	
PA_atk-s05_10a:3815_0	Athassa bhagavā ñāṇaparipākaṃ oloketvā taṃ ṭhānaṃ gantvā vipphurantahatthanakhamaṇimayūkhasambhinnasitābhatāya	3815	
PA_atk-s05_10a:3815_1	paggharantajātihiṅgulakasuvaṇṇarasadhāraṃ viya jālāguṇṭhitamudutalunadīghaṅgulihatthaṃ	3815	
PA_atk-s05_10a:3815_2	uttarassa sīse ṭhapetvā “uttara, idaṃ te purimakammassa phalaṃ uppannaṃ, tattha tayā	3815	
PA_atk-s05_10a:3815_3	paccavekkhaṇabalena adhivāsanā kātabbā”ti vatvā ajjhāsayānurūpaṃ dhammaṃ desesi.	3815	
PA_atk-s05_10a:3815_4	Uttaro amatābhisekasadisena satthu hatthasamphassena sañjātappasādasomanassatāya	3815	
PA_atk-s05_10a:3815_5	uḷārapītipāmojjaṃ paṭilabhitvā yathāparicitaṃ vipassanāmaggaṃ samārūḷho ñāṇassa paripākaṃ	3815	
PA_atk-s05_10a:3815_6	gatattā satthu ca desanāvilāsena tāvadeva maggapaṭipāṭiyā sabbe kilese khepetvā chaḷabhiñño	3815	
PA_atk-s05_10a:3815_7	ahosi. Chaḷabhiñño pana hutvā sūlato uṭṭhahitvā parānuddayāya ākāse ṭhatvā pāṭihāriyaṃ	3815	
PA_atk-s05_10a:3815_8	dassesi. Mahājano acchariyabbhutacittajāto ahosi. Tāvadevassa vaṇo saṃrūḷhi, so bhikkhūhi,	3815	
PA_atk-s05_10a:3815_9	“āvuso, tādisadukkhaṃ anubhavanto kathaṃ tvaṃ vipassanaṃ anuyuñjituṃ asakkhī”ti puṭṭho,	3815	
PA_atk-s05_10a:3815_10	“pageva me, āvuso, saṃsāre ādīnavo, saṅkhārānañca sabhāvo sudiṭṭho, evāhaṃ tādisaṃ	38151	
PA_atk-s05_10a:3815_11	dukkhaṃ anubhavantopi asakkhiṃ vipassanaṃ vaḍḍhetvā visesaṃ adhigantu”nti āha. “Pubbajātiyā	38151	
PA_atk-s05_10a:3815_12	daharakāle makkhikaṃ gahetvā nimbasūlakaṃ gahetvā sūlāropanakīḷaṃ paṭicca evaṃ anekajātisatesu	38151	
PA_atk-s05_10a:3815_13	sūlāropanadukkhamanubhavitvā imāya pariyosānajātiyā evarūpaṃ dukkhamanubhūta”nti āha.	38151	
PA_atk-s05_10a:3816	55. Atha aparabhāge pubbakammaṃ saritvā somanassajāto pubbacaritāpadānaṃ pakāsento sumedho nāma sambuddhotiādimāha. Tattha anuttānapadavaṇṇanameva karissāma.	381	
PA_atk-s05_10a:3817_0	57. Vijjādharo tadā āsinti bāhirakamantādivijjāsiddhiyā ākāsagāmisamattho hutvā caraṇavasena	3817	
PA_atk-s05_10a:3817_1	taṃ vijjaṃ rakkhitvā avināsetvā pariharaṇavasena vijjādharayoni āsiṃ ahosinti attho.	3817	
PA_atk-s05_10a:3817_2	Antalikkhacaro ahanti antaṃ pariyosānaṃ koṭiṃ likhate saṃkarissatīti antalikkhaṃ.	3817	
PA_atk-s05_10a:3817_3	Atha vā antaṃ pariyosānaṃ likhyate olokiyate etenāti antalikkhaṃ, tasmiṃ antalikkhe,	3817	
PA_atk-s05_10a:3817_4	ākāse caraṇasīlo ahanti attho. Tisūlaṃ sukataṃ gayhāti tikhiṇaṃ sūlaṃ, aggaṃ āvudhaṃ.	3817	
PA_atk-s05_10a:3817_5	Tisūlaṃ sundaraṃ kataṃ, koṭṭanaghaṃsanamaddanapaharaṇavasena suṭṭhu kataṃ sūlāvudhaṃ	3817	
PA_atk-s05_10a:3817_6	gayha gahetvā ambarato gacchāmīti attho. Sesaṃ sabbaṃ heṭṭhā vuttanayattāva nayānuyogena suviññeyyamevāti.	3817	
PA_atk-s05_10a:3818	Uttarattheraapadānavaṇṇanā samattā.	381	
PA_atk-s05_10a:3819	7. Aparauttarattheraapadānavaṇṇanā	381	
PA_atk-s05_10a:3820_0	Sattamāpadāne nibbute lokanāthamhītiādikaṃ āyasmato aparassa uttarattherassa apadānaṃ.	3820	
PA_atk-s05_10a:3820_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	3820	
PA_atk-s05_10a:3820_2	upacinanto ito catunnavutikappe siddhatthassa bhagavato kāle kulagehe nibbattitvā	3820	
PA_atk-s05_10a:3820_3	vayappatto viññutaṃ patvā sāsane laddhappasādo hutvā upāsakattaṃ nivedesi. So satthari	3820	
PA_atk-s05_10a:3820_4	parinibbute attano ñātake sannipātetvā bahupūjāsakkāraṃ saṃharitvā dhātupūjaṃ akāsi.	3820	
PA_atk-s05_10a:3820_5	So tena puññakammena devamanussesu saṃsaranto imasmiṃ buddhuppāde sākete brāhmaṇakule	3820	
PA_atk-s05_10a:3820_6	nibbattitvā uttaroti laddhanāmo vayappatto kenacideva karaṇīyena sāvatthiṃ gato kaṇḍambamūle	3820	
PA_atk-s05_10a:3820_7	kataṃ yamakapāṭihāriyaṃ disvā pasīditvā puna kāḷakārāmasuttadesanāya abhivaḍḍhamānasaddho	3820	
PA_atk-s05_10a:3820_8	pabbajitvā satthārā saddhiṃ rājagahaṃ gantvā upasampadaṃ labhitvā tatheva caranto	3820	
PA_atk-s05_10a:3820_9	vipassanaṃ paṭṭhapetvā nacirasseva chaḷabhiñño ahosi. Chaḷabhiñño pana hutvā satthari	3820	
PA_atk-s05_10a:3820_10	sāvatthiyaṃ viharante buddhupaṭṭhānatthaṃ rājagahato sāvatthiṃ upagato bhikkhūhi	38201	
PA_atk-s05_10a:3820_11	– “kiṃ, āvuso, pabbajjākiccaṃ tayā matthakaṃ pāpita”nti puṭṭho aññaṃ byākāsi.	38201	
PA_atk-s05_10a:3821	93. Arahattaṃ pana patvā somanassajāto attano pubbacaritāpadānaṃ pakāsento nibbute lokanāthamhītiādimāha. Taṃ sabbaṃ heṭṭhā vuttanayattā uttānatthamevāti.	382	
PA_atk-s05_10a:3822	Aparauttarattheraapadānavaṇṇanā samattā.	382	
PA_atk-s05_10a:3823	8. Bhaddajittheraapadānavaṇṇanā	382	
PA_atk-s05_10a:3824_0	Aṭṭhamāpadāne ogayhāhaṃ pokkharaṇintiādikaṃ āyasmato bhaddajittherassa apadānaṃ.	3824	
PA_atk-s05_10a:3824_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	3824	
PA_atk-s05_10a:3824_2	upacinanto padumuttarassa bhagavato kāle brāhmaṇakule nibbattitvā viññutaṃ patto	3824	
PA_atk-s05_10a:3824_3	brāhmaṇānaṃ vijjāsippesu pāraṃ gantvā kāme pahāya tāpasapabbajjaṃ pabbajitvā araññāyatane	3824	
PA_atk-s05_10a:3824_4	assamaṃ kāretvā vasanto ekadivasaṃ satthāraṃ ākāsena gacchantaṃ disvā pasannamānaso	3824	
PA_atk-s05_10a:3824_5	añjaliṃ paggayha aṭṭhāsi. Satthā tassa ajjhāsayaṃ disvā ākāsato otari. Otiṇṇassa	3824	
PA_atk-s05_10a:3824_6	pana bhagavato madhuñca bhisamuḷālañca sappikhīrañca upanāmesi, tassa taṃ bhagavā	3824	
PA_atk-s05_10a:3824_7	anukammaṃ upādāya paṭiggahetvā anumodanaṃ katvā pakkāmi. So tena puññakammena tusitesu	3824	
PA_atk-s05_10a:3824_8	nibbatto tattha yāvatāyukaṃ ṭhatvā tato cuto aparāparaṃ sugatīsuyeva saṃsaranto vipassissa	3824	
PA_atk-s05_10a:3824_9	bhagavato kāle mahaddhano seṭṭhi hutvā aṭṭhasaṭṭhibhikkhusatasahassaṃ bhojetvā ticīvarena acchādesi.	3824	
PA_atk-s05_10a:3825_0	Evaṃ bahuṃ kusalaṃ katvā devaloke nibbatti. Tattha yāvatāyukaṃ ṭhatvā tato cavitvā	3825	
PA_atk-s05_10a:3825_1	manussalokesu uppanno buddhasuññe loke pañca paccekabuddhasatāni catūhi paccayehi	3825	
PA_atk-s05_10a:3825_2	upaṭṭhahitvā tato cuto rājakule nibbattitvā rajjaṃ anusāsanto attano puttaṃ paccekabodhiṃ	3825	
PA_atk-s05_10a:3825_3	adhigantvā ṭhitaṃ upaṭṭhahitvā tassa parinibbutassa dhātuyo gahetvā cetiyaṃ katvā	3825	
PA_atk-s05_10a:3825_4	pūjesi. Evaṃ tattha tattha tāni tāni puññāni katvā imasmiṃ buddhuppāde bhaddiyanagare	3825	
PA_atk-s05_10a:3825_5	asītikoṭivibhavassa bhaddiyaseṭṭhissa ekaputtako hutvā nibbatti, bhaddajītissa nāmaṃ	3825	
PA_atk-s05_10a:3825_6	ahosi. Tassa kira issariyabhogaparivārasampatti carimabhave bodhisattassa viya ahosi.	3825	
PA_atk-s05_10a:3826_0	Tadā satthā sāvatthiyaṃ vasitvā bhaddajikumāraṃ saṅgaṇhanatthāya mahatā bhikkhusaṅghena	3826	
PA_atk-s05_10a:3826_1	saddhiṃ bhaddiyanagaraṃ gantvā jātiyāvane vasi tassa ñāṇaparipākaṃ āgamayamāno. Sopi	3826	
PA_atk-s05_10a:3826_2	uparipāsāde nisinno sīhapañjaraṃ vivaritvā olokento bhagavato santike dhammaṃ sotuṃ	3826	
PA_atk-s05_10a:3826_3	gacchantaṃ mahājanaṃ disvā, “katthāyaṃ mahājano gacchatī”ti pucchitvā taṃ kāraṇaṃ	3826	
PA_atk-s05_10a:3826_4	sutvā sayampi mahatā parivārena satthu santikaṃ gantvā dhammaṃ suṇanto sabbābharaṇapaṭimaṇḍitova	3826	
PA_atk-s05_10a:3826_5	sabbakilese khepetvā arahattaṃ pāpuṇi. Arahatte pana tena adhigate satthā bhaddiyaseṭṭhiṃ	3826	
PA_atk-s05_10a:3826_6	āmantesi – “tava putto alaṅkatapaṭiyatto dhammaṃ suṇanto arahatte patiṭṭhāsi, tenassa	3826	
PA_atk-s05_10a:3826_7	idāneva pabbajituṃ yuttaṃ, no ce pabbajissati, parinibbāyissatī”ti. Seṭṭhi “na mayhaṃ	3826	
PA_atk-s05_10a:3826_8	puttassa daharasseva sato parinibbānena kiccaṃ atthi, pabbājetha na”nti āha. Taṃ	3826	
PA_atk-s05_10a:3826_9	satthā pabbājetvā upasampādetvā tattha sattāhaṃ vasitvā koṭigāmaṃ pāpuṇi, so ca gāmo	3826	
PA_atk-s05_10a:3826_10	gaṅgātīre ahosi. Koṭigāmavāsino ca buddhappamukhassa bhikkhusaṅghassa mahādānaṃ pavattesuṃ.	38261	
PA_atk-s05_10a:3826_11	Bhaddajitthero satthārā anumodanāya āraddhamattāya bahigāmaṃ gantvā “gaṅgātīre maggasamīpe	38261	
PA_atk-s05_10a:3826_12	satthu āgatakāle vuṭṭhahissāmī”ti kālaparicchedaṃ katvā aññatarasmiṃ rukkhamūle samāpattiṃ	38261	
PA_atk-s05_10a:3826_13	samāpajjitvā nisīdi. Mahātheresu āgacchantesupi avuṭṭhahitvā satthu āgatakāleyeva	38261	
PA_atk-s05_10a:3826_14	vuṭṭhāsi. Puthujjanā bhikkhū – “ayaṃ adhunā pabbajito, mahātheresu āgacchantesu mānathaddho	38261	
PA_atk-s05_10a:3826_15	hutvā na vuṭṭhāsī”ti ujjhāyiṃsu.	38261	
PA_atk-s05_10a:3827_0	Koṭigāmavāsino satthu bhikkhusaṅghassa ca bahū nāvāsaṅghāṭe bandhiṃsu. Satthā “bhaddajissānubhāvaṃ	3827	
PA_atk-s05_10a:3827_1	pakāsemī”ti nāvāya ṭhatvā “kahaṃ bhaddajī”ti pucchi. Bhaddajitthero – “sohaṃ, bhante”ti	3827	
PA_atk-s05_10a:3827_2	satthāraṃ upasaṅkamitvā añjaliṃ katvā aṭṭhāsi. Satthā “ehi, bhaddaji, amhehi saddhiṃ	3827	
PA_atk-s05_10a:3827_3	ekanāvaṃ abhiruhā”ti. So uppatitvā satthu ṭhitanāvāyaṃ aṭṭhāsi. Satthā gaṅgāya majjhe	3827	
PA_atk-s05_10a:3827_4	gatakāle, “bhaddaji, tayā mahāpanādakāle ajjhāvuṭṭharatanapāsādo kaha”nti āha. “Imasmiṃ	3827	
PA_atk-s05_10a:3827_5	ṭhāne nimuggo, bhante”ti. “Tena hi, bhaddaji, sabrahmacārīnaṃ kaṅkhaṃ chindā”ti.	3827	
PA_atk-s05_10a:3827_6	Tasmiṃ khaṇe thero satthāraṃ vanditvā iddhibalena gantvā pāsādathūpikaṃ pādaṅgulantarena	3827	
PA_atk-s05_10a:3827_7	sannirujjhitvā pañcavīsatiyojanaṃ pāsādaṃ gahetvā ākāse uppati, uppatanto ca paññāsayojanāni	3827	
PA_atk-s05_10a:3827_8	ukkhipi. Athassa purimabhave ñātakā pāsādagatena lobhena macchakacchapamaṇḍūkā hutvā	3827	
PA_atk-s05_10a:3827_9	nibbattā tasmiṃ pāsāde uṭṭhahante parivattitvā patiṃsu. Satthā te sampatante disvā	3827	
PA_atk-s05_10a:3827_10	“ñātakā te, bhaddaji, kilamantī”ti āha. Thero satthu vacanena pāsādaṃ vissajjesi.	38271	
PA_atk-s05_10a:3827_11	Pāsādo yathāṭhāneyeva patiṭṭhahi. Satthā pāraṅgato bhikkhūhi – “kadā, bhante, bhaddajittherena	38271	
PA_atk-s05_10a:3827_12	ayaṃ pāsādo ajjhāvuṭṭho”ti puṭṭho mahāpanādajātakaṃ kathetvā bahujanaṃ dhammāmataṃ pāyesi.	38271	
PA_atk-s05_10a:3828_0	98. Thero pana arahattaṃ patto pubbasambhāraṃ saritvā somanassajāto pubbacaritāpadānaṃ	3828	
PA_atk-s05_10a:3828_1	pakāsetuṃ ogayhāhaṃ pokkharaṇintiādimāha. Tattha ogayhāhaṃ pokkharaṇinti puthunānāanekamahoghehi	3828	
PA_atk-s05_10a:3828_2	khaṇitattā “pokkharaṇī”ti laddhanāmaṃ jalāsayaṃ ogayha ogahetvā pavisitvā ajjhogāhetvā	3828	
PA_atk-s05_10a:3828_3	ghāsahetukhādanatthāya tattha pokkharaṇiyaṃ pavisitvā bhisaṃ padumapuṇḍarīkamūlaṃ	3828	
PA_atk-s05_10a:3828_4	uddharāmīti attho. Sesaṃ heṭṭhā vuttanayattā uttānapadatthattā ca nayānusārena suviññeyyamevāti.	3828	
PA_atk-s05_10a:3829	Bhaddajittheraapadānavaṇṇanā samattā.	382	
PA_atk-s05_10a:3830	9. Sivakattheraapadānavaṇṇanā	383	
PA_atk-s05_10a:3831_0	Navamāpadāne esanāya carantassātiādikaṃ āyasmato sivakattherassa apadānaṃ. Ayampi	3831	
PA_atk-s05_10a:3831_1	purimabuddhesu katādhikāro tattha tattha bhave vivaṭṭūpanissayāni puññāni upacinanto	3831	
PA_atk-s05_10a:3831_2	vipassissa bhagavato kāle kulagehe nibbattitvā viññutaṃ patto ekadivasaṃ bhagavantaṃ	3831	
PA_atk-s05_10a:3831_3	piṇḍāya carantaṃ disvā pasannamānaso pattaṃ ādāya kummāsassa pūretvā adāsi. So tena	3831	
PA_atk-s05_10a:3831_4	puññakammena devamanussesu saṃsaranto imasmiṃ buddhuppāde rājagahe brāhmaṇakulagehe	3831	
PA_atk-s05_10a:3831_5	nibbattitvā sivakotissa nāmaṃ ahosi. So vayappatto vijjāsippesu nipphattiṃ gato nekkhammajjhāsayatāya	3831	
PA_atk-s05_10a:3831_6	kāme pahāya tāpasapabbajjaṃ pabbajitvā vicaranto satthāraṃ upasaṅkamitvā dhammaṃ	3831	
PA_atk-s05_10a:3831_7	sutvā paṭiladdhasaddho pabbajitvā vipassanāya kammaṃ karonto nacirasseva arahattaṃ pāpuṇi.	3831	
PA_atk-s05_10a:3832	117. Arahattaṃ patvā somanassajāto attano pubbacaritāpadānaṃ pakāsento esanāya carantassātiādimāha. Taṃ sabbaṃ suviññeyyamevāti.	383	
PA_atk-s05_10a:3833	Sivakattheraapadānavaṇṇanā samattā.	383	
PA_atk-s05_10a:3834	10. Upavānattheraapadānavaṇṇanā	383	
PA_atk-s05_10a:3835_0	Dasamāpadāne padumuttaro nāma jinotiādikaṃ āyasmato upavānattherassa apadānaṃ. Ayaṃ	3835	
PA_atk-s05_10a:3835_1	kira purimabuddhesu katādhikāro tattha tattha bhave vivaṭṭūpanissayāni puññāni upacinanto	3835	
PA_atk-s05_10a:3835_2	kenaci kammacchiddena padumuttarassa bhagavato kāle dalliddakule nibbattitvā viññutaṃ	3835	
PA_atk-s05_10a:3835_3	patto bhagavati parinibbute tassa dhātuṃ gahetvā manussadevanāgagaruḷayakkhakumbhaṇḍagandhabbehi	3835	
PA_atk-s05_10a:3835_4	sattaratanamaye sattayojanike thūpe kate tattha sudhotaṃ attano uttarāsaṅgaṃ veḷagge	3835	
PA_atk-s05_10a:3835_5	ābandhitvā dhajaṃ katvā pūjaṃ akāsi. Taṃ gahetvā abhisammatako nāma yakkhasenāpati	3835	
PA_atk-s05_10a:3835_6	devehi cetiyapūjārakkhaṇatthaṃ ṭhapito adissamānakāyo ākāse dhārento cetiyaṃ tikkhattuṃ	3835	
PA_atk-s05_10a:3835_7	padakkhiṇaṃ akāsi. Taṃ disvā bhiyyosomattāya pasannamānaso ahosi. So tena puññakammena	3835	
PA_atk-s05_10a:3835_8	devamanussesu saṃsaranto imasmiṃ buddhuppāde sāvatthiyaṃ brāhmaṇakule nibbattitvā	3835	
PA_atk-s05_10a:3835_9	upavānoti laddhanāmo vayappatto jetavanapaṭiggahaṇe buddhānubhāvaṃ disvā paṭiladdhasaddho	3835	
PA_atk-s05_10a:3835_10	pabbajitvā vipassanāya kammaṃ karonto chaḷabhiñño ahosi. Athāyasmā upavāno bhagavato	38351	
PA_atk-s05_10a:3835_11	upaṭṭhāko ahosi. Tena ca samayena bhagavato vātābādho uppajji. Therassa gihisahāyo	38351	
PA_atk-s05_10a:3835_12	devahito nāma brāhmaṇo sāvatthiyaṃ paṭivasati. So theraṃ catūhi paccayehi pavāresi.	38351	
PA_atk-s05_10a:3835_13	Athāyasmā upavāno nivāsetvā pattacīvaraṃ gahetvā tassa brāhmaṇassa nivesanaṃ upagañchi.	38351	
PA_atk-s05_10a:3835_14	Brāhmaṇo “kenaci maññe payojanena thero āgato bhavissatī”ti ñatvā “vadeyyātha, bhante,	38351	
PA_atk-s05_10a:3835_15	kenattho”ti āha. Thero tassa brāhmaṇassa payojanaṃ ācikkhanto –	38351	
PA_atk-s05_10a:3836	“Arahaṃ sugato loke, vātehābādhiko muni;	383	
PA_atk-s05_10a:3837	Sace uṇhodakaṃ atthi, munino dehi brāhmaṇa.	383	
PA_atk-s05_10a:3838	“Pūjito pūjaneyyānaṃ, sakkareyyāna sakkato;	383	
PA_atk-s05_10a:3839	Apacitopaceyyānaṃ, tassa icchāmi hātave”ti. –	383	
PA_atk-s05_10a:3840	Gāthādvayaṃ abhāsi.	384	
PA_atk-s05_10a:3841_0	Tassattho – yo imasmiṃ loke pūjaneyyānaṃ pūjetabbehi sakkādīhi devehi mahābrahmādīhi	3841	
PA_atk-s05_10a:3841_1	ca brahmehi pūjito, sakkareyyānaṃ sakkātabbehi bimbisārakosalarājādīhi sakkato, apaceyyānaṃ	3841	
PA_atk-s05_10a:3841_2	apacāyitabbehi mahesīhi khīṇāsavehi apacito, kilesehi ārakattādinā arahaṃ, sobhanagamanādinā	3841	
PA_atk-s05_10a:3841_3	sugato sabbaññū muni mayhaṃ satthā devadevo sakkānaṃ atisakko brahmānaṃ atibrahmā,	3841	
PA_atk-s05_10a:3841_4	so dāni vātehi vātahetu vātakkhobhanimittaṃ ābādhiko jāto. Sace, brāhmaṇa, uṇhodakaṃ	3841	
PA_atk-s05_10a:3841_5	atthi, tassa vātābādhavūpasamanatthaṃ taṃ hātave upanetuṃ icchāmīti.	3841	
PA_atk-s05_10a:3842	Taṃ sutvā brāhmaṇo uṇhodakaṃ tadanurūpaṃ vātaharañca bhesajjaṃ bhagavato upanāmesi. Tena ca satthu rogo vūpasami. Tassa bhagavā anumodanaṃ akāsi.	384	
PA_atk-s05_10a:3843_0	122. Athāyasmā upavāno aparabhāge attano pubbakammaṃ saritvā somanassajāto pubbacaritāpadānaṃ	3843	
PA_atk-s05_10a:3843_1	pakāsento padumuttaro nāma jinotiādimāha. Tattha padumuttarotiādīni pubbe vuttatthāneva.	3843	
PA_atk-s05_10a:3844	123. Mahājanā samāgammāti sakalajambudīpavāsino rāsibhūtāti attho. Citakaṃ katvāti yojanubbedhaṃ candanarāsicitakaṃ katvā bhagavato sarīraṃ tattha abhiropayiṃsūti sambandho.	384	
PA_atk-s05_10a:3845	124. Sarīrakiccaṃ katvānāti ādahanāti agginā dahanakiccaṃ katvāti attho.	384	
PA_atk-s05_10a:3846	127-28. Jaṅghā maṇimayā āsīti manussehi katathūpe jaṅghā pupphavāhatthaṃ caritaṭṭhānaṃ maṇimayā indanīlamaṇinā katāti attho. Mayampīti sabbe devā thūpaṃ karissāmāti attho.	384	
PA_atk-s05_10a:3847_0	129. Dhātu āveṇikā natthīti devamanussehi visuṃ visuṃ cetiyaṃ kātuṃ āveṇikā visuṃ	3847	
PA_atk-s05_10a:3847_1	dhātu natthi, taṃ dassento sarīraṃ ekapiṇḍitanti āha. Adhiṭṭhānabalena sakalasarīradhātu	3847	
PA_atk-s05_10a:3847_2	ekaghanasilāmayapaṭimā viya ekameva ahosīti attho. Imamhi buddhathūpamhīti sakalajambudīpavāsīhi	3847	
PA_atk-s05_10a:3847_3	katamhi imamhi suvaṇṇathūpamhi mayaṃ sabbe samāgantvā kañcukathūpaṃ karissāmāti attho.	3847	
PA_atk-s05_10a:3848_0	133. Indanīlaṃ mahānīlanti indīvarapupphavaṇṇābhaṃ maṇi indanīlamaṇi. Tato adhikavaṇṇatā	3848	
PA_atk-s05_10a:3848_1	mahāmaṇi indanīlamaṇayo ca mahānīlamaṇayo ca jotirasamaṇijātiraṅgamaṇayo ca ekato	3848	
PA_atk-s05_10a:3848_2	sannipātetvā rāsī katvā suvaṇṇathūpe kañcukathūpaṃ katvā achādayunti sambandho.	3848	
PA_atk-s05_10a:3849	144. Paccekaṃ buddhaseṭṭhassāti buddhuttamassa pati ekaṃ visuṃ uparichadanena thūpaṃ akaṃsūti attho.	384	
PA_atk-s05_10a:3850_0	147. Kumbhaṇḍā guyhakā tathāti kumbhamattāni aṇḍāni yesaṃ devānaṃ te kumbhaṇḍā, paṭicchādetvā	3850	
PA_atk-s05_10a:3850_1	niguhitvā paṭicchādanato garuḷā guyhakā nāma jātā, te kumbhaṇḍā guyhakāpi thūpaṃ akaṃsūti attho.	3850	
PA_atk-s05_10a:3851	151. Atibhonti na tassābhāti tassa cetiyassa pabhaṃ candasūriyatārakānaṃ pabhā na atibhonti, na ajjhottharantīti attho.	385	
PA_atk-s05_10a:3852	158. Ahampi kāraṃ kassāmīti tādino lokanāthassa thūpasmiṃ ahampi kāraṃ puññakiriyaṃ kusalakammaṃ dhajapaṭākapūjaṃ karissāmīti attho.	385	
PA_atk-s05_10a:3853	Upavānattheraapadānavaṇṇanā samattā.	385	
PA_atk-s05_10a:3854	11. Raṭṭhapālattheraapadānavaṇṇanā	385	
PA_atk-s05_10a:3855_0	Ekādasamāpadāne padumuttarassa bhagavatotiādikaṃ āyasmato raṭṭhapālattherassa apadānaṃ.	3855	
PA_atk-s05_10a:3855_1	Ayampi purimabuddhesu katādhikāro tattha tattha bhave vivaṭṭūpanissayāni puññāni	3855	
PA_atk-s05_10a:3855_2	upacinanto padumuttarassa bhagavato kāle tassa uppattito puretarameva haṃsavatīnagare	3855	
PA_atk-s05_10a:3855_3	gahapatimahāsālakule nibbattitvā vayappatto pitu accayena gharāvāse patiṭṭhito ratanakoṭṭhāgārakammikena	3855	
PA_atk-s05_10a:3855_4	dassitaṃ aparimāṇaṃ kulavaṃsānugataṃ dhanaṃ disvā “imaṃ ettakaṃ dhanarāsiṃ mayhaṃ	3855	
PA_atk-s05_10a:3855_5	ayyakapayyakādayo attanā saddhiṃ gahetvā gantuṃ nāsakkhiṃsu, mayā pana gahetvā gantuṃ	3855	
PA_atk-s05_10a:3855_6	vaṭṭatī”ti cintetvā kapaṇaddhikādīnaṃ mahādānaṃ deti. So abhiññālābhiṃ ekaṃ tāpasaṃ	3855	
PA_atk-s05_10a:3855_7	upaṭṭhahanto tena devalokādhipacce uyyojito yāvajīvaṃ puññāni katvā tato cuto devo	3855	
PA_atk-s05_10a:3855_8	hutvā nibbatti. So tattha devaloke devarajjaṃ karonto yāvatāyukaṃ ṭhatvā tato cuto	3855	
PA_atk-s05_10a:3855_9	manussaloke bhinnaṃ raṭṭhaṃ sandhāretuṃ samatthassa kulassa ekaputto hutvā nibbatti.	3855	
PA_atk-s05_10a:3855_10	Tena ca samayena padumuttaro nāma bhagavā loke uppajjitvā pavattitavaradhammacakko	38551	
PA_atk-s05_10a:3855_11	veneyyasattaṃ nibbānamahānagarasaṅkhātakhemantabhūmiṃ sampāpesi. Atha so kulaputto	38551	
PA_atk-s05_10a:3855_12	anukkamena viññutaṃ patto ekadivasaṃ upāsakehi saddhiṃ vihāraṃ gato satthāraṃ dhammaṃ	38551	
PA_atk-s05_10a:3855_13	desentaṃ disvā pasannacitto parisapariyante nisīdi.	38551	
PA_atk-s05_10a:3856_0	Tena ca samayena satthā ekaṃ bhikkhuṃ saddhāpabbajitānaṃ aggaṭṭhāne ṭhapesi, taṃ	3856	
PA_atk-s05_10a:3856_1	disvā pasannamānaso tadatthāya cittaṃ ṭhapetvā satasahassabhikkhuparivārassa bhagavato	3856	
PA_atk-s05_10a:3856_2	mahatā sakkārena sattāhaṃ mahādānaṃ pavattetvā paṇidhānaṃ akāsi. Satthā tassa anantarāyena	3856	
PA_atk-s05_10a:3856_3	ijjhanabhāvaṃ disvā “anāgate gotamassa nāma sammāsambuddhassa sāsane saddhāpabbajitānaṃ	3856	
PA_atk-s05_10a:3856_4	aggo bhavissatī”ti byākāsi. So satthāraṃ bhikkhusaṅghañca vanditvā uṭṭhāyāsanā pakkāmi.	3856	
PA_atk-s05_10a:3856_5	So tattha yāvatāyukaṃ puññāni katvā tato cavitvā devamanussesu saṃsaranto ito dvānavutikappe	3856	
PA_atk-s05_10a:3856_6	phussassa bhagavato kāle satthu vemātikabhātikesu tīsu rājaputtesu satthāraṃ upaṭṭhahantesu	3856	
PA_atk-s05_10a:3856_7	tesaṃ puññakiriyāya sahāyakiccaṃ akāsi. Evaṃ tattha tattha bhave taṃ taṃ bahuṃ kusalaṃ	3856	
PA_atk-s05_10a:3856_8	upacinitvā sugatīsuyeva saṃsaranto imasmiṃ buddhuppāde kururaṭṭhe thullakoṭṭhikanigame	3856	
PA_atk-s05_10a:3856_9	raṭṭhapālaseṭṭhigehe nibbatti, tassa bhinnaṃ raṭṭhaṃ sandhāretuṃ samatthe kule nibbattattā	3856	
PA_atk-s05_10a:3856_10	raṭṭhapāloti vaṃsānugatameva nāmaṃ ahosi. So mahatā parivārena vaḍḍhanto anukkamena	38561	
PA_atk-s05_10a:3856_11	yobbanaṃ patto mātāpitūhi patirūpena dārena saṃyojetvā mahante ca yase patiṭṭhāpito	38561	
PA_atk-s05_10a:3856_12	dibbasampattisadisaṃ sampattiṃ paccanubhoti. Atha bhagavā kururaṭṭhe janapadacārikaṃ	38561	
PA_atk-s05_10a:3856_13	caranto thullakoṭṭhikaṃ anupāpuṇi. Taṃ sutvā raṭṭhapālo kulaputto satthāraṃ upasaṅkamitvā	38561	
PA_atk-s05_10a:3856_14	satthu santike dhammaṃ sutvā paṭiladdhasaddho sattavāre bhattacchede katvā kicchena	38561	
PA_atk-s05_10a:3856_15	kasirena mātāpitaro anujānāpetvā satthāraṃ upasaṅkamitvā pabbajjaṃ yācitvā satthu	38561	
PA_atk-s05_10a:3856_16	āṇattiyā aññatarassa therassa santike pabbajitvā yonisomanasikārena kammaṃ karonto	38561	
PA_atk-s05_10a:3856_17	vipassanaṃ vaḍḍhetvā arahattaṃ pāpuṇi.	38561	
PA_atk-s05_10a:3857_0	179-180. Athāyasmā aparabhāge attano pubbakammaṃ saritvā somanassajāto pubbacaritāpadānaṃ	3857	
PA_atk-s05_10a:3857_1	pakāsento padumuttarassa bhagavatotiādimāha. Sunāgo so mayā dinnoti tadā mahādhanaseṭṭhi	3857	
PA_atk-s05_10a:3857_2	hutvā sabbaṃ sāpateyyaṃ dānamukhe vissajjanasamaye sattappatiṭṭho sundaro nāgo hatthirājā	3857	
PA_atk-s05_10a:3857_3	mayā dinno ahosi. Taṃ dassento īsādantotiādimāha. Īsādanto rathaīsappamāṇadanto,	3857	
PA_atk-s05_10a:3857_4	so mayā dinno hatthināgo. Urūḷhavāti rājāvahanayoggasamattho, rājāraho vā. Setacchattoti	3857	
PA_atk-s05_10a:3857_5	alaṅkāratthāya upaṭṭhahanasetacchattasahitoti attho. Pasobhitoti ārohapariṇāhavā	3857	
PA_atk-s05_10a:3857_6	rūpasobhāhi sampannoti attho. Sakappano sahatthipoti hatthialaṅkārasahito hatthigopakasahitoti	3857	
PA_atk-s05_10a:3857_7	attho. Itthambhūto hatthināgo padumuttarassa bhagavato mayā dinnoti attho.	3857	
PA_atk-s05_10a:3858	181. Mayā bhattaṃ kāretvānāti mayā kārāpitavihāre vasantānaṃ koṭisaṅkhānaṃ bhikkhūnaṃ niccabhattaṃ paṭṭhapetvā mahesino niyyādesinti sambandho.	385	
PA_atk-s05_10a:3859	183. Jalajuttamanāmakoti jalato jāto jalajo, kiṃ taṃ? Padumaṃ, padumena samānanāmattā uttamattā ca padumuttaro nāma bhagavāti attho. Sesaṃ sabbattha uttānatthamevāti.	385	
PA_atk-s05_10a:3860	Raṭṭhapālattheraapadānavaṇṇanā samattā.	386	
PA_atk-s05_10a:3861	Chappaññāsamamahāvaggavaṇṇanā samattā.	386	
PA_atk-s05_10a:3862	Iti visuddhajanavilāsiniyā apadāna-aṭṭhakathāya	386	
PA_atk-s05_10a:3863	Ettāvatā buddhapaccekabuddhasāvakattherāpadāna-aṭṭhakathā samattā.	386	
PA_atk-s05_10a:3864	Nigamanakathā	386	
PA_atk-s05_10a:3865_0	Sīhaḷadīpake appicchatādiguṇavantānaṃ theravaṃsappadīpānaṃ ānandattherādīnaṃ sabbasattānaṃ	3865	
PA_atk-s05_10a:3865_1	taṇhāmānadiṭṭhādayo chedananiggahavivecanādyatthaṃ sattahi māsehi ativiya ārādhanena	3865	
PA_atk-s05_10a:3865_2	laddhakosallena bodhisambhāraṃ gavesantena satidhitigativīriyaparakkamantena mahāsamantaguṇasobhanena	3865	
PA_atk-s05_10a:3865_3	tipiṭakadharena paṇḍitena ābhataṃ imaṃ apadāna-aṭṭhakathaṃ sabbo sadevaloko jānātūti.	3865	
PA_atk-s05_10a:3866	Anena lobhādimalā pajānaṃ, cakkhādirogā vividhā ca dukkhā;	386	
PA_atk-s05_10a:3867	Kalahādibhayā dukkhitā jātā, corādayonatthakarā ca loke.	386	
PA_atk-s05_10a:3868	Nassantu me pañca verā ca pāpā, nassantu gimhe yathā vuṭṭhivātā;	386	
PA_atk-s05_10a:3869	Aṭṭhaṅgikamaggavarena patvā, nibbānapuraṃ paṭipādayāmi.	386	
PA_atk-s05_10a:3870	Sabbadiṭṭhiñca maddanto, rāgadosādipāpake;	387	
PA_atk-s05_10a:3871	Saṃsāravaṭṭaṃ chinditvā, upemi saggamokkhake.	387	
PA_atk-s05_10a:3872	Āṇākhettamhi sabbattha, avīcimhi bhavaggato;	387	
PA_atk-s05_10a:3873	Sabbe dhammānuyāyantu, tayo lokā utupi cāti.	387	
PA_atk-s05_10a:3874	Apadāna-aṭṭhakathā samattā.	387	
