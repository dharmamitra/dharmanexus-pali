segmentnr	original	folio	analyzed
PA_sn_45:1.0.1	Saṁyutta Nikāya 45.1	1	
PA_sn_45:1.0.2	1. Avijjāvagga	1	
PA_sn_45:1.0.3	Avijjāsutta	1	
PA_sn_45:1.1.1	Evaṁ me sutaṁ—	1	
PA_sn_45:1.1.2	ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	1	
PA_sn_45:1.1.3	Tatra kho bhagavā bhikkhū āmantesi:	1	
PA_sn_45:1.1.4	“bhikkhavo”ti.	1	
PA_sn_45:1.1.5	“Bhadante”ti te bhikkhū bhagavato paccassosuṁ.	1	
PA_sn_45:1.1.6	Bhagavā etadavoca:	1	
PA_sn_45:1.2.1	“Avijjā, bhikkhave, pubbaṅgamā akusalānaṁ dhammānaṁ samāpattiyā, anvadeva ahirikaṁ anottappaṁ.	1	
PA_sn_45:1.2.2	Avijjāgatassa, bhikkhave, aviddasuno micchādiṭṭhi pahoti;	1	
PA_sn_45:1.2.3	micchādiṭṭhissa micchāsaṅkappo pahoti;	1	
PA_sn_45:1.2.4	micchāsaṅkappassa micchāvācā pahoti;	1	
PA_sn_45:1.2.5	micchāvācassa micchākammanto pahoti;	1	
PA_sn_45:1.2.6	micchākammantassa micchāājīvo pahoti;	1	
PA_sn_45:1.2.7	micchāājīvassa micchāvāyāmo pahoti;	1	
PA_sn_45:1.2.8	micchāvāyāmassa micchāsati pahoti;	1	
PA_sn_45:1.2.9	micchāsatissa micchāsamādhi pahoti.	1	
PA_sn_45:1.3.1	Vijjā ca kho, bhikkhave, pubbaṅgamā kusalānaṁ dhammānaṁ samāpattiyā, anvadeva hirottappaṁ.	1	
PA_sn_45:1.3.2	Vijjāgatassa, bhikkhave, viddasuno sammādiṭṭhi pahoti;	1	
PA_sn_45:1.3.3	sammādiṭṭhissa sammāsaṅkappo pahoti;	1	
PA_sn_45:1.3.4	sammāsaṅkappassa sammāvācā pahoti;	1	
PA_sn_45:1.3.5	sammāvācassa sammākammanto pahoti;	1	
PA_sn_45:1.3.6	sammākammantassa sammāājīvo pahoti;	1	
PA_sn_45:1.3.7	sammāājīvassa sammāvāyāmo pahoti;	1	
PA_sn_45:1.3.8	sammāvāyāmassa sammāsati pahoti;	1	
PA_sn_45:1.3.9	sammāsatissa sammāsamādhi pahotī”ti.	1	
PA_sn_45:1.3.10	Paṭhamaṁ.	1	
PA_sn_45:2.0.1	Saṁyutta Nikāya 45.2	2	
PA_sn_45:2.0.2	1. Avijjāvagga	2	
PA_sn_45:2.0.3	Upaḍḍhasutta	2	
PA_sn_45:2.1.1	Evaṁ me sutaṁ—	2	
PA_sn_45:2.1.2	ekaṁ samayaṁ bhagavā sakyesu viharati nagarakaṁ nāma sakyānaṁ nigamo.	2	
PA_sn_45:2.1.3	Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca:	2	
PA_sn_45:2.1.4	“upaḍḍhamidaṁ, bhante, brahmacariyaṁ, yadidaṁ—kalyāṇamittatā kalyāṇasahāyatā kalyāṇasampavaṅkatā”ti.	2	
PA_sn_45:2.2.1	“Mā hevaṁ, ānanda, mā hevaṁ, ānanda.	2	
PA_sn_45:2.2.2	Sakalamevidaṁ, ānanda, brahmacariyaṁ, yadidaṁ—kalyāṇamittatā kalyāṇasahāyatā kalyāṇasampavaṅkatā.	2	
PA_sn_45:2.2.3	Kalyāṇamittassetaṁ, ānanda, bhikkhuno pāṭikaṅkhaṁ kalyāṇasahāyassa kalyāṇasampavaṅkassa—ariyaṁ aṭṭhaṅgikaṁ maggaṁ bhāvessati, ariyaṁ aṭṭhaṅgikaṁ maggaṁ bahulīkarissati.	2	
PA_sn_45:2.3.1	Kathañcānanda, bhikkhu kalyāṇamitto kalyāṇasahāyo kalyāṇasampavaṅko ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti?	2	
PA_sn_45:2.3.2	Idhānanda, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ;	2	
PA_sn_45:2.3.3	sammāsaṅkappaṁ bhāveti vivekanissitaṁ …pe…	2	
PA_sn_45:2.3.4	sammāvācaṁ bhāveti …pe…	2	
PA_sn_45:2.3.5	sammākammantaṁ bhāveti …pe…	2	
PA_sn_45:2.3.6	sammāājīvaṁ bhāveti …pe…	2	
PA_sn_45:2.3.7	sammāvāyāmaṁ bhāveti …pe…	2	
PA_sn_45:2.3.8	sammāsatiṁ bhāveti …pe…	2	
PA_sn_45:2.3.9	sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	2	
PA_sn_45:2.3.10	Evaṁ kho, ānanda, bhikkhu kalyāṇamitto kalyāṇasahāyo kalyāṇasampavaṅko ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti.	2	
PA_sn_45:2.4.1	Tadamināpetaṁ, ānanda, pariyāyena veditabbaṁ yathā sakalamevidaṁ brahmacariyaṁ, yadidaṁ—kalyāṇamittatā kalyāṇasahāyatā kalyāṇasampavaṅkatā.	2	
PA_sn_45:2.4.2_0	Mamañhi, ānanda, kalyāṇamittaṁ āgamma jātidhammā sattā jātiyā parimuccanti; jarādhammā	2	
PA_sn_45:2.4.2_1	sattā jarāya parimuccanti; maraṇadhammā sattā maraṇena parimuccanti; sokaparidevadukkhadomanassupāyāsadhammā	2	
PA_sn_45:2.4.2_2	sattā sokaparidevadukkhadomanassupāyāsehi parimuccanti.	2	
PA_sn_45:2.4.3	Iminā kho etaṁ, ānanda, pariyāyena veditabbaṁ yathā sakalamevidaṁ brahmacariyaṁ, yadidaṁ—kalyāṇamittatā kalyāṇasahāyatā kalyāṇasampavaṅkatā”ti.	2	
PA_sn_45:2.4.4	Dutiyaṁ.	2	
PA_sn_45:3.0.1	Saṁyutta Nikāya 45.3	3	
PA_sn_45:3.0.2	1. Avijjāvagga	3	
PA_sn_45:3.0.3	Sāriputtasutta	3	
PA_sn_45:3.1.1	Sāvatthinidānaṁ.	3	
PA_sn_45:3.1.2	Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā sāriputto bhagavantaṁ etadavoca:	3	
PA_sn_45:3.1.3	“sakalamidaṁ, bhante, brahmacariyaṁ, yadidaṁ—kalyāṇamittatā kalyāṇasahāyatā kalyāṇasampavaṅkatā”ti.	3	
PA_sn_45:3.2.1	“Sādhu sādhu, sāriputta.	3	
PA_sn_45:3.2.2	Sakalamidaṁ, sāriputta, brahmacariyaṁ, yadidaṁ—kalyāṇamittatā kalyāṇasahāyatā kalyāṇasampavaṅkatā.	3	
PA_sn_45:3.2.3	Kalyāṇamittassetaṁ, sāriputta, bhikkhuno pāṭikaṅkhaṁ kalyāṇasahāyassa kalyāṇasampavaṅkassa—ariyaṁ aṭṭhaṅgikaṁ maggaṁ bhāvessati, ariyaṁ aṭṭhaṅgikaṁ maggaṁ bahulīkarissati.	3	
PA_sn_45:3.2.4	Kathañca, sāriputta, bhikkhu kalyāṇamitto kalyāṇasahāyo kalyāṇasampavaṅko ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti?	3	
PA_sn_45:3.3.1_0	Idha, sāriputta, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ	3	
PA_sn_45:3.3.1_1	vossaggapariṇāmiṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	3	
PA_sn_45:3.3.2	Evaṁ kho, sāriputta, bhikkhu kalyāṇamitto kalyāṇasahāyo kalyāṇasampavaṅko ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti.	3	
PA_sn_45:3.4.1	Tadamināpetaṁ, sāriputta, pariyāyena veditabbaṁ yathā sakalamidaṁ brahmacariyaṁ, yadidaṁ—kalyāṇamittatā kalyāṇasahāyatā kalyāṇasampavaṅkatā.	3	
PA_sn_45:3.4.2_0	Mamañhi, sāriputta, kalyāṇamittaṁ āgamma jātidhammā sattā jātiyā parimuccanti; jarādhammā	3	
PA_sn_45:3.4.2_1	sattā jarāya parimuccanti; maraṇadhammā sattā maraṇena parimuccanti; sokaparidevadukkhadomanassupāyāsadhammā	3	
PA_sn_45:3.4.2_2	sattā sokaparidevadukkhadomanassupāyāsehi parimuccanti.	3	
PA_sn_45:3.4.3	Iminā kho etaṁ, sāriputta, pariyāyena veditabbaṁ yathā sakalamidaṁ brahmacariyaṁ, yadidaṁ—kalyāṇamittatā kalyāṇasahāyatā kalyāṇasampavaṅkatā”ti.	3	
PA_sn_45:3.4.4	Tatiyaṁ.	3	
PA_sn_45:4.0.1	Saṁyutta Nikāya 45.4	4	
PA_sn_45:4.0.2	1. Avijjāvagga	4	
PA_sn_45:4.0.3	Jāṇussoṇibrāhmaṇasutta	4	
PA_sn_45:4.1.1	Sāvatthinidānaṁ.	4	
PA_sn_45:4.1.2	Atha kho āyasmā ānando pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi.	4	
PA_sn_45:4.1.3	Addasā kho āyasmā ānando jāṇussoṇiṁ brāhmaṇaṁ sabbasetena vaḷavābhirathena sāvatthiyā niyyāyantaṁ.	4	
PA_sn_45:4.1.4_0	Setā sudaṁ assā yuttā honti setālaṅkārā, seto ratho, setaparivāro, setā rasmiyo,	4	
PA_sn_45:4.1.4_1	setā patodalaṭṭhi, setaṁ chattaṁ, setaṁ uṇhīsaṁ, setāni vatthāni, setā upāhanā, setāya	4	
PA_sn_45:4.1.4_2	sudaṁ vālabījaniyā bījīyati.	4	
PA_sn_45:4.1.5	Tamenaṁ jano disvā evamāha:	4	
PA_sn_45:4.1.6	“brahmaṁ vata, bho, yānaṁ.	4	
PA_sn_45:4.1.7	Brahmayānarūpaṁ vata, bho”ti.	4	
PA_sn_45:4.2.1_0	Atha kho āyasmā ānando sāvatthiyaṁ piṇḍāya caritvā pacchābhattaṁ piṇḍapātapaṭikkanto	4	
PA_sn_45:4.2.1_1	yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.	4	
PA_sn_45:4.2.1_2	Ekamantaṁ nisinno kho āyasmā ānando bhagavantaṁ etadavoca:	4	
PA_sn_45:4.3.1	“Idhāhaṁ, bhante, pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisiṁ.	4	
PA_sn_45:4.3.2	Addasaṁ khvāhaṁ, bhante, jāṇussoṇiṁ brāhmaṇaṁ sabbasetena vaḷavābhirathena sāvatthiyā niyyāyantaṁ.	4	
PA_sn_45:4.3.3_0	Setā sudaṁ assā yuttā honti setālaṅkārā, seto ratho, setaparivāro, setā rasmiyo,	4	
PA_sn_45:4.3.3_1	setā patodalaṭṭhi, setaṁ chattaṁ, setaṁ uṇhīsaṁ, setāni vatthāni, setā upāhanā, setāya	4	
PA_sn_45:4.3.3_2	sudaṁ vālabījaniyā bījīyati.	4	
PA_sn_45:4.3.4	Tamenaṁ jano disvā evamāha:	4	
PA_sn_45:4.3.5	‘brahmaṁ vata, bho, yānaṁ.	4	
PA_sn_45:4.3.6	Brahmayānarūpaṁ vata, bho’ti.	4	
PA_sn_45:4.3.7	Sakkā nu kho, bhante, imasmiṁ dhammavinaye brahmayānaṁ paññāpetun”ti?	4	
PA_sn_45:4.4.1	“Sakkā, ānandā”ti bhagavā avoca:	4	
PA_sn_45:4.4.2	“imasseva kho etaṁ, ānanda, ariyassa aṭṭhaṅgikassa maggassa adhivacanaṁ:	4	
PA_sn_45:4.4.3	‘brahmayānaṁ’ itipi, ‘dhammayānaṁ’ itipi, ‘anuttaro saṅgāmavijayo’ itipīti.	4	
PA_sn_45:4.5.1	Sammādiṭṭhi, ānanda, bhāvitā bahulīkatā rāgavinayapariyosānā hoti, dosavinayapariyosānā hoti, mohavinayapariyosānā hoti.	4	
PA_sn_45:4.5.2	Sammāsaṅkappo, ānanda, bhāvito bahulīkato rāgavinayapariyosāno hoti, dosavinayapariyosāno hoti, mohavinayapariyosāno hoti.	4	
PA_sn_45:4.5.3	Sammāvācā, ānanda, bhāvitā bahulīkatā rāgavinayapariyosānā hoti, dosa …pe… mohavinayapariyosānā hoti.	4	
PA_sn_45:4.5.4	Sammākammanto, ānanda, bhāvito bahulīkato rāgavinayapariyosāno hoti, dosa …pe… mohavinayapariyosāno hoti.	4	
PA_sn_45:4.5.5	Sammāājīvo, ānanda, bhāvito bahulīkato rāgavinayapariyosāno hoti, dosa …pe… mohavinayapariyosāno hoti.	4	
PA_sn_45:4.5.6	Sammāvāyāmo, ānanda, bhāvito bahulīkato rāgavinayapariyosāno hoti, dosa …pe… mohavinayapariyosāno hoti.	4	
PA_sn_45:4.5.7	Sammāsati, ānanda, bhāvitā bahulīkatā rāgavinayapariyosānā hoti, dosa …pe… mohavinayapariyosānā hoti.	4	
PA_sn_45:4.5.8	Sammāsamādhi, ānanda, bhāvito bahulīkato rāgavinayapariyosāno hoti, dosa …pe… mohavinayapariyosāno hoti.	4	
PA_sn_45:4.6.1	Iminā kho etaṁ, ānanda, pariyāyena veditabbaṁ yathā imassevetaṁ ariyassa aṭṭhaṅgikassa maggassa adhivacanaṁ:	4	
PA_sn_45:4.6.2	‘brahmayānaṁ’ itipi, ‘dhammayānaṁ’ itipi, ‘anuttaro saṅgāmavijayo’ itipī”ti.	4	
PA_sn_45:4.6.3	Idamavoca bhagavā.	4	
PA_sn_45:4.7.1	Idaṁ vatvāna sugato athāparaṁ etadavoca satthā:	4	
PA_sn_45:4.8.1	“Yassa saddhā ca paññā ca,	4	
PA_sn_45:4.8.2	Dhammā yuttā sadā dhuraṁ;	4	
PA_sn_45:4.8.3	Hirī īsā mano yottaṁ,	4	
PA_sn_45:4.8.4	Sati ārakkhasārathi.	4	
PA_sn_45:4.9.1	Ratho sīlaparikkhāro,	4	
PA_sn_45:4.9.2	jhānakkho cakkavīriyo;	4	
PA_sn_45:4.9.3	Upekkhā dhurasamādhi,	4	
PA_sn_45:4.9.4	anicchā parivāraṇaṁ.	4	
PA_sn_45:4.10.1	Abyāpādo avihiṁsā,	4	
PA_sn_45:4.10.2	viveko yassa āvudhaṁ;	4	
PA_sn_45:4.10.3	Titikkhā cammasannāho,	4	
PA_sn_45:4.10.4	yogakkhemāya vattati.	4	
PA_sn_45:4.11.1	Etadattani sambhūtaṁ,	4	
PA_sn_45:4.11.2	brahmayānaṁ anuttaraṁ;	4	
PA_sn_45:4.11.3	Niyyanti dhīrā lokamhā,	4	
PA_sn_45:4.11.4	aññadatthu jayaṁ jayan”ti.	4	
PA_sn_45:4.11.5	Catutthaṁ.	4	
PA_sn_45:5.0.1	Saṁyutta Nikāya 45.5	5	
PA_sn_45:5.0.2	1. Avijjāvagga	5	
PA_sn_45:5.0.3	Kimatthiyasutta	5	
PA_sn_45:5.1.1	Sāvatthinidānaṁ.	5	
PA_sn_45:5.1.2	Atha kho sambahulā bhikkhū yena bhagavā tenupasaṅkamiṁsu …pe… ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:	5	
PA_sn_45:5.2.1	“Idha no, bhante, aññatitthiyā paribbājakā amhe evaṁ pucchanti:	5	
PA_sn_45:5.2.2	‘kimatthiyaṁ, āvuso, samaṇe gotame brahmacariyaṁ vussatī’ti?	5	
PA_sn_45:5.2.3	Evaṁ puṭṭhā mayaṁ, bhante, tesaṁ aññatitthiyānaṁ paribbājakānaṁ evaṁ byākaroma:	5	
PA_sn_45:5.2.4	‘dukkhassa kho, āvuso, pariññatthaṁ bhagavati brahmacariyaṁ vussatī’ti.	5	
PA_sn_45:5.2.5_0	Kacci mayaṁ, bhante, evaṁ puṭṭhā evaṁ byākaramānā vuttavādino ceva bhagavato homa,	5	
PA_sn_45:5.2.5_1	na ca bhagavantaṁ abhūtena abbhācikkhāma, dhammassa cānudhammaṁ byākaroma, na ca	5	
PA_sn_45:5.2.5_2	koci sahadhammiko vādānuvādo gārayhaṁ ṭhānaṁ āgacchatī”ti?	5	
PA_sn_45:5.3.1_0	“Taggha tumhe, bhikkhave, evaṁ puṭṭhā evaṁ byākaramānā vuttavādino ceva me hotha,	5	
PA_sn_45:5.3.1_1	na ca maṁ abhūtena abbhācikkhatha, dhammassa cānudhammaṁ byākarotha, na ca koci sahadhammiko	5	
PA_sn_45:5.3.1_2	vādānuvādo gārayhaṁ ṭhānaṁ āgacchati.	5	
PA_sn_45:5.3.2	Dukkhassa hi pariññatthaṁ mayi brahmacariyaṁ vussati.	5	
PA_sn_45:5.3.3	Sace vo, bhikkhave, aññatitthiyā paribbājakā evaṁ puccheyyuṁ:	5	
PA_sn_45:5.3.4	‘atthi panāvuso, maggo, atthi paṭipadā etassa dukkhassa pariññāyā’ti, evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ evaṁ byākareyyātha:	5	
PA_sn_45:5.3.5	‘atthi kho, āvuso, maggo, atthi paṭipadā etassa dukkhassa pariññāyā’ti.	5	
PA_sn_45:5.4.1	Katamo ca, bhikkhave, maggo, katamā paṭipadā etassa dukkhassa pariññāyāti?	5	
PA_sn_45:5.4.2	Ayameva ariyo aṭṭhaṅgiko maggo, seyyathidaṁ—	5	
PA_sn_45:5.4.3	sammādiṭṭhi …pe… sammāsamādhi.	5	
PA_sn_45:5.4.4	Ayaṁ, bhikkhave, maggo, ayaṁ paṭipadā etassa dukkhassa pariññāyāti.	5	
PA_sn_45:5.4.5	Evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ evaṁ byākareyyāthā”ti.	5	
PA_sn_45:5.4.6	Pañcamaṁ.	5	
PA_sn_45:6.0.1	Saṁyutta Nikāya 45.6	6	
PA_sn_45:6.0.2	1. Avijjāvagga	6	
PA_sn_45:6.0.3	Paṭhamaaññatarabhikkhusutta	6	
PA_sn_45:6.1.1	Sāvatthinidānaṁ.	6	
PA_sn_45:6.1.2	Atha kho aññataro bhikkhu yena bhagavā tenupasaṅkami …pe… ekamantaṁ nisinno kho so bhikkhu bhagavantaṁ etadavoca:	6	
PA_sn_45:6.1.3	“‘brahmacariyaṁ, brahmacariyan’ti, bhante, vuccati.	6	
PA_sn_45:6.1.4	Katamaṁ nu kho, bhante, brahmacariyaṁ, katamaṁ brahmacariyapariyosānan”ti?	6	
PA_sn_45:6.2.1	“Ayameva kho, bhikkhu, ariyo aṭṭhaṅgiko maggo brahmacariyaṁ, seyyathidaṁ—	6	
PA_sn_45:6.2.2	sammādiṭṭhi …pe… sammāsamādhi.	6	
PA_sn_45:6.2.3	Yo kho, bhikkhu, rāgakkhayo dosakkhayo mohakkhayo—	6	
PA_sn_45:6.2.4	idaṁ brahmacariyapariyosānan”ti.	6	
PA_sn_45:6.2.5	Chaṭṭhaṁ.	6	
PA_sn_45:7.0.1	Saṁyutta Nikāya 45.7	7	
PA_sn_45:7.0.2	1. Avijjāvagga	7	
PA_sn_45:7.0.3	Dutiyaaññatarabhikkhusutta	7	
PA_sn_45:7.1.1	Sāvatthinidānaṁ.	7	
PA_sn_45:7.1.2	Atha kho aññataro bhikkhu yena bhagavā tenupasaṅkami …pe… ekamantaṁ nisinno kho so bhikkhu bhagavantaṁ etadavoca:	7	
PA_sn_45:7.2.1	“‘Rāgavinayo dosavinayo mohavinayo’ti, bhante, vuccati.	7	
PA_sn_45:7.2.2	Kissa nu kho etaṁ, bhante, adhivacanaṁ:	7	
PA_sn_45:7.2.3	‘rāgavinayo dosavinayo mohavinayo’”ti?	7	
PA_sn_45:7.2.4	“Nibbānadhātuyā kho etaṁ, bhikkhu, adhivacanaṁ:	7	
PA_sn_45:7.2.5	‘rāgavinayo dosavinayo mohavinayo’ti.	7	
PA_sn_45:7.2.6	Āsavānaṁ khayo tena vuccatī”ti.	7	
PA_sn_45:7.3.1	Evaṁ vutte, so bhikkhu bhagavantaṁ etadavoca:	7	
PA_sn_45:7.3.2	“‘amataṁ, amatan’ti, bhante, vuccati.	7	
PA_sn_45:7.3.3	Katamaṁ nu kho, bhante, amataṁ, katamo amatagāmimaggo”ti?	7	
PA_sn_45:7.3.4	“Yo kho, bhikkhu, rāgakkhayo dosakkhayo mohakkhayo—	7	
PA_sn_45:7.3.5	idaṁ vuccati amataṁ.	7	
PA_sn_45:7.3.6	Ayameva ariyo aṭṭhaṅgiko maggo amatagāmimaggo, seyyathidaṁ—	7	
PA_sn_45:7.3.7	sammādiṭṭhi …pe… sammāsamādhī”ti.	7	
PA_sn_45:7.3.8	Sattamaṁ.	7	
PA_sn_45:8.0.1	Saṁyutta Nikāya 45.8	8	
PA_sn_45:8.0.2	1. Avijjāvagga	8	
PA_sn_45:8.0.3	Vibhaṅgasutta	8	
PA_sn_45:8.1.1	Sāvatthinidānaṁ.	8	
PA_sn_45:8.1.2	“Ariyaṁ vo, bhikkhave, aṭṭhaṅgikaṁ maggaṁ desessāmi vibhajissāmi.	8	
PA_sn_45:8.1.3	Taṁ suṇātha, sādhukaṁ manasi karotha, bhāsissāmī”ti.	8	
PA_sn_45:8.1.4	“Evaṁ, bhante”ti kho te bhikkhū bhagavato paccassosuṁ.	8	
PA_sn_45:8.1.5	Bhagavā etadavoca:	8	
PA_sn_45:8.2.1	“Katamo ca, bhikkhave, ariyo aṭṭhaṅgiko maggo?	8	
PA_sn_45:8.2.2	Seyyathidaṁ—sammādiṭṭhi …pe… sammāsamādhi.	8	
PA_sn_45:8.3.1	Katamā ca, bhikkhave, sammādiṭṭhi?	8	
PA_sn_45:8.3.2	Yaṁ kho, bhikkhave, dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ, dukkhanirodhagāminiyā paṭipadāya ñāṇaṁ—	8	
PA_sn_45:8.3.3	ayaṁ vuccati, bhikkhave, sammādiṭṭhi.	8	
PA_sn_45:8.4.1	Katamo ca, bhikkhave, sammāsaṅkappo?	8	
PA_sn_45:8.4.2	Yo kho, bhikkhave, nekkhammasaṅkappo, abyāpādasaṅkappo, avihiṁsāsaṅkappo—	8	
PA_sn_45:8.4.3	ayaṁ vuccati, bhikkhave, sammāsaṅkappo.	8	
PA_sn_45:8.5.1	Katamā ca, bhikkhave, sammāvācā?	8	
PA_sn_45:8.5.2	Yā kho, bhikkhave, musāvādā veramaṇī, pisuṇāya vācāya veramaṇī, pharusāya vācāya veramaṇī, samphappalāpā veramaṇī—	8	
PA_sn_45:8.5.3	ayaṁ vuccati, bhikkhave, sammāvācā.	8	
PA_sn_45:8.6.1	Katamo ca, bhikkhave, sammākammanto?	8	
PA_sn_45:8.6.2	Yā kho, bhikkhave, pāṇātipātā veramaṇī, adinnādānā veramaṇī, abrahmacariyā veramaṇī—	8	
PA_sn_45:8.6.3	ayaṁ vuccati, bhikkhave, sammākammanto.	8	
PA_sn_45:8.7.1	Katamo ca, bhikkhave, sammāājīvo?	8	
PA_sn_45:8.7.2	Idha, bhikkhave, ariyasāvako micchāājīvaṁ pahāya sammāājīvena jīvitaṁ kappeti—	8	
PA_sn_45:8.7.3	ayaṁ vuccati, bhikkhave, sammāājīvo.	8	
PA_sn_45:8.8.1	Katamo ca, bhikkhave, sammāvāyāmo?	8	
PA_sn_45:8.8.2	Idha, bhikkhave, bhikkhu anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati vīriyaṁ ārabhati cittaṁ paggaṇhāti padahati,	8	
PA_sn_45:8.8.3	uppannānaṁ pāpakānaṁ akusalānaṁ dhammānaṁ pahānāya chandaṁ janeti …pe…	8	
PA_sn_45:8.8.4	anuppannānaṁ kusalānaṁ dhammānaṁ uppādāya chandaṁ janeti …pe…	8	
PA_sn_45:8.8.5	uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati—	8	
PA_sn_45:8.8.6	ayaṁ vuccati, bhikkhave, sammāvāyāmo.	8	
PA_sn_45:8.9.1	Katamā ca, bhikkhave, sammāsati?	8	
PA_sn_45:8.9.2	Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ;	8	
PA_sn_45:8.9.3	vedanāsu vedanānupassī viharati ātāpī sampajāno satimā, vineyya loke abhijjhādomanassaṁ;	8	
PA_sn_45:8.9.4	citte cittānupassī viharati ātāpī sampajāno satimā, vineyya loke abhijjhādomanassaṁ;	8	
PA_sn_45:8.9.5	dhammesu dhammānupassī viharati ātāpī sampajāno satimā, vineyya loke abhijjhādomanassaṁ—	8	
PA_sn_45:8.9.6	ayaṁ vuccati, bhikkhave, sammāsati.	8	
PA_sn_45:8.10.1	Katamo ca, bhikkhave, sammāsamādhi?	8	
PA_sn_45:8.10.2	Idha, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.	8	
PA_sn_45:8.10.3	Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati.	8	
PA_sn_45:8.10.4_0	Pītiyā ca virāgā upekkhako ca viharati sato ca sampajāno, sukhañca kāyena paṭisaṁvedeti,	8	
PA_sn_45:8.10.4_1	yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati.	8	
PA_sn_45:8.10.5	Sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati—	8	
PA_sn_45:8.10.6	ayaṁ vuccati, bhikkhave, sammāsamādhī”ti.	8	
PA_sn_45:8.10.7	Aṭṭhamaṁ.	8	
PA_sn_45:9.0.1	Saṁyutta Nikāya 45.9	9	
PA_sn_45:9.0.2	1. Avijjāvagga	9	
PA_sn_45:9.0.3	Sūkasutta	9	
PA_sn_45:9.1.1	Sāvatthinidānaṁ.	9	
PA_sn_45:9.1.2	“Seyyathāpi, bhikkhave, sālisūkaṁ vā yavasūkaṁ vā micchāpaṇihitaṁ hatthena vā pādena vā akkantaṁ hatthaṁ vā pādaṁ vā bhindissati, lohitaṁ vā uppādessatīti—netaṁ ṭhānaṁ vijjati.	9	
PA_sn_45:9.1.3	Taṁ kissa hetu?	9	
PA_sn_45:9.1.4	Micchāpaṇihitattā, bhikkhave, sūkassa.	9	
PA_sn_45:9.1.5_0	Evameva kho, bhikkhave, so vata bhikkhu micchāpaṇihitāya diṭṭhiyā micchāpaṇihitāya	9	
PA_sn_45:9.1.5_1	maggabhāvanāya avijjaṁ bhindissati, vijjaṁ uppādessati, nibbānaṁ sacchikarissatīti—netaṁ ṭhānaṁ vijjati.	9	
PA_sn_45:9.1.6	Taṁ kissa hetu?	9	
PA_sn_45:9.1.7	Micchāpaṇihitattā, bhikkhave, diṭṭhiyā.	9	
PA_sn_45:9.2.1	Seyyathāpi, bhikkhave, sālisūkaṁ vā yavasūkaṁ vā sammāpaṇihitaṁ hatthena vā pādena vā akkantaṁ hatthaṁ vā pādaṁ vā bhindissati, lohitaṁ vā uppādessatīti—ṭhānametaṁ vijjati.	9	
PA_sn_45:9.2.2	Taṁ kissa hetu?	9	
PA_sn_45:9.2.3	Sammāpaṇihitattā, bhikkhave, sūkassa.	9	
PA_sn_45:9.2.4_0	Evameva kho, bhikkhave, so vata bhikkhu sammāpaṇihitāya diṭṭhiyā sammāpaṇihitāya	9	
PA_sn_45:9.2.4_1	maggabhāvanāya avijjaṁ bhindissati, vijjaṁ uppādessati, nibbānaṁ sacchikarissatīti—ṭhānametaṁ vijjati.	9	
PA_sn_45:9.2.5	Taṁ kissa hetu?	9	
PA_sn_45:9.2.6	Sammāpaṇihitattā, bhikkhave, diṭṭhiyā.	9	
PA_sn_45:9.3.1	Kathañca, bhikkhave, bhikkhu sammāpaṇihitāya diṭṭhiyā sammāpaṇihitāya maggabhāvanāya avijjaṁ bhindati, vijjaṁ uppādeti, nibbānaṁ sacchikarotīti?	9	
PA_sn_45:9.3.2_0	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ	9	
PA_sn_45:9.3.2_1	vossaggapariṇāmiṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	9	
PA_sn_45:9.3.3	Evaṁ kho, bhikkhave, bhikkhu sammāpaṇihitāya diṭṭhiyā sammāpaṇihitāya maggabhāvanāya avijjaṁ bhindati, vijjaṁ uppādeti, nibbānaṁ sacchikarotī”ti.	9	
PA_sn_45:9.3.4	Navamaṁ.	9	
PA_sn_45:10.0.1	Saṁyutta Nikāya 45.10	10	
PA_sn_45:10.0.2	1. Avijjāvagga	10	
PA_sn_45:10.0.3	Nandiyasutta	10	
PA_sn_45:10.1.1	Sāvatthinidānaṁ.	10	
PA_sn_45:10.1.2	Atha kho nandiyo paribbājako yena bhagavā tenupasaṅkami; upasaṅkamitvā bhagavatā saddhiṁ sammodi.	10	
PA_sn_45:10.1.3	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho nandiyo paribbājako bhagavantaṁ etadavoca:	10	
PA_sn_45:10.1.4	“kati nu kho, bho gotama, dhammā bhāvitā bahulīkatā nibbānaṅgamā honti nibbānaparāyanā nibbānapariyosānā”ti?	10	
PA_sn_45:10.2.1	“Aṭṭhime kho, nandiya, dhammā bhāvitā bahulīkatā nibbānaṅgamā honti nibbānaparāyanā nibbānapariyosānā.	10	
PA_sn_45:10.2.2	Katame aṭṭha?	10	
PA_sn_45:10.2.3	Seyyathidaṁ—sammādiṭṭhi …pe… sammāsamādhi.	10	
PA_sn_45:10.2.4	Ime kho, nandiya, aṭṭha dhammā bhāvitā bahulīkatā nibbānaṅgamā honti nibbānaparāyanā nibbānapariyosānā”ti.	10	
PA_sn_45:10.2.5	Evaṁ vutte, nandiyo paribbājako bhagavantaṁ etadavoca:	10	
PA_sn_45:10.2.6	“abhikkantaṁ, bho gotama, abhikkantaṁ, bho gotama …pe…	10	
PA_sn_45:10.2.7	upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.	10	
PA_sn_45:10.2.8	Dasamaṁ.	10	
PA_sn_45:10.2.9	Avijjāvaggo paṭhamo.	10	
PA_sn_45:10.3.0	Tassuddānaṁ	10	
PA_sn_45:10.3.1	Avijjañca upaḍḍhañca,	10	
PA_sn_45:10.3.2	sāriputto ca brāhmaṇo;	10	
PA_sn_45:10.3.3	Kimatthiyo ca dve bhikkhū,	10	
PA_sn_45:10.3.4	vibhaṅgo sūkanandiyāti.	10	
PA_sn_45:11.0.1	Saṁyutta Nikāya 45.11	11	
PA_sn_45:11.0.2	2. Vihāravagga	11	
PA_sn_45:11.0.3	Paṭhamavihārasutta	11	
PA_sn_45:11.1.1	Sāvatthinidānaṁ.	11	
PA_sn_45:11.1.2	“Icchāmahaṁ, bhikkhave, aḍḍhamāsaṁ paṭisallīyituṁ.	11	
PA_sn_45:11.1.3	Namhi kenaci upasaṅkamitabbo, aññatra ekena piṇḍapātanīhārakenā”ti.	11	
PA_sn_45:11.1.4	“Evaṁ, bhante”ti kho te bhikkhū bhagavato paṭissutvā nāssudha koci bhagavantaṁ upasaṅkamati, aññatra ekena piṇḍapātanīhārakena.	11	
PA_sn_45:11.2.1	Atha kho bhagavā tassa aḍḍhamāsassa accayena paṭisallānā vuṭṭhito bhikkhū āmantesi:	11	
PA_sn_45:11.2.2	“yena svāhaṁ, bhikkhave, vihārena paṭhamābhisambuddho viharāmi, tassa padesena vihāsiṁ.	11	
PA_sn_45:11.2.3	So evaṁ pajānāmi:	11	
PA_sn_45:11.2.4	‘micchādiṭṭhipaccayāpi vedayitaṁ;	11	
PA_sn_45:11.2.5	sammādiṭṭhipaccayāpi vedayitaṁ …pe…	11	
PA_sn_45:11.2.6	micchāsamādhipaccayāpi vedayitaṁ;	11	
PA_sn_45:11.2.7	sammāsamādhipaccayāpi vedayitaṁ;	11	
PA_sn_45:11.2.8	chandapaccayāpi vedayitaṁ;	11	
PA_sn_45:11.2.9	vitakkapaccayāpi vedayitaṁ;	11	
PA_sn_45:11.2.10	saññāpaccayāpi vedayitaṁ;	11	
PA_sn_45:11.2.11	chando ca avūpasanto hoti, vitakko ca avūpasanto hoti, saññā ca avūpasantā hoti, tappaccayāpi vedayitaṁ;	11	
PA_sn_45:11.2.12	chando ca vūpasanto hoti, vitakko ca vūpasanto hoti, saññā ca vūpasantā hoti, tappaccayāpi vedayitaṁ;	11	
PA_sn_45:11.2.13	appattassa pattiyā atthi āyāmaṁ, tasmimpi ṭhāne anuppatte tappaccayāpi vedayitan’”ti.	11	
PA_sn_45:11.2.14	Paṭhamaṁ.	11	
PA_sn_45:12.0.1	Saṁyutta Nikāya 45.12	12	
PA_sn_45:12.0.2	2. Vihāravagga	12	
PA_sn_45:12.0.3	Dutiyavihārasutta	12	
PA_sn_45:12.1.1	Sāvatthinidānaṁ.	12	
PA_sn_45:12.1.2	“Icchāmahaṁ, bhikkhave, temāsaṁ paṭisallīyituṁ.	12	
PA_sn_45:12.1.3	Namhi kenaci upasaṅkamitabbo, aññatra ekena piṇḍapātanīhārakenā”ti.	12	
PA_sn_45:12.1.4	“Evaṁ, bhante”ti kho te bhikkhū bhagavato paṭissutvā nāssudha koci bhagavantaṁ upasaṅkamati, aññatra ekena piṇḍapātanīhārakena.	12	
PA_sn_45:12.2.1	Atha kho bhagavā tassa temāsassa accayena paṭisallānā vuṭṭhito bhikkhū āmantesi:	12	
PA_sn_45:12.2.2	“yena svāhaṁ, bhikkhave, vihārena paṭhamābhisambuddho viharāmi, tassa padesena vihāsiṁ.	12	
PA_sn_45:12.2.3	So evaṁ pajānāmi:	12	
PA_sn_45:12.2.4	‘micchādiṭṭhipaccayāpi vedayitaṁ;	12	
PA_sn_45:12.2.5	micchādiṭṭhivūpasamapaccayāpi vedayitaṁ;	12	
PA_sn_45:12.2.6	sammādiṭṭhipaccayāpi vedayitaṁ;	12	
PA_sn_45:12.2.7	sammādiṭṭhivūpasamapaccayāpi vedayitaṁ …pe…	12	
PA_sn_45:12.2.8	micchāsamādhipaccayāpi vedayitaṁ;	12	
PA_sn_45:12.2.9	micchāsamādhivūpasamapaccayāpi vedayitaṁ, sammāsamādhipaccayāpi vedayitaṁ;	12	
PA_sn_45:12.2.10	sammāsamādhivūpasamapaccayāpi vedayitaṁ;	12	
PA_sn_45:12.2.11	chandapaccayāpi vedayitaṁ;	12	
PA_sn_45:12.2.12	chandavūpasamapaccayāpi vedayitaṁ;	12	
PA_sn_45:12.2.13	vitakkapaccayāpi vedayitaṁ;	12	
PA_sn_45:12.2.14	vitakkavūpasamapaccayāpi vedayitaṁ;	12	
PA_sn_45:12.2.15	saññāpaccayāpi vedayitaṁ;	12	
PA_sn_45:12.2.16	saññāvūpasamapaccayāpi vedayitaṁ;	12	
PA_sn_45:12.2.17	chando ca avūpasanto hoti, vitakko ca avūpasanto hoti, saññā ca avūpasantā hoti, tappaccayāpi vedayitaṁ;	12	
PA_sn_45:12.2.18	chando ca vūpasanto hoti, vitakko ca vūpasanto hoti, saññā ca vūpasantā hoti, tappaccayāpi vedayitaṁ;	12	
PA_sn_45:12.2.19	appattassa pattiyā atthi āyāmaṁ, tasmimpi ṭhāne anuppatte tappaccayāpi vedayitan’”ti.	12	
PA_sn_45:12.2.20	Dutiyaṁ.	12	
PA_sn_45:13.0.1	Saṁyutta Nikāya 45.13	13	
PA_sn_45:13.0.2	2. Vihāravagga	13	
PA_sn_45:13.0.3	Sekkhasutta	13	
PA_sn_45:13.1.1	Sāvatthinidānaṁ.	13	
PA_sn_45:13.1.2	Atha kho aññataro bhikkhu yena bhagavā tenupasaṅkami …pe… ekamantaṁ nisinno kho so bhikkhu bhagavantaṁ etadavoca:	13	
PA_sn_45:13.1.3	“‘sekkho, sekkho’ti, bhante, vuccati.	13	
PA_sn_45:13.1.4	Kittāvatā nu kho, bhante, sekkho hotī”ti?	13	
PA_sn_45:13.2.1	“Idha, bhikkhu, sekkhāya sammādiṭṭhiyā samannāgato hoti …pe… sekkhena sammāsamādhinā samannāgato hoti.	13	
PA_sn_45:13.2.2	Ettāvatā kho, bhikkhu, sekkho hotī”ti.	13	
PA_sn_45:13.2.3	Tatiyaṁ.	13	
PA_sn_45:14.0.1	Saṁyutta Nikāya 45.14	14	
PA_sn_45:14.0.2	2. Vihāravagga	14	
PA_sn_45:14.0.3	Paṭhamauppādasutta	14	
PA_sn_45:14.1.1	Sāvatthinidānaṁ.	14	
PA_sn_45:14.1.2	“Aṭṭhime, bhikkhave, dhammā bhāvitā bahulīkatā anuppannā uppajjanti, nāññatra tathāgatassa pātubhāvā arahato sammāsambuddhassa.	14	
PA_sn_45:14.1.3	Katame aṭṭha?	14	
PA_sn_45:14.1.4	Seyyathidaṁ—sammādiṭṭhi …pe… sammāsamādhi.	14	
PA_sn_45:14.1.5	Ime kho, bhikkhave, aṭṭha dhammā bhāvitā bahulīkatā anuppannā uppajjanti, nāññatra tathāgatassa pātubhāvā arahato sammāsambuddhassā”ti.	14	
PA_sn_45:14.1.6	Catutthaṁ.	14	
PA_sn_45:15.0.1	Saṁyutta Nikāya 45.15	15	
PA_sn_45:15.0.2	2. Vihāravagga	15	
PA_sn_45:15.0.3	Dutiyauppādasutta	15	
PA_sn_45:15.1.1	Sāvatthinidānaṁ.	15	
PA_sn_45:15.1.2	“Aṭṭhime, bhikkhave, dhammā bhāvitā bahulīkatā anuppannā uppajjanti, nāññatra sugatavinayā.	15	
PA_sn_45:15.1.3	Katame aṭṭha?	15	
PA_sn_45:15.1.4	Seyyathidaṁ—sammādiṭṭhi …pe… sammāsamādhi.	15	
PA_sn_45:15.1.5	Ime kho, bhikkhave, aṭṭha dhammā bhāvitā bahulīkatā anuppannā uppajjanti, nāññatra sugatavinayā”ti.	15	
PA_sn_45:15.1.6	Pañcamaṁ.	15	
PA_sn_45:16.0.1	Saṁyutta Nikāya 45.16	16	
PA_sn_45:16.0.2	2. Vihāravagga	16	
PA_sn_45:16.0.3	Paṭhamaparisuddhasutta	16	
PA_sn_45:16.1.1	Sāvatthinidānaṁ.	16	
PA_sn_45:16.1.2	“Aṭṭhime, bhikkhave, dhammā parisuddhā pariyodātā anaṅgaṇā vigatūpakkilesā anuppannā uppajjanti, nāññatra tathāgatassa pātubhāvā arahato sammāsambuddhassa.	16	
PA_sn_45:16.1.3	Katame aṭṭha?	16	
PA_sn_45:16.1.4	Seyyathidaṁ—sammādiṭṭhi …pe… sammāsamādhi.	16	
PA_sn_45:16.1.5	Ime kho, bhikkhave, aṭṭha dhammā parisuddhā pariyodātā anaṅgaṇā vigatūpakkilesā anuppannā uppajjanti, nāññatra tathāgatassa pātubhāvā arahato sammāsambuddhassā”ti.	16	
PA_sn_45:16.1.6	Chaṭṭhaṁ.	16	
PA_sn_45:17.0.1	Saṁyutta Nikāya 45.17	17	
PA_sn_45:17.0.2	2. Vihāravagga	17	
PA_sn_45:17.0.3	Dutiyaparisuddhasutta	17	
PA_sn_45:17.1.1	Sāvatthinidānaṁ.	17	
PA_sn_45:17.1.2	“Aṭṭhime, bhikkhave, dhammā parisuddhā pariyodātā anaṅgaṇā vigatūpakkilesā anuppannā uppajjanti, nāññatra sugatavinayā.	17	
PA_sn_45:17.1.3	Katame aṭṭha?	17	
PA_sn_45:17.1.4	Seyyathidaṁ—sammādiṭṭhi …pe… sammāsamādhi.	17	
PA_sn_45:17.1.5	Ime kho, bhikkhave, aṭṭha dhammā parisuddhā pariyodātā anaṅgaṇā vigatūpakkilesā anuppannā uppajjanti, nāññatra sugatavinayā”ti.	17	
PA_sn_45:17.1.6	Sattamaṁ.	17	
PA_sn_45:18.0.1	Saṁyutta Nikāya 45.18	18	
PA_sn_45:18.0.2	2. Vihāravagga	18	
PA_sn_45:18.0.3	Paṭhamakukkuṭārāmasutta	18	
PA_sn_45:18.1.1	Evaṁ me sutaṁ—	18	
PA_sn_45:18.1.2	ekaṁ samayaṁ āyasmā ca ānando āyasmā ca bhaddo pāṭaliputte viharanti kukkuṭārāme.	18	
PA_sn_45:18.1.3	Atha kho āyasmā bhaddo sāyanhasamayaṁ paṭisallānā vuṭṭhito yenāyasmā ānando tenupasaṅkami; upasaṅkamitvā āyasmatā ānandena saddhiṁ sammodi.	18	
PA_sn_45:18.1.4	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho āyasmā bhaddo āyasmantaṁ ānandaṁ etadavoca:	18	
PA_sn_45:18.2.1	“‘Abrahmacariyaṁ, abrahmacariyan’ti, āvuso ānanda, vuccati.	18	
PA_sn_45:18.2.2	Katamaṁ nu kho, āvuso, abrahmacariyan”ti?	18	
PA_sn_45:18.2.3	“Sādhu sādhu, āvuso bhadda.	18	
PA_sn_45:18.2.4	Bhaddako kho te, āvuso bhadda, ummaṅgo, bhaddakaṁ paṭibhānaṁ, kalyāṇī paripucchā.	18	
PA_sn_45:18.2.5	Evañhi tvaṁ, āvuso bhadda, pucchasi:	18	
PA_sn_45:18.2.6	‘abrahmacariyaṁ, abrahmacariyanti, āvuso ānanda, vuccati.	18	
PA_sn_45:18.2.7	Katamaṁ nu kho, āvuso, abrahmacariyan’”ti?	18	
PA_sn_45:18.2.8	“Evamāvuso”ti.	18	
PA_sn_45:18.2.9	“Ayameva kho, āvuso, aṭṭhaṅgiko micchāmaggo abrahmacariyaṁ, seyyathidaṁ—	18	
PA_sn_45:18.2.10	micchādiṭṭhi …pe… micchāsamādhī”ti.	18	
PA_sn_45:18.2.11	Aṭṭhamaṁ.	18	
PA_sn_45:19.0.1	Saṁyutta Nikāya 45.19	19	
PA_sn_45:19.0.2	2. Vihāravagga	19	
PA_sn_45:19.0.3	Dutiyakukkuṭārāmasutta	19	
PA_sn_45:19.1.1	Pāṭaliputtanidānaṁ.	19	
PA_sn_45:19.1.2	“‘Brahmacariyaṁ, brahmacariyan’ti, āvuso ānanda, vuccati.	19	
PA_sn_45:19.1.3	Katamaṁ nu kho, āvuso, brahmacariyaṁ, katamaṁ brahmacariyapariyosānan”ti?	19	
PA_sn_45:19.1.4	“Sādhu sādhu, āvuso bhadda.	19	
PA_sn_45:19.1.5	Bhaddako kho te, āvuso bhadda, ummaṅgo, bhaddakaṁ paṭibhānaṁ, kalyāṇī paripucchā.	19	
PA_sn_45:19.1.6	Evañhi tvaṁ, āvuso bhadda, pucchasi:	19	
PA_sn_45:19.1.7	‘brahmacariyaṁ, brahmacariyanti, āvuso ānanda, vuccati.	19	
PA_sn_45:19.1.8	Katamaṁ nu kho, āvuso, brahmacariyaṁ, katamaṁ brahmacariyapariyosānan’”ti?	19	
PA_sn_45:19.1.9	“Evamāvuso”ti.	19	
PA_sn_45:19.1.10	“Ayameva kho, āvuso, ariyo aṭṭhaṅgiko maggo brahmacariyaṁ, seyyathidaṁ—	19	
PA_sn_45:19.1.11	sammādiṭṭhi …pe… sammāsamādhi.	19	
PA_sn_45:19.1.12	Yo kho, āvuso, rāgakkhayo dosakkhayo mohakkhayo—	19	
PA_sn_45:19.1.13	idaṁ brahmacariyapariyosānan”ti.	19	
PA_sn_45:19.1.14	Navamaṁ.	19	
PA_sn_45:20.0.1	Saṁyutta Nikāya 45.20	20	
PA_sn_45:20.0.2	2. Vihāravagga	20	
PA_sn_45:20.0.3	Tatiyakukkuṭārāmasutta	20	
PA_sn_45:20.1.1	Pāṭaliputtanidānaṁ.	20	
PA_sn_45:20.1.2	“‘Brahmacariyaṁ, brahmacariyan’ti, āvuso ānanda, vuccati.	20	
PA_sn_45:20.1.3	Katamaṁ nu kho, āvuso, brahmacariyaṁ, katamo brahmacārī, katamaṁ brahmacariyapariyosānan”ti?	20	
PA_sn_45:20.1.4	“Sādhu sādhu, āvuso bhadda.	20	
PA_sn_45:20.1.5	Bhaddako kho te, āvuso bhadda, ummaṅgo, bhaddakaṁ paṭibhānaṁ, kalyāṇī paripucchā.	20	
PA_sn_45:20.1.6	Evañhi tvaṁ, āvuso bhadda, pucchasi:	20	
PA_sn_45:20.1.7	‘brahmacariyaṁ, brahmacariyanti, āvuso ānanda, vuccati.	20	
PA_sn_45:20.1.8	Katamaṁ nu kho, āvuso, brahmacariyaṁ, katamo brahmacārī, katamaṁ brahmacariyapariyosānan’”ti?	20	
PA_sn_45:20.1.9	“Evamāvuso”ti.	20	
PA_sn_45:20.1.10	“Ayameva kho, āvuso, ariyo aṭṭhaṅgiko maggo brahmacariyaṁ, seyyathidaṁ—	20	
PA_sn_45:20.1.11	sammādiṭṭhi …pe… sammāsamādhi.	20	
PA_sn_45:20.1.12	Yo kho, āvuso, iminā ariyena aṭṭhaṅgikena maggena samannāgato—	20	
PA_sn_45:20.1.13	ayaṁ vuccati brahmacārī.	20	
PA_sn_45:20.1.14	Yo kho, āvuso, rāgakkhayo dosakkhayo mohakkhayo—	20	
PA_sn_45:20.1.15	idaṁ brahmacariyapariyosānan”ti.	20	
PA_sn_45:20.1.16	Dasamaṁ.	20	
PA_sn_45:20.1.17	Tīṇi suttantāni ekanidānāni.	20	
PA_sn_45:20.1.18	Vihāravaggo dutiyo.	20	
PA_sn_45:20.2.0	Tassuddānaṁ	20	
PA_sn_45:20.2.1	Dve vihārā ca sekkho ca,	20	
PA_sn_45:20.2.2	uppādā apare duve;	20	
PA_sn_45:20.2.3	Parisuddhena dve vuttā,	20	
PA_sn_45:20.2.4	kukkuṭārāmena tayoti.	20	
PA_sn_45:21.0.1	Saṁyutta Nikāya 45.21	21	
PA_sn_45:21.0.2	3. Micchattavagga	21	
PA_sn_45:21.0.3	Micchattasutta	21	
PA_sn_45:21.1.1	Sāvatthinidānaṁ.	21	
PA_sn_45:21.1.2	“Micchattañca vo, bhikkhave, desessāmi, sammattañca.	21	
PA_sn_45:21.1.3	Taṁ suṇātha.	21	
PA_sn_45:21.1.4	Katamañca, bhikkhave, micchattaṁ?	21	
PA_sn_45:21.1.5	Seyyathidaṁ—micchādiṭṭhi …pe… micchāsamādhi.	21	
PA_sn_45:21.1.6	Idaṁ vuccati, bhikkhave, micchattaṁ.	21	
PA_sn_45:21.1.7	Katamañca, bhikkhave, sammattaṁ?	21	
PA_sn_45:21.1.8	Seyyathidaṁ—sammādiṭṭhi …pe… sammāsamādhi.	21	
PA_sn_45:21.1.9	Idaṁ vuccati, bhikkhave, sammattan”ti.	21	
PA_sn_45:21.1.10	Paṭhamaṁ.	21	
PA_sn_45:22.0.1	Saṁyutta Nikāya 45.22	22	
PA_sn_45:22.0.2	3. Micchattavagga	22	
PA_sn_45:22.0.3	Akusaladhammasutta	22	
PA_sn_45:22.1.1	Sāvatthinidānaṁ.	22	
PA_sn_45:22.1.2	“Akusale ca kho, bhikkhave, dhamme desessāmi, kusale ca dhamme.	22	
PA_sn_45:22.1.3	Taṁ suṇātha.	22	
PA_sn_45:22.1.4	Katame ca, bhikkhave, akusalā dhammā?	22	
PA_sn_45:22.1.5	Seyyathidaṁ—micchādiṭṭhi …pe… micchāsamādhi.	22	
PA_sn_45:22.1.6	Ime vuccanti, bhikkhave, akusalā dhammā.	22	
PA_sn_45:22.1.7	Katame ca, bhikkhave, kusalā dhammā?	22	
PA_sn_45:22.1.8	Seyyathidaṁ—sammādiṭṭhi …pe… sammāsamādhi.	22	
PA_sn_45:22.1.9	Ime vuccanti, bhikkhave, kusalā dhammā”ti.	22	
PA_sn_45:22.1.10	Dutiyaṁ.	22	
PA_sn_45:23.0.1	Saṁyutta Nikāya 45.23	23	
PA_sn_45:23.0.2	3. Micchattavagga	23	
PA_sn_45:23.0.3	Paṭhamapaṭipadāsutta	23	
PA_sn_45:23.1.1	Sāvatthinidānaṁ.	23	
PA_sn_45:23.1.2	“Micchāpaṭipadañca vo, bhikkhave, desessāmi, sammāpaṭipadañca.	23	
PA_sn_45:23.1.3	Taṁ suṇātha.	23	
PA_sn_45:23.1.4	Katamā ca, bhikkhave, micchāpaṭipadā?	23	
PA_sn_45:23.1.5	Seyyathidaṁ—micchādiṭṭhi …pe… micchāsamādhi.	23	
PA_sn_45:23.1.6	Ayaṁ vuccati, bhikkhave, micchāpaṭipadā.	23	
PA_sn_45:23.1.7	Katamā ca, bhikkhave, sammāpaṭipadā?	23	
PA_sn_45:23.1.8	Seyyathidaṁ—sammādiṭṭhi …pe… sammāsamādhi.	23	
PA_sn_45:23.1.9	Ayaṁ vuccati, bhikkhave, sammāpaṭipadā”ti.	23	
PA_sn_45:23.1.10	Tatiyaṁ.	23	
PA_sn_45:24.0.1	Saṁyutta Nikāya 45.24	24	
PA_sn_45:24.0.2	3. Micchattavagga	24	
PA_sn_45:24.0.3	Dutiyapaṭipadāsutta	24	
PA_sn_45:24.1.1	Sāvatthinidānaṁ.	24	
PA_sn_45:24.1.2	“Gihino vāhaṁ, bhikkhave, pabbajitassa vā micchāpaṭipadaṁ na vaṇṇemi.	24	
PA_sn_45:24.1.3	Gihi vā, bhikkhave, pabbajito vā micchāpaṭipanno micchāpaṭipattādhikaraṇahetu nārādhako hoti ñāyaṁ dhammaṁ kusalaṁ.	24	
PA_sn_45:24.2.1	Katamā ca, bhikkhave, micchāpaṭipadā?	24	
PA_sn_45:24.2.2	Seyyathidaṁ—micchādiṭṭhi …pe… micchāsamādhi.	24	
PA_sn_45:24.2.3	Ayaṁ vuccati, bhikkhave, micchāpaṭipadā.	24	
PA_sn_45:24.2.4	Gihino vāhaṁ, bhikkhave, pabbajitassa vā micchāpaṭipadaṁ na vaṇṇemi.	24	
PA_sn_45:24.2.5	Gihi vā, bhikkhave, pabbajito vā micchāpaṭipanno micchāpaṭipattādhikaraṇahetu nārādhako hoti ñāyaṁ dhammaṁ kusalaṁ.	24	
PA_sn_45:24.3.1	Gihino vāhaṁ, bhikkhave, pabbajitassa vā sammāpaṭipadaṁ vaṇṇemi.	24	
PA_sn_45:24.3.2	Gihi vā, bhikkhave, pabbajito vā sammāpaṭipanno sammāpaṭipattādhikaraṇahetu ārādhako hoti ñāyaṁ dhammaṁ kusalaṁ.	24	
PA_sn_45:24.3.3	Katamā ca, bhikkhave, sammāpaṭipadā?	24	
PA_sn_45:24.3.4	Seyyathidaṁ—sammādiṭṭhi …pe… sammāsamādhi.	24	
PA_sn_45:24.3.5	Ayaṁ vuccati, bhikkhave, sammāpaṭipadā.	24	
PA_sn_45:24.3.6	Gihino vāhaṁ, bhikkhave, pabbajitassa vā sammāpaṭipadaṁ vaṇṇemi.	24	
PA_sn_45:24.3.7	Gihi vā, bhikkhave, pabbajito vā sammāpaṭipanno sammāpaṭipattādhikaraṇahetu ārādhako hoti ñāyaṁ dhammaṁ kusalan”ti.	24	
PA_sn_45:24.3.8	Catutthaṁ.	24	
PA_sn_45:25.0.1	Saṁyutta Nikāya 45.25	25	
PA_sn_45:25.0.2	3. Micchattavagga	25	
PA_sn_45:25.0.3	Paṭhamaasappurisasutta	25	
PA_sn_45:25.1.1	Sāvatthinidānaṁ.	25	
PA_sn_45:25.1.2	“Asappurisañca vo, bhikkhave, desessāmi, sappurisañca.	25	
PA_sn_45:25.1.3	Taṁ suṇātha.	25	
PA_sn_45:25.1.4	Katamo ca, bhikkhave, asappuriso?	25	
PA_sn_45:25.1.5	Idha, bhikkhave, ekacco micchādiṭṭhiko hoti, micchāsaṅkappo, micchāvāco, micchākammanto, micchāājīvo, micchāvāyāmo, micchāsati, micchāsamādhi—	25	
PA_sn_45:25.1.6	ayaṁ vuccati, bhikkhave, asappuriso.	25	
PA_sn_45:25.2.1	Katamo ca, bhikkhave, sappuriso?	25	
PA_sn_45:25.2.2	Idha, bhikkhave, ekacco sammādiṭṭhiko hoti, sammāsaṅkappo, sammāvāco, sammākammanto, sammāājīvo, sammāvāyāmo, sammāsati, sammāsamādhi—	25	
PA_sn_45:25.2.3	ayaṁ vuccati, bhikkhave, sappuriso”ti.	25	
PA_sn_45:25.2.4	Pañcamaṁ.	25	
PA_sn_45:26.0.1	Saṁyutta Nikāya 45.26	26	
PA_sn_45:26.0.2	3. Micchattavagga	26	
PA_sn_45:26.0.3	Dutiyaasappurisasutta	26	
PA_sn_45:26.1.1	Sāvatthinidānaṁ.	26	
PA_sn_45:26.1.2	“Asappurisañca vo, bhikkhave, desessāmi, asappurisena asappurisatarañca.	26	
PA_sn_45:26.1.3	Sappurisañca vo, bhikkhave, desessāmi sappurisena sappurisatarañca.	26	
PA_sn_45:26.1.4	Taṁ suṇātha.	26	
PA_sn_45:26.1.5	Katamo ca, bhikkhave, asappuriso?	26	
PA_sn_45:26.1.6	Idha, bhikkhave, ekacco micchādiṭṭhiko hoti …pe… micchāsamādhi—	26	
PA_sn_45:26.1.7	ayaṁ vuccati, bhikkhave, asappuriso.	26	
PA_sn_45:26.2.1	Katamo ca, bhikkhave, asappurisena asappurisataro?	26	
PA_sn_45:26.2.2	Idha, bhikkhave, ekacco micchādiṭṭhiko hoti …pe… micchāsamādhi, micchāñāṇī, micchāvimutti—	26	
PA_sn_45:26.2.3	ayaṁ vuccati, bhikkhave, asappurisena asappurisataro.	26	
PA_sn_45:26.3.1	Katamo ca, bhikkhave, sappuriso?	26	
PA_sn_45:26.3.2	Idha, bhikkhave, ekacco sammādiṭṭhiko hoti …pe… sammāsamādhi—	26	
PA_sn_45:26.3.3	ayaṁ vuccati, bhikkhave, sappuriso.	26	
PA_sn_45:26.4.1	Katamo ca, bhikkhave, sappurisena sappurisataro?	26	
PA_sn_45:26.4.2	Idha, bhikkhave, ekacco sammādiṭṭhiko hoti …pe… sammāsamādhi, sammāñāṇī, sammāvimutti—	26	
PA_sn_45:26.4.3	ayaṁ vuccati, bhikkhave, sappurisena sappurisataro”ti.	26	
PA_sn_45:26.4.4	Chaṭṭhaṁ.	26	
PA_sn_45:27.0.1	Saṁyutta Nikāya 45.27	27	
PA_sn_45:27.0.2	3. Micchattavagga	27	
PA_sn_45:27.0.3	Kumbhasutta	27	
PA_sn_45:27.1.1	Sāvatthinidānaṁ.	27	
PA_sn_45:27.1.2	“Seyyathāpi, bhikkhave, kumbho anādhāro suppavattiyo hoti, sādhāro duppavattiyo hoti;	27	
PA_sn_45:27.1.3	evameva kho, bhikkhave, cittaṁ anādhāraṁ suppavattiyaṁ hoti, sādhāraṁ duppavattiyaṁ hoti.	27	
PA_sn_45:27.1.4	Ko ca, bhikkhave, cittassa ādhāro?	27	
PA_sn_45:27.1.5	Ayameva ariyo aṭṭhaṅgiko maggo, seyyathidaṁ—	27	
PA_sn_45:27.1.6	sammādiṭṭhi …pe… sammāsamādhi.	27	
PA_sn_45:27.1.7	Ayaṁ cittassa ādhāro.	27	
PA_sn_45:27.1.8	Seyyathāpi, bhikkhave, kumbho anādhāro suppavattiyo hoti, sādhāro duppavattiyo hoti;	27	
PA_sn_45:27.1.9	evameva kho, bhikkhave, cittaṁ anādhāraṁ suppavattiyaṁ hoti, sādhāraṁ duppavattiyaṁ hotī”ti.	27	
PA_sn_45:27.1.10	Sattamaṁ.	27	
PA_sn_45:28.0.1	Saṁyutta Nikāya 45.28	28	
PA_sn_45:28.0.2	3. Micchattavagga	28	
PA_sn_45:28.0.3	Samādhisutta	28	
PA_sn_45:28.1.1	Sāvatthinidānaṁ.	28	
PA_sn_45:28.1.2	“Ariyaṁ vo, bhikkhave, sammāsamādhiṁ desessāmi saupanisaṁ saparikkhāraṁ.	28	
PA_sn_45:28.1.3	Taṁ suṇātha.	28	
PA_sn_45:28.1.4	Katamo ca, bhikkhave, ariyo sammāsamādhi saupaniso saparikkhāro?	28	
PA_sn_45:28.1.5	Seyyathidaṁ—sammādiṭṭhi …pe… sammāsati.	28	
PA_sn_45:28.1.6	Yā kho, bhikkhave, imehi sattahaṅgehi cittassa ekaggatā saparikkhāratā—	28	
PA_sn_45:28.1.7	ayaṁ vuccati, bhikkhave, ariyo sammāsamādhi saupaniso itipi saparikkhāro itipī”ti.	28	
PA_sn_45:28.1.8	Aṭṭhamaṁ.	28	
PA_sn_45:29.0.1	Saṁyutta Nikāya 45.29	29	
PA_sn_45:29.0.2	3. Micchattavagga	29	
PA_sn_45:29.0.3	Vedanāsutta	29	
PA_sn_45:29.1.1	Sāvatthinidānaṁ.	29	
PA_sn_45:29.1.2	“Tisso imā, bhikkhave, vedanā.	29	
PA_sn_45:29.1.3	Katamā tisso?	29	
PA_sn_45:29.1.4	Sukhā vedanā, dukkhā vedanā, adukkhamasukhā vedanā—	29	
PA_sn_45:29.1.5	imā kho, bhikkhave, tisso vedanā.	29	
PA_sn_45:29.1.6	Imāsaṁ kho, bhikkhave, tissannaṁ vedanānaṁ pariññāya ariyo aṭṭhaṅgiko maggo bhāvetabbo.	29	
PA_sn_45:29.1.7	Katamo ariyo aṭṭhaṅgiko maggo?	29	
PA_sn_45:29.1.8	Seyyathidaṁ—sammādiṭṭhi …pe… sammāsamādhi.	29	
PA_sn_45:29.1.9	Imāsaṁ kho, bhikkhave, tissannaṁ vedanānaṁ pariññāya ariyo aṭṭhaṅgiko maggo bhāvetabbo”ti.	29	
PA_sn_45:29.1.10	Navamaṁ.	29	
PA_sn_45:30.0.1	Saṁyutta Nikāya 45.30	30	
PA_sn_45:30.0.2	3. Micchattavagga	30	
PA_sn_45:30.0.3	Uttiyasutta	30	
PA_sn_45:30.1.1	Sāvatthinidānaṁ.	30	
PA_sn_45:30.1.2	Atha kho āyasmā uttiyo yena bhagavā tenupasaṅkami …pe… ekamantaṁ nisinno kho āyasmā uttiyo bhagavantaṁ etadavoca:	30	
PA_sn_45:30.1.3	“idha mayhaṁ, bhante, rahogatassa paṭisallīnassa evaṁ cetaso parivitakko udapādi:	30	
PA_sn_45:30.1.4	‘pañca kāmaguṇā vuttā bhagavatā.	30	
PA_sn_45:30.1.5	Katame nu kho pañca kāmaguṇā vuttā bhagavatā’”ti?	30	
PA_sn_45:30.1.6	“Sādhu sādhu, uttiya.	30	
PA_sn_45:30.1.7	Pañcime kho, uttiya, kāmaguṇā vuttā mayā.	30	
PA_sn_45:30.1.8	Katame pañca?	30	
PA_sn_45:30.1.9	Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā,	30	
PA_sn_45:30.1.10	sotaviññeyyā saddā …pe…	30	
PA_sn_45:30.1.11	ghānaviññeyyā gandhā …pe…	30	
PA_sn_45:30.1.12	jivhāviññeyyā rasā …pe…	30	
PA_sn_45:30.1.13	kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā—	30	
PA_sn_45:30.1.14	ime kho, uttiya, pañca kāmaguṇā vuttā mayā.	30	
PA_sn_45:30.1.15	Imesaṁ kho, uttiya, pañcannaṁ kāmaguṇānaṁ pahānāya ariyo aṭṭhaṅgiko maggo bhāvetabbo.	30	
PA_sn_45:30.1.16	Katamo ariyo aṭṭhaṅgiko maggo?	30	
PA_sn_45:30.1.17	Seyyathidaṁ—sammādiṭṭhi …pe… sammāsamādhi.	30	
PA_sn_45:30.1.18	Imesaṁ kho, uttiya, pañcannaṁ kāmaguṇānaṁ pahānāya ayaṁ ariyo aṭṭhaṅgiko maggo bhāvetabbo”ti.	30	
PA_sn_45:30.1.19	Dasamaṁ.	30	
PA_sn_45:30.1.20	Micchattavaggo tatiyo.	30	
PA_sn_45:30.2.0	Tassuddānaṁ	30	
PA_sn_45:30.2.1	Micchattaṁ akusalaṁ dhammaṁ,	30	
PA_sn_45:30.2.2	Duve paṭipadāpi ca;	30	
PA_sn_45:30.2.3	Asappurisena dve kumbho,	30	
PA_sn_45:30.2.4	Samādhi vedanuttiyenāti.	30	
PA_sn_45:31.0.1	Saṁyutta Nikāya 45.31	31	
PA_sn_45:31.0.2	4. Paṭipattivagga	31	
PA_sn_45:31.0.3	Paṭhamapaṭipattisutta	31	
PA_sn_45:31.1.1	Sāvatthinidānaṁ.	31	
PA_sn_45:31.1.2	“Micchāpaṭipattiñca vo, bhikkhave, desessāmi, sammāpaṭipattiñca.	31	
PA_sn_45:31.1.3	Taṁ suṇātha.	31	
PA_sn_45:31.1.4	Katamā ca, bhikkhave, micchāpaṭipatti?	31	
PA_sn_45:31.1.5	Seyyathidaṁ—micchādiṭṭhi …pe… micchāsamādhi.	31	
PA_sn_45:31.1.6	Ayaṁ vuccati, bhikkhave, micchāpaṭipatti.	31	
PA_sn_45:31.1.7	Katamā ca, bhikkhave, sammāpaṭipatti?	31	
PA_sn_45:31.1.8	Seyyathidaṁ—sammādiṭṭhi …pe… sammāsamādhi.	31	
PA_sn_45:31.1.9	Ayaṁ vuccati, bhikkhave, sammāpaṭipattī”ti.	31	
PA_sn_45:31.1.10	Paṭhamaṁ.	31	
PA_sn_45:32.0.1	Saṁyutta Nikāya 45.32	32	
PA_sn_45:32.0.2	4. Paṭipattivagga	32	
PA_sn_45:32.0.3	Dutiyapaṭipattisutta	32	
PA_sn_45:32.1.1	Sāvatthinidānaṁ.	32	
PA_sn_45:32.1.2	“Micchāpaṭipannañca vo, bhikkhave, desessāmi, sammāpaṭipannañca.	32	
PA_sn_45:32.1.3	Taṁ suṇātha.	32	
PA_sn_45:32.1.4	Katamo ca, bhikkhave, micchāpaṭipanno?	32	
PA_sn_45:32.1.5	Idha, bhikkhave, ekacco micchādiṭṭhiko hoti …pe… micchāsamādhi—	32	
PA_sn_45:32.1.6	ayaṁ vuccati, bhikkhave, micchāpaṭipanno.	32	
PA_sn_45:32.1.7	Katamo ca, bhikkhave, sammāpaṭipanno?	32	
PA_sn_45:32.1.8	Idha, bhikkhave, ekacco sammādiṭṭhiko hoti …pe… sammāsamādhi—	32	
PA_sn_45:32.1.9	ayaṁ vuccati, bhikkhave, sammāpaṭipanno”ti.	32	
PA_sn_45:32.1.10	Dutiyaṁ.	32	
PA_sn_45:33.0.1	Saṁyutta Nikāya 45.33	33	
PA_sn_45:33.0.2	4. Paṭipattivagga	33	
PA_sn_45:33.0.3	Viraddhasutta	33	
PA_sn_45:33.1.1	Sāvatthinidānaṁ.	33	
PA_sn_45:33.1.2	“Yesaṁ kesañci, bhikkhave, ariyo aṭṭhaṅgiko maggo viraddho, viraddho tesaṁ ariyo aṭṭhaṅgiko maggo sammā dukkhakkhayagāmī.	33	
PA_sn_45:33.1.3	Yesaṁ kesañci, bhikkhave, ariyo aṭṭhaṅgiko maggo āraddho, āraddho tesaṁ ariyo aṭṭhaṅgiko maggo sammā dukkhakkhayagāmī.	33	
PA_sn_45:33.1.4	Katamo ca, bhikkhave, ariyo aṭṭhaṅgiko maggo?	33	
PA_sn_45:33.1.5	Seyyathidaṁ—sammādiṭṭhi …pe… sammāsamādhi.	33	
PA_sn_45:33.1.6	Yesaṁ kesañci, bhikkhave, ayaṁ ariyo aṭṭhaṅgiko maggo viraddho, viraddho tesaṁ ariyo aṭṭhaṅgiko maggo sammā dukkhakkhayagāmī.	33	
PA_sn_45:33.1.7	Yesaṁ kesañci, bhikkhave, ayaṁ ariyo aṭṭhaṅgiko maggo āraddho, āraddho tesaṁ ariyo aṭṭhaṅgiko maggo sammā dukkhakkhayagāmī”ti.	33	
PA_sn_45:33.1.8	Tatiyaṁ.	33	
PA_sn_45:34.0.1	Saṁyutta Nikāya 45.34	34	
PA_sn_45:34.0.2	4. Paṭipattivagga	34	
PA_sn_45:34.0.3	Pāraṅgamasutta	34	
PA_sn_45:34.1.1	Sāvatthinidānaṁ.	34	
PA_sn_45:34.1.2	“Aṭṭhime, bhikkhave, dhammā bhāvitā bahulīkatā apārā pāraṁ gamanāya saṁvattanti.	34	
PA_sn_45:34.1.3	Katame aṭṭha?	34	
PA_sn_45:34.1.4	Seyyathidaṁ—sammādiṭṭhi …pe… sammāsamādhi.	34	
PA_sn_45:34.1.5	Ime kho, bhikkhave, aṭṭha dhammā bhāvitā bahulīkatā apārā pāraṁ gamanāya saṁvattantī”ti.	34	
PA_sn_45:34.2.1	Idamavoca bhagavā.	34	
PA_sn_45:34.2.2	Idaṁ vatvāna sugato athāparaṁ etadavoca satthā:	34	
PA_sn_45:34.3.1	“Appakā te manussesu,	34	
PA_sn_45:34.3.2	ye janā pāragāmino;	34	
PA_sn_45:34.3.3	Athāyaṁ itarā pajā,	34	
PA_sn_45:34.3.4	tīramevānudhāvati.	34	
PA_sn_45:34.4.1	Ye ca kho sammadakkhāte,	34	
PA_sn_45:34.4.2	dhamme dhammānuvattino;	34	
PA_sn_45:34.4.3	Te janā pāramessanti,	34	
PA_sn_45:34.4.4	maccudheyyaṁ suduttaraṁ.	34	
PA_sn_45:34.5.1	Kaṇhaṁ dhammaṁ vippahāya,	34	
PA_sn_45:34.5.2	sukkaṁ bhāvetha paṇḍito;	34	
PA_sn_45:34.5.3	Okā anokamāgamma,	34	
PA_sn_45:34.5.4	viveke yattha dūramaṁ.	34	
PA_sn_45:34.6.1	Tatrābhiratimiccheyya,	34	
PA_sn_45:34.6.2	hitvā kāme akiñcano;	34	
PA_sn_45:34.6.3	Pariyodapeyya attānaṁ,	34	
PA_sn_45:34.6.4	cittaklesehi paṇḍito.	34	
PA_sn_45:34.7.1	Yesaṁ sambodhiyaṅgesu,	34	
PA_sn_45:34.7.2	sammā cittaṁ subhāvitaṁ;	34	
PA_sn_45:34.7.3	Ādānapaṭinissagge,	34	
PA_sn_45:34.7.4	anupādāya ye ratā;	34	
PA_sn_45:34.7.5	Khīṇāsavā jutimanto,	34	
PA_sn_45:34.7.6	te loke parinibbutā”ti.	34	
PA_sn_45:34.7.7	Catutthaṁ.	34	
PA_sn_45:35.0.1	Saṁyutta Nikāya 45.35	35	
PA_sn_45:35.0.2	4. Paṭipattivagga	35	
PA_sn_45:35.0.3	Paṭhamasāmaññasutta	35	
PA_sn_45:35.1.1	Sāvatthinidānaṁ.	35	
PA_sn_45:35.1.2	“Sāmaññañca vo, bhikkhave, desessāmi, sāmaññaphalāni ca.	35	
PA_sn_45:35.1.3	Taṁ suṇātha.	35	
PA_sn_45:35.1.4	Katamañca, bhikkhave, sāmaññaṁ?	35	
PA_sn_45:35.1.5	Ayameva ariyo aṭṭhaṅgiko maggo, seyyathidaṁ—	35	
PA_sn_45:35.1.6	sammādiṭṭhi …pe… sammāsamādhi.	35	
PA_sn_45:35.1.7	Idaṁ vuccati, bhikkhave, sāmaññaṁ.	35	
PA_sn_45:35.1.8	Katamāni ca, bhikkhave, sāmaññaphalāni?	35	
PA_sn_45:35.1.9	Sotāpattiphalaṁ, sakadāgāmiphalaṁ, anāgāmiphalaṁ, arahattaphalaṁ—	35	
PA_sn_45:35.1.10	imāni vuccanti, bhikkhave, sāmaññaphalānī”ti.	35	
PA_sn_45:35.1.11	Pañcamaṁ.	35	
PA_sn_45:36.0.1	Saṁyutta Nikāya 45.36	36	
PA_sn_45:36.0.2	4. Paṭipattivagga	36	
PA_sn_45:36.0.3	Dutiyasāmaññasutta	36	
PA_sn_45:36.1.1	Sāvatthinidānaṁ.	36	
PA_sn_45:36.1.2	“Sāmaññañca vo, bhikkhave, desessāmi, sāmaññatthañca.	36	
PA_sn_45:36.1.3	Taṁ suṇātha.	36	
PA_sn_45:36.1.4	Katamañca kho, bhikkhave, sāmaññaṁ?	36	
PA_sn_45:36.1.5	Ayameva ariyo aṭṭhaṅgiko maggo, seyyathidaṁ—	36	
PA_sn_45:36.1.6	sammādiṭṭhi …pe… sammāsamādhi.	36	
PA_sn_45:36.1.7	Idaṁ vuccati, bhikkhave, sāmaññaṁ.	36	
PA_sn_45:36.1.8	Katamo ca, bhikkhave, sāmaññattho?	36	
PA_sn_45:36.1.9	Yo kho, bhikkhave, rāgakkhayo dosakkhayo mohakkhayo—	36	
PA_sn_45:36.1.10	ayaṁ vuccati, bhikkhave, sāmaññattho”ti.	36	
PA_sn_45:36.1.11	Chaṭṭhaṁ.	36	
PA_sn_45:37.0.1	Saṁyutta Nikāya 45.37	37	
PA_sn_45:37.0.2	4. Paṭipattivagga	37	
PA_sn_45:37.0.3	Paṭhamabrahmaññasutta	37	
PA_sn_45:37.1.1	Sāvatthinidānaṁ.	37	
PA_sn_45:37.1.2	“Brahmaññañca vo, bhikkhave, desessāmi, brahmaññaphalāni ca.	37	
PA_sn_45:37.1.3	Taṁ suṇātha.	37	
PA_sn_45:37.1.4	Katamañca kho, bhikkhave, brahmaññaṁ?	37	
PA_sn_45:37.1.5	Ayameva ariyo aṭṭhaṅgiko maggo, seyyathidaṁ—	37	
PA_sn_45:37.1.6	sammādiṭṭhi …pe… sammāsamādhi.	37	
PA_sn_45:37.1.7	Idaṁ vuccati, bhikkhave, brahmaññaṁ.	37	
PA_sn_45:37.1.8	Katamāni ca, bhikkhave, brahmaññaphalāni?	37	
PA_sn_45:37.1.9	Sotāpattiphalaṁ, sakadāgāmiphalaṁ, anāgāmiphalaṁ, arahattaphalaṁ—	37	
PA_sn_45:37.1.10	imāni vuccanti, bhikkhave, brahmaññaphalānī”ti.	37	
PA_sn_45:37.1.11	Sattamaṁ.	37	
PA_sn_45:38.0.1	Saṁyutta Nikāya 45.38	38	
PA_sn_45:38.0.2	4. Paṭipattivagga	38	
PA_sn_45:38.0.3	Dutiyabrahmaññasutta	38	
PA_sn_45:38.1.1	Sāvatthinidānaṁ.	38	
PA_sn_45:38.1.2	“Brahmaññañca vo, bhikkhave, desessāmi, brahmaññatthañca.	38	
PA_sn_45:38.1.3	Taṁ suṇātha.	38	
PA_sn_45:38.1.4	Katamañca, bhikkhave, brahmaññaṁ?	38	
PA_sn_45:38.1.5	Ayameva ariyo aṭṭhaṅgiko maggo, seyyathidaṁ—	38	
PA_sn_45:38.1.6	sammādiṭṭhi …pe… sammāsamādhi.	38	
PA_sn_45:38.1.7	Idaṁ vuccati, bhikkhave, brahmaññaṁ.	38	
PA_sn_45:38.1.8	Katamo ca, bhikkhave, brahmaññattho?	38	
PA_sn_45:38.1.9	Yo kho, bhikkhave, rāgakkhayo dosakkhayo mohakkhayo—	38	
PA_sn_45:38.1.10	ayaṁ vuccati, bhikkhave, brahmaññattho”ti.	38	
PA_sn_45:38.1.11	Aṭṭhamaṁ.	38	
PA_sn_45:39.0.1	Saṁyutta Nikāya 45.39	39	
PA_sn_45:39.0.2	4. Paṭipattivagga	39	
PA_sn_45:39.0.3	Paṭhamabrahmacariyasutta	39	
PA_sn_45:39.1.1	Sāvatthinidānaṁ.	39	
PA_sn_45:39.1.2	“Brahmacariyañca vo, bhikkhave, desessāmi, brahmacariyaphalāni ca.	39	
PA_sn_45:39.1.3	Taṁ suṇātha.	39	
PA_sn_45:39.1.4	Katamañca, bhikkhave, brahmacariyaṁ?	39	
PA_sn_45:39.1.5	Ayameva ariyo aṭṭhaṅgiko maggo, seyyathidaṁ—	39	
PA_sn_45:39.1.6	sammādiṭṭhi …pe… sammāsamādhi.	39	
PA_sn_45:39.1.7	Idaṁ vuccati, bhikkhave, brahmacariyaṁ.	39	
PA_sn_45:39.1.8	Katamāni ca, bhikkhave, brahmacariyaphalāni?	39	
PA_sn_45:39.1.9	Sotāpattiphalaṁ, sakadāgāmiphalaṁ, anāgāmiphalaṁ, arahattaphalaṁ—	39	
PA_sn_45:39.1.10	imāni vuccanti, bhikkhave, brahmacariyaphalānī”ti.	39	
PA_sn_45:39.1.11	Navamaṁ.	39	
PA_sn_45:40.0.1	Saṁyutta Nikāya 45.40	40	
PA_sn_45:40.0.2	4. Paṭipattivagga	40	
PA_sn_45:40.0.3	Dutiyabrahmacariyasutta	40	
PA_sn_45:40.1.1	Sāvatthinidānaṁ.	40	
PA_sn_45:40.1.2	“Brahmacariyañca vo, bhikkhave, desessāmi, brahmacariyatthañca.	40	
PA_sn_45:40.1.3	Taṁ suṇātha.	40	
PA_sn_45:40.1.4	Katamañca, bhikkhave, brahmacariyaṁ?	40	
PA_sn_45:40.1.5	Ayameva ariyo aṭṭhaṅgiko maggo, seyyathidaṁ—	40	
PA_sn_45:40.1.6	sammādiṭṭhi …pe… sammāsamādhi.	40	
PA_sn_45:40.1.7	Idaṁ vuccati, bhikkhave, brahmacariyaṁ.	40	
PA_sn_45:40.1.8	Katamo ca, bhikkhave, brahmacariyattho?	40	
PA_sn_45:40.1.9	Yo kho, bhikkhave, rāgakkhayo dosakkhayo mohakkhayo—	40	
PA_sn_45:40.1.10	ayaṁ vuccati, bhikkhave, brahmacariyattho”ti.	40	
PA_sn_45:40.1.11	Dasamaṁ.	40	
PA_sn_45:40.1.12	Paṭipattivaggo catuttho.	40	
PA_sn_45:40.2.0	Tassuddānaṁ	40	
PA_sn_45:40.2.1	Paṭipatti paṭipanno ca,	40	
PA_sn_45:40.2.2	viraddhañca pāraṅgamā;	40	
PA_sn_45:40.2.3	Sāmaññena ca dve vuttā,	40	
PA_sn_45:40.2.4	brahmaññā apare duve;	40	
PA_sn_45:40.2.5	Brahmacariyena dve vuttā,	40	
PA_sn_45:40.2.6	vaggo tena pavuccatīti.	40	
PA_sn_45:41.0.1	Saṁyutta Nikāya 45.41	41	
PA_sn_45:41.0.2	5. Aññatitthiyapeyyālavagga	41	
PA_sn_45:41.0.3	Rāgavirāgasutta	41	
PA_sn_45:41.1.1	Sāvatthinidānaṁ.	41	
PA_sn_45:41.1.2	“Sace vo, bhikkhave, aññatitthiyā paribbājakā evaṁ puccheyyuṁ:	41	
PA_sn_45:41.1.3	‘kimatthiyaṁ, āvuso, samaṇe gotame brahmacariyaṁ vussatī’ti, evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ evaṁ byākareyyātha:	41	
PA_sn_45:41.1.4	‘rāgavirāgatthaṁ kho, āvuso, bhagavati brahmacariyaṁ vussatī’ti.	41	
PA_sn_45:41.1.5	Sace pana vo, bhikkhave, aññatitthiyā paribbājakā evaṁ puccheyyuṁ:	41	
PA_sn_45:41.1.6	‘atthi panāvuso, maggo, atthi paṭipadā rāgavirāgāyā’ti, evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ evaṁ byākareyyātha:	41	
PA_sn_45:41.1.7	‘atthi kho, āvuso, maggo, atthi paṭipadā rāgavirāgāyā’ti.	41	
PA_sn_45:41.1.8	Katamo ca, bhikkhave, maggo, katamā ca paṭipadā rāgavirāgāya?	41	
PA_sn_45:41.1.9	Ayameva ariyo aṭṭhaṅgiko maggo, seyyathidaṁ—	41	
PA_sn_45:41.1.10	sammādiṭṭhi …pe… sammāsamādhi.	41	
PA_sn_45:41.1.11	Ayaṁ, bhikkhave, maggo, ayaṁ paṭipadā rāgavirāgāyāti.	41	
PA_sn_45:41.1.12	Evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ evaṁ byākareyyāthā”ti.	41	
PA_sn_45:41.1.13	Paṭhamaṁ.	41	
PA_sn_45:42-47.0.1	Saṁyutta Nikāya 45.42–47	42-47	
PA_sn_45:42-47.0.2	5. Aññatitthiyapeyyālavagga	42-47	
PA_sn_45:42-47.0.3	Saṁyojanappahānādisuttachakka	42-47	
PA_sn_45:42-47.1.1	“Sace vo, bhikkhave, aññatitthiyā paribbājakā evaṁ puccheyyuṁ:	42-47	
PA_sn_45:42-47.1.2	‘kimatthiyaṁ, āvuso, samaṇe gotame brahmacariyaṁ vussatī’ti, evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ evaṁ byākareyyātha:	42-47	
PA_sn_45:42-47.1.3	‘saṁyojanappahānatthaṁ kho, āvuso, bhagavati brahmacariyaṁ vussatī’ti …pe…	42-47	
PA_sn_45:42-47.1.4	‘anusayasamugghātanatthaṁ kho, āvuso, bhagavati brahmacariyaṁ vussatī’ti …pe…	42-47	
PA_sn_45:42-47.1.5	‘addhānapariññatthaṁ kho, āvuso, bhagavati brahmacariyaṁ vussatī’ti …pe…	42-47	
PA_sn_45:42-47.1.6	‘āsavānaṁ khayatthaṁ kho, āvuso, bhagavati brahmacariyaṁ vussatī’ti …pe…	42-47	
PA_sn_45:42-47.1.7	‘vijjāvimuttiphalasacchikiriyatthaṁ kho, āvuso, bhagavati brahmacariyaṁ vussatī’ti …pe…	42-47	
PA_sn_45:42-47.1.8	‘ñāṇadassanatthaṁ kho, āvuso, bhagavati brahmacariyaṁ vussatī’ti …pe….	42-47	
PA_sn_45:42-47.1.9	Sattamaṁ.	42-47	
PA_sn_45:48.0.1	Saṁyutta Nikāya 45.48	48	
PA_sn_45:48.0.2	5. Aññatitthiyapeyyālavagga	48	
PA_sn_45:48.0.3	Anupādāparinibbānasutta	48	
PA_sn_45:48.1.1	Sāvatthinidānaṁ.	48	
PA_sn_45:48.1.2	“Sace vo, bhikkhave, aññatitthiyā paribbājakā evaṁ puccheyyuṁ:	48	
PA_sn_45:48.1.3	‘kimatthiyaṁ, āvuso, samaṇe gotame brahmacariyaṁ vussatī’ti, evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ evaṁ byākareyyātha:	48	
PA_sn_45:48.1.4	‘anupādāparinibbānatthaṁ kho, āvuso, bhagavati brahmacariyaṁ vussatī’ti.	48	
PA_sn_45:48.1.5	Sace pana vo, bhikkhave, aññatitthiyā paribbājakā evaṁ puccheyyuṁ:	48	
PA_sn_45:48.1.6	‘atthi panāvuso, maggo, atthi paṭipadā anupādāparinibbānāyā’ti, evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ evaṁ byākareyyātha:	48	
PA_sn_45:48.1.7	‘atthi kho, āvuso, maggo, atthi paṭipadā anupādāparinibbānāyā’ti.	48	
PA_sn_45:48.1.8	Katamo ca, bhikkhave, maggo, katamā ca paṭipadā anupādāparinibbānāya?	48	
PA_sn_45:48.1.9	Ayameva ariyo aṭṭhaṅgiko maggo, seyyathidaṁ—	48	
PA_sn_45:48.1.10	sammādiṭṭhi …pe… sammāsamādhi.	48	
PA_sn_45:48.1.11	Ayaṁ, bhikkhave, maggo, ayaṁ paṭipadā anupādāparinibbānāyāti.	48	
PA_sn_45:48.1.12	Evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ evaṁ byākareyyāthā”ti.	48	
PA_sn_45:48.1.13	Aṭṭhamaṁ.	48	
PA_sn_45:48.1.14	Aññatitthiyapeyyālaṁ.	48	
PA_sn_45:48.2.0	Tassuddānaṁ	48	
PA_sn_45:48.2.1	Virāgasaṁyojanaṁ anusayaṁ,	48	
PA_sn_45:48.2.2	Addhānaṁ āsavā khayā;	48	
PA_sn_45:48.2.3	Vijjāvimuttiñāṇañca,	48	
PA_sn_45:48.2.4	Anupādāya aṭṭhamī.	48	
PA_sn_45:49.0.1	Saṁyutta Nikāya 45.49	49	
PA_sn_45:49.0.2	6. Sūriyapeyyālavagga	49	
PA_sn_45:49.0.3	Kalyāṇamittasutta	49	
PA_sn_45:49.1.1	Sāvatthinidānaṁ.	49	
PA_sn_45:49.1.2	“Sūriyassa, bhikkhave, udayato etaṁ pubbaṅgamaṁ etaṁ pubbanimittaṁ, yadidaṁ—aruṇuggaṁ;	49	
PA_sn_45:49.1.3	evameva kho, bhikkhave, bhikkhuno ariyassa aṭṭhaṅgikassa maggassa uppādāya etaṁ pubbaṅgamaṁ etaṁ pubbanimittaṁ, yadidaṁ—kalyāṇamittatā.	49	
PA_sn_45:49.1.4	Kalyāṇamittassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati, ariyaṁ aṭṭhaṅgikaṁ maggaṁ bahulīkarissati.	49	
PA_sn_45:49.1.5	Kathañca, bhikkhave, bhikkhu kalyāṇamitto ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti?	49	
PA_sn_45:49.1.6_0	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ	49	
PA_sn_45:49.1.6_1	vossaggapariṇāmiṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	49	
PA_sn_45:49.1.7	Evaṁ kho, bhikkhave, bhikkhu kalyāṇamitto ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkarotī”ti.	49	
PA_sn_45:49.1.8	Paṭhamaṁ.	49	
PA_sn_45:50-54.0.1	Saṁyutta Nikāya 45.50–54	50-54	
PA_sn_45:50-54.0.2	6. Sūriyapeyyālavagga	50-54	
PA_sn_45:50-54.0.3	Sīlasampadādisuttapañcaka	50-54	
PA_sn_45:50-54.1.1	“Sūriyassa, bhikkhave, udayato etaṁ pubbaṅgamaṁ etaṁ pubbanimittaṁ, yadidaṁ—aruṇuggaṁ;	50-54	
PA_sn_45:50-54.1.2	evameva kho, bhikkhave, bhikkhuno ariyassa aṭṭhaṅgikassa maggassa uppādāya etaṁ pubbaṅgamaṁ etaṁ pubbanimittaṁ, yadidaṁ—sīlasampadā.	50-54	
PA_sn_45:50-54.1.3	Sīlasampannassetaṁ, bhikkhave, bhikkhuno pāṭikaṅkhaṁ …pe…	50-54	
PA_sn_45:50-54.1.4	yadidaṁ—chandasampadā …pe…	50-54	
PA_sn_45:50-54.1.5	yadidaṁ—attasampadā …pe…	50-54	
PA_sn_45:50-54.1.6	yadidaṁ—diṭṭhisampadā …pe…	50-54	
PA_sn_45:50-54.1.7	yadidaṁ—appamādasampadā …pe….	50-54	
PA_sn_45:50-54.1.8	Chaṭṭhaṁ.	50-54	
PA_sn_45:55.0.1	Saṁyutta Nikāya 45.55	55	
PA_sn_45:55.0.2	6. Sūriyapeyyālavagga	55	
PA_sn_45:55.0.3	Yonisomanasikārasampadāsutta	55	
PA_sn_45:55.1.1	“Sūriyassa, bhikkhave, udayato etaṁ pubbaṅgamaṁ etaṁ pubbanimittaṁ, yadidaṁ—aruṇuggaṁ;	55	
PA_sn_45:55.1.2	evameva kho, bhikkhave, bhikkhuno ariyassa aṭṭhaṅgikassa maggassa uppādāya etaṁ pubbaṅgamaṁ etaṁ pubbanimittaṁ, yadidaṁ—yonisomanasikārasampadā.	55	
PA_sn_45:55.1.3	Yonisomanasikārasampannassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati, ariyaṁ aṭṭhaṅgikaṁ maggaṁ bahulīkarissati.	55	
PA_sn_45:55.1.4	Kathañca, bhikkhave, bhikkhu yonisomanasikārasampanno ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti?	55	
PA_sn_45:55.1.5_0	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ	55	
PA_sn_45:55.1.5_1	vossaggapariṇāmiṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	55	
PA_sn_45:55.1.6	Evaṁ kho, bhikkhave, bhikkhu yonisomanasikārasampanno ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkarotī”ti.	55	
PA_sn_45:55.1.7	Sattamaṁ.	55	
PA_sn_45:56.0.1	Saṁyutta Nikāya 45.56	56	
PA_sn_45:56.0.2	6. Sūriyapeyyālavagga	56	
PA_sn_45:56.0.3	Dutiyakalyāṇamittasutta	56	
PA_sn_45:56.1.1	“Sūriyassa, bhikkhave, udayato etaṁ pubbaṅgamaṁ etaṁ pubbanimittaṁ, yadidaṁ—aruṇuggaṁ;	56	
PA_sn_45:56.1.2	evameva kho, bhikkhave, bhikkhuno ariyassa aṭṭhaṅgikassa maggassa uppādāya etaṁ pubbaṅgamaṁ etaṁ pubbanimittaṁ, yadidaṁ—kalyāṇamittatā.	56	
PA_sn_45:56.1.3	Kalyāṇamittassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati, ariyaṁ aṭṭhaṅgikaṁ maggaṁ bahulīkarissati.	56	
PA_sn_45:56.1.4	Kathañca, bhikkhave, bhikkhu kalyāṇamitto ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti?	56	
PA_sn_45:56.1.5_0	Idha, bhikkhave, bhikkhu sammādiṭṭhiṁ bhāveti rāgavinayapariyosānaṁ dosavinayapariyosānaṁ	56	
PA_sn_45:56.1.5_1	mohavinayapariyosānaṁ …pe… sammāsamādhiṁ bhāveti rāgavinayapariyosānaṁ dosavinayapariyosānaṁ	56	
PA_sn_45:56.1.5_2	mohavinayapariyosānaṁ.	56	
PA_sn_45:56.1.6	Evaṁ kho, bhikkhave, bhikkhu kalyāṇamitto ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkarotī”ti.	56	
PA_sn_45:56.1.7	Paṭhamaṁ.	56	
PA_sn_45:57-61.0.1	Saṁyutta Nikāya 45.57–61	57-61	
PA_sn_45:57-61.0.2	6. Sūriyapeyyālavagga	57-61	
PA_sn_45:57-61.0.3	Dutiyasīlasampadādisuttapañcaka	57-61	
PA_sn_45:57-61.1.1	“Sūriyassa, bhikkhave, udayato etaṁ pubbaṅgamaṁ etaṁ pubbanimittaṁ, yadidaṁ—aruṇuggaṁ;	57-61	
PA_sn_45:57-61.1.2	evameva kho, bhikkhave, bhikkhuno ariyassa aṭṭhaṅgikassa maggassa uppādāya etaṁ pubbaṅgamaṁ etaṁ pubbanimittaṁ, yadidaṁ—sīlasampadā …pe…	57-61	
PA_sn_45:57-61.1.3	yadidaṁ—chandasampadā …pe…	57-61	
PA_sn_45:57-61.1.4	yadidaṁ—attasampadā …pe…	57-61	
PA_sn_45:57-61.1.5	yadidaṁ—diṭṭhisampadā …pe…	57-61	
PA_sn_45:57-61.1.6	yadidaṁ—appamādasampadā …pe….	57-61	
PA_sn_45:57-61.1.7	Chaṭṭhaṁ.	57-61	
PA_sn_45:62.0.1	Saṁyutta Nikāya 45.62	62	
PA_sn_45:62.0.2	6. Sūriyapeyyālavagga	62	
PA_sn_45:62.0.3	Dutiyayonisomanasikārasampadāsutta	62	
PA_sn_45:62.1.1	“Yadidaṁ—yonisomanasikārasampadā.	62	
PA_sn_45:62.1.2	Yonisomanasikārasampannassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati, ariyaṁ aṭṭhaṅgikaṁ maggaṁ bahulīkarissati.	62	
PA_sn_45:62.1.3	Kathañca, bhikkhave, bhikkhu yonisomanasikārasampanno ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti?	62	
PA_sn_45:62.1.4_0	Idha, bhikkhave, bhikkhu sammādiṭṭhiṁ bhāveti rāgavinayapariyosānaṁ dosavinayapariyosānaṁ	62	
PA_sn_45:62.1.4_1	mohavinayapariyosānaṁ …pe… sammāsamādhiṁ bhāveti rāgavinayapariyosānaṁ dosavinayapariyosānaṁ	62	
PA_sn_45:62.1.4_2	mohavinayapariyosānaṁ.	62	
PA_sn_45:62.1.5	Evaṁ kho, bhikkhave, bhikkhu yonisomanasikārasampanno ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkarotī”ti.	62	
PA_sn_45:62.1.6	Sattamaṁ.	62	
PA_sn_45:62.1.7	Sūriyapeyyālaṁ.	62	
PA_sn_45:62.2.0	Tassuddānaṁ	62	
PA_sn_45:62.2.1	Kalyāṇamittaṁ sīlañca,	62	
PA_sn_45:62.2.2	chando ca attasampadā;	62	
PA_sn_45:62.2.3	Diṭṭhi ca appamādo ca,	62	
PA_sn_45:62.2.4	yoniso bhavati sattamaṁ.	62	
PA_sn_45:63.0.1	Saṁyutta Nikāya 45.63	63	
PA_sn_45:63.0.2	7. Ekadhammapeyyālavagga	63	
PA_sn_45:63.0.3	Kalyāṇamittasutta	63	
PA_sn_45:63.1.1	Sāvatthinidānaṁ.	63	
PA_sn_45:63.1.2	“Ekadhammo, bhikkhave, bahūpakāro ariyassa aṭṭhaṅgikassa maggassa uppādāya.	63	
PA_sn_45:63.1.3	Katamo ekadhammo?	63	
PA_sn_45:63.1.4	Yadidaṁ—kalyāṇamittatā.	63	
PA_sn_45:63.1.5	Kalyāṇamittassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati, ariyaṁ aṭṭhaṅgikaṁ maggaṁ bahulīkarissati.	63	
PA_sn_45:63.1.6	Kathañca, bhikkhave, bhikkhu kalyāṇamitto ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti?	63	
PA_sn_45:63.1.7_0	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ	63	
PA_sn_45:63.1.7_1	vossaggapariṇāmiṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	63	
PA_sn_45:63.1.8	Evaṁ kho, bhikkhave, bhikkhu kalyāṇamitto ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkarotī”ti.	63	
PA_sn_45:63.1.9	Paṭhamaṁ.	63	
PA_sn_45:64-68.0.1	Saṁyutta Nikāya 45.64–68	64-68	
PA_sn_45:64-68.0.2	7. Ekadhammapeyyālavagga	64-68	
PA_sn_45:64-68.0.3	Sīlasampadādisuttapañcaka	64-68	
PA_sn_45:64-68.1.1	“Ekadhammo, bhikkhave, bahūpakāro ariyassa aṭṭhaṅgikassa maggassa uppādāya.	64-68	
PA_sn_45:64-68.1.2	Katamo ekadhammo?	64-68	
PA_sn_45:64-68.1.3	Yadidaṁ—sīlasampadā …pe…	64-68	
PA_sn_45:64-68.1.4	yadidaṁ—chandasampadā …pe…	64-68	
PA_sn_45:64-68.1.5	yadidaṁ—attasampadā …pe…	64-68	
PA_sn_45:64-68.1.6	yadidaṁ—diṭṭhisampadā …pe…	64-68	
PA_sn_45:64-68.1.7	yadidaṁ—appamādasampadā …pe….	64-68	
PA_sn_45:64-68.1.8	Chaṭṭhaṁ.	64-68	
PA_sn_45:69.0.1	Saṁyutta Nikāya 45.69	69	
PA_sn_45:69.0.2	7. Ekadhammapeyyālavagga	69	
PA_sn_45:69.0.3	Yonisomanasikārasampadāsutta	69	
PA_sn_45:69.1.1	“Yadidaṁ—yonisomanasikārasampadā.	69	
PA_sn_45:69.1.2	Yonisomanasikārasampannassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati, ariyaṁ aṭṭhaṅgikaṁ maggaṁ bahulīkarissati.	69	
PA_sn_45:69.1.3	Kathañca, bhikkhave, bhikkhu yonisomanasikārasampanno ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti?	69	
PA_sn_45:69.1.4_0	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ	69	
PA_sn_45:69.1.4_1	vossaggapariṇāmiṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	69	
PA_sn_45:69.1.5	Evaṁ kho, bhikkhave, bhikkhu yonisomanasikārasampanno ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkarotī”ti.	69	
PA_sn_45:69.1.6	Sattamaṁ.	69	
PA_sn_45:70.0.1	Saṁyutta Nikāya 45.70	70	
PA_sn_45:70.0.2	7. Ekadhammapeyyālavagga	70	
PA_sn_45:70.0.3	Dutiyakalyāṇamittasutta	70	
PA_sn_45:70.1.1	Sāvatthinidānaṁ.	70	
PA_sn_45:70.1.2	“Ekadhammo, bhikkhave, bahūpakāro ariyassa aṭṭhaṅgikassa maggassa uppādāya.	70	
PA_sn_45:70.1.3	Katamo ekadhammo?	70	
PA_sn_45:70.1.4	Yadidaṁ—kalyāṇamittatā.	70	
PA_sn_45:70.1.5	Kalyāṇamittassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati, ariyaṁ aṭṭhaṅgikaṁ maggaṁ bahulīkarissati.	70	
PA_sn_45:70.1.6	Kathañca, bhikkhave, bhikkhu kalyāṇamitto ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti?	70	
PA_sn_45:70.1.7_0	Idha, bhikkhave, bhikkhu sammādiṭṭhiṁ bhāveti rāgavinayapariyosānaṁ dosavinayapariyosānaṁ	70	
PA_sn_45:70.1.7_1	mohavinayapariyosānaṁ …pe… sammāsamādhiṁ bhāveti rāgavinayapariyosānaṁ dosavinayapariyosānaṁ	70	
PA_sn_45:70.1.7_2	mohavinayapariyosānaṁ.	70	
PA_sn_45:70.1.8	Evaṁ kho, bhikkhave, bhikkhu kalyāṇamitto ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkarotī”ti.	70	
PA_sn_45:70.1.9	Paṭhamaṁ.	70	
PA_sn_45:71-75.0.1	Saṁyutta Nikāya 45.71–75	71-75	
PA_sn_45:71-75.0.2	7. Ekadhammapeyyālavagga	71-75	
PA_sn_45:71-75.0.3	Dutiyasīlasampadādisuttapañcaka	71-75	
PA_sn_45:71-75.1.1	Sāvatthinidānaṁ.	71-75	
PA_sn_45:71-75.1.2	“Ekadhammo, bhikkhave, bahūpakāro ariyassa aṭṭhaṅgikassa maggassa uppādāya.	71-75	
PA_sn_45:71-75.1.3	Katamo ekadhammo?	71-75	
PA_sn_45:71-75.1.4	Yadidaṁ—sīlasampadā …pe…	71-75	
PA_sn_45:71-75.1.5	yadidaṁ—chandasampadā …pe…	71-75	
PA_sn_45:71-75.1.6	yadidaṁ—attasampadā …pe…	71-75	
PA_sn_45:71-75.1.7	yadidaṁ—diṭṭhisampadā …pe…	71-75	
PA_sn_45:71-75.1.8	yadidaṁ—appamādasampadā …pe….	71-75	
PA_sn_45:71-75.1.9	Chaṭṭhaṁ.	71-75	
PA_sn_45:76.0.1	Saṁyutta Nikāya 45.76	76	
PA_sn_45:76.0.2	7. Ekadhammapeyyālavagga	76	
PA_sn_45:76.0.3	Dutiyayonisomanasikārasampadāsutta	76	
PA_sn_45:76.1.1	“Yadidaṁ—yonisomanasikārasampadā.	76	
PA_sn_45:76.1.2	Yonisomanasikārasampannassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati, ariyaṁ aṭṭhaṅgikaṁ maggaṁ bahulīkarissati.	76	
PA_sn_45:76.1.3	Kathañca, bhikkhave, bhikkhu yonisomanasikārasampanno ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti?	76	
PA_sn_45:76.1.4	Idha, bhikkhave, bhikkhu sammādiṭṭhiṁ bhāveti …pe… sammāsamādhiṁ bhāveti rāgavinayapariyosānaṁ dosavinayapariyosānaṁ mohavinayapariyosānaṁ.	76	
PA_sn_45:76.1.5	Evaṁ kho, bhikkhave, bhikkhu yonisomanasikārasampanno ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkarotī”ti.	76	
PA_sn_45:76.1.6	Sattamaṁ.	76	
PA_sn_45:76.1.7	Ekadhammapeyyālaṁ.	76	
PA_sn_45:76.2.0	Tassuddānaṁ	76	
PA_sn_45:76.2.1	Kalyāṇamittaṁ sīlañca,	76	
PA_sn_45:76.2.2	chando ca attasampadā;	76	
PA_sn_45:76.2.3	Diṭṭhi ca appamādo ca,	76	
PA_sn_45:76.2.4	yoniso bhavati sattamaṁ.	76	
PA_sn_45:77.0.1	Saṁyutta Nikāya 45.77	77	
PA_sn_45:77.0.2	8. Dutiyaekadhammapeyyālavagga	77	
PA_sn_45:77.0.3	Kalyāṇamittasutta	77	
PA_sn_45:77.1.1	Sāvatthinidānaṁ.	77	
PA_sn_45:77.1.2_0	“Nāhaṁ, bhikkhave, aññaṁ ekadhammampi samanupassāmi, yena anuppanno vā ariyo aṭṭhaṅgiko	77	
PA_sn_45:77.1.2_1	maggo uppajjati, uppanno vā ariyo aṭṭhaṅgiko maggo bhāvanāpāripūriṁ gacchati, yathayidaṁ,	77	
PA_sn_45:77.1.2_2	bhikkhave, kalyāṇamittatā.	77	
PA_sn_45:77.1.3	Kalyāṇamittassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati, ariyaṁ aṭṭhaṅgikaṁ maggaṁ bahulīkarissati.	77	
PA_sn_45:77.1.4	Kathañca, bhikkhave, bhikkhu kalyāṇamitto ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti?	77	
PA_sn_45:77.1.5	Idha, bhikkhave, bhikkhu sammādiṭṭhiṁ bhāveti vivekanissitaṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	77	
PA_sn_45:77.1.6	Evaṁ kho, bhikkhave, bhikkhu kalyāṇamitto ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkarotī”ti.	77	
PA_sn_45:77.1.7	Paṭhamaṁ.	77	
PA_sn_45:78-82.0.1	Saṁyutta Nikāya 45.78–82	78-82	
PA_sn_45:78-82.0.2	8. Dutiyaekadhammapeyyālavagga	78-82	
PA_sn_45:78-82.0.3	Sīlasampadādisuttapañcaka	78-82	
PA_sn_45:78-82.1.1_0	“Nāhaṁ, bhikkhave, aññaṁ ekadhammampi samanupassāmi, yena anuppanno vā ariyo aṭṭhaṅgiko	78-82	
PA_sn_45:78-82.1.1_1	maggo uppajjati, uppanno vā ariyo aṭṭhaṅgiko maggo bhāvanāpāripūriṁ gacchati, yathayidaṁ,	78-82	
PA_sn_45:78-82.1.1_2	bhikkhave, sīlasampadā …pe…	78-82	
PA_sn_45:78-82.1.2	yathayidaṁ, bhikkhave, chandasampadā …pe…	78-82	
PA_sn_45:78-82.1.3	yathayidaṁ, bhikkhave, attasampadā …pe…	78-82	
PA_sn_45:78-82.1.4	yathayidaṁ, bhikkhave, diṭṭhisampadā …pe…	78-82	
PA_sn_45:78-82.1.5	yathayidaṁ, bhikkhave, appamādasampadā …pe….	78-82	
PA_sn_45:78-82.1.6	Chaṭṭhaṁ.	78-82	
PA_sn_45:83.0.1	Saṁyutta Nikāya 45.83	83	
PA_sn_45:83.0.2	8. Dutiyaekadhammapeyyālavagga	83	
PA_sn_45:83.0.3	Yonisomanasikārasampadāsutta	83	
PA_sn_45:83.1.1	“Yathayidaṁ, bhikkhave, yonisomanasikārasampadā.	83	
PA_sn_45:83.1.2	Yonisomanasikārasampannassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati, ariyaṁ aṭṭhaṅgikaṁ maggaṁ bahulīkarissati.	83	
PA_sn_45:83.1.3	Kathañca, bhikkhave, bhikkhu yonisomanasikārasampanno ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti?	83	
PA_sn_45:83.1.4	Idha, bhikkhave, bhikkhu sammādiṭṭhiṁ bhāveti vivekanissitaṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	83	
PA_sn_45:83.1.5	Evaṁ kho, bhikkhave, bhikkhu yonisomanasikārasampanno ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkarotī”ti.	83	
PA_sn_45:83.1.6	Sattamaṁ.	83	
PA_sn_45:84.0.1	Saṁyutta Nikāya 45.84	84	
PA_sn_45:84.0.2	8. Dutiyaekadhammapeyyālavagga	84	
PA_sn_45:84.0.3	Dutiyakalyāṇamittasutta	84	
PA_sn_45:84.1.1_0	“Nāhaṁ, bhikkhave, aññaṁ ekadhammampi samanupassāmi, yena anuppanno vā ariyo aṭṭhaṅgiko	84	
PA_sn_45:84.1.1_1	maggo uppajjati, uppanno vā ariyo aṭṭhaṅgiko maggo bhāvanāpāripūriṁ gacchati, yathayidaṁ,	84	
PA_sn_45:84.1.1_2	bhikkhave, kalyāṇamittatā.	84	
PA_sn_45:84.1.2	Kalyāṇamittassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati, ariyaṁ aṭṭhaṅgikaṁ maggaṁ bahulīkarissati.	84	
PA_sn_45:84.1.3	Kathañca, bhikkhave, bhikkhu kalyāṇamitto ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti?	84	
PA_sn_45:84.1.4_0	Idha, bhikkhave, bhikkhu sammādiṭṭhiṁ bhāveti rāgavinayapariyosānaṁ dosavinayapariyosānaṁ	84	
PA_sn_45:84.1.4_1	mohavinayapariyosānaṁ …pe… sammāsamādhiṁ bhāveti rāgavinayapariyosānaṁ dosavinayapariyosānaṁ	84	
PA_sn_45:84.1.4_2	mohavinayapariyosānaṁ.	84	
PA_sn_45:84.1.5	Evaṁ kho, bhikkhave, bhikkhu kalyāṇamitto ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkarotī”ti.	84	
PA_sn_45:84.1.6	Paṭhamaṁ.	84	
PA_sn_45:85-89.0.1	Saṁyutta Nikāya 45.85–89	85-89	
PA_sn_45:85-89.0.2	8. Dutiyaekadhammapeyyālavagga	85-89	
PA_sn_45:85-89.0.3	Dutiyasīlasampadādisuttapañcaka	85-89	
PA_sn_45:85-89.1.1_0	“Nāhaṁ, bhikkhave, aññaṁ ekadhammampi samanupassāmi, yena anuppanno vā ariyo aṭṭhaṅgiko	85-89	
PA_sn_45:85-89.1.1_1	maggo uppajjati, uppanno vā ariyo aṭṭhaṅgiko maggo bhāvanāpāripūriṁ gacchati, yathayidaṁ,	85-89	
PA_sn_45:85-89.1.1_2	bhikkhave, sīlasampadā …pe…	85-89	
PA_sn_45:85-89.1.2	yathayidaṁ, bhikkhave, chandasampadā …pe…	85-89	
PA_sn_45:85-89.1.3	yathayidaṁ, bhikkhave, attasampadā …pe…	85-89	
PA_sn_45:85-89.1.4	yathayidaṁ, bhikkhave, diṭṭhisampadā …pe…	85-89	
PA_sn_45:85-89.1.5	yathayidaṁ, bhikkhave, appamādasampadā …pe….	85-89	
PA_sn_45:85-89.1.6	Chaṭṭhaṁ.	85-89	
PA_sn_45:90.0.1	Saṁyutta Nikāya 45.90	90	
PA_sn_45:90.0.2	8. Dutiyaekadhammapeyyālavagga	90	
PA_sn_45:90.0.3	Dutiyayonisomanasikārasampadāsutta	90	
PA_sn_45:90.1.1	“Yathayidaṁ, bhikkhave, yonisomanasikārasampadā.	90	
PA_sn_45:90.1.2	Yonisomanasikārasampannassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati, ariyaṁ aṭṭhaṅgikaṁ maggaṁ bahulīkarissati.	90	
PA_sn_45:90.1.3	Kathañca, bhikkhave, bhikkhu yonisomanasikārasampanno ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti?	90	
PA_sn_45:90.1.4_0	Idha, bhikkhave, bhikkhu sammādiṭṭhiṁ bhāveti rāgavinayapariyosānaṁ dosavinayapariyosānaṁ	90	
PA_sn_45:90.1.4_1	mohavinayapariyosānaṁ …pe… sammāsamādhiṁ bhāveti rāgavinayapariyosānaṁ dosavinayapariyosānaṁ	90	
PA_sn_45:90.1.4_2	mohavinayapariyosānaṁ.	90	
PA_sn_45:90.1.5	Evaṁ kho, bhikkhave, bhikkhu yonisomanasikārasampanno ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkarotī”ti.	90	
PA_sn_45:90.1.6	Sattamaṁ.	90	
PA_sn_45:90.1.7	Dutiyaekadhammapeyyālaṁ.	90	
PA_sn_45:90.2.0	Tassuddānaṁ	90	
PA_sn_45:90.2.1	Kalyāṇamittaṁ sīlañca,	90	
PA_sn_45:90.2.2	chando ca attasampadā;	90	
PA_sn_45:90.2.3	Diṭṭhi ca appamādo ca,	90	
PA_sn_45:90.2.4	yoniso bhavati sattamaṁ.	90	
PA_sn_45:91.0.1	Saṁyutta Nikāya 45.91	91	
PA_sn_45:91.0.2	9. Gaṅgāpeyyālavagga	91	
PA_sn_45:91.0.3	Paṭhamapācīnaninnasutta	91	
PA_sn_45:91.1.1	Sāvatthinidānaṁ.	91	
PA_sn_45:91.1.2	“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā;	91	
PA_sn_45:91.1.3	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro.	91	
PA_sn_45:91.1.4	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro?	91	
PA_sn_45:91.1.5_0	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ	91	
PA_sn_45:91.1.5_1	vossaggapariṇāmiṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	91	
PA_sn_45:91.1.6	Evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro”ti.	91	
PA_sn_45:91.1.7	Paṭhamaṁ.	91	
PA_sn_45:92-95.0.1	Saṁyutta Nikāya 45.92–95	92-95	
PA_sn_45:92-95.0.2	9. Gaṅgāpeyyālavagga	92-95	
PA_sn_45:92-95.0.3	Dutiyādipācīnaninnasuttacatukka	92-95	
PA_sn_45:92-95.1.1	“Seyyathāpi, bhikkhave, yamunā nadī pācīnaninnā pācīnapoṇā pācīnapabbhārā;	92-95	
PA_sn_45:92-95.1.2	evameva kho, bhikkhave …pe…	92-95	
PA_sn_45:92-95.1.3	seyyathāpi, bhikkhave, aciravatī nadī pācīnaninnā pācīnapoṇā pācīnapabbhārā;	92-95	
PA_sn_45:92-95.1.4	evameva kho, bhikkhave …pe…	92-95	
PA_sn_45:92-95.1.5	seyyathāpi, bhikkhave, sarabhū nadī pācīnaninnā pācīnapoṇā pācīnapabbhārā;	92-95	
PA_sn_45:92-95.1.6	evameva kho, bhikkhave …pe…	92-95	
PA_sn_45:92-95.1.7	seyyathāpi, bhikkhave, mahī nadī pācīnaninnā pācīnapoṇā pācīnapabbhārā; evameva kho, bhikkhave …pe….	92-95	
PA_sn_45:92-95.1.8	Pañcamaṁ.	92-95	
PA_sn_45:96.0.1	Saṁyutta Nikāya 45.96	96	
PA_sn_45:96.0.2	9. Gaṅgāpeyyālavagga	96	
PA_sn_45:96.0.3	Chaṭṭhapācīnaninnasutta	96	
PA_sn_45:96.1.1	“Seyyathāpi, bhikkhave, yā kācimā mahānadiyo, seyyathidaṁ—	96	
PA_sn_45:96.1.2	gaṅgā, yamunā, aciravatī, sarabhū, mahī, sabbā tā pācīnaninnā pācīnapoṇā pācīnapabbhārā;	96	
PA_sn_45:96.1.3	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro.	96	
PA_sn_45:96.1.4	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro?	96	
PA_sn_45:96.1.5	Idha, bhikkhave, bhikkhu sammādiṭṭhiṁ bhāveti vivekanissitaṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	96	
PA_sn_45:96.1.6	Evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro”ti.	96	
PA_sn_45:96.1.7	Chaṭṭhaṁ.	96	
PA_sn_45:97.0.1	Saṁyutta Nikāya 45.97	97	
PA_sn_45:97.0.2	9. Gaṅgāpeyyālavagga	97	
PA_sn_45:97.0.3	Paṭhamasamuddaninnasutta	97	
PA_sn_45:97.1.1	“Seyyathāpi, bhikkhave, gaṅgā nadī samuddaninnā samuddapoṇā samuddapabbhārā;	97	
PA_sn_45:97.1.2	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro.	97	
PA_sn_45:97.1.3	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro?	97	
PA_sn_45:97.1.4	Idha, bhikkhave, bhikkhu sammādiṭṭhiṁ bhāveti vivekanissitaṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	97	
PA_sn_45:97.1.5	Evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro”ti.	97	
PA_sn_45:97.1.6	Paṭhamaṁ.	97	
PA_sn_45:98-102.0.1	Saṁyutta Nikāya 45.98–102	98-102	
PA_sn_45:98-102.0.2	9. Gaṅgāpeyyālavagga	98-102	
PA_sn_45:98-102.0.3	Dutiyādisamuddaninnasuttapañcaka	98-102	
PA_sn_45:98-102.1.1	“Seyyathāpi, bhikkhave, yamunā nadī samuddaninnā samuddapoṇā samuddapabbhārā;	98-102	
PA_sn_45:98-102.1.2	evameva kho, bhikkhave, bhikkhu …pe…	98-102	
PA_sn_45:98-102.1.3	seyyathāpi, bhikkhave, aciravatī nadī samuddaninnā samuddapoṇā samuddapabbhārā;	98-102	
PA_sn_45:98-102.1.4	evameva kho, bhikkhave, bhikkhu …pe…	98-102	
PA_sn_45:98-102.1.5	seyyathāpi, bhikkhave, sarabhū nadī samuddaninnā samuddapoṇā samuddapabbhārā;	98-102	
PA_sn_45:98-102.1.6	evameva kho, bhikkhave, bhikkhu …pe…	98-102	
PA_sn_45:98-102.1.7	seyyathāpi, bhikkhave, mahī nadī samuddaninnā samuddapoṇā samuddapabbhārā;	98-102	
PA_sn_45:98-102.1.8	evameva kho, bhikkhave, bhikkhu …pe…	98-102	
PA_sn_45:98-102.1.9	seyyathāpi, bhikkhave, yā kācimā mahānadiyo, seyyathidaṁ—	98-102	
PA_sn_45:98-102.1.10	gaṅgā, yamunā, aciravatī, sarabhū, mahī, sabbā tā samuddaninnā samuddapoṇā samuddapabbhārā;	98-102	
PA_sn_45:98-102.1.11	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro.	98-102	
PA_sn_45:98-102.1.12	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro?	98-102	
PA_sn_45:98-102.1.13_0	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ	98-102	
PA_sn_45:98-102.1.13_1	vossaggapariṇāmiṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	98-102	
PA_sn_45:98-102.1.14	Evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro”ti.	98-102	
PA_sn_45:98-102.1.15	Chaṭṭhaṁ.	98-102	
PA_sn_45:98-102.1.16	Gaṅgāpeyyālaṁ.	98-102	
PA_sn_45:98-102.2.0	Tassuddānaṁ	98-102	
PA_sn_45:98-102.2.1	Cha pācīnato ninnā,	98-102	
PA_sn_45:98-102.2.2	Cha ninnā ca samuddato;	98-102	
PA_sn_45:98-102.2.3	Ete dve cha dvādasa honti,	98-102	
PA_sn_45:98-102.2.4	Vaggo tena pavuccatīti;	98-102	
PA_sn_45:98-102.2.5	Gaṅgāpeyyālī pācīnaninnavācanamaggī,	98-102	
PA_sn_45:98-102.2.6	Vivekanissitaṁ dvādasakī paṭhamakī.	98-102	
PA_sn_45:103.0.1	Saṁyutta Nikāya 45.103	103	
PA_sn_45:103.0.2	10. Dutiyagaṅgāpeyyālavagga	103	
PA_sn_45:103.0.3	Paṭhamapācīnaninnasutta	103	
PA_sn_45:103.1.1	“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā;	103	
PA_sn_45:103.1.2	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro.	103	
PA_sn_45:103.1.3	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro?	103	
PA_sn_45:103.1.4_0	Idha, bhikkhave, bhikkhu sammādiṭṭhiṁ bhāveti rāgavinayapariyosānaṁ dosavinayapariyosānaṁ	103	
PA_sn_45:103.1.4_1	mohavinayapariyosānaṁ …pe… sammāsamādhiṁ bhāveti rāgavinayapariyosānaṁ dosavinayapariyosānaṁ	103	
PA_sn_45:103.1.4_2	mohavinayapariyosānaṁ.	103	
PA_sn_45:103.1.5	Evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro”ti.	103	
PA_sn_45:103.1.6	Paṭhamaṁ.	103	
PA_sn_45:104.0.1	Saṁyutta Nikāya 45.104–108	104	
PA_sn_45:104.0.2	10. Dutiyagaṅgāpeyyālavagga	104	
PA_sn_45:104.0.3	Dutiyādipācīnaninnasuttapañcaka	104	
PA_sn_45:104.1.1	“Seyyathāpi, bhikkhave, yamunā nadī pācīnaninnā pācīnapoṇā pācīnapabbhārā;	104	
PA_sn_45:104.1.2	evameva kho, bhikkhave, bhikkhu …pe…	104	
PA_sn_45:104.1.3	dutiyaṁ.	104	
PA_sn_45:105.1.1	“Seyyathāpi, bhikkhave, aciravatī nadī pācīnaninnā pācīnapoṇā pācīnapabbhārā;	105	
PA_sn_45:105.1.2	evameva kho, bhikkhave, bhikkhu …pe…	105	
PA_sn_45:105.1.3	tatiyaṁ.	105	
PA_sn_45:106.1.1	“Seyyathāpi, bhikkhave, sarabhū nadī pācīnaninnā pācīnapoṇā pācīnapabbhārā;	106	
PA_sn_45:106.1.2	evameva kho, bhikkhave, bhikkhu …pe…	106	
PA_sn_45:106.1.3	catutthaṁ.	106	
PA_sn_45:107.1.1	“Seyyathāpi, bhikkhave, mahī nadī pācīnaninnā pācīnapoṇā pācīnapabbhārā;	107	
PA_sn_45:107.1.2	evameva kho, bhikkhave, bhikkhu …pe…	107	
PA_sn_45:107.1.3	pañcamaṁ.	107	
PA_sn_45:108.1.1	“Seyyathāpi, bhikkhave, yā kācimā mahānadiyo, seyyathidaṁ—	108	
PA_sn_45:108.1.2	gaṅgā, yamunā, aciravatī, sarabhū, mahī, sabbā tā pācīnaninnā pācīnapoṇā pācīnapabbhārā;	108	
PA_sn_45:108.1.3	evameva kho, bhikkhave, bhikkhu …pe…	108	
PA_sn_45:108.1.4	chaṭṭhaṁ.	108	
PA_sn_45:109.0.1	Saṁyutta Nikāya 45.109	109	
PA_sn_45:109.0.2	10. Dutiyagaṅgāpeyyālavagga	109	
PA_sn_45:109.0.3	Paṭhamasamuddaninnasutta	109	
PA_sn_45:109.1.1	“Seyyathāpi, bhikkhave, gaṅgā nadī samuddaninnā samuddapoṇā samuddapabbhārā;	109	
PA_sn_45:109.1.2	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro.	109	
PA_sn_45:109.1.3	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro?	109	
PA_sn_45:109.1.4_0	Idha, bhikkhave, bhikkhu sammādiṭṭhiṁ bhāveti rāgavinayapariyosānaṁ dosavinayapariyosānaṁ	109	
PA_sn_45:109.1.4_1	mohavinayapariyosānaṁ …pe… sammāsamādhiṁ bhāveti rāgavinayapariyosānaṁ dosavinayapariyosānaṁ	109	
PA_sn_45:109.1.4_2	mohavinayapariyosānaṁ.	109	
PA_sn_45:109.1.5	Evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro”ti.	109	
PA_sn_45:109.1.6	Paṭhamaṁ.	109	
PA_sn_45:110.0.1	Saṁyutta Nikāya 45.110–114	110	
PA_sn_45:110.0.2	10. Dutiyagaṅgāpeyyālavagga	110	
PA_sn_45:110.0.3	Dutiyādisamuddaninnasutta	110	
PA_sn_45:110.1.1	“Seyyathāpi, bhikkhave, yamunā nadī samuddaninnā samuddapoṇā samuddapabbhārā;	110	
PA_sn_45:110.1.2	evameva kho, bhikkhave, bhikkhu …pe…	110	
PA_sn_45:110.1.3	dutiyaṁ.	110	
PA_sn_45:111.1.1	“Seyyathāpi, bhikkhave, aciravatī nadī samuddaninnā samuddapoṇā samuddapabbhārā;	111	
PA_sn_45:111.1.2	evameva kho, bhikkhave, bhikkhu …pe…	111	
PA_sn_45:111.1.3	tatiyaṁ.	111	
PA_sn_45:112.1.1	“Seyyathāpi, bhikkhave, sarabhū nadī samuddaninnā samuddapoṇā samuddapabbhārā;	112	
PA_sn_45:112.1.2	evameva kho, bhikkhave, bhikkhu …pe…	112	
PA_sn_45:112.1.3	catutthaṁ.	112	
PA_sn_45:113.1.1	“Seyyathāpi, bhikkhave, mahī nadī samuddaninnā samuddapoṇā samuddapabbhārā;	113	
PA_sn_45:113.1.2	evameva kho, bhikkhave, bhikkhu …pe…	113	
PA_sn_45:113.1.3	pañcamaṁ.	113	
PA_sn_45:114.1.1	“Seyyathāpi, bhikkhave, yā kācimā mahānadiyo, seyyathidaṁ—	114	
PA_sn_45:114.1.2	gaṅgā, yamunā, aciravatī, sarabhū, mahī, sabbā tā samuddaninnā samuddapoṇā samuddapabbhārā;	114	
PA_sn_45:114.1.3	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro.	114	
PA_sn_45:114.1.4	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro?	114	
PA_sn_45:114.1.5_0	Idha, bhikkhave, bhikkhu sammādiṭṭhiṁ bhāveti rāgavinayapariyosānaṁ dosavinayapariyosānaṁ	114	
PA_sn_45:114.1.5_1	mohavinayapariyosānaṁ …pe… sammāsamādhiṁ bhāveti rāgavinayapariyosānaṁ dosavinayapariyosānaṁ	114	
PA_sn_45:114.1.5_2	mohavinayapariyosānaṁ.	114	
PA_sn_45:114.1.6	Evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro”ti.	114	
PA_sn_45:114.1.7	Chaṭṭhaṁ.	114	
PA_sn_45:114.1.8	(Rāgavinayadvādasakī dutiyakī samuddaninnanti.)	114	
PA_sn_45:115.0.1	Saṁyutta Nikāya 45.115	115	
PA_sn_45:115.0.2	10. Dutiyagaṅgāpeyyālavagga	115	
PA_sn_45:115.0.3	Paṭhamapācīnaninnasutta	115	
PA_sn_45:115.1.1	“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā;	115	
PA_sn_45:115.1.2	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro.	115	
PA_sn_45:115.1.3	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro?	115	
PA_sn_45:115.1.4	Idha, bhikkhave, bhikkhu sammādiṭṭhiṁ bhāveti amatogadhaṁ amataparāyanaṁ amatapariyosānaṁ …pe… sammāsamādhiṁ bhāveti amatogadhaṁ amataparāyanaṁ amatapariyosānaṁ.	115	
PA_sn_45:115.1.5	Evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro”ti.	115	
PA_sn_45:115.1.6	Paṭhamaṁ.	115	
PA_sn_45:116.0.1	Saṁyutta Nikāya 45.116–120	116	
PA_sn_45:116.0.2	10. Dutiyagaṅgāpeyyālavagga	116	
PA_sn_45:116.0.3	Dutiyādipācīnaninnasutta	116	
PA_sn_45:116.1.1	“Seyyathāpi, bhikkhave, yamunā nadī pācīnaninnā pācīnapoṇā pācīnapabbhārā;	116	
PA_sn_45:116.1.2	evameva kho, bhikkhave, bhikkhu …pe…	116	
PA_sn_45:116.1.3	dutiyaṁ.	116	
PA_sn_45:117.1.1	“Seyyathāpi, bhikkhave, aciravatī nadī pācīnaninnā pācīnapoṇā pācīnapabbhārā;	117	
PA_sn_45:117.1.2	evameva kho, bhikkhave, bhikkhu …pe…	117	
PA_sn_45:117.1.3	tatiyaṁ.	117	
PA_sn_45:118.1.1	“Seyyathāpi, bhikkhave, sarabhū nadī pācīnaninnā pācīnapoṇā pācīnapabbhārā;	118	
PA_sn_45:118.1.2	evameva kho, bhikkhave, bhikkhu …pe…	118	
PA_sn_45:118.1.3	catutthaṁ.	118	
PA_sn_45:119.1.1	“Seyyathāpi, bhikkhave, mahī nadī pācīnaninnā pācīnapoṇā pācīnapabbhārā;	119	
PA_sn_45:119.1.2	evameva kho, bhikkhave, bhikkhu …pe…	119	
PA_sn_45:119.1.3	pañcamaṁ.	119	
PA_sn_45:120.1.1	“Seyyathāpi, bhikkhave, yā kācimā mahānadiyo, seyyathidaṁ—	120	
PA_sn_45:120.1.2	gaṅgā, yamunā, aciravatī, sarabhū, mahī, sabbā tā pācīnaninnā pācīnapoṇā pācīnapabbhārā;	120	
PA_sn_45:120.1.3	evameva kho, bhikkhave, bhikkhu …pe…	120	
PA_sn_45:120.1.4	chaṭṭhaṁ.	120	
PA_sn_45:121.0.1	Saṁyutta Nikāya 45.121	121	
PA_sn_45:121.0.2	10. Dutiyagaṅgāpeyyālavagga	121	
PA_sn_45:121.0.3	Paṭhamasamuddaninnasutta	121	
PA_sn_45:121.1.1	“Seyyathāpi, bhikkhave, gaṅgā nadī samuddaninnā samuddapoṇā samuddapabbhārā;	121	
PA_sn_45:121.1.2	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro.	121	
PA_sn_45:121.1.3	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro?	121	
PA_sn_45:121.1.4	Idha, bhikkhave, bhikkhu sammādiṭṭhiṁ bhāveti amatogadhaṁ amataparāyanaṁ amatapariyosānaṁ …pe… sammāsamādhiṁ bhāveti amatogadhaṁ amataparāyanaṁ amatapariyosānaṁ.	121	
PA_sn_45:121.1.5	Evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro”ti.	121	
PA_sn_45:121.1.6	Paṭhamaṁ.	121	
PA_sn_45:122-126.0.1	Saṁyutta Nikāya 45.122–126	122-126	
PA_sn_45:122-126.0.2	10. Dutiyagaṅgāpeyyālavagga	122-126	
PA_sn_45:122-126.0.3	Dutiyādisamuddaninnasutta	122-126	
PA_sn_45:122-126.1.1	“Seyyathāpi, bhikkhave, yamunā nadī samuddaninnā samuddapoṇā samuddapabbhārā;	122-126	
PA_sn_45:122-126.1.2	evameva kho, bhikkhave, bhikkhu …pe…	122-126	
PA_sn_45:122-126.1.3	seyyathāpi, bhikkhave, aciravatī nadī samuddaninnā samuddapoṇā samuddapabbhārā;	122-126	
PA_sn_45:122-126.1.4	evameva kho, bhikkhave, bhikkhu …pe…	122-126	
PA_sn_45:122-126.1.5	seyyathāpi, bhikkhave, sarabhū nadī samuddaninnā samuddapoṇā samuddapabbhārā;	122-126	
PA_sn_45:122-126.1.6	evameva kho, bhikkhave, bhikkhu …pe…	122-126	
PA_sn_45:122-126.1.7	seyyathāpi, bhikkhave, mahī nadī samuddaninnā samuddapoṇā samuddapabbhārā;	122-126	
PA_sn_45:122-126.1.8	evameva kho, bhikkhave, bhikkhu …pe…	122-126	
PA_sn_45:122-126.1.9	seyyathāpi, bhikkhave, yā kācimā mahānadiyo, seyyathidaṁ—	122-126	
PA_sn_45:122-126.1.10	gaṅgā, yamunā, aciravatī, sarabhū, mahī, sabbā tā samuddaninnā samuddapoṇā samuddapabbhārā;	122-126	
PA_sn_45:122-126.1.11	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro.	122-126	
PA_sn_45:122-126.1.12	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro?	122-126	
PA_sn_45:122-126.1.13	Idha, bhikkhave, bhikkhu sammādiṭṭhiṁ bhāveti amatogadhaṁ amataparāyanaṁ amatapariyosānaṁ …pe… sammāsamādhiṁ bhāveti amatogadhaṁ amataparāyanaṁ amatapariyosānaṁ.	122-126	
PA_sn_45:122-126.1.14	Evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro”ti.	122-126	
PA_sn_45:122-126.1.15	Chaṭṭhaṁ.	122-126	
PA_sn_45:122-126.1.16	(Amatogadhadvādasakī tatiyakī.)	122-126	
PA_sn_45:127.0.1	Saṁyutta Nikāya 45.127	127	
PA_sn_45:127.0.2	10. Dutiyagaṅgāpeyyālavagga	127	
PA_sn_45:127.0.3	Paṭhamapācīnaninnasutta	127	
PA_sn_45:127.1.1	“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā;	127	
PA_sn_45:127.1.2	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro.	127	
PA_sn_45:127.1.3	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro?	127	
PA_sn_45:127.1.4	Idha, bhikkhave, bhikkhu sammādiṭṭhiṁ bhāveti nibbānaninnaṁ nibbānapoṇaṁ nibbānapabbhāraṁ …pe… sammāsamādhiṁ bhāveti nibbānaninnaṁ nibbānapoṇaṁ nibbānapabbhāraṁ.	127	
PA_sn_45:127.1.5	Evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro”ti.	127	
PA_sn_45:127.1.6	Paṭhamaṁ.	127	
PA_sn_45:128-132.0.1	Saṁyutta Nikāya 45.128–132	128-132	
PA_sn_45:128-132.0.2	10. Dutiyagaṅgāpeyyālavagga	128-132	
PA_sn_45:128-132.0.3	Dutiyādipācīnaninnasutta	128-132	
PA_sn_45:128-132.1.1	“Seyyathāpi, bhikkhave, yamunā nadī pācīnaninnā pācīnapoṇā pācīnapabbhārā;	128-132	
PA_sn_45:128-132.1.2	evameva kho, bhikkhave, bhikkhu …pe…	128-132	
PA_sn_45:128-132.1.3	seyyathāpi, bhikkhave, aciravatī nadī pācīnaninnā pācīnapoṇā pācīnapabbhārā;	128-132	
PA_sn_45:128-132.1.4	evameva kho, bhikkhave, bhikkhu …pe…	128-132	
PA_sn_45:128-132.1.5	seyyathāpi, bhikkhave, sarabhū nadī pācīnaninnā pācīnapoṇā pācīnapabbhārā;	128-132	
PA_sn_45:128-132.1.6	evameva kho, bhikkhave, bhikkhu …pe…	128-132	
PA_sn_45:128-132.1.7	seyyathāpi, bhikkhave, mahī nadī pācīnaninnā pācīnapoṇā pācīnapabbhārā;	128-132	
PA_sn_45:128-132.1.8	evameva kho, bhikkhave, bhikkhu …pe…	128-132	
PA_sn_45:128-132.1.9	seyyathāpi, bhikkhave, yā kācimā mahānadiyo, seyyathidaṁ—	128-132	
PA_sn_45:128-132.1.10	gaṅgā, yamunā, aciravatī, sarabhū, mahī, sabbā tā pācīnaninnā pācīnapoṇā pācīnapabbhārā;	128-132	
PA_sn_45:128-132.1.11	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro.	128-132	
PA_sn_45:128-132.1.12	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro?	128-132	
PA_sn_45:128-132.1.13	Idha, bhikkhave, bhikkhu sammādiṭṭhiṁ bhāveti nibbānaninnaṁ nibbānapoṇaṁ nibbānapabbhāraṁ …pe… sammāsamādhiṁ bhāveti nibbānaninnaṁ nibbānapoṇaṁ nibbānapabbhāraṁ.	128-132	
PA_sn_45:128-132.1.14	Evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro”ti.	128-132	
PA_sn_45:128-132.1.15	Chaṭṭhaṁ.	128-132	
PA_sn_45:133.0.1	Saṁyutta Nikāya 45.133	133	
PA_sn_45:133.0.2	10. Dutiyagaṅgāpeyyālavagga	133	
PA_sn_45:133.0.3	Paṭhamasamuddaninnasutta	133	
PA_sn_45:133.1.1	“Seyyathāpi, bhikkhave, gaṅgā nadī samuddaninnā samuddapoṇā samuddapabbhārā;	133	
PA_sn_45:133.1.2	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro.	133	
PA_sn_45:133.1.3	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro?	133	
PA_sn_45:133.1.4	Idha, bhikkhave, bhikkhu sammādiṭṭhiṁ bhāveti nibbānaninnaṁ nibbānapoṇaṁ nibbānapabbhāraṁ …pe… sammāsamādhiṁ bhāveti nibbānaninnaṁ nibbānapoṇaṁ nibbānapabbhāraṁ.	133	
PA_sn_45:133.1.5	Evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro”ti.	133	
PA_sn_45:133.1.6	Paṭhamaṁ.	133	
PA_sn_45:134-138.0.1	Saṁyutta Nikāya 45.134–138	134-138	
PA_sn_45:134-138.0.2	10. Dutiyagaṅgāpeyyālavagga	134-138	
PA_sn_45:134-138.0.3	Dutiyādisamuddaninnasutta	134-138	
PA_sn_45:134-138.1.1	“Seyyathāpi, bhikkhave, yamunā nadī samuddaninnā samuddapoṇā samuddapabbhārā;	134-138	
PA_sn_45:134-138.1.2	evameva kho, bhikkhave, bhikkhu …pe…	134-138	
PA_sn_45:134-138.1.3	seyyathāpi, bhikkhave, aciravatī nadī samuddaninnā samuddapoṇā samuddapabbhārā;	134-138	
PA_sn_45:134-138.1.4	evameva kho, bhikkhave, bhikkhu …pe…	134-138	
PA_sn_45:134-138.1.5	seyyathāpi, bhikkhave, sarabhū nadī samuddaninnā samuddapoṇā samuddapabbhārā;	134-138	
PA_sn_45:134-138.1.6	evameva kho, bhikkhave, bhikkhu …pe…	134-138	
PA_sn_45:134-138.1.7	seyyathāpi, bhikkhave, mahī nadī samuddaninnā samuddapoṇā samuddapabbhārā;	134-138	
PA_sn_45:134-138.1.8	evameva kho, bhikkhave, bhikkhu …pe…	134-138	
PA_sn_45:134-138.1.9	seyyathāpi, bhikkhave, yā kācimā mahānadiyo, seyyathidaṁ—	134-138	
PA_sn_45:134-138.1.10	gaṅgā, yamunā, aciravatī, sarabhū, mahī, sabbā tā samuddaninnā samuddapoṇā samuddapabbhārā;	134-138	
PA_sn_45:134-138.1.11	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro.	134-138	
PA_sn_45:134-138.1.12	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro?	134-138	
PA_sn_45:134-138.1.13	Idha, bhikkhave, bhikkhu sammādiṭṭhiṁ bhāveti nibbānaninnaṁ nibbānapoṇaṁ nibbānapabbhāraṁ …pe… sammāsamādhiṁ bhāveti nibbānaninnaṁ nibbānapoṇaṁ nibbānapabbhāraṁ.	134-138	
PA_sn_45:134-138.1.14	Evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro”ti.	134-138	
PA_sn_45:134-138.1.15	Chaṭṭhaṁ.	134-138	
PA_sn_45:134-138.1.16	(Gaṅgāpeyyālī.)	134-138	
PA_sn_45:134-138.2.0	Tassuddānaṁ	134-138	
PA_sn_45:134-138.2.1	Cha pācīnato ninnā,	134-138	
PA_sn_45:134-138.2.2	cha ninnā ca samuddato;	134-138	
PA_sn_45:134-138.2.3	Ete dve cha dvādasa honti,	134-138	
PA_sn_45:134-138.2.4	vaggo tena pavuccatīti;	134-138	
PA_sn_45:134-138.2.5	Nibbānaninno dvādasakī,	134-138	
PA_sn_45:134-138.2.6	catutthakī chaṭṭhā navakī.	134-138	
PA_sn_45:139.0.1	Saṁyutta Nikāya 45.139	139	
PA_sn_45:139.0.2	11. Appamādapeyyālavagga	139	
PA_sn_45:139.0.3	Tathāgatasutta	139	
PA_sn_45:139.1.1	Sāvatthinidānaṁ.	139	
PA_sn_45:139.1.2_0	“Yāvatā, bhikkhave, sattā apadā vā dvipadā vā catuppadā vā bahuppadā vā rūpino vā	139	
PA_sn_45:139.1.2_1	arūpino vā saññino vā asaññino vā nevasaññīnāsaññino vā, tathāgato tesaṁ aggamakkhāyati	139	
PA_sn_45:139.1.2_2	arahaṁ sammāsambuddho;	139	
PA_sn_45:139.1.3	evameva kho, bhikkhave, ye keci kusalā dhammā, sabbe te appamādamūlakā appamādasamosaraṇā;	139	
PA_sn_45:139.1.4	appamādo tesaṁ dhammānaṁ aggamakkhāyati.	139	
PA_sn_45:139.1.5	Appamattassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati ariyaṁ aṭṭhaṅgikaṁ maggaṁ bahulīkarissati.	139	
PA_sn_45:139.1.6	Kathañca, bhikkhave, bhikkhu appamatto ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkaroti?	139	
PA_sn_45:139.1.7_0	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ	139	
PA_sn_45:139.1.7_1	vossaggapariṇāmiṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	139	
PA_sn_45:139.1.8	Evaṁ kho, bhikkhave, bhikkhu appamatto ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkarotīti.	139	
PA_sn_45:139.2.1_0	Yāvatā, bhikkhave, sattā apadā vā dvipadā vā catuppadā vā bahuppadā vā rūpino vā	139	
PA_sn_45:139.2.1_1	arūpino vā saññino vā asaññino vā nevasaññīnāsaññino vā, tathāgato tesaṁ aggamakkhāyati	139	
PA_sn_45:139.2.1_2	arahaṁ sammāsambuddho;	139	
PA_sn_45:139.2.2	evameva kho, bhikkhave, ye keci kusalā dhammā, sabbe te appamādamūlakā appamādasamosaraṇā; appamādo tesaṁ dhammānaṁ aggamakkhāyati.	139	
PA_sn_45:139.2.3	Appamattassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati, ariyaṁ aṭṭhaṅgikaṁ maggaṁ bahulīkarissati.	139	
PA_sn_45:139.2.4	Kathañca, bhikkhave, bhikkhu appamatto ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkaroti?	139	
PA_sn_45:139.2.5_0	Idha, bhikkhave, bhikkhu sammādiṭṭhiṁ bhāveti rāgavinayapariyosānaṁ dosavinayapariyosānaṁ	139	
PA_sn_45:139.2.5_1	mohavinayapariyosānaṁ …pe… sammāsamādhiṁ bhāveti rāgavinayapariyosānaṁ dosavinayapariyosānaṁ	139	
PA_sn_45:139.2.5_2	mohavinayapariyosānaṁ.	139	
PA_sn_45:139.2.6	Evaṁ kho, bhikkhave, bhikkhu appamatto ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkarotīti.	139	
PA_sn_45:139.3.1_0	Yāvatā, bhikkhave, sattā apadā vā dvipadā vā catuppadā vā bahuppadā vā rūpino vā	139	
PA_sn_45:139.3.1_1	arūpino vā saññino vā asaññino vā nevasaññīnāsaññino vā, tathāgato tesaṁ aggamakkhāyati	139	
PA_sn_45:139.3.1_2	arahaṁ sammāsambuddho;	139	
PA_sn_45:139.3.2	evameva kho, bhikkhave, ye keci kusalā dhammā, sabbe te appamādamūlakā appamādasamosaraṇā; appamādo tesaṁ dhammānaṁ aggamakkhāyati.	139	
PA_sn_45:139.3.3	Appamattassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati ariyaṁ aṭṭhaṅgikaṁ maggaṁ bahulīkarissati.	139	
PA_sn_45:139.3.4	Kathañca, bhikkhave, bhikkhu appamatto ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkaroti?	139	
PA_sn_45:139.3.5	Idha, bhikkhave, bhikkhu sammādiṭṭhiṁ bhāveti amatogadhaṁ amataparāyanaṁ amatapariyosānaṁ …pe… sammāsamādhiṁ bhāveti amatogadhaṁ amataparāyanaṁ amatapariyosānaṁ.	139	
PA_sn_45:139.3.6	Evaṁ kho, bhikkhave, bhikkhu appamatto ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkarotīti.	139	
PA_sn_45:139.4.1_0	Yāvatā, bhikkhave, sattā apadā vā dvipadā vā catuppadā vā bahuppadā vā rūpino vā	139	
PA_sn_45:139.4.1_1	arūpino vā saññino vā asaññino vā nevasaññīnāsaññino vā, tathāgato tesaṁ aggamakkhāyati	139	
PA_sn_45:139.4.1_2	arahaṁ sammāsambuddho;	139	
PA_sn_45:139.4.2	evameva kho, bhikkhave, ye keci kusalā dhammā, sabbe te appamādamūlakā appamādasamosaraṇā;	139	
PA_sn_45:139.4.3	appamādo tesaṁ dhammānaṁ aggamakkhāyati.	139	
PA_sn_45:139.4.4	Appamattassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati ariyaṁ aṭṭhaṅgikaṁ maggaṁ bahulīkarissati.	139	
PA_sn_45:139.4.5	Kathañca, bhikkhave, bhikkhu appamatto ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkaroti?	139	
PA_sn_45:139.4.6	Idha, bhikkhave, bhikkhu sammādiṭṭhiṁ bhāveti nibbānaninnaṁ nibbānapoṇaṁ nibbānapabbhāraṁ …pe… sammāsamādhiṁ bhāveti nibbānaninnaṁ nibbānapoṇaṁ nibbānapabbhāraṁ.	139	
PA_sn_45:139.4.7	Evaṁ kho, bhikkhave, bhikkhu appamatto ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkarotī”ti.	139	
PA_sn_45:139.4.8	Paṭhamaṁ.	139	
PA_sn_45:140.0.1	Saṁyutta Nikāya 45.140	140	
PA_sn_45:140.0.2	11. Appamādapeyyālavagga	140	
PA_sn_45:140.0.3	Padasutta	140	
PA_sn_45:140.1.1	“Seyyathāpi, bhikkhave, yāni kānici jaṅgalānaṁ pāṇānaṁ padajātāni, sabbāni tāni hatthipade samodhānaṁ gacchanti;	140	
PA_sn_45:140.1.2	hatthipadaṁ tesaṁ aggamakkhāyati, yadidaṁ—mahantattena;	140	
PA_sn_45:140.1.3	evameva kho, bhikkhave, ye keci kusalā dhammā, sabbe te appamādamūlakā appamādasamosaraṇā; appamādo tesaṁ dhammānaṁ aggamakkhāyati.	140	
PA_sn_45:140.1.4	Appamattassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati ariyaṁ aṭṭhaṅgikaṁ maggaṁ bahulīkarissati.	140	
PA_sn_45:140.1.5	Kathañca, bhikkhave, bhikkhu appamatto ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkaroti?	140	
PA_sn_45:140.1.6_0	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ	140	
PA_sn_45:140.1.6_1	vossaggapariṇāmiṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …	140	
PA_sn_45:140.1.7	evaṁ kho, bhikkhave, bhikkhu appamatto ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkarotī”ti.	140	
PA_sn_45:140.1.8	Dutiyaṁ.	140	
PA_sn_45:141-145.0.1	Saṁyutta Nikāya 45.141–145	141-145	
PA_sn_45:141-145.0.2	11. Appamādapeyyālavagga	141-145	
PA_sn_45:141-145.0.3	Kūṭādisutta	141-145	
PA_sn_45:141-145.1.1	“Seyyathāpi, bhikkhave, kūṭāgārassa yā kāci gopānasiyo sabbā tā kūṭaṅgamā kūṭaninnā kūṭasamosaraṇā; kūṭaṁ tāsaṁ aggamakkhāyati;	141-145	
PA_sn_45:141-145.1.2	evameva kho, bhikkhave …pe…	141-145	
PA_sn_45:141-145.1.3	(yathā heṭṭhimasuttantaṁ, evaṁ vitthāretabbaṁ.)	141-145	
PA_sn_45:141-145.1.4	Tatiyaṁ.	141-145	
PA_sn_45:141-145.2.1	“Seyyathāpi, bhikkhave, ye keci mūlagandhā, kāḷānusāriyaṁ tesaṁ aggamakkhāyati;	141-145	
PA_sn_45:141-145.2.2	evameva kho, bhikkhave …pe…	141-145	
PA_sn_45:141-145.2.3	catutthaṁ.	141-145	
PA_sn_45:141-145.3.1	“Seyyathāpi, bhikkhave, ye keci sāragandhā, lohitacandanaṁ tesaṁ aggamakkhāyati;	141-145	
PA_sn_45:141-145.3.2	evameva kho, bhikkhave …pe…	141-145	
PA_sn_45:141-145.3.3	pañcamaṁ.	141-145	
PA_sn_45:141-145.4.1	“Seyyathāpi, bhikkhave, ye keci pupphagandhā, vassikaṁ tesaṁ aggamakkhāyati;	141-145	
PA_sn_45:141-145.4.2	evameva kho, bhikkhave …pe…	141-145	
PA_sn_45:141-145.4.3	chaṭṭhaṁ.	141-145	
PA_sn_45:141-145.5.1	“Seyyathāpi, bhikkhave, ye keci kuṭṭarājāno, sabbe te rañño cakkavattissa anuyantā bhavanti, rājā tesaṁ cakkavatti aggamakkhāyati;	141-145	
PA_sn_45:141-145.5.2	evameva kho, bhikkhave …pe…	141-145	
PA_sn_45:141-145.5.3	sattamaṁ.	141-145	
PA_sn_45:146-148.0.1	Saṁyutta Nikāya 45.146–148	146-148	
PA_sn_45:146-148.0.2	11. Appamādapeyyālavagga	146-148	
PA_sn_45:146-148.0.3	Candimādisutta	146-148	
PA_sn_45:146-148.1.1	“Seyyathāpi, bhikkhave, yā kāci tārakarūpānaṁ pabhā, sabbā tā candimappabhāya kalaṁ nāgghanti soḷasiṁ, candappabhā tāsaṁ aggamakkhāyati;	146-148	
PA_sn_45:146-148.1.2	evameva kho, bhikkhave …pe…	146-148	
PA_sn_45:146-148.1.3	aṭṭhamaṁ.	146-148	
PA_sn_45:146-148.2.1	“Seyyathāpi, bhikkhave, saradasamaye viddhe vigatavalāhake deve ādicco nabhaṁ abbhussakkamāno sabbaṁ ākāsagataṁ tamagataṁ abhivihacca bhāsate ca tapate ca virocati ca;	146-148	
PA_sn_45:146-148.2.2	evameva kho, bhikkhave …pe…	146-148	
PA_sn_45:146-148.2.3	navamaṁ.	146-148	
PA_sn_45:146-148.3.1	“Seyyathāpi, bhikkhave, yāni kānici tantāvutānaṁ vatthānaṁ, kāsikavatthaṁ tesaṁ aggamakkhāyati;	146-148	
PA_sn_45:146-148.3.2	evameva kho, bhikkhave, ye keci kusalā dhammā, sabbe te appamādamūlakā appamādasamosaraṇā;	146-148	
PA_sn_45:146-148.3.3	appamādo tesaṁ dhammānaṁ aggamakkhāyati.	146-148	
PA_sn_45:146-148.3.4	Appamattassetaṁ, bhikkhave, bhikkhuno pāṭikaṅkhaṁ—ariyaṁ aṭṭhaṅgikaṁ maggaṁ bhāvessati ariyaṁ aṭṭhaṅgikaṁ maggaṁ bahulīkarissati.	146-148	
PA_sn_45:146-148.3.5	Kathañca, bhikkhave, bhikkhu appamatto ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkaroti?	146-148	
PA_sn_45:146-148.3.6_0	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ	146-148	
PA_sn_45:146-148.3.6_1	vossaggapariṇāmiṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ	146-148	
PA_sn_45:146-148.3.6_2	vossaggapariṇāmiṁ …pe…	146-148	
PA_sn_45:146-148.3.7	evaṁ kho, bhikkhave, bhikkhu appamatto ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkarotī”ti.	146-148	
PA_sn_45:146-148.3.8	Dasamaṁ.	146-148	
PA_sn_45:146-148.3.9	(Yadapi tathāgataṁ, tadapi vitthāretabbaṁ.)	146-148	
PA_sn_45:146-148.3.10	Appamādavaggo pañcamo.	146-148	
PA_sn_45:146-148.4.0	Tassuddānaṁ	146-148	
PA_sn_45:146-148.4.1	Tathāgataṁ padaṁ kūṭaṁ,	146-148	
PA_sn_45:146-148.4.2	mūlaṁ sāro ca vassikaṁ;	146-148	
PA_sn_45:146-148.4.3	Rājā candimasūriyā ca,	146-148	
PA_sn_45:146-148.4.4	vatthena dasamaṁ padaṁ.	146-148	
PA_sn_45:149.0.1	Saṁyutta Nikāya 45.149	149	
PA_sn_45:149.0.2	12. Balakaraṇīyavagga	149	
PA_sn_45:149.0.3	Balasutta	149	
PA_sn_45:149.1.1	Sāvatthinidānaṁ.	149	
PA_sn_45:149.1.2	“Seyyathāpi, bhikkhave, ye keci balakaraṇīyā kammantā karīyanti, sabbe te pathaviṁ nissāya pathaviyaṁ patiṭṭhāya evamete balakaraṇīyā kammantā karīyanti;	149	
PA_sn_45:149.1.3	evameva kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkaroti.	149	
PA_sn_45:149.1.4	Kathañca, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkaroti?	149	
PA_sn_45:149.1.5	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …pe…	149	
PA_sn_45:149.1.6	evaṁ kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkarotīti.	149	
PA_sn_45:149.2.1	(Paragaṅgāpeyyālīvaṇṇiyato paripuṇṇasuttanti vitthāramaggī.)	149	
PA_sn_45:149.3.1	Seyyathāpi, bhikkhave, ye keci balakaraṇīyā kammantā karīyanti, sabbe te pathaviṁ nissāya pathaviyaṁ patiṭṭhāya evamete balakaraṇīyā kammantā karīyanti;	149	
PA_sn_45:149.3.2	evameva kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkaroti.	149	
PA_sn_45:149.3.3	Kathañca, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkaroti?	149	
PA_sn_45:149.3.4_0	Idha, bhikkhave, bhikkhu sammādiṭṭhiṁ bhāveti rāgavinayapariyosānaṁ dosavinayapariyosānaṁ	149	
PA_sn_45:149.3.4_1	mohavinayapariyosānaṁ …pe… sammāsamādhiṁ bhāveti rāgavinayapariyosānaṁ dosavinayapariyosānaṁ	149	
PA_sn_45:149.3.4_2	mohavinayapariyosānaṁ.	149	
PA_sn_45:149.3.5	Evaṁ kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkarotīti.	149	
PA_sn_45:149.4.1	Seyyathāpi, bhikkhave, ye keci balakaraṇīyā kammantā karīyanti, sabbe te pathaviṁ nissāya pathaviyaṁ patiṭṭhāya evamete balakaraṇīyā kammantā karīyanti;	149	
PA_sn_45:149.4.2	evameva kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkaroti.	149	
PA_sn_45:149.4.3	Kathañca, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkaroti?	149	
PA_sn_45:149.4.4	Idha, bhikkhave, bhikkhu sammādiṭṭhiṁ bhāveti amatogadhaṁ amataparāyanaṁ amatapariyosānaṁ …pe… sammāsamādhiṁ bhāveti amatogadhaṁ amataparāyanaṁ amatapariyosānaṁ.	149	
PA_sn_45:149.4.5	Evaṁ kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkarotīti.	149	
PA_sn_45:149.5.1	Seyyathāpi, bhikkhave, ye keci balakaraṇīyā kammantā karīyanti, sabbe te pathaviṁ nissāya pathaviyaṁ patiṭṭhāya evamete balakaraṇīyā kammantā karīyanti;	149	
PA_sn_45:149.5.2	evameva kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkaroti.	149	
PA_sn_45:149.5.3	Kathañca, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkaroti?	149	
PA_sn_45:149.5.4	Idha, bhikkhave, bhikkhu sammādiṭṭhiṁ bhāveti nibbānaninnaṁ nibbānapoṇaṁ nibbānapabbhāraṁ …pe… sammāsamādhiṁ bhāveti nibbānaninnaṁ nibbānapoṇaṁ nibbānapabbhāraṁ.	149	
PA_sn_45:149.5.5	Evaṁ kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkarotī”ti.	149	
PA_sn_45:149.5.6	Paṭhamaṁ.	149	
PA_sn_45:150.0.1	Saṁyutta Nikāya 45.150	150	
PA_sn_45:150.0.2	12. Balakaraṇīyavagga	150	
PA_sn_45:150.0.3	Bījasutta	150	
PA_sn_45:150.1.1_0	“Seyyathāpi, bhikkhave, ye kecime bījagāmabhūtagāmā vuḍḍhiṁ virūḷhiṁ vepullaṁ āpajjanti,	150	
PA_sn_45:150.1.1_1	sabbe te pathaviṁ nissāya pathaviyaṁ patiṭṭhāya evamete bījagāmabhūtagāmā vuḍḍhiṁ	150	
PA_sn_45:150.1.1_2	virūḷhiṁ vepullaṁ āpajjanti;	150	
PA_sn_45:150.1.2_0	evameva kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ	150	
PA_sn_45:150.1.2_1	maggaṁ bhāvento ariyaṁ aṭṭhaṅgikaṁ maggaṁ bahulīkaronto vuḍḍhiṁ virūḷhiṁ vepullaṁ pāpuṇāti dhammesu.	150	
PA_sn_45:150.1.3	Kathañca, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto vuḍḍhiṁ virūḷhiṁ vepullaṁ pāpuṇāti dhammesu?	150	
PA_sn_45:150.1.4	Idha, bhikkhave, bhikkhu sammādiṭṭhiṁ bhāveti vivekanissitaṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …pe…	150	
PA_sn_45:150.1.5_0	evaṁ kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ	150	
PA_sn_45:150.1.5_1	bhāvento ariyaṁ aṭṭhaṅgikaṁ maggaṁ bahulīkaronto vuḍḍhiṁ virūḷhiṁ vepullaṁ pāpuṇāti dhammesū”ti.	150	
PA_sn_45:150.1.6	Dutiyaṁ.	150	
PA_sn_45:151.0.1	Saṁyutta Nikāya 45.151	151	
PA_sn_45:151.0.2	12. Balakaraṇīyavagga	151	
PA_sn_45:151.0.3	Nāgasutta	151	
PA_sn_45:151.1.1	“Seyyathāpi, bhikkhave, himavantaṁ pabbatarājaṁ nissāya nāgā kāyaṁ vaḍḍhenti, balaṁ gāhenti;	151	
PA_sn_45:151.1.2_0	te tattha kāyaṁ vaḍḍhetvā balaṁ gāhetvā kusobbhe otaranti, kusobbhe otaritvā mahāsobbhe	151	
PA_sn_45:151.1.2_1	otaranti, mahāsobbhe otaritvā kunnadiyo otaranti, kunnadiyo otaritvā mahānadiyo otaranti,	151	
PA_sn_45:151.1.2_2	mahānadiyo otaritvā mahāsamuddaṁ otaranti, te tattha mahantattaṁ vepullattaṁ āpajjanti kāyena;	151	
PA_sn_45:151.1.3	evameva kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto mahantattaṁ vepullattaṁ pāpuṇāti dhammesu.	151	
PA_sn_45:151.1.4	Kathañca, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto mahantattaṁ vepullattaṁ pāpuṇāti dhammesu?	151	
PA_sn_45:151.1.5_0	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ	151	
PA_sn_45:151.1.5_1	vossaggapariṇāmiṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …	151	
PA_sn_45:151.1.6	evaṁ kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto mahantattaṁ vepullattaṁ pāpuṇāti dhammesū”ti.	151	
PA_sn_45:151.1.7	Tatiyaṁ.	151	
PA_sn_45:152.0.1	Saṁyutta Nikāya 45.152	152	
PA_sn_45:152.0.2	12. Balakaraṇīyavagga	152	
PA_sn_45:152.0.3	Rukkhasutta	152	
PA_sn_45:152.1.1	“Seyyathāpi, bhikkhave, rukkho pācīnaninno pācīnapoṇo pācīnapabbhāro.	152	
PA_sn_45:152.1.2	So mūlacchinno katamena papateyyā”ti?	152	
PA_sn_45:152.1.3	“Yena, bhante, ninno yena poṇo yena pabbhāro”ti.	152	
PA_sn_45:152.1.4	“Evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro.	152	
PA_sn_45:152.1.5	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro?	152	
PA_sn_45:152.1.6_0	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ	152	
PA_sn_45:152.1.6_1	vossaggapariṇāmiṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …	152	
PA_sn_45:152.1.7	evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto nibbānaninno hoti nibbānapoṇo nibbānapabbhāro”ti.	152	
PA_sn_45:152.1.8	Catutthaṁ.	152	
PA_sn_45:153.0.1	Saṁyutta Nikāya 45.153	153	
PA_sn_45:153.0.2	12. Balakaraṇīyavagga	153	
PA_sn_45:153.0.3	Kumbhasutta	153	
PA_sn_45:153.1.1	“Seyyathāpi, bhikkhave, kumbho nikkujjo vamateva udakaṁ, no paccāvamati;	153	
PA_sn_45:153.1.2	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto vamateva pāpake akusale dhamme, no paccāvamati.	153	
PA_sn_45:153.1.3	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto vamateva pāpake akusale dhamme, no paccāvamati?	153	
PA_sn_45:153.1.4_0	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ	153	
PA_sn_45:153.1.4_1	vossaggapariṇāmiṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …	153	
PA_sn_45:153.1.5	evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto vamateva pāpake akusale dhamme, no paccāvamatī”ti.	153	
PA_sn_45:153.1.6	Pañcamaṁ.	153	
PA_sn_45:154.0.1	Saṁyutta Nikāya 45.154	154	
PA_sn_45:154.0.2	12. Balakaraṇīyavagga	154	
PA_sn_45:154.0.3	Sūkasutta	154	
PA_sn_45:154.1.1	“Seyyathāpi, bhikkhave, sālisūkaṁ vā yavasūkaṁ vā sammāpaṇihitaṁ hatthena vā pādena vā akkantaṁ hatthaṁ vā pādaṁ vā bhindissati lohitaṁ vā uppādessatīti—ṭhānametaṁ vijjati.	154	
PA_sn_45:154.1.2	Taṁ kissa hetu?	154	
PA_sn_45:154.1.3	Sammāpaṇihitattā, bhikkhave, sūkassa.	154	
PA_sn_45:154.1.4	Evameva kho, bhikkhave, bhikkhu sammāpaṇihitāya diṭṭhiyā sammāpaṇihitāya maggabhāvanāya avijjaṁ bhindissati, vijjaṁ uppādessati, nibbānaṁ sacchikarissatīti—ṭhānametaṁ vijjati.	154	
PA_sn_45:154.1.5	Taṁ kissa hetu?	154	
PA_sn_45:154.1.6	Sammāpaṇihitattā, bhikkhave, diṭṭhiyā.	154	
PA_sn_45:154.1.7	Kathañca, bhikkhave, bhikkhu sammāpaṇihitāya diṭṭhiyā sammāpaṇihitāya maggabhāvanāya avijjaṁ bhindati, vijjaṁ uppādeti, nibbānaṁ sacchikaroti?	154	
PA_sn_45:154.1.8	Idha, bhikkhave, bhikkhu sammādiṭṭhiṁ bhāveti vivekanissitaṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …	154	
PA_sn_45:154.1.9	evaṁ kho, bhikkhave, bhikkhu sammāpaṇihitāya diṭṭhiyā sammāpaṇihitāya maggabhāvanāya avijjaṁ bhindati, vijjaṁ uppādeti, nibbānaṁ sacchikarotī”ti.	154	
PA_sn_45:154.1.10	Chaṭṭhaṁ.	154	
PA_sn_45:155.0.1	Saṁyutta Nikāya 45.155	155	
PA_sn_45:155.0.2	12. Balakaraṇīyavagga	155	
PA_sn_45:155.0.3	Ākāsasutta	155	
PA_sn_45:155.1.1	“Seyyathāpi, bhikkhave, ākāse vividhā vātā vāyanti—	155	
PA_sn_45:155.1.2_0	puratthimāpi vātā vāyanti, pacchimāpi vātā vāyanti, uttarāpi vātā vāyanti, dakkhiṇāpi	155	
PA_sn_45:155.1.2_1	vātā vāyanti, sarajāpi vātā vāyanti, arajāpi vātā vāyanti, sītāpi vātā vāyanti, uṇhāpi	155	
PA_sn_45:155.1.2_2	vātā vāyanti, parittāpi vātā vāyanti, adhimattāpi vātā vāyanti;	155	
PA_sn_45:155.1.3_0	evameva kho, bhikkhave, bhikkhuno ariyaṁ aṭṭhaṅgikaṁ maggaṁ bhāvayato ariyaṁ aṭṭhaṅgikaṁ	155	
PA_sn_45:155.1.3_1	maggaṁ bahulīkaroto cattāropi satipaṭṭhānā bhāvanāpāripūriṁ gacchanti, cattāropi	155	
PA_sn_45:155.1.3_2	sammappadhānā bhāvanāpāripūriṁ gacchanti, cattāropi iddhipādā bhāvanāpāripūriṁ gacchanti,	155	
PA_sn_45:155.1.3_3	pañcapi indriyāni bhāvanāpāripūriṁ gacchanti, pañcapi balāni bhāvanāpāripūriṁ gacchanti,	155	
PA_sn_45:155.1.3_4	sattapi bojjhaṅgā bhāvanāpāripūriṁ gacchanti.	155	
PA_sn_45:155.1.4_0	Kathañca, bhikkhave, bhikkhuno ariyaṁ aṭṭhaṅgikaṁ maggaṁ bhāvayato ariyaṁ aṭṭhaṅgikaṁ	155	
PA_sn_45:155.1.4_1	maggaṁ bahulīkaroto cattāropi satipaṭṭhānā bhāvanāpāripūriṁ gacchanti, cattāropi	155	
PA_sn_45:155.1.4_2	sammappadhānā bhāvanāpāripūriṁ gacchanti, cattāropi iddhipādā bhāvanāpāripūriṁ gacchanti,	155	
PA_sn_45:155.1.4_3	pañcapi indriyāni bhāvanāpāripūriṁ gacchanti, pañcapi balāni bhāvanāpāripūriṁ gacchanti,	155	
PA_sn_45:155.1.4_4	sattapi bojjhaṅgā bhāvanāpāripūriṁ gacchanti?	155	
PA_sn_45:155.1.5	Idha, bhikkhave, bhikkhu sammādiṭṭhiṁ bhāveti …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …	155	
PA_sn_45:155.1.6_0	evaṁ kho, bhikkhave, bhikkhuno ariyaṁ aṭṭhaṅgikaṁ maggaṁ bhāvayato ariyaṁ aṭṭhaṅgikaṁ	155	
PA_sn_45:155.1.6_1	maggaṁ bahulīkaroto cattāropi satipaṭṭhānā bhāvanāpāripūriṁ gacchanti, cattāropi	155	
PA_sn_45:155.1.6_2	sammappadhānā bhāvanāpāripūriṁ gacchanti, cattāropi iddhipādā bhāvanāpāripūriṁ gacchanti,	155	
PA_sn_45:155.1.6_3	pañcapi indriyāni bhāvanāpāripūriṁ gacchanti, pañcapi balāni bhāvanāpāripūriṁ gacchanti,	155	
PA_sn_45:155.1.6_4	sattapi bojjhaṅgā bhāvanāpāripūriṁ gacchantī”ti.	155	
PA_sn_45:155.1.7	Sattamaṁ.	155	
PA_sn_45:156.0.1	Saṁyutta Nikāya 45.156	156	
PA_sn_45:156.0.2	12. Balakaraṇīyavagga	156	
PA_sn_45:156.0.3	Paṭhamameghasutta	156	
PA_sn_45:156.1.1	“Seyyathāpi, bhikkhave, gimhānaṁ pacchime māse ūhataṁ rajojallaṁ, tamenaṁ mahāakālamegho ṭhānaso antaradhāpeti vūpasameti;	156	
PA_sn_45:156.1.2	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto uppannuppanne pāpake akusale dhamme ṭhānaso antaradhāpeti vūpasameti.	156	
PA_sn_45:156.1.3	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto uppannuppanne pāpake akusale dhamme ṭhānaso antaradhāpeti vūpasameti?	156	
PA_sn_45:156.1.4	Idha, bhikkhave, bhikkhu sammādiṭṭhiṁ bhāveti …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …	156	
PA_sn_45:156.1.5	evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto uppannuppanne pāpake akusale dhamme ṭhānaso antaradhāpeti vūpasametī”ti.	156	
PA_sn_45:156.1.6	Aṭṭhamaṁ.	156	
PA_sn_45:157.0.1	Saṁyutta Nikāya 45.157	157	
PA_sn_45:157.0.2	12. Balakaraṇīyavagga	157	
PA_sn_45:157.0.3	Dutiyameghasutta	157	
PA_sn_45:157.1.1	“Seyyathāpi, bhikkhave, uppannaṁ mahāmeghaṁ, tamenaṁ mahāvāto antarāyeva antaradhāpeti vūpasameti;	157	
PA_sn_45:157.1.2	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto uppannuppanne pāpake akusale dhamme antarāyeva antaradhāpeti vūpasameti.	157	
PA_sn_45:157.1.3	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto uppannuppanne pāpake akusale dhamme antarāyeva antaradhāpeti vūpasameti?	157	
PA_sn_45:157.1.4	Idha, bhikkhave, bhikkhu sammādiṭṭhiṁ bhāveti …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …	157	
PA_sn_45:157.1.5	evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto uppannuppanne pāpake akusale dhamme antarāyeva antaradhāpeti vūpasametī”ti.	157	
PA_sn_45:157.1.6	Navamaṁ.	157	
PA_sn_45:158.0.1	Saṁyutta Nikāya 45.158	158	
PA_sn_45:158.0.2	12. Balakaraṇīyavagga	158	
PA_sn_45:158.0.3	Nāvāsutta	158	
PA_sn_45:158.1.1_0	“Seyyathāpi, bhikkhave, sāmuddikāya nāvāya vettabandhanabandhāya cha māsāni udake	158	
PA_sn_45:158.1.1_1	pariyādāya hemantikena thalaṁ ukkhittāya vātātapaparetāni bandhanāni tāni pāvussakena	158	
PA_sn_45:158.1.1_2	meghena abhippavuṭṭhāni appakasireneva paṭippassambhanti, pūtikāni bhavanti;	158	
PA_sn_45:158.1.2	evameva kho, bhikkhave, bhikkhuno ariyaṁ aṭṭhaṅgikaṁ maggaṁ bhāvayato ariyaṁ aṭṭhaṅgikaṁ maggaṁ bahulīkaroto appakasireneva saṁyojanāni paṭippassambhanti, pūtikāni bhavanti.	158	
PA_sn_45:158.1.3	Kathañca, bhikkhave, bhikkhuno ariyaṁ aṭṭhaṅgikaṁ maggaṁ bhāvayato ariyaṁ aṭṭhaṅgikaṁ maggaṁ bahulīkaroto appakasireneva saṁyojanāni paṭippassambhanti, pūtikāni bhavanti?	158	
PA_sn_45:158.1.4	Idha, bhikkhave, bhikkhu sammādiṭṭhiṁ bhāveti …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …	158	
PA_sn_45:158.1.5	evaṁ kho, bhikkhave, bhikkhuno ariyaṁ aṭṭhaṅgikaṁ maggaṁ bhāvayato ariyaṁ aṭṭhaṅgikaṁ maggaṁ bahulīkaroto appakasireneva saṁyojanāni paṭippassambhanti, pūtikāni bhavantī”ti.	158	
PA_sn_45:158.1.6	Dasamaṁ.	158	
PA_sn_45:159.0.1	Saṁyutta Nikāya 45.159	159	
PA_sn_45:159.0.2	12. Balakaraṇīyavagga	159	
PA_sn_45:159.0.3	Āgantukasutta	159	
PA_sn_45:159.1.1_0	“Seyyathāpi, bhikkhave, āgantukāgāraṁ. Tattha puratthimāyapi disāya āgantvā vāsaṁ	159	
PA_sn_45:159.1.1_1	kappenti, pacchimāyapi disāya āgantvā vāsaṁ kappenti, uttarāyapi disāya āgantvā vāsaṁ	159	
PA_sn_45:159.1.1_2	kappenti, dakkhiṇāyapi disāya āgantvā vāsaṁ kappenti, khattiyāpi āgantvā vāsaṁ kappenti,	159	
PA_sn_45:159.1.1_3	brāhmaṇāpi āgantvā vāsaṁ kappenti, vessāpi āgantvā vāsaṁ kappenti, suddāpi āgantvā vāsaṁ kappenti;	159	
PA_sn_45:159.1.2	evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto ye dhammā abhiññā pariññeyyā, te dhamme abhiññā parijānāti …pe…	159	
PA_sn_45:159.1.3	ye dhammā abhiññā pahātabbā, te dhamme abhiññā pajahati, ye dhammā abhiññā sacchikātabbā, te dhamme abhiññā sacchikaroti, ye dhammā abhiññā bhāvetabbā, te dhamme abhiññā bhāveti.	159	
PA_sn_45:159.2.1	Katame ca, bhikkhave, dhammā abhiññā pariññeyyā?	159	
PA_sn_45:159.2.2	Pañcupādānakkhandhātissa vacanīyaṁ.	159	
PA_sn_45:159.2.3	Katame pañca?	159	
PA_sn_45:159.2.4	Seyyathidaṁ—rūpupādānakkhandho …pe… viññāṇupādānakkhandho.	159	
PA_sn_45:159.2.5	Ime, bhikkhave, dhammā abhiññā pariññeyyā.	159	
PA_sn_45:159.2.6	Katame ca, bhikkhave, dhammā abhiññā pahātabbā?	159	
PA_sn_45:159.2.7	Avijjā ca bhavataṇhā ca—	159	
PA_sn_45:159.2.8	ime, bhikkhave, dhammā abhiññā pahātabbā.	159	
PA_sn_45:159.2.9	Katame ca, bhikkhave, dhammā abhiññā sacchikātabbā?	159	
PA_sn_45:159.2.10	Vijjā ca vimutti ca—	159	
PA_sn_45:159.2.11	ime, bhikkhave, dhammā abhiññā sacchikātabbā.	159	
PA_sn_45:159.2.12	Katame ca, bhikkhave, dhammā abhiññā bhāvetabbā?	159	
PA_sn_45:159.2.13	Samatho ca vipassanā ca—	159	
PA_sn_45:159.2.14	ime, bhikkhave, dhammā abhiññā bhāvetabbā.	159	
PA_sn_45:159.2.15_0	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ	159	
PA_sn_45:159.2.15_1	maggaṁ bahulīkaronto, ye dhammā abhiññā pariññeyyā te dhamme abhiññā parijānāti …pe…	159	
PA_sn_45:159.2.15_2	ye dhammā abhiññā bhāvetabbā, te dhamme abhiññā bhāveti?	159	
PA_sn_45:159.2.16	Idha, bhikkhave, bhikkhu sammādiṭṭhiṁ bhāveti …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …	159	
PA_sn_45:159.2.17_0	evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ	159	
PA_sn_45:159.2.17_1	maggaṁ bahulīkaronto ye dhammā abhiññā pariññeyyā, te dhamme abhiññā parijānāti,	159	
PA_sn_45:159.2.17_2	ye dhammā abhiññā pahātabbā, te dhamme abhiññā pajahati, ye dhammā abhiññā sacchikātabbā,	159	
PA_sn_45:159.2.17_3	te dhamme abhiññā sacchikaroti, ye dhammā abhiññā bhāvetabbā, te dhamme abhiññā bhāvetī”ti.	159	
PA_sn_45:159.2.18	Ekādasamaṁ.	159	
PA_sn_45:160.0.1	Saṁyutta Nikāya 45.160	160	
PA_sn_45:160.0.2	12. Balakaraṇīyavagga	160	
PA_sn_45:160.0.3	Nadīsutta	160	
PA_sn_45:160.1.1	“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā.	160	
PA_sn_45:160.1.2	Atha mahājanakāyo āgaccheyya kuddālapiṭakaṁ ādāya:	160	
PA_sn_45:160.1.3	‘mayaṁ imaṁ gaṅgaṁ nadiṁ pacchāninnaṁ karissāma pacchāpoṇaṁ pacchāpabbhāran’ti.	160	
PA_sn_45:160.1.4	Taṁ kiṁ maññatha, bhikkhave,	160	
PA_sn_45:160.1.5	api nu so mahājanakāyo gaṅgaṁ nadiṁ pacchāninnaṁ kareyya pacchāpoṇaṁ pacchāpabbhāran”ti?	160	
PA_sn_45:160.1.6	“No hetaṁ, bhante”.	160	
PA_sn_45:160.1.7	“Taṁ kissa hetu”?	160	
PA_sn_45:160.1.8	“Gaṅgā, bhante, nadī pācīnaninnā pācīnapoṇā pācīnapabbhārā.	160	
PA_sn_45:160.1.9	Sā na sukarā pacchāninnaṁ kātuṁ pacchāpoṇaṁ pacchāpabbhāraṁ.	160	
PA_sn_45:160.1.10	Yāvadeva pana so mahājanakāyo kilamathassa vighātassa bhāgī assā”ti.	160	
PA_sn_45:160.1.11_0	“Evameva kho, bhikkhave, bhikkhuṁ ariyaṁ aṭṭhaṅgikaṁ maggaṁ bhāventaṁ ariyaṁ aṭṭhaṅgikaṁ	160	
PA_sn_45:160.1.11_1	maggaṁ bahulīkarontaṁ rājāno vā rājamahāmattā vā mittā vā amaccā vā ñātī vā ñātisālohitā	160	
PA_sn_45:160.1.11_2	vā bhogehi abhihaṭṭhuṁ pavāreyyuṁ:	160	
PA_sn_45:160.1.12	‘ehambho purisa, kiṁ te ime kāsāvā anudahanti,	160	
PA_sn_45:160.1.13	kiṁ muṇḍo kapālamanusaṁcarasi.	160	
PA_sn_45:160.1.14	Ehi, hīnāyāvattitvā bhoge ca bhuñjassu, puññāni ca karohī’ti.	160	
PA_sn_45:160.1.15	So vata, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto sikkhaṁ paccakkhāya hīnāyāvattissatīti—netaṁ ṭhānaṁ vijjati.	160	
PA_sn_45:160.1.16	Taṁ kissa hetu?	160	
PA_sn_45:160.1.17	Yañhi taṁ, bhikkhave, cittaṁ dīgharattaṁ vivekaninnaṁ vivekapoṇaṁ vivekapabbhāraṁ taṁ vata hīnāyāvattissatīti—netaṁ ṭhānaṁ vijjati.	160	
PA_sn_45:160.1.18	Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ bahulīkaroti?	160	
PA_sn_45:160.1.19	Idha, bhikkhave, bhikkhu sammādiṭṭhiṁ bhāveti vivekanissitaṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …	160	
PA_sn_45:160.1.20	evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkarotī”ti.	160	
PA_sn_45:160.1.21	(Yadapi balakaraṇīyaṁ, tadapi vitthāretabbaṁ.)	160	
PA_sn_45:160.1.22	Dvādasamaṁ.	160	
PA_sn_45:160.1.23	Balakaraṇīyavaggo chaṭṭho.	160	
PA_sn_45:160.2.0	Tassuddānaṁ	160	
PA_sn_45:160.2.1	Balaṁ bījañca nāgo ca,	160	
PA_sn_45:160.2.2	rukkho kumbhena sūkiyā;	160	
PA_sn_45:160.2.3	Ākāsena ca dve meghā,	160	
PA_sn_45:160.2.4	nāvā āgantukā nadīti.	160	
PA_sn_45:161.0.1	Saṁyutta Nikāya 45.161	161	
PA_sn_45:161.0.2	13. Esanāvagga	161	
PA_sn_45:161.0.3	Esanāsutta	161	
PA_sn_45:161.1.1	Sāvatthinidānaṁ.	161	
PA_sn_45:161.1.2	“Tisso imā, bhikkhave, esanā.	161	
PA_sn_45:161.1.3	Katamā tisso?	161	
PA_sn_45:161.1.4	Kāmesanā, bhavesanā, brahmacariyesanā—	161	
PA_sn_45:161.1.5	imā kho, bhikkhave, tisso esanā.	161	
PA_sn_45:161.1.6	Imāsaṁ kho, bhikkhave, tissannaṁ esanānaṁ abhiññāya ariyo aṭṭhaṅgiko maggo bhāvetabbo.	161	
PA_sn_45:161.1.7	Katamo ariyo aṭṭhaṅgiko maggo?	161	
PA_sn_45:161.1.8	Idha, bhikkhave, bhikkhu sammādiṭṭhiṁ bhāveti vivekanissitaṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	161	
PA_sn_45:161.1.9	Imāsaṁ kho, bhikkhave, tissannaṁ esanānaṁ abhiññāya ayaṁ ariyo aṭṭhaṅgiko maggo bhāvetabboti.	161	
PA_sn_45:161.2.1	Tisso imā kho, bhikkhave, esanā.	161	
PA_sn_45:161.2.2	Katamā tisso?	161	
PA_sn_45:161.2.3	Kāmesanā, bhavesanā, brahmacariyesanā—	161	
PA_sn_45:161.2.4	imā kho, bhikkhave, tisso esanā.	161	
PA_sn_45:161.2.5	Imāsaṁ kho, bhikkhave, tissannaṁ esanānaṁ abhiññāya ariyo aṭṭhaṅgiko maggo bhāvetabbo.	161	
PA_sn_45:161.2.6	Katamo ariyo aṭṭhaṅgiko maggo?	161	
PA_sn_45:161.2.7	Idha, bhikkhave, bhikkhu sammādiṭṭhiṁ bhāveti …pe… sammāsamādhiṁ bhāveti rāgavinayapariyosānaṁ dosavinayapariyosānaṁ mohavinayapariyosānaṁ.	161	
PA_sn_45:161.2.8	Imāsaṁ kho, bhikkhave, tissannaṁ esanānaṁ abhiññāya ayaṁ ariyo aṭṭhaṅgiko maggo bhāvetabboti.	161	
PA_sn_45:161.3.1	Tisso imā kho, bhikkhave, esanā.	161	
PA_sn_45:161.3.2	Katamā tisso?	161	
PA_sn_45:161.3.3	Kāmesanā, bhavesanā, brahmacariyesanā—	161	
PA_sn_45:161.3.4	imā kho, bhikkhave, tisso esanā.	161	
PA_sn_45:161.3.5	Imāsaṁ kho, bhikkhave, tissannaṁ esanānaṁ abhiññāya ariyo aṭṭhaṅgiko maggo bhāvetabbo.	161	
PA_sn_45:161.3.6	Katamo ariyo aṭṭhaṅgiko maggo?	161	
PA_sn_45:161.3.7	Idha, bhikkhave, bhikkhu sammādiṭṭhiṁ bhāveti …pe… sammāsamādhiṁ bhāveti amatogadhaṁ amataparāyanaṁ amatapariyosānaṁ.	161	
PA_sn_45:161.3.8	Imāsaṁ kho, bhikkhave, tissannaṁ esanānaṁ abhiññāya ayaṁ ariyo aṭṭhaṅgiko maggo bhāvetabboti.	161	
PA_sn_45:161.4.1	Tisso imā kho, bhikkhave, esanā.	161	
PA_sn_45:161.4.2	Katamā tisso?	161	
PA_sn_45:161.4.3	Kāmesanā, bhavesanā, brahmacariyesanā—	161	
PA_sn_45:161.4.4	imā kho, bhikkhave, tisso esanā.	161	
PA_sn_45:161.4.5	Imāsaṁ kho, bhikkhave, tissannaṁ esanānaṁ abhiññāya ariyo aṭṭhaṅgiko maggo bhāvetabbo.	161	
PA_sn_45:161.4.6	Katamo ariyo aṭṭhaṅgiko maggo?	161	
PA_sn_45:161.4.7	Idha, bhikkhave, bhikkhu sammādiṭṭhiṁ bhāveti …pe… sammāsamādhiṁ bhāveti nibbānaninnaṁ nibbānapoṇaṁ nibbānapabbhāraṁ.	161	
PA_sn_45:161.4.8	Imāsaṁ kho, bhikkhave, tissannaṁ esanānaṁ abhiññāya ayaṁ ariyo aṭṭhaṅgiko maggo bhāvetabboti.	161	
PA_sn_45:161.5.1	Tisso imā, bhikkhave, esanā.	161	
PA_sn_45:161.5.2	Katamā tisso?	161	
PA_sn_45:161.5.3	Kāmesanā, bhavesanā, brahmacariyesanā—	161	
PA_sn_45:161.5.4	imā kho, bhikkhave, tisso esanā.	161	
PA_sn_45:161.5.5	Imāsaṁ kho, bhikkhave, tissannaṁ esanānaṁ pariññāya …pe… ayaṁ ariyo aṭṭhaṅgiko maggo bhāvetabboti.	161	
PA_sn_45:161.5.6	(Yadapi abhiññā, tadapi pariññāya vitthāretabbaṁ.)	161	
PA_sn_45:161.6.1	Tisso imā, bhikkhave, esanā.	161	
PA_sn_45:161.6.2	Katamā tisso?	161	
PA_sn_45:161.6.3	Kāmesanā, bhavesanā, brahmacariyesanā—	161	
PA_sn_45:161.6.4	imā kho, bhikkhave, tisso esanā.	161	
PA_sn_45:161.6.5	Imāsaṁ kho, bhikkhave, tissannaṁ esanānaṁ parikkhayāya …pe… ayaṁ ariyo aṭṭhaṅgiko maggo bhāvetabboti.	161	
PA_sn_45:161.6.6	(Yadapi abhiññā, tadapi parikkhayāya vitthāretabbaṁ.)	161	
PA_sn_45:161.7.1	Tisso imā, bhikkhave, esanā.	161	
PA_sn_45:161.7.2	Katamā tisso?	161	
PA_sn_45:161.7.3	Kāmesanā, bhavesanā, brahmacariyesanā—	161	
PA_sn_45:161.7.4	imā kho, bhikkhave, tisso esanā.	161	
PA_sn_45:161.7.5	Imāsaṁ kho, bhikkhave, tissannaṁ esanānaṁ pahānāya ariyo aṭṭhaṅgiko maggo bhāvetabbo.	161	
PA_sn_45:161.7.6	Katamo ariyo aṭṭhaṅgiko maggo?	161	
PA_sn_45:161.7.7	Idha, bhikkhave, bhikkhu sammādiṭṭhiṁ bhāveti …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …	161	
PA_sn_45:161.7.8	Imāsaṁ kho, bhikkhave, tissannaṁ esanānaṁ pahānāya ayaṁ ariyo aṭṭhaṅgiko maggo bhāvetabbo”ti.	161	
PA_sn_45:161.7.9	(Yadapi abhiññā, tadapi pahānāya vitthāretabbaṁ.)	161	
PA_sn_45:161.7.10	Paṭhamaṁ.	161	
PA_sn_45:162.0.1	Saṁyutta Nikāya 45.162	162	
PA_sn_45:162.0.2	13. Esanāvagga	162	
PA_sn_45:162.0.3	Vidhāsutta	162	
PA_sn_45:162.1.1	“Tisso imā, bhikkhave, vidhā.	162	
PA_sn_45:162.1.2	Katamā tisso?	162	
PA_sn_45:162.1.3	‘Seyyohamasmī’ti vidhā, ‘sadisohamasmī’ti vidhā, ‘hīnohamasmī’ti vidhā—	162	
PA_sn_45:162.1.4	imā kho, bhikkhave, tisso vidhā.	162	
PA_sn_45:162.1.5	Imāsaṁ kho, bhikkhave, tissannaṁ vidhānaṁ abhiññāya pariññāya parikkhayāya pahānāya ariyo aṭṭhaṅgiko maggo bhāvetabbo.	162	
PA_sn_45:162.1.6	Katamo ariyo aṭṭhaṅgiko maggo?	162	
PA_sn_45:162.1.7	Idha, bhikkhave, bhikkhu sammādiṭṭhiṁ bhāveti …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …	162	
PA_sn_45:162.1.8	imāsaṁ kho, bhikkhave tissannaṁ vidhānaṁ abhiññāya pariññāya parikkhayāya pahānāya ayaṁ ariyo aṭṭhaṅgiko maggo bhāvetabbo”ti.	162	
PA_sn_45:162.1.9	(Yathā esanā, evaṁ vitthāretabbaṁ.)	162	
PA_sn_45:162.1.10	Dutiyaṁ.	162	
PA_sn_45:163.0.1	Saṁyutta Nikāya 45.163	163	
PA_sn_45:163.0.2	13. Esanāvagga	163	
PA_sn_45:163.0.3	Āsavasutta	163	
PA_sn_45:163.1.1	“Tayome, bhikkhave, āsavā.	163	
PA_sn_45:163.1.2	Katame tayo?	163	
PA_sn_45:163.1.3	Kāmāsavo, bhavāsavo, avijjāsavo—	163	
PA_sn_45:163.1.4	ime kho, bhikkhave, tayo āsavā.	163	
PA_sn_45:163.1.5	Imesaṁ kho, bhikkhave, tiṇṇannaṁ āsavānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	163	
PA_sn_45:163.1.6	Tatiyaṁ.	163	
PA_sn_45:164.0.1	Saṁyutta Nikāya 45.164	164	
PA_sn_45:164.0.2	13. Esanāvagga	164	
PA_sn_45:164.0.3	Bhavasutta	164	
PA_sn_45:164.1.1	“Tayome, bhikkhave, bhavā.	164	
PA_sn_45:164.1.2	Katame tayo?	164	
PA_sn_45:164.1.3	Kāmabhavo, rūpabhavo, arūpabhavo—	164	
PA_sn_45:164.1.4	ime kho, bhikkhave, tayo bhavā.	164	
PA_sn_45:164.1.5	Imesaṁ kho, bhikkhave, tiṇṇannaṁ bhavānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	164	
PA_sn_45:164.1.6	Catutthaṁ.	164	
PA_sn_45:165.0.1	Saṁyutta Nikāya 45.165	165	
PA_sn_45:165.0.2	13. Esanāvagga	165	
PA_sn_45:165.0.3	Dukkhatāsutta	165	
PA_sn_45:165.1.1	“Tisso imā, bhikkhave, dukkhatā.	165	
PA_sn_45:165.1.2	Katamā tisso?	165	
PA_sn_45:165.1.3	Dukkhadukkhatā, saṅkhāradukkhatā, vipariṇāmadukkhatā—	165	
PA_sn_45:165.1.4	imā kho, bhikkhave, tisso dukkhatā.	165	
PA_sn_45:165.1.5	Imāsaṁ kho, bhikkhave, tissannaṁ dukkhatānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	165	
PA_sn_45:165.1.6	Pañcamaṁ.	165	
PA_sn_45:166.0.1	Saṁyutta Nikāya 45.166	166	
PA_sn_45:166.0.2	13. Esanāvagga	166	
PA_sn_45:166.0.3	Khilasutta	166	
PA_sn_45:166.1.1	“Tayome, bhikkhave, khilā.	166	
PA_sn_45:166.1.2	Katame tayo?	166	
PA_sn_45:166.1.3	Rāgo khilo, doso khilo, moho khilo—	166	
PA_sn_45:166.1.4	ime kho, bhikkhave, tayo khilā.	166	
PA_sn_45:166.1.5	Imesaṁ kho, bhikkhave, tiṇṇannaṁ khilānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	166	
PA_sn_45:166.1.6	Chaṭṭhaṁ.	166	
PA_sn_45:167.0.1	Saṁyutta Nikāya 45.167	167	
PA_sn_45:167.0.2	13. Esanāvagga	167	
PA_sn_45:167.0.3	Malasutta	167	
PA_sn_45:167.1.1	“Tīṇimāni, bhikkhave, malāni.	167	
PA_sn_45:167.1.2	Katamāni tīṇi?	167	
PA_sn_45:167.1.3	Rāgo malaṁ, doso malaṁ, moho malaṁ—	167	
PA_sn_45:167.1.4	imāni kho, bhikkhave, tīṇi malāni.	167	
PA_sn_45:167.1.5	Imesaṁ kho, bhikkhave, tiṇṇannaṁ malānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	167	
PA_sn_45:167.1.6	Sattamaṁ.	167	
PA_sn_45:168.0.1	Saṁyutta Nikāya 45.168	168	
PA_sn_45:168.0.2	13. Esanāvagga	168	
PA_sn_45:168.0.3	Nīghasutta	168	
PA_sn_45:168.1.1	“Tayome, bhikkhave, nīghā.	168	
PA_sn_45:168.1.2	Katame tayo?	168	
PA_sn_45:168.1.3	Rāgo nīgho, doso nīgho, moho nīgho—	168	
PA_sn_45:168.1.4	ime kho, bhikkhave, tayo nīghā.	168	
PA_sn_45:168.1.5	Imesaṁ kho, bhikkhave, tiṇṇannaṁ nīghānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	168	
PA_sn_45:168.1.6	Aṭṭhamaṁ.	168	
PA_sn_45:169.0.1	Saṁyutta Nikāya 45.169	169	
PA_sn_45:169.0.2	13. Esanāvagga	169	
PA_sn_45:169.0.3	Vedanāsutta	169	
PA_sn_45:169.1.1	“Tisso imā, bhikkhave, vedanā.	169	
PA_sn_45:169.1.2	Katamā tisso?	169	
PA_sn_45:169.1.3	Sukhā vedanā, dukkhā vedanā, adukkhamasukhā vedanā—	169	
PA_sn_45:169.1.4	imā kho, bhikkhave, tisso vedanā.	169	
PA_sn_45:169.1.5	Imāsaṁ kho, bhikkhave, tissannaṁ vedanānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	169	
PA_sn_45:169.1.6	Navamaṁ.	169	
PA_sn_45:170.0.1	Saṁyutta Nikāya 45.170	170	
PA_sn_45:170.0.2	13. Esanāvagga	170	
PA_sn_45:170.0.3	Taṇhāsutta	170	
PA_sn_45:170.1.1	“Tisso imā, bhikkhave, taṇhā.	170	
PA_sn_45:170.1.2	Katamā tisso?	170	
PA_sn_45:170.1.3	Kāmataṇhā, bhavataṇhā, vibhavataṇhā—	170	
PA_sn_45:170.1.4	imā kho, bhikkhave, tisso taṇhā.	170	
PA_sn_45:170.1.5	Imāsaṁ kho, bhikkhave, tissannaṁ taṇhānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo.	170	
PA_sn_45:170.1.6	Katamo ariyo aṭṭhaṅgiko maggo?	170	
PA_sn_45:170.1.7_0	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ	170	
PA_sn_45:170.1.7_1	vossaggapariṇāmiṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	170	
PA_sn_45:170.1.8	Imāsaṁ kho, bhikkhave, tissannaṁ taṇhānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	170	
PA_sn_45:170.1.9	Dasamaṁ.	170	
PA_sn_45:170.2.0	Tasināsutta	170	
PA_sn_45:170.2.1	“Tisso imā, bhikkhave, tasinā.	170	
PA_sn_45:170.2.2	Katamā tisso?	170	
PA_sn_45:170.2.3	Kāmatasinā, bhavatasinā, vibhavatasinā.	170	
PA_sn_45:170.2.4	Imāsaṁ kho, bhikkhave, tissannaṁ tasinānaṁ abhiññāya pariññāya parikkhayāya pahānāya …pe….	170	
PA_sn_45:170.2.5	rāgavinayapariyosānaṁ dosavinayapariyosānaṁ mohavinayapariyosānaṁ …pe…	170	
PA_sn_45:170.2.6	amatogadhaṁ amataparāyanaṁ amatapariyosānaṁ …pe…	170	
PA_sn_45:170.2.7	nibbānaninnaṁ nibbānapoṇaṁ nibbānapabbhāraṁ.	170	
PA_sn_45:170.2.8	Imāsaṁ kho, bhikkhave, tissannaṁ tasinānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	170	
PA_sn_45:170.2.9	Ekādasamaṁ.	170	
PA_sn_45:170.2.10	Esanāvaggo sattamo.	170	
PA_sn_45:170.2.11	Tassuddānaṁ	170	
PA_sn_45:170.2.12	Esanā vidhā āsavo,	170	
PA_sn_45:170.2.13	bhavo ca dukkhatā khilā;	170	
PA_sn_45:170.2.14	Malaṁ nīgho ca vedanā,	170	
PA_sn_45:170.2.15	dve taṇhā tasināya cāti.	170	
PA_sn_45:171.0.1	Saṁyutta Nikāya 45.171	171	
PA_sn_45:171.0.2	14. Oghavagga	171	
PA_sn_45:171.0.3	Oghasutta	171	
PA_sn_45:171.1.1	Sāvatthinidānaṁ.	171	
PA_sn_45:171.1.2	“Cattārome, bhikkhave, oghā.	171	
PA_sn_45:171.1.3	Katame cattāro?	171	
PA_sn_45:171.1.4	Kāmogho, bhavogho, diṭṭhogho, avijjogho—	171	
PA_sn_45:171.1.5	ime kho, bhikkhave, cattāro oghā.	171	
PA_sn_45:171.1.6	Imesaṁ kho, bhikkhave, catunnaṁ oghānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	171	
PA_sn_45:171.1.7	(Yathā esanā, evaṁ vitthāretabbaṁ.)	171	
PA_sn_45:171.1.8	Paṭhamaṁ.	171	
PA_sn_45:172.0.1	Saṁyutta Nikāya 45.172	172	
PA_sn_45:172.0.2	14. Oghavagga	172	
PA_sn_45:172.0.3	Yogasutta	172	
PA_sn_45:172.1.1	“Cattārome, bhikkhave, yogā.	172	
PA_sn_45:172.1.2	Katame cattāro?	172	
PA_sn_45:172.1.3	Kāmayogo, bhavayogo, diṭṭhiyogo avijjāyogo—	172	
PA_sn_45:172.1.4	ime kho, bhikkhave, cattāro yogā.	172	
PA_sn_45:172.1.5	Imesaṁ kho, bhikkhave, catunnaṁ yogānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	172	
PA_sn_45:172.1.6	Dutiyaṁ.	172	
PA_sn_45:173.0.1	Saṁyutta Nikāya 45.173	173	
PA_sn_45:173.0.2	14. Oghavagga	173	
PA_sn_45:173.0.3	Upādānasutta	173	
PA_sn_45:173.1.1	“Cattārimāni, bhikkhave, upādānāni.	173	
PA_sn_45:173.1.2	Katamāni cattāri?	173	
PA_sn_45:173.1.3	Kāmupādānaṁ, diṭṭhupādānaṁ, sīlabbatupādānaṁ, attavādupādānaṁ—	173	
PA_sn_45:173.1.4	imāni kho, bhikkhave, cattāri upādānāni.	173	
PA_sn_45:173.1.5	Imesaṁ kho, bhikkhave, catunnaṁ upādānānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	173	
PA_sn_45:173.1.6	Tatiyaṁ.	173	
PA_sn_45:174.0.1	Saṁyutta Nikāya 45.174	174	
PA_sn_45:174.0.2	14. Oghavagga	174	
PA_sn_45:174.0.3	Ganthasutta	174	
PA_sn_45:174.1.1	“Cattārome, bhikkhave, ganthā.	174	
PA_sn_45:174.1.2	Katame cattāro?	174	
PA_sn_45:174.1.3	Abhijjhā kāyagantho, byāpādo kāyagantho, sīlabbataparāmāso kāyagantho, idaṁsaccābhiniveso kāyagantho—	174	
PA_sn_45:174.1.4	ime kho, bhikkhave, cattāro ganthā.	174	
PA_sn_45:174.1.5	Imesaṁ kho, bhikkhave, catunnaṁ ganthānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	174	
PA_sn_45:174.1.6	Catutthaṁ.	174	
PA_sn_45:175.0.1	Saṁyutta Nikāya 45.175	175	
PA_sn_45:175.0.2	14. Oghavagga	175	
PA_sn_45:175.0.3	Anusayasutta	175	
PA_sn_45:175.1.1	“Sattime, bhikkhave, anusayā.	175	
PA_sn_45:175.1.2	Katame satta?	175	
PA_sn_45:175.1.3	Kāmarāgānusayo, paṭighānusayo, diṭṭhānusayo, vicikicchānusayo, mānānusayo, bhavarāgānusayo, avijjānusayo—	175	
PA_sn_45:175.1.4	ime kho, bhikkhave, sattānusayā.	175	
PA_sn_45:175.1.5	Imesaṁ kho, bhikkhave, sattannaṁ anusayānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	175	
PA_sn_45:175.1.6	Pañcamaṁ.	175	
PA_sn_45:176.0.1	Saṁyutta Nikāya 45.176	176	
PA_sn_45:176.0.2	14. Oghavagga	176	
PA_sn_45:176.0.3	Kāmaguṇasutta	176	
PA_sn_45:176.1.1	“Pañcime, bhikkhave, kāmaguṇā.	176	
PA_sn_45:176.1.2	Katame pañca?	176	
PA_sn_45:176.1.3	Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā,	176	
PA_sn_45:176.1.4	sotaviññeyyā saddā …pe… ghānaviññeyyā gandhā …pe…	176	
PA_sn_45:176.1.5	jivhāviññeyyā rasā …pe…	176	
PA_sn_45:176.1.6	kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā—	176	
PA_sn_45:176.1.7	ime kho, bhikkhave, pañca kāmaguṇā.	176	
PA_sn_45:176.1.8	Imesaṁ kho, bhikkhave, pañcannaṁ kāmaguṇānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	176	
PA_sn_45:176.1.9	Chaṭṭhaṁ.	176	
PA_sn_45:177.0.1	Saṁyutta Nikāya 45.177	177	
PA_sn_45:177.0.2	14. Oghavagga	177	
PA_sn_45:177.0.3	Nīvaraṇasutta	177	
PA_sn_45:177.1.1	“Pañcimāni, bhikkhave, nīvaraṇāni.	177	
PA_sn_45:177.1.2	Katamāni pañca?	177	
PA_sn_45:177.1.3	Kāmacchandanīvaraṇaṁ, byāpādanīvaraṇaṁ, thinamiddhanīvaraṇaṁ, uddhaccakukkuccanīvaraṇaṁ, vicikicchānīvaraṇaṁ—	177	
PA_sn_45:177.1.4	imāni kho, bhikkhave, pañca nīvaraṇāni.	177	
PA_sn_45:177.1.5	Imesaṁ kho, bhikkhave, pañcannaṁ nīvaraṇānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	177	
PA_sn_45:177.1.6	Sattamaṁ.	177	
PA_sn_45:178.0.1	Saṁyutta Nikāya 45.178	178	
PA_sn_45:178.0.2	14. Oghavagga	178	
PA_sn_45:178.0.3	Upādānakkhandhasutta	178	
PA_sn_45:178.1.1	“Pañcime, bhikkhave, upādānakkhandhā.	178	
PA_sn_45:178.1.2	Katame pañca?	178	
PA_sn_45:178.1.3	Seyyathidaṁ—rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho.	178	
PA_sn_45:178.1.4	Ime kho, bhikkhave, pañcupādānakkhandhā.	178	
PA_sn_45:178.1.5	Imesaṁ kho, bhikkhave, pañcannaṁ upādānakkhandhānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	178	
PA_sn_45:178.1.6	Aṭṭhamaṁ.	178	
PA_sn_45:179.0.1	Saṁyutta Nikāya 45.179	179	
PA_sn_45:179.0.2	14. Oghavagga	179	
PA_sn_45:179.0.3	Orambhāgiyasutta	179	
PA_sn_45:179.1.1	“Pañcimāni, bhikkhave, orambhāgiyāni saṁyojanāni.	179	
PA_sn_45:179.1.2	Katamāni pañca?	179	
PA_sn_45:179.1.3	Sakkāyadiṭṭhi, vicikicchā, sīlabbataparāmāso, kāmacchando, byāpādo—	179	
PA_sn_45:179.1.4	imāni kho, bhikkhave, pañcorambhāgiyāni saṁyojanāni.	179	
PA_sn_45:179.1.5	Imesaṁ kho, bhikkhave, pañcannaṁ orambhāgiyānaṁ saṁyojanānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti.	179	
PA_sn_45:179.1.6	Navamaṁ.	179	
PA_sn_45:180.0.1	Saṁyutta Nikāya 45.180	180	
PA_sn_45:180.0.2	14. Oghavagga	180	
PA_sn_45:180.0.3	Uddhambhāgiyasutta	180	
PA_sn_45:180.1.1	“Pañcimāni, bhikkhave, uddhambhāgiyāni saṁyojanāni.	180	
PA_sn_45:180.1.2	Katamāni pañca?	180	
PA_sn_45:180.1.3	Rūparāgo, arūparāgo, māno, uddhaccaṁ, avijjā—	180	
PA_sn_45:180.1.4	imāni kho, bhikkhave, pañcuddhambhāgiyāni saṁyojanāni.	180	
PA_sn_45:180.1.5	Imesaṁ kho, bhikkhave, pañcannaṁ uddhambhāgiyānaṁ saṁyojanānaṁ abhiññāya pariññāya parikkhayāya pahānāya ariyo aṭṭhaṅgiko maggo bhāvetabbo.	180	
PA_sn_45:180.1.6	Katamo ariyo aṭṭhaṅgiko maggo?	180	
PA_sn_45:180.1.7	Idha, bhikkhave, bhikkhu sammādiṭṭhiṁ bhāveti vivekanissitaṁ …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.	180	
PA_sn_45:180.1.8	Imesaṁ kho, bhikkhave, pañcannaṁ uddhambhāgiyānaṁ saṁyojanānaṁ abhiññāya pariññāya parikkhayāya pahānāya ayaṁ ariyo aṭṭhaṅgiko maggo bhāvetabboti.	180	
PA_sn_45:180.2.1	Pañcimāni, bhikkhave, uddhambhāgiyāni saṁyojanāni.	180	
PA_sn_45:180.2.2	Katamāni pañca?	180	
PA_sn_45:180.2.3	Rūparāgo, arūparāgo, māno, uddhaccaṁ, avijjā—	180	
PA_sn_45:180.2.4	imāni kho, bhikkhave, pañcuddhambhāgiyāni saṁyojanāni.	180	
PA_sn_45:180.2.5	Imesaṁ kho, bhikkhave, pañcannaṁ uddhambhāgiyānaṁ saṁyojanānaṁ abhiññāya pariññāya parikkhayāya pahānāya ariyo aṭṭhaṅgiko maggo bhāvetabbo.	180	
PA_sn_45:180.2.6	Katamo ariyo aṭṭhaṅgiko maggo?	180	
PA_sn_45:180.2.7	Idha, bhikkhave, bhikkhu sammādiṭṭhiṁ bhāveti …pe… sammāsamādhiṁ bhāveti rāgavinayapariyosānaṁ dosavinayapariyosānaṁ mohavinayapariyosānaṁ …	180	
PA_sn_45:180.2.8	amatogadhaṁ amataparāyanaṁ amatapariyosānaṁ …	180	
PA_sn_45:180.2.9	nibbānaninnaṁ nibbānapoṇaṁ nibbānapabbhāraṁ.	180	
PA_sn_45:180.2.10	Imesaṁ kho, bhikkhave, pañcannaṁ uddhambhāgiyānaṁ saṁyojanānaṁ abhiññāya pariññāya parikkhayāya pahānāya ayaṁ ariyo aṭṭhaṅgiko maggo bhāvetabbo”ti.	180	
PA_sn_45:180.2.11	Dasamaṁ.	180	
PA_sn_45:180.2.12	Oghavaggo aṭṭhamo.	180	
PA_sn_45:180.3.0	Tassuddānaṁ	180	
PA_sn_45:180.3.1	Ogho yogo upādānaṁ,	180	
PA_sn_45:180.3.2	ganthaṁ anusayena ca;	180	
PA_sn_45:180.3.3	Kāmaguṇā nīvaraṇaṁ,	180	
PA_sn_45:180.3.4	khandhā oruddhambhāgiyāti.	180	
PA_sn_45:180.4.0	vagguddānaṁ	180	
PA_sn_45:180.4.1	Avijjāvaggo paṭhamo,	180	
PA_sn_45:180.4.2	dutiyaṁ vihāraṁ vuccati;	180	
PA_sn_45:180.4.3	Micchattaṁ tatiyo vaggo,	180	
PA_sn_45:180.4.4	catutthaṁ paṭipanneneva.	180	
PA_sn_45:180.5.1	Titthiyaṁ pañcamo vaggo,	180	
PA_sn_45:180.5.2	chaṭṭho sūriyena ca;	180	
PA_sn_45:180.5.3	Bahukate sattamo vaggo,	180	
PA_sn_45:180.5.4	uppādo aṭṭhamena ca.	180	
PA_sn_45:180.6.1	Divasavaggo navamo,	180	
PA_sn_45:180.6.2	Dasamo appamādena ca;	180	
PA_sn_45:180.6.3	Ekādasabalavaggo,	180	
PA_sn_45:180.6.4	Dvādasa esanā pāḷiyaṁ;	180	
PA_sn_45:180.6.5	Oghavaggo bhavati terasāti.	180	
PA_sn_45:180.6.6	Maggasaṁyuttaṁ paṭhamaṁ.	180	
