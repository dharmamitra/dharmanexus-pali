segmentnr	original	folio	analyzed
PA_ja_539:0.1	Jātaka	0	
PA_ja_539:0.2	Mahānipāta	0	
PA_ja_539:0.3	Mūgapakkhavagga	0	
PA_ja_539:0.4	2. Mahājanakajātaka	0	
PA_ja_539:1.1	“Koyaṁ majjhe samuddasmiṁ,	1	
PA_ja_539:1.2	apassaṁ tīramāyuhe;	1	
PA_ja_539:1.3	Kaṁ tvaṁ atthavasaṁ ñatvā,	1	
PA_ja_539:1.4	evaṁ vāyamase bhusaṁ”.	1	
PA_ja_539:2.1	“Nisamma vattaṁ lokassa,	2	
PA_ja_539:2.2	vāyāmassa ca devate;	2	
PA_ja_539:2.3	Tasmā majjhe samuddasmiṁ,	2	
PA_ja_539:2.4	apassaṁ tīramāyuhe”.	2	
PA_ja_539:3.1	“Gambhīre appameyyasmiṁ,	3	
PA_ja_539:3.2	tīraṁ yassa na dissati;	3	
PA_ja_539:3.3	Mogho te purisavāyāmo,	3	
PA_ja_539:3.4	appatvāva marissasi”.	3	
PA_ja_539:4.1	“Anaṇo ñātinaṁ hoti,	4	
PA_ja_539:4.2	devānaṁ pitunañca so;	4	
PA_ja_539:4.3	Karaṁ purisakiccāni,	4	
PA_ja_539:4.4	na ca pacchānutappati”.	4	
PA_ja_539:5.1	“Apāraneyyaṁ yaṁ kammaṁ,	5	
PA_ja_539:5.2	Aphalaṁ kilamathuddayaṁ;	5	
PA_ja_539:5.3	Tattha ko vāyamenattho,	5	
PA_ja_539:5.4	Maccu yassābhinippataṁ”.	5	
PA_ja_539:6.1	“Apāraneyyamaccantaṁ,	6	
PA_ja_539:6.2	yo viditvāna devate;	6	
PA_ja_539:6.3	Na rakkhe attano pāṇaṁ,	6	
PA_ja_539:6.4	jaññā so yadi hāpaye.	6	
PA_ja_539:7.1	Adhippāyaphalaṁ eke,	7	
PA_ja_539:7.2	asmiṁ lokasmi devate;	7	
PA_ja_539:7.3	Payojayanti kammāni,	7	
PA_ja_539:7.4	tāni ijjhanti vā na vā.	7	
PA_ja_539:8.1	Sandiṭṭhikaṁ kammaphalaṁ,	8	
PA_ja_539:8.2	nanu passasi devate;	8	
PA_ja_539:8.3	Sannā aññe tarāmahaṁ,	8	
PA_ja_539:8.4	tañca passāmi santike.	8	
PA_ja_539:9.1	So ahaṁ vāyamissāmi,	9	
PA_ja_539:9.2	yathāsatti yathābalaṁ;	9	
PA_ja_539:9.3	Gacchaṁ pāraṁ samuddassa,	9	
PA_ja_539:9.4	kassaṁ purisakāriyaṁ”.	9	
PA_ja_539:10.1	“Yo tvaṁ evaṁ gate oghe,	10	
PA_ja_539:10.2	appameyye mahaṇṇave;	10	
PA_ja_539:10.3	Dhammavāyāmasampanno,	10	
PA_ja_539:10.4	kammunā nāvasīdasi;	10	
PA_ja_539:10.5	So tvaṁ tattheva gacchāhi,	10	
PA_ja_539:10.6	yattha te nirato mano.	10	
PA_ja_539:11.1	Suriyuggamane nidhi,	11	
PA_ja_539:11.2	atho oggamane nidhi;	11	
PA_ja_539:11.3	Anto nidhi bahi nidhi,	11	
PA_ja_539:11.4	na anto na bahi nidhi.	11	
PA_ja_539:12.1	Ārohane mahānidhi,	12	
PA_ja_539:12.2	atho orohane nidhi;	12	
PA_ja_539:12.3	Catūsu mahāsālesu,	12	
PA_ja_539:12.4	samantā yojane nidhi.	12	
PA_ja_539:13.1	Dantaggesu mahānidhi,	13	
PA_ja_539:13.2	bālaggesu ca kepuke;	13	
PA_ja_539:13.3	Rukkhaggesu mahānidhi,	13	
PA_ja_539:13.4	soḷasete mahānidhī;	13	
PA_ja_539:13.5	Sahassathāmo pallaṅko,	13	
PA_ja_539:13.6	sīvalārādhanena ca.	13	
PA_ja_539:14.1	Āsīsetheva puriso,	14	
PA_ja_539:14.2	na nibbindeyya paṇḍito;	14	
PA_ja_539:14.3	Passāmi vohaṁ attānaṁ,	14	
PA_ja_539:14.4	yathā icchiṁ tathā ahu.	14	
PA_ja_539:15.1	Āsīsetheva puriso,	15	
PA_ja_539:15.2	na nibbindeyya paṇḍito;	15	
PA_ja_539:15.3	Passāmi vohaṁ attānaṁ,	15	
PA_ja_539:15.4	udakā thalamubbhataṁ.	15	
PA_ja_539:16.1	Vāyametheva puriso,	16	
PA_ja_539:16.2	na nibbindeyya paṇḍito;	16	
PA_ja_539:16.3	Passāmi vohaṁ attānaṁ,	16	
PA_ja_539:16.4	yathā icchiṁ tathā ahu.	16	
PA_ja_539:17.1	Vāyametheva puriso,	17	
PA_ja_539:17.2	na nibbindeyya paṇḍito;	17	
PA_ja_539:17.3	Passāmi vohaṁ attānaṁ,	17	
PA_ja_539:17.4	udakā thalamubbhataṁ.	17	
PA_ja_539:18.1	Dukkhūpanītopi naro sapañño,	18	
PA_ja_539:18.2	Āsaṁ na chindeyya sukhāgamāya;	18	
PA_ja_539:18.3	Bahū hi phassā ahitā hitā ca,	18	
PA_ja_539:18.4	Avitakkitā maccumupabbajanti.	18	
PA_ja_539:19.1	Acintitampi bhavati,	19	
PA_ja_539:19.2	cintitampi vinassati;	19	
PA_ja_539:19.3	Na hi cintāmayā bhogā,	19	
PA_ja_539:19.4	itthiyā purisassa vā”.	19	
PA_ja_539:20.1	“Aporāṇaṁ vata bho rājā,	20	
PA_ja_539:20.2	sabbabhummo disampati;	20	
PA_ja_539:20.3	Nājja nacce nisāmeti,	20	
PA_ja_539:20.4	na gīte kurute mano.	20	
PA_ja_539:21.1	Na mige napi uyyāne,	21	
PA_ja_539:21.2	napi haṁse udikkhati;	21	
PA_ja_539:21.3	Mūgova tuṇhimāsīno,	21	
PA_ja_539:21.4	na atthamanusāsati”.	21	
PA_ja_539:22.1	“Sukhakāmā rahosīlā,	22	
PA_ja_539:22.2	vadhabandhā upāratā;	22	
PA_ja_539:22.3	Kassa nu ajja ārāme,	22	
PA_ja_539:22.4	daharā vuddhā ca acchare.	22	
PA_ja_539:23.1	Atikkantavanathā dhīrā,	23	
PA_ja_539:23.2	namo tesaṁ mahesinaṁ;	23	
PA_ja_539:23.3	Ye ussukamhi lokamhi,	23	
PA_ja_539:23.4	viharanti manussukā.	23	
PA_ja_539:24.1	Te chetvā maccuno jālaṁ,	24	
PA_ja_539:24.2	tataṁ māyāvino daḷaṁ;	24	
PA_ja_539:24.3	Chinnālayattā gacchanti,	24	
PA_ja_539:24.4	ko tesaṁ gatimāpaye.	24	
PA_ja_539:25.1	Kadāhaṁ mithilaṁ phītaṁ,	25	
PA_ja_539:25.2	vibhattaṁ bhāgaso mitaṁ;	25	
PA_ja_539:25.3	Pahāya pabbajissāmi,	25	
PA_ja_539:25.4	taṁ kudāssu bhavissati.	25	
PA_ja_539:26.1	Kadāhaṁ mithilaṁ phītaṁ,	26	
PA_ja_539:26.2	visālaṁ sabbatopabhaṁ;	26	
PA_ja_539:26.3	Pahāya pabbajissāmi,	26	
PA_ja_539:26.4	taṁ kudāssu bhavissati.	26	
PA_ja_539:27.1	Kadāhaṁ mithilaṁ phītaṁ,	27	
PA_ja_539:27.2	bahupākāratoraṇaṁ;	27	
PA_ja_539:27.3	Pahāya pabbajissāmi,	27	
PA_ja_539:27.4	taṁ kudāssu bhavissati.	27	
PA_ja_539:28.1	Kadāhaṁ mithilaṁ phītaṁ,	28	
PA_ja_539:28.2	daḷhamaṭṭālakoṭṭhakaṁ;	28	
PA_ja_539:28.3	Pahāya pabbajissāmi,	28	
PA_ja_539:28.4	taṁ kudāssu bhavissati.	28	
PA_ja_539:29.1	Kadāhaṁ mithilaṁ phītaṁ,	29	
PA_ja_539:29.2	suvibhattaṁ mahāpathaṁ;	29	
PA_ja_539:29.3	Pahāya pabbajissāmi,	29	
PA_ja_539:29.4	taṁ kudāssu bhavissati.	29	
PA_ja_539:30.1	Kadāhaṁ mithilaṁ phītaṁ,	30	
PA_ja_539:30.2	suvibhattantarāpaṇaṁ;	30	
PA_ja_539:30.3	Pahāya pabbajissāmi,	30	
PA_ja_539:30.4	taṁ kudāssu bhavissati.	30	
PA_ja_539:31.1	Kadāhaṁ mithilaṁ phītaṁ,	31	
PA_ja_539:31.2	gavassarathapīḷitaṁ;	31	
PA_ja_539:31.3	Pahāya pabbajissāmi,	31	
PA_ja_539:31.4	taṁ kudāssu bhavissati.	31	
PA_ja_539:32.1	Kadāhaṁ mithilaṁ phītaṁ,	32	
PA_ja_539:32.2	ārāmavanamāliniṁ;	32	
PA_ja_539:32.3	Pahāya pabbajissāmi,	32	
PA_ja_539:32.4	taṁ kudāssu bhavissati.	32	
PA_ja_539:33.1	Kadāhaṁ mithilaṁ phītaṁ,	33	
PA_ja_539:33.2	uyyānavanamāliniṁ;	33	
PA_ja_539:33.3	Pahāya pabbajissāmi,	33	
PA_ja_539:33.4	taṁ kudāssu bhavissati.	33	
PA_ja_539:34.1	Kadāhaṁ mithilaṁ phītaṁ,	34	
PA_ja_539:34.2	pāsādavanamāliniṁ;	34	
PA_ja_539:34.3	Pahāya pabbajissāmi,	34	
PA_ja_539:34.4	taṁ kudāssu bhavissati.	34	
PA_ja_539:35.1	Kadāhaṁ mithilaṁ phītaṁ,	35	
PA_ja_539:35.2	tipuraṁ rājabandhuniṁ;	35	
PA_ja_539:35.3	Māpitaṁ somanassena,	35	
PA_ja_539:35.4	vedehena yasassinā;	35	
PA_ja_539:35.5	Pahāya pabbajissāmi,	35	
PA_ja_539:35.6	taṁ kudāssu bhavissati.	35	
PA_ja_539:36.1	Kadāhaṁ vedehe phīte,	36	
PA_ja_539:36.2	nicite dhammarakkhite;	36	
PA_ja_539:36.3	Pahāya pabbajissāmi,	36	
PA_ja_539:36.4	taṁ kudāssu bhavissati.	36	
PA_ja_539:37.1	Kadāhaṁ vedehe phīte,	37	
PA_ja_539:37.2	ajeyye dhammarakkhite;	37	
PA_ja_539:37.3	Pahāya pabbajissāmi,	37	
PA_ja_539:37.4	taṁ kudāssu bhavissati.	37	
PA_ja_539:38.1	Kadāhaṁ antepuraṁ rammaṁ,	38	
PA_ja_539:38.2	Vibhattaṁ bhāgaso mitaṁ;	38	
PA_ja_539:38.3	Pahāya pabbajissāmi,	38	
PA_ja_539:38.4	Taṁ kudāssu bhavissati.	38	
PA_ja_539:39.1	Kadāhaṁ antepuraṁ rammaṁ,	39	
PA_ja_539:39.2	sudhāmattikalepanaṁ;	39	
PA_ja_539:39.3	Pahāya pabbajissāmi,	39	
PA_ja_539:39.4	taṁ kudāssu bhavissati.	39	
PA_ja_539:40.1	Kadāhaṁ antepuraṁ rammaṁ,	40	
PA_ja_539:40.2	sucigandhaṁ manoramaṁ;	40	
PA_ja_539:40.3	Pahāya pabbajissāmi,	40	
PA_ja_539:40.4	taṁ kudāssu bhavissati.	40	
PA_ja_539:41.1	Kadāhaṁ kūṭāgāre ca,	41	
PA_ja_539:41.2	vibhatte bhāgaso mite;	41	
PA_ja_539:41.3	Pahāya pabbajissāmi,	41	
PA_ja_539:41.4	taṁ kudāssu bhavissati.	41	
PA_ja_539:42.1	Kadāhaṁ kūṭāgāre ca,	42	
PA_ja_539:42.2	sudhāmattikalepane;	42	
PA_ja_539:42.3	Pahāya pabbajissāmi,	42	
PA_ja_539:42.4	taṁ kudāssu bhavissati.	42	
PA_ja_539:43.1	Kadāhaṁ kūṭāgāre ca,	43	
PA_ja_539:43.2	sucigandhe manorame;	43	
PA_ja_539:43.3	Pahāya pabbajissāmi,	43	
PA_ja_539:43.4	taṁ kudāssu bhavissati.	43	
PA_ja_539:44.1	Kadāhaṁ kūṭāgāre ca,	44	
PA_ja_539:44.2	litte candanaphosite;	44	
PA_ja_539:44.3	Pahāya pabbajissāmi,	44	
PA_ja_539:44.4	taṁ kudāssu bhavissati.	44	
PA_ja_539:45.1	Kadāhaṁ soṇṇapallaṅke,	45	
PA_ja_539:45.2	gonake cittasanthate;	45	
PA_ja_539:45.3	Pahāya pabbajissāmi,	45	
PA_ja_539:45.4	taṁ kudāssu bhavissati.	45	
PA_ja_539:46.1	Kadāhaṁ maṇipallaṅke,	46	
PA_ja_539:46.2	gonake cittasanthate;	46	
PA_ja_539:46.3	Pahāya pabbajissāmi,	46	
PA_ja_539:46.4	taṁ kudāssu bhavissati.	46	
PA_ja_539:47.1	Kadāhaṁ kappāsakoseyyaṁ,	47	
PA_ja_539:47.2	khomakoṭumbarāni ca;	47	
PA_ja_539:47.3	Pahāya pabbajissāmi,	47	
PA_ja_539:47.4	taṁ kudāssu bhavissati.	47	
PA_ja_539:48.1	Kadāhaṁ pokkharaṇī rammā,	48	
PA_ja_539:48.2	cakkavākapakūjitā;	48	
PA_ja_539:48.3	Mandālakehi sañchannā,	48	
PA_ja_539:48.4	padumuppalakehi ca;	48	
PA_ja_539:48.5	Pahāya pabbajissāmi,	48	
PA_ja_539:48.6	taṁ kudāssu bhavissati.	48	
PA_ja_539:49.1	Kadāhaṁ hatthigumbe ca,	49	
PA_ja_539:49.2	sabbālaṅkārabhūsite;	49	
PA_ja_539:49.3	Suvaṇṇakacche mātaṅge,	49	
PA_ja_539:49.4	hemakappanavāsase.	49	
PA_ja_539:50.1	Ārūḷhe gāmaṇīyehi,	50	
PA_ja_539:50.2	tomaraṅkusapāṇibhi;	50	
PA_ja_539:50.3	Pahāya pabbajissāmi,	50	
PA_ja_539:50.4	taṁ kudāssu bhavissati.	50	
PA_ja_539:51.1	Kadāhaṁ assagumbe ca,	51	
PA_ja_539:51.2	sabbālaṅkārabhūsite;	51	
PA_ja_539:51.3	Ājānīyeva jātiyā,	51	
PA_ja_539:51.4	sindhave sīghavāhane.	51	
PA_ja_539:52.1	Ārūḷhe gāmaṇīyehi,	52	
PA_ja_539:52.2	illiyācāpadhāribhi;	52	
PA_ja_539:52.3	Pahāya pabbajissāmi,	52	
PA_ja_539:52.4	taṁ kudāssu bhavissati.	52	
PA_ja_539:53.1	Kadāhaṁ rathaseniyo,	53	
PA_ja_539:53.2	sannaddhe ussitaddhaje;	53	
PA_ja_539:53.3	Dīpe athopi veyyagghe,	53	
PA_ja_539:53.4	sabbālaṅkārabhūsite.	53	
PA_ja_539:54.1	Ārūḷhe gāmaṇīyehi,	54	
PA_ja_539:54.2	cāpahatthehi vammibhi;	54	
PA_ja_539:54.3	Pahāya pabbajissāmi,	54	
PA_ja_539:54.4	taṁ kudāssu bhavissati.	54	
PA_ja_539:55.1	Kadāhaṁ sovaṇṇarathe,	55	
PA_ja_539:55.2	sannaddhe ussitaddhaje;	55	
PA_ja_539:55.3	Dīpe athopi veyyagghe,	55	
PA_ja_539:55.4	sabbālaṅkārabhūsite.	55	
PA_ja_539:56.1	Ārūḷhe gāmaṇīyehi,	56	
PA_ja_539:56.2	cāpahatthehi vammibhi;	56	
PA_ja_539:56.3	Pahāya pabbajissāmi,	56	
PA_ja_539:56.4	taṁ kudāssu bhavissati.	56	
PA_ja_539:57.1	Kadāhaṁ sajjhurathe ca,	57	
PA_ja_539:57.2	sannaddhe ussitaddhaje;	57	
PA_ja_539:57.3	Dīpe athopi veyyagghe,	57	
PA_ja_539:57.4	sabbālaṅkārabhūsite.	57	
PA_ja_539:58.1	Ārūḷhe gāmaṇīyehi,	58	
PA_ja_539:58.2	cāpahatthehi vammibhi;	58	
PA_ja_539:58.3	Pahāya pabbajissāmi,	58	
PA_ja_539:58.4	taṁ kudāssu bhavissati.	58	
PA_ja_539:59.1	Kadāhaṁ assarathe ca,	59	
PA_ja_539:59.2	sannaddhe ussitaddhaje;	59	
PA_ja_539:59.3	Dīpe athopi veyyagghe,	59	
PA_ja_539:59.4	sabbālaṅkārabhūsite.	59	
PA_ja_539:60.1	Ārūḷhe gāmaṇīyehi,	60	
PA_ja_539:60.2	cāpahatthehi vammibhi;	60	
PA_ja_539:60.3	Pahāya pabbajissāmi,	60	
PA_ja_539:60.4	taṁ kudāssu bhavissati.	60	
PA_ja_539:61.1	Kadāhaṁ oṭṭharathe ca,	61	
PA_ja_539:61.2	sannaddhe ussitaddhaje;	61	
PA_ja_539:61.3	Dīpe athopi veyyagghe,	61	
PA_ja_539:61.4	sabbālaṅkārabhūsite.	61	
PA_ja_539:62.1	Ārūḷhe gāmaṇīyehi,	62	
PA_ja_539:62.2	cāpahatthehi vammibhi;	62	
PA_ja_539:62.3	Pahāya pabbajissāmi,	62	
PA_ja_539:62.4	taṁ kudāssu bhavissati.	62	
PA_ja_539:63.1	Kadāhaṁ goṇarathe ca,	63	
PA_ja_539:63.2	sannaddhe ussitaddhaje;	63	
PA_ja_539:63.3	Dīpe athopi veyyagghe,	63	
PA_ja_539:63.4	sabbālaṅkārabhūsite.	63	
PA_ja_539:64.1	Ārūḷhe gāmaṇīyehi,	64	
PA_ja_539:64.2	cāpahatthehi vammibhi;	64	
PA_ja_539:64.3	Pahāya pabbajissāmi,	64	
PA_ja_539:64.4	taṁ kudāssu bhavissati.	64	
PA_ja_539:65.1	Kadāhaṁ ajarathe ca,	65	
PA_ja_539:65.2	sannaddhe ussitaddhaje;	65	
PA_ja_539:65.3	Dīpe athopi veyyagghe,	65	
PA_ja_539:65.4	sabbālaṅkārabhūsite.	65	
PA_ja_539:66.1	Ārūḷhe gāmaṇīyehi,	66	
PA_ja_539:66.2	cāpahatthehi vammibhi;	66	
PA_ja_539:66.3	Pahāya pabbajissāmi,	66	
PA_ja_539:66.4	taṁ kudāssu bhavissati.	66	
PA_ja_539:67.1	Kadāhaṁ meṇḍarathe ca,	67	
PA_ja_539:67.2	sannaddhe ussitaddhaje;	67	
PA_ja_539:67.3	Dīpe athopi veyyagghe,	67	
PA_ja_539:67.4	sabbālaṅkārabhūsite.	67	
PA_ja_539:68.1	Ārūḷhe gāmaṇīyehi,	68	
PA_ja_539:68.2	cāpahatthehi vammibhi;	68	
PA_ja_539:68.3	Pahāya pabbajissāmi,	68	
PA_ja_539:68.4	taṁ kudāssu bhavissati.	68	
PA_ja_539:69.1	Kadāhaṁ migarathe ca,	69	
PA_ja_539:69.2	sannaddhe ussitaddhaje;	69	
PA_ja_539:69.3	Dīpe athopi veyyagghe,	69	
PA_ja_539:69.4	sabbālaṅkārabhūsite.	69	
PA_ja_539:70.1	Ārūḷhe gāmaṇīyehi,	70	
PA_ja_539:70.2	cāpahatthehi vammibhi;	70	
PA_ja_539:70.3	Pahāya pabbajissāmi,	70	
PA_ja_539:70.4	taṁ kudāssu bhavissati.	70	
PA_ja_539:71.1	Kadāhaṁ hatthārohe ca,	71	
PA_ja_539:71.2	sabbālaṅkārabhūsite;	71	
PA_ja_539:71.3	Nīlavammadhare sūre,	71	
PA_ja_539:71.4	tomaraṅkusapāṇine;	71	
PA_ja_539:71.5	Pahāya pabbajissāmi,	71	
PA_ja_539:71.6	taṁ kudāssu bhavissati.	71	
PA_ja_539:72.1	Kadāhaṁ assārohe ca,	72	
PA_ja_539:72.2	sabbālaṅkārabhūsite;	72	
PA_ja_539:72.3	Nīlavammadhare sūre,	72	
PA_ja_539:72.4	illiyācāpadhārine;	72	
PA_ja_539:72.5	Pahāya pabbajissāmi,	72	
PA_ja_539:72.6	taṁ kudāssu bhavissati.	72	
PA_ja_539:73.1	Kadāhaṁ rathārohe ca,	73	
PA_ja_539:73.2	sabbālaṅkārabhūsite;	73	
PA_ja_539:73.3	Nīlavammadhare sūre,	73	
PA_ja_539:73.4	cāpahatthe kalāpine;	73	
PA_ja_539:73.5	Pahāya pabbajissāmi,	73	
PA_ja_539:73.6	taṁ kudāssu bhavissati.	73	
PA_ja_539:74.1	Kadāhaṁ dhanuggahe ca,	74	
PA_ja_539:74.2	sabbālaṅkārabhūsite;	74	
PA_ja_539:74.3	Nīlavammadhare sūre,	74	
PA_ja_539:74.4	cāpahatthe kalāpine;	74	
PA_ja_539:74.5	Pahāya pabbajissāmi,	74	
PA_ja_539:74.6	taṁ kudāssu bhavissati.	74	
PA_ja_539:75.1	Kadāhaṁ rājaputte ca,	75	
PA_ja_539:75.2	sabbālaṅkārabhūsite;	75	
PA_ja_539:75.3	Citravammadhare sūre,	75	
PA_ja_539:75.4	kañcanāveḷadhārine;	75	
PA_ja_539:75.5	Pahāya pabbajissāmi,	75	
PA_ja_539:75.6	taṁ kudāssu bhavissati.	75	
PA_ja_539:76.1	Kadāhaṁ ariyagaṇe ca,	76	
PA_ja_539:76.2	vatavante alaṅkate;	76	
PA_ja_539:76.3	Haricandanalittaṅge,	76	
PA_ja_539:76.4	kāsikuttamadhārine;	76	
PA_ja_539:76.5	Pahāya pabbajissāmi,	76	
PA_ja_539:76.6	taṁ kudāssu bhavissati.	76	
PA_ja_539:77.1	Kadāhaṁ amaccagaṇe ca,	77	
PA_ja_539:77.2	sabbālaṅkārabhūsite;	77	
PA_ja_539:77.3	Pītavammadhare sūre,	77	
PA_ja_539:77.4	purato gacchamāline;	77	
PA_ja_539:77.5	Pahāya pabbajissāmi,	77	
PA_ja_539:77.6	taṁ kudāssu bhavissati.	77	
PA_ja_539:78.1	Kadāhaṁ sattasatā bhariyā,	78	
PA_ja_539:78.2	Sabbālaṅkārabhūsitā;	78	
PA_ja_539:78.3	Pahāya pabbajissāmi,	78	
PA_ja_539:78.4	Taṁ kudāssu bhavissati.	78	
PA_ja_539:79.1	Kadāhaṁ sattasatā bhariyā,	79	
PA_ja_539:79.2	Susaññā tanumajjhimā;	79	
PA_ja_539:79.3	Pahāya pabbajissāmi,	79	
PA_ja_539:79.4	Taṁ kudāssu bhavissati.	79	
PA_ja_539:80.1	Kadāhaṁ sattasatā bhariyā,	80	
PA_ja_539:80.2	Assavā piyabhāṇinī;	80	
PA_ja_539:80.3	Pahāya pabbajissāmi,	80	
PA_ja_539:80.4	Taṁ kudāssu bhavissati.	80	
PA_ja_539:81.1	Kadāhaṁ satapalaṁ kaṁsaṁ,	81	
PA_ja_539:81.2	sovaṇṇaṁ satarājikaṁ;	81	
PA_ja_539:81.3	Pahāya pabbajissāmi,	81	
PA_ja_539:81.4	taṁ kudāssu bhavissati.	81	
PA_ja_539:82.1	Kadāssu maṁ hatthigumbā,	82	
PA_ja_539:82.2	sabbālaṅkārabhūsitā;	82	
PA_ja_539:82.3	Suvaṇṇakacchā mātaṅgā,	82	
PA_ja_539:82.4	hemakappanavāsasā.	82	
PA_ja_539:83.1	Ārūḷhā gāmaṇīyehi,	83	
PA_ja_539:83.2	tomaraṅkusapāṇibhi;	83	
PA_ja_539:83.3	Yantaṁ maṁ nānuyissanti,	83	
PA_ja_539:83.4	taṁ kudāssu bhavissati.	83	
PA_ja_539:84.1	Kadāssu maṁ assagumbā,	84	
PA_ja_539:84.2	sabbālaṅkārabhūsitā;	84	
PA_ja_539:84.3	Ājānīyāva jātiyā,	84	
PA_ja_539:84.4	sindhavā sīghavāhanā.	84	
PA_ja_539:85.1	Ārūḷhā gāmaṇīyehi,	85	
PA_ja_539:85.2	illiyācāpadhāribhi;	85	
PA_ja_539:85.3	Yantaṁ maṁ nānuyissanti,	85	
PA_ja_539:85.4	taṁ kudāssu bhavissati.	85	
PA_ja_539:86.1	Kadāssu maṁ rathasenī,	86	
PA_ja_539:86.2	sannaddhā ussitaddhajā;	86	
PA_ja_539:86.3	Dīpā athopi veyyagghā,	86	
PA_ja_539:86.4	sabbālaṅkārabhūsitā.	86	
PA_ja_539:87.1	Ārūḷhā gāmaṇīyehi,	87	
PA_ja_539:87.2	cāpahatthehi vammibhi;	87	
PA_ja_539:87.3	Yantaṁ maṁ nānuyissanti,	87	
PA_ja_539:87.4	taṁ kudāssu bhavissati.	87	
PA_ja_539:88.1	Kadāssu maṁ soṇṇarathā,	88	
PA_ja_539:88.2	sannaddhā ussitaddhajā;	88	
PA_ja_539:88.3	Dīpā athopi veyyagghā,	88	
PA_ja_539:88.4	sabbālaṅkārabhūsitā.	88	
PA_ja_539:89.1	Ārūḷhā gāmaṇīyehi,	89	
PA_ja_539:89.2	cāpahatthehi vammibhi;	89	
PA_ja_539:89.3	Yantaṁ maṁ nānuyissanti,	89	
PA_ja_539:89.4	taṁ kudāssu bhavissati.	89	
PA_ja_539:90.1	Kadāssu maṁ sajjhurathā,	90	
PA_ja_539:90.2	sannaddhā ussitaddhajā;	90	
PA_ja_539:90.3	Dīpā athopi veyyagghā,	90	
PA_ja_539:90.4	sabbālaṅkārabhūsitā.	90	
PA_ja_539:91.1	Ārūḷhā gāmaṇīyehi,	91	
PA_ja_539:91.2	cāpahatthehi vammibhi;	91	
PA_ja_539:91.3	Yantaṁ maṁ nānuyissanti,	91	
PA_ja_539:91.4	taṁ kudāssu bhavissati.	91	
PA_ja_539:92.1	Kadāssu maṁ assarathā,	92	
PA_ja_539:92.2	sannaddhā ussitaddhajā;	92	
PA_ja_539:92.3	Dīpā athopi veyyagghā,	92	
PA_ja_539:92.4	sabbālaṅkārabhūsitā.	92	
PA_ja_539:93.1	Ārūḷhā gāmaṇīyehi,	93	
PA_ja_539:93.2	cāpahatthehi vammibhi;	93	
PA_ja_539:93.3	Yantaṁ maṁ nānuyissanti,	93	
PA_ja_539:93.4	taṁ kudāssu bhavissati.	93	
PA_ja_539:94.1	Kadāssu maṁ oṭṭharathā,	94	
PA_ja_539:94.2	sannaddhā ussitaddhajā;	94	
PA_ja_539:94.3	Dīpā athopi veyyagghā,	94	
PA_ja_539:94.4	sabbālaṅkārabhūsitā.	94	
PA_ja_539:95.1	Ārūḷhā gāmaṇīyehi,	95	
PA_ja_539:95.2	cāpahatthehi vammibhi;	95	
PA_ja_539:95.3	Yantaṁ maṁ nānuyissanti,	95	
PA_ja_539:95.4	taṁ kudāssu bhavissati.	95	
PA_ja_539:96.1	Kadāssu maṁ goṇarathā,	96	
PA_ja_539:96.2	sannaddhā ussitaddhajā;	96	
PA_ja_539:96.3	Dīpā athopi veyyagghā,	96	
PA_ja_539:96.4	sabbālaṅkārabhūsitā.	96	
PA_ja_539:97.1	Ārūḷhā gāmaṇīyehi,	97	
PA_ja_539:97.2	cāpahatthehi vammibhi;	97	
PA_ja_539:97.3	Yantaṁ maṁ nānuyissanti,	97	
PA_ja_539:97.4	taṁ kudāssu bhavissati.	97	
PA_ja_539:98.1	Kadāssu maṁ ajarathā,	98	
PA_ja_539:98.2	sannaddhā ussitaddhajā;	98	
PA_ja_539:98.3	Dīpā athopi veyyagghā,	98	
PA_ja_539:98.4	sabbālaṅkārabhūsitā.	98	
PA_ja_539:99.1	Ārūḷhā gāmaṇīyehi,	99	
PA_ja_539:99.2	cāpahatthehi vammibhi;	99	
PA_ja_539:99.3	Yantaṁ maṁ nānuyissanti,	99	
PA_ja_539:99.4	taṁ kudāssu bhavissati.	99	
PA_ja_539:100.1	Kadāssu maṁ meṇḍarathā,	100	
PA_ja_539:100.2	sannaddhā ussitaddhajā;	100	
PA_ja_539:100.3	Dīpā athopi veyyagghā,	100	
PA_ja_539:100.4	sabbālaṅkārabhūsitā.	100	
PA_ja_539:101.1	Ārūḷhā gāmaṇīyehi,	101	
PA_ja_539:101.2	cāpahatthehi vammibhi;	101	
PA_ja_539:101.3	Yantaṁ maṁ nānuyissanti,	101	
PA_ja_539:101.4	taṁ kudāssu bhavissati.	101	
PA_ja_539:102.1	Kadāssu maṁ migarathā,	102	
PA_ja_539:102.2	sannaddhā ussitaddhajā;	102	
PA_ja_539:102.3	Dīpā athopi veyyagghā,	102	
PA_ja_539:102.4	sabbālaṅkārabhūsitā.	102	
PA_ja_539:103.1	Ārūḷhā gāmaṇīyehi,	103	
PA_ja_539:103.2	cāpahatthehi vammibhi;	103	
PA_ja_539:103.3	Yantaṁ maṁ nānuyissanti,	103	
PA_ja_539:103.4	taṁ kudāssu bhavissati.	103	
PA_ja_539:104.1	Kadāssu maṁ hatthārohā,	104	
PA_ja_539:104.2	sabbālaṅkārabhūsitā;	104	
PA_ja_539:104.3	Nīlavammadharā sūrā,	104	
PA_ja_539:104.4	tomaraṅkusapāṇino;	104	
PA_ja_539:104.5	Yantaṁ maṁ nānuyissanti,	104	
PA_ja_539:104.6	taṁ kudāssu bhavissati.	104	
PA_ja_539:105.1	Kadāssu maṁ assārohā,	105	
PA_ja_539:105.2	sabbālaṅkārabhūsitā;	105	
PA_ja_539:105.3	Nīlavammadharā sūrā,	105	
PA_ja_539:105.4	illiyācāpadhārino;	105	
PA_ja_539:105.5	Yantaṁ maṁ nānuyissanti,	105	
PA_ja_539:105.6	taṁ kudāssu bhavissati.	105	
PA_ja_539:106.1	Kadāssu maṁ rathārohā,	106	
PA_ja_539:106.2	sabbālaṅkārabhūsitā;	106	
PA_ja_539:106.3	Nīlavammadharā sūrā,	106	
PA_ja_539:106.4	cāpahatthā kalāpino;	106	
PA_ja_539:106.5	Yantaṁ maṁ nānuyissanti,	106	
PA_ja_539:106.6	taṁ kudāssu bhavissati.	106	
PA_ja_539:107.1	Kadāssu maṁ dhanuggahā,	107	
PA_ja_539:107.2	sabbālaṅkārabhūsitā;	107	
PA_ja_539:107.3	Nīlavammadharā sūrā,	107	
PA_ja_539:107.4	cāpahatthā kalāpino;	107	
PA_ja_539:107.5	Yantaṁ maṁ nānuyissanti,	107	
PA_ja_539:107.6	taṁ kudāssu bhavissati.	107	
PA_ja_539:108.1	Kadāssu maṁ rājaputtā,	108	
PA_ja_539:108.2	sabbālaṅkārabhūsitā;	108	
PA_ja_539:108.3	Citravammadharā sūrā,	108	
PA_ja_539:108.4	kañcanāveḷadhārino;	108	
PA_ja_539:108.5	Yantaṁ maṁ nānuyissanti,	108	
PA_ja_539:108.6	taṁ kudāssu bhavissati.	108	
PA_ja_539:109.1	Kadāssu maṁ ariyagaṇā,	109	
PA_ja_539:109.2	vatavantā alaṅkatā;	109	
PA_ja_539:109.3	Haricandanalittaṅgā,	109	
PA_ja_539:109.4	kāsikuttamadhārino;	109	
PA_ja_539:109.5	Yantaṁ maṁ nānuyissanti,	109	
PA_ja_539:109.6	taṁ kudāssu bhavissati.	109	
PA_ja_539:110.1	Kadāssu maṁ amaccagaṇā,	110	
PA_ja_539:110.2	sabbālaṅkārabhūsitā;	110	
PA_ja_539:110.3	Pītavammadharā sūrā,	110	
PA_ja_539:110.4	purato gacchamālino;	110	
PA_ja_539:110.5	Yantaṁ maṁ nānuyissanti,	110	
PA_ja_539:110.6	taṁ kudāssu bhavissati.	110	
PA_ja_539:111.1	Kadāssu maṁ sattasatā bhariyā,	111	
PA_ja_539:111.2	Sabbālaṅkārabhūsitā;	111	
PA_ja_539:111.3	Yantaṁ maṁ nānuyissanti,	111	
PA_ja_539:111.4	Taṁ kudāssu bhavissati.	111	
PA_ja_539:112.1	Kadāssu maṁ sattasatā bhariyā,	112	
PA_ja_539:112.2	Susaññā tanumajjhimā;	112	
PA_ja_539:112.3	Yantaṁ maṁ nānuyissanti,	112	
PA_ja_539:112.4	Taṁ kudāssu bhavissati.	112	
PA_ja_539:113.1	Kadāssu maṁ sattasatā bhariyā,	113	
PA_ja_539:113.2	Assavā piyabhāṇinī;	113	
PA_ja_539:113.3	Yantaṁ maṁ nānuyissanti,	113	
PA_ja_539:113.4	Taṁ kudāssu bhavissati.	113	
PA_ja_539:114.1	Kadāhaṁ pattaṁ gahetvāna,	114	
PA_ja_539:114.2	muṇḍo saṅghāṭipāruto;	114	
PA_ja_539:114.3	Piṇḍikāya carissāmi,	114	
PA_ja_539:114.4	taṁ kudāssu bhavissati.	114	
PA_ja_539:115.1	Kadāhaṁ paṁsukūlānaṁ,	115	
PA_ja_539:115.2	ujjhitānaṁ mahāpathe;	115	
PA_ja_539:115.3	Saṅghāṭiṁ dhārayissāmi,	115	
PA_ja_539:115.4	taṁ kudāssu bhavissati.	115	
PA_ja_539:116.1	Kadāhaṁ sattāhasammeghe,	116	
PA_ja_539:116.2	ovaṭṭho allacīvaro;	116	
PA_ja_539:116.3	Piṇḍikāya carissāmi,	116	
PA_ja_539:116.4	taṁ kudāssu bhavissati.	116	
PA_ja_539:117.1	Kadāhaṁ sabbattha gantvā,	117	
PA_ja_539:117.2	rukkhā rukkhaṁ vanā vanaṁ;	117	
PA_ja_539:117.3	Anapekkho gamissāmi,	117	
PA_ja_539:117.4	taṁ kudāssu bhavissati.	117	
PA_ja_539:118.1	Kadāhaṁ giriduggesu,	118	
PA_ja_539:118.2	pahīnabhayabheravo;	118	
PA_ja_539:118.3	Adutiyo gamissāmi,	118	
PA_ja_539:118.4	taṁ kudāssu bhavissati.	118	
PA_ja_539:119.1	Kadāhaṁ vīṇaṁva rujjako,	119	
PA_ja_539:119.2	sattatantiṁ manoramaṁ;	119	
PA_ja_539:119.3	Cittaṁ ujuṁ karissāmi,	119	
PA_ja_539:119.4	taṁ kudāssu bhavissati.	119	
PA_ja_539:120.1	Kadāhaṁ rathakārova,	120	
PA_ja_539:120.2	parikantaṁ upāhanaṁ;	120	
PA_ja_539:120.3	Kāmasaṁyojane checchaṁ,	120	
PA_ja_539:120.4	ye dibbe ye ca mānuse”.	120	
PA_ja_539:121.1	Tā ca sattasatā bhariyā,	121	
PA_ja_539:121.2	sabbālaṅkārabhūsitā;	121	
PA_ja_539:121.3	Bāhā paggayha pakkanduṁ,	121	
PA_ja_539:121.4	“kasmā no vijahissasi”.	121	
PA_ja_539:122.1	Tā ca sattasatā bhariyā,	122	
PA_ja_539:122.2	susaññā tanumajjhimā;	122	
PA_ja_539:122.3	Bāhā paggayha pakkanduṁ,	122	
PA_ja_539:122.4	“kasmā no vijahissasi”.	122	
PA_ja_539:123.1	Tā ca sattasatā bhariyā,	123	
PA_ja_539:123.2	assavā piyabhāṇinī;	123	
PA_ja_539:123.3	Bāhā paggayha pakkanduṁ,	123	
PA_ja_539:123.4	“kasmā no vijahissasi”.	123	
PA_ja_539:124.1	Tā ca sattasatā bhariyā,	124	
PA_ja_539:124.2	sabbālaṅkārabhūsitā;	124	
PA_ja_539:124.3	Hitvā sampaddavī rājā,	124	
PA_ja_539:124.4	pabbajjāya purakkhato.	124	
PA_ja_539:125.1	Tā ca sattasatā bhariyā,	125	
PA_ja_539:125.2	susaññā tanumajjhimā;	125	
PA_ja_539:125.3	Hitvā sampaddavī rājā,	125	
PA_ja_539:125.4	pabbajjāya purakkhato.	125	
PA_ja_539:126.1	Tā ca sattasatā bhariyā,	126	
PA_ja_539:126.2	assavā piyabhāṇinī;	126	
PA_ja_539:126.3	Hitvā sampaddavī rājā,	126	
PA_ja_539:126.4	pabbajjāya purakkhato.	126	
PA_ja_539:127.1	Hitvā satapalaṁ kaṁsaṁ,	127	
PA_ja_539:127.2	sovaṇṇaṁ satarājikaṁ;	127	
PA_ja_539:127.3	Aggahī mattikaṁ pattaṁ,	127	
PA_ja_539:127.4	taṁ dutiyābhisecanaṁ.	127	
PA_ja_539:128.1	“Bhesmā aggisamā jālā,	128	
PA_ja_539:128.2	kosā ḍayhanti bhāgaso;	128	
PA_ja_539:128.3	Rajataṁ jātarūpañca,	128	
PA_ja_539:128.4	muttā veḷuriyā bahū.	128	
PA_ja_539:129.1	Maṇayo saṅkhamuttā ca,	129	
PA_ja_539:129.2	vatthikaṁ haricandanaṁ;	129	
PA_ja_539:129.3	Ajinaṁ dantabhaṇḍañca,	129	
PA_ja_539:129.4	lohaṁ kāḷāyasaṁ bahū;	129	
PA_ja_539:129.5	Ehi rāja nivattassu,	129	
PA_ja_539:129.6	mā tetaṁ vinasā dhanaṁ”.	129	
PA_ja_539:130.1	“Susukhaṁ vata jīvāma,	130	
PA_ja_539:130.2	yesaṁ no natthi kiñcanaṁ;	130	
PA_ja_539:130.3	Mithilā dayhamānāya,	130	
PA_ja_539:130.4	na me kiñci adayhatha”.	130	
PA_ja_539:131.1	“Aṭaviyo samuppannā,	131	
PA_ja_539:131.2	raṭṭhaṁ viddhaṁsayanti taṁ;	131	
PA_ja_539:131.3	Ehi rāja nivattassu,	131	
PA_ja_539:131.4	mā raṭṭhaṁ vinasā idaṁ”.	131	
PA_ja_539:132.1	“Susukhaṁ vata jīvāma,	132	
PA_ja_539:132.2	yesaṁ no natthi kiñcanaṁ;	132	
PA_ja_539:132.3	Raṭṭhe vilumpamānamhi,	132	
PA_ja_539:132.4	na me kiñci ahīratha.	132	
PA_ja_539:133.1	Susukhaṁ vata jīvāma,	133	
PA_ja_539:133.2	yesaṁ no natthi kiñcanaṁ;	133	
PA_ja_539:133.3	Pītibhakkhā bhavissāma,	133	
PA_ja_539:133.4	devā ābhassarā yathā”.	133	
PA_ja_539:134.1	“Kimheso mahato ghoso,	134	
PA_ja_539:134.2	kā nu gāmeva kīḷiyā;	134	
PA_ja_539:134.3	Samaṇa teva pucchāma,	134	
PA_ja_539:134.4	kattheso abhisaṭo jano”.	134	
PA_ja_539:135.1	“Mamaṁ ohāya gacchantaṁ,	135	
PA_ja_539:135.2	ettheso abhisaṭo jano;	135	
PA_ja_539:135.3	Sīmātikkamanaṁ yantaṁ,	135	
PA_ja_539:135.4	munimonassa pattiyā;	135	
PA_ja_539:135.5	Missaṁ nandīhi gacchantaṁ,	135	
PA_ja_539:135.6	kiṁ jānamanupucchasi”.	135	
PA_ja_539:136.1	“Māssu tiṇṇo amaññittha,	136	
PA_ja_539:136.2	sarīraṁ dhārayaṁ imaṁ;	136	
PA_ja_539:136.3	Atīraṇeyya yamidaṁ,	136	
PA_ja_539:136.4	bahū hi paripanthayo”.	136	
PA_ja_539:137.1	“Ko nu me paripanthassa,	137	
PA_ja_539:137.2	mamaṁ evaṁvihārino;	137	
PA_ja_539:137.3	Yo neva diṭṭhe nādiṭṭhe,	137	
PA_ja_539:137.4	kāmānamabhipatthaye”.	137	
PA_ja_539:138.1	“Niddā tandī vijambhitā,	138	
PA_ja_539:138.2	aratī bhattasammado;	138	
PA_ja_539:138.3	Āvasanti sarīraṭṭhā,	138	
PA_ja_539:138.4	bahū hi paripanthayo”.	138	
PA_ja_539:139.1	“Kalyāṇaṁ vata maṁ bhavaṁ,	139	
PA_ja_539:139.2	brāhmaṇa manusāsati;	139	
PA_ja_539:139.3	Brāhmaṇa teva pucchāmi,	139	
PA_ja_539:139.4	ko nu tvamasi mārisa”.	139	
PA_ja_539:140.1	“Nārado iti me nāmaṁ,	140	
PA_ja_539:140.2	kassapo iti maṁ vidū;	140	
PA_ja_539:140.3	Bhoto sakāsamāgacchiṁ,	140	
PA_ja_539:140.4	sādhu sabbhi samāgamo.	140	
PA_ja_539:141.1	Tassa te sabbo ānando,	141	
PA_ja_539:141.2	vihāro upavattatu;	141	
PA_ja_539:141.3	Yaṁ ūnaṁ taṁ paripūrehi,	141	
PA_ja_539:141.4	khantiyā upasamena ca.	141	
PA_ja_539:142.1	Pasāraya sannatañca,	142	
PA_ja_539:142.2	unnatañca pasāraya;	142	
PA_ja_539:142.3	Kammaṁ vijjañca dhammañca,	142	
PA_ja_539:142.4	sakkatvāna paribbaja.	142	
PA_ja_539:143.1	Bahū hatthī ca asse ca,	143	
PA_ja_539:143.2	nagare janapadāni ca;	143	
PA_ja_539:143.3	Hitvā janaka pabbajito,	143	
PA_ja_539:143.4	kapāle ratimajjhagā.	143	
PA_ja_539:144.1	Kacci nu te jānapadā,	144	
PA_ja_539:144.2	mittāmaccā ca ñātakā;	144	
PA_ja_539:144.3	Dubbhimakaṁsu janaka,	144	
PA_ja_539:144.4	kasmā tetaṁ aruccatha”.	144	
PA_ja_539:145.1	“Na migājina jātucche,	145	
PA_ja_539:145.2	ahaṁ kañci kudācanaṁ;	145	
PA_ja_539:145.3	Adhammena jine ñātiṁ,	145	
PA_ja_539:145.4	na cāpi ñātayo mamaṁ.	145	
PA_ja_539:146.1	Disvāna lokavattantaṁ,	146	
PA_ja_539:146.2	khajjantaṁ kaddamīkataṁ;	146	
PA_ja_539:146.3	Haññare bajjhare cettha,	146	
PA_ja_539:146.4	yattha sanno puthujjano;	146	
PA_ja_539:146.5	Etāhaṁ upamaṁ katvā,	146	
PA_ja_539:146.6	bhikkhakosmi migājina”.	146	
PA_ja_539:147.1	“Ko nu te bhagavā satthā,	147	
PA_ja_539:147.2	kassetaṁ vacanaṁ suci;	147	
PA_ja_539:147.3	Na hi kappaṁ vā vijjaṁ vā,	147	
PA_ja_539:147.4	paccakkhāya rathesabha;	147	
PA_ja_539:147.5	Samaṇaṁ āhu vattantaṁ,	147	
PA_ja_539:147.6	yathā dukkhassatikkamo.	147	
PA_ja_539:148.1	Na migājina jātucche,	148	
PA_ja_539:148.2	ahaṁ kañci kudācanaṁ;	148	
PA_ja_539:148.3	Samaṇaṁ brāhmaṇaṁ vāpi,	148	
PA_ja_539:148.4	sakkatvā anupāvisiṁ”.	148	
PA_ja_539:149.1	“Mahatā cānubhāvena,	149	
PA_ja_539:149.2	gacchanto siriyā jalaṁ;	149	
PA_ja_539:149.3	Gīyamānesu gītesu,	149	
PA_ja_539:149.4	vajjamānesu vaggusu.	149	
PA_ja_539:150.1	Tūriyatāḷasaṅghuṭṭhe,	150	
PA_ja_539:150.2	Sammatālasamāhite;	150	
PA_ja_539:150.3	Sa migājina maddakkhiṁ,	150	
PA_ja_539:150.4	Phaliṁ ambaṁ tirocchadaṁ;	150	
PA_ja_539:150.5	Haññamānaṁ manussehi,	150	
PA_ja_539:150.6	Phalakāmehi jantubhi.	150	
PA_ja_539:151.1	So khohaṁ taṁ siriṁ hitvā,	151	
PA_ja_539:151.2	orohitvā migājina;	151	
PA_ja_539:151.3	Mūlaṁ ambassupāgacchiṁ,	151	
PA_ja_539:151.4	phalino nipphalassa ca.	151	
PA_ja_539:152.1	Phaliṁ ambaṁ hataṁ disvā,	152	
PA_ja_539:152.2	viddhaṁstaṁ vinaḷīkataṁ;	152	
PA_ja_539:152.3	Athekaṁ itaraṁ ambaṁ,	152	
PA_ja_539:152.4	nīlobhāsaṁ manoramaṁ.	152	
PA_ja_539:153.1	Evameva nūnamhepi,	153	
PA_ja_539:153.2	issare bahukaṇṭake;	153	
PA_ja_539:153.3	Amittā no vadhissanti,	153	
PA_ja_539:153.4	yathā ambo phalī hato.	153	
PA_ja_539:154.1	Ajinamhi haññate dīpi,	154	
PA_ja_539:154.2	nāgo dantehi haññate;	154	
PA_ja_539:154.3	Dhanamhi dhanino hanti,	154	
PA_ja_539:154.4	aniketamasanthavaṁ;	154	
PA_ja_539:154.5	Phalī ambo aphalo ca,	154	
PA_ja_539:154.6	te satthāro ubho mama”.	154	
PA_ja_539:155.1	“Sabbo jano pabyathito,	155	
PA_ja_539:155.2	rājā pabbajito iti;	155	
PA_ja_539:155.3	Hatthārohā anīkaṭṭhā,	155	
PA_ja_539:155.4	rathikā pattikārakā.	155	
PA_ja_539:156.1	Assāsayitvā janataṁ,	156	
PA_ja_539:156.2	ṭhapayitvā paṭicchadaṁ;	156	
PA_ja_539:156.3	Puttaṁ rajje ṭhapetvāna,	156	
PA_ja_539:156.4	atha pacchā pabbajissasi”.	156	
PA_ja_539:157.1	“Cattā mayā jānapadā,	157	
PA_ja_539:157.2	mittāmaccā ca ñātakā;	157	
PA_ja_539:157.3	Santi puttā videhānaṁ,	157	
PA_ja_539:157.4	dīghāvu raṭṭhavaḍḍhano;	157	
PA_ja_539:157.5	Te rajjaṁ kārayissanti,	157	
PA_ja_539:157.6	mithilāyaṁ pajāpati.	157	
PA_ja_539:158.1	Ehi taṁ anusikkhāmi,	158	
PA_ja_539:158.2	yaṁ vākyaṁ mama ruccati;	158	
PA_ja_539:158.3	Rajjaṁ tuvaṁ kārayasi,	158	
PA_ja_539:158.4	pāpaṁ duccaritaṁ bahuṁ;	158	
PA_ja_539:158.5	Kāyena vācā manasā,	158	
PA_ja_539:158.6	yena gacchasi duggatiṁ.	158	
PA_ja_539:159.1	Paradinnakena paraniṭṭhitena,	159	
PA_ja_539:159.2	Piṇḍena yāpehi sa dhīradhammo”.	159	
PA_ja_539:160.1	“Yopi catutthe bhattakāle na bhuñje,	160	
PA_ja_539:160.2	Ajuṭṭhamārīva khudāya miyye;	160	
PA_ja_539:160.3	Na tveva piṇḍaṁ luḷitaṁ anariyaṁ,	160	
PA_ja_539:160.4	Kulaputtarūpo sappuriso na seve;	160	
PA_ja_539:160.5	Tayidaṁ na sādhu tayidaṁ na suṭṭhu,	160	
PA_ja_539:160.6	Sunakhucchiṭṭhakaṁ janaka bhuñjase tuvaṁ”.	160	
PA_ja_539:161.1	“Na cāpi me sīvali so abhakkho,	161	
PA_ja_539:161.2	Yaṁ hoti cattaṁ gihino sunassa vā;	161	
PA_ja_539:161.3	Ye keci bhogā idha dhammaladdhā,	161	
PA_ja_539:161.4	Sabbo so bhakkho anavayoti vutto”.	161	
PA_ja_539:162.1	“Kumārike upaseniye,	162	
PA_ja_539:162.2	Niccaṁ niggaḷamaṇḍite;	162	
PA_ja_539:162.3	Kasmā te eko bhujo janati,	162	
PA_ja_539:162.4	Eko te na janatī bhujo”.	162	
PA_ja_539:163.1	“Imasmiṁ me samaṇa hatthe,	163	
PA_ja_539:163.2	paṭimukkā dunīvarā;	163	
PA_ja_539:163.3	Saṅghātā jāyate saddo,	163	
PA_ja_539:163.4	dutiyasseva sā gati.	163	
PA_ja_539:164.1	Imasmiṁ me samaṇa hatthe,	164	
PA_ja_539:164.2	paṭimukko ekanīvaro;	164	
PA_ja_539:164.3	So adutiyo na janati,	164	
PA_ja_539:164.4	munibhūtova tiṭṭhati.	164	
PA_ja_539:165.1	Vivādappatto dutiyo,	165	
PA_ja_539:165.2	keneko vivadissati;	165	
PA_ja_539:165.3	Tassa te saggakāmassa,	165	
PA_ja_539:165.4	ekattamuparocataṁ”.	165	
PA_ja_539:166.1	“Suṇāsi sīvali kathā,	166	
PA_ja_539:166.2	kumāriyā paveditā;	166	
PA_ja_539:166.3	Pesiyā maṁ garahittho,	166	
PA_ja_539:166.4	dutiyasseva sā gati.	166	
PA_ja_539:167.1	Ayaṁ dvedhāpatho bhadde,	167	
PA_ja_539:167.2	anuciṇṇo pathāvihi;	167	
PA_ja_539:167.3	Tesaṁ tvaṁ ekaṁ gaṇhāhi,	167	
PA_ja_539:167.4	ahamekaṁ punāparaṁ.	167	
PA_ja_539:168.1	Māvaca maṁ tvaṁ pati meti,	168	
PA_ja_539:168.2	nāhaṁ bhariyāti vā puna”;	168	
PA_ja_539:168.3	Imameva kathayantā,	168	
PA_ja_539:168.4	thūṇaṁ nagarupāgamuṁ.	168	
PA_ja_539:169.1	Koṭṭhake usukārassa,	169	
PA_ja_539:169.2	bhattakāle upaṭṭhite;	169	
PA_ja_539:169.3	Tatrā ca so usukāro,	169	
PA_ja_539:169.4	ekaṁ daṇḍaṁ ujuṁ kataṁ;	169	
PA_ja_539:169.5	Ekañca cakkhuṁ niggayha,	169	
PA_ja_539:169.6	jimhamekena pekkhati.	169	
PA_ja_539:170.1	“Evaṁ no sādhu passasi,	170	
PA_ja_539:170.2	usukāra suṇohi me;	170	
PA_ja_539:170.3	Yadekaṁ cakkhuṁ niggayha,	170	
PA_ja_539:170.4	jimhamekena pekkhasi”.	170	
PA_ja_539:171.1	“Dvīhi samaṇa cakkhūhi,	171	
PA_ja_539:171.2	Visālaṁ viya khāyati;	171	
PA_ja_539:171.3	Asampatvā paramaṁ liṅgaṁ,	171	
PA_ja_539:171.4	Nujubhāvāya kappati.	171	
PA_ja_539:172.1	Ekañca cakkhuṁ niggayha,	172	
PA_ja_539:172.2	jimhamekena pekkhato;	172	
PA_ja_539:172.3	Sampatvā paramaṁ liṅgaṁ,	172	
PA_ja_539:172.4	ujubhāvāya kappati.	172	
PA_ja_539:173.1	Vivādappatto dutiyo,	173	
PA_ja_539:173.2	keneko vivadissati;	173	
PA_ja_539:173.3	Tassa te saggakāmassa,	173	
PA_ja_539:173.4	ekattamuparocataṁ”.	173	
PA_ja_539:174.1	“Suṇāsi sīvali kathā,	174	
PA_ja_539:174.2	usukārena veditā;	174	
PA_ja_539:174.3	Pesiyā maṁ garahittho,	174	
PA_ja_539:174.4	dutiyasseva sā gati.	174	
PA_ja_539:175.1	Ayaṁ dvedhāpatho bhadde,	175	
PA_ja_539:175.2	anuciṇṇo pathāvihi;	175	
PA_ja_539:175.3	Tesaṁ tvaṁ ekaṁ gaṇhāhi,	175	
PA_ja_539:175.4	ahamekaṁ punāparaṁ.	175	
PA_ja_539:176.1	Māvaca maṁ tvaṁ pati meti,	176	
PA_ja_539:176.2	nāhaṁ bhariyāti vā puna;	176	
PA_ja_539:176.3	Muñjāvesikā pavāḷhā,	176	
PA_ja_539:176.4	ekā vihara sīvalī”ti.	176	
PA_ja_539:177.1	Mahājanakajātakaṁ dutiyaṁ.	177	
