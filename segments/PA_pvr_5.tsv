segmentnr	original	folio	analyzed
PA_pvr_5:0.1	Parivāra	0	
PA_pvr_5:0.2	5. Samathabheda	0	
PA_pvr_5:0.3	1. Adhikaraṇapariyāyavāra	0	
PA_pvr_5:1.1	Vivādādhikaraṇassa—	1	
PA_pvr_5:1.2	kiṁ pubbaṅgamaṁ?	1	
PA_pvr_5:1.3	Kati ṭhānāni?	1	
PA_pvr_5:1.4	Kati vatthūni?	1	
PA_pvr_5:1.5	Kati bhūmiyo?	1	
PA_pvr_5:1.6	Kati hetū?	1	
PA_pvr_5:1.7	Kati mūlāni?	1	
PA_pvr_5:1.8	Katihākārehi vivadati?	1	
PA_pvr_5:1.9	Vivādādhikaraṇaṁ katihi samathehi sammati?	1	
PA_pvr_5:2.1	Anuvādādhikaraṇassa—	2	
PA_pvr_5:2.2	kiṁ pubbaṅgamaṁ?	2	
PA_pvr_5:2.3	Kati ṭhānāni?	2	
PA_pvr_5:2.4	Kati vatthūni?	2	
PA_pvr_5:2.5	Kati bhūmiyo?	2	
PA_pvr_5:2.6	Kati hetū?	2	
PA_pvr_5:2.7	Kati mūlāni?	2	
PA_pvr_5:2.8	Katihākārehi anuvadati?	2	
PA_pvr_5:2.9	Anuvādādhikaraṇaṁ katihi samathehi sammati?	2	
PA_pvr_5:3.1	Āpattādhikaraṇassa—	3	
PA_pvr_5:3.2	kiṁ pubbaṅgamaṁ?	3	
PA_pvr_5:3.3	Kati ṭhānāni?	3	
PA_pvr_5:3.4	Kati vatthūni?	3	
PA_pvr_5:3.5	Kati bhūmiyo?	3	
PA_pvr_5:3.6	Kati hetū?	3	
PA_pvr_5:3.7	Kati mūlāni?	3	
PA_pvr_5:3.8	Katihākārehi āpattiṁ āpajjati?	3	
PA_pvr_5:3.9	Āpattādhikaraṇaṁ katihi samathehi sammati?	3	
PA_pvr_5:4.1	Kiccādhikaraṇassa—	4	
PA_pvr_5:4.2	kiṁ pubbaṅgamaṁ?	4	
PA_pvr_5:4.3	Kati ṭhānāni?	4	
PA_pvr_5:4.4	Kati vatthūni?	4	
PA_pvr_5:4.5	Kati bhūmiyo?	4	
PA_pvr_5:4.6	Kati hetū?	4	
PA_pvr_5:4.7	Kati mūlāni?	4	
PA_pvr_5:4.8	Katihākārehi kiccaṁ jāyati?	4	
PA_pvr_5:4.9	Kiccādhikaraṇaṁ katihi samathehi sammati?	4	
PA_pvr_5:5.1	Vivādādhikaraṇassa kiṁ pubbaṅgamanti?	5	
PA_pvr_5:5.2	Lobho pubbaṅgamo, doso pubbaṅgamo, moho pubbaṅgamo, alobho pubbaṅgamo, adoso pubbaṅgamo, amoho pubbaṅgamo.	5	
PA_pvr_5:5.3	Kati ṭhānānīti?	5	
PA_pvr_5:5.4	Aṭṭhārasa bhedakaravatthūni ṭhānāni.	5	
PA_pvr_5:5.5	Kati vatthūnīti?	5	
PA_pvr_5:5.6	Aṭṭhārasa bhedakaravatthūni.	5	
PA_pvr_5:5.7	Kati bhūmiyoti?	5	
PA_pvr_5:5.8	Aṭṭhārasa bhedakaravatthūni bhūmiyo.	5	
PA_pvr_5:5.9	Kati hetūti?	5	
PA_pvr_5:5.10	Nava hetū—	5	
PA_pvr_5:5.11	tayo kusalahetū, tayo akusalahetū, tayo abyākatahetū.	5	
PA_pvr_5:5.12	Kati mūlānīti?	5	
PA_pvr_5:5.13	Dvādasa mūlāni.	5	
PA_pvr_5:5.14	Katihākārehi vivadatīti?	5	
PA_pvr_5:5.15	Dvīhākārehi vivadati—	5	
PA_pvr_5:5.16	dhammadiṭṭhi vā adhammadiṭṭhi vā.	5	
PA_pvr_5:5.17	Vivādādhikaraṇaṁ katihi samathehi sammatīti?	5	
PA_pvr_5:5.18	Vivādādhikaraṇaṁ dvīhi samathehi sammati—	5	
PA_pvr_5:5.19	sammukhāvinayena ca yebhuyyasikāya ca.	5	
PA_pvr_5:6.1	Anuvādādhikaraṇassa kiṁ pubbaṅgamanti?	6	
PA_pvr_5:6.2	Lobho pubbaṅgamo, doso pubbaṅgamo, moho pubbaṅgamo, alobho pubbaṅgamo, adoso pubbaṅgamo, amoho pubbaṅgamo.	6	
PA_pvr_5:6.3	Kati ṭhānānīti?	6	
PA_pvr_5:6.4	Catasso vipattiyo ṭhānāni.	6	
PA_pvr_5:6.5	Kati vatthūnīti?	6	
PA_pvr_5:6.6	Catasso vipattiyo vatthūni.	6	
PA_pvr_5:6.7	Kati bhūmiyoti?	6	
PA_pvr_5:6.8	Catasso vipattiyo bhūmiyo.	6	
PA_pvr_5:6.9	Kati hetūti?	6	
PA_pvr_5:6.10	Nava hetū—	6	
PA_pvr_5:6.11	tayo kusalahetū, tayo akusalahetū, tayo abyākatahetū.	6	
PA_pvr_5:6.12	Kati mūlānīti?	6	
PA_pvr_5:6.13	Cuddasa mūlāni.	6	
PA_pvr_5:6.14	Katihākārehi anuvadatīti?	6	
PA_pvr_5:6.15	Dvīhākārehi anuvadati—	6	
PA_pvr_5:6.16	vatthuto vā āpattito vā.	6	
PA_pvr_5:6.17	Anuvādādhikaraṇaṁ katihi samathehi sammatīti?	6	
PA_pvr_5:6.18	Anuvādādhikaraṇaṁ catūhi samathehi sammati—	6	
PA_pvr_5:6.19	sammukhāvinayena ca sativinayena ca amūḷhavinayena ca tassapāpiyasikāya ca.	6	
PA_pvr_5:7.1	Āpattādhikaraṇassa kiṁ pubbaṅgamanti?	7	
PA_pvr_5:7.2	Lobho pubbaṅgamo, doso pubbaṅgamo, moho pubbaṅgamo, alobho pubbaṅgamo, adoso pubbaṅgamo, amoho pubbaṅgamo.	7	
PA_pvr_5:7.3	Kati ṭhānānīti?	7	
PA_pvr_5:7.4	Satta āpattikkhandhā ṭhānāni.	7	
PA_pvr_5:7.5	Kati vatthūnīti?	7	
PA_pvr_5:7.6	Satta āpattikkhandhā vatthūni.	7	
PA_pvr_5:7.7	Kati bhūmiyoti?	7	
PA_pvr_5:7.8	Satta āpattikkhandhā bhūmiyo.	7	
PA_pvr_5:7.9	Kati hetūti?	7	
PA_pvr_5:7.10	Cha hetū—	7	
PA_pvr_5:7.11	tayo akusalahetū, tayo abyākatahetū.	7	
PA_pvr_5:7.12	Kati mūlānīti?	7	
PA_pvr_5:7.13	Cha āpattisamuṭṭhānāni mūlāni.	7	
PA_pvr_5:7.14	Katihākārehi āpattiṁ āpajjatīti?	7	
PA_pvr_5:7.15	Chahākārehi āpattiṁ āpajjati—	7	
PA_pvr_5:7.16	alajjitā, aññāṇatā, kukkuccapakatatā, akappiye kappiyasaññitā, kappiye akappiyasaññitā, satisammosā.	7	
PA_pvr_5:7.17	Āpattādhikaraṇaṁ katihi samathehi sammatīti?	7	
PA_pvr_5:7.18	Āpattādhikaraṇaṁ tīhi samathehi sammati—	7	
PA_pvr_5:7.19	sammukhāvinayena ca paṭiññātakaraṇena ca, sammukhāvinayena ca tiṇavatthārakena ca.	7	
PA_pvr_5:8.1	Kiccādhikaraṇassa kiṁ pubbaṅgamanti?	8	
PA_pvr_5:8.2	Lobho pubbaṅgamo, doso pubbaṅgamo, moho pubbaṅgamo, alobho pubbaṅgamo, adoso pubbaṅgamo, amoho pubbaṅgamo.	8	
PA_pvr_5:8.3	Kati ṭhānānīti?	8	
PA_pvr_5:8.4	Cattāri kammāni ṭhānāni.	8	
PA_pvr_5:8.5	Kati vatthūnīti?	8	
PA_pvr_5:8.6	Cattāri kammāni vatthūni.	8	
PA_pvr_5:8.7	Kati bhūmiyoti?	8	
PA_pvr_5:8.8	Cattāri kammāni bhūmiyo.	8	
PA_pvr_5:8.9	Kati hetūti?	8	
PA_pvr_5:8.10	Nava hetū—	8	
PA_pvr_5:8.11	tayo kusalahetū, tayo akusalahetū, tayo abyākatahetū.	8	
PA_pvr_5:8.12	Kati mūlānīti?	8	
PA_pvr_5:8.13	Ekaṁ mūlaṁ—	8	
PA_pvr_5:8.14	saṅgho.	8	
PA_pvr_5:8.15	Katihākārehi kiccaṁ jāyatīti?	8	
PA_pvr_5:8.16	Dvīhākārehi kiccaṁ jāyati—	8	
PA_pvr_5:8.17	ñattito vā apalokanato vā.	8	
PA_pvr_5:8.18	Kiccādhikaraṇaṁ katihi samathehi sammatīti?	8	
PA_pvr_5:8.19	Kiccādhikaraṇaṁ ekena samathena sammati—	8	
PA_pvr_5:8.20	sammukhāvinayena.	8	
PA_pvr_5:9.1	Kati samathā?	9	
PA_pvr_5:9.2	Satta samathā.	9	
PA_pvr_5:9.3	Sammukhāvinayo, sativinayo, amūḷhavinayo, paṭiññātakaraṇaṁ, yebhuyyasikā, tassapāpiyasikā, tiṇavatthārako—	9	
PA_pvr_5:9.4	ime satta samathā.	9	
PA_pvr_5:10.1	Siyā ime satta samathā dasa samathā honti, dasa samathā satta samathā honti vatthuvasena pariyāyena?	10	
PA_pvr_5:10.2	Siyāti.	10	
PA_pvr_5:11.1	Kathañca siyā?	11	
PA_pvr_5:11.2	Vivādādhikaraṇassa dve samathā, anuvādādhikaraṇassa cattāro samathā, āpattādhikaraṇassa tayo samathā, kiccādhikaraṇassa eko samatho.	11	
PA_pvr_5:11.3	Evaṁ ime satta samathā dasa samathā honti, dasa samathā satta samathā honti vatthuvasena pariyāyena.	11	
PA_pvr_5:12.1	Pariyāyavāro niṭṭhito chaṭṭho.	12	
PA_pvr_5:13.0	2. Sādhāraṇavāra	13	
PA_pvr_5:13.1	Kati samathā vivādādhikaraṇassa sādhāraṇā?	13	
PA_pvr_5:13.2	Kati samathā vivādādhikaraṇassa asādhāraṇā?	13	
PA_pvr_5:13.3	Kati samathā anuvādādhikaraṇassa sādhāraṇā?	13	
PA_pvr_5:13.4	Kati samathā anuvādādhikaraṇassa asādhāraṇā?	13	
PA_pvr_5:13.5	Kati samathā āpattādhikaraṇassa sādhāraṇā?	13	
PA_pvr_5:13.6	Kati samathā āpattādhikaraṇassa asādhāraṇā?	13	
PA_pvr_5:13.7	Kati samathā kiccādhikaraṇassa sādhāraṇā?	13	
PA_pvr_5:13.8	Kati samathā kiccādhikaraṇassa asādhāraṇā?	13	
PA_pvr_5:14.1	Dve samathā vivādādhikaraṇassa sādhāraṇā—	14	
PA_pvr_5:14.2	sammukhāvinayo, yebhuyyasikā.	14	
PA_pvr_5:14.3	Pañca samathā vivādādhikaraṇassa asādhāraṇā—	14	
PA_pvr_5:14.4	sativinayo, amūḷhavinayo, paṭiññātakaraṇaṁ, tassapāpiyasikā, tiṇavatthārako.	14	
PA_pvr_5:15.1	Cattāro samathā anuvādādhikaraṇassa sādhāraṇā—	15	
PA_pvr_5:15.2	sammukhāvinayo, sativinayo, amūḷhavinayo, tassapāpiyasikā.	15	
PA_pvr_5:15.3	Tayo samathā anuvādādhikaraṇassa asādhāraṇā—	15	
PA_pvr_5:15.4	yebhuyyasikā, paṭiññātakaraṇaṁ, tiṇavatthārako.	15	
PA_pvr_5:16.1	Tayo samathā āpattādhikaraṇassa sādhāraṇā—	16	
PA_pvr_5:16.2	sammukhāvinayo, paṭiññātakaraṇaṁ, tiṇavatthārako.	16	
PA_pvr_5:16.3	Cattāro samathā āpattādhikaraṇassa asādhāraṇā—	16	
PA_pvr_5:16.4	yebhuyyasikā, sativinayo, amūḷhavinayo, tassapāpiyasikā.	16	
PA_pvr_5:17.1	Eko samatho kiccādhikaraṇassa sādhāraṇo—	17	
PA_pvr_5:17.2	sammukhāvinayo.	17	
PA_pvr_5:17.3	Cha samathā kiccādhikaraṇassa asādhāraṇā—	17	
PA_pvr_5:17.4	yebhuyyasikā, sativinayo, amūḷhavinayo, paṭiññātakaraṇaṁ, tassapāpiyasikā, tiṇavatthārako.	17	
PA_pvr_5:18.1	Sādhāraṇavāro niṭṭhito sattamo.	18	
PA_pvr_5:19.0	3. Tabbhāgiyavāra	19	
PA_pvr_5:19.1	Kati samathā vivādādhikaraṇassa tabbhāgiyā?	19	
PA_pvr_5:19.2	Kati samathā vivādādhikaraṇassa aññabhāgiyā?	19	
PA_pvr_5:19.3	Kati samathā anuvādādhikaraṇassa tabbhāgiyā?	19	
PA_pvr_5:19.4	Kati samathā anuvādādhikaraṇassa aññabhāgiyā?	19	
PA_pvr_5:19.5	Kati samathā āpattādhikaraṇassa tabbhāgiyā?	19	
PA_pvr_5:19.6	Kati samathā āpattādhikaraṇassa aññabhāgiyā?	19	
PA_pvr_5:19.7	Kati samathā kiccādhikaraṇassa tabbhāgiyā?	19	
PA_pvr_5:19.8	Kati samathā kiccādhikaraṇassa aññabhāgiyā?	19	
PA_pvr_5:20.1	Dve samathā vivādādhikaraṇassa tabbhāgiyā—	20	
PA_pvr_5:20.2	sammukhāvinayo, yebhuyyasikā.	20	
PA_pvr_5:20.3	Pañca samathā vivādādhikaraṇassa aññabhāgiyā—	20	
PA_pvr_5:20.4	sativinayo, amūḷhavinayo, paṭiññātakaraṇaṁ, tassapāpiyasikā, tiṇavatthārako.	20	
PA_pvr_5:21.1	Cattāro samathā anuvādādhikaraṇassa tabbhāgiyā—	21	
PA_pvr_5:21.2	sammukhāvinayo, sativinayo, amūḷhavinayo, tassapāpiyasikā.	21	
PA_pvr_5:21.3	Tayo samathā anuvādādhikaraṇassa aññabhāgiyā—	21	
PA_pvr_5:21.4	yebhuyyasikā, paṭiññātakaraṇaṁ, tiṇavatthārako.	21	
PA_pvr_5:22.1	Tayo samathā āpattādhikaraṇassa tabbhāgiyā—	22	
PA_pvr_5:22.2	sammukhāvinayo, paṭiññātakaraṇaṁ, tiṇavatthārako.	22	
PA_pvr_5:22.3	Cattāro samathā āpattādhikaraṇassa aññabhāgiyā—	22	
PA_pvr_5:22.4	yebhuyyasikā, sativinayo, amūḷhavinayo, tassapāpiyasikā.	22	
PA_pvr_5:23.1	Eko samatho kiccādhikaraṇassa tabbhāgiyo—	23	
PA_pvr_5:23.2	sammukhāvinayo.	23	
PA_pvr_5:23.3	Cha samathā kiccādhikaraṇassa aññabhāgiyā—	23	
PA_pvr_5:23.4	yebhuyyasikā, sativinayo, amūḷhavinayo, paṭiññātakaraṇaṁ, tassapāpiyasikā, tiṇavatthārako.	23	
PA_pvr_5:24.1	Tabbhāgiyavāro niṭṭhito aṭṭhamo.	24	
PA_pvr_5:25.0	4. Samathāsamathassasādhāraṇavāra	25	
PA_pvr_5:25.1	Samathā samathassa sādhāraṇā, samathā samathassa asādhāraṇā.	25	
PA_pvr_5:25.2	Siyā samathā samathassa sādhāraṇā, siyā samathā samathassa asādhāraṇā.	25	
PA_pvr_5:26.1	Kathaṁ siyā samathā samathassa sādhāraṇā?	26	
PA_pvr_5:26.2	Kathaṁ siyā samathā samathassa asādhāraṇā?	26	
PA_pvr_5:26.3	Yebhuyyasikā sammukhāvinayassa sādhāraṇā, sativinayassa amūḷhavinayassa paṭiññātakaraṇassa tassapāpiyasikāya tiṇavatthārakassa asādhāraṇā.	26	
PA_pvr_5:27.1	Sativinayo sammukhāvinayassa sādhāraṇo, amūḷhavinayassa paṭiññātakaraṇassa tassapāpiyasikāya tiṇavatthārakassa yebhuyyasikāya asādhāraṇo.	27	
PA_pvr_5:28.1	Amūḷhavinayo sammukhāvinayassa sādhāraṇo, paṭiññātakaraṇassa tassapāpiyasikāya tiṇavatthārakassa yebhuyyasikāya sativinayassa asādhāraṇo.	28	
PA_pvr_5:29.1	Paṭiññātakaraṇaṁ sammukhāvinayassa sādhāraṇaṁ, tassapāpiyasikāya tiṇavatthārakassa yebhuyyasikāya sativinayassa amūḷhavinayassa asādhāraṇaṁ.	29	
PA_pvr_5:30.1	Tassapāpiyasikā sammukhāvinayassa sādhāraṇā, tiṇavatthārakassa yebhuyyasikāya sativinayassa amūḷhavinayassa paṭiññātakaraṇassa asādhāraṇā.	30	
PA_pvr_5:31.1	Tiṇavatthārako sammukhāvinayassa sādhāraṇo, yebhuyyasikāya sativinayassa amūḷhavinayassa paṭiññātakaraṇassa tassapāpiyasikāya asādhāraṇo.	31	
PA_pvr_5:32.1	Evaṁ siyā samathā samathassa sādhāraṇā;	32	
PA_pvr_5:32.2	evaṁ siyā samathā samathassa asādhāraṇā.	32	
PA_pvr_5:33.1	Samathā samathassa sādhāraṇavāro niṭṭhito navamo.	33	
PA_pvr_5:34.0	5. Samathāsamathassatabbhāgiyavāra	34	
PA_pvr_5:34.1	Samathā samathassa tabbhāgiyā, samathā samathassa aññabhāgiyā.	34	
PA_pvr_5:34.2	Siyā samathā samathassa tabbhāgiyā, siyā samathā samathassa aññabhāgiyā.	34	
PA_pvr_5:35.1	Kathaṁ siyā samathā samathassa tabbhāgiyā?	35	
PA_pvr_5:35.2	Kathaṁ siyā samathā samathassa aññabhāgiyā?	35	
PA_pvr_5:35.3	Yebhuyyasikā sammukhāvinayassa tabbhāgiyā, sativinayassa amūḷhavinayassa paṭiññātakaraṇassa tassapāpiyasikāya tiṇavatthārakassa aññabhāgiyā.	35	
PA_pvr_5:36.1	Sativinayo sammukhāvinayassa tabbhāgiyo, amūḷhavinayassa paṭiññātakaraṇassa tassapāpiyasikāya tiṇavatthārakassa yebhuyyasikāya aññabhāgiyo.	36	
PA_pvr_5:37.1	Amūḷhavinayo sammukhāvinayassa tabbhāgiyo, paṭiññātakaraṇassa tassapāpiyasikāya tiṇavatthārakassa yebhuyyasikāya sativinayassa aññabhāgiyo.	37	
PA_pvr_5:38.1	Paṭiññātakaraṇaṁ sammukhāvinayassa tabbhāgiyaṁ, tassapāpiyasikāya tiṇavatthārakassa yebhuyyasikāya sativinayassa amūḷhavinayassa aññabhāgiyaṁ.	38	
PA_pvr_5:39.1	Tassapāpiyasikā sammukhāvinayassa tabbhāgiyā, tiṇavatthārakassa yebhuyyasikāya sativinayassa amūḷhavinayassa paṭiññātakaraṇassa aññabhāgiyā.	39	
PA_pvr_5:40.1	Tiṇavatthārako sammukhāvinayassa tabbhāgiyo, yebhuyyasikāya sativinayassa amūḷhavinayassa paṭiññātakaraṇassa tassapāpiyasikāya aññabhāgiyo.	40	
PA_pvr_5:41.1	Evaṁ siyā samathā samathassa tabbhāgiyā, evaṁ siyā samathā samathassa aññabhāgiyā.	41	
PA_pvr_5:42.1	Samathā samathassa tabbhāgiyavāro niṭṭhito dasamo.	42	
PA_pvr_5:43.0	6. Samathasammukhāvinayavāra	43	
PA_pvr_5:43.1	Samatho sammukhāvinayo, sammukhāvinayo samatho?	43	
PA_pvr_5:43.2	Samatho yebhuyyasikā, yebhuyyasikā samatho?	43	
PA_pvr_5:43.3	Samatho sativinayo, sativinayo samatho?	43	
PA_pvr_5:43.4	Samatho amūḷhavinayo, amūḷhavinayo samatho?	43	
PA_pvr_5:43.5	Samatho paṭiññātakaraṇaṁ, paṭiññātakaraṇaṁ samatho?	43	
PA_pvr_5:43.6	Samatho tassapāpiyasikā, tassapāpiyasikā samatho?	43	
PA_pvr_5:43.7	Samatho tiṇavatthārako, tiṇavatthārako samatho?	43	
PA_pvr_5:44.1	Yebhuyyasikā sativinayo amūḷhavinayo paṭiññātakaraṇaṁ tassapāpiyasikā tiṇavatthārako—	44	
PA_pvr_5:44.2	ime samathā samathā, no sammukhāvinayo.	44	
PA_pvr_5:44.3	Sammukhāvinayo samatho ceva sammukhāvinayo ca.	44	
PA_pvr_5:45.1	Sativinayo amūḷhavinayo paṭiññātakaraṇaṁ tassapāpiyasikā tiṇavatthārako sammukhāvinayo—	45	
PA_pvr_5:45.2	ime samathā samathā, no yebhuyyasikā.	45	
PA_pvr_5:45.3	Yebhuyyasikā samatho ceva yebhuyyasikā ca.	45	
PA_pvr_5:46.1	Amūḷhavinayo paṭiññātakaraṇaṁ tassapāpiyasikā tiṇavatthārako sammukhāvinayo yebhuyyasikā—	46	
PA_pvr_5:46.2	ime samathā samathā, no sativinayo.	46	
PA_pvr_5:46.3	Sativinayo samatho ceva sativinayo ca.	46	
PA_pvr_5:47.1	Paṭiññātakaraṇaṁ tassapāpiyasikā tiṇavatthārako sammukhāvinayo yebhuyyasikā sativinayo—	47	
PA_pvr_5:47.2	ime samathā samathā, no amūḷhavinayo.	47	
PA_pvr_5:47.3	Amūḷhavinayo samatho ceva amūḷhavinayo ca.	47	
PA_pvr_5:48.1	Tassapāpiyasikā tiṇavatthārako sammukhāvinayo yebhuyyasikā sativinayo amūḷhavinayo—	48	
PA_pvr_5:48.2	ime samathā samathā, no paṭiññātakaraṇaṁ.	48	
PA_pvr_5:48.3	Paṭiññātakaraṇaṁ samatho ceva paṭiññātakaraṇañca.	48	
PA_pvr_5:49.1	Tiṇavatthārako sammukhāvinayo yebhuyyasikā sativinayo amūḷhavinayo paṭiññātakaraṇaṁ—	49	
PA_pvr_5:49.2	ime samathā samathā, no tassapāpiyasikā.	49	
PA_pvr_5:49.3	Tassapāpiyasikā samatho ceva tassapāpiyasikā ca.	49	
PA_pvr_5:50.1	Sammukhāvinayo yebhuyyasikā sativinayo amūḷhavinayo paṭiññātakaraṇaṁ tassapāpiyasikā—	50	
PA_pvr_5:50.2	ime samathā samathā, no tiṇavatthārako.	50	
PA_pvr_5:50.3	Tiṇavatthārako samatho ceva tiṇavatthārako ca.	50	
PA_pvr_5:51.1	Samathasammukhāvinayavāro niṭṭhito ekādasamo.	51	
PA_pvr_5:52.0	7. Vinayavāra	52	
PA_pvr_5:52.1	Vinayo sammukhāvinayo, sammukhāvinayo vinayo?	52	
PA_pvr_5:52.2	Vinayo yebhuyyasikā, yebhuyyasikā vinayo?	52	
PA_pvr_5:52.3	Vinayo sativinayo, sativinayo vinayo?	52	
PA_pvr_5:52.4	Vinayo amūḷhavinayo, amūḷhavinayo vinayo?	52	
PA_pvr_5:52.5	Vinayo paṭiññātakaraṇaṁ, paṭiññātakaraṇaṁ vinayo?	52	
PA_pvr_5:52.6	Vinayo tassapāpiyasikā, tassapāpiyasikā vinayo?	52	
PA_pvr_5:52.7	Vinayo tiṇavatthārako, tiṇavatthārako vinayo?	52	
PA_pvr_5:53.1	Vinayo siyā sammukhāvinayo siyā na sammukhāvinayo.	53	
PA_pvr_5:53.2	Sammukhāvinayo vinayo ceva sammukhāvinayo ca.	53	
PA_pvr_5:54.1	Vinayo siyā yebhuyyasikā, siyā na yebhuyyasikā.	54	
PA_pvr_5:54.2	Yebhuyyasikā vinayo ceva yebhuyyasikā ca.	54	
PA_pvr_5:55.1	Vinayo siyā sativinayo, siyā na sativinayo.	55	
PA_pvr_5:55.2	Sativinayo vinayo ceva sativinayo ca.	55	
PA_pvr_5:56.1	Vinayo siyā amūḷhavinayo, siyā na amūḷhavinayo.	56	
PA_pvr_5:56.2	Amūḷhavinayo vinayo ceva amūḷhavinayo ca.	56	
PA_pvr_5:57.1	Vinayo siyā paṭiññātakaraṇaṁ, siyā na paṭiññātakaraṇaṁ.	57	
PA_pvr_5:57.2	Paṭiññātakaraṇaṁ vinayo ceva paṭiññātakaraṇañca.	57	
PA_pvr_5:58.1	Vinayo siyā tassapāpiyasikā, siyā na tassapāpiyasikā.	58	
PA_pvr_5:58.2	Tassapāpiyasikā vinayo ceva tassapāpiyasikā ca.	58	
PA_pvr_5:59.1	Vinayo siyā tiṇavatthārako, siyā na tiṇavatthārako.	59	
PA_pvr_5:59.2	Tiṇavatthārako vinayo ceva tiṇavatthārako ca.	59	
PA_pvr_5:60.1	Vinayavāro niṭṭhito dvādasamo.	60	
PA_pvr_5:61.0	8. Kusalavāra	61	
PA_pvr_5:61.1	Sammukhāvinayo kusalo akusalo abyākato?	61	
PA_pvr_5:61.2	Yebhuyyasikā kusalā akusalā abyākatā?	61	
PA_pvr_5:61.3	Sativinayo kusalo akusalo abyākato?	61	
PA_pvr_5:61.4	Amūḷhavinayo kusalo akusalo abyākato?	61	
PA_pvr_5:61.5	Paṭiññātakaraṇaṁ kusalaṁ akusalaṁ abyākataṁ?	61	
PA_pvr_5:61.6	Tassapāpiyasikā kusalā akusalā abyākatā?	61	
PA_pvr_5:61.7	Tiṇavatthārako kusalo akusalo abyākato?	61	
PA_pvr_5:62.1	Sammukhāvinayo siyā kusalo, siyā abyākato.	62	
PA_pvr_5:62.2	Natthi sammukhāvinayo akusalo.	62	
PA_pvr_5:63.1	Yebhuyyasikā siyā kusalā, siyā akusalā, siyā abyākatā.	63	
PA_pvr_5:64.1	Sativinayo siyā kusalo, siyā akusalo, siyā abyākato.	64	
PA_pvr_5:65.1	Amūḷhavinayo siyā kusalo, siyā akusalo, siyā abyākato.	65	
PA_pvr_5:66.1	Paṭiññātakaraṇaṁ siyā kusalaṁ, siyā akusalaṁ, siyā abyākataṁ.	66	
PA_pvr_5:67.1	Tassapāpiyasikā siyā kusalā, siyā akusalā siyā abyākatā.	67	
PA_pvr_5:68.1	Tiṇavatthārako siyā kusalo, siyā akusalo, siyā abyākato.	68	
PA_pvr_5:69.1	Vivādādhikaraṇaṁ kusalaṁ akusalaṁ abyākataṁ.	69	
PA_pvr_5:69.2	Anuvādādhikaraṇaṁ kusalaṁ akusalaṁ abyākataṁ.	69	
PA_pvr_5:69.3	Āpattādhikaraṇaṁ kusalaṁ akusalaṁ abyākataṁ.	69	
PA_pvr_5:69.4	Kiccādhikaraṇaṁ kusalaṁ akusalaṁ abyākataṁ.	69	
PA_pvr_5:70.1	Vivādādhikaraṇaṁ siyā kusalaṁ, siyā akusalaṁ, siyā abyākataṁ.	70	
PA_pvr_5:71.1	Anuvādādhikaraṇaṁ siyā kusalaṁ, siyā akusalaṁ, siyā abyākataṁ.	71	
PA_pvr_5:72.1	Āpattādhikaraṇaṁ siyā akusalaṁ, siyā abyākataṁ.	72	
PA_pvr_5:72.2	Natthi āpattādhikaraṇaṁ kusalaṁ.	72	
PA_pvr_5:73.1	Kiccādhikaraṇaṁ siyā kusalaṁ, siyā akusalaṁ, siyā abyākataṁ.	73	
PA_pvr_5:74.1	Kusalavāro niṭṭhito terasamo.	74	
PA_pvr_5:75.0	9. Yatthavāra, pucchāvāra	75	
PA_pvr_5:75.1	Yattha yebhuyyasikā labbhati, tattha sammukhāvinayo labbhati;	75	
PA_pvr_5:75.2	yattha sammukhāvinayo labbhati, tattha yebhuyyasikā labbhati.	75	
PA_pvr_5:75.3	Na tattha sativinayo labbhati, na tattha amūḷhavinayo labbhati, na tattha paṭiññātakaraṇaṁ labbhati, na tattha tassapāpiyasikā labbhati, na tattha tiṇavatthārako labbhati.	75	
PA_pvr_5:76.1	Yattha sativinayo labbhati, tattha sammukhāvinayo labbhati;	76	
PA_pvr_5:76.2	yattha sammukhāvinayo labbhati, tattha sativinayo labbhati.	76	
PA_pvr_5:76.3	Na tattha amūḷhavinayo labbhati, na tattha paṭiññātakaraṇaṁ labbhati, na tattha tassapāpiyasikā labbhati, na tattha tiṇavatthārako labbhati, na tattha yebhuyyasikā labbhati.	76	
PA_pvr_5:77.1	Yattha amūḷhavinayo labbhati, tattha sammukhāvinayo labbhati;	77	
PA_pvr_5:77.2	yattha sammukhāvinayo labbhati, tattha amūḷhavinayo labbhati.	77	
PA_pvr_5:77.3	Na tattha paṭiññātakaraṇaṁ labbhati, na tattha tassapāpiyasikā labbhati, na tattha tiṇavatthārako labbhati, na tattha yebhuyyasikā labbhati, na tattha sativinayo labbhati.	77	
PA_pvr_5:78.1	Yattha paṭiññātakaraṇaṁ labbhati, tattha sammukhāvinayo labbhati;	78	
PA_pvr_5:78.2	yattha sammukhāvinayo labbhati, tattha paṭiññātakaraṇaṁ labbhati.	78	
PA_pvr_5:78.3	Na tattha tassapāpiyasikā labbhati, na tattha tiṇavatthārako labbhati, na tattha yebhuyyasikā labbhati, na tattha sativinayo labbhati, na tattha amūḷhavinayo labbhati.	78	
PA_pvr_5:79.1	Yattha tassapāpiyasikā labbhati, tattha sammukhāvinayo labbhati;	79	
PA_pvr_5:79.2	yattha sammukhāvinayo labbhati, tattha tassapāpiyasikā labbhati.	79	
PA_pvr_5:79.3	Na tattha tiṇavatthārako labbhati, na tattha yebhuyyasikā labbhati, na tattha sativinayo labbhati, na tattha amūḷhavinayo labbhati, na tattha paṭiññātakaraṇaṁ labbhati.	79	
PA_pvr_5:80.1	Yattha tiṇavatthārako labbhati, tattha sammukhāvinayo labbhati;	80	
PA_pvr_5:80.2	yattha sammukhāvinayo labbhati, tattha tiṇavatthārako labbhati.	80	
PA_pvr_5:80.3	Na tattha yebhuyyasikā labbhati, na tattha sativinayo labbhati, na tattha amūḷhavinayo labbhati, na tattha paṭiññātakaraṇaṁ labbhati, na tattha tassapāpiyasikā labbhati.	80	
PA_pvr_5:81.1	Yattha yebhuyyasikā tattha sammukhāvinayo;	81	
PA_pvr_5:81.2	yattha sammukhāvinayo tattha yebhuyyasikā.	81	
PA_pvr_5:81.3	Na tattha sativinayo, na tattha amūḷhavinayo, na tattha paṭiññātakaraṇaṁ, na tattha tassapāpiyasikā, na tattha tiṇavatthārako.	81	
PA_pvr_5:82.1	Yattha sativinayo tattha sammukhāvinayo;	82	
PA_pvr_5:82.2	yattha sammukhāvinayo tattha sativinayo.	82	
PA_pvr_5:82.3	Na tattha amūḷhavinayo, na tattha paṭiññātakaraṇaṁ, na tattha tassapāpiyasikā, na tattha tiṇavatthārako, na tattha yebhuyyasikā.	82	
PA_pvr_5:82.4	Sammukhāvinayaṁ kātuna mūlaṁ …pe….	82	
PA_pvr_5:83.1	Yattha tiṇavatthārako tattha sammukhāvinayo;	83	
PA_pvr_5:83.2	yattha sammukhāvinayo tattha tiṇavatthārako.	83	
PA_pvr_5:83.3	Na tattha yebhuyyasikā, na tattha sativinayo, na tattha amūḷhavinayo, na tattha paṭiññātakaraṇaṁ, na tattha tassapāpiyasikā.	83	
PA_pvr_5:84.1	Cakkapeyyālaṁ.	84	
PA_pvr_5:84.2	Yatthavāro niṭṭhito cuddasamo.	84	
PA_pvr_5:85.0	10. Samathavāra, vissajjanāvāra	85	
PA_pvr_5:85.1_0	Yasmiṁ samaye sammukhāvinayena ca yebhuyyasikāya ca adhikaraṇaṁ vūpasammati, yattha	85	
PA_pvr_5:85.1_1	yebhuyyasikā labbhati tattha sammukhāvinayo labbhati, yattha sammukhāvinayo labbhati	85	
PA_pvr_5:85.1_2	tattha yebhuyyasikā labbhati.	85	
PA_pvr_5:85.2	Na tattha sativinayo labbhati, na tattha amūḷhavinayo labbhati, na tattha paṭiññātakaraṇaṁ labbhati, na tattha tassapāpiyasikā labbhati, na tattha tiṇavatthārako labbhati.	85	
PA_pvr_5:86.1_0	Yasmiṁ samaye sammukhāvinayena ca sativinayena ca adhikaraṇaṁ vūpasammati, yattha	86	
PA_pvr_5:86.1_1	sativinayo labbhati tattha sammukhāvinayo labbhati, yattha sammukhāvinayo labbhati	86	
PA_pvr_5:86.1_2	tattha sativinayo labbhati.	86	
PA_pvr_5:86.2	Na tattha amūḷhavinayo labbhati, na tattha paṭiññātakaraṇaṁ labbhati, na tattha tassapāpiyasikā labbhati, na tattha tiṇavatthārako labbhati, na tattha yebhuyyasikā labbhati.	86	
PA_pvr_5:87.1_0	Yasmiṁ samaye sammukhāvinayena ca amūḷhavinayena ca adhikaraṇaṁ vūpasammati, yattha	87	
PA_pvr_5:87.1_1	amūḷhavinayo labbhati tattha sammukhāvinayo labbhati, yattha sammukhāvinayo labbhati	87	
PA_pvr_5:87.1_2	tattha amūḷhavinayo labbhati.	87	
PA_pvr_5:87.2	Na tattha paṭiññātakaraṇaṁ labbhati, na tattha tassapāpiyasikā labbhati, na tattha tiṇavatthārako labbhati, na tattha yebhuyyasikā labbhati, na tattha sativinayo labbhati.	87	
PA_pvr_5:88.1_0	Yasmiṁ samaye sammukhāvinayena ca paṭiññātakaraṇena ca adhikaraṇaṁ vūpasammati, yattha	88	
PA_pvr_5:88.1_1	paṭiññātakaraṇaṁ labbhati tattha sammukhāvinayo labbhati, yattha sammukhāvinayo labbhati	88	
PA_pvr_5:88.1_2	tattha paṭiññātakaraṇaṁ labbhati.	88	
PA_pvr_5:88.2	Na tattha tassapāpiyasikā labbhati, na tattha tiṇavatthārako labbhati, na tattha yebhuyyasikā labbhati, na tattha sativinayo labbhati, na tattha amūḷhavinayo labbhati.	88	
PA_pvr_5:89.1_0	Yasmiṁ samaye sammukhāvinayena ca tassapāpiyasikāya ca adhikaraṇaṁ vūpasammati, yattha	89	
PA_pvr_5:89.1_1	tassapāpiyasikā labbhati tattha sammukhāvinayo labbhati, yattha sammukhāvinayo labbhati	89	
PA_pvr_5:89.1_2	tattha tassapāpiyasikā labbhati.	89	
PA_pvr_5:89.2	Na tattha tiṇavatthārako labbhati, na tattha yebhuyyasikā labbhati, na tattha sativinayo labbhati, na tattha amūḷhavinayo labbhati, na tattha paṭiññātakaraṇaṁ labbhati.	89	
PA_pvr_5:90.1_0	Yasmiṁ samaye sammukhāvinayena ca tiṇavatthārakena ca adhikaraṇaṁ vūpasammati, yattha	90	
PA_pvr_5:90.1_1	tiṇavatthārako labbhati tattha sammukhāvinayo labbhati, yattha sammukhāvinayo labbhati	90	
PA_pvr_5:90.1_2	tattha tiṇavatthārako labbhati.	90	
PA_pvr_5:90.2	Na tattha yebhuyyasikā labbhati, na tattha sativinayo labbhati, na tattha amūḷhavinayo labbhati, na tattha paṭiññātakaraṇaṁ labbhati, na tattha tassapāpiyasikā labbhati.	90	
PA_pvr_5:91.1	Samathavāro niṭṭhito pannarasamo.	91	
PA_pvr_5:92.0	11. Saṁsaṭṭhavāra	92	
PA_pvr_5:92.1	Adhikaraṇanti vā samathāti vā ime dhammā saṁsaṭṭhā udāhu visaṁsaṭṭhā?	92	
PA_pvr_5:92.2	Labbhā ca panimesaṁ dhammānaṁ vinibbhujitvā vinibbhujitvā nānākaraṇaṁ paññāpetunti?	92	
PA_pvr_5:93.1	Adhikaraṇanti vā samathāti vā ime dhammā visaṁsaṭṭhā, no saṁsaṭṭhā.	93	
PA_pvr_5:93.2	Labbhā ca panimesaṁ dhammānaṁ vinibbhujitvā vinibbhujitvā nānākaraṇaṁ paññāpetunti.	93	
PA_pvr_5:93.3	So—“mā hevan”tissa vacanīyo.	93	
PA_pvr_5:93.4	Adhikaraṇanti vā samathāti vā ime dhammā saṁsaṭṭhā, no visaṁsaṭṭhā.	93	
PA_pvr_5:93.5	No ca labbhā imesaṁ dhammānaṁ vinibbhujitvā vinibbhujitvā nānākaraṇaṁ paññāpetuṁ.	93	
PA_pvr_5:93.6	Taṁ kissa hetu?	93	
PA_pvr_5:93.7	Nanu vuttaṁ bhagavatā—	93	
PA_pvr_5:93.8	“cattārimāni, bhikkhave, adhikaraṇāni, satta samathā.	93	
PA_pvr_5:93.9	Adhikaraṇā samathehi sammanti, samathā adhikaraṇehi sammanti.	93	
PA_pvr_5:93.10	Evaṁ, ime dhammā saṁsaṭṭhā no visaṁsaṭṭhā;	93	
PA_pvr_5:93.11	no ca labbhā imesaṁ dhammānaṁ vinibbhujitvā vinibbhujitvā nānākaraṇaṁ paññāpetun”ti.	93	
PA_pvr_5:94.1	Saṁsaṭṭhavāro niṭṭhito soḷasamo.	94	
PA_pvr_5:95.0	12. Sammativāra	95	
PA_pvr_5:95.1	Vivādādhikaraṇaṁ katihi samathehi sammati?	95	
PA_pvr_5:95.2	Anuvādādhikaraṇaṁ katihi samathehi sammati?	95	
PA_pvr_5:95.3	Āpattādhikaraṇaṁ katihi samathehi sammati?	95	
PA_pvr_5:95.4	Kiccādhikaraṇaṁ katihi samathehi sammati?	95	
PA_pvr_5:96.1	Vivādādhikaraṇaṁ dvīhi samathehi sammati—	96	
PA_pvr_5:96.2	sammukhāvinayena ca yebhuyyasikāya ca.	96	
PA_pvr_5:97.1	Anuvādādhikaraṇaṁ catūhi samathehi sammati—	97	
PA_pvr_5:97.2	sammukhāvinayena ca sativinayena ca amūḷhavinayena ca tassapāpiyasikāya ca.	97	
PA_pvr_5:98.1	Āpattādhikaraṇaṁ tīhi samathehi sammati—	98	
PA_pvr_5:98.2	sammukhāvinayena ca paṭiññātakaraṇena ca tiṇavatthārakena ca.	98	
PA_pvr_5:99.1	Kiccādhikaraṇaṁ ekena samathena sammati—	99	
PA_pvr_5:99.2	sammukhāvinayena.	99	
PA_pvr_5:100.1	Vivādādhikaraṇañca anuvādādhikaraṇañca katihi samathehi sammanti?	100	
PA_pvr_5:100.2	Vivādādhikaraṇañca anuvādādhikaraṇañca pañcahi samathehi sammanti—	100	
PA_pvr_5:100.3	sammukhāvinayena ca yebhuyyasikāya ca sativinayena ca amūḷhavinayena ca tassapāpiyasikāya ca.	100	
PA_pvr_5:101.1	Vivādādhikaraṇañca āpattādhikaraṇañca katihi samathehi sammanti?	101	
PA_pvr_5:101.2	Vivādādhikaraṇañca āpattādhikaraṇañca catūhi samathehi sammanti—	101	
PA_pvr_5:101.3	sammukhāvinayena ca yebhuyyasikāya ca paṭiññātakaraṇena ca tiṇavatthārakena ca.	101	
PA_pvr_5:102.1	Vivādādhikaraṇañca kiccādhikaraṇañca katihi samathehi sammanti?	102	
PA_pvr_5:102.2	Vivādādhikaraṇañca kiccādhikaraṇañca dvīhi samathehi sammanti—	102	
PA_pvr_5:102.3	sammukhāvinayena ca yebhuyyasikāya ca.	102	
PA_pvr_5:103.1	Anuvādādhikaraṇañca āpattādhikaraṇañca katihi samathehi sammanti?	103	
PA_pvr_5:103.2	Anuvādādhikaraṇañca āpattādhikaraṇañca chahi samathehi sammanti—	103	
PA_pvr_5:103.3	sammukhāvinayena ca sativinayena ca amūḷhavinayena ca paṭiññātakaraṇena ca tassapāpiyasikāya ca tiṇavatthārakena ca.	103	
PA_pvr_5:104.1	Anuvādādhikaraṇañca kiccādhikaraṇañca katihi samathehi sammanti?	104	
PA_pvr_5:104.2	Anuvādādhikaraṇañca kiccādhikaraṇañca catūhi samathehi sammanti—	104	
PA_pvr_5:104.3	sammukhāvinayena ca sativinayena ca amūḷhavinayena ca tassapāpiyasikāya ca.	104	
PA_pvr_5:105.1	Āpattādhikaraṇañca kiccādhikaraṇañca katihi samathehi sammanti?	105	
PA_pvr_5:105.2	Āpattādhikaraṇañca kiccādhikaraṇañca tīhi samathehi sammanti—	105	
PA_pvr_5:105.3	sammukhāvinayena ca paṭiññātakaraṇena ca tiṇavatthārakena ca.	105	
PA_pvr_5:106.1	Vivādādhikaraṇañca anuvādādhikaraṇañca āpattādhikaraṇañca katihi samathehi sammanti?	106	
PA_pvr_5:106.2	Vivādādhikaraṇañca anuvādādhikaraṇañca āpattādhikaraṇañca sattahi samathehi sammanti—	106	
PA_pvr_5:106.3	sammukhāvinayena ca yebhuyyasikāya ca sativinayena ca amūḷhavinayena ca paṭiññātakaraṇena ca tassapāpiyasikāya ca tiṇavatthārakena ca.	106	
PA_pvr_5:107.1	Vivādādhikaraṇañca anuvādādhikaraṇañca kiccādhikaraṇañca katihi samathehi sammanti?	107	
PA_pvr_5:107.2	Vivādādhikaraṇañca anuvādādhikaraṇañca kiccādhikaraṇañca pañcahi samathehi sammanti—	107	
PA_pvr_5:107.3	sammukhāvinayena ca yebhuyyasikāya ca sativinayena ca amūḷhavinayena ca tassapāpiyasikāya ca.	107	
PA_pvr_5:108.1	Anuvādādhikaraṇañca āpattādhikaraṇañca kiccādhikaraṇañca katihi samathehi sammanti?	108	
PA_pvr_5:108.2	Anuvādādhikaraṇañca āpattādhikaraṇañca kiccādhikaraṇañca chahi samathehi sammanti—	108	
PA_pvr_5:108.3	sammukhāvinayena ca sativinayena ca amūḷhavinayena ca paṭiññātakaraṇena ca tassapāpiyasikāya ca tiṇavatthārakena ca.	108	
PA_pvr_5:109.1	Vivādādhikaraṇañca anuvādādhikaraṇañca āpattādhikaraṇañca kiccādhikaraṇañca katihi samathehi sammanti?	109	
PA_pvr_5:109.2	Vivādādhikaraṇañca anuvādādhikaraṇañca āpattādhikaraṇañca kiccādhikaraṇañca sattahi samathehi sammanti—	109	
PA_pvr_5:109.3	sammukhāvinayena ca yebhuyyasikāya ca sativinayena ca amūḷhavinayena ca paṭiññātakaraṇena ca tassapāpiyasikāya ca tiṇavatthārakena ca.	109	
PA_pvr_5:110.1	Sammativāro niṭṭhito sattarasamo.	110	
PA_pvr_5:111.0	13. Sammantinasammantivāra	111	
PA_pvr_5:111.1	Vivādādhikaraṇaṁ katihi samathehi sammati, katihi samathehi na sammati?	111	
PA_pvr_5:111.2	Anuvādādhikaraṇaṁ katihi samathehi sammati, katihi samathehi na sammati?	111	
PA_pvr_5:111.3	Āpattādhikaraṇaṁ katihi samathehi sammati, katihi samathehi na sammati?	111	
PA_pvr_5:111.4	Kiccādhikaraṇaṁ katihi samathehi sammati, katihi samathehi na sammati?	111	
PA_pvr_5:112.1	Vivādādhikaraṇaṁ dvīhi samathehi sammati—	112	
PA_pvr_5:112.2	sammukhāvinayena ca yebhuyyasikāya ca.	112	
PA_pvr_5:112.3	Pañcahi samathehi na sammati—	112	
PA_pvr_5:112.4	sativinayena ca amūḷhavinayena ca paṭiññātakaraṇena ca tassapāpiyasikāya ca tiṇavatthārakena ca.	112	
PA_pvr_5:113.1	Anuvādādhikaraṇaṁ catūhi samathehi sammati—	113	
PA_pvr_5:113.2	sammukhāvinayena ca sativinayena ca amūḷhavinayena ca tassapāpiyasikāya ca.	113	
PA_pvr_5:113.3	Tīhi samathehi na sammati—	113	
PA_pvr_5:113.4	yebhuyyasikāya ca paṭiññātakaraṇena ca tiṇavatthārakena ca.	113	
PA_pvr_5:114.1	Āpattādhikaraṇaṁ tīhi samathehi sammati—	114	
PA_pvr_5:114.2	sammukhāvinayena ca paṭiññātakaraṇena ca tiṇavatthārakena ca.	114	
PA_pvr_5:114.3	Catūhi samathehi na sammati—	114	
PA_pvr_5:114.4	yebhuyyasikāya ca sativinayena ca amūḷhavinayena ca tassapāpiyasikāya ca.	114	
PA_pvr_5:115.1	Kiccādhikaraṇaṁ ekena samathena sammati—	115	
PA_pvr_5:115.2	sammukhāvinayena.	115	
PA_pvr_5:115.3	Chahi samathehi na sammati—	115	
PA_pvr_5:115.4	yebhuyyasikāya ca sativinayena ca amūḷhavinayena ca paṭiññātakaraṇena ca tassapāpiyasikāya ca tiṇavatthārakena ca.	115	
PA_pvr_5:116.1	Vivādādhikaraṇañca anuvādādhikaraṇañca katihi samathehi sammanti?	116	
PA_pvr_5:116.2	Katihi samathehi na sammanti?	116	
PA_pvr_5:116.3	Vivādādhikaraṇañca anuvādādhikaraṇañca pañcahi samathehi sammanti—	116	
PA_pvr_5:116.4	sammukhāvinayena ca yebhuyyasikāya ca sativinayena ca amūḷhavinayena ca tassapāpiyasikāya ca.	116	
PA_pvr_5:116.5	Dvīhi samathehi na sammanti—	116	
PA_pvr_5:116.6	paṭiññātakaraṇena ca tiṇavatthārakena ca.	116	
PA_pvr_5:117.1	Vivādādhikaraṇañca āpattādhikaraṇañca katihi samathehi sammanti?	117	
PA_pvr_5:117.2	Katihi samathehi na sammanti?	117	
PA_pvr_5:117.3	Vivādādhikaraṇañca āpattādhikaraṇañca catūhi samathehi sammanti—	117	
PA_pvr_5:117.4	sammukhāvinayena ca yebhuyyasikāya ca paṭiññātakaraṇena ca tiṇavatthārakena ca.	117	
PA_pvr_5:117.5	Tīhi samathehi na sammanti—	117	
PA_pvr_5:117.6	sativinayena ca amūḷhavinayena ca tassapāpiyasikāya ca.	117	
PA_pvr_5:118.1	Vivādādhikaraṇañca kiccādhikaraṇañca katihi samathehi sammanti?	118	
PA_pvr_5:118.2	Katihi samathehi na sammanti?	118	
PA_pvr_5:118.3	Vivādādhikaraṇañca kiccādhikaraṇañca dvīhi samathehi sammanti—	118	
PA_pvr_5:118.4	sammukhāvinayena ca yebhuyyasikāya ca.	118	
PA_pvr_5:118.5	Pañcahi samathehi na sammanti—	118	
PA_pvr_5:118.6	sativinayena ca amūḷhavinayena ca paṭiññātakaraṇena ca tassapāpiyasikāya ca tiṇavatthārakena ca.	118	
PA_pvr_5:119.1	Anuvādādhikaraṇañca āpattādhikaraṇañca katihi samathehi sammanti?	119	
PA_pvr_5:119.2	Katihi samathehi na sammanti?	119	
PA_pvr_5:119.3	Anuvādādhikaraṇañca āpattādhikaraṇañca chahi samathehi sammanti—	119	
PA_pvr_5:119.4	sammukhāvinayena ca sativinayena ca amūḷhavinayena ca paṭiññātakaraṇena ca tassapāpiyasikāya ca tiṇavatthārakena ca.	119	
PA_pvr_5:119.5	Ekena samathena na sammanti—	119	
PA_pvr_5:119.6	yebhuyyasikāya.	119	
PA_pvr_5:120.1	Anuvādādhikaraṇañca kiccādhikaraṇañca katihi samathehi sammanti?	120	
PA_pvr_5:120.2	Katihi samathehi na sammanti?	120	
PA_pvr_5:120.3	Anuvādādhikaraṇañca kiccādhikaraṇañca catūhi samathehi sammanti—	120	
PA_pvr_5:120.4	sammukhāvinayena ca sativinayena ca amūḷhavinayena ca tassapāpiyasikāya ca.	120	
PA_pvr_5:120.5	Tīhi samathehi na sammanti—	120	
PA_pvr_5:120.6	yebhuyyasikāya ca paṭiññātakaraṇena ca tiṇavatthārakena ca.	120	
PA_pvr_5:121.1	Āpattādhikaraṇañca kiccādhikaraṇañca katihi samathehi sammanti?	121	
PA_pvr_5:121.2	Katihi samathehi na sammanti?	121	
PA_pvr_5:121.3	Āpattādhikaraṇañca kiccādhikaraṇañca tīhi samathehi sammanti—	121	
PA_pvr_5:121.4	sammukhāvinayena ca paṭiññātakaraṇena ca tiṇavatthārakena ca.	121	
PA_pvr_5:121.5	Catūhi samathehi na sammanti—	121	
PA_pvr_5:121.6	yebhuyyasikāya ca sativinayena ca amūḷhavinayena ca tassapāpiyasikāya ca.	121	
PA_pvr_5:122.1	Vivādādhikaraṇañca anuvādādhikaraṇañca āpattādhikaraṇañca katihi samathehi sammanti?	122	
PA_pvr_5:122.2	Katihi samathehi na sammanti?	122	
PA_pvr_5:122.3	Vivādādhikaraṇañca anuvādādhikaraṇañca āpattādhikaraṇañca sattahi samathehi sammanti—	122	
PA_pvr_5:122.4	ammukhāvinayena ca yebhuyyasikāya ca sativinayena ca amūḷhavinayena ca paṭiññātakaraṇena ca tassapāpiyasikāya ca tiṇavatthārakena ca.	122	
PA_pvr_5:123.1	Vivādādhikaraṇañca anuvādādhikaraṇañca kiccādhikaraṇañca katihi samathehi sammanti?	123	
PA_pvr_5:123.2	Katihi samathehi na sammanti?	123	
PA_pvr_5:123.3	Vivādādhikaraṇañca anuvādādhikaraṇañca kiccādhikaraṇañca pañcahi samathehi sammanti—	123	
PA_pvr_5:123.4	sammukhāvinayena ca yebhuyyasikāya ca sativinayena ca amūḷhavinayena ca tassapāpiyasikāya ca.	123	
PA_pvr_5:123.5	Dvīhi samathehi na sammanti—	123	
PA_pvr_5:123.6	paṭiññātakaraṇena ca tiṇavatthārakena ca.	123	
PA_pvr_5:124.1	Anuvādādhikaraṇañca āpattādhikaraṇañca kiccādhikaraṇañca katihi samathehi sammanti?	124	
PA_pvr_5:124.2	Katihi samathehi na sammanti?	124	
PA_pvr_5:124.3	Anuvādādhikaraṇañca āpattādhikaraṇañca kiccādhikaraṇañca chahi samathehi sammanti—	124	
PA_pvr_5:124.4	sammukhāvinayena ca sativinayena ca amūḷhavinayena ca paṭiññātakaraṇena ca tassapāpiyasikāya ca tiṇavatthārakena ca.	124	
PA_pvr_5:124.5	Ekena samathena na sammanti—	124	
PA_pvr_5:124.6	yebhuyyasikāya.	124	
PA_pvr_5:125.1	Vivādādhikaraṇañca anuvādādhikaraṇañca āpattādhikaraṇañca kiccādhikaraṇañca katihi samathehi sammanti?	125	
PA_pvr_5:125.2	Katihi samathehi na sammanti?	125	
PA_pvr_5:125.3	Vivādādhikaraṇañca anuvādādhikaraṇañca āpattādhikaraṇañca kiccādhikaraṇañca sattahi samathehi sammanti—	125	
PA_pvr_5:125.4	sammukhāvinayena ca yebhuyyasikāya ca sativinayena ca amūḷhavinayena ca paṭiññātakaraṇena ca tassapāpiyasikāya ca tiṇavatthārakena ca.	125	
PA_pvr_5:126.1	Sammanti na sammantivāro niṭṭhito aṭṭhārasamo.	126	
PA_pvr_5:127.0	14. Samathādhikaraṇavāra	127	
PA_pvr_5:127.1	Samathā samathehi sammanti?	127	
PA_pvr_5:127.2	Samathā adhikaraṇehi sammanti?	127	
PA_pvr_5:127.3	Adhikaraṇā samathehi sammanti?	127	
PA_pvr_5:127.4	Adhikaraṇā adhikaraṇehi sammanti?	127	
PA_pvr_5:128.1	Siyā samathā samathehi sammanti, siyā samathā samathehi na sammanti.	128	
PA_pvr_5:128.2	Siyā samathā adhikaraṇehi sammanti, siyā samathā adhikaraṇehi na sammanti.	128	
PA_pvr_5:128.3	Siyā adhikaraṇā samathehi sammanti, siyā adhikaraṇā samathehi na sammanti.	128	
PA_pvr_5:128.4	Siyā adhikaraṇā adhikaraṇehi sammanti, siyā adhikaraṇā adhikaraṇehi na sammanti.	128	
PA_pvr_5:129.1	Kathaṁ siyā samathā samathehi sammanti, kathaṁ siyā samathā samathehi na sammanti?	129	
PA_pvr_5:129.2	Yebhuyyasikā sammukhāvinayena sammati;	129	
PA_pvr_5:129.3	sativinayena na sammati, amūḷhavinayena na sammati, paṭiññātakaraṇena na sammati, tassapāpiyasikāya na sammati, tiṇavatthārakena na sammati.	129	
PA_pvr_5:130.1	Sativinayo sammukhāvinayena sammati;	130	
PA_pvr_5:130.2	amūḷhavinayena na sammati, paṭiññātakaraṇena na sammāti, tassapāpiyasikāya na sammati, tiṇavatthārakena na sammati, yebhuyyasikāya na sammati.	130	
PA_pvr_5:131.1	Amūḷhavinayo sammukhāvinayena sammati;	131	
PA_pvr_5:131.2	paṭiññātakaraṇena na sammati, tassapāpiyasikāya na sammati, tiṇavatthārakena na sammati, yebhuyyasikāya na sammati, sativinayena na sammati.	131	
PA_pvr_5:132.1	Paṭiññātakaraṇaṁ sammukhāvinayena sammati;	132	
PA_pvr_5:132.2	tassapāpiyasikāya na sammati, tiṇavatthārakena na sammati, yebhuyyasikāya na sammati, sativinayena na sammati, amūḷhavinayena na sammati.	132	
PA_pvr_5:133.1	Tassapāpiyasikā sammukhāvinayena sammati;	133	
PA_pvr_5:133.2	tiṇavatthārakena na sammati, yebhuyyasikāya na sammati, sativinayena na sammati, amūḷhavinayena na sammati, paṭiññātakaraṇena na sammati.	133	
PA_pvr_5:134.1	Tiṇavatthārako sammukhāvinayena sammati;	134	
PA_pvr_5:134.2	yebhuyyasikāya na sammati, sativinayena na sammati, amūḷhavinayena na sammati, paṭiññātakaraṇena na sammati, tassapāpiyasikāya na sammati.	134	
PA_pvr_5:134.3	Evaṁ siyā samathā samathehi sammanti.	134	
PA_pvr_5:134.4	Evaṁ siyā samathā samathehi na sammanti.	134	
PA_pvr_5:135.1	Kathaṁ siyā samathā adhikaraṇehi sammanti, kathaṁ siyā samathā adhikaraṇehi na sammanti?	135	
PA_pvr_5:135.2	Sammukhāvinayo vivādādhikaraṇena na sammati, anuvādādhikaraṇena na sammati, āpattādhikaraṇena na sammati;	135	
PA_pvr_5:135.3	kiccādhikaraṇena sammati.	135	
PA_pvr_5:136.1	Yebhuyyasikā vivādādhikaraṇena na sammati, anuvādādhikaraṇena na sammati, āpattādhikaraṇena na sammati;	136	
PA_pvr_5:136.2	kiccādhikaraṇena sammati.	136	
PA_pvr_5:137.1	Sativinayo vivādādhikaraṇena na sammati, anuvādādhikaraṇena na sammati, āpattādhikaraṇena na sammati;	137	
PA_pvr_5:137.2	kiccādhikaraṇena sammati.	137	
PA_pvr_5:138.1	Amūḷhavinayo vivādādhikaraṇena na sammati, anuvādādhikaraṇena na sammati, āpattādhikaraṇena na sammati;	138	
PA_pvr_5:138.2	kiccādhikaraṇena sammati.	138	
PA_pvr_5:139.1	Paṭiññātakaraṇaṁ vivādādhikaraṇena na sammati, anuvādādhikaraṇena na sammati, āpattādhikaraṇena na sammati;	139	
PA_pvr_5:139.2	kiccādhikaraṇena sammati.	139	
PA_pvr_5:140.1	Tassapāpiyasikā vivādādhikaraṇena na sammati, anuvādādhikaraṇena na sammati, āpattādhikaraṇena na sammati;	140	
PA_pvr_5:140.2	kiccādhikaraṇena sammati.	140	
PA_pvr_5:141.1	Tiṇavatthārako vivādādhikaraṇena na sammati, anuvādādhikaraṇena na sammati, āpattādhikaraṇena na sammati;	141	
PA_pvr_5:141.2	kiccādhikaraṇena sammati.	141	
PA_pvr_5:141.3	Evaṁ siyā samathā adhikaraṇehi sammanti.	141	
PA_pvr_5:141.4	Evaṁ siyā samathā adhikaraṇehi na sammanti.	141	
PA_pvr_5:142.1	Kathaṁ siyā adhikaraṇā samathehi sammanti, kathaṁ siyā adhikaraṇā samathehi na sammanti?	142	
PA_pvr_5:142.2	Vivādādhikaraṇaṁ sammukhāvinayena ca yebhuyyasikāya ca sammati;	142	
PA_pvr_5:142.3	sativinayena ca amūḷhavinayena ca paṭiññātakaraṇena ca tassapāpiyasikāya ca tiṇavatthārakena ca na sammati.	142	
PA_pvr_5:143.1	Anuvādādhikaraṇaṁ sammukhāvinayena ca sativinayena ca amūḷhavinayena ca tassapāpiyasikāya ca sammati;	143	
PA_pvr_5:143.2	yebhuyyasikāya ca paṭiññātakaraṇena ca tiṇavatthārakena ca na sammati.	143	
PA_pvr_5:144.1	Āpattādhikaraṇaṁ sammukhāvinayena ca paṭiññātakaraṇena ca tiṇavatthārakena ca sammati;	144	
PA_pvr_5:144.2	yebhuyyasikāya ca sativinayena ca amūḷhavinayena ca tassapāpiyasikāya ca na sammati.	144	
PA_pvr_5:145.1	Kiccādhikaraṇaṁ sammukhāvinayena sammati;	145	
PA_pvr_5:145.2	yebhuyyasikāya ca sativinayena ca amūḷhavinayena ca paṭiññātakaraṇena ca tassapāpiyasikāya ca tiṇavatthārakena ca na sammati.	145	
PA_pvr_5:145.3	Evaṁ siyā adhikaraṇā samathehi sammanti.	145	
PA_pvr_5:145.4	Evaṁ siyā adhikaraṇā samathehi na sammanti.	145	
PA_pvr_5:146.1	Kathaṁ siyā adhikaraṇā adhikaraṇehi sammanti? Kathaṁ siyā adhikaraṇā adhikaraṇehi na sammanti?	146	
PA_pvr_5:146.2	Vivādādhikaraṇaṁ vivādādhikaraṇena na sammati, anuvādādhikaraṇena na sammati, āpattādhikaraṇena na sammati;	146	
PA_pvr_5:146.3	kiccādhikaraṇena sammati.	146	
PA_pvr_5:147.1	Anuvādādhikaraṇaṁ vivādādhikaraṇena na sammati, anuvādādhikaraṇena na sammati, āpattādhikaraṇena na sammati;	147	
PA_pvr_5:147.2	kiccādhikaraṇena sammati.	147	
PA_pvr_5:148.1	Āpattādhikaraṇaṁ vivādādhikaraṇena na sammati, anuvādādhikaraṇena na sammati, āpattādhikaraṇena na sammati;	148	
PA_pvr_5:148.2	kiccādhikaraṇena sammati.	148	
PA_pvr_5:149.1	Kiccādhikaraṇaṁ vivādādhikaraṇena na sammati, anuvādādhikaraṇena na sammati, āpattādhikaraṇena na sammati;	149	
PA_pvr_5:149.2	kiccādhikaraṇena sammati.	149	
PA_pvr_5:149.3	Evaṁ siyā adhikaraṇā adhikaraṇehi sammanti.	149	
PA_pvr_5:149.4	Evaṁ siyā adhikaraṇā adhikaraṇehi na sammanti.	149	
PA_pvr_5:150.1	Chāpi samathā cattāropi adhikaraṇā sammukhāvinayena sammanti;	150	
PA_pvr_5:150.2	sammukhāvinayo na kenaci sammati.	150	
PA_pvr_5:151.1	Samathādhikaraṇavāro niṭṭhito ekūnavīsatimo.	151	
PA_pvr_5:152.0	15. Samuṭṭhāpanavāra	152	
PA_pvr_5:152.1	Vivādādhikaraṇaṁ catunnaṁ adhikaraṇānaṁ katamaṁ adhikaraṇaṁ samuṭṭhāpeti?	152	
PA_pvr_5:152.2	Vivādādhikaraṇaṁ catunnaṁ adhikaraṇānaṁ na katamaṁ adhikaraṇaṁ samuṭṭhāpeti;	152	
PA_pvr_5:152.3	api ca vivādādhikaraṇapaccayā cattāro adhikaraṇā jāyanti.	152	
PA_pvr_5:152.4	Yathā kathaṁ viya?	152	
PA_pvr_5:152.5	Idha bhikkhū vivadanti—	152	
PA_pvr_5:152.6_0	“dhammo”ti vā, “adhammo”ti vā, “vinayo”ti vā, “avinayo”ti vā, “abhāsitaṁ alapitaṁ	152	
PA_pvr_5:152.6_1	tathāgatenā”ti vā, “bhāsitaṁ lapitaṁ tathāgatenā”ti vā, “anāciṇṇaṁ tathāgatenā”ti	152	
PA_pvr_5:152.6_2	vā, “āciṇṇaṁ tathāgatenā”ti vā, “apaññattaṁ tathāgatenā”ti vā, “paññattaṁ tathāgatenā”ti	152	
PA_pvr_5:152.6_3	vā, “āpattī”ti vā, “anāpattī”ti vā, “lahukā āpattī”ti vā, “garukā āpattī”ti vā, “sāvasesā	152	
PA_pvr_5:152.6_4	āpattī”ti vā, “anavasesā āpattī”ti vā, “duṭṭhullā āpattī”ti vā “aduṭṭhullā āpattī”ti vā.	152	
PA_pvr_5:152.7	Yaṁ tattha bhaṇḍanaṁ kalaho viggaho vivādo nānāvādo aññathāvādo vipaccatāya vohāro medhakaṁ, idaṁ vuccati vivādādhikaraṇaṁ.	152	
PA_pvr_5:152.8	Vivādādhikaraṇe saṅgho vivadati.	152	
PA_pvr_5:152.9	Vivādādhikaraṇaṁ vivadamāno anuvadati.	152	
PA_pvr_5:152.10	Anuvādādhikaraṇaṁ anuvadamāno āpattiṁ āpajjati āpattādhikaraṇaṁ.	152	
PA_pvr_5:152.11	Tāya āpattiyā saṅgho kammaṁ karoti kiccādhikaraṇaṁ.	152	
PA_pvr_5:152.12	Evaṁ vivādādhikaraṇapaccayā cattāro adhikaraṇā jāyanti.	152	
PA_pvr_5:153.1	Anuvādādhikaraṇaṁ catunnaṁ adhikaraṇānaṁ katamaṁ adhikaraṇaṁ samuṭṭhāpeti?	153	
PA_pvr_5:153.2	Anuvādādhikaraṇaṁ catunnaṁ adhikaraṇānaṁ na katamaṁ adhikaraṇaṁ samuṭṭhāpeti;	153	
PA_pvr_5:153.3	api ca anuvādādhikaraṇapaccayā cattāro adhikaraṇā jāyanti.	153	
PA_pvr_5:153.4	Yathā kathaṁ viya?	153	
PA_pvr_5:153.5	Idha bhikkhū bhikkhuṁ anuvadanti sīlavipattiyā vā ācāravipattiyā vā diṭṭhivipattiyā vā ājīvavipattiyā vā.	153	
PA_pvr_5:153.6	Yo tattha anuvādo anuvadanā anullapanā anubhaṇanā anusampavaṅkatā abbhussahanatā anubalappadānaṁ, idaṁ vuccati anuvādādhikaraṇaṁ.	153	
PA_pvr_5:153.7	Anuvādādhikaraṇe saṅgho vivadati.	153	
PA_pvr_5:153.8	Vivādādhikaraṇaṁ vivadamāno anuvadati.	153	
PA_pvr_5:153.9	Anuvādādhikaraṇaṁ anuvadamāno āpattiṁ āpajjati āpattādhikaraṇaṁ.	153	
PA_pvr_5:153.10	Tāya āpattiyā saṅgho kammaṁ karoti kiccādhikaraṇaṁ.	153	
PA_pvr_5:153.11	Evaṁ anuvādādhikaraṇapaccayā cattāro adhikaraṇā jāyanti.	153	
PA_pvr_5:154.1	Āpattādhikaraṇaṁ catunnaṁ adhikaraṇānaṁ katamaṁ adhikaraṇaṁ samuṭṭhāpeti?	154	
PA_pvr_5:154.2	Āpattādhikaraṇaṁ catunnaṁ adhikaraṇānaṁ na katamaṁ adhikaraṇaṁ samuṭṭhāpeti;	154	
PA_pvr_5:154.3	api ca āpattādhikaraṇapaccayā cattāro adhikaraṇā jāyanti.	154	
PA_pvr_5:154.4	Yathā kathaṁ viya?	154	
PA_pvr_5:154.5	Pañcapi āpattikkhandhā āpattādhikaraṇaṁ, sattapi āpattikkhandhā āpattādhikaraṇaṁ, idaṁ vuccati āpattādhikaraṇaṁ.	154	
PA_pvr_5:154.6	Āpattādhikaraṇe saṅgho vivadati.	154	
PA_pvr_5:154.7	Vivādādhikaraṇaṁ vivadamāno anuvadati.	154	
PA_pvr_5:154.8	Anuvādādhikaraṇaṁ anuvadamāno āpattiṁ āpajjati āpattādhikaraṇaṁ.	154	
PA_pvr_5:154.9	Tāya āpattiyā saṅgho kammaṁ karoti kiccādhikaraṇaṁ.	154	
PA_pvr_5:154.10	Evaṁ āpattādhikaraṇapaccayā cattāro adhikaraṇā jāyanti.	154	
PA_pvr_5:155.1	Kiccādhikaraṇaṁ catunnaṁ adhikaraṇānaṁ katamaṁ adhikaraṇaṁ samuṭṭhāpeti?	155	
PA_pvr_5:155.2	Kiccādhikaraṇaṁ catunnaṁ adhikaraṇānaṁ na katamaṁ adhikaraṇaṁ samuṭṭhāpeti,	155	
PA_pvr_5:155.3	api ca kiccādhikaraṇapaccayā cattāro adhikaraṇā jāyanti.	155	
PA_pvr_5:155.4	Yathā kathaṁ viya?	155	
PA_pvr_5:155.5	Yā saṅghassa kiccayatā karaṇīyatā apalokanakammaṁ ñattikammaṁ ñattidutiyakammaṁ ñatticatutthakammaṁ, idaṁ vuccati kiccādhikaraṇaṁ.	155	
PA_pvr_5:155.6	Kiccādhikaraṇe saṅgho vivadati.	155	
PA_pvr_5:155.7	Vivādādhikaraṇaṁ vivadamāno anuvadati.	155	
PA_pvr_5:155.8	Anuvādādhikaraṇaṁ anuvadamāno āpattiṁ āpajjati āpattādhikaraṇaṁ.	155	
PA_pvr_5:155.9	Tāya āpattiyā saṅgho kammaṁ karoti kiccādhikaraṇaṁ.	155	
PA_pvr_5:155.10	Evaṁ kiccādhikaraṇapaccayā cattāro adhikaraṇā jāyanti.	155	
PA_pvr_5:156.1	Samuṭṭhāpanavāro niṭṭhito vīsatimo.	156	
PA_pvr_5:157.0	16. Bhajativāra	157	
PA_pvr_5:157.1	Vivādādhikaraṇaṁ catunnaṁ adhikaraṇānaṁ katamaṁ adhikaraṇaṁ bhajati?	157	
PA_pvr_5:157.2	Katamaṁ adhikaraṇaṁ upanissitaṁ?	157	
PA_pvr_5:157.3	Katamaṁ adhikaraṇaṁ pariyāpannaṁ?	157	
PA_pvr_5:157.4	Katamena adhikaraṇena saṅgahitaṁ?	157	
PA_pvr_5:158.1	Anuvādādhikaraṇaṁ catunnaṁ adhikaraṇānaṁ katamaṁ adhikaraṇaṁ bhajati?	158	
PA_pvr_5:158.2	Katamaṁ adhikaraṇaṁ upanissitaṁ?	158	
PA_pvr_5:158.3	Katamaṁ adhikaraṇaṁ pariyāpannaṁ?	158	
PA_pvr_5:158.4	Katamena adhikaraṇena saṅgahitaṁ?	158	
PA_pvr_5:159.1	Āpattādhikaraṇaṁ catunnaṁ adhikaraṇānaṁ katamaṁ adhikaraṇaṁ bhajati?	159	
PA_pvr_5:159.2	Katamaṁ adhikaraṇaṁ upanissitaṁ?	159	
PA_pvr_5:159.3	Katamaṁ adhikaraṇaṁ pariyāpannaṁ?	159	
PA_pvr_5:159.4	Katamena adhikaraṇena saṅgahitaṁ?	159	
PA_pvr_5:160.1	Kiccādhikaraṇaṁ catunnaṁ adhikaraṇānaṁ katamaṁ adhikaraṇaṁ bhajati?	160	
PA_pvr_5:160.2	Katamaṁ adhikaraṇaṁ upanissitaṁ?	160	
PA_pvr_5:160.3	Katamaṁ adhikaraṇaṁ pariyāpannaṁ?	160	
PA_pvr_5:160.4	Katamena adhikaraṇena saṅgahitaṁ?	160	
PA_pvr_5:161.1	Vivādādhikaraṇaṁ catunnaṁ adhikaraṇānaṁ vivādādhikaraṇaṁ bhajati, vivādādhikaraṇaṁ upanissitaṁ, vivādādhikaraṇaṁ pariyāpannaṁ, vivādādhikaraṇena saṅgahitaṁ.	161	
PA_pvr_5:162.1	Anuvādādhikaraṇaṁ catunnaṁ adhikaraṇānaṁ anuvādādhikaraṇaṁ bhajati, anuvādādhikaraṇaṁ upanissitaṁ, anuvādādhikaraṇaṁ pariyāpannaṁ, anuvādādhikaraṇena saṅgahitaṁ.	162	
PA_pvr_5:163.1	Āpattādhikaraṇaṁ catunnaṁ adhikaraṇānaṁ āpattādhikaraṇaṁ bhajati, āpattādhikaraṇaṁ upanissitaṁ, āpattādhikaraṇaṁ pariyāpannaṁ, āpattādhikaraṇena saṅgahitaṁ.	163	
PA_pvr_5:164.1	Kiccādhikaraṇaṁ catunnaṁ adhikaraṇānaṁ kiccādhikaraṇaṁ bhajati, kiccādhikaraṇaṁ upanissitaṁ, kiccādhikaraṇaṁ pariyāpannaṁ, kiccādhikaraṇena saṅgahitaṁ.	164	
PA_pvr_5:165.1	Vivādādhikaraṇaṁ sattannaṁ samathānaṁ kati samathe bhajati, kati samathe upanissitaṁ, kati samathe pariyāpannaṁ, katihi samathehi saṅgahitaṁ, katihi samathehi sammati?	165	
PA_pvr_5:166.1	Anuvādādhikaraṇaṁ sattannaṁ samathānaṁ kati samathe bhajati, kati samathe upanissitaṁ, kati samathe pariyāpannaṁ, katihi samathehi saṅgahitaṁ, katihi samathehi sammati?	166	
PA_pvr_5:167.1	Āpattādhikaraṇaṁ sattannaṁ samathānaṁ kati samathe bhajati, kati samathe upanissitaṁ, kati samathe pariyāpannaṁ, katihi samathehi saṅgahitaṁ, katihi samathehi sammati?	167	
PA_pvr_5:168.1	Kiccādhikaraṇaṁ sattannaṁ samathānaṁ kati samathe bhajati, kati samathe upanissitaṁ, kati samathe pariyāpannaṁ, katihi samathehi saṅgahitaṁ, katihi samathehi sammati?	168	
PA_pvr_5:169.1	Vivādādhikaraṇaṁ sattannaṁ samathānaṁ dve samathe bhajati, dve samathe upanissitaṁ, dve samathe pariyāpannaṁ, dvīhi samathehi saṅgahitaṁ, dvīhi samathehi sammati—	169	
PA_pvr_5:169.2	sammukhāvinayena ca yebhuyyasikāya ca.	169	
PA_pvr_5:170.1	Anuvādādhikaraṇaṁ sattannaṁ samathānaṁ cattāro samathe bhajati, cattāro samathe upanissitaṁ, cattāro samathe pariyāpannaṁ, catūhi samathehi saṅgahitaṁ, catūhi samathehi sammati—	170	
PA_pvr_5:170.2	sammukhāvinayena ca sativinayena ca amūḷhavinayena ca tassapāpiyasikāya ca.	170	
PA_pvr_5:171.1	Āpattādhikaraṇaṁ sattannaṁ samathānaṁ tayo samathe bhajati, tayo samathe upanissitaṁ, tayo samathe pariyāpannaṁ, tīhi samathehi saṅgahitaṁ tīhi samathehi sammati—	171	
PA_pvr_5:171.2	sammukhāvinayena ca paṭiññātakaraṇena ca tiṇavatthārakena ca.	171	
PA_pvr_5:172.1	Kiccādhikaraṇaṁ sattannaṁ samathānaṁ ekaṁ samathaṁ bhajati, ekaṁ samathaṁ upanissitaṁ, ekaṁ samathaṁ pariyāpannaṁ, ekena samathena saṅgahitaṁ, ekena samathena sammati—	172	
PA_pvr_5:172.2	sammukhāvinayenāti.	172	
PA_pvr_5:173.1	Bhajativāro niṭṭhito ekavīsatimo.	173	
PA_pvr_5:174.1	Samathabhedo niṭṭhito.	174	
PA_pvr_5:175.1	Tassuddānaṁ	175	
PA_pvr_5:176.1	Adhikaraṇaṁ pariyāyaṁ,	176	
PA_pvr_5:176.2	sādhāraṇā ca bhāgiyā;	176	
PA_pvr_5:176.3	Samathā sādhāraṇikā,	176	
PA_pvr_5:176.4	samathassa tabbhāgiyā.	176	
PA_pvr_5:177.1	Samathā sammukhā ceva,	177	
PA_pvr_5:177.2	vinayena kusalena ca;	177	
PA_pvr_5:177.3	Yattha samathasaṁsaṭṭhā,	177	
PA_pvr_5:177.4	sammanti na sammanti ca;	177	
PA_pvr_5:177.5	Samathādhikaraṇañceva,	177	
PA_pvr_5:177.6	samuṭṭhānaṁ bhajanti cāti.	177	
