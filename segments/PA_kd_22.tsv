segmentnr	original	folio	analyzed
PA_kd_22:0.1	Theravāda Vinayapiṭaka	0	
PA_kd_22:0.2	Cūḷavagga	0	
PA_kd_22:0.3	22. Sattasatikakkhandhaka	0	
PA_kd_22:1.1.1	Tena kho pana samayena vassasataparinibbute bhagavati vesālikā vajjiputtakā bhikkhū vesāliyaṁ dasa vatthūni dīpenti—	1	
PA_kd_22:1.1.2_0	kappati siṅgiloṇakappo, kappati dvaṅgulakappo, kappati gāmantarakappo, kappati āvāsakappo,	1	
PA_kd_22:1.1.2_1	kappati anumatikappo, kappati āciṇṇakappo, kappati amathitakappo, kappati jaḷogiṁ	1	
PA_kd_22:1.1.2_2	pātuṁ, kappati adasakaṁ nisīdanaṁ, kappati jātarūparajatanti.	1	
PA_kd_22:1.1.3	Tena kho pana samayena āyasmā yaso kākaṇḍakaputto vajjīsu cārikaṁ caramāno yena vesālī tadavasari.	1	
PA_kd_22:1.1.4	Tatra sudaṁ āyasmā yaso kākaṇḍakaputto vesāliyaṁ viharati mahāvane kūṭāgārasālāyaṁ.	1	
PA_kd_22:1.1.5	Tena kho pana samayena vesālikā vajjiputtakā bhikkhū tadahuposathe kaṁsapātiṁ udakena pūretvā majjhe bhikkhusaṅghassa ṭhapetvā āgatāgate vesālike upāsake evaṁ vadanti—	1	
PA_kd_22:1.1.6	“dethāvuso, saṅghassa kahāpaṇampi aḍḍhampi pādampi māsakarūpampi.	1	
PA_kd_22:1.1.7	Bhavissati saṅghassa parikkhārena karaṇīyan”ti.	1	
PA_kd_22:1.1.8	Evaṁ vutte, āyasmā yaso kākaṇḍakaputto vesālike upāsake etadavoca—	1	
PA_kd_22:1.1.9	“māvuso, adattha saṅghassa kahāpaṇampi aḍḍhampi pādampi māsakarūpampi.	1	
PA_kd_22:1.1.10	Na kappati samaṇānaṁ sakyaputtiyānaṁ jātarūparajataṁ;	1	
PA_kd_22:1.1.11	na sādiyanti samaṇā sakyaputtiyā jātarūparajataṁ;	1	
PA_kd_22:1.1.12	na paṭiggaṇhanti samaṇā sakyaputtiyā jātarūparajataṁ;	1	
PA_kd_22:1.1.13	nikkhittamaṇisuvaṇṇā samaṇā sakyaputtiyā apetajātarūparajatā”ti.	1	
PA_kd_22:1.1.14	Evampi kho vesālikā upāsakā āyasmatā yasena kākaṇḍakaputtena vuccamānā adaṁsuyeva saṅghassa kahāpaṇampi aḍḍhampi pādampi māsakarūpampi.	1	
PA_kd_22:1.1.15	Atha kho vesālikā vajjiputtakā bhikkhū tassā rattiyā accayena taṁ hiraññaṁ bhikkhaggena paṭivīsaṁ ṭhapetvā bhājesuṁ.	1	
PA_kd_22:1.1.16	Atha kho vesālikā vajjiputtakā bhikkhū āyasmantaṁ yasaṁ kākaṇḍakaputtaṁ etadavocuṁ—	1	
PA_kd_22:1.1.17	“eso te, āvuso yasa, hiraññassa paṭivīso”ti.	1	
PA_kd_22:1.1.18	“Natthi me, āvuso, hiraññassa paṭivīso, nāhaṁ hiraññaṁ sādiyāmī”ti.	1	
PA_kd_22:1.2.1	Atha kho vesālikā vajjiputtakā bhikkhū—	1	
PA_kd_22:1.2.2	“ayaṁ, āvuso, yaso kākaṇḍakaputto upāsake saddhe pasanne akkosati, paribhāsati, appasādaṁ karoti;	1	
PA_kd_22:1.2.3	handassa mayaṁ paṭisāraṇīyakammaṁ karomā”ti te tassa paṭisāraṇīyakammaṁ akaṁsu.	1	
PA_kd_22:1.2.4	Atha kho āyasmā yaso kākaṇḍakaputto vesālike vajjiputtake bhikkhū etadavoca—	1	
PA_kd_22:1.2.5	“bhagavatā, āvuso, paññattaṁ—	1	
PA_kd_22:1.2.6	‘paṭisāraṇīyakammakatassa bhikkhuno anudūto dātabbo’ti.	1	
PA_kd_22:1.2.7	Detha me, āvuso, anudūtaṁ bhikkhun”ti.	1	
PA_kd_22:1.2.8	Atha kho vesālikā vajjiputtakā bhikkhū ekaṁ bhikkhuṁ sammannitvā āyasmato yasassa kākaṇḍakaputtassa anudūtaṁ adaṁsu.	1	
PA_kd_22:1.2.9	Atha kho āyasmā yaso kākaṇḍakaputto anudūtena bhikkhunā saddhiṁ vesāliṁ pavisitvā vesālike upāsake etadavoca—	1	
PA_kd_22:1.2.10	“ahaṁ kirāyasmante upāsake saddhe pasanne akkosāmi, paribhāsāmi, appasādaṁ karomi;	1	
PA_kd_22:1.2.11	yohaṁ adhammaṁ adhammoti vadāmi, dhammaṁ dhammoti vadāmi, avinayaṁ avinayoti vadāmi, vinayaṁ vinayoti vadāmi.	1	
PA_kd_22:1.3.1	Ekamidaṁ, āvuso, samayaṁ bhagavā sāvatthiyaṁ viharati jetavane anāthapiṇḍikassa ārāme.	1	
PA_kd_22:1.3.2	Tatra kho, āvuso, bhagavā bhikkhū āmantesi—	1	
PA_kd_22:1.3.3	‘cattārome, bhikkhave, candimasūriyānaṁ upakkilesā, yehi upakkilesehi upakkiliṭṭhā candimasūriyā na tapanti, na bhāsanti, na virocanti.	1	
PA_kd_22:1.3.4	Katame cattāro? Abbhaṁ, bhikkhave, candimasūriyānaṁ upakkileso, yena upakkilesena upakkiliṭṭhā candimasūriyā na tapanti, na bhāsanti na virocanti.	1	
PA_kd_22:1.3.5	Mahikā, bhikkhave, candimasūriyānaṁ upakkileso, yena upakkilesena upakkiliṭṭhā candimasūriyā na tapanti, na bhāsanti, na virocanti.	1	
PA_kd_22:1.3.6	Dhūmarajo, bhikkhave, candimasūriyānaṁ upakkileso, yena upakkilesena upakkiliṭṭhā candimasūriyā na tapanti, na bhāsanti, na virocanti.	1	
PA_kd_22:1.3.7	Rāhu, bhikkhave, asurindo candimasūriyānaṁ upakkileso, yena upakkilesena upakkiliṭṭhā candimasūriyā na tapanti, na bhāsanti, na virocanti.	1	
PA_kd_22:1.3.8	Ime kho, bhikkhave, cattāro candimasūriyānaṁ upakkilesā, yehi upakkilesehi upakkiliṭṭhā candimasūriyā na tapanti, na bhāsanti, na virocanti.	1	
PA_kd_22:1.3.9	Evameva kho, bhikkhave, cattārome samaṇabrāhmaṇānaṁ upakkilesā, yehi upakkilesehi upakkiliṭṭhā eke samaṇabrāhmaṇā na tapanti, na bhāsanti, na virocanti.	1	
PA_kd_22:1.3.10	Katame cattāro?	1	
PA_kd_22:1.3.11	Santi, bhikkhave, eke samaṇabrāhmaṇā suraṁ pivanti, merayaṁ pivanti, surāmerayapānā appaṭiviratā—	1	
PA_kd_22:1.3.12	ayaṁ, bhikkhave, paṭhamo samaṇabrāhmaṇānaṁ upakkileso, yena upakkilesena upakkiliṭṭhā eke samaṇabrāhmaṇā na tapanti, na bhāsanti, na virocanti.	1	
PA_kd_22:1.3.13	Puna caparaṁ, bhikkhave, eke samaṇabrāhmaṇā methunaṁ dhammaṁ paṭisevanti, methunadhammā appaṭiviratā—	1	
PA_kd_22:1.3.14	ayaṁ, bhikkhave, dutiyo samaṇabrāhmaṇānaṁ upakkileso, yena upakkilesena upakkiliṭṭhā eke samaṇabrāhmaṇā na tapanti, na bhāsanti, na virocanti.	1	
PA_kd_22:1.3.15	Puna caparaṁ, bhikkhave, eke samaṇabrāhmaṇā jātarūparajataṁ sādiyanti, jātarūparajatappaṭiggahaṇā appaṭiviratā—	1	
PA_kd_22:1.3.16	ayaṁ, bhikkhave, tatiyo samaṇabrāhmaṇānaṁ upakkileso, yena upakkilesena upakkiliṭṭhā eke samaṇabrāhmaṇā na tapanti, na bhāsanti, na virocanti.	1	
PA_kd_22:1.3.17	Puna caparaṁ, bhikkhave, eke samaṇabrāhmaṇā micchājīvena jīvitaṁ kappenti;	1	
PA_kd_22:1.3.18	micchājīvā appaṭiviratā—	1	
PA_kd_22:1.3.19	ayaṁ, bhikkhave, catuttho samaṇabrāhmaṇānaṁ upakkileso, yena upakkilesena upakkiliṭṭhā eke samaṇabrāhmaṇā na tapanti, na bhāsanti, na virocanti.	1	
PA_kd_22:1.3.20	Ime kho, bhikkhave, cattāro samaṇabrāhmaṇānaṁ upakkilesā, yehi upakkilesehi upakkiliṭṭhā eke samaṇabrāhmaṇā na tapanti, na bhāsanti, na virocanti’.	1	
PA_kd_22:1.3.21	Idamavocāvuso, bhagavā.	1	
PA_kd_22:1.3.22	Idaṁ vatvāna sugato athāparaṁ etadavoca satthā—	1	
PA_kd_22:1.3.23	‘Rāgadosaparikliṭṭhā,	1	
PA_kd_22:1.3.24	eke samaṇabrāhmaṇā;	1	
PA_kd_22:1.3.25	Avijjānivuṭā posā,	1	
PA_kd_22:1.3.26	piyarūpābhinandino.	1	
PA_kd_22:1.3.27	Suraṁ pivanti merayaṁ,	1	
PA_kd_22:1.3.28	paṭisevanti methunaṁ;	1	
PA_kd_22:1.3.29	Rajataṁ jātarūpañca,	1	
PA_kd_22:1.3.30	sādiyanti aviddasū.	1	
PA_kd_22:1.3.31	Micchājīvena jīvanti,	1	
PA_kd_22:1.3.32	eke samaṇabrāhmaṇā;	1	
PA_kd_22:1.3.33	Ete upakkilesā vuttā,	1	
PA_kd_22:1.3.34	buddhenādiccabandhunā.	1	
PA_kd_22:1.3.35	Yehi upakkilesehi upakkiliṭṭhā,	1	
PA_kd_22:1.3.36	Eke samaṇabrāhmaṇā;	1	
PA_kd_22:1.3.37	Na tapanti na bhāsanti,	1	
PA_kd_22:1.3.38	Asuddhā sarajā magā.	1	
PA_kd_22:1.3.39	Andhakārena onaddhā,	1	
PA_kd_22:1.3.40	taṇhādāsā sanettikā;	1	
PA_kd_22:1.3.41	Vaḍḍhenti kaṭasiṁ ghoraṁ,	1	
PA_kd_22:1.3.42	ādiyanti punabbhavan’ti.	1	
PA_kd_22:1.3.43	Evaṁvādī kirāhaṁ āyasmante upāsake saddhe pasanne akkosāmi, paribhāsāmi, appasādaṁ karomi;	1	
PA_kd_22:1.3.44	yohaṁ adhammaṁ adhammoti vadāmi, dhammaṁ dhammoti vadāmi, avinayaṁ avinayoti vadāmi, vinayaṁ vinayoti vadāmi.	1	
PA_kd_22:1.4.1	Ekamidaṁ, āvuso, samayaṁ bhagavā rājagahe viharati veḷuvane kalandakanivāpe.	1	
PA_kd_22:1.4.2	Tena kho pana samayena rājantepure rājaparisāyaṁ sannisinnānaṁ sannipatitānaṁ ayamantarakathā udapādi—	1	
PA_kd_22:1.4.3	‘kappati samaṇānaṁ sakyaputtiyānaṁ jātarūparajataṁ;	1	
PA_kd_22:1.4.4	sādiyanti samaṇā sakyaputtiyā jātarūparajataṁ;	1	
PA_kd_22:1.4.5	paṭiggaṇhanti samaṇā sakyaputtiyā jātarūparajatan’ti.	1	
PA_kd_22:1.4.6	Tena kho panāvuso, samayena maṇicūḷako gāmaṇī tassaṁ parisāyaṁ nisinno hoti.	1	
PA_kd_22:1.4.7	Atha kho, āvuso, maṇicūḷako gāmaṇī taṁ parisaṁ etadavoca—	1	
PA_kd_22:1.4.8	‘mā, ayyā, evaṁ avacuttha.	1	
PA_kd_22:1.4.9	Na kappati samaṇānaṁ sakyaputtiyānaṁ jātarūparajataṁ;	1	
PA_kd_22:1.4.10	na sādiyanti samaṇā sakyaputtiyā jātarūparajataṁ;	1	
PA_kd_22:1.4.11	na paṭiggaṇhanti samaṇā sakyaputtiyā jātarūparajataṁ;	1	
PA_kd_22:1.4.12	nikkhittamaṇisuvaṇṇā samaṇā sakyaputtiyā apetajātarūparajatā’ti.	1	
PA_kd_22:1.4.13	Asakkhi kho, āvuso, maṇicūḷako gāmaṇī taṁ parisaṁ saññāpetuṁ.	1	
PA_kd_22:1.4.14	Atha kho, āvuso, maṇicūḷako gāmaṇī taṁ parisaṁ saññāpetvā yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.	1	
PA_kd_22:1.4.15	Ekamantaṁ nisinno kho, āvuso, maṇicūḷako gāmaṇī bhagavantaṁ etadavoca—	1	
PA_kd_22:1.4.16	‘idha, bhante, rājantepure rājaparisāyaṁ sannisinnānaṁ sannipatitānaṁ ayamantarakathā udapādi—	1	
PA_kd_22:1.4.17	kappati samaṇānaṁ sakyaputtiyānaṁ jātarūparajataṁ;	1	
PA_kd_22:1.4.18	sādiyanti samaṇā sakyaputtiyā jātarūparajataṁ;	1	
PA_kd_22:1.4.19	paṭiggaṇhanti samaṇā sakyaputtiyā jātarūparajatanti.	1	
PA_kd_22:1.4.20	Evaṁ vutte, ahaṁ, bhante, taṁ parisaṁ etadavocaṁ—	1	
PA_kd_22:1.4.21	mā, ayyā, evaṁ avacuttha.	1	
PA_kd_22:1.4.22	Na kappati samaṇānaṁ sakyaputtiyānaṁ jātarūparajataṁ;	1	
PA_kd_22:1.4.23	na sādiyanti samaṇā sakyaputtiyā jātarūparajataṁ;	1	
PA_kd_22:1.4.24	na paṭiggaṇhanti samaṇā sakyaputtiyā jātarūparajataṁ;	1	
PA_kd_22:1.4.25	nikkhittamaṇisuvaṇṇā samaṇā sakyaputtiyā apetajātarūparajatāti.	1	
PA_kd_22:1.4.26	Asakkhiṁ kho ahaṁ, bhante, taṁ parisaṁ saññāpetuṁ.	1	
PA_kd_22:1.4.27_0	Kaccāhaṁ, bhante, evaṁ byākaramāno vuttavādī ceva bhagavato homi, na ca bhagavantaṁ	1	
PA_kd_22:1.4.27_1	abhūtena abbhācikkhāmi, dhammassa cānudhammaṁ byākaromi, na ca koci sahadhammiko	1	
PA_kd_22:1.4.27_2	vādānuvādo gārayhaṁ ṭhānaṁ āgacchatī’ti?	1	
PA_kd_22:1.4.28	‘Taggha tvaṁ, gāmaṇi, evaṁ byākaramāno vuttavādī ceva me hosi;	1	
PA_kd_22:1.4.29	na ca maṁ abhūtena abbhācikkhasi, dhammassa cānudhammaṁ byākarosi, na ca koci sahadhammiko vādānuvādo gārayhaṁ ṭhānaṁ āgacchati.	1	
PA_kd_22:1.4.30	Na hi, gāmaṇi, kappati samaṇānaṁ sakyaputtiyānaṁ jātarūparajataṁ;	1	
PA_kd_22:1.4.31	na sādiyanti samaṇā sakyaputtiyā jātarūparajataṁ;	1	
PA_kd_22:1.4.32	na paṭiggaṇhanti samaṇā sakyaputtiyā jātarūparajataṁ;	1	
PA_kd_22:1.4.33	nikkhittamaṇisuvaṇṇā samaṇā sakyaputtiyā apetajātarūparajatā.	1	
PA_kd_22:1.4.34	Yassa kho, gāmaṇi, jātarūparajataṁ kappati, pañcapi tassa kāmaguṇā kappanti.	1	
PA_kd_22:1.4.35	Yassa pañca kāmaguṇā kappanti ekaṁsenetaṁ, gāmaṇi, dhāreyyāsi—	1	
PA_kd_22:1.4.36	assamaṇadhammo asakyaputtiyadhammoti.	1	
PA_kd_22:1.4.37	Api cāhaṁ, gāmaṇi, evaṁ vadāmi tiṇaṁ tiṇatthikena pariyesitabbaṁ;	1	
PA_kd_22:1.4.38	dāru dārutthikena pariyesitabbaṁ;	1	
PA_kd_22:1.4.39	sakaṭaṁ sakaṭatthikena pariyesitabbaṁ;	1	
PA_kd_22:1.4.40	puriso purisatthikena pariyesitabbo.	1	
PA_kd_22:1.4.41	Na tvevāhaṁ, gāmaṇi, kenaci pariyāyena jātarūparajataṁ sāditabbaṁ pariyesitabbanti vadāmī’ti.	1	
PA_kd_22:1.4.42	Evaṁvādī kirāhaṁ āyasmante upāsake saddhe pasanne akkosāmi, paribhāsāmi, appasādaṁ karomi;	1	
PA_kd_22:1.4.43	yohaṁ adhammaṁ adhammoti vadāmi, dhammaṁ dhammoti vadāmi, avinayaṁ avinayoti vadāmi, vinayaṁ vinayoti vadāmi.	1	
PA_kd_22:1.5.1	Ekamidaṁ, āvuso, samayaṁ bhagavā rājagahe āyasmantaṁ upanandaṁ sakyaputtaṁ ārabbha jātarūparajataṁ paṭikkhipi, sikkhāpadañca paññapesi.	1	
PA_kd_22:1.5.2	Evaṁvādī kirāhaṁ āyasmante upāsake saddhe pasanne akkosāmi, paribhāsāmi, appasādaṁ karomi;	1	
PA_kd_22:1.5.3	yohaṁ adhammaṁ adhammoti vadāmi, dhammaṁ dhammoti vadāmi, avinayaṁ avinayoti vadāmi, vinayaṁ vinayoti vadāmī”ti.	1	
PA_kd_22:1.6.1	Evaṁ vutte, vesālikā upāsakā āyasmantaṁ yasaṁ kākaṇḍakaputtaṁ etadavocuṁ—	1	
PA_kd_22:1.6.2	“ekova, bhante, ayyo yaso kākaṇḍakaputto samaṇo sakyaputtiyo.	1	
PA_kd_22:1.6.3	Sabbevime assamaṇā asakyaputtiyā.	1	
PA_kd_22:1.6.4	Vasatu, bhante, ayyo yaso kākaṇḍakaputto vesāliyaṁ.	1	
PA_kd_22:1.6.5	Mayaṁ ayyassa yasassa kākaṇḍakaputtassa ussukkaṁ karissāma cīvarapiṇḍapātasenāsanagilānappaccayabhesajjaparikkhārānan”ti.	1	
PA_kd_22:1.6.6	Atha kho āyasmā yaso kākaṇḍakaputto vesālike upāsake saññāpetvā anudūtena bhikkhunā saddhiṁ ārāmaṁ agamāsi.	1	
PA_kd_22:1.7.1	Atha kho vesālikā vajjiputtakā bhikkhū anudūtaṁ bhikkhuṁ pucchiṁsu—	1	
PA_kd_22:1.7.2	“khamāpitāvuso, yasena kākaṇḍakaputtena vesālikā upāsakā”ti?	1	
PA_kd_22:1.7.3	“Upāsakehi pāpikaṁ no, āvuso, kataṁ.	1	
PA_kd_22:1.7.4	Ekova yaso kākaṇḍakaputto samaṇo sakyaputtiyo kato.	1	
PA_kd_22:1.7.5	Sabbeva mayaṁ assamaṇā asakyaputtiyā katā”ti.	1	
PA_kd_22:1.7.6	Atha kho vesālikā vajjiputtakā bhikkhū—	1	
PA_kd_22:1.7.7	“ayaṁ, āvuso, yaso kākaṇḍakaputto amhehi asammato gihīnaṁ pakāsesi;	1	
PA_kd_22:1.7.8	handassa mayaṁ ukkhepanīyakammaṁ karomā”ti.	1	
PA_kd_22:1.7.9	Te tassa ukkhepanīyakammaṁ kattukāmā sannipatiṁsu.	1	
PA_kd_22:1.7.10	Atha kho āyasmā yaso kākaṇḍakaputto vehāsaṁ abbhuggantvā kosambiyaṁ paccuṭṭhāsi.	1	
PA_kd_22:1.7.11	Atha kho āyasmā yaso kākaṇḍakaputto pāveyyakānañca avantidakkhiṇāpathakānañca bhikkhūnaṁ santike dūtaṁ pāhesi—	1	
PA_kd_22:1.7.12	“āgacchantu āyasmantā;	1	
PA_kd_22:1.7.13	imaṁ adhikaraṇaṁ ādiyissāma.	1	
PA_kd_22:1.7.14	Pure adhammo dippati, dhammo paṭibāhiyyati;	1	
PA_kd_22:1.7.15	avinayo dippati, vinayo paṭibāhiyyati;	1	
PA_kd_22:1.7.16	pure adhammavādino balavanto honti, dhammavādino dubbalā honti;	1	
PA_kd_22:1.7.17	avinayavādino balavanto honti, vinayavādino dubbalā hontī”ti.	1	
PA_kd_22:1.8.1	Tena kho pana samayena āyasmā sambhūto sāṇavāsī ahogaṅge pabbate paṭivasati.	1	
PA_kd_22:1.8.2	Atha kho āyasmā yaso kākaṇḍakaputto yena ahogaṅgo pabbato, yenāyasmā sambhūto sāṇavāsī tenupasaṅkami, upasaṅkamitvā āyasmantaṁ sambhūtaṁ sāṇavāsiṁ abhivādetvā ekamantaṁ nisīdi.	1	
PA_kd_22:1.8.3	Ekamantaṁ nisinno kho āyasmā yaso kākaṇḍakaputto āyasmantaṁ sambhūtaṁ sāṇavāsiṁ etadavoca—	1	
PA_kd_22:1.8.4	“ime, bhante, vesālikā vajjiputtakā bhikkhū vesāliyaṁ dasa vatthūni dīpenti—	1	
PA_kd_22:1.8.5_0	kappati siṅgiloṇakappo, kappati dvaṅgulakappo, kappati gāmantarakappo, kappati āvāsakappo,	1	
PA_kd_22:1.8.5_1	kappati anumatikappo, kappati āciṇṇakappo, kappati amathitakappo, kappati jaḷogiṁ	1	
PA_kd_22:1.8.5_2	pātuṁ, kappati adasakaṁ nisīdanaṁ, kappati jātarūparajatanti.	1	
PA_kd_22:1.8.6	Handa mayaṁ, bhante, imaṁ adhikaraṇaṁ ādiyissāma.	1	
PA_kd_22:1.8.7	Pure adhammo dippati, dhammo paṭibāhiyyati;	1	
PA_kd_22:1.8.8	avinayo dippati, vinayo paṭibāhiyyati;	1	
PA_kd_22:1.8.9	pure adhammavādino balavanto honti, dhammavādino dubbalā honti;	1	
PA_kd_22:1.8.10	avinayavādino balavanto honti, vinayavādino dubbalā hontī”ti.	1	
PA_kd_22:1.8.11	“Evamāvuso”ti kho āyasmā sambhūto sāṇavāsī āyasmato yasassa kākaṇḍakaputtassa paccassosi.	1	
PA_kd_22:1.8.12	Atha kho saṭṭhimattā pāveyyakā bhikkhū—	1	
PA_kd_22:1.8.13	sabbe āraññikā, sabbe piṇḍapātikā, sabbe paṁsukūlikā, sabbe tecīvarikā, sabbeva arahanto—	1	
PA_kd_22:1.8.14	ahogaṅge pabbate sannipatiṁsu.	1	
PA_kd_22:1.8.15	Aṭṭhāsītimattā avantidakkhiṇāpathakā bhikkhū—	1	
PA_kd_22:1.8.16	appekacce āraññikā, appekacce piṇḍapātikā, appekacce paṁsukūlikā, appekacce tecīvarikā, sabbeva arahanto—	1	
PA_kd_22:1.8.17	ahogaṅge pabbate sannipatiṁsu.	1	
PA_kd_22:1.9.1	Atha kho therānaṁ bhikkhūnaṁ mantayamānānaṁ etadahosi—	1	
PA_kd_22:1.9.2	“idaṁ kho adhikaraṇaṁ kakkhaḷañca, vāḷañca;	1	
PA_kd_22:1.9.3	kaṁ nu kho mayaṁ pakkhaṁ labheyyāma, yena mayaṁ imasmiṁ adhikaraṇe balavantatarā assāmā”ti.	1	
PA_kd_22:1.9.4	Tena kho pana samayena āyasmā revato soreyye paṭivasati—	1	
PA_kd_22:1.9.5	bahussuto āgatāgamo dhammadharo vinayadharo mātikādharo paṇḍito viyatto medhāvī lajjī kukkuccako sikkhākāmo.	1	
PA_kd_22:1.9.6	Atha kho therānaṁ bhikkhūnaṁ etadahosi—	1	
PA_kd_22:1.9.7	“ayaṁ kho āyasmā revato soreyye paṭivasati—	1	
PA_kd_22:1.9.8	bahussuto āgatāgamo dhammadharo vinayadharo mātikādharo paṇḍito viyatto medhāvī lajjī kukkuccako sikkhākāmo.	1	
PA_kd_22:1.9.9	Sace mayaṁ āyasmantaṁ revataṁ pakkhaṁ labhissāma, evaṁ mayaṁ imasmiṁ adhikaraṇe balavantatarā assāmā”ti.	1	
PA_kd_22:1.9.10	Assosi kho āyasmā revato—	1	
PA_kd_22:1.9.11	dibbāya sotadhātuyā visuddhāya atikkantamānusikāya—	1	
PA_kd_22:1.9.12	therānaṁ bhikkhūnaṁ mantayamānānaṁ.	1	
PA_kd_22:1.9.13	Sutvānassa etadahosi—	1	
PA_kd_22:1.9.14	“idaṁ kho adhikaraṇaṁ kakkhaḷañca vāḷañca.	1	
PA_kd_22:1.9.15	Na kho metaṁ patirūpaṁ yohaṁ evarūpe adhikaraṇe osakkeyyaṁ.	1	
PA_kd_22:1.9.16	Idāni ca pana te bhikkhū āgacchissanti.	1	
PA_kd_22:1.9.17	Sohaṁ tehi ākiṇṇo na phāsu gamissāmi.	1	
PA_kd_22:1.9.18	Yannūnāhaṁ paṭikacceva gaccheyyan”ti.	1	
PA_kd_22:1.9.19	Atha kho āyasmā revato soreyyā saṅkassaṁ agamāsi.	1	
PA_kd_22:1.9.20	Atha kho therā bhikkhū soreyyaṁ gantvā pucchiṁsu—	1	
PA_kd_22:1.9.21	“kahaṁ āyasmā revato”ti?	1	
PA_kd_22:1.9.22	Te evamāhaṁsu—	1	
PA_kd_22:1.9.23	“esāyasmā revato saṅkassaṁ gato”ti.	1	
PA_kd_22:1.9.24	Atha kho āyasmā revato saṅkassā kaṇṇakujjaṁ agamāsi.	1	
PA_kd_22:1.9.25	Atha kho therā bhikkhū saṅkassaṁ gantvā pucchiṁsu—	1	
PA_kd_22:1.9.26	“kahaṁ āyasmā revato”ti?	1	
PA_kd_22:1.9.27	Te evamāhaṁsu—	1	
PA_kd_22:1.9.28	“esāyasmā revato kaṇṇakujjaṁ gato”ti.	1	
PA_kd_22:1.9.29	Atha kho āyasmā revato kaṇṇakujjā udumbaraṁ agamāsi.	1	
PA_kd_22:1.9.30	Atha kho therā bhikkhū kaṇṇakujjaṁ gantvā pucchiṁsu—	1	
PA_kd_22:1.9.31	“kahaṁ āyasmā revato”ti?	1	
PA_kd_22:1.9.32	Te evamāhaṁsu—	1	
PA_kd_22:1.9.33	“esāyasmā revato udumbaraṁ gato”ti.	1	
PA_kd_22:1.9.34	Atha kho āyasmā revato udumbarā aggaḷapuraṁ agamāsi.	1	
PA_kd_22:1.9.35	Atha kho therā bhikkhū udumbaraṁ gantvā pucchiṁsu—	1	
PA_kd_22:1.9.36	“kahaṁ āyasmā revato”ti?	1	
PA_kd_22:1.9.37	Te evamāhaṁsu—	1	
PA_kd_22:1.9.38	“esāyasmā revato aggaḷapuraṁ gato”ti.	1	
PA_kd_22:1.9.39	Atha kho āyasmā revato aggaḷapurā sahajātiṁ agamāsi.	1	
PA_kd_22:1.9.40	Atha kho therā bhikkhū aggaḷapuraṁ gantvā pucchiṁsu—	1	
PA_kd_22:1.9.41	“kahaṁ āyasmā revato”ti?	1	
PA_kd_22:1.9.42	Te evamāhaṁsu—	1	
PA_kd_22:1.9.43	“esāyasmā revato sahajātiṁ gato”ti.	1	
PA_kd_22:1.9.44	Atha kho therā bhikkhū āyasmantaṁ revataṁ sahajātiyaṁ sambhāvesuṁ.	1	
PA_kd_22:1.10.1	Atha kho āyasmā sambhūto sāṇavāsī āyasmantaṁ yasaṁ kākaṇḍakaputtaṁ etadavoca—	1	
PA_kd_22:1.10.2	“ayaṁ, āvuso, āyasmā revato bahussuto āgatāgamo dhammadharo vinayadharo mātikādharo paṇḍito viyatto medhāvī lajjī kukkuccako sikkhākāmo.	1	
PA_kd_22:1.10.3	Sace mayaṁ āyasmantaṁ revataṁ pañhaṁ pucchissāma, paṭibalo āyasmā revato ekeneva pañhena sakalampi rattiṁ vītināmetuṁ.	1	
PA_kd_22:1.10.4	Idāni ca panāyasmā revato antevāsikaṁ sarabhāṇakaṁ bhikkhuṁ ajjhesissati.	1	
PA_kd_22:1.10.5	So tvaṁ tassa bhikkhuno sarabhaññapariyosāne āyasmantaṁ revataṁ upasaṅkamitvā imāni dasa vatthūni puccheyyāsī”ti.	1	
PA_kd_22:1.10.6	“Evaṁ, bhante”ti kho āyasmā yaso kākaṇḍakaputto āyasmato sambhūtassa sāṇavāsissa paccassosi.	1	
PA_kd_22:1.10.7	Atha kho āyasmā revato antevāsikaṁ sarabhāṇakaṁ bhikkhuṁ ajjhesi.	1	
PA_kd_22:1.10.8	Atha kho āyasmā yaso kākaṇḍakaputto tassa bhikkhuno sarabhaññapariyosāne yenāyasmā revato tenupasaṅkami, upasaṅkamitvā āyasmantaṁ revataṁ abhivādetvā ekamantaṁ nisīdi.	1	
PA_kd_22:1.10.9	Ekamantaṁ nisinno kho āyasmā yaso kākaṇḍakaputto āyasmantaṁ revataṁ etadavoca—	1	
PA_kd_22:1.10.10	“kappati, bhante, siṅgiloṇakappo”ti?	1	
PA_kd_22:1.10.11	“Ko so, āvuso, siṅgiloṇakappo”ti?	1	
PA_kd_22:1.10.12	“Kappati, bhante, siṅginā loṇaṁ pariharituṁ—	1	
PA_kd_22:1.10.13	yattha aloṇakaṁ bhavissati tattha paribhuñjissāmī”ti?	1	
PA_kd_22:1.10.14	“Nāvuso, kappatī”ti.	1	
PA_kd_22:1.10.15	“Kappati, bhante, dvaṅgulakappo”ti?	1	
PA_kd_22:1.10.16	“Ko so, āvuso, dvaṅgulakappo”ti?	1	
PA_kd_22:1.10.17	“Kappati, bhante, dvaṅgulāya chāyāya vītivattāya, vikāle bhojanaṁ bhuñjitun”ti?	1	
PA_kd_22:1.10.18	“Nāvuso, kappatī”ti.	1	
PA_kd_22:1.10.19	“Kappati, bhante, gāmantarakappo”ti?	1	
PA_kd_22:1.10.20	“Ko so, āvuso, gāmantarakappo”ti?	1	
PA_kd_22:1.10.21	“Kappati, bhante—idāni gāmantaraṁ gamissāmīti—bhuttāvinā pavāritena anatirittaṁ bhojanaṁ bhuñjitun”ti?	1	
PA_kd_22:1.10.22	“Nāvuso, kappatī”ti.	1	
PA_kd_22:1.10.23	“Kappati, bhante, āvāsakappo”ti?	1	
PA_kd_22:1.10.24	“Ko so, āvuso, āvāsakappo”ti?	1	
PA_kd_22:1.10.25	“Kappati, bhante, sambahulā āvāsā samānasīmā nānuposathaṁ kātun”ti?	1	
PA_kd_22:1.10.26	“Nāvuso, kappatī”ti.	1	
PA_kd_22:1.10.27	“Kappati, bhante, anumatikappo”ti?	1	
PA_kd_22:1.10.28	“Ko so, āvuso, anumatikappo”ti?	1	
PA_kd_22:1.10.29	“Kappati, bhante, vaggena saṅghena kammaṁ kātuṁ—	1	
PA_kd_22:1.10.30	āgate bhikkhū anumānessāmā”ti?	1	
PA_kd_22:1.10.31	“Nāvuso, kappatī”ti.	1	
PA_kd_22:1.10.32	“Kappati, bhante, āciṇṇakappo”ti?	1	
PA_kd_22:1.10.33	“Ko so, āvuso, āciṇṇakappo”ti?	1	
PA_kd_22:1.10.34	“Kappati, bhante, idaṁ me upajjhāyena ajjhāciṇṇaṁ, idaṁ me ācariyena ajjhāciṇṇaṁ, taṁ ajjhācaritun”ti?	1	
PA_kd_22:1.10.35	“Āciṇṇakappo kho, āvuso, ekacco kappati, ekacco na kappatī”ti.	1	
PA_kd_22:1.10.36	“Kappati, bhante, amathitakappo”ti?	1	
PA_kd_22:1.10.37	“Ko so, āvuso, amathitakappo”ti?	1	
PA_kd_22:1.10.38	“Kappati, bhante, yaṁ taṁ khīraṁ khīrabhāvaṁ vijahitaṁ, asampattaṁ dadhibhāvaṁ, taṁ bhuttāvinā pavāritena anatirittaṁ pātun”ti?	1	
PA_kd_22:1.10.39	“Nāvuso, kappatī”ti?	1	
PA_kd_22:1.10.40	“Kappati, bhante, jaḷogiṁ pātun”ti?	1	
PA_kd_22:1.10.41	“Kā sā, āvuso, jaḷogī”ti?	1	
PA_kd_22:1.10.42	“Kappati, bhante, yā sā surā āsutā, asampattā majjabhāvaṁ, sā pātun”ti?	1	
PA_kd_22:1.10.43	“Nāvuso, kappatī”ti.	1	
PA_kd_22:1.10.44	“Kappati, bhante, adasakaṁ nisīdanan”ti?	1	
PA_kd_22:1.10.45	“Nāvuso, kappatī”ti.	1	
PA_kd_22:1.10.46	“Kappati, bhante, jātarūparajatan”ti?	1	
PA_kd_22:1.10.47	“Nāvuso, kappatī”ti.	1	
PA_kd_22:1.10.48	“Ime, bhante, vesālikā vajjiputtakā bhikkhū vesāliyaṁ imāni dasa vatthūni dīpenti.	1	
PA_kd_22:1.10.49	Handa mayaṁ, bhante, imaṁ adhikaraṇaṁ ādiyissāma.	1	
PA_kd_22:1.10.50	Pure adhammo dippati, dhammo paṭibāhiyyati;	1	
PA_kd_22:1.10.51	avinayo dippati, vinayo paṭibāhiyyati;	1	
PA_kd_22:1.10.52	pure adhammavādino balavanto honti, dhammavādino dubbalā honti;	1	
PA_kd_22:1.10.53	avinayavādino balavanto honti, vinayavādino dubbalā hontī”ti.	1	
PA_kd_22:1.10.54	“Evamāvuso”ti kho āyasmā revato āyasmato yasassa kākaṇḍakaputtassa paccassosi.	1	
PA_kd_22:1.10.55	Paṭhamabhāṇavāro niṭṭhito.	1	
PA_kd_22:2.1.1	Assosuṁ kho vesālikā vajjiputtakā bhikkhū—	2	
PA_kd_22:2.1.2	“yaso kira kākaṇḍakaputto idaṁ adhikaraṇaṁ ādiyitukāmo pakkhaṁ pariyesati, labhati ca kira pakkhan”ti.	2	
PA_kd_22:2.1.3	Atha kho vesālikānaṁ vajjiputtakānaṁ bhikkhūnaṁ etadahosi—	2	
PA_kd_22:2.1.4	“idaṁ kho adhikaraṇaṁ kakkhaḷañca vāḷañca.	2	
PA_kd_22:2.1.5	Kaṁ nu kho mayaṁ pakkhaṁ labheyyāma, yena mayaṁ imasmiṁ adhikaraṇe balavantatarā assāmā”ti.	2	
PA_kd_22:2.1.6	Atha kho vesālikānaṁ vajjiputtakānaṁ bhikkhūnaṁ etadahosi—	2	
PA_kd_22:2.1.7	“ayaṁ kho āyasmā revato bahussuto āgatāgamo dhammadharo vinayadharo mātikādharo paṇḍito viyatto medhāvī lajjī kukkuccako sikkhākāmo.	2	
PA_kd_22:2.1.8	Sace mayaṁ āyasmantaṁ revataṁ pakkhaṁ labheyyāma, evaṁ mayaṁ imasmiṁ adhikaraṇe balavantatarā assāmā”ti.	2	
PA_kd_22:2.1.9	Atha kho vesālikā vajjiputtakā bhikkhū pahūtaṁ sāmaṇakaṁ parikkhāraṁ paṭiyādesuṁ—	2	
PA_kd_22:2.1.10	pattampi, cīvarampi, nisīdanampi, sūcigharampi, kāyabandhanampi, parissāvanampi, dhammakaraṇampi.	2	
PA_kd_22:2.1.11	Atha kho vesālikā vajjiputtakā bhikkhū taṁ sāmaṇakaṁ parikkhāraṁ ādāya nāvāya sahajātiṁ ujjaviṁsu;	2	
PA_kd_22:2.1.12	nāvāya paccorohitvā aññatarasmiṁ rukkhamūle bhattavissaggaṁ karonti.	2	
PA_kd_22:2.2.1	Atha kho āyasmato sāḷhassa rahogatassa paṭisallīnassa evaṁ cetaso parivitakko udapādi—	2	
PA_kd_22:2.2.2	“ke nu kho dhammavādino—	2	
PA_kd_22:2.2.3	pācīnakā vā bhikkhū, pāveyyakā vā”ti?	2	
PA_kd_22:2.2.4	Atha kho āyasmato sāḷhassa, dhammañca vinayañca cetasā paccavekkhantassa, etadahosi—	2	
PA_kd_22:2.2.5	“adhammavādino pācīnakā bhikkhū, dhammavādino pāveyyakā bhikkhū”ti.	2	
PA_kd_22:2.2.6	Atha kho aññatarā suddhāvāsakāyikā devatā āyasmato sāḷhassa cetasā cetoparivitakkamaññāya—	2	
PA_kd_22:2.2.7	seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—suddhāvāsesu devesu antarahitā āyasmato sāḷhassa sammukhe pāturahosi.	2	
PA_kd_22:2.2.8	Atha kho sā devatā āyasmantaṁ sāḷhaṁ etadavoca—	2	
PA_kd_22:2.2.9	“sādhu, bhante sāḷha, adhammavādī pācīnakā bhikkhū, dhammavādī pāveyyakā bhikkhū.	2	
PA_kd_22:2.2.10	Tena hi, bhante sāḷha, yathādhammo tathā tiṭṭhāhī”ti.	2	
PA_kd_22:2.2.11	“Pubbepi cāhaṁ, devate, etarahi ca yathādhammo tathā ṭhito;	2	
PA_kd_22:2.2.12	api cāhaṁ na tāva diṭṭhiṁ āvi karomi, appeva nāma maṁ imasmiṁ adhikaraṇe sammanneyyā”ti.	2	
PA_kd_22:2.3.1	Atha kho vesālikā vajjiputtakā bhikkhū taṁ sāmaṇakaṁ parikkhāraṁ ādāya yenāyasmā revato tenupasaṅkamiṁsu, upasaṅkamitvā āyasmantaṁ revataṁ etadavocuṁ—	2	
PA_kd_22:2.3.2	“paṭiggaṇhātu, bhante, thero sāmaṇakaṁ parikkhāraṁ—	2	
PA_kd_22:2.3.3	pattampi, cīvarampi, nisīdanampi, sūcigharampi, kāyabandhanampi, parissāvanampi, dhammakaraṇampī”ti.	2	
PA_kd_22:2.3.4	“Alaṁ, āvuso, paripuṇṇaṁ me pattacīvaran”ti na icchi paṭiggahetuṁ.	2	
PA_kd_22:2.3.5	Tena kho pana samayena uttaro nāma bhikkhu vīsativasso āyasmato revatassa upaṭṭhāko hoti.	2	
PA_kd_22:2.3.6	Atha kho vesālikā vajjiputtakā bhikkhū yenāyasmā uttaro tenupasaṅkamiṁsu, upasaṅkamitvā āyasmantaṁ uttaraṁ etadavocuṁ—	2	
PA_kd_22:2.3.7	“paṭiggaṇhātu āyasmā uttaro sāmaṇakaṁ parikkhāraṁ—	2	
PA_kd_22:2.3.8	pattampi, cīvarampi, nisīdanampi, sūcigharampi, kāyabandhanampi, parissāvanampi, dhammakaraṇampī”ti.	2	
PA_kd_22:2.3.9	“Alaṁ, āvuso, paripuṇṇaṁ me pattacīvaran”ti na icchi paṭiggahetuṁ.	2	
PA_kd_22:2.3.10	“Manussā kho, āvuso uttara, bhagavato sāmaṇakaṁ parikkhāraṁ upanāmenti.	2	
PA_kd_22:2.3.11	Sace bhagavā paṭiggaṇhāti, teneva te attamanā honti.	2	
PA_kd_22:2.3.12	No ce bhagavā paṭiggaṇhāti, āyasmato ānandassa upanāmenti—	2	
PA_kd_22:2.3.13	paṭiggaṇhātu, bhante, thero sāmaṇakaṁ parikkhāraṁ.	2	
PA_kd_22:2.3.14	Yathā bhagavatā paṭiggahito, evameva so bhavissatīti.	2	
PA_kd_22:2.3.15	Paṭiggaṇhātu āyasmā uttaro sāmaṇakaṁ parikkhāraṁ.	2	
PA_kd_22:2.3.16	Yathā therena paṭiggahito, evameva so bhavissatī”ti.	2	
PA_kd_22:2.3.17	Atha kho āyasmā uttaro vesālikehi vajjiputtehi bhikkhūhi nippīḷiyamāno ekaṁ cīvaraṁ aggahesi.	2	
PA_kd_22:2.3.18	“Vadeyyātha, āvuso, yena attho”ti.	2	
PA_kd_22:2.3.19	“Ettakaṁ āyasmā uttaro theraṁ vadetu;	2	
PA_kd_22:2.3.20	ettakañca, bhante, thero saṅghamajjhe vadetu—	2	
PA_kd_22:2.3.21	‘puratthimesu janapadesu buddhā bhagavanto uppajjanti.	2	
PA_kd_22:2.3.22	Dhammavādī pācīnakā bhikkhū, adhammavādī pāveyyakā bhikkhū’”ti.	2	
PA_kd_22:2.3.23	“Evamāvuso”ti	2	
PA_kd_22:2.3.24	kho āyasmā uttaro vesālikānaṁ vajjiputtakānaṁ bhikkhūnaṁ paṭissutvā yenāyasmā revato tenupasaṅkami, upasaṅkamitvā āyasmantaṁ revataṁ etadavoca—	2	
PA_kd_22:2.3.25	“ettakaṁ, bhante, thero saṅghamajjhe vadetu—	2	
PA_kd_22:2.3.26	‘puratthimesu janapadesu buddhā bhagavanto uppajjanti.	2	
PA_kd_22:2.3.27	Dhammavādī pācīnakā bhikkhū, adhammavādī pāveyyakā bhikkhū’”ti.	2	
PA_kd_22:2.3.28	“Adhamme maṁ tvaṁ, bhikkhu, niyojesī”ti thero āyasmantaṁ uttaraṁ paṇāmesi.	2	
PA_kd_22:2.3.29	Atha kho vesālikā vajjiputtakā bhikkhū āyasmantaṁ uttaraṁ etadavocuṁ—	2	
PA_kd_22:2.3.30	“kiṁ, āvuso uttara, thero āhā”ti?	2	
PA_kd_22:2.3.31	“Pāpikaṁ no, āvuso, kataṁ.	2	
PA_kd_22:2.3.32	‘Adhamme maṁ tvaṁ, bhikkhu, niyojesī’ti thero maṁ paṇāmesī”ti.	2	
PA_kd_22:2.3.33	“Nanu tvaṁ, āvuso, vuḍḍho vīsativassosī”ti?	2	
PA_kd_22:2.3.34	“Āmāvuso, api ca mayaṁ garunissayaṁ gaṇhāmā”ti.	2	
PA_kd_22:2.4.1	Atha kho saṅgho taṁ adhikaraṇaṁ vinicchinitukāmo sannipati.	2	
PA_kd_22:2.4.2	Atha kho āyasmā revato saṅghaṁ ñāpesi—	2	
PA_kd_22:2.4.3	“Suṇātu me, āvuso, saṅgho.	2	
PA_kd_22:2.4.4	Sace mayaṁ imaṁ adhikaraṇaṁ idha vūpasamessāma, siyāpi mūlādāyakā bhikkhū punakammāya ukkoṭeyyuṁ.	2	
PA_kd_22:2.4.5	Yadi saṅghassa pattakallaṁ, yatthevimaṁ adhikaraṇaṁ samuppannaṁ, saṅgho tatthevimaṁ adhikaraṇaṁ vūpasameyyā”ti.	2	
PA_kd_22:2.4.6	Atha kho therā bhikkhū vesāliṁ agamaṁsu—	2	
PA_kd_22:2.4.7	taṁ adhikaraṇaṁ vinicchinitukāmā.	2	
PA_kd_22:2.4.8	Tena kho pana samayena sabbakāmī nāma pathabyā saṅghatthero vīsavassasatiko upasampadāya, āyasmato ānandassa saddhivihāriko, vesāliyaṁ paṭivasati.	2	
PA_kd_22:2.4.9	Atha kho āyasmā revato āyasmantaṁ sambhūtaṁ sāṇavāsiṁ etadavoca—	2	
PA_kd_22:2.4.10	“ahaṁ, āvuso, yasmiṁ vihāre sabbakāmī thero viharati, taṁ vihāraṁ upagacchāmi.	2	
PA_kd_22:2.4.11	So tvaṁ kālasseva āyasmantaṁ sabbakāmiṁ upasaṅkamitvā imāni dasa vatthūni puccheyyāsī”ti.	2	
PA_kd_22:2.4.12	“Evaṁ, bhante”ti kho āyasmā sambhūto sāṇavāsī āyasmato revatassa paccassosi.	2	
PA_kd_22:2.4.13	Atha kho āyasmā revato, yasmiṁ vihāre sabbakāmī thero viharati, taṁ vihāraṁ upagacchi.	2	
PA_kd_22:2.4.14	Gabbhe āyasmato sabbakāmissa senāsanaṁ paññattaṁ hoti, gabbhappamukhe āyasmato revatassa.	2	
PA_kd_22:2.4.15	Atha kho āyasmā revato—	2	
PA_kd_22:2.4.16	“ayaṁ thero mahallako na nipajjatī”ti—	2	
PA_kd_22:2.4.17	na seyyaṁ kappesi.	2	
PA_kd_22:2.4.18	Āyasmā sabbakāmī—	2	
PA_kd_22:2.4.19	“ayaṁ bhikkhu āgantuko kilanto na nipajjatī”ti—	2	
PA_kd_22:2.4.20	na seyyaṁ kappesi.	2	
PA_kd_22:2.5.1	Atha kho āyasmā sabbakāmī rattiyā paccūsasamayaṁ paccuṭṭhāya āyasmantaṁ revataṁ etadavoca—	2	
PA_kd_22:2.5.2	“katamena tvaṁ bhūmi vihārena etarahi bahulaṁ viharasī”ti?	2	
PA_kd_22:2.5.3	“Mettāvihārena kho ahaṁ, bhante, etarahi bahulaṁ viharāmī”ti.	2	
PA_kd_22:2.5.4	“Kullakavihārena kira tvaṁ bhūmi etarahi bahulaṁ viharasi.	2	
PA_kd_22:2.5.5	Kullakavihāro eso bhūmi yadidaṁ mettā”ti.	2	
PA_kd_22:2.5.6	“Pubbepi me, bhante, gihibhūtassa āciṇṇā mettā.	2	
PA_kd_22:2.5.7	Tenāhaṁ etarahipi mettāvihārena bahulaṁ viharāmi, api ca mayā cirappattaṁ arahattanti.	2	
PA_kd_22:2.5.8	Thero pana, bhante, katamena vihārena etarahi bahulaṁ viharatī”ti?	2	
PA_kd_22:2.5.9	“Suññatāvihārena kho ahaṁ bhūmi etarahi bahulaṁ viharāmī”ti.	2	
PA_kd_22:2.5.10	“Mahāpurisavihārena kira, bhante, thero etarahi bahulaṁ viharati.	2	
PA_kd_22:2.5.11	Mahāpurisavihāro eso, bhante, yadidaṁ suññatā”ti.	2	
PA_kd_22:2.5.12	“Pubbepi me bhūmi gihibhūtassa āciṇṇā suññatā.	2	
PA_kd_22:2.5.13	Tenāhaṁ etarahipi suññatāvihārena bahulaṁ viharāmi, api ca mayā cirappattaṁ arahattan”ti.	2	
PA_kd_22:2.6.1	Ayañcarahi therānaṁ bhikkhūnaṁ antarākathā vippakatā, athāyasmā sambhūto sāṇavāsī tasmiṁ anuppatto hoti.	2	
PA_kd_22:2.6.2	Atha kho āyasmā sambhūto sāṇavāsī yenāyasmā sabbakāmī tenupasaṅkami, upasaṅkamitvā āyasmantaṁ sabbakāmiṁ abhivādetvā ekamantaṁ nisīdi.	2	
PA_kd_22:2.6.3	Ekamantaṁ nisinno kho āyasmā sambhūto sāṇavāsī āyasmantaṁ sabbakāmiṁ etadavoca—	2	
PA_kd_22:2.6.4	“ime, bhante, vesālikā vajjiputtakā bhikkhū vesāliyaṁ dasa vatthūni dīpenti—	2	
PA_kd_22:2.6.5_0	kappati siṅgiloṇakappo, kappati dvaṅgulakappo, kappati gāmantarakappo, kappati āvāsakappo,	2	
PA_kd_22:2.6.5_1	kappati anumatikappo, kappati āciṇṇakappo, kappati amathitakappo, kappati jaḷogiṁ,	2	
PA_kd_22:2.6.5_2	pātuṁ kappati adasakaṁ nisīdanaṁ, kappati jātarūparajatanti.	2	
PA_kd_22:2.6.6	Therena, bhante, upajjhāyassa mūle bahudhammo ca vinayo ca pariyatto.	2	
PA_kd_22:2.6.7	Therassa, bhante, dhammañca vinayañca paccavekkhantassa kathaṁ hoti?	2	
PA_kd_22:2.6.8	Ke nu kho dhammavādino—	2	
PA_kd_22:2.6.9	pācīnakā vā bhikkhū, pāveyyakā vā”ti?	2	
PA_kd_22:2.6.10	“Tayāpi kho, āvuso, upajjhāyassa mūle bahu dhammo ca vinayo ca pariyatto.	2	
PA_kd_22:2.6.11	Tuyhaṁ pana, āvuso, dhammañca vinayañca paccavekkhantassa kathaṁ hoti?	2	
PA_kd_22:2.6.12	Ke nu kho dhammavādino—	2	
PA_kd_22:2.6.13	pācīnakā vā bhikkhū, pāveyyakā vā”ti?	2	
PA_kd_22:2.6.14	“Mayhaṁ kho, bhante, dhammañca vinayañca paccavekkhantassa evaṁ hoti—	2	
PA_kd_22:2.6.15	adhammavādī pācīnakā bhikkhū, dhammavādī pāveyyakā bhikkhūti;	2	
PA_kd_22:2.6.16	api cāhaṁ na tāva diṭṭhiṁ āvi karomi, appeva nāma maṁ imasmiṁ adhikaraṇe sammanneyyā”ti.	2	
PA_kd_22:2.6.17	“Mayhampi kho, āvuso, dhammañca vinayañca paccavekkhantassa evaṁ hoti—	2	
PA_kd_22:2.6.18	adhammavādī pācīnakā bhikkhū, dhammavādī pāveyyakā bhikkhūti;	2	
PA_kd_22:2.6.19	api cāhaṁ na tāva diṭṭhiṁ āvi karomi, appeva nāma maṁ imasmiṁ adhikaraṇe sammanneyyā”ti.	2	
PA_kd_22:2.7.1	Atha kho saṅgho taṁ adhikaraṇaṁ vinicchinitukāmo sannipati.	2	
PA_kd_22:2.7.2	Tasmiṁ kho pana adhikaraṇe vinicchiyamāne anaggāni ceva bhassāni jāyanti, na cekassa bhāsitassa attho viññāyati.	2	
PA_kd_22:2.7.3	Atha kho āyasmā revato saṅghaṁ ñāpesi—	2	
PA_kd_22:2.7.4	“Suṇātu me, bhante, saṅgho.	2	
PA_kd_22:2.7.5	Amhākaṁ imasmiṁ adhikaraṇe vinicchiyamāne anaggāni ceva bhassāni jāyanti, na cekassa bhāsitassa attho viññāyati.	2	
PA_kd_22:2.7.6	Yadi saṅghassa pattakallaṁ, saṅgho imaṁ adhikaraṇaṁ ubbāhikāya vūpasameyyā”ti.	2	
PA_kd_22:2.7.7	Saṅgho cattāro pācīnake bhikkhū, cattāro pāveyyake bhikkhū uccini.	2	
PA_kd_22:2.7.8	Pācīnakānaṁ bhikkhūnaṁ—	2	
PA_kd_22:2.7.9	āyasmantañca sabbakāmiṁ, āyasmantañca sāḷhaṁ, āyasmantañca khujjasobhitaṁ, āyasmantañca vāsabhagāmikaṁ;	2	
PA_kd_22:2.7.10	pāveyyakānaṁ bhikkhūnaṁ—	2	
PA_kd_22:2.7.11	āyasmantañca revataṁ, āyasmantañca sambhūtaṁ sāṇavāsiṁ, āyasmantañca yasaṁ kākaṇḍakaputtaṁ, āyasmantañca sumananti.	2	
PA_kd_22:2.7.12	Atha kho āyasmā revato saṅghaṁ ñāpesi—	2	
PA_kd_22:2.7.13	“Suṇātu me, bhante, saṅgho.	2	
PA_kd_22:2.7.14	Amhākaṁ imasmiṁ adhikaraṇe vinicchiyamāne anaggāni ceva bhassāni jāyanti, na cekassa bhāsitassa attho viññāyati.	2	
PA_kd_22:2.7.15	Yadi saṅghassa pattakallaṁ, saṅgho cattāro pācīnake bhikkhū, cattāro pāveyyake bhikkhū sammanneyya ubbāhikāya imaṁ adhikaraṇaṁ vūpasametuṁ.	2	
PA_kd_22:2.7.16	Esā ñatti.	2	
PA_kd_22:2.7.17	Suṇātu me, bhante, saṅgho.	2	
PA_kd_22:2.7.18	Amhākaṁ imasmiṁ adhikaraṇe vinicchiyamāne anaggāni ceva bhassāni jāyanti, na cekassa bhāsitassa attho viññāyati.	2	
PA_kd_22:2.7.19	Saṅgho cattāro pācīnake bhikkhū, cattāro pāveyyake bhikkhū sammannati ubbāhikāya imaṁ adhikaraṇaṁ vūpasametuṁ.	2	
PA_kd_22:2.7.20	Yassāyasmato khamati catunnaṁ pācīnakānaṁ bhikkhūnaṁ, catunnaṁ pāveyyakānaṁ bhikkhūnaṁ sammuti, ubbāhikāya imaṁ adhikaraṇaṁ vūpasametuṁ, so tuṇhassa;	2	
PA_kd_22:2.7.21	yassa nakkhamati, so bhāseyya.	2	
PA_kd_22:2.7.22	Sammatā saṅghena cattāro pācīnakā bhikkhū, cattāro pāveyyakā bhikkhū, ubbāhikāya imaṁ adhikaraṇaṁ vūpasametuṁ.	2	
PA_kd_22:2.7.23	Khamati saṅghassa, tasmā tuṇhī, evametaṁ dhārayāmī”ti.	2	
PA_kd_22:2.7.24	Tena kho pana samayena ajito nāma bhikkhu dasavasso saṅghassa pātimokkhuddesako hoti.	2	
PA_kd_22:2.7.25	Atha kho saṅgho āyasmantampi ajitaṁ sammannati—	2	
PA_kd_22:2.7.26	therānaṁ bhikkhūnaṁ āsanapaññāpakaṁ.	2	
PA_kd_22:2.7.27	Atha kho therānaṁ bhikkhūnaṁ etadahosi—	2	
PA_kd_22:2.7.28	“kattha nu kho mayaṁ imaṁ adhikaraṇaṁ vūpasameyyāmā”ti?	2	
PA_kd_22:2.7.29	Atha kho therānaṁ bhikkhūnaṁ etadahosi—	2	
PA_kd_22:2.7.30	“ayaṁ kho vālikārāmo ramaṇīyo appasaddo appanigghoso.	2	
PA_kd_22:2.7.31	Yannūna mayaṁ vālikārāme imaṁ adhikaraṇaṁ vūpasameyyāmā”ti.	2	
PA_kd_22:2.7.32	Atha kho therā bhikkhū vālikārāmaṁ agamaṁsu—	2	
PA_kd_22:2.7.33	taṁ adhikaraṇaṁ vinicchinitukāmā.	2	
PA_kd_22:2.8.1	Atha kho āyasmā revato saṅghaṁ ñāpesi—	2	
PA_kd_22:2.8.2	“Suṇātu me, bhante, saṅgho.	2	
PA_kd_22:2.8.3	Yadi saṅghassa pattakallaṁ, ahaṁ āyasmantaṁ sabbakāmiṁ vinayaṁ puccheyyan”ti.	2	
PA_kd_22:2.8.4	Āyasmā sabbakāmī saṅghaṁ ñāpesi—	2	
PA_kd_22:2.8.5	“Suṇātu me, āvuso, saṅgho.	2	
PA_kd_22:2.8.6	Yadi saṅghassa pattakallaṁ, ahaṁ revatena vinayaṁ puṭṭho vissajjeyyan”ti.	2	
PA_kd_22:2.8.7	Atha kho āyasmā revato āyasmantaṁ sabbakāmiṁ etadavoca—	2	
PA_kd_22:2.8.8	“kappati, bhante, siṅgiloṇakappo”ti?	2	
PA_kd_22:2.8.9	“Ko so, āvuso, siṅgiloṇakappo”ti?	2	
PA_kd_22:2.8.10	“Kappati, bhante, siṅginā loṇaṁ pariharituṁ—	2	
PA_kd_22:2.8.11	yattha aloṇakaṁ bhavissati tattha paribhuñjissāmā”ti?	2	
PA_kd_22:2.8.12	“Nāvuso, kappatī”ti.	2	
PA_kd_22:2.8.13	“ Kattha paṭikkhittan”ti?	2	
PA_kd_22:2.8.14	“Sāvatthiyaṁ, suttavibhaṅge”ti.	2	
PA_kd_22:2.8.15	“Kiṁ āpajjatī”ti?	2	
PA_kd_22:2.8.16	“Sannidhikārakabhojane pācittiyan”ti.	2	
PA_kd_22:2.8.17	“Suṇātu me, bhante, saṅgho.	2	
PA_kd_22:2.8.18	Idaṁ paṭhamaṁ vatthu saṅghena vinicchitaṁ.	2	
PA_kd_22:2.8.19	Itipidaṁ vatthu uddhammaṁ, ubbinayaṁ, apagatasatthusāsanaṁ.	2	
PA_kd_22:2.8.20	Idaṁ paṭhamaṁ salākaṁ nikkhipāmi”.	2	
PA_kd_22:2.8.21	“Kappati, bhante, dvaṅgulakappo”ti?	2	
PA_kd_22:2.8.22	“Ko so, āvuso, dvaṅgulakappo”ti?	2	
PA_kd_22:2.8.23	“Kappati, bhante, dvaṅgulāya chāyāya vītivattāya vikāle bhojanaṁ bhuñjitun”ti?	2	
PA_kd_22:2.8.24	“Nāvuso, kappatī”ti.	2	
PA_kd_22:2.8.25	“ Kattha paṭikkhittan”ti?	2	
PA_kd_22:2.8.26	“Rājagahe, suttavibhaṅge”ti.	2	
PA_kd_22:2.8.27	“Kiṁ āpajjatī”ti?	2	
PA_kd_22:2.8.28	“Vikālabhojane pācittiyan”ti.	2	
PA_kd_22:2.8.29	“Suṇātu me, bhante, saṅgho.	2	
PA_kd_22:2.8.30	Idaṁ dutiyaṁ vatthu saṅghena vinicchitaṁ.	2	
PA_kd_22:2.8.31	Itipidaṁ vatthu uddhammaṁ, ubbinayaṁ, apagatasatthusāsanaṁ.	2	
PA_kd_22:2.8.32	Idaṁ dutiyaṁ salākaṁ nikkhipāmi”.	2	
PA_kd_22:2.8.33	“Kappati, bhante, gāmantarakappo”ti?	2	
PA_kd_22:2.8.34	“Ko so, āvuso, gāmantarakappo”ti?	2	
PA_kd_22:2.8.35	“Kappati, bhante—idāni gāmantaraṁ gamissāmīti—bhuttāvinā pavāritena anatirittaṁ bhojanaṁ bhuñjitun”ti?	2	
PA_kd_22:2.8.36	“Nāvuso, kappatī”ti.	2	
PA_kd_22:2.8.37	“Kattha paṭikkhittan”ti?	2	
PA_kd_22:2.8.38	“Sāvatthiyaṁ, suttavibhaṅge”ti.	2	
PA_kd_22:2.8.39	“Kiṁ āpajjatī”ti?	2	
PA_kd_22:2.8.40	“Anatirittabhojane pācittiyan”ti.	2	
PA_kd_22:2.8.41	“Suṇātu me, bhante, saṅgho.	2	
PA_kd_22:2.8.42	Idaṁ tatiyaṁ vatthu saṅghena vinicchitaṁ.	2	
PA_kd_22:2.8.43	Itipidaṁ vatthu uddhammaṁ, ubbinayaṁ, apagatasatthusāsanaṁ.	2	
PA_kd_22:2.8.44	Idaṁ tatiyaṁ salākaṁ nikkhipāmi”.	2	
PA_kd_22:2.8.45	“Kappati, bhante, āvāsakappo”ti?	2	
PA_kd_22:2.8.46	“Ko so, āvuso, āvāsakappo”ti?	2	
PA_kd_22:2.8.47	“Kappati, bhante, sambahulā āvāsā samānasīmā nānuposathaṁ kātun”ti.	2	
PA_kd_22:2.8.48	“Nāvuso, kappatī”ti.	2	
PA_kd_22:2.8.49	“ Kattha paṭikkhittan”ti?	2	
PA_kd_22:2.8.50	“Rājagahe, uposathasaṁyutte”ti.	2	
PA_kd_22:2.8.51	“Kiṁ āpajjatī”ti?	2	
PA_kd_22:2.8.52	“Vinayātisāre dukkaṭan”ti.	2	
PA_kd_22:2.8.53	“Suṇātu me, bhante, saṅgho.	2	
PA_kd_22:2.8.54	Idaṁ catutthaṁ vatthu saṅghena vinicchitaṁ.	2	
PA_kd_22:2.8.55	Itipidaṁ vatthu uddhammaṁ, ubbinayaṁ, apagatasatthusāsanaṁ.	2	
PA_kd_22:2.8.56	Idaṁ catutthaṁ salākaṁ nikkhipāmi”.	2	
PA_kd_22:2.8.57	“Kappati, bhante, anumatikappo”ti?	2	
PA_kd_22:2.8.58	“Ko so, āvuso, anumatikappo”ti?	2	
PA_kd_22:2.8.59	“Kappati, bhante, vaggena saṅghena kammaṁ kātuṁ—	2	
PA_kd_22:2.8.60	āgate bhikkhū anumānessāmā”ti?	2	
PA_kd_22:2.8.61	“Nāvuso, kappatī”ti.	2	
PA_kd_22:2.8.62	“ Kattha paṭikkhittan”ti?	2	
PA_kd_22:2.8.63	“Campeyyake, vinayavatthusmin”ti.	2	
PA_kd_22:2.8.64	“Kiṁ āpajjatī”ti?	2	
PA_kd_22:2.8.65	“Vinayātisāre dukkaṭan”ti.	2	
PA_kd_22:2.8.66	“Suṇātu me, bhante, saṅgho.	2	
PA_kd_22:2.8.67	Idaṁ pañcamaṁ vatthu saṅghena vinicchitaṁ.	2	
PA_kd_22:2.8.68	Itipidaṁ vatthu uddhammaṁ, ubbinayaṁ, apagatasatthusāsanaṁ.	2	
PA_kd_22:2.8.69	Idaṁ pañcamaṁ salākaṁ nikkhipāmi”.	2	
PA_kd_22:2.8.70	“Kappati, bhante, āciṇṇakappo”ti?	2	
PA_kd_22:2.8.71	“Ko so, āvuso, āciṇṇakappo”ti?	2	
PA_kd_22:2.8.72	“Kappati, bhante—	2	
PA_kd_22:2.8.73	idaṁ me upajjhāyena ajjhāciṇṇaṁ, idaṁ me ācariyena ajjhāciṇṇaṁ—	2	
PA_kd_22:2.8.74	taṁ ajjhācaritun”ti?	2	
PA_kd_22:2.8.75	“Āciṇṇakappo kho, āvuso, ekacco kappati, ekacco na kappatī”ti.	2	
PA_kd_22:2.8.76	“Suṇātu me, bhante, saṅgho.	2	
PA_kd_22:2.8.77	Idaṁ chaṭṭhaṁ vatthu saṅghena vinicchitaṁ.	2	
PA_kd_22:2.8.78	Itipidaṁ vatthu uddhammaṁ, ubbinayaṁ, apagatasatthusāsanaṁ.	2	
PA_kd_22:2.8.79	Idaṁ chaṭṭhaṁ salākaṁ nikkhipāmi”.	2	
PA_kd_22:2.8.80	“Kappati, bhante, amathitakappo”ti?	2	
PA_kd_22:2.8.81	“Ko so, āvuso, amathitakappo”ti?	2	
PA_kd_22:2.8.82	“Kappati, bhante, yaṁ taṁ khīraṁ khīrabhāvaṁ vijahitaṁ, asampattaṁ dadhibhāvaṁ, taṁ bhuttāvinā pavāritena anatirittaṁ pātun”ti?	2	
PA_kd_22:2.8.83	“Nāvuso, kappatī”ti.	2	
PA_kd_22:2.8.84	“ Kattha paṭikkhittan”ti?	2	
PA_kd_22:2.8.85	“Sāvatthiyaṁ, suttavibhaṅge”ti.	2	
PA_kd_22:2.8.86	“Kiṁ āpajjatī”ti?	2	
PA_kd_22:2.8.87	“Anatirittabhojane pācittiyan”ti.	2	
PA_kd_22:2.8.88	“Suṇātu me, bhante, saṅgho.	2	
PA_kd_22:2.8.89	Idaṁ sattamaṁ vatthu saṅghena vinicchitaṁ.	2	
PA_kd_22:2.8.90	Itipidaṁ vatthu uddhammaṁ, ubbinayaṁ, apagatasatthusāsanaṁ.	2	
PA_kd_22:2.8.91	Idaṁ sattamaṁ salākaṁ nikkhipāmi”.	2	
PA_kd_22:2.8.92	“Kappati, bhante, jaḷogiṁ pātun”ti?	2	
PA_kd_22:2.8.93	“Kā sā, āvuso, jaḷogī”ti?	2	
PA_kd_22:2.8.94	“Kappati, bhante, yā sā surā āsutā asampattā majjabhāvaṁ, sā pātun”ti?	2	
PA_kd_22:2.8.95	“Nāvuso, kappatī”ti.	2	
PA_kd_22:2.8.96	“ Kattha paṭikkhittan”ti?	2	
PA_kd_22:2.8.97	“Kosambiyaṁ, suttavibhaṅge”ti.	2	
PA_kd_22:2.8.98	“Kiṁ āpajjatī”ti.	2	
PA_kd_22:2.8.99	“Surāmerayapāne pācittiyan”ti.	2	
PA_kd_22:2.8.100	“Suṇātu me, bhante, saṅgho.	2	
PA_kd_22:2.8.101	Idaṁ aṭṭhamaṁ vatthu saṅghena vinicchitaṁ.	2	
PA_kd_22:2.8.102	Itipidaṁ vatthu uddhammaṁ, ubbinayaṁ, apagatasatthusāsanaṁ.	2	
PA_kd_22:2.8.103	Idaṁ aṭṭhamaṁ salākaṁ nikkhipāmi”.	2	
PA_kd_22:2.8.104	“Kappati, bhante, adasakaṁ nisīdanan”ti?	2	
PA_kd_22:2.8.105	“Nāvuso, kappatī”ti.	2	
PA_kd_22:2.8.106	“ Kattha paṭikkhittan”ti?	2	
PA_kd_22:2.8.107	“Sāvatthiyaṁ, suttavibhaṅge”ti.	2	
PA_kd_22:2.8.108	“Kiṁ āpajjatī”ti?	2	
PA_kd_22:2.8.109	“Chedanake pācittiyan”ti.	2	
PA_kd_22:2.8.110	“Suṇātu me, bhante, saṅgho.	2	
PA_kd_22:2.8.111	Idaṁ navamaṁ vatthu saṅghena vinicchitaṁ.	2	
PA_kd_22:2.8.112	Itipidaṁ vatthu uddhammaṁ, ubbinayaṁ, apagatasatthusāsanaṁ.	2	
PA_kd_22:2.8.113	Idaṁ navamaṁ salākaṁ nikkhipāmi”.	2	
PA_kd_22:2.8.114	“Kappati, bhante, jātarūparajatan”ti?	2	
PA_kd_22:2.8.115	“Nāvuso, kappatī”ti.	2	
PA_kd_22:2.8.116	“ Kattha paṭikkhittan”ti.	2	
PA_kd_22:2.8.117	“Rājagahe, suttavibhaṅge”ti.	2	
PA_kd_22:2.8.118	“Kiṁ āpajjatī”ti?	2	
PA_kd_22:2.8.119	“Jātarūparajatapaṭiggahaṇe pācittiyan”ti.	2	
PA_kd_22:2.8.120	“Suṇātu me, bhante, saṅgho.	2	
PA_kd_22:2.8.121	Idaṁ dasamaṁ vatthu saṅghena vinicchitaṁ.	2	
PA_kd_22:2.8.122	Itipidaṁ vatthu uddhammaṁ, ubbinayaṁ, apagatasatthusāsanaṁ.	2	
PA_kd_22:2.8.123	Idaṁ dasamaṁ salākaṁ nikkhipāmi.	2	
PA_kd_22:2.8.124	Suṇātu me, bhante, saṅgho.	2	
PA_kd_22:2.8.125	Imāni dasa vatthūni saṅghena vinicchitāni.	2	
PA_kd_22:2.8.126	Itipimāni dasavatthūni uddhammāni, ubbinayāni, apagatasatthusāsanānī”ti.	2	
PA_kd_22:2.8.127	“Nihatametaṁ, āvuso, adhikaraṇaṁ, santaṁ vūpasantaṁ suvūpasantaṁ.	2	
PA_kd_22:2.8.128	Api ca maṁ tvaṁ, āvuso, saṅghamajjhepi imāni dasa vatthūni puccheyyāsi—tesaṁ bhikkhūnaṁ saññattiyā”ti.	2	
PA_kd_22:2.8.129	Atha kho āyasmā revato āyasmantaṁ sabbakāmiṁ saṅghamajjhepi imāni dasa vatthūni pucchi.	2	
PA_kd_22:2.8.130	Puṭṭho puṭṭho āyasmā sabbakāmī vissajjesi.	2	
PA_kd_22:2.9.1	Imāya kho pana vinayasaṅgītiyā satta bhikkhusatāni anūnāni anadhikāni ahesuṁ, tasmāyaṁ vinayasaṅgīti “sattasatikā”ti vuccatīti.	2	
PA_kd_22:2.9.2	Sattasatikakkhandhako dvādasamo. Imamhi khandhake vatthū pañcavīsati.	2	
PA_kd_22:2.9.3	Tassuddānaṁ	2	
PA_kd_22:2.9.4	Dasa vatthūni pūretvā,	2	
PA_kd_22:2.9.5	kammaṁ dūtena pāvisi;	2	
PA_kd_22:2.9.6	Cattāro puna rūpañca,	2	
PA_kd_22:2.9.7	kosambi ca pāveyyako.	2	
PA_kd_22:2.9.8	Maggo soreyyaṁ saṅkassaṁ,	2	
PA_kd_22:2.9.9	kaṇṇakujjaṁ udumbaraṁ;	2	
PA_kd_22:2.9.10	Sahajāti ca majjhesi,	2	
PA_kd_22:2.9.11	assosi kaṁ nu kho mayaṁ.	2	
PA_kd_22:2.9.12	Pattanāvāya ujjavi,	2	
PA_kd_22:2.9.13	rahosi upanāmayaṁ;	2	
PA_kd_22:2.9.14	Garu saṅgho ca vesāliṁ,	2	
PA_kd_22:2.9.15	mettā saṅgho ubbāhikāti.	2	
PA_kd_22:2.9.16	Sattasatikakkhandhako niṭṭhito.	2	
PA_kd_22:2.9.17	Cūḷavaggo niṭṭhito.	2	
PA_kd_22:2.9.18	Cūḷavaggapāḷi niṭṭhitā.	2	
