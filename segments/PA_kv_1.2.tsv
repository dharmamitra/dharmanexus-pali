segmentnr	original	folio	analyzed
PA_kv_1.2:0.1	Kathāvatthu	0	
PA_kv_1.2:0.2	Mahāpaṇṇāsaka	0	
PA_kv_1.2:0.3	Paṭhamavagga	0	
PA_kv_1.2:0.4	Parihānikathā	0	
PA_kv_1.2:1.0	Vādayuttiparihāni	1	
PA_kv_1.2:1.1	Parihāyati arahā arahattāti?	1	
PA_kv_1.2:1.2	Āmantā.	1	
PA_kv_1.2:1.3	Sabbattha arahā arahattā parihāyatīti?	1	
PA_kv_1.2:1.4	Na hevaṁ vattabbe …pe…	1	
PA_kv_1.2:1.5	sabbattha arahā arahattā parihāyatīti?	1	
PA_kv_1.2:1.6	Āmantā.	1	
PA_kv_1.2:1.7	Sabbattha arahato parihānīti?	1	
PA_kv_1.2:1.8	Na hevaṁ vattabbe …pe….	1	
PA_kv_1.2:2.1	Parihāyati arahā arahattāti?	2	
PA_kv_1.2:2.2	Āmantā.	2	
PA_kv_1.2:2.3	Sabbadā arahā arahattā parihāyatīti?	2	
PA_kv_1.2:2.4	Na hevaṁ vattabbe …pe…	2	
PA_kv_1.2:2.5	sabbadā arahā arahattā parihāyatīti?	2	
PA_kv_1.2:2.6	Āmantā.	2	
PA_kv_1.2:2.7	Sabbadā arahato parihānīti?	2	
PA_kv_1.2:2.8	Na hevaṁ vattabbe …pe….	2	
PA_kv_1.2:3.1	Parihāyati arahā arahattāti?	3	
PA_kv_1.2:3.2	Āmantā.	3	
PA_kv_1.2:3.3	Sabbeva arahanto arahattā parihāyantīti?	3	
PA_kv_1.2:3.4	Na hevaṁ vattabbe …pe…	3	
PA_kv_1.2:3.5	sabbeva arahanto arahattā parihāyantīti?	3	
PA_kv_1.2:3.6	Āmantā.	3	
PA_kv_1.2:3.7	Sabbesaṁyeva arahantānaṁ parihānīti?	3	
PA_kv_1.2:3.8	Na hevaṁ vattabbe …pe….	3	
PA_kv_1.2:4.1	Parihāyati arahā arahattāti?	4	
PA_kv_1.2:4.2	Āmantā.	4	
PA_kv_1.2:4.3	Arahā arahattā parihāyamāno catūhi phalehi parihāyatīti?	4	
PA_kv_1.2:4.4	Na hevaṁ vattabbe …pe….	4	
PA_kv_1.2:5.1	Catūhi satasahassehi seṭṭhī seṭṭhittaṁ kārento satasahasse parihīne seṭṭhittā parihīno hotīti?	5	
PA_kv_1.2:5.2	Āmantā.	5	
PA_kv_1.2:5.3	Sabbasāpateyyā parihīno hotīti?	5	
PA_kv_1.2:5.4	Na hevaṁ vattabbe …pe….	5	
PA_kv_1.2:6.1	Catūhi satasahassehi seṭṭhī seṭṭhittaṁ kārento satasahasse parihīne bhabbo sabbasāpateyyā parihāyitunti?	6	
PA_kv_1.2:6.2	Āmantā.	6	
PA_kv_1.2:6.3	Arahā arahattā parihāyamāno bhabbo catūhi phalehi parihāyitunti?	6	
PA_kv_1.2:6.4	Na hevaṁ vattabbe …pe….	6	
PA_kv_1.2:7.0	Ariyapuggalasaṁsandanaparihāni	7	
PA_kv_1.2:7.1	Parihāyati arahā arahattāti?	7	
PA_kv_1.2:7.2	Āmantā.	7	
PA_kv_1.2:7.3	Parihāyati sotāpanno sotāpattiphalāti?	7	
PA_kv_1.2:7.4	Na hevaṁ vattabbe …pe….	7	
PA_kv_1.2:8.1	Parihāyati arahā arahattāti?	8	
PA_kv_1.2:8.2	Āmantā.	8	
PA_kv_1.2:8.3	Parihāyati sakadāgāmī sakadāgāmiphalāti?	8	
PA_kv_1.2:8.4	Na hevaṁ vattabbe …pe….	8	
PA_kv_1.2:9.1	Parihāyati arahā arahattāti?	9	
PA_kv_1.2:9.2	Āmantā.	9	
PA_kv_1.2:9.3	Parihāyati anāgāmī anāgāmiphalāti?	9	
PA_kv_1.2:9.4	Na hevaṁ vattabbe …pe….	9	
PA_kv_1.2:10.1	Parihāyati anāgāmī anāgāmiphalāti?	10	
PA_kv_1.2:10.2	Āmantā.	10	
PA_kv_1.2:10.3	Parihāyati sotāpanno sotāpattiphalāti?	10	
PA_kv_1.2:10.4	Na hevaṁ vattabbe …pe….	10	
PA_kv_1.2:11.1	Parihāyati anāgāmī anāgāmiphalāti?	11	
PA_kv_1.2:11.2	Āmantā.	11	
PA_kv_1.2:11.3	Parihāyati sakadāgāmī sakadāgāmiphalāti?	11	
PA_kv_1.2:11.4	Na hevaṁ vattabbe …pe….	11	
PA_kv_1.2:12.1	Parihāyati sakadāgāmī sakadāgāmiphalāti?	12	
PA_kv_1.2:12.2	Āmantā.	12	
PA_kv_1.2:12.3	Parihāyati sotāpanno sotāpattiphalāti?	12	
PA_kv_1.2:12.4	Na hevaṁ vattabbe …pe….	12	
PA_kv_1.2:13.1	Na parihāyati sotāpanno sotāpattiphalāti?	13	
PA_kv_1.2:13.2	Āmantā.	13	
PA_kv_1.2:13.3	Na parihāyati arahā arahattāti?	13	
PA_kv_1.2:13.4	Na hevaṁ vattabbe …pe….	13	
PA_kv_1.2:14.1	Na parihāyati sakadāgāmī sakadāgāmiphalāti?	14	
PA_kv_1.2:14.2	Āmantā.	14	
PA_kv_1.2:14.3	Na parihāyati arahā arahattāti?	14	
PA_kv_1.2:14.4	Na hevaṁ vattabbe …pe….	14	
PA_kv_1.2:15.1	Na parihāyati anāgāmī anāgāmiphalāti?	15	
PA_kv_1.2:15.2	Āmantā.	15	
PA_kv_1.2:15.3	Na parihāyati arahā arahattāti?	15	
PA_kv_1.2:15.4	Na hevaṁ vattabbe …pe….	15	
PA_kv_1.2:16.1	Na parihāyati sotāpanno sotāpattiphalāti?	16	
PA_kv_1.2:16.2	Āmantā.	16	
PA_kv_1.2:16.3	Na parihāyati anāgāmī anāgāmiphalāti?	16	
PA_kv_1.2:16.4	Na hevaṁ vattabbe …pe….	16	
PA_kv_1.2:17.1	Na parihāyati sakadāgāmī sakadāgāmiphalāti?	17	
PA_kv_1.2:17.2	Āmantā.	17	
PA_kv_1.2:17.3	Na parihāyati anāgāmī anāgāmiphalāti?	17	
PA_kv_1.2:17.4	Na hevaṁ vattabbe …pe….	17	
PA_kv_1.2:18.1	Na parihāyati sotāpanno sotāpattiphalāti?	18	
PA_kv_1.2:18.2	Āmantā.	18	
PA_kv_1.2:18.3	Na parihāyati sakadāgāmī sakadāgāmiphalāti?	18	
PA_kv_1.2:18.4	Na hevaṁ vattabbe …pe….	18	
PA_kv_1.2:19.1	Parihāyati arahā arahattāti?	19	
PA_kv_1.2:19.2	Āmantā.	19	
PA_kv_1.2:19.3	Arahā arahattā parihāyamāno kattha saṇṭhātīti?	19	
PA_kv_1.2:19.4	Anāgāmiphaleti.	19	
PA_kv_1.2:19.5	Anāgāmī anāgāmiphalā parihāyamāno kattha saṇṭhātīti?	19	
PA_kv_1.2:19.6	Sakadāgāmiphaleti.	19	
PA_kv_1.2:19.7	Sakadāgāmī sakadāgāmiphalā parihāyamāno kattha saṇṭhātīti?	19	
PA_kv_1.2:19.8	Sotāpattiphaleti.	19	
PA_kv_1.2:19.9	Sotāpanno sotāpattiphalā parihāyamāno puthujjanabhūmiyaṁ saṇṭhātīti?	19	
PA_kv_1.2:19.10	Na hevaṁ vattabbe.	19	
PA_kv_1.2:20.1	Ājānāhi niggahaṁ.	20	
PA_kv_1.2:20.2_0	Hañci arahā arahattā parihāyamāno anāgāmiphale saṇṭhāti, anāgāmī anāgāmiphalā parihāyamāno	20	
PA_kv_1.2:20.2_1	sakadāgāmiphale saṇṭhāti, sakadāgāmī sakadāgāmiphalā parihāyamāno sotāpattiphale saṇṭhāti;	20	
PA_kv_1.2:20.3	tena vata re vattabbe—	20	
PA_kv_1.2:20.4	“sotāpanno sotāpattiphalā parihāyamāno puthujjanabhūmiyaṁ saṇṭhātī”ti.	20	
PA_kv_1.2:21.1	Arahā arahattā parihāyamāno sotāpattiphale saṇṭhātīti?	21	
PA_kv_1.2:21.2	Āmantā.	21	
PA_kv_1.2:21.3	Sotāpattiphalassa anantarā arahattaṁyeva sacchikarotīti?	21	
PA_kv_1.2:21.4	Na hevaṁ vattabbe …pe….	21	
PA_kv_1.2:22.1	Parihāyati arahā arahattāti?	22	
PA_kv_1.2:22.2	Āmantā.	22	
PA_kv_1.2:22.3	Parihāyati sotāpanno sotāpattiphalāti?	22	
PA_kv_1.2:22.4	Na hevaṁ vattabbe …pe…	22	
PA_kv_1.2:22.5	kassa bahutarā kilesā pahīnā arahato vā sotāpannassa vāti?	22	
PA_kv_1.2:22.6	Arahato.	22	
PA_kv_1.2:22.7	Hañci arahato bahutarā kilesā pahīnā, parihāyati arahā arahattā;	22	
PA_kv_1.2:22.8	tena vata re vattabbe—	22	
PA_kv_1.2:22.9	“parihāyati sotāpanno sotāpattiphalā”ti.	22	
PA_kv_1.2:23.1	Parihāyati arahā arahattāti?	23	
PA_kv_1.2:23.2	Āmantā.	23	
PA_kv_1.2:23.3	Parihāyati sakadāgāmī sakadāgāmiphalāti?	23	
PA_kv_1.2:23.4	Na hevaṁ vattabbe …pe…	23	
PA_kv_1.2:23.5	kassa bahutarā kilesā pahīnā arahato vā sakadāgāmissa vāti?	23	
PA_kv_1.2:23.6	Arahato.	23	
PA_kv_1.2:23.7	Hañci arahato bahutarā kilesā pahīnā, parihāyati arahā arahattā;	23	
PA_kv_1.2:23.8	tena vata re vattabbe—	23	
PA_kv_1.2:23.9	“parihāyati sakadāgāmī sakadāgāmiphalā”ti.	23	
PA_kv_1.2:24.1	Parihāyati arahā arahattāti?	24	
PA_kv_1.2:24.2	Āmantā.	24	
PA_kv_1.2:24.3	Parihāyati anāgāmī anāgāmiphalāti?	24	
PA_kv_1.2:24.4	Na hevaṁ vattabbe …pe…	24	
PA_kv_1.2:24.5	kassa bahutarā kilesā pahīnā arahato vā anāgāmissa vāti?	24	
PA_kv_1.2:24.6	Arahato.	24	
PA_kv_1.2:24.7	Hañci arahato bahutarā kilesā pahīnā, parihāyati arahā arahattā;	24	
PA_kv_1.2:24.8	tena vata re vattabbe—	24	
PA_kv_1.2:24.9	“parihāyati anāgāmī anāgāmiphalā”ti.	24	
PA_kv_1.2:25.1	Parihāyati anāgāmī anāgāmiphalāti?	25	
PA_kv_1.2:25.2	Āmantā.	25	
PA_kv_1.2:25.3	Parihāyati sotāpanno sotāpattiphalāti?	25	
PA_kv_1.2:25.4	Na hevaṁ vattabbe …pe…	25	
PA_kv_1.2:25.5	kassa bahutarā kilesā pahīnā anāgāmissa vā sotāpannassa vāti?	25	
PA_kv_1.2:25.6	Anāgāmissa.	25	
PA_kv_1.2:25.7	Hañci anāgāmissa bahutarā kilesā pahīnā, parihāyati anāgāmī anāgāmiphalā;	25	
PA_kv_1.2:25.8	tena vata re vattabbe—	25	
PA_kv_1.2:25.9	“parihāyati sotāpanno sotāpattiphalā”ti.	25	
PA_kv_1.2:26.1	Parihāyati anāgāmī anāgāmiphalāti?	26	
PA_kv_1.2:26.2	Āmantā.	26	
PA_kv_1.2:26.3	Parihāyati sakadāgāmī sakadāgāmiphalāti?	26	
PA_kv_1.2:26.4	Na hevaṁ vattabbe …pe…	26	
PA_kv_1.2:26.5	kassa bahutarā kilesā pahīnā anāgāmissa vā sakadāgāmissa vāti?	26	
PA_kv_1.2:26.6	Anāgāmissa.	26	
PA_kv_1.2:26.7	Hañci anāgāmissa bahutarā kilesā pahīnā, parihāyati anāgāmī anāgāmiphalā;	26	
PA_kv_1.2:26.8	tena vata re vattabbe—	26	
PA_kv_1.2:26.9	“parihāyati sakadāgāmī sakadāgāmiphalā”ti.	26	
PA_kv_1.2:27.1	Parihāyati sakadāgāmī sakadāgāmiphalāti?	27	
PA_kv_1.2:27.2	Āmantā.	27	
PA_kv_1.2:27.3	Parihāyati sotāpanno sotāpattiphalāti?	27	
PA_kv_1.2:27.4	Na hevaṁ vattabbe …pe…	27	
PA_kv_1.2:27.5	kassa bahutarā kilesā pahīnā sakadāgāmissa vā sotāpannassa vāti?	27	
PA_kv_1.2:27.6	Sakadāgāmissa.	27	
PA_kv_1.2:27.7	Hañci sakadāgāmissa bahutarā kilesā pahīnā, parihāyati sakadāgāmī sakadāgāmiphalā;	27	
PA_kv_1.2:27.8	tena vata re vattabbe—	27	
PA_kv_1.2:27.9	“parihāyati sotāpanno sotāpattiphalā”ti.	27	
PA_kv_1.2:28.1	Parihāyati arahā arahattāti?	28	
PA_kv_1.2:28.2	Āmantā.	28	
PA_kv_1.2:28.3	Parihāyati sotāpanno sotāpattiphalāti?	28	
PA_kv_1.2:28.4	Na hevaṁ vattabbe …pe…	28	
PA_kv_1.2:28.5	kassa adhimattā maggabhāvanā arahato vā sotāpannassa vāti?	28	
PA_kv_1.2:28.6	Arahato.	28	
PA_kv_1.2:28.7	Hañci arahato adhimattā maggabhāvanā, parihāyati arahā arahattā;	28	
PA_kv_1.2:28.8	tena vata re vattabbe—	28	
PA_kv_1.2:28.9	“parihāyati sotāpanno sotāpattiphalā”ti.	28	
PA_kv_1.2:29.1	Parihāyati arahā arahattāti?	29	
PA_kv_1.2:29.2	Āmantā.	29	
PA_kv_1.2:29.3	Parihāyati sotāpanno sotāpattiphalāti?	29	
PA_kv_1.2:29.4	Na hevaṁ vattabbe …pe…	29	
PA_kv_1.2:29.5	kassa adhimattā satipaṭṭhānabhāvanā …pe…	29	
PA_kv_1.2:29.6	sammappadhānabhāvanā…	29	
PA_kv_1.2:29.7	iddhipādabhāvanā…	29	
PA_kv_1.2:29.8	indriyabhāvanā…	29	
PA_kv_1.2:29.9	balabhāvanā…	29	
PA_kv_1.2:29.10	bojjhaṅgabhāvanā arahato vā sotāpannassa vāti?	29	
PA_kv_1.2:29.11	Arahato.	29	
PA_kv_1.2:29.12	Hañci arahato adhimattā bojjhaṅgabhāvanā, parihāyati arahā arahattā;	29	
PA_kv_1.2:29.13	tena vata re vattabbe—	29	
PA_kv_1.2:29.14	“parihāyati sotāpanno sotāpattiphalā”ti.	29	
PA_kv_1.2:30.1	Parihāyati arahā arahattāti?	30	
PA_kv_1.2:30.2	Āmantā.	30	
PA_kv_1.2:30.3	Parihāyati sakadāgāmī sakadāgāmiphalāti?	30	
PA_kv_1.2:30.4	Na hevaṁ vattabbe …pe…	30	
PA_kv_1.2:30.5	kassa adhimattā maggabhāvanā …pe…	30	
PA_kv_1.2:30.6	bojjhaṅgabhāvanā arahato vā sakadāgāmissa vāti?	30	
PA_kv_1.2:30.7	Arahato.	30	
PA_kv_1.2:30.8	Hañci arahato adhimattā bojjhaṅgabhāvanā, parihāyati arahā arahattā;	30	
PA_kv_1.2:30.9	tena vata re vattabbe—	30	
PA_kv_1.2:30.10	“parihāyati sakadāgāmī sakadāgāmiphalā”ti.	30	
PA_kv_1.2:31.1	Parihāyati arahā arahattāti?	31	
PA_kv_1.2:31.2	Āmantā.	31	
PA_kv_1.2:31.3	Parihāyati anāgāmī anāgāmiphalāti?	31	
PA_kv_1.2:31.4	Na hevaṁ vattabbe …pe…	31	
PA_kv_1.2:31.5	kassa adhimattā maggabhāvanā …pe…	31	
PA_kv_1.2:31.6	bojjhaṅgabhāvanā arahato vā anāgāmissa vāti?	31	
PA_kv_1.2:31.7	Arahato.	31	
PA_kv_1.2:31.8	Hañci arahato adhimattā bojjhaṅgabhāvanā, parihāyati arahā arahattā;	31	
PA_kv_1.2:31.9	tena vata re vattabbe—	31	
PA_kv_1.2:31.10	“parihāyati anāgāmī anāgāmiphalā”ti.	31	
PA_kv_1.2:32.1	Parihāyati anāgāmī anāgāmiphalāti?	32	
PA_kv_1.2:32.2	Āmantā.	32	
PA_kv_1.2:32.3	Parihāyati sotāpanno sotāpattiphalāti?	32	
PA_kv_1.2:32.4	Na hevaṁ vattabbe …pe…	32	
PA_kv_1.2:32.5	kassa adhimattā maggabhāvanā …pe…	32	
PA_kv_1.2:32.6	bojjhaṅgabhāvanā anāgāmissa vā sotāpannassa vāti?	32	
PA_kv_1.2:32.7	Anāgāmissa.	32	
PA_kv_1.2:32.8	Hañci anāgāmissa adhimattā bojjhaṅgabhāvanā, parihāyati anāgāmī anāgāmiphalā;	32	
PA_kv_1.2:32.9	tena vata re vattabbe—	32	
PA_kv_1.2:32.10	“parihāyati sotāpanno sotāpattiphalā”ti.	32	
PA_kv_1.2:33.1	Parihāyati anāgāmī anāgāmiphalāti?	33	
PA_kv_1.2:33.2	Āmantā.	33	
PA_kv_1.2:33.3	Parihāyati sakadāgāmī sakadāgāmiphalāti?	33	
PA_kv_1.2:33.4	Na hevaṁ vattabbe …pe…	33	
PA_kv_1.2:33.5	kassa adhimattā maggabhāvanā …pe…	33	
PA_kv_1.2:33.6	bojjhaṅgabhāvanā anāgāmissa vā sakadāgāmissa vāti?	33	
PA_kv_1.2:33.7	Anāgāmissa.	33	
PA_kv_1.2:33.8	Hañci anāgāmissa adhimattā bojjhaṅgabhāvanā, parihāyati anāgāmī anāgāmiphalā;	33	
PA_kv_1.2:33.9	tena vata re vattabbe—	33	
PA_kv_1.2:33.10	“parihāyati sakadāgāmī sakadāgāmiphalā”ti.	33	
PA_kv_1.2:34.1	Parihāyati sakadāgāmī sakadāgāmiphalāti?	34	
PA_kv_1.2:34.2	Āmantā.	34	
PA_kv_1.2:34.3	Parihāyati sotāpanno sotāpattiphalāti?	34	
PA_kv_1.2:34.4	Na hevaṁ vattabbe …pe…	34	
PA_kv_1.2:34.5	kassa adhimattā maggabhāvanā …pe…	34	
PA_kv_1.2:34.6	bojjhaṅgabhāvanā sakadāgāmissa vā sotāpannassa vāti?	34	
PA_kv_1.2:34.7	Sakadāgāmissa.	34	
PA_kv_1.2:34.8	Hañci sakadāgāmissa adhimattā bojjhaṅgabhāvanā, parihāyati sakadāgāmī sakadāgāmiphalā;	34	
PA_kv_1.2:34.9	tena vata re vattabbe—	34	
PA_kv_1.2:34.10	“parihāyati sotāpanno sotāpattiphalā”ti …pe….	34	
PA_kv_1.2:35.1	Arahatā dukkhaṁ diṭṭhaṁ, parihāyati arahā arahattāti?	35	
PA_kv_1.2:35.2	Āmantā.	35	
PA_kv_1.2:35.3	Sotāpannena dukkhaṁ diṭṭhaṁ, parihāyati sotāpanno sotāpattiphalāti?	35	
PA_kv_1.2:35.4	Na hevaṁ vattabbe …pe….	35	
PA_kv_1.2:36.1	Arahatā samudayo diṭṭho, parihāyati arahā arahattāti?	36	
PA_kv_1.2:36.2	Āmantā.	36	
PA_kv_1.2:36.3	Sotāpannena samudayo diṭṭho, parihāyati sotāpanno sotāpattiphalāti?	36	
PA_kv_1.2:36.4	Na hevaṁ vattabbe …pe….	36	
PA_kv_1.2:37.1	Arahatā nirodho diṭṭho, parihāyati arahā arahattāti?	37	
PA_kv_1.2:37.2	Āmantā.	37	
PA_kv_1.2:37.3	Sotāpannena nirodho diṭṭho, parihāyati sotāpanno sotāpattiphalāti?	37	
PA_kv_1.2:37.4	Na hevaṁ vattabbe …pe….	37	
PA_kv_1.2:38.1	Arahatā maggo diṭṭho, parihāyati arahā arahattāti?	38	
PA_kv_1.2:38.2	Āmantā.	38	
PA_kv_1.2:38.3	Sotāpannena maggo diṭṭho, parihāyati sotāpanno sotāpattiphalāti?	38	
PA_kv_1.2:38.4	Na hevaṁ vattabbe …pe….	38	
PA_kv_1.2:39.1	Arahatā cattāri saccāni diṭṭhāni, parihāyati arahā arahattāti?	39	
PA_kv_1.2:39.2	Āmantā.	39	
PA_kv_1.2:39.3	Sotāpannena cattāri saccāni diṭṭhāni, parihāyati sotāpanno sotāpattiphalāti?	39	
PA_kv_1.2:39.4	Na hevaṁ vattabbe …pe….	39	
PA_kv_1.2:40.1	Arahatā dukkhaṁ diṭṭhaṁ, parihāyati arahā arahattāti?	40	
PA_kv_1.2:40.2	Āmantā.	40	
PA_kv_1.2:40.3	Sakadāgāminā dukkhaṁ diṭṭhaṁ, parihāyati sakadāgāmī sakadāgāmiphalāti?	40	
PA_kv_1.2:40.4	Na hevaṁ vattabbe …pe….	40	
PA_kv_1.2:41.1	Arahatā samudayo diṭṭho …pe…	41	
PA_kv_1.2:41.2	nirodho diṭṭho …pe…	41	
PA_kv_1.2:41.3	maggo diṭṭho …pe…	41	
PA_kv_1.2:41.4	cattāri saccāni diṭṭhāni, parihāyati arahā arahattāti?	41	
PA_kv_1.2:41.5	Āmantā.	41	
PA_kv_1.2:41.6	Sakadāgāminā cattāri saccāni diṭṭhāni, parihāyati sakadāgāmī sakadāgāmiphalāti?	41	
PA_kv_1.2:41.7	Na hevaṁ vattabbe …pe….	41	
PA_kv_1.2:42.1	Arahatā dukkhaṁ diṭṭhaṁ, parihāyati arahā arahattāti?	42	
PA_kv_1.2:42.2	Āmantā.	42	
PA_kv_1.2:42.3	Anāgāminā dukkhaṁ diṭṭhaṁ, parihāyati anāgāmī anāgāmiphalāti?	42	
PA_kv_1.2:42.4	Na hevaṁ vattabbe …pe….	42	
PA_kv_1.2:43.1	Arahatā samudayo diṭṭho …pe…	43	
PA_kv_1.2:43.2	nirodho diṭṭho …pe…	43	
PA_kv_1.2:43.3	maggo diṭṭho …pe…	43	
PA_kv_1.2:43.4	cattāri saccāni diṭṭhāni, parihāyati arahā arahattāti?	43	
PA_kv_1.2:43.5	Āmantā.	43	
PA_kv_1.2:43.6	Anāgāminā cattāri saccāni diṭṭhāni, parihāyati anāgāmī anāgāmiphalāti?	43	
PA_kv_1.2:43.7	Na hevaṁ vattabbe …pe….	43	
PA_kv_1.2:44.1	Anāgāminā dukkhaṁ diṭṭhaṁ, parihāyati anāgāmī anāgāmiphalāti?	44	
PA_kv_1.2:44.2	Āmantā.	44	
PA_kv_1.2:44.3	Sotāpannena dukkhaṁ diṭṭhaṁ, parihāyati sotāpanno sotāpattiphalāti?	44	
PA_kv_1.2:44.4	Na hevaṁ vattabbe …pe….	44	
PA_kv_1.2:45.1	Anāgāminā samudayo diṭṭho …pe…	45	
PA_kv_1.2:45.2	nirodho diṭṭho …pe…	45	
PA_kv_1.2:45.3	maggo diṭṭho …pe…	45	
PA_kv_1.2:45.4	cattāri saccāni diṭṭhāni, parihāyati anāgāmī anāgāmiphalāti?	45	
PA_kv_1.2:45.5	Āmantā.	45	
PA_kv_1.2:45.6	Sotāpannena cattāri saccāni diṭṭhāni, parihāyati sotāpanno sotāpattiphalāti?	45	
PA_kv_1.2:45.7	Na hevaṁ vattabbe …pe….	45	
PA_kv_1.2:46.1	Anāgāminā dukkhaṁ diṭṭhaṁ, parihāyati anāgāmī anāgāmiphalāti?	46	
PA_kv_1.2:46.2	Āmantā.	46	
PA_kv_1.2:46.3	Sakadāgāminā dukkhaṁ diṭṭhaṁ, parihāyati sakadāgāmī sakadāgāmiphalāti?	46	
PA_kv_1.2:46.4	Na hevaṁ vattabbe …pe….	46	
PA_kv_1.2:47.1	Anāgāminā samudayo diṭṭho …pe…	47	
PA_kv_1.2:47.2	nirodho diṭṭho …pe…	47	
PA_kv_1.2:47.3	maggo diṭṭho …pe…	47	
PA_kv_1.2:47.4	cattāri saccāni diṭṭhāni, parihāyati anāgāmī anāgāmiphalāti?	47	
PA_kv_1.2:47.5	Āmantā.	47	
PA_kv_1.2:47.6	Sakadāgāminā cattāri saccāni diṭṭhāni, parihāyati sakadāgāmī sakadāgāmiphalāti?	47	
PA_kv_1.2:47.7	Na hevaṁ vattabbe …pe….	47	
PA_kv_1.2:48.1	Sakadāgāminā dukkhaṁ diṭṭhaṁ, parihāyati sakadāgāmī sakadāgāmiphalāti?	48	
PA_kv_1.2:48.2	Āmantā.	48	
PA_kv_1.2:48.3	Sotāpannena dukkhaṁ diṭṭhaṁ, parihāyati sotāpanno sotāpattiphalāti?	48	
PA_kv_1.2:48.4	Na hevaṁ vattabbe …pe….	48	
PA_kv_1.2:49.1	Sakadāgāminā samudayo diṭṭho …pe…	49	
PA_kv_1.2:49.2	nirodho diṭṭho …pe…	49	
PA_kv_1.2:49.3	maggo diṭṭho …pe…	49	
PA_kv_1.2:49.4	cattāri saccāni diṭṭhāni, parihāyati sakadāgāmī sakadāgāmiphalāti?	49	
PA_kv_1.2:49.5	Āmantā.	49	
PA_kv_1.2:49.6	Sotāpannena cattāri saccāni diṭṭhāni, parihāyati sotāpanno sotāpattiphalāti?	49	
PA_kv_1.2:49.7	Na hevaṁ vattabbe …pe….	49	
PA_kv_1.2:50.1	Sotāpannena dukkhaṁ diṭṭhaṁ, na parihāyati sotāpanno sotāpattiphalāti?	50	
PA_kv_1.2:50.2	Āmantā.	50	
PA_kv_1.2:50.3	Arahatā dukkhaṁ diṭṭhaṁ, na parihāyati arahā arahattāti?	50	
PA_kv_1.2:50.4	Na hevaṁ vattabbe …pe….	50	
PA_kv_1.2:51.1	Sotāpannena samudayo diṭṭho …pe…	51	
PA_kv_1.2:51.2	nirodho diṭṭho …pe…	51	
PA_kv_1.2:51.3	maggo diṭṭho …pe…	51	
PA_kv_1.2:51.4	cattāri saccāni diṭṭhāni, na parihāyati sotāpanno sotāpattiphalāti?	51	
PA_kv_1.2:51.5	Āmantā.	51	
PA_kv_1.2:51.6	Arahatā cattāri saccāni diṭṭhāni, na parihāyati arahā arahattāti?	51	
PA_kv_1.2:51.7	Na hevaṁ vattabbe …pe….	51	
PA_kv_1.2:52.1	Sakadāgāminā dukkhaṁ diṭṭhaṁ …pe…	52	
PA_kv_1.2:52.2	cattāri saccāni diṭṭhāni, na parihāyati sakadāgāmī sakadāgāmiphalāti?	52	
PA_kv_1.2:52.3	Āmantā.	52	
PA_kv_1.2:52.4	Arahatā cattāri saccāni diṭṭhāni, na parihāyati arahā arahattāti?	52	
PA_kv_1.2:52.5	Na hevaṁ vattabbe …pe….	52	
PA_kv_1.2:53.1	Anāgāminā dukkhaṁ diṭṭhaṁ …pe…	53	
PA_kv_1.2:53.2	cattāri saccāni diṭṭhāni, na parihāyati anāgāmī anāgāmiphalāti?	53	
PA_kv_1.2:53.3	Āmantā.	53	
PA_kv_1.2:53.4	Arahatā cattāri saccāni diṭṭhāni, na parihāyati arahā arahattāti?	53	
PA_kv_1.2:53.5	Na hevaṁ vattabbe …pe….	53	
PA_kv_1.2:54.1	Sotāpannena dukkhaṁ diṭṭhaṁ …pe…	54	
PA_kv_1.2:54.2	cattāri saccāni diṭṭhāni, na parihāyati sotāpanno sotāpattiphalāti?	54	
PA_kv_1.2:54.3	Āmantā.	54	
PA_kv_1.2:55.1	Anāgāminā dukkhaṁ diṭṭhaṁ …pe…	55	
PA_kv_1.2:55.2	cattāri saccāni diṭṭhāni, na parihāyati anāgāmī anāgāmiphalāti?	55	
PA_kv_1.2:55.3	Na hevaṁ vattabbe …pe….	55	
PA_kv_1.2:56.1	Sakadāgāminā dukkhaṁ diṭṭhaṁ …pe…	56	
PA_kv_1.2:56.2	cattāri saccāni diṭṭhāni, na parihāyati sakadāgāmī sakadāgāmiphalāti?	56	
PA_kv_1.2:56.3	Āmantā.	56	
PA_kv_1.2:56.4	Anāgāminā dukkhaṁ diṭṭhaṁ …pe…	56	
PA_kv_1.2:56.5	cattāri saccāni diṭṭhāni, na parihāyati anāgāmī anāgāmiphalāti?	56	
PA_kv_1.2:56.6	Na hevaṁ vattabbe …pe….	56	
PA_kv_1.2:57.1	Sotāpannena dukkhaṁ diṭṭhaṁ …pe…	57	
PA_kv_1.2:57.2	cattāri saccāni diṭṭhāni, na parihāyati sotāpanno sotāpattiphalāti?	57	
PA_kv_1.2:57.3	Āmantā.	57	
PA_kv_1.2:57.4	Sakadāgāminā dukkhaṁ diṭṭhaṁ …pe…	57	
PA_kv_1.2:57.5	cattāri saccāni diṭṭhāni, na parihāyati sakadāgāmī sakadāgāmiphalāti?	57	
PA_kv_1.2:57.6	Na hevaṁ vattabbe …pe….	57	
PA_kv_1.2:58.1	Arahato rāgo pahīno, parihāyati arahā arahattāti?	58	
PA_kv_1.2:58.2	Āmantā.	58	
PA_kv_1.2:58.3	Sotāpannassa sakkāyadiṭṭhi pahīnā, parihāyati sotāpanno sotāpattiphalāti?	58	
PA_kv_1.2:58.4	Na hevaṁ vattabbe …pe….	58	
PA_kv_1.2:59.1	Arahato rāgo pahīno, parihāyati arahā arahattāti?	59	
PA_kv_1.2:59.2	Āmantā.	59	
PA_kv_1.2:59.3	Sotāpannassa vicikicchā pahīnā …pe…	59	
PA_kv_1.2:59.4	sīlabbataparāmāso pahīno …pe…	59	
PA_kv_1.2:59.5	apāyagamanīyo rāgo pahīno …pe…	59	
PA_kv_1.2:59.6	apāyagamanīyo doso pahīno …pe…	59	
PA_kv_1.2:59.7	apāyagamanīyo moho pahīno, parihāyati sotāpanno sotāpattiphalāti?	59	
PA_kv_1.2:59.8	Na hevaṁ vattabbe …pe….	59	
PA_kv_1.2:60.1	Arahato doso pahīno …pe…	60	
PA_kv_1.2:60.2	moho pahīno…	60	
PA_kv_1.2:60.3	māno pahīno…	60	
PA_kv_1.2:60.4	diṭṭhi pahīnā…	60	
PA_kv_1.2:60.5	vicikicchā pahīnā…	60	
PA_kv_1.2:60.6	thinaṁ pahīnaṁ…	60	
PA_kv_1.2:60.7	uddhaccaṁ pahīnaṁ…	60	
PA_kv_1.2:60.8	ahirikaṁ pahīnaṁ …pe…	60	
PA_kv_1.2:60.9	anottappaṁ pahīnaṁ, parihāyati arahā arahattāti?	60	
PA_kv_1.2:60.10	Āmantā.	60	
PA_kv_1.2:60.11	Sotāpannassa sakkāyadiṭṭhi pahīnā, parihāyati sotāpanno sotāpattiphalāti?	60	
PA_kv_1.2:60.12	Na hevaṁ vattabbe …pe….	60	
PA_kv_1.2:61.1	Arahato anottappaṁ pahīnaṁ, parihāyati arahā arahattāti?	61	
PA_kv_1.2:61.2	Āmantā.	61	
PA_kv_1.2:61.3	Sotāpannassa vicikicchā pahīnā …pe…	61	
PA_kv_1.2:61.4	sīlabbataparāmāso pahīno …pe…	61	
PA_kv_1.2:61.5	apāyagamanīyo rāgo pahīno …pe…	61	
PA_kv_1.2:61.6	apāyagamanīyo doso pahīno …pe…	61	
PA_kv_1.2:61.7	apāyagamanīyo moho pahīno, parihāyati sotāpanno sotāpattiphalāti?	61	
PA_kv_1.2:61.8	Na hevaṁ vattabbe …pe….	61	
PA_kv_1.2:62.1	Arahato rāgo pahīno, parihāyati arahā arahattāti?	62	
PA_kv_1.2:62.2	Āmantā.	62	
PA_kv_1.2:62.3	Sakadāgāmissa sakkāyadiṭṭhi pahīnā, parihāyati sakadāgāmī sakadāgāmiphalāti?	62	
PA_kv_1.2:62.4	Na hevaṁ vattabbe.	62	
PA_kv_1.2:63.1	Arahato rāgo pahīno, parihāyati arahā arahattāti?	63	
PA_kv_1.2:63.2	Āmantā.	63	
PA_kv_1.2:63.3	Sakadāgāmissa vicikicchā pahīnā …pe…	63	
PA_kv_1.2:63.4	sīlabbataparāmāso pahīno …pe…	63	
PA_kv_1.2:63.5	oḷāriko kāmarāgo pahīno…	63	
PA_kv_1.2:63.6	oḷāriko byāpādo pahīno, parihāyati sakadāgāmī sakadāgāmiphalāti?	63	
PA_kv_1.2:63.7	Na hevaṁ vattabbe …pe….	63	
PA_kv_1.2:64.1	Arahato doso pahīno …pe…	64	
PA_kv_1.2:64.2	anottappaṁ pahīnaṁ, parihāyati arahā arahattāti?	64	
PA_kv_1.2:64.3	Āmantā.	64	
PA_kv_1.2:64.4	Sakadāgāmissa sakkāyadiṭṭhi pahīnā …pe…	64	
PA_kv_1.2:64.5	oḷāriko byāpādo pahīno, parihāyati sakadāgāmī sakadāgāmiphalāti?	64	
PA_kv_1.2:64.6	Na hevaṁ vattabbe.	64	
PA_kv_1.2:65.1	Arahato rāgo pahīno, parihāyati arahā arahattāti?	65	
PA_kv_1.2:65.2	Āmantā.	65	
PA_kv_1.2:65.3	Anāgāmissa sakkāyadiṭṭhi pahīnā, parihāyati anāgāmī anāgāmiphalāti?	65	
PA_kv_1.2:65.4	Na hevaṁ vattabbe …pe….	65	
PA_kv_1.2:66.1	Arahato rāgo pahīno, parihāyati arahā arahattāti?	66	
PA_kv_1.2:66.2	Āmantā.	66	
PA_kv_1.2:66.3	Anāgāmissa vicikicchā pahīnā …pe…	66	
PA_kv_1.2:66.4	sīlabbataparāmāso pahīno…	66	
PA_kv_1.2:66.5	aṇusahagato kāmarāgo pahīno…	66	
PA_kv_1.2:66.6	aṇusahagato byāpādo pahīno, parihāyati anāgāmī anāgāmiphalāti?	66	
PA_kv_1.2:66.7	Na hevaṁ vattabbe.	66	
PA_kv_1.2:67.1	Arahato doso pahīno …pe…	67	
PA_kv_1.2:67.2	anottappaṁ pahīnaṁ, parihāyati arahā arahattāti?	67	
PA_kv_1.2:67.3	Āmantā.	67	
PA_kv_1.2:67.4	Anāgāmissa sakkāyadiṭṭhi pahīnā …pe…	67	
PA_kv_1.2:67.5	aṇusahagato byāpādo pahīno, parihāyati anāgāmī anāgāmiphalāti?	67	
PA_kv_1.2:67.6	Na hevaṁ vattabbe.	67	
PA_kv_1.2:68.1	Anāgāmissa sakkāyadiṭṭhi pahīnā, parihāyati anāgāmī anāgāmiphalāti?	68	
PA_kv_1.2:68.2	Āmantā.	68	
PA_kv_1.2:68.3	Sotāpannassa sakkāyadiṭṭhi pahīnā, parihāyati sotāpanno sotāpattiphalāti?	68	
PA_kv_1.2:68.4	Na hevaṁ vattabbe.	68	
PA_kv_1.2:69.1	Anāgāmissa sakkāyadiṭṭhi pahīnā, parihāyati anāgāmī anāgāmiphalāti?	69	
PA_kv_1.2:69.2	Āmantā.	69	
PA_kv_1.2:69.3	Sotāpannassa vicikicchā pahīnā …pe…	69	
PA_kv_1.2:69.4	apāyagamanīyo moho pahīno, parihāyati sotāpanno sotāpattiphalāti?	69	
PA_kv_1.2:69.5	Na hevaṁ vattabbe.	69	
PA_kv_1.2:70.1	Anāgāmissa vicikicchā pahīnā …pe…	70	
PA_kv_1.2:70.2	aṇusahagato byāpādo pahīno, parihāyati anāgāmī anāgāmiphalāti?	70	
PA_kv_1.2:70.3	Āmantā.	70	
PA_kv_1.2:70.4	Sotāpannassa sakkāyadiṭṭhi pahīnā …pe…	70	
PA_kv_1.2:70.5	apāyagamanīyo moho pahīno, parihāyati sotāpanno sotāpattiphalāti?	70	
PA_kv_1.2:70.6	Na hevaṁ vattabbe.	70	
PA_kv_1.2:71.1	Anāgāmissa sakkāyadiṭṭhi pahīnā, parihāyati anāgāmī anāgāmiphalāti?	71	
PA_kv_1.2:71.2	Āmantā.	71	
PA_kv_1.2:71.3	Sakadāgāmissa sakkāyadiṭṭhi pahīnā, parihāyati sakadāgāmī sakadāgāmiphalāti?	71	
PA_kv_1.2:71.4	Na hevaṁ vattabbe.	71	
PA_kv_1.2:72.1	Anāgāmissa sakkāyadiṭṭhi pahīnā, parihāyati anāgāmī anāgāmiphalāti?	72	
PA_kv_1.2:72.2	Āmantā.	72	
PA_kv_1.2:72.3	Sakadāgāmissa vicikicchā pahīnā …pe…	72	
PA_kv_1.2:72.4	sīlabbataparāmāso pahīno…	72	
PA_kv_1.2:72.5	oḷāriko kāmarāgo pahīno…	72	
PA_kv_1.2:72.6	oḷāriko byāpādo pahīno, parihāyati sakadāgāmī sakadāgāmiphalāti?	72	
PA_kv_1.2:72.7	Na hevaṁ vattabbe.	72	
PA_kv_1.2:73.1	Anāgāmissa vicikicchā pahīnā …pe…	73	
PA_kv_1.2:73.2	aṇusahagato byāpādo pahīno, parihāyati anāgāmī anāgāmiphalāti?	73	
PA_kv_1.2:73.3	Āmantā.	73	
PA_kv_1.2:73.4	Sakadāgāmissa sakkāyadiṭṭhi pahīnā …pe…	73	
PA_kv_1.2:73.5	oḷāriko byāpādo pahīno, parihāyati sakadāgāmī sakadāgāmiphalāti?	73	
PA_kv_1.2:73.6	Na hevaṁ vattabbe.	73	
PA_kv_1.2:74.1	Sakadāgāmissa sakkāyadiṭṭhi pahīnā, parihāyati sakadāgāmī sakadāgāmiphalāti?	74	
PA_kv_1.2:74.2	Āmantā.	74	
PA_kv_1.2:74.3	Sotāpannassa sakkāyadiṭṭhi pahīnā, parihāyati sotāpanno sotāpattiphalāti?	74	
PA_kv_1.2:74.4	Na hevaṁ vattabbe.	74	
PA_kv_1.2:75.1	Sakadāgāmissa sakkāyadiṭṭhi pahīnā, parihāyati sakadāgāmī sakadāgāmiphalāti?	75	
PA_kv_1.2:75.2	Āmantā.	75	
PA_kv_1.2:75.3	Sotāpannassa vicikicchā pahīnā …pe…	75	
PA_kv_1.2:75.4	apāyagamanīyo moho pahīno, parihāyati sotāpanno sotāpattiphalāti?	75	
PA_kv_1.2:75.5	Na hevaṁ vattabbe.	75	
PA_kv_1.2:76.1	Sakadāgāmissa vicikicchā pahīnā …pe…	76	
PA_kv_1.2:76.2	oḷāriko kāmarāgo pahīno…	76	
PA_kv_1.2:76.3	oḷāriko byāpādo pahīno, parihāyati sakadāgāmī sakadāgāmiphalāti?	76	
PA_kv_1.2:76.4	Āmantā.	76	
PA_kv_1.2:76.5	Sotāpannassa sakkāyadiṭṭhi pahīnā …pe…	76	
PA_kv_1.2:76.6	apāyagamanīyo moho pahīno, parihāyati sotāpanno sotāpattiphalāti?	76	
PA_kv_1.2:76.7	Na hevaṁ vattabbe.	76	
PA_kv_1.2:77.1	Sotāpannassa sakkāyadiṭṭhi pahīnā, na parihāyati sotāpanno sotāpattiphalāti?	77	
PA_kv_1.2:77.2	Āmantā.	77	
PA_kv_1.2:77.3	Arahato rāgo pahīno, na parihāyati arahā arahattāti?	77	
PA_kv_1.2:77.4	Na hevaṁ vattabbe.	77	
PA_kv_1.2:78.1	Sotāpannassa sakkāyadiṭṭhi pahīnā, na parihāyati sotāpanno sotāpattiphalāti?	78	
PA_kv_1.2:78.2	Āmantā.	78	
PA_kv_1.2:78.3	Arahato doso pahīno …pe…	78	
PA_kv_1.2:78.4	anottappaṁ pahīnaṁ, na parihāyati arahā arahattāti?	78	
PA_kv_1.2:78.5	Na hevaṁ vattabbe.	78	
PA_kv_1.2:79.1	Sotāpannassa vicikicchā pahīnā …pe…	79	
PA_kv_1.2:79.2	apāyagamanīyo moho pahīno, na parihāyati sotāpanno sotāpattiphalāti?	79	
PA_kv_1.2:79.3	Āmantā.	79	
PA_kv_1.2:79.4	Arahato rāgo pahīno …pe…	79	
PA_kv_1.2:79.5	anottappaṁ pahīnaṁ, na parihāyati arahā arahattāti?	79	
PA_kv_1.2:79.6	Na hevaṁ vattabbe.	79	
PA_kv_1.2:80.1	Sakadāgāmissa sakkāyadiṭṭhi pahīnā, na parihāyati sakadāgāmī sakadāgāmiphalāti?	80	
PA_kv_1.2:80.2	Āmantā.	80	
PA_kv_1.2:80.3	Arahato rāgo pahīno …pe…	80	
PA_kv_1.2:80.4	anottappaṁ pahīnaṁ, na parihāyati arahā arahattāti?	80	
PA_kv_1.2:80.5	Na hevaṁ vattabbe.	80	
PA_kv_1.2:81.1	Sakadāgāmissa vicikicchā pahīnā …pe…	81	
PA_kv_1.2:81.2	oḷāriko byāpādo pahīno, na parihāyati sakadāgāmī sakadāgāmiphalāti?	81	
PA_kv_1.2:81.3	Āmantā.	81	
PA_kv_1.2:81.4	Arahato rāgo pahīno …pe…	81	
PA_kv_1.2:81.5	anottappaṁ pahīnaṁ, na parihāyati arahā arahattāti?	81	
PA_kv_1.2:81.6	Na hevaṁ vattabbe.	81	
PA_kv_1.2:82.1	Anāgāmissa sakkāyadiṭṭhi pahīnā, na parihāyati anāgāmī anāgāmiphalāti?	82	
PA_kv_1.2:82.2	Āmantā.	82	
PA_kv_1.2:82.3	Arahato rāgo pahīno …pe…	82	
PA_kv_1.2:82.4	anottappaṁ pahīnaṁ, na parihāyati arahā arahattāti?	82	
PA_kv_1.2:82.5	Na hevaṁ vattabbe.	82	
PA_kv_1.2:83.1	Anāgāmissa vicikicchā pahīnā …pe…	83	
PA_kv_1.2:83.2	aṇusahagato byāpādo pahīno, na parihāyati anāgāmī anāgāmiphalāti?	83	
PA_kv_1.2:83.3	Āmantā.	83	
PA_kv_1.2:83.4	Arahato rāgo pahīno …pe…	83	
PA_kv_1.2:83.5	anottappaṁ pahīnaṁ, na parihāyati arahā arahattāti?	83	
PA_kv_1.2:83.6	Na hevaṁ vattabbe.	83	
PA_kv_1.2:84.1	Sotāpannassa sakkāyadiṭṭhi pahīnā, na parihāyati sotāpanno sotāpattiphalāti?	84	
PA_kv_1.2:84.2	Āmantā.	84	
PA_kv_1.2:84.3	Anāgāmissa sakkāyadiṭṭhi pahīnā … aṇusahagato byāpādo pahīno, na parihāyati anāgāmī anāgāmiphalāti?	84	
PA_kv_1.2:84.4	Na hevaṁ vattabbe.	84	
PA_kv_1.2:85.1	Sotāpannassa vicikicchā pahīnā …pe…	85	
PA_kv_1.2:85.2	apāyagamanīyo moho pahīno, na parihāyati sotāpanno sotāpattiphalāti?	85	
PA_kv_1.2:85.3	Āmantā.	85	
PA_kv_1.2:85.4	Anāgāmissa sakkāyadiṭṭhi pahīnā …pe…	85	
PA_kv_1.2:85.5	aṇusahagato byāpādo pahīno, na parihāyati anāgāmī anāgāmiphalāti?	85	
PA_kv_1.2:85.6	Na hevaṁ vattabbe.	85	
PA_kv_1.2:86.1	Sakadāgāmissa sakkāyadiṭṭhi pahīnā, na parihāyati sakadāgāmī sakadāgāmiphalāti?	86	
PA_kv_1.2:86.2	Āmantā.	86	
PA_kv_1.2:86.3	Anāgāmissa sakkāyadiṭṭhi pahīnā …pe…	86	
PA_kv_1.2:86.4	aṇusahagato byāpādo pahīno, na parihāyati anāgāmī anāgāmiphalāti?	86	
PA_kv_1.2:86.5	Na hevaṁ vattabbe.	86	
PA_kv_1.2:87.1	Sakadāgāmissa vicikicchā pahīnā …pe…	87	
PA_kv_1.2:87.2	oḷāriko byāpādo pahīno, na parihāyati sakadāgāmī sakadāgāmiphalāti?	87	
PA_kv_1.2:87.3	Āmantā.	87	
PA_kv_1.2:87.4	Anāgāmissa sakkāyadiṭṭhi pahīnā …pe…	87	
PA_kv_1.2:87.5	aṇusahagato byāpādo pahīno, na parihāyati anāgāmī anāgāmiphalāti?	87	
PA_kv_1.2:87.6	Na hevaṁ vattabbe.	87	
PA_kv_1.2:88.1	Sotāpannassa sakkāyadiṭṭhi pahīnā, na parihāyati sotāpanno sotāpattiphalāti?	88	
PA_kv_1.2:88.2	Āmantā.	88	
PA_kv_1.2:88.3	Sakadāgāmissa sakkāyadiṭṭhi pahīnā …pe…	88	
PA_kv_1.2:88.4	oḷāriko byāpādo pahīno, na parihāyati sakadāgāmī sakadāgāmiphalāti?	88	
PA_kv_1.2:88.5	Na hevaṁ vattabbe.	88	
PA_kv_1.2:89.1	Sotāpannassa vicikicchā pahīnā …pe…	89	
PA_kv_1.2:89.2	apāyagamanīyo moho pahīno, na parihāyati sotāpanno sotāpattiphalāti?	89	
PA_kv_1.2:89.3	Āmantā.	89	
PA_kv_1.2:89.4	Sakadāgāmissa sakkāyadiṭṭhi pahīnā …pe…	89	
PA_kv_1.2:89.5	oḷāriko byāpādo pahīno, na parihāyati sakadāgāmī sakadāgāmiphalāti?	89	
PA_kv_1.2:89.6	Na hevaṁ vattabbe.	89	
PA_kv_1.2:90.1	Parihāyati arahā arahattāti?	90	
PA_kv_1.2:90.2	Āmantā.	90	
PA_kv_1.2:90.3	Nanu arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammoti?	90	
PA_kv_1.2:90.4	Āmantā.	90	
PA_kv_1.2:90.5	Hañci arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammo, no ca vata re vattabbe—	90	
PA_kv_1.2:90.6	“parihāyati arahā arahattā”ti.	90	
PA_kv_1.2:91.1	Parihāyati arahā arahattāti?	91	
PA_kv_1.2:91.2	Āmantā.	91	
PA_kv_1.2:91.3	Nanu arahato doso pahīno …pe…	91	
PA_kv_1.2:91.4	moho pahīno…	91	
PA_kv_1.2:91.5	māno pahīno…	91	
PA_kv_1.2:91.6	diṭṭhi pahīnā…	91	
PA_kv_1.2:91.7	vicikicchā pahīnā…	91	
PA_kv_1.2:91.8	thinaṁ pahīnaṁ…	91	
PA_kv_1.2:91.9	uddhaccaṁ pahīnaṁ…	91	
PA_kv_1.2:91.10	ahirikaṁ pahīnaṁ…	91	
PA_kv_1.2:91.11	anottappaṁ pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammanti?	91	
PA_kv_1.2:91.12	Āmantā.	91	
PA_kv_1.2:91.13	Hañci arahato anottappaṁ pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ, no ca vata re vattabbe—	91	
PA_kv_1.2:91.14	“parihāyati arahā arahattā”ti.	91	
PA_kv_1.2:92.1	Parihāyati arahā arahattāti?	92	
PA_kv_1.2:92.2	Āmantā.	92	
PA_kv_1.2:92.3	Nanu arahato rāgappahānāya maggo bhāvitoti?	92	
PA_kv_1.2:92.4	Āmantā.	92	
PA_kv_1.2:92.5	Hañci arahato rāgappahānāya maggo bhāvito, no ca vata re vattabbe—	92	
PA_kv_1.2:92.6	“parihāyati arahā arahattā”ti.	92	
PA_kv_1.2:93.1	Parihāyati arahā arahattāti?	93	
PA_kv_1.2:93.2	Āmantā.	93	
PA_kv_1.2:93.3	Nanu arahato rāgappahānāya satipaṭṭhānā bhāvitā …pe…	93	
PA_kv_1.2:93.4	sammappadhānā bhāvitā…	93	
PA_kv_1.2:93.5	iddhipādā bhāvitā…	93	
PA_kv_1.2:93.6	indriyā bhāvitā…	93	
PA_kv_1.2:93.7	balā bhāvitā…	93	
PA_kv_1.2:93.8	bojjhaṅgā bhāvitāti?	93	
PA_kv_1.2:93.9	Āmantā.	93	
PA_kv_1.2:93.10	Hañci arahato rāgappahānāya bojjhaṅgā bhāvitā, no ca vata re vattabbe—	93	
PA_kv_1.2:93.11	“parihāyati arahā arahattā”ti.	93	
PA_kv_1.2:94.1	Parihāyati arahā arahattāti?	94	
PA_kv_1.2:94.2	Āmantā.	94	
PA_kv_1.2:94.3	Nanu arahato dosappahānāya …pe…	94	
PA_kv_1.2:94.4	anottappapahānāya maggo bhāvito …pe…	94	
PA_kv_1.2:94.5	bojjhaṅgā bhāvitāti?	94	
PA_kv_1.2:94.6	Āmantā.	94	
PA_kv_1.2:94.7	Hañci arahato anottappapahānāya bojjhaṅgā bhāvitā, no ca vata re vattabbe—	94	
PA_kv_1.2:94.8	“parihāyati arahā arahattā”ti.	94	
PA_kv_1.2:95.1	Parihāyati arahā arahattāti?	95	
PA_kv_1.2:95.2	Āmantā.	95	
PA_kv_1.2:95.3_0	Nanu arahā vītarāgo vītadoso vītamoho katakaraṇīyo ohitabhāro anuppattasadattho parikkhīṇabhavasaṁyojano	95	
PA_kv_1.2:95.3_1	sammadaññāvimutto ukkhittapaligho saṅkiṇṇaparikho abbūḷhesiko niraggaḷo ariyo pannaddhajo	95	
PA_kv_1.2:95.3_2	pannabhāro visaññutto suvijitavijayo;	95	
PA_kv_1.2:95.4_0	dukkhaṁ tassa pariññātaṁ, samudayo pahīno, nirodho sacchikato, maggo bhāvito, abhiññeyyaṁ	95	
PA_kv_1.2:95.4_1	abhiññātaṁ, pariññeyyaṁ pariññātaṁ, pahātabbaṁ pahīnaṁ, bhāvetabbaṁ bhāvitaṁ, sacchikātabbaṁ sacchikatanti?	95	
PA_kv_1.2:95.5	Āmantā.	95	
PA_kv_1.2:95.6	Hañci arahā vītarāgo vītadoso vītamoho …pe…	95	
PA_kv_1.2:95.7	sacchikātabbaṁ sacchikataṁ, no ca vata re vattabbe—	95	
PA_kv_1.2:95.8	“parihāyati arahā arahattā”ti.	95	
PA_kv_1.2:96.1	Parihāyati arahā arahattāti?	96	
PA_kv_1.2:96.2	(…) Samayavimutto arahā arahattā parihāyati, asamayavimutto arahā arahattā na parihāyatīti.	96	
PA_kv_1.2:96.3	Samayavimutto arahā arahattā parihāyatīti?	96	
PA_kv_1.2:96.4	Āmantā.	96	
PA_kv_1.2:96.5	Asamayavimutto arahā arahattā parihāyatīti?	96	
PA_kv_1.2:96.6	Na hevaṁ vattabbe.	96	
PA_kv_1.2:97.1	Asamayavimutto arahā arahattā na parihāyatīti?	97	
PA_kv_1.2:97.2	Āmantā.	97	
PA_kv_1.2:97.3	Samayavimutto arahā arahattā na parihāyatīti?	97	
PA_kv_1.2:97.4	Na hevaṁ vattabbe.	97	
PA_kv_1.2:98.1	Samayavimuttassa arahato rāgo pahīno, parihāyati samayavimutto arahā arahattāti?	98	
PA_kv_1.2:98.2	Āmantā.	98	
PA_kv_1.2:98.3	Asamayavimuttassa arahato rāgo pahīno, parihāyati asamayavimutto arahā arahattāti?	98	
PA_kv_1.2:98.4	Na hevaṁ vattabbe.	98	
PA_kv_1.2:99.1	Samayavimuttassa arahato doso pahīno …pe…	99	
PA_kv_1.2:99.2	anottappaṁ pahīnaṁ, parihāyati samayavimutto arahā arahattāti?	99	
PA_kv_1.2:99.3	Āmantā.	99	
PA_kv_1.2:99.4	Asamayavimuttassa arahato anottappaṁ pahīnaṁ, parihāyati asamayavimutto arahā arahattāti?	99	
PA_kv_1.2:99.5	Na hevaṁ vattabbe.	99	
PA_kv_1.2:100.1	Samayavimuttassa arahato rāgappahānāya maggo bhāvito, parihāyati samayavimutto arahā arahattāti?	100	
PA_kv_1.2:100.2	Āmantā.	100	
PA_kv_1.2:100.3	Asamayavimuttassa arahato rāgappahānāya maggo bhāvito, parihāyati asamayavimutto arahā arahattāti?	100	
PA_kv_1.2:100.4	Na hevaṁ vattabbe.	100	
PA_kv_1.2:101.1	Samayavimuttassa arahato rāgappahānāya satipaṭṭhānā bhāvitā …pe…	101	
PA_kv_1.2:101.2	sammappadhānā bhāvitā…	101	
PA_kv_1.2:101.3	iddhipādā bhāvitā…	101	
PA_kv_1.2:101.4	indriyā bhāvitā…	101	
PA_kv_1.2:101.5	balā bhāvitā…	101	
PA_kv_1.2:101.6	bojjhaṅgā bhāvitā, parihāyati samayavimutto arahā arahattāti?	101	
PA_kv_1.2:101.7	Āmantā.	101	
PA_kv_1.2:101.8	Asamayavimuttassa arahato rāgappahānāya satipaṭṭhānā bhāvitā …pe…	101	
PA_kv_1.2:101.9	bojjhaṅgā bhāvitā, parihāyati asamayavimutto arahā arahattāti?	101	
PA_kv_1.2:101.10	Na hevaṁ vattabbe.	101	
PA_kv_1.2:102.1	Samayavimuttassa arahato dosappahānāya …pe…	102	
PA_kv_1.2:102.2	anottappapahānāya maggo bhāvito …pe…	102	
PA_kv_1.2:102.3	bojjhaṅgā bhāvitā, parihāyati samayavimutto arahā arahattāti?	102	
PA_kv_1.2:102.4	Āmantā.	102	
PA_kv_1.2:102.5	Asamayavimuttassa arahato anottappaṁ pahānāya maggo bhāvito …pe…	102	
PA_kv_1.2:102.6	bojjhaṅgā bhāvitā, parihāyati asamayavimutto arahā arahattāti?	102	
PA_kv_1.2:102.7	Na hevaṁ vattabbe …pe….	102	
PA_kv_1.2:103.1_0	Samayavimutto arahā vītarāgo vītadoso vītamoho katakaraṇīyo ohitabhāro anuppattasadattho	103	
PA_kv_1.2:103.1_1	parikkhīṇabhavasaṁyojano sammadaññāvimutto ukkhittapaligho saṅkiṇṇaparikho abbūḷhesiko	103	
PA_kv_1.2:103.1_2	niraggaḷo ariyo pannaddhajo pannabhāro visaññutto suvijitavijayo, dukkhaṁ tassa pariññātaṁ,	103	
PA_kv_1.2:103.1_3	samudayo pahīno, nirodho sacchikato, maggo bhāvito, abhiññeyyaṁ abhiññātaṁ, pariññeyyaṁ	103	
PA_kv_1.2:103.1_4	pariññātaṁ, pahātabbaṁ pahīnaṁ, bhāvetabbaṁ bhāvitaṁ, sacchikātabbaṁ sacchikataṁ,	103	
PA_kv_1.2:103.1_5	parihāyati samayavimutto arahā arahattāti?	103	
PA_kv_1.2:103.2	Āmantā.	103	
PA_kv_1.2:103.3	Asamayavimutto arahā vītarāgo vītadoso vītamoho …pe…	103	
PA_kv_1.2:103.4	sacchikātabbaṁ sacchikataṁ, parihāyati asamayavimutto arahā arahattāti?	103	
PA_kv_1.2:103.5	Na hevaṁ vattabbe.	103	
PA_kv_1.2:104.1	Asamayavimuttassa arahato rāgo pahīno, na parihāyati asamayavimutto arahā arahattāti?	104	
PA_kv_1.2:104.2	Āmantā.	104	
PA_kv_1.2:104.3	Samayavimuttassa arahato rāgo pahīno, na parihāyati samayavimutto arahā arahattāti?	104	
PA_kv_1.2:104.4	Na hevaṁ vattabbe.	104	
PA_kv_1.2:105.1	Asamayavimuttassa arahato doso pahīno …pe…	105	
PA_kv_1.2:105.2	anottappaṁ pahīnaṁ, na parihāyati asamayavimutto arahā arahattāti?	105	
PA_kv_1.2:105.3	Āmantā.	105	
PA_kv_1.2:105.4	Samayavimuttassa arahato anottappaṁ pahīnaṁ, na parihāyati samayavimutto arahā arahattāti?	105	
PA_kv_1.2:105.5	Na hevaṁ vattabbe.	105	
PA_kv_1.2:106.1	Asamayavimuttassa arahato rāgappahānāya maggo bhāvito …pe…	106	
PA_kv_1.2:106.2	bojjhaṅgā bhāvitā, na parihāyati asamayavimutto arahā arahattāti?	106	
PA_kv_1.2:106.3	Āmantā.	106	
PA_kv_1.2:106.4	Samayavimuttassa arahato rāgappahānāya maggo bhāvito …pe…	106	
PA_kv_1.2:106.5	bojjhaṅgā bhāvitā, na parihāyati samayavimutto arahā arahattāti?	106	
PA_kv_1.2:106.6	Na hevaṁ vattabbe.	106	
PA_kv_1.2:107.1	Asamayavimuttassa arahato dosappahānāya …pe…	107	
PA_kv_1.2:107.2	anottappapahānāya maggo bhāvito …pe…	107	
PA_kv_1.2:107.3	bojjhaṅgā bhāvitā, na parihāyati asamayavimutto arahā arahattāti?	107	
PA_kv_1.2:107.4	Āmantā.	107	
PA_kv_1.2:107.5	Samayavimuttassa arahato anottappapahānāya maggo bhāvito …pe…	107	
PA_kv_1.2:107.6	bojjhaṅgā bhāvitā, na parihāyati samayavimutto arahā arahattāti?	107	
PA_kv_1.2:107.7	Na hevaṁ vattabbe.	107	
PA_kv_1.2:108.1	Asamayavimutto arahā vītarāgo vītadoso vītamoho …pe…	108	
PA_kv_1.2:108.2	sacchikātabbaṁ sacchikataṁ, na parihāyati asamayavimutto arahā arahattāti?	108	
PA_kv_1.2:108.3	Āmantā.	108	
PA_kv_1.2:108.4	Samayavimutto arahā vītarāgo vītadoso vītamoho …pe…	108	
PA_kv_1.2:108.5	sacchikātabbaṁ sacchikataṁ, na parihāyati samayavimutto arahā arahattāti?	108	
PA_kv_1.2:108.6	Na hevaṁ vattabbe …pe….	108	
PA_kv_1.2:109.1	Parihāyati arahā arahattāti?	109	
PA_kv_1.2:109.2	Āmantā.	109	
PA_kv_1.2:109.3	Sāriputto thero parihāyittha arahattāti?	109	
PA_kv_1.2:109.4	Na hevaṁ vattabbe.	109	
PA_kv_1.2:109.5	Mahāmoggallāno thero …	109	
PA_kv_1.2:109.6	mahākassapo thero …	109	
PA_kv_1.2:109.7	mahākaccāyano thero …	109	
PA_kv_1.2:109.8	mahākoṭṭhiko thero …	109	
PA_kv_1.2:109.9	mahāpanthako thero parihāyittha arahattāti?	109	
PA_kv_1.2:109.10	Na hevaṁ vattabbe.	109	
PA_kv_1.2:110.1	Sāriputto thero na parihāyittha arahattāti?	110	
PA_kv_1.2:110.2	Āmantā.	110	
PA_kv_1.2:110.3	Hañci sāriputto thero na parihāyittha arahattā, no ca vata re vattabbe—	110	
PA_kv_1.2:110.4	“parihāyati arahā arahattā”ti.	110	
PA_kv_1.2:111.1	Mahāmoggallāno thero …	111	
PA_kv_1.2:111.2	mahākassapo thero …	111	
PA_kv_1.2:111.3	mahākaccāyano thero …	111	
PA_kv_1.2:111.4	mahākoṭṭhiko thero …	111	
PA_kv_1.2:111.5	mahāpanthako thero na parihāyittha arahattāti?	111	
PA_kv_1.2:111.6	Āmantā.	111	
PA_kv_1.2:111.7	Hañci mahāpanthako thero na parihāyittha arahattā, no ca vata re vattabbe—	111	
PA_kv_1.2:111.8	“parihāyati arahā arahattā”ti.	111	
PA_kv_1.2:111.9	Ariyapuggalasaṁsandanaṁ.	111	
PA_kv_1.2:112.0	Suttasādhanaparihāni	112	
PA_kv_1.2:112.1	Parihāyati arahā arahattāti?	112	
PA_kv_1.2:112.2	Āmantā.	112	
PA_kv_1.2:112.3	Nanu vuttaṁ bhagavatā—	112	
PA_kv_1.2:113.1	“Uccāvacā hi paṭipadā,	113	
PA_kv_1.2:113.2	Samaṇena pakāsitā;	113	
PA_kv_1.2:113.3	Na pāraṁ diguṇaṁ yanti,	113	
PA_kv_1.2:113.4	Nayidaṁ ekaguṇaṁ mutan”ti.	113	
PA_kv_1.2:114.1	Attheva suttantoti?	114	
PA_kv_1.2:114.2	Āmantā.	114	
PA_kv_1.2:114.3	Tena hi na vattabbaṁ—	114	
PA_kv_1.2:114.4	“parihāyati arahā arahattā”ti.	114	
PA_kv_1.2:115.1	Parihāyati arahā arahattāti?	115	
PA_kv_1.2:115.2	Āmantā.	115	
PA_kv_1.2:115.3	Atthi chinnassa chediyanti?	115	
PA_kv_1.2:115.4	Na hevaṁ vattabbe.	115	
PA_kv_1.2:116.1	Atthi chinnassa chediyanti?	116	
PA_kv_1.2:116.2	Āmantā.	116	
PA_kv_1.2:116.3	Nanu vuttaṁ bhagavatā—	116	
PA_kv_1.2:117.1	“Vītataṇho anādāno,	117	
PA_kv_1.2:117.2	kiccaṁ yassa na vijjati;	117	
PA_kv_1.2:117.3	Chinnassa chediyaṁ natthi,	117	
PA_kv_1.2:117.4	oghapāso samūhato”ti.	117	
PA_kv_1.2:118.1	Attheva suttantoti?	118	
PA_kv_1.2:118.2	Āmantā.	118	
PA_kv_1.2:118.3	Tena hi na vattabbaṁ—	118	
PA_kv_1.2:118.4	“atthi chinnassa chediyan”ti.	118	
PA_kv_1.2:119.1	Parihāyati arahā arahattāti?	119	
PA_kv_1.2:119.2	Āmantā.	119	
PA_kv_1.2:119.3	Atthi katassa paticayoti?	119	
PA_kv_1.2:119.4	Na hevaṁ vattabbe.	119	
PA_kv_1.2:120.1	Atthi katassa paticayoti?	120	
PA_kv_1.2:120.2	Āmantā.	120	
PA_kv_1.2:120.3	Nanu vuttaṁ bhagavatā—	120	
PA_kv_1.2:121.1	“Tassa sammā vimuttassa,	121	
PA_kv_1.2:121.2	santacittassa bhikkhuno;	121	
PA_kv_1.2:121.3	Katassa paticayo natthi,	121	
PA_kv_1.2:121.4	karaṇīyaṁ na vijjati.	121	
PA_kv_1.2:122.1	Selo yathā ekagghano,	122	
PA_kv_1.2:122.2	vātena na samīrati;	122	
PA_kv_1.2:122.3	Evaṁ rūpā rasā saddā,	122	
PA_kv_1.2:122.4	gandhā phassā ca kevalā.	122	
PA_kv_1.2:123.1	Iṭṭhā dhammā aniṭṭhā ca,	123	
PA_kv_1.2:123.2	nappavedhenti tādino;	123	
PA_kv_1.2:123.3	Ṭhitaṁ cittaṁ vippamuttaṁ,	123	
PA_kv_1.2:123.4	vayaṁ cassānupassatī”ti.	123	
PA_kv_1.2:124.1	Attheva suttantoti?	124	
PA_kv_1.2:124.2	Āmantā.	124	
PA_kv_1.2:124.3	Tena hi na vattabbaṁ—	124	
PA_kv_1.2:124.4	“atthi katassa paticayo”ti.	124	
PA_kv_1.2:125.1	Na vattabbaṁ—	125	
PA_kv_1.2:125.2	“parihāyati arahā arahattā”ti?	125	
PA_kv_1.2:125.3	Āmantā.	125	
PA_kv_1.2:125.4	Nanu vuttaṁ bhagavatā—	125	
PA_kv_1.2:125.5	“pañcime, bhikkhave, dhammā samayavimuttassa bhikkhuno parihānāya saṁvattanti.	125	
PA_kv_1.2:125.6	Katame pañca?	125	
PA_kv_1.2:125.7	Kammārāmatā, bhassārāmatā, niddārāmatā, saṅgaṇikārāmatā, yathāvimuttaṁ cittaṁ na paccavekkhati.	125	
PA_kv_1.2:125.8	Ime kho, bhikkhave, pañca dhammā samayavimuttassa bhikkhuno parihānāya saṁvattantī”ti.	125	
PA_kv_1.2:125.9	Attheva suttantoti?	125	
PA_kv_1.2:125.10	Āmantā.	125	
PA_kv_1.2:125.11	Tena hi parihāyati arahā arahattāti.	125	
PA_kv_1.2:126.1	Atthi arahato kammārāmatāti?	126	
PA_kv_1.2:126.2	Na hevaṁ vattabbe.	126	
PA_kv_1.2:127.1	Atthi arahato kammārāmatāti?	127	
PA_kv_1.2:127.2	Āmantā.	127	
PA_kv_1.2:127.3	Atthi arahato rāgo kāmarāgo kāmarāgapariyuṭṭhānaṁ kāmarāgasaṁyojanaṁ kāmogho kāmayogo kāmacchandanīvaraṇanti?	127	
PA_kv_1.2:127.4	Na hevaṁ vattabbe.	127	
PA_kv_1.2:128.1	Atthi arahato bhassārāmatā, atthi arahato niddārāmatā, atthi arahato saṅgaṇikārāmatāti?	128	
PA_kv_1.2:128.2	Na hevaṁ vattabbe.	128	
PA_kv_1.2:129.1	Atthi arahato saṅgaṇikārāmatāti?	129	
PA_kv_1.2:129.2	Āmantā.	129	
PA_kv_1.2:129.3	Atthi arahato rāgo kāmarāgo kāmarāgapariyuṭṭhānaṁ kāmarāgasaṁyojanaṁ kāmogho kāmayogo kāmacchandanīvaraṇanti?	129	
PA_kv_1.2:129.4	Na hevaṁ vattabbe.	129	
PA_kv_1.2:130.1	Parihāyati arahā arahattāti?	130	
PA_kv_1.2:130.2	Āmantā.	130	
PA_kv_1.2:130.3	Arahā arahattā parihāyamāno kiṁ pariyuṭṭhito parihāyatīti?	130	
PA_kv_1.2:130.4	Rāgapariyuṭṭhito parihāyatīti.	130	
PA_kv_1.2:130.5	Pariyuṭṭhānaṁ kiṁ paṭicca uppajjatīti?	130	
PA_kv_1.2:130.6	Anusayaṁ paṭicca uppajjatīti.	130	
PA_kv_1.2:130.7	Atthi arahato anusayāti?	130	
PA_kv_1.2:130.8	Na hevaṁ vattabbe.	130	
PA_kv_1.2:131.1	Atthi arahato anusayāti?	131	
PA_kv_1.2:131.2	Āmantā.	131	
PA_kv_1.2:131.3	Atthi arahato kāmarāgānusayo paṭighānusayo mānānusayo diṭṭhānusayo vicikicchānusayo bhavarāgānusayo avijjānusayoti?	131	
PA_kv_1.2:131.4	Na hevaṁ vattabbe.	131	
PA_kv_1.2:132.1	Dosapariyuṭṭhito parihāyatīti …pe…	132	
PA_kv_1.2:132.2	mohapariyuṭṭhito parihāyatīti ….	132	
PA_kv_1.2:132.3	Pariyuṭṭhānaṁ kiṁ paṭicca uppajjatīti?	132	
PA_kv_1.2:132.4	Anusayaṁ paṭicca uppajjatīti.	132	
PA_kv_1.2:132.5	Atthi arahato anusayāti?	132	
PA_kv_1.2:132.6	Na hevaṁ vattabbe …pe….	132	
PA_kv_1.2:133.1	Atthi arahato anusayāti?	133	
PA_kv_1.2:133.2	Āmantā.	133	
PA_kv_1.2:133.3	Atthi arahato kāmarāgānusayo …pe…	133	
PA_kv_1.2:133.4	avijjānusayoti?	133	
PA_kv_1.2:133.5	Na hevaṁ vattabbe.	133	
PA_kv_1.2:134.1	Parihāyati arahā arahattāti?	134	
PA_kv_1.2:134.2	Āmantā.	134	
PA_kv_1.2:134.3	Arahato arahattā parihāyamānassa kiṁ upacayaṁ gacchatīti?	134	
PA_kv_1.2:134.4	Rāgo upacayaṁ gacchatīti.	134	
PA_kv_1.2:134.5	Sakkāyadiṭṭhi upacayaṁ gacchatīti, vicikicchā upacayaṁ gacchatīti, sīlabbataparāmāso upacayaṁ gacchatīti?	134	
PA_kv_1.2:134.6	Na hevaṁ vattabbe.	134	
PA_kv_1.2:134.7	Doso upacayaṁ gacchatīti …pe…	134	
PA_kv_1.2:134.8	moho upacayaṁ gacchatīti, sakkāyadiṭṭhi upacayaṁ gacchatīti, vicikicchā upacayaṁ gacchatīti, sīlabbataparāmāso upacayaṁ gacchatīti?	134	
PA_kv_1.2:134.9	Na hevaṁ vattabbe.	134	
PA_kv_1.2:135.1	Parihāyati arahā arahattāti?	135	
PA_kv_1.2:135.2	Āmantā.	135	
PA_kv_1.2:135.3	Arahā ācinatīti?	135	
PA_kv_1.2:135.4	Na hevaṁ vattabbe.	135	
PA_kv_1.2:135.5	Arahā apacinatīti?	135	
PA_kv_1.2:135.6	Na hevaṁ vattabbe.	135	
PA_kv_1.2:135.7	Arahā pajahatīti?	135	
PA_kv_1.2:135.8	Na hevaṁ vattabbe.	135	
PA_kv_1.2:135.9	Arahā upādiyatīti?	135	
PA_kv_1.2:135.10	Na hevaṁ vattabbe.	135	
PA_kv_1.2:135.11	Arahā visinetīti?	135	
PA_kv_1.2:135.12	Na hevaṁ vattabbe.	135	
PA_kv_1.2:135.13	Arahā ussinetīti?	135	
PA_kv_1.2:135.14	Na hevaṁ vattabbe.	135	
PA_kv_1.2:135.15	Arahā vidhūpetīti?	135	
PA_kv_1.2:135.16	Na hevaṁ vattabbe.	135	
PA_kv_1.2:135.17	Arahā sandhūpetīti?	135	
PA_kv_1.2:135.18	Na hevaṁ vattabbe.	135	
PA_kv_1.2:136.1	Nanu arahā nevācinati na apacinati apacinitvā ṭhitoti?	136	
PA_kv_1.2:136.2	Āmantā.	136	
PA_kv_1.2:136.3	Hañci arahā nevācinati na apacinati apacinitvā ṭhito, no ca vata re vattabbe—	136	
PA_kv_1.2:136.4	“parihāyati arahā arahattā”ti.	136	
PA_kv_1.2:137.1	Nanu arahā neva pajahati na upādiyati pajahitvā ṭhitoti?	137	
PA_kv_1.2:137.2	Āmantā.	137	
PA_kv_1.2:137.3	Hañci arahā neva pajahati na upādiyati pajahitvā ṭhito, no ca vata re vattabbe—	137	
PA_kv_1.2:137.4	“parihāyati arahā arahattā”ti.	137	
PA_kv_1.2:138.1	Nanu arahā neva visineti na ussineti visinitvā ṭhitoti?	138	
PA_kv_1.2:138.2	Āmantā.	138	
PA_kv_1.2:138.3	Hañci arahā neva visineti na ussineti visinitvā ṭhito, no ca vata re vattabbe—	138	
PA_kv_1.2:138.4	“parihāyati arahā arahattā”ti.	138	
PA_kv_1.2:139.1	Nanu arahā neva vidhūpeti na sandhūpeti vidhūpetvā ṭhitoti?	139	
PA_kv_1.2:139.2	Āmantā.	139	
PA_kv_1.2:139.3	Hañci arahā neva vidhūpeti na sandhūpeti vidhūpetvā ṭhito, no ca vata re vattabbe—	139	
PA_kv_1.2:139.4	“parihāyati arahā arahattā”ti.	139	
PA_kv_1.2:139.5	Parihānikathā niṭṭhitā.	139	
