segmentnr	original	folio	analyzed
PA_thi-ap_27:0.1	Therīapadāna	0	
PA_thi-ap_27:0.2	Kuṇḍalakesīvagga	0	
PA_thi-ap_27:0.3	7. Bhaddākāpilānītherīapadāna	0	
PA_thi-ap_27:1.1	“Padumuttaro nāma jino,	1	
PA_thi-ap_27:1.2	sabbadhammāna pāragū;	1	
PA_thi-ap_27:1.3	Ito satasahassamhi,	1	
PA_thi-ap_27:1.4	kappe uppajji nāyako.	1	
PA_thi-ap_27:2.1	Tadāhu haṁsavatiyaṁ,	2	
PA_thi-ap_27:2.2	videho nāma nāmato;	2	
PA_thi-ap_27:2.3	Seṭṭhī pahūtaratano,	2	
PA_thi-ap_27:2.4	tassa jāyā ahosahaṁ.	2	
PA_thi-ap_27:3.1	Kadāci so narādiccaṁ,	3	
PA_thi-ap_27:3.2	Upecca saparijjano;	3	
PA_thi-ap_27:3.3	Dhammamassosi buddhassa,	3	
PA_thi-ap_27:3.4	Sabbadukkhabhayappahaṁ.	3	
PA_thi-ap_27:4.1	Sāvakaṁ dhutavādānaṁ,	4	
PA_thi-ap_27:4.2	aggaṁ kittesi nāyako;	4	
PA_thi-ap_27:4.3	Sutvā sattāhikaṁ dānaṁ,	4	
PA_thi-ap_27:4.4	datvā buddhassa tādino.	4	
PA_thi-ap_27:5.1	Nipacca sirasā pāde,	5	
PA_thi-ap_27:5.2	taṁ ṭhānamabhipatthayiṁ;	5	
PA_thi-ap_27:5.3	Sa hāsayanto parisaṁ,	5	
PA_thi-ap_27:5.4	tadā hi narapuṅgavo.	5	
PA_thi-ap_27:6.1	Seṭṭhino anukampāya,	6	
PA_thi-ap_27:6.2	imā gāthā abhāsatha;	6	
PA_thi-ap_27:6.3	‘Lacchase patthitaṁ ṭhānaṁ,	6	
PA_thi-ap_27:6.4	nibbuto hohi puttaka.	6	
PA_thi-ap_27:7.1	Satasahassito kappe,	7	
PA_thi-ap_27:7.2	okkākakulasambhavo;	7	
PA_thi-ap_27:7.3	Gotamo nāma gottena,	7	
PA_thi-ap_27:7.4	satthā loke bhavissati.	7	
PA_thi-ap_27:8.1	Tassa dhammesu dāyādo,	8	
PA_thi-ap_27:8.2	oraso dhammanimmito;	8	
PA_thi-ap_27:8.3	Kassapo nāma gottena,	8	
PA_thi-ap_27:8.4	hessati satthu sāvako’.	8	
PA_thi-ap_27:9.1	Taṁ sutvā mudito hutvā,	9	
PA_thi-ap_27:9.2	yāvajīvaṁ tadā jinaṁ;	9	
PA_thi-ap_27:9.3	Mettacitto paricari,	9	
PA_thi-ap_27:9.4	paccayehi vināyakaṁ.	9	
PA_thi-ap_27:10.1	Sāsanaṁ jotayitvāna,	10	
PA_thi-ap_27:10.2	so madditvā kutitthiye;	10	
PA_thi-ap_27:10.3	Veneyyaṁ vinayitvā ca,	10	
PA_thi-ap_27:10.4	nibbuto so sasāvako.	10	
PA_thi-ap_27:11.1	Nibbute tamhi lokagge,	11	
PA_thi-ap_27:11.2	pūjanatthāya satthuno;	11	
PA_thi-ap_27:11.3	Ñātimitte samānetvā,	11	
PA_thi-ap_27:11.4	saha tehi akārayi.	11	
PA_thi-ap_27:12.1	Sattayojanikaṁ thūpaṁ,	12	
PA_thi-ap_27:12.2	ubbiddhaṁ ratanāmayaṁ;	12	
PA_thi-ap_27:12.3	Jalantaṁ sataraṁsiṁva,	12	
PA_thi-ap_27:12.4	sālarājaṁva phullitaṁ.	12	
PA_thi-ap_27:13.1	Sattasatasahassāni,	13	
PA_thi-ap_27:13.2	pātiyo tattha kārayi;	13	
PA_thi-ap_27:13.3	Naḷaggī viya jotantī,	13	
PA_thi-ap_27:13.4	rataneheva sattahi.	13	
PA_thi-ap_27:14.1	Gandhatelena pūretvā,	14	
PA_thi-ap_27:14.2	dīpānujjalayī tahiṁ;	14	
PA_thi-ap_27:14.3	Pūjanatthāya mahesissa,	14	
PA_thi-ap_27:14.4	sabbabhūtānukampino.	14	
PA_thi-ap_27:15.1	Sattasatasahassāni,	15	
PA_thi-ap_27:15.2	puṇṇakumbhāni kārayi;	15	
PA_thi-ap_27:15.3	Rataneheva puṇṇāni,	15	
PA_thi-ap_27:15.4	pūjanatthāya mahesino.	15	
PA_thi-ap_27:16.1	Majjhe aṭṭhaṭṭhakumbhīnaṁ,	16	
PA_thi-ap_27:16.2	ussitā kañcanagghiyo;	16	
PA_thi-ap_27:16.3	Atirocanti vaṇṇena,	16	
PA_thi-ap_27:16.4	saradeva divākaro.	16	
PA_thi-ap_27:17.1	Catudvāresu sobhanti,	17	
PA_thi-ap_27:17.2	toraṇā ratanāmayā;	17	
PA_thi-ap_27:17.3	Ussitā phalakā rammā,	17	
PA_thi-ap_27:17.4	sobhanti ratanāmayā.	17	
PA_thi-ap_27:18.1	Virocanti parikkhittā,	18	
PA_thi-ap_27:18.2	avaṭaṁsā sunimmitā;	18	
PA_thi-ap_27:18.3	Ussitāni paṭākāni,	18	
PA_thi-ap_27:18.4	ratanāni virocare.	18	
PA_thi-ap_27:19.1	Surattaṁ sukataṁ cittaṁ,	19	
PA_thi-ap_27:19.2	cetiyaṁ ratanāmayaṁ;	19	
PA_thi-ap_27:19.3	Atirocati vaṇṇena,	19	
PA_thi-ap_27:19.4	sasañjhova divākaro.	19	
PA_thi-ap_27:20.1	Thūpassa vediyo tisso,	20	
PA_thi-ap_27:20.2	haritālena pūrayi;	20	
PA_thi-ap_27:20.3	Ekaṁ manosilāyekaṁ,	20	
PA_thi-ap_27:20.4	añjanena ca ekikaṁ.	20	
PA_thi-ap_27:21.1	Pūjaṁ etādisaṁ rammaṁ,	21	
PA_thi-ap_27:21.2	kāretvā varavādino;	21	
PA_thi-ap_27:21.3	Adāsi dānaṁ saṅghassa,	21	
PA_thi-ap_27:21.4	yāvajīvaṁ yathābalaṁ.	21	
PA_thi-ap_27:22.1	Sahāva seṭṭhinā tena,	22	
PA_thi-ap_27:22.2	tāni puññāni sabbaso;	22	
PA_thi-ap_27:22.3	Yāvajīvaṁ karitvāna,	22	
PA_thi-ap_27:22.4	sahāva sugatiṁ gatā.	22	
PA_thi-ap_27:23.1	Sampattiyonubhotvāna,	23	
PA_thi-ap_27:23.2	devatte atha mānuse;	23	
PA_thi-ap_27:23.3	Chāyā viya sarīrena,	23	
PA_thi-ap_27:23.4	saha teneva saṁsariṁ.	23	
PA_thi-ap_27:24.1	Ekanavutito kappe,	24	
PA_thi-ap_27:24.2	vipassī nāma nāyako;	24	
PA_thi-ap_27:24.3	Uppajji cārudassano,	24	
PA_thi-ap_27:24.4	sabbadhammavipassako.	24	
PA_thi-ap_27:25.1	Tadāyaṁ bandhumatiyaṁ,	25	
PA_thi-ap_27:25.2	brāhmaṇo sādhusammato;	25	
PA_thi-ap_27:25.3	Aḍḍho santo guṇenāpi,	25	
PA_thi-ap_27:25.4	dhanena ca suduggato.	25	
PA_thi-ap_27:26.1	Tadāpi tassāhaṁ āsiṁ,	26	
PA_thi-ap_27:26.2	brāhmaṇī samacetasā;	26	
PA_thi-ap_27:26.3	Kadāci so dijavaro,	26	
PA_thi-ap_27:26.4	saṅgamesi mahāmuniṁ.	26	
PA_thi-ap_27:27.1	Nisinnaṁ janakāyamhi,	27	
PA_thi-ap_27:27.2	desentaṁ amataṁ padaṁ;	27	
PA_thi-ap_27:27.3	Sutvā dhammaṁ pamudito,	27	
PA_thi-ap_27:27.4	adāsi ekasāṭakaṁ.	27	
PA_thi-ap_27:28.1	Gharamekena vatthena,	28	
PA_thi-ap_27:28.2	Gantvānetaṁ sa mabravi;	28	
PA_thi-ap_27:28.3	‘Anumoda mahāpuññaṁ,	28	
PA_thi-ap_27:28.4	Dinnaṁ buddhassa sāṭakaṁ’.	28	
PA_thi-ap_27:29.1	Tadāhaṁ añjaliṁ katvā,	29	
PA_thi-ap_27:29.2	anumodiṁ supīṇitā;	29	
PA_thi-ap_27:29.3	‘Sudinno sāṭako sāmi,	29	
PA_thi-ap_27:29.4	buddhaseṭṭhassa tādino’.	29	
PA_thi-ap_27:30.1	Sukhito sajjito hutvā,	30	
PA_thi-ap_27:30.2	saṁsaranto bhavābhave;	30	
PA_thi-ap_27:30.3	Bārāṇasipure ramme,	30	
PA_thi-ap_27:30.4	rājā āsi mahīpati.	30	
PA_thi-ap_27:31.1	Tadā tassa mahesīhaṁ,	31	
PA_thi-ap_27:31.2	itthigumbassa uttamā;	31	
PA_thi-ap_27:31.3	Tassāti dayitā āsiṁ,	31	
PA_thi-ap_27:31.4	pubbasnehena bhattuno.	31	
PA_thi-ap_27:32.1	Piṇḍāya vicarante te,	32	
PA_thi-ap_27:32.2	aṭṭha paccekanāyake;	32	
PA_thi-ap_27:32.3	Disvā pamudito hutvā,	32	
PA_thi-ap_27:32.4	datvā piṇḍaṁ mahārahaṁ.	32	
PA_thi-ap_27:33.1	Puno nimantayitvāna,	33	
PA_thi-ap_27:33.2	katvā ratanamaṇḍapaṁ;	33	
PA_thi-ap_27:33.3	Kammārehi kataṁ pattaṁ,	33	
PA_thi-ap_27:33.4	sovaṇṇaṁ vata tattakaṁ.	33	
PA_thi-ap_27:34.1	Samānetvāna te sabbe,	34	
PA_thi-ap_27:34.2	tesaṁ dānamadāsi so;	34	
PA_thi-ap_27:34.3	Soṇṇāsane paviṭṭhānaṁ,	34	
PA_thi-ap_27:34.4	pasanno sehi pāṇibhi.	34	
PA_thi-ap_27:35.1	Tampi dānaṁ sahādāsiṁ,	35	
PA_thi-ap_27:35.2	kāsirājenahaṁ tadā;	35	
PA_thi-ap_27:35.3	Punāhaṁ bārāṇasiyaṁ,	35	
PA_thi-ap_27:35.4	jātā kāsikagāmake.	35	
PA_thi-ap_27:36.1	Kuṭumbikakule phīte,	36	
PA_thi-ap_27:36.2	sukhito so sabhātuko;	36	
PA_thi-ap_27:36.3	Jeṭṭhassa bhātuno jāyā,	36	
PA_thi-ap_27:36.4	ahosiṁ supatibbatā.	36	
PA_thi-ap_27:37.1	Paccekabuddhaṁ disvāna,	37	
PA_thi-ap_27:37.2	kaniyassa mama bhattuno;	37	
PA_thi-ap_27:37.3	Bhāgannaṁ tassa datvāna,	37	
PA_thi-ap_27:37.4	āgate tamhi pāvadiṁ.	37	
PA_thi-ap_27:38.1	Nābhinandittha so dānaṁ,	38	
PA_thi-ap_27:38.2	tato tassa adāsahaṁ;	38	
PA_thi-ap_27:38.3	Ukhā āniya taṁ annaṁ,	38	
PA_thi-ap_27:38.4	puno tasseva so adā.	38	
PA_thi-ap_27:39.1	Tadannaṁ chaḍḍayitvāna,	39	
PA_thi-ap_27:39.2	duṭṭhā buddhassahaṁ tadā;	39	
PA_thi-ap_27:39.3	Pattaṁ kalalapuṇṇaṁ taṁ,	39	
PA_thi-ap_27:39.4	adāsiṁ tassa tādino.	39	
PA_thi-ap_27:40.1	Dāne ca gahaṇe ceva,	40	
PA_thi-ap_27:40.2	apace padusepi ca;	40	
PA_thi-ap_27:40.3	Samacittamukhaṁ disvā,	40	
PA_thi-ap_27:40.4	tadāhaṁ saṁvijiṁ bhusaṁ.	40	
PA_thi-ap_27:41.1	Puno pattaṁ gahetvāna,	41	
PA_thi-ap_27:41.2	sodhayitvā sugandhinā;	41	
PA_thi-ap_27:41.3	Pasannacittā pūretvā,	41	
PA_thi-ap_27:41.4	saghataṁ sakkaraṁ adaṁ.	41	
PA_thi-ap_27:42.1	Yattha yatthūpapajjāmi,	42	
PA_thi-ap_27:42.2	surūpā homi dānato;	42	
PA_thi-ap_27:42.3	Buddhassa apakārena,	42	
PA_thi-ap_27:42.4	duggandhā vadanena ca.	42	
PA_thi-ap_27:43.1	Puna kassapavīrassa,	43	
PA_thi-ap_27:43.2	nidhāyantamhi cetiye;	43	
PA_thi-ap_27:43.3	Sovaṇṇaṁ iṭṭhakaṁ varaṁ,	43	
PA_thi-ap_27:43.4	adāsiṁ muditā ahaṁ.	43	
PA_thi-ap_27:44.1	Catujjātena gandhena,	44	
PA_thi-ap_27:44.2	nicayitvā tamiṭṭhakaṁ;	44	
PA_thi-ap_27:44.3	Muttā duggandhadosamhā,	44	
PA_thi-ap_27:44.4	sabbaṅgasusamāgatā.	44	
PA_thi-ap_27:45.1	Sattapātisahassāni,	45	
PA_thi-ap_27:45.2	rataneheva sattahi;	45	
PA_thi-ap_27:45.3	Kāretvā ghatapūrāni,	45	
PA_thi-ap_27:45.4	vaṭṭīni ca sahassaso.	45	
PA_thi-ap_27:46.1	Pakkhipitvā padīpetvā,	46	
PA_thi-ap_27:46.2	ṭhapayiṁ sattapantiyo;	46	
PA_thi-ap_27:46.3	Pūjanatthaṁ lokanāthassa,	46	
PA_thi-ap_27:46.4	vippasannena cetasā.	46	
PA_thi-ap_27:47.1	Tadāpi tamhi puññamhi,	47	
PA_thi-ap_27:47.2	bhāginīhaṁ visesato;	47	
PA_thi-ap_27:47.3	Puna kāsīsu sañjāto,	47	
PA_thi-ap_27:47.4	sumitto iti vissuto.	47	
PA_thi-ap_27:48.1	Tassāhaṁ bhariyā āsiṁ,	48	
PA_thi-ap_27:48.2	sukhitā sajjitā piyā;	48	
PA_thi-ap_27:48.3	Tadā paccekamunino,	48	
PA_thi-ap_27:48.4	adāsiṁ ghanaveṭhanaṁ.	48	
PA_thi-ap_27:49.1	Tassāpi bhāginī āsiṁ,	49	
PA_thi-ap_27:49.2	moditvā dānamuttamaṁ;	49	
PA_thi-ap_27:49.3	Punāpi kāsiraṭṭhamhi,	49	
PA_thi-ap_27:49.4	jāto koliyajātiyā.	49	
PA_thi-ap_27:50.1	Tadā koliyaputtānaṁ,	50	
PA_thi-ap_27:50.2	satehi saha pañcahi;	50	
PA_thi-ap_27:50.3	Pañcapaccekabuddhānaṁ,	50	
PA_thi-ap_27:50.4	satāni samupaṭṭhahi.	50	
PA_thi-ap_27:51.1	Temāsaṁ tappayitvāna,	51	
PA_thi-ap_27:51.2	adāsi ca ticīvaraṁ;	51	
PA_thi-ap_27:51.3	Jāyā tassa tadā āsiṁ,	51	
PA_thi-ap_27:51.4	puññakammapathānugā.	51	
PA_thi-ap_27:52.1	Tato cuto ahu rājā,	52	
PA_thi-ap_27:52.2	nando nāma mahāyaso;	52	
PA_thi-ap_27:52.3	Tassāpi mahesī āsiṁ,	52	
PA_thi-ap_27:52.4	sabbakāmasamiddhinī.	52	
PA_thi-ap_27:53.1	Tadā rājā bhavitvāna,	53	
PA_thi-ap_27:53.2	brahmadatto mahīpati;	53	
PA_thi-ap_27:53.3	Padumavatīputtānaṁ,	53	
PA_thi-ap_27:53.4	paccekamuninaṁ tadā.	53	
PA_thi-ap_27:54.1	Satāni pañcanūnāni,	54	
PA_thi-ap_27:54.2	yāvajīvaṁ upaṭṭhahiṁ;	54	
PA_thi-ap_27:54.3	Rājuyyāne nivāsetvā,	54	
PA_thi-ap_27:54.4	nibbutāni ca pūjayiṁ.	54	
PA_thi-ap_27:55.1	Cetiyāni ca kāretvā,	55	
PA_thi-ap_27:55.2	pabbajitvā ubho mayaṁ;	55	
PA_thi-ap_27:55.3	Bhāvetvā appamaññāyo,	55	
PA_thi-ap_27:55.4	brahmalokaṁ agamhase.	55	
PA_thi-ap_27:56.1	Tato cuto mahātitthe,	56	
PA_thi-ap_27:56.2	sujāto pipphalāyano;	56	
PA_thi-ap_27:56.3	Mātā sumanadevīti,	56	
PA_thi-ap_27:56.4	kosigotto dijo pitā.	56	
PA_thi-ap_27:57.1	Ahaṁ madde janapade,	57	
PA_thi-ap_27:57.2	sākalāya puruttame;	57	
PA_thi-ap_27:57.3	Kappilassa dijassāsiṁ,	57	
PA_thi-ap_27:57.4	dhītā mātā sucīmati.	57	
PA_thi-ap_27:58.1	Ghanakañcanabimbena,	58	
PA_thi-ap_27:58.2	nimminitvāna maṁ pitā;	58	
PA_thi-ap_27:58.3	Adā kassapadhīrassa,	58	
PA_thi-ap_27:58.4	kāmehi vajjitassamaṁ.	58	
PA_thi-ap_27:59.1	Kadāci so kāruṇiko,	59	
PA_thi-ap_27:59.2	gantvā kammantapekkhako;	59	
PA_thi-ap_27:59.3	Kākādikehi khajjante,	59	
PA_thi-ap_27:59.4	pāṇe disvāna saṁviji.	59	
PA_thi-ap_27:60.1	Gharevāhaṁ tile jāte,	60	
PA_thi-ap_27:60.2	disvānātapatāpane;	60	
PA_thi-ap_27:60.3	Kimī kākehi khajjante,	60	
PA_thi-ap_27:60.4	saṁvegamalabhiṁ tadā.	60	
PA_thi-ap_27:61.1	Tadā so pabbajī dhīro,	61	
PA_thi-ap_27:61.2	ahaṁ tamanupabbajiṁ;	61	
PA_thi-ap_27:61.3	Pañcavassāni nivasiṁ,	61	
PA_thi-ap_27:61.4	paribbājavate ahaṁ.	61	
PA_thi-ap_27:62.1	Yadā pabbajitā āsi,	62	
PA_thi-ap_27:62.2	gotamī jinaposikā;	62	
PA_thi-ap_27:62.3	Tadāhaṁ tamupagantvā,	62	
PA_thi-ap_27:62.4	buddhena anusāsitā.	62	
PA_thi-ap_27:63.1	Na cireneva kālena,	63	
PA_thi-ap_27:63.2	arahattamapāpuṇiṁ;	63	
PA_thi-ap_27:63.3	Aho kalyāṇamittattaṁ,	63	
PA_thi-ap_27:63.4	kassapassa sirīmato.	63	
PA_thi-ap_27:64.1	Suto buddhassa dāyādo,	64	
PA_thi-ap_27:64.2	kassapo susamāhito;	64	
PA_thi-ap_27:64.3	Pubbenivāsaṁ yo vedi,	64	
PA_thi-ap_27:64.4	saggāpāyañca passati.	64	
PA_thi-ap_27:65.1	Atho jātikkhayaṁ patto,	65	
PA_thi-ap_27:65.2	abhiññāvosito muni;	65	
PA_thi-ap_27:65.3	Etāhi tīhi vijjāhi,	65	
PA_thi-ap_27:65.4	tevijjo hoti brāhmaṇo.	65	
PA_thi-ap_27:66.1	Tatheva bhaddākāpilānī,	66	
PA_thi-ap_27:66.2	tevijjā maccuhāyinī;	66	
PA_thi-ap_27:66.3	Dhāreti antimaṁ dehaṁ,	66	
PA_thi-ap_27:66.4	jitvā māraṁ savāhanaṁ.	66	
PA_thi-ap_27:67.1	Disvā ādīnavaṁ loke,	67	
PA_thi-ap_27:67.2	ubho pabbajitā mayaṁ;	67	
PA_thi-ap_27:67.3	Tyamha khīṇāsavā dantā,	67	
PA_thi-ap_27:67.4	sītibhūtāmha nibbutā.	67	
PA_thi-ap_27:68.1	Kilesā jhāpitā mayhaṁ,	68	
PA_thi-ap_27:68.2	…pe…	68	
PA_thi-ap_27:68.3	viharāmi anāsavā.	68	
PA_thi-ap_27:69.1	Svāgataṁ vata me āsi,	69	
PA_thi-ap_27:69.2	…pe…	69	
PA_thi-ap_27:69.3	kataṁ buddhassa sāsanaṁ.	69	
PA_thi-ap_27:70.1	Paṭisambhidā catasso,	70	
PA_thi-ap_27:70.2	…pe…	70	
PA_thi-ap_27:70.3	kataṁ buddhassa sāsanaṁ”.	70	
PA_thi-ap_27:71.1	Itthaṁ sudaṁ bhaddākāpilānī bhikkhunī imā gāthāyo abhāsitthāti.	71	
PA_thi-ap_27:72.1	Bhaddākāpilānītheriyāpadānaṁ sattamaṁ.	72	
