segmentnr	original	folio	analyzed
PA_thi-ap_22:0.1	Therīapadāna	0	
PA_thi-ap_22:0.2	Kuṇḍalakesīvagga	0	
PA_thi-ap_22:0.3	2. Kisāgotamītherīapadāna	0	
PA_thi-ap_22:1.1	“Padumuttaro nāma jino,	1	
PA_thi-ap_22:1.2	sabbadhammāna pāragū;	1	
PA_thi-ap_22:1.3	Ito satasahassamhi,	1	
PA_thi-ap_22:1.4	kappe uppajji nāyako.	1	
PA_thi-ap_22:2.1	Tadāhaṁ haṁsavatiyaṁ,	2	
PA_thi-ap_22:2.2	jātā aññatare kule;	2	
PA_thi-ap_22:2.3	Upetvā taṁ naravaraṁ,	2	
PA_thi-ap_22:2.4	saraṇaṁ samupāgamiṁ.	2	
PA_thi-ap_22:3.1	Dhammañca tassa assosiṁ,	3	
PA_thi-ap_22:3.2	catusaccūpasañhitaṁ;	3	
PA_thi-ap_22:3.3	Madhuraṁ paramassādaṁ,	3	
PA_thi-ap_22:3.4	vaṭṭasantisukhāvahaṁ.	3	
PA_thi-ap_22:4.1	Tadā ca bhikkhuniṁ vīro,	4	
PA_thi-ap_22:4.2	lūkhacīvaradhāriniṁ;	4	
PA_thi-ap_22:4.3	Ṭhapento etadaggamhi,	4	
PA_thi-ap_22:4.4	vaṇṇayī purisuttamo.	4	
PA_thi-ap_22:5.1	Janetvānappakaṁ pītiṁ,	5	
PA_thi-ap_22:5.2	sutvā bhikkhuniyā guṇe;	5	
PA_thi-ap_22:5.3	Kāraṁ katvāna buddhassa,	5	
PA_thi-ap_22:5.4	yathāsatti yathābalaṁ.	5	
PA_thi-ap_22:6.1	Nipacca munivaraṁ taṁ,	6	
PA_thi-ap_22:6.2	taṁ ṭhānamabhipatthayiṁ;	6	
PA_thi-ap_22:6.3	Tadānumodi sambuddho,	6	
PA_thi-ap_22:6.4	ṭhānalābhāya nāyako.	6	
PA_thi-ap_22:7.1	‘Satasahassito kappe,	7	
PA_thi-ap_22:7.2	okkākakulasambhavo;	7	
PA_thi-ap_22:7.3	Gotamo nāma gottena,	7	
PA_thi-ap_22:7.4	satthā loke bhavissati.	7	
PA_thi-ap_22:8.1	Tassa dhammesu dāyādā,	8	
PA_thi-ap_22:8.2	orasā dhammanimmitā;	8	
PA_thi-ap_22:8.3	Kisāgotamī nāmena,	8	
PA_thi-ap_22:8.4	hessati satthu sāvikā’.	8	
PA_thi-ap_22:9.1	Taṁ sutvā muditā hutvā,	9	
PA_thi-ap_22:9.2	yāvajīvaṁ tadā jinaṁ;	9	
PA_thi-ap_22:9.3	Mettacittā paricariṁ,	9	
PA_thi-ap_22:9.4	paccayehi vināyakaṁ.	9	
PA_thi-ap_22:10.1	Tena kammena sukatena,	10	
PA_thi-ap_22:10.2	cetanāpaṇidhīhi ca;	10	
PA_thi-ap_22:10.3	Jahitvā mānusaṁ dehaṁ,	10	
PA_thi-ap_22:10.4	tāvatiṁsamagacchahaṁ.	10	
PA_thi-ap_22:11.1	Imamhi bhaddake kappe,	11	
PA_thi-ap_22:11.2	brahmabandhu mahāyaso;	11	
PA_thi-ap_22:11.3	Kassapo nāma gottena,	11	
PA_thi-ap_22:11.4	uppajji vadataṁ varo.	11	
PA_thi-ap_22:12.1	Upaṭṭhāko mahesissa,	12	
PA_thi-ap_22:12.2	tadā āsi narissaro;	12	
PA_thi-ap_22:12.3	Kāsirājā kikī nāma,	12	
PA_thi-ap_22:12.4	bārāṇasipuruttame.	12	
PA_thi-ap_22:13.1	Pañcamī tassa dhītāsiṁ,	13	
PA_thi-ap_22:13.2	dhammā nāmena vissutā;	13	
PA_thi-ap_22:13.3	Dhammaṁ sutvā jinaggassa,	13	
PA_thi-ap_22:13.4	pabbajjaṁ samarocayiṁ.	13	
PA_thi-ap_22:14.1	Anujāni na no tāto,	14	
PA_thi-ap_22:14.2	agāreva tadā mayaṁ;	14	
PA_thi-ap_22:14.3	Vīsavassasahassāni,	14	
PA_thi-ap_22:14.4	vicarimha atanditā.	14	
PA_thi-ap_22:15.1	Komāribrahmacariyaṁ,	15	
PA_thi-ap_22:15.2	rājakaññā sukhedhitā;	15	
PA_thi-ap_22:15.3	Buddhopaṭṭhānaniratā,	15	
PA_thi-ap_22:15.4	muditā satta dhītaro.	15	
PA_thi-ap_22:16.1	Samaṇī samaṇaguttā ca,	16	
PA_thi-ap_22:16.2	bhikkhunī bhikkhudāyikā;	16	
PA_thi-ap_22:16.3	Dhammā ceva sudhammā ca,	16	
PA_thi-ap_22:16.4	sattamī saṅghadāyikā.	16	
PA_thi-ap_22:17.1	Khemā uppalavaṇṇā ca,	17	
PA_thi-ap_22:17.2	paṭācārā ca kuṇḍalā;	17	
PA_thi-ap_22:17.3	Ahañca dhammadinnā ca,	17	
PA_thi-ap_22:17.4	visākhā hoti sattamī.	17	
PA_thi-ap_22:18.1	Tehi kammehi sukatehi,	18	
PA_thi-ap_22:18.2	cetanāpaṇidhīhi ca;	18	
PA_thi-ap_22:18.3	Jahitvā mānusaṁ dehaṁ,	18	
PA_thi-ap_22:18.4	tāvatiṁsamagacchahaṁ.	18	
PA_thi-ap_22:19.1	Pacchime ca bhave dāni,	19	
PA_thi-ap_22:19.2	jātā seṭṭhikule ahaṁ;	19	
PA_thi-ap_22:19.3	Duggate adhane naṭṭhe,	19	
PA_thi-ap_22:19.4	gatā ca sadhanaṁ kulaṁ.	19	
PA_thi-ap_22:20.1	Patiṁ ṭhapetvā sesā me,	20	
PA_thi-ap_22:20.2	dessanti adhanā iti;	20	
PA_thi-ap_22:20.3	Yadā ca pasūtā āsiṁ,	20	
PA_thi-ap_22:20.4	sabbesaṁ dayitā tadā.	20	
PA_thi-ap_22:21.1	Yadā so taruṇo bhaddo,	21	
PA_thi-ap_22:21.2	komalako sukhedhito;	21	
PA_thi-ap_22:21.3	Sapāṇamiva kanto me,	21	
PA_thi-ap_22:21.4	tadā yamavasaṁ gato.	21	
PA_thi-ap_22:22.1	Sokaṭṭādīnavadanā,	22	
PA_thi-ap_22:22.2	assunettā rudammukhā;	22	
PA_thi-ap_22:22.3	Mataṁ kuṇapamādāya,	22	
PA_thi-ap_22:22.4	vilapantī gamāmahaṁ.	22	
PA_thi-ap_22:23.1	Tadā ekena sandiṭṭhā,	23	
PA_thi-ap_22:23.2	upetvābhisakkuttamaṁ;	23	
PA_thi-ap_22:23.3	Avocaṁ ‘dehi bhesajjaṁ,	23	
PA_thi-ap_22:23.4	puttasañjīvananti bho’.	23	
PA_thi-ap_22:24.1	‘Na vijjante matā yasmiṁ,	24	
PA_thi-ap_22:24.2	gehe siddhatthakaṁ tato;	24	
PA_thi-ap_22:24.3	Āharā’ti jino āha,	24	
PA_thi-ap_22:24.4	vinayopāyakovido.	24	
PA_thi-ap_22:25.1	Tadā gamitvā sāvatthiṁ,	25	
PA_thi-ap_22:25.2	na labhiṁ tādisaṁ gharaṁ;	25	
PA_thi-ap_22:25.3	Kuto siddhatthakaṁ tasmā,	25	
PA_thi-ap_22:25.4	tato laddhā satiṁ ahaṁ.	25	
PA_thi-ap_22:26.1	Kuṇapaṁ chaḍḍayitvāna,	26	
PA_thi-ap_22:26.2	upesiṁ lokanāyakaṁ;	26	
PA_thi-ap_22:26.3	Dūratova mamaṁ disvā,	26	
PA_thi-ap_22:26.4	avoca madhurassaro.	26	
PA_thi-ap_22:27.1	‘Yo ca vassasataṁ jīve,	27	
PA_thi-ap_22:27.2	apassaṁ udayabbayaṁ;	27	
PA_thi-ap_22:27.3	Ekāhaṁ jīvitaṁ seyyo,	27	
PA_thi-ap_22:27.4	passato udayabbayaṁ.	27	
PA_thi-ap_22:28.1	Na gāmadhammo nigamassa dhammo,	28	
PA_thi-ap_22:28.2	Na cāpiyaṁ ekakulassa dhammo;	28	
PA_thi-ap_22:28.3	Sabbassa lokassa sadevakassa,	28	
PA_thi-ap_22:28.4	Eseva dhammo yadidaṁ aniccatā’.	28	
PA_thi-ap_22:29.1	Sāhaṁ sutvānimā gāthā,	29	
PA_thi-ap_22:29.2	dhammacakkhuṁ visodhayiṁ;	29	
PA_thi-ap_22:29.3	Tato viññātasaddhammā,	29	
PA_thi-ap_22:29.4	pabbajiṁ anagāriyaṁ.	29	
PA_thi-ap_22:30.1	Tathā pabbajitā santī,	30	
PA_thi-ap_22:30.2	yuñjantī jinasāsane;	30	
PA_thi-ap_22:30.3	Na cireneva kālena,	30	
PA_thi-ap_22:30.4	arahattamapāpuṇiṁ.	30	
PA_thi-ap_22:31.1	Iddhīsu ca vasī homi,	31	
PA_thi-ap_22:31.2	dibbāya sotadhātuyā;	31	
PA_thi-ap_22:31.3	Paracittāni jānāmi,	31	
PA_thi-ap_22:31.4	satthusāsanakārikā.	31	
PA_thi-ap_22:32.1	Pubbenivāsaṁ jānāmi,	32	
PA_thi-ap_22:32.2	dibbacakkhu visodhitaṁ;	32	
PA_thi-ap_22:32.3	Khepetvā āsave sabbe,	32	
PA_thi-ap_22:32.4	visuddhāsiṁ sunimmalā.	32	
PA_thi-ap_22:33.1	Pariciṇṇo mayā satthā,	33	
PA_thi-ap_22:33.2	kataṁ buddhassa sāsanaṁ;	33	
PA_thi-ap_22:33.3	Ohito garuko bhāro,	33	
PA_thi-ap_22:33.4	bhavanetti samūhatā.	33	
PA_thi-ap_22:34.1	Yassatthāya pabbajitā,	34	
PA_thi-ap_22:34.2	agārasmānagāriyaṁ;	34	
PA_thi-ap_22:34.3	So me attho anuppatto,	34	
PA_thi-ap_22:34.4	sabbasaṁyojanakkhayo.	34	
PA_thi-ap_22:35.1	Atthadhammaniruttīsu,	35	
PA_thi-ap_22:35.2	paṭibhāne tatheva ca;	35	
PA_thi-ap_22:35.3	Ñāṇaṁ me vimalaṁ suddhaṁ,	35	
PA_thi-ap_22:35.4	buddhaseṭṭhassa vāhasā.	35	
PA_thi-ap_22:36.1	Saṅkārakūṭā āhitvā,	36	
PA_thi-ap_22:36.2	susānā rathiyāpi ca;	36	
PA_thi-ap_22:36.3	Tato saṅghāṭikaṁ katvā,	36	
PA_thi-ap_22:36.4	lūkhaṁ dhāremi cīvaraṁ.	36	
PA_thi-ap_22:37.1	Jino tasmiṁ guṇe tuṭṭho,	37	
PA_thi-ap_22:37.2	lūkhacīvaradhāraṇe;	37	
PA_thi-ap_22:37.3	Ṭhapesi etadaggamhi,	37	
PA_thi-ap_22:37.4	parisāsu vināyako.	37	
PA_thi-ap_22:38.1	Kilesā jhāpitā mayhaṁ,	38	
PA_thi-ap_22:38.2	…pe…	38	
PA_thi-ap_22:38.3	viharāmi anāsavā.	38	
PA_thi-ap_22:39.1	Svāgataṁ vata me āsi,	39	
PA_thi-ap_22:39.2	…pe…	39	
PA_thi-ap_22:39.3	kataṁ buddhassa sāsanaṁ.	39	
PA_thi-ap_22:40.1	Paṭisambhidā catasso,	40	
PA_thi-ap_22:40.2	…pe…	40	
PA_thi-ap_22:40.3	kataṁ buddhassa sāsanaṁ”.	40	
PA_thi-ap_22:41.1	Itthaṁ sudaṁ kisāgotamī bhikkhunī imā gāthāyo abhāsitthāti.	41	
PA_thi-ap_22:42.1	Kisāgotamītheriyāpadānaṁ dutiyaṁ.	42	
