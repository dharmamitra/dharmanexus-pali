segmentnr	original	folio	analyzed
PA_ds_2.1.5:0.1	Dhammasaṅgaṇī	0	
PA_ds_2.1.5:0.2	2 Niddesa	0	
PA_ds_2.1.5:0.3	2.1 Cittuppādakaṇḍa	0	
PA_ds_2.1.5:0.4	2.1.5. Lokuttarakusala	0	
PA_ds_2.1.5:1.0	2.1.5.1. Suddhikapaṭipadā	1	
PA_ds_2.1.5:1.1	Katame dhammā kusalā?	1	
PA_ds_2.1.5:1.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	1	
PA_ds_2.1.5:1.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	1	
PA_ds_2.1.5:1.2_2	dukkhapaṭipadaṁ dandhābhiññaṁ, tasmiṁ samaye phasso hoti, vedanā hoti, saññā hoti,	1	
PA_ds_2.1.5:1.2_3	cetanā hoti, cittaṁ hoti, vitakko hoti, vicāro hoti, pīti hoti, sukhaṁ hoti, cittassekaggatā	1	
PA_ds_2.1.5:1.2_4	hoti, saddhindriyaṁ hoti, vīriyindriyaṁ hoti, satindriyaṁ hoti, samādhindriyaṁ hoti,	1	
PA_ds_2.1.5:1.2_5	paññindriyaṁ hoti, manindriyaṁ hoti, somanassindriyaṁ hoti, jīvitindriyaṁ hoti, anaññātaññassāmītindriyaṁ	1	
PA_ds_2.1.5:1.2_6	hoti, sammādiṭṭhi hoti, sammāsaṅkappo hoti, sammāvācā hoti, sammākammanto hoti, sammāājīvo	1	
PA_ds_2.1.5:1.2_7	hoti, sammāvāyāmo hoti, sammāsati hoti, sammāsamādhi hoti, saddhābalaṁ hoti, vīriyabalaṁ	1	
PA_ds_2.1.5:1.2_8	hoti, satibalaṁ hoti, samādhibalaṁ hoti, paññābalaṁ hoti, hiribalaṁ hoti, ottappabalaṁ	1	
PA_ds_2.1.5:1.2_9	hoti, alobho hoti, adoso hoti, amoho hoti, anabhijjhā hoti, abyāpādo hoti, sammādiṭṭhi	1	
PA_ds_2.1.5:1.2_10	hoti, hirī hoti, ottappaṁ hoti, kāyapassaddhi hoti, cittapassaddhi hoti, kāyalahutā	1	
PA_ds_2.1.5:1.2_11	hoti, cittalahutā hoti, kāyamudutā hoti, cittamudutā hoti, kāyakammaññatā hoti, cittakammaññatā	1	
PA_ds_2.1.5:1.2_12	hoti, kāyapāguññatā hoti, cittapāguññatā hoti, kāyujukatā hoti, cittujukatā hoti,	1	
PA_ds_2.1.5:1.2_13	sati hoti, sampajaññaṁ hoti, samatho hoti, vipassanā hoti, paggāho hoti, avikkhepo hoti;	1	
PA_ds_2.1.5:1.3	ye vā pana tasmiṁ samaye aññepi atthi paṭiccasamuppannā arūpino dhammā—	1	
PA_ds_2.1.5:1.4	ime dhammā kusalā.	1	
PA_ds_2.1.5:2.1	Katamo tasmiṁ samaye phasso hoti?	2	
PA_ds_2.1.5:2.2	Yo tasmiṁ samaye phasso phusanā samphusanā samphusitattaṁ—	2	
PA_ds_2.1.5:2.3	ayaṁ tasmiṁ samaye phasso hoti.	2	
PA_ds_2.1.5:3.1	Katamā tasmiṁ samaye vedanā hoti?	3	
PA_ds_2.1.5:3.2	Yaṁ tasmiṁ samaye tajjāmanoviññāṇadhātusamphassajaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	3	
PA_ds_2.1.5:3.3	ayaṁ tasmiṁ samaye vedanā hoti.	3	
PA_ds_2.1.5:4.1	Katamā tasmiṁ samaye saññā hoti?	4	
PA_ds_2.1.5:4.2	Yā tasmiṁ samaye tajjāmanoviññāṇadhātusamphassajā saññā sañjānanā sañjānitattaṁ—	4	
PA_ds_2.1.5:4.3	ayaṁ tasmiṁ samaye saññā hoti.	4	
PA_ds_2.1.5:5.1	Katamā tasmiṁ samaye cetanā hoti?	5	
PA_ds_2.1.5:5.2	Yā tasmiṁ samaye tajjāmanoviññāṇadhātusamphassajā cetanā sañcetanā cetayitattaṁ—	5	
PA_ds_2.1.5:5.3	ayaṁ tasmiṁ samaye cetanā hoti.	5	
PA_ds_2.1.5:6.1	Katamaṁ tasmiṁ samaye cittaṁ hoti?	6	
PA_ds_2.1.5:6.2	Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	6	
PA_ds_2.1.5:6.3	idaṁ tasmiṁ samaye cittaṁ hoti.	6	
PA_ds_2.1.5:7.1	Katamo tasmiṁ samaye vitakko hoti?	7	
PA_ds_2.1.5:7.2	Yo tasmiṁ samaye takko vitakko saṅkappo appanā byappanā cetaso abhiniropanā sammāsaṅkappo maggaṅgaṁ maggapariyāpannaṁ—	7	
PA_ds_2.1.5:7.3	ayaṁ tasmiṁ samaye vitakko hoti.	7	
PA_ds_2.1.5:8.1	Katamo tasmiṁ samaye vicāro hoti?	8	
PA_ds_2.1.5:8.2	Yo tasmiṁ samaye cāro vicāro anuvicāro upavicāro cittassa anusandhānatā anupekkhanatā—	8	
PA_ds_2.1.5:8.3	ayaṁ tasmiṁ samaye vicāro hoti.	8	
PA_ds_2.1.5:9.1	Katamā tasmiṁ samaye pīti hoti?	9	
PA_ds_2.1.5:9.2	Yā tasmiṁ samaye pīti pāmojjaṁ āmodanā pamodanā hāso pahāso vitti odagyaṁ attamanatā cittassa pītisambojjhaṅgo—	9	
PA_ds_2.1.5:9.3	ayaṁ tasmiṁ samaye pīti hoti.	9	
PA_ds_2.1.5:10.1	Katamaṁ tasmiṁ samaye sukhaṁ hoti?	10	
PA_ds_2.1.5:10.2	Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	10	
PA_ds_2.1.5:10.3	idaṁ tasmiṁ samaye sukhaṁ hoti.	10	
PA_ds_2.1.5:11.1	Katamā tasmiṁ samaye cittassekaggatā hoti?	11	
PA_ds_2.1.5:11.2_0	Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā	11	
PA_ds_2.1.5:11.2_1	samatho samādhindriyaṁ samādhibalaṁ sammāsamādhi samādhisambojjhaṅgo maggaṅgaṁ maggapariyāpannaṁ—	11	
PA_ds_2.1.5:11.3	ayaṁ tasmiṁ samaye cittassekaggatā hoti.	11	
PA_ds_2.1.5:12.1	Katamaṁ tasmiṁ samaye saddhindriyaṁ hoti?	12	
PA_ds_2.1.5:12.2	Yā tasmiṁ samaye saddhā saddahanā okappanā abhippasādo saddhā saddhindriyaṁ saddhābalaṁ—	12	
PA_ds_2.1.5:12.3	idaṁ tasmiṁ samaye saddhindriyaṁ hoti.	12	
PA_ds_2.1.5:13.1	Katamaṁ tasmiṁ samaye vīriyindriyaṁ hoti?	13	
PA_ds_2.1.5:13.2_0	Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī	13	
PA_ds_2.1.5:13.2_1	thāmo dhiti asithilaparakkamatā anikkhittachandatā anikkhittadhuratā dhurasampaggāho	13	
PA_ds_2.1.5:13.2_2	vīriyaṁ vīriyindriyaṁ vīriyabalaṁ sammāvāyāmo vīriyasambojjhaṅgo maggaṅgaṁ maggapariyāpannaṁ—	13	
PA_ds_2.1.5:13.3	idaṁ tasmiṁ samaye vīriyindriyaṁ hoti.	13	
PA_ds_2.1.5:14.1	Katamaṁ tasmiṁ samaye satindriyaṁ hoti?	14	
PA_ds_2.1.5:14.2	Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati satisambojjhaṅgo maggaṅgaṁ maggapariyāpannaṁ—	14	
PA_ds_2.1.5:14.3	idaṁ tasmiṁ samaye satindriyaṁ hoti.	14	
PA_ds_2.1.5:15.1	Katamaṁ tasmiṁ samaye samādhindriyaṁ hoti?	15	
PA_ds_2.1.5:15.2_0	Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā	15	
PA_ds_2.1.5:15.2_1	samatho samādhindriyaṁ samādhibalaṁ sammāsamādhi samādhisambojjhaṅgo maggaṅgaṁ maggapariyāpannaṁ—	15	
PA_ds_2.1.5:15.3	idaṁ tasmiṁ samaye samādhindriyaṁ hoti.	15	
PA_ds_2.1.5:16.1	Katamaṁ tasmiṁ samaye paññindriyaṁ hoti?	16	
PA_ds_2.1.5:16.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	16	
PA_ds_2.1.5:16.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	16	
PA_ds_2.1.5:16.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	16	
PA_ds_2.1.5:16.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi	16	
PA_ds_2.1.5:16.2_4	dhammavicayasambojjhaṅgo maggaṅgaṁ maggapariyāpannaṁ—	16	
PA_ds_2.1.5:16.3	idaṁ tasmiṁ samaye paññindriyaṁ hoti.	16	
PA_ds_2.1.5:17.1	Katamaṁ tasmiṁ samaye manindriyaṁ hoti?	17	
PA_ds_2.1.5:17.2	Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	17	
PA_ds_2.1.5:17.3	idaṁ tasmiṁ samaye manindriyaṁ hoti.	17	
PA_ds_2.1.5:18.1	Katamaṁ tasmiṁ samaye somanassindriyaṁ hoti?	18	
PA_ds_2.1.5:18.2	Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	18	
PA_ds_2.1.5:18.3	idaṁ tasmiṁ samaye somanassindriyaṁ hoti.	18	
PA_ds_2.1.5:19.1	Katamaṁ tasmiṁ samaye jīvitindriyaṁ hoti?	19	
PA_ds_2.1.5:19.2	Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—	19	
PA_ds_2.1.5:19.3	idaṁ tasmiṁ samaye jīvitindriyaṁ hoti.	19	
PA_ds_2.1.5:20.1	Katamaṁ tasmiṁ samaye anaññātaññassāmītindriyaṁ hoti?	20	
PA_ds_2.1.5:20.2_0	Yā tesaṁ dhammānaṁ anaññātānaṁ adiṭṭhānaṁ appattānaṁ aviditānaṁ asacchikatānaṁ sacchikiriyāya	20	
PA_ds_2.1.5:20.2_1	paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā	20	
PA_ds_2.1.5:20.2_2	paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā	20	
PA_ds_2.1.5:20.2_3	sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko	20	
PA_ds_2.1.5:20.2_4	paññāobhāso paññāpajjoto paññāratanaṁ amoho dhammavicayo sammādiṭṭhi dhammavicayasambojjhaṅgo	20	
PA_ds_2.1.5:20.2_5	maggaṅgaṁ maggapariyāpannaṁ—	20	
PA_ds_2.1.5:20.3	idaṁ tasmiṁ samaye anaññātaññassāmītindriyaṁ hoti.	20	
PA_ds_2.1.5:21.1	Katamā tasmiṁ samaye sammādiṭṭhi hoti?	21	
PA_ds_2.1.5:21.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	21	
PA_ds_2.1.5:21.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	21	
PA_ds_2.1.5:21.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	21	
PA_ds_2.1.5:21.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi	21	
PA_ds_2.1.5:21.2_4	dhammavicayasambojjhaṅgo maggaṅgaṁ maggapariyāpannaṁ—	21	
PA_ds_2.1.5:21.3	ayaṁ tasmiṁ samaye sammādiṭṭhi hoti.	21	
PA_ds_2.1.5:22.1	Katamo tasmiṁ samaye sammāsaṅkappo hoti?	22	
PA_ds_2.1.5:22.2	Yo tasmiṁ samaye takko vitakko saṅkappo appanā byappanā cetaso abhiniropanā sammāsaṅkappo maggaṅgaṁ maggapariyāpannaṁ—	22	
PA_ds_2.1.5:22.3	ayaṁ tasmiṁ samaye sammāsaṅkappo hoti.	22	
PA_ds_2.1.5:23.1	Katamā tasmiṁ samaye sammāvācā hoti?	23	
PA_ds_2.1.5:23.2	Yā tasmiṁ samaye catūhi vacīduccaritehi ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto sammāvācā maggaṅgaṁ maggapariyāpannaṁ—	23	
PA_ds_2.1.5:23.3	ayaṁ tasmiṁ samaye sammāvācā hoti.	23	
PA_ds_2.1.5:24.1	Katamo tasmiṁ samaye sammākammanto hoti?	24	
PA_ds_2.1.5:24.2	Yā tasmiṁ samaye tīhi kāyaduccaritehi ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto sammākammanto maggaṅgaṁ maggapariyāpannaṁ—	24	
PA_ds_2.1.5:24.3	ayaṁ tasmiṁ samaye sammākammanto hoti.	24	
PA_ds_2.1.5:25.1	Katamo tasmiṁ samaye sammāājīvo hoti?	25	
PA_ds_2.1.5:25.2	Yā tasmiṁ samaye micchāājīvā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto sammāājīvo maggaṅgaṁ maggapariyāpannaṁ—	25	
PA_ds_2.1.5:25.3	ayaṁ tasmiṁ samaye sammāājīvo hoti.	25	
PA_ds_2.1.5:26.1	Katamo tasmiṁ samaye sammāvāyāmo hoti?	26	
PA_ds_2.1.5:26.2_0	Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī	26	
PA_ds_2.1.5:26.2_1	thāmo dhiti asithilaparakkamatā anikkhittachandatā anikkhittadhuratā dhurasampaggāho	26	
PA_ds_2.1.5:26.2_2	vīriyaṁ vīriyindriyaṁ vīriyabalaṁ sammāvāyāmo vīriyasambojjhaṅgo maggaṅgaṁ maggapariyāpannaṁ—	26	
PA_ds_2.1.5:26.3	ayaṁ tasmiṁ samaye sammāvāyāmo hoti.	26	
PA_ds_2.1.5:27.1	Katamā tasmiṁ samaye sammāsati hoti?	27	
PA_ds_2.1.5:27.2	Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati satisambojjhaṅgo maggaṅgaṁ maggapariyāpannaṁ—	27	
PA_ds_2.1.5:27.3	ayaṁ tasmiṁ samaye sammāsati hoti.	27	
PA_ds_2.1.5:28.1	Katamo tasmiṁ samaye sammāsamādhi hoti?	28	
PA_ds_2.1.5:28.2_0	Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā	28	
PA_ds_2.1.5:28.2_1	samatho samādhindriyaṁ samādhibalaṁ sammāsamādhi samādhisambojjhaṅgo maggaṅgaṁ maggapariyāpannaṁ—	28	
PA_ds_2.1.5:28.3	ayaṁ tasmiṁ samaye sammāsamādhi hoti.	28	
PA_ds_2.1.5:29.1	Katamaṁ tasmiṁ samaye saddhābalaṁ hoti?	29	
PA_ds_2.1.5:29.2	Yā tasmiṁ samaye saddhā saddahanā okappanā abhippasādo saddhā saddhindriyaṁ saddhābalaṁ—	29	
PA_ds_2.1.5:29.3	idaṁ tasmiṁ samaye saddhābalaṁ hoti.	29	
PA_ds_2.1.5:30.1	Katamaṁ tasmiṁ samaye vīriyabalaṁ hoti?	30	
PA_ds_2.1.5:30.2_0	Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī	30	
PA_ds_2.1.5:30.2_1	thāmo dhiti asithilaparakkamatā anikkhittachandatā anikkhittadhuratā dhurasampaggāho	30	
PA_ds_2.1.5:30.2_2	vīriyaṁ vīriyindriyaṁ vīriyabalaṁ sammāvāyāmo vīriyasambojjhaṅgo maggaṅgaṁ maggapariyāpannaṁ—	30	
PA_ds_2.1.5:30.3	idaṁ tasmiṁ samaye vīriyabalaṁ hoti.	30	
PA_ds_2.1.5:31.1	Katamaṁ tasmiṁ samaye satibalaṁ hoti?	31	
PA_ds_2.1.5:31.2	Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati satisambojjhaṅgo maggaṅgaṁ maggapariyāpannaṁ—	31	
PA_ds_2.1.5:31.3	idaṁ tasmiṁ samaye satibalaṁ hoti.	31	
PA_ds_2.1.5:32.1	Katamaṁ tasmiṁ samaye samādhibalaṁ hoti?	32	
PA_ds_2.1.5:32.2_0	Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā	32	
PA_ds_2.1.5:32.2_1	samatho samādhindriyaṁ samādhibalaṁ sammāsamādhi samādhisambojjhaṅgo maggaṅgaṁ maggapariyāpannaṁ—	32	
PA_ds_2.1.5:32.3	idaṁ tasmiṁ samaye samādhibalaṁ hoti.	32	
PA_ds_2.1.5:33.1	Katamaṁ tasmiṁ samaye paññābalaṁ hoti?	33	
PA_ds_2.1.5:33.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	33	
PA_ds_2.1.5:33.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	33	
PA_ds_2.1.5:33.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	33	
PA_ds_2.1.5:33.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi	33	
PA_ds_2.1.5:33.2_4	dhammavicayasambojjhaṅgo maggaṅgaṁ maggapariyāpannaṁ—	33	
PA_ds_2.1.5:33.3	idaṁ tasmiṁ samaye paññābalaṁ hoti.	33	
PA_ds_2.1.5:34.1	Katamaṁ tasmiṁ samaye hiribalaṁ hoti?	34	
PA_ds_2.1.5:34.2	Yaṁ tasmiṁ samaye hirīyati hiriyitabbena hirīyati pāpakānaṁ akusalānaṁ dhammānaṁ samāpattiyā—	34	
PA_ds_2.1.5:34.3	idaṁ tasmiṁ samaye hiribalaṁ hoti.	34	
PA_ds_2.1.5:35.1	Katamaṁ tasmiṁ samaye ottappabalaṁ hoti?	35	
PA_ds_2.1.5:35.2	Yaṁ tasmiṁ samaye ottappati ottappitabbena ottappati pāpakānaṁ akusalānaṁ dhammānaṁ samāpattiyā—	35	
PA_ds_2.1.5:35.3	idaṁ tasmiṁ samaye ottappabalaṁ hoti.	35	
PA_ds_2.1.5:36.1	Katamo tasmiṁ samaye alobho hoti?	36	
PA_ds_2.1.5:36.2	Yo tasmiṁ samaye alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—	36	
PA_ds_2.1.5:36.3	ayaṁ tasmiṁ samaye alobho hoti.	36	
PA_ds_2.1.5:37.1	Katamo tasmiṁ samaye adoso hoti?	37	
PA_ds_2.1.5:37.2	Yo tasmiṁ samaye adoso adussanā adussitattaṁ abyāpādo abyāpajjo adoso kusalamūlaṁ—	37	
PA_ds_2.1.5:37.3	ayaṁ tasmiṁ samaye adoso hoti.	37	
PA_ds_2.1.5:38.1	Katamo tasmiṁ samaye amoho hoti?	38	
PA_ds_2.1.5:38.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	38	
PA_ds_2.1.5:38.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	38	
PA_ds_2.1.5:38.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	38	
PA_ds_2.1.5:38.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi	38	
PA_ds_2.1.5:38.2_4	dhammavicayasambojjhaṅgo maggaṅgaṁ maggapariyāpannaṁ—	38	
PA_ds_2.1.5:38.3	ayaṁ tasmiṁ samaye amoho hoti.	38	
PA_ds_2.1.5:39.1	Katamā tasmiṁ samaye anabhijjhā hoti?	39	
PA_ds_2.1.5:39.2	Yo tasmiṁ samaye alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—	39	
PA_ds_2.1.5:39.3	ayaṁ tasmiṁ samaye anabhijjhā hoti.	39	
PA_ds_2.1.5:40.1	Katamo tasmiṁ samaye abyāpādo hoti?	40	
PA_ds_2.1.5:40.2	Yo tasmiṁ samaye adoso adussanā adussitattaṁ abyāpādo abyāpajjo adoso kusalamūlaṁ—	40	
PA_ds_2.1.5:40.3	ayaṁ tasmiṁ samaye abyāpādo hoti.	40	
PA_ds_2.1.5:41.1	Katamā tasmiṁ samaye sammādiṭṭhi hoti?	41	
PA_ds_2.1.5:41.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	41	
PA_ds_2.1.5:41.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	41	
PA_ds_2.1.5:41.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	41	
PA_ds_2.1.5:41.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi	41	
PA_ds_2.1.5:41.2_4	dhammavicayasambojjhaṅgo maggaṅgaṁ maggapariyāpannaṁ—	41	
PA_ds_2.1.5:41.3	ayaṁ tasmiṁ samaye sammādiṭṭhi hoti.	41	
PA_ds_2.1.5:42.1	Katamā tasmiṁ samaye hirī hoti?	42	
PA_ds_2.1.5:42.2	Yaṁ tasmiṁ samaye hirīyati hiriyitabbena hirīyati pāpakānaṁ akusalānaṁ dhammānaṁ samāpattiyā—	42	
PA_ds_2.1.5:42.3	ayaṁ tasmiṁ samaye hirī hoti.	42	
PA_ds_2.1.5:43.1	Katamaṁ tasmiṁ samaye ottappaṁ hoti?	43	
PA_ds_2.1.5:43.2	Yaṁ tasmiṁ samaye ottappati ottappitabbena ottappati pāpakānaṁ akusalānaṁ dhammānaṁ samāpattiyā—	43	
PA_ds_2.1.5:43.3	idaṁ tasmiṁ samaye ottappaṁ hoti.	43	
PA_ds_2.1.5:44.1	Katamā tasmiṁ samaye kāyapassaddhi hoti?	44	
PA_ds_2.1.5:44.2	Yā tasmiṁ samaye vedanākkhandhassa saññākkhandhassa saṅkhārakkhandhassa passaddhi paṭipassaddhi passambhanā paṭipassambhanā paṭipassambhitattaṁ passaddhisambojjhaṅgo—	44	
PA_ds_2.1.5:44.3	ayaṁ tasmiṁ samaye kāyapassaddhi hoti.	44	
PA_ds_2.1.5:45.1	Katamā tasmiṁ samaye cittapassaddhi hoti?	45	
PA_ds_2.1.5:45.2	Yā tasmiṁ samaye viññāṇakkhandhassa passaddhi paṭipassaddhi passambhanā paṭipassambhanā paṭipassambhitattaṁ passaddhisambojjhaṅgo—	45	
PA_ds_2.1.5:45.3	ayaṁ tasmiṁ samaye cittapassaddhi hoti.	45	
PA_ds_2.1.5:46.1	Katamā tasmiṁ samaye kāyalahutā hoti?	46	
PA_ds_2.1.5:46.2	Yā tasmiṁ samaye vedanākkhandhassa saññākkhandhassa saṅkhārakkhandhassa lahutā lahupariṇāmatā adandhanatā avitthanatā—	46	
PA_ds_2.1.5:46.3	ayaṁ tasmiṁ samaye kāyalahutā hoti.	46	
PA_ds_2.1.5:47.1	Katamā tasmiṁ samaye cittalahutā hoti?	47	
PA_ds_2.1.5:47.2	Yā tasmiṁ samaye viññāṇakkhandhassa lahutā lahupariṇāmatā adandhanatā avitthanatā—	47	
PA_ds_2.1.5:47.3	ayaṁ tasmiṁ samaye cittalahutā hoti.	47	
PA_ds_2.1.5:48.1	Katamā tasmiṁ samaye kāyamudutā hoti?	48	
PA_ds_2.1.5:48.2	Yā tasmiṁ samaye vedanākkhandhassa saññākkhandhassa saṅkhārakkhandhassa mudutā maddavatā akakkhaḷatā akathinatā—	48	
PA_ds_2.1.5:48.3	ayaṁ tasmiṁ samaye kāyamudutā hoti.	48	
PA_ds_2.1.5:49.1	Katamā tasmiṁ samaye cittamudutā hoti?	49	
PA_ds_2.1.5:49.2	Yā tasmiṁ samaye viññāṇakkhandhassa mudutā maddavatā akakkhaḷatā akathinatā—	49	
PA_ds_2.1.5:49.3	ayaṁ tasmiṁ samaye cittamudutā hoti.	49	
PA_ds_2.1.5:50.1	Katamā tasmiṁ samaye kāyakammaññatā hoti?	50	
PA_ds_2.1.5:50.2	Yā tasmiṁ samaye vedanākkhandhassa saññākkhandhassa saṅkhārakkhandhassa kammaññatā kammaññattaṁ kammaññabhāvo—	50	
PA_ds_2.1.5:50.3	ayaṁ tasmiṁ samaye kāyakammaññatā hoti.	50	
PA_ds_2.1.5:51.1	Katamā tasmiṁ samaye cittakammaññatā hoti?	51	
PA_ds_2.1.5:51.2	Yā tasmiṁ samaye viññāṇakkhandhassa kammaññatā kammaññattaṁ kammaññabhāvo—	51	
PA_ds_2.1.5:51.3	ayaṁ tasmiṁ samaye cittakammaññatā hoti.	51	
PA_ds_2.1.5:52.1	Katamā tasmiṁ samaye kāyapāguññatā hoti?	52	
PA_ds_2.1.5:52.2	Yā tasmiṁ samaye vedanākkhandhassa saññākkhandhassa saṅkhārakkhandhassa paguṇatā paguṇattaṁ paguṇabhāvo—	52	
PA_ds_2.1.5:52.3	ayaṁ tasmiṁ samaye kāyapāguññatā hoti.	52	
PA_ds_2.1.5:53.1	Katamā tasmiṁ samaye cittapāguññatā hoti?	53	
PA_ds_2.1.5:53.2	Yā tasmiṁ samaye viññāṇakkhandhassa paguṇatā paguṇattaṁ paguṇabhāvo—	53	
PA_ds_2.1.5:53.3	ayaṁ tasmiṁ samaye cittapāguññatā hoti.	53	
PA_ds_2.1.5:54.1	Katamā tasmiṁ samaye kāyujukatā hoti?	54	
PA_ds_2.1.5:54.2	Yā tasmiṁ samaye vedanākkhandhassa saññākkhandhassa saṅkhārakkhandhassa ujutā ujukatā ajimhatā avaṅkatā akuṭilatā—	54	
PA_ds_2.1.5:54.3	ayaṁ tasmiṁ samaye kāyujukatā hoti.	54	
PA_ds_2.1.5:55.1	Katamā tasmiṁ samaye cittujukatā hoti?	55	
PA_ds_2.1.5:55.2	Yā tasmiṁ samaye viññāṇakkhandhassa ujutā ujukatā ajimhatā avaṅkatā akuṭilatā—	55	
PA_ds_2.1.5:55.3	ayaṁ tasmiṁ samaye cittujukatā hoti.	55	
PA_ds_2.1.5:56.1	Katamā tasmiṁ samaye sati hoti?	56	
PA_ds_2.1.5:56.2	Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati satisambojjhaṅgo maggaṅgaṁ maggapariyāpannaṁ—	56	
PA_ds_2.1.5:56.3	ayaṁ tasmiṁ samaye sati hoti.	56	
PA_ds_2.1.5:57.1	Katamaṁ tasmiṁ samaye sampajaññaṁ hoti?	57	
PA_ds_2.1.5:57.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	57	
PA_ds_2.1.5:57.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	57	
PA_ds_2.1.5:57.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	57	
PA_ds_2.1.5:57.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi	57	
PA_ds_2.1.5:57.2_4	dhammavicayasambojjhaṅgo maggaṅgaṁ maggapariyāpannaṁ—	57	
PA_ds_2.1.5:57.3	idaṁ tasmiṁ samaye sampajaññaṁ hoti.	57	
PA_ds_2.1.5:58.1	Katamo tasmiṁ samaye samatho hoti?	58	
PA_ds_2.1.5:58.2_0	Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā	58	
PA_ds_2.1.5:58.2_1	samatho samādhindriyaṁ samādhibalaṁ sammāsamādhi samādhisambojjhaṅgo maggaṅgaṁ maggapariyāpannaṁ—	58	
PA_ds_2.1.5:58.3	ayaṁ tasmiṁ samaye samatho hoti.	58	
PA_ds_2.1.5:59.1	Katamā tasmiṁ samaye vipassanā hoti?	59	
PA_ds_2.1.5:59.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	59	
PA_ds_2.1.5:59.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	59	
PA_ds_2.1.5:59.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	59	
PA_ds_2.1.5:59.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi	59	
PA_ds_2.1.5:59.2_4	dhammavicayasambojjhaṅgo maggaṅgaṁ maggapariyāpannaṁ—	59	
PA_ds_2.1.5:59.3	ayaṁ tasmiṁ samaye vipassanā hoti.	59	
PA_ds_2.1.5:60.1	Katamo tasmiṁ samaye paggāho hoti?	60	
PA_ds_2.1.5:60.2_0	Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī	60	
PA_ds_2.1.5:60.2_1	thāmo dhiti asithilaparakkamatā anikkhittachandatā anikkhittadhuratā dhurasampaggāho	60	
PA_ds_2.1.5:60.2_2	vīriyaṁ vīriyindriyaṁ vīriyabalaṁ sammāvāyāmo vīriyasambojjhaṅgo maggaṅgaṁ maggapariyāpannaṁ—	60	
PA_ds_2.1.5:60.3	ayaṁ tasmiṁ samaye paggāho hoti.	60	
PA_ds_2.1.5:61.1	Katamo tasmiṁ samaye avikkhepo hoti?	61	
PA_ds_2.1.5:61.2_0	Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā	61	
PA_ds_2.1.5:61.2_1	samatho samādhindriyaṁ samādhibalaṁ sammāsamādhi samādhisambojjhaṅgo maggaṅgaṁ maggapariyāpannaṁ—	61	
PA_ds_2.1.5:61.3	ayaṁ tasmiṁ samaye avikkhepo hoti;	61	
PA_ds_2.1.5:61.4	ye vā pana tasmiṁ samaye aññepi atthi paṭiccasamuppannā arūpino dhammā—	61	
PA_ds_2.1.5:61.5	ime dhammā kusalā.	61	
PA_ds_2.1.5:62.1_0	Tasmiṁ kho pana samaye cattāro khandhā honti, dvāyatanāni honti, dve dhātuyo honti,	62	
PA_ds_2.1.5:62.1_1	tayo āhārā honti, navindriyāni honti, pañcaṅgikaṁ jhānaṁ hoti, aṭṭhaṅgiko maggo hoti,	62	
PA_ds_2.1.5:62.1_2	satta balāni honti, tayo hetū honti, eko phasso hoti, ekā vedanā hoti, ekā saññā	62	
PA_ds_2.1.5:62.1_3	hoti, ekā cetanā hoti, ekaṁ cittaṁ hoti, eko vedanākkhandho hoti, eko saññākkhandho	62	
PA_ds_2.1.5:62.1_4	hoti, eko saṅkhārakkhandho hoti, eko viññāṇakkhandho hoti, ekaṁ manāyatanaṁ hoti,	62	
PA_ds_2.1.5:62.1_5	ekaṁ manindriyaṁ hoti, ekā manoviññāṇadhātu hoti, ekaṁ dhammāyatanaṁ hoti, ekā dhammadhātu hoti;	62	
PA_ds_2.1.5:62.2	ye vā pana tasmiṁ samaye aññepi atthi paṭiccasamuppannā arūpino dhammā—	62	
PA_ds_2.1.5:62.3	ime dhammā kusalā …pe….	62	
PA_ds_2.1.5:63.1	Katamo tasmiṁ samaye saṅkhārakkhandho hoti?	63	
PA_ds_2.1.5:63.2_0	Phasso cetanā vitakko vicāro pīti cittassekaggatā saddhindriyaṁ vīriyindriyaṁ satindriyaṁ	63	
PA_ds_2.1.5:63.2_1	samādhindriyaṁ paññindriyaṁ jīvitindriyaṁ anaññātaññassāmītindriyaṁ sammādiṭṭhi sammāsaṅkappo	63	
PA_ds_2.1.5:63.2_2	sammāvācā sammākammanto sammāājīvo sammāvāyāmo sammāsati sammāsamādhi saddhābalaṁ	63	
PA_ds_2.1.5:63.2_3	vīriyabalaṁ satibalaṁ samādhibalaṁ paññābalaṁ hiribalaṁ ottappabalaṁ alobho adoso	63	
PA_ds_2.1.5:63.2_4	amoho anabhijjhā abyāpādo sammādiṭṭhi hirī ottappaṁ kāyapassaddhi cittapassaddhi	63	
PA_ds_2.1.5:63.2_5	kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā	63	
PA_ds_2.1.5:63.2_6	cittapāguññatā kāyujukatā cittujukatā sati sampajaññaṁ samatho vipassanā paggāho avikkhepo;	63	
PA_ds_2.1.5:63.3	ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—	63	
PA_ds_2.1.5:63.4	ayaṁ tasmiṁ samaye saṅkhārakkhandho hoti …pe…	63	
PA_ds_2.1.5:63.5	ime dhammā kusalā.	63	
PA_ds_2.1.5:64.1	Katame dhammā kusalā?	64	
PA_ds_2.1.5:64.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	64	
PA_ds_2.1.5:64.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	64	
PA_ds_2.1.5:64.2_2	dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti …pe…	64	
PA_ds_2.1.5:64.3	ime dhammā kusalā.	64	
PA_ds_2.1.5:65.1	Katame dhammā kusalā?	65	
PA_ds_2.1.5:65.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	65	
PA_ds_2.1.5:65.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	65	
PA_ds_2.1.5:65.2_2	dukkhapaṭipadaṁ khippābhiññaṁ, tasmiṁ samaye phasso hoti …pe… avikkhepo hoti …pe…	65	
PA_ds_2.1.5:65.3	ime dhammā kusalā.	65	
PA_ds_2.1.5:66.1	Katame dhammā kusalā?	66	
PA_ds_2.1.5:66.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	66	
PA_ds_2.1.5:66.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	66	
PA_ds_2.1.5:66.2_2	sukhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti …pe…	66	
PA_ds_2.1.5:66.3	ime dhammā kusalā.	66	
PA_ds_2.1.5:67.1	Katame dhammā kusalā?	67	
PA_ds_2.1.5:67.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	67	
PA_ds_2.1.5:67.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	67	
PA_ds_2.1.5:67.2_2	sukhapaṭipadaṁ khippābhiññaṁ, tasmiṁ samaye phasso hoti …pe… avikkhepo hoti …pe…	67	
PA_ds_2.1.5:67.3	ime dhammā kusalā.	67	
PA_ds_2.1.5:68.1	Katame dhammā kusalā?	68	
PA_ds_2.1.5:68.2	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… dutiyaṁ jhānaṁ …pe…	68	
PA_ds_2.1.5:68.3	tatiyaṁ jhānaṁ …pe…	68	
PA_ds_2.1.5:68.4	catutthaṁ jhānaṁ …pe…	68	
PA_ds_2.1.5:68.5	paṭhamaṁ jhānaṁ …pe…	68	
PA_ds_2.1.5:68.6	pañcamaṁ jhānaṁ upasampajja viharati dukkhapaṭipadaṁ dandhābhiññaṁ …pe…	68	
PA_ds_2.1.5:68.7	dukkhapaṭipadaṁ khippābhiññaṁ …pe…	68	
PA_ds_2.1.5:68.8	sukhapaṭipadaṁ dandhābhiññaṁ …pe…	68	
PA_ds_2.1.5:68.9	sukhapaṭipadaṁ khippābhiññaṁ, tasmiṁ samaye phasso hoti …pe… avikkhepo hoti …pe…	68	
PA_ds_2.1.5:68.10	ime dhammā kusalā.	68	
PA_ds_2.1.5:68.11	Suddhikapaṭipadā.	68	
PA_ds_2.1.5:69.0	2.1.5.2. Suññata	69	
PA_ds_2.1.5:69.1	Katame dhammā kusalā?	69	
PA_ds_2.1.5:69.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	69	
PA_ds_2.1.5:69.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	69	
PA_ds_2.1.5:69.2_2	suññataṁ, tasmiṁ samaye phasso hoti …pe… avikkhepo hoti …pe…	69	
PA_ds_2.1.5:69.3	ime dhammā kusalā.	69	
PA_ds_2.1.5:70.1	Katame dhammā kusalā?	70	
PA_ds_2.1.5:70.2	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… dutiyaṁ jhānaṁ …pe…	70	
PA_ds_2.1.5:70.3	tatiyaṁ jhānaṁ …pe…	70	
PA_ds_2.1.5:70.4	catutthaṁ jhānaṁ …pe…	70	
PA_ds_2.1.5:70.5	paṭhamaṁ jhānaṁ …pe…	70	
PA_ds_2.1.5:70.6	pañcamaṁ jhānaṁ upasampajja viharati suññataṁ, tasmiṁ samaye phasso hoti …pe… avikkhepo hoti …pe…	70	
PA_ds_2.1.5:70.7	ime dhammā kusalā.	70	
PA_ds_2.1.5:70.8	Suññataṁ.	70	
PA_ds_2.1.5:71.0	2.1.5.3. Suññatamūlakapaṭipadā	71	
PA_ds_2.1.5:71.1	Katame dhammā kusalā?	71	
PA_ds_2.1.5:71.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	71	
PA_ds_2.1.5:71.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	71	
PA_ds_2.1.5:71.2_2	dukkhapaṭipadaṁ dandhābhiññaṁ suññataṁ, tasmiṁ samaye phasso hoti …pe… avikkhepo hoti …pe…	71	
PA_ds_2.1.5:71.3	ime dhammā kusalā.	71	
PA_ds_2.1.5:72.1	Katame dhammā kusalā?	72	
PA_ds_2.1.5:72.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	72	
PA_ds_2.1.5:72.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	72	
PA_ds_2.1.5:72.2_2	dukkhapaṭipadaṁ khippābhiññaṁ suññataṁ, tasmiṁ samaye phasso hoti …pe… avikkhepo hoti …pe…	72	
PA_ds_2.1.5:72.3	ime dhammā kusalā.	72	
PA_ds_2.1.5:73.1	Katame dhammā kusalā?	73	
PA_ds_2.1.5:73.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	73	
PA_ds_2.1.5:73.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	73	
PA_ds_2.1.5:73.2_2	sukhapaṭipadaṁ dandhābhiññaṁ suññataṁ, tasmiṁ samaye phasso hoti …pe… avikkhepo hoti …pe…	73	
PA_ds_2.1.5:73.3	ime dhammā kusalā.	73	
PA_ds_2.1.5:74.1	Katame dhammā kusalā?	74	
PA_ds_2.1.5:74.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	74	
PA_ds_2.1.5:74.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	74	
PA_ds_2.1.5:74.2_2	sukhapaṭipadaṁ khippābhiññaṁ suññataṁ, tasmiṁ samaye phasso hoti …pe… avikkhepo hoti …pe…	74	
PA_ds_2.1.5:74.3	ime dhammā kusalā.	74	
PA_ds_2.1.5:75.1	Katame dhammā kusalā?	75	
PA_ds_2.1.5:75.2	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… dutiyaṁ jhānaṁ …pe…	75	
PA_ds_2.1.5:75.3	tatiyaṁ jhānaṁ …pe…	75	
PA_ds_2.1.5:75.4	catutthaṁ jhānaṁ …pe…	75	
PA_ds_2.1.5:75.5	paṭhamaṁ jhānaṁ …pe…	75	
PA_ds_2.1.5:75.6	pañcamaṁ jhānaṁ upasampajja viharati dukkhapaṭipadaṁ dandhābhiññaṁ suññataṁ …pe…	75	
PA_ds_2.1.5:75.7	dukkhapaṭipadaṁ khippābhiññaṁ suññataṁ …pe…	75	
PA_ds_2.1.5:75.8	sukhapaṭipadaṁ dandhābhiññaṁ suññataṁ …pe…	75	
PA_ds_2.1.5:75.9	sukhapaṭipadaṁ khippābhiññaṁ suññataṁ, tasmiṁ samaye phasso hoti …pe… avikkhepo hoti …pe…	75	
PA_ds_2.1.5:75.10	ime dhammā kusalā.	75	
PA_ds_2.1.5:75.11	Suññatamūlakapaṭipadā.	75	
PA_ds_2.1.5:76.0	2.1.5.4. Appaṇihita	76	
PA_ds_2.1.5:76.1	Katame dhammā kusalā?	76	
PA_ds_2.1.5:76.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	76	
PA_ds_2.1.5:76.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	76	
PA_ds_2.1.5:76.2_2	appaṇihitaṁ, tasmiṁ samaye phasso hoti …pe… avikkhepo hoti …pe…	76	
PA_ds_2.1.5:76.3	ime dhammā kusalā.	76	
PA_ds_2.1.5:77.1	Katame dhammā kusalā?	77	
PA_ds_2.1.5:77.2	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… dutiyaṁ jhānaṁ …pe…	77	
PA_ds_2.1.5:77.3	tatiyaṁ jhānaṁ …pe…	77	
PA_ds_2.1.5:77.4	catutthaṁ jhānaṁ …pe…	77	
PA_ds_2.1.5:77.5	paṭhamaṁ jhānaṁ …pe…	77	
PA_ds_2.1.5:77.6	pañcamaṁ jhānaṁ upasampajja viharati appaṇihitaṁ, tasmiṁ samaye phasso hoti …pe… avikkhepo hoti …pe…	77	
PA_ds_2.1.5:77.7	ime dhammā kusalā.	77	
PA_ds_2.1.5:77.8	Appaṇihitaṁ.	77	
PA_ds_2.1.5:78.0	2.1.5.5. Appaṇihitamūlakapaṭipadā	78	
PA_ds_2.1.5:78.1	Katame dhammā kusalā?	78	
PA_ds_2.1.5:78.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	78	
PA_ds_2.1.5:78.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	78	
PA_ds_2.1.5:78.2_2	dukkhapaṭipadaṁ dandhābhiññaṁ appaṇihitaṁ, tasmiṁ samaye phasso hoti …pe… avikkhepo hoti …pe…	78	
PA_ds_2.1.5:78.3	ime dhammā kusalā.	78	
PA_ds_2.1.5:79.1	Katame dhammā kusalā?	79	
PA_ds_2.1.5:79.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	79	
PA_ds_2.1.5:79.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	79	
PA_ds_2.1.5:79.2_2	dukkhapaṭipadaṁ khippābhiññaṁ appaṇihitaṁ, tasmiṁ samaye phasso hoti …pe… avikkhepo hoti …pe…	79	
PA_ds_2.1.5:79.3	ime dhammā kusalā.	79	
PA_ds_2.1.5:80.1	Katame dhammā kusalā?	80	
PA_ds_2.1.5:80.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	80	
PA_ds_2.1.5:80.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	80	
PA_ds_2.1.5:80.2_2	sukhapaṭipadaṁ dandhābhiññaṁ appaṇihitaṁ, tasmiṁ samaye phasso hoti …pe… avikkhepo hoti …pe…	80	
PA_ds_2.1.5:80.3	ime dhammā kusalā.	80	
PA_ds_2.1.5:81.1	Katame dhammā kusalā?	81	
PA_ds_2.1.5:81.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	81	
PA_ds_2.1.5:81.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	81	
PA_ds_2.1.5:81.2_2	sukhapaṭipadaṁ khippābhiññaṁ appaṇihitaṁ, tasmiṁ samaye phasso hoti …pe… avikkhepo hoti …pe…	81	
PA_ds_2.1.5:81.3	ime dhammā kusalā.	81	
PA_ds_2.1.5:82.1	Katame dhammā kusalā?	82	
PA_ds_2.1.5:82.2	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… dutiyaṁ jhānaṁ …pe…	82	
PA_ds_2.1.5:82.3	tatiyaṁ jhānaṁ …pe…	82	
PA_ds_2.1.5:82.4	catutthaṁ jhānaṁ …pe…	82	
PA_ds_2.1.5:82.5	paṭhamaṁ jhānaṁ …pe…	82	
PA_ds_2.1.5:82.6	pañcamaṁ jhānaṁ upasampajja viharati dukkhapaṭipadaṁ dandhābhiññaṁ appaṇihitaṁ …pe…	82	
PA_ds_2.1.5:82.7	dukkhapaṭipadaṁ khippābhiññaṁ appaṇihitaṁ …pe…	82	
PA_ds_2.1.5:82.8	sukhapaṭipadaṁ dandhābhiññaṁ appaṇihitaṁ …pe…	82	
PA_ds_2.1.5:82.9	sukhapaṭipadaṁ khippābhiññaṁ appaṇihitaṁ, tasmiṁ samaye phasso hoti …pe… avikkhepo hoti …pe…	82	
PA_ds_2.1.5:82.10	ime dhammā kusalā.	82	
PA_ds_2.1.5:82.11	Appaṇihitamūlakapaṭipadā.	82	
PA_ds_2.1.5:83.0	2.1.5.6. Vīsati mahānaya	83	
PA_ds_2.1.5:83.1	Katame dhammā kusalā?	83	
PA_ds_2.1.5:83.2	Yasmiṁ samaye lokuttaraṁ maggaṁ bhāveti …pe…	83	
PA_ds_2.1.5:83.3	lokuttaraṁ satipaṭṭhānaṁ bhāveti …pe…	83	
PA_ds_2.1.5:83.4	lokuttaraṁ sammappadhānaṁ bhāveti …pe…	83	
PA_ds_2.1.5:83.5	lokuttaraṁ iddhipādaṁ bhāveti …pe…	83	
PA_ds_2.1.5:83.6	lokuttaraṁ indriyaṁ bhāveti …pe…	83	
PA_ds_2.1.5:83.7	lokuttaraṁ balaṁ bhāveti …pe…	83	
PA_ds_2.1.5:83.8	lokuttaraṁ bojjhaṅgaṁ bhāveti …pe…	83	
PA_ds_2.1.5:83.9	lokuttaraṁ saccaṁ bhāveti …pe…	83	
PA_ds_2.1.5:83.10	lokuttaraṁ samathaṁ bhāveti …pe…	83	
PA_ds_2.1.5:83.11	lokuttaraṁ dhammaṁ bhāveti …pe…	83	
PA_ds_2.1.5:83.12	lokuttaraṁ khandhaṁ bhāveti …pe…	83	
PA_ds_2.1.5:83.13	lokuttaraṁ āyatanaṁ bhāveti …pe…	83	
PA_ds_2.1.5:83.14	lokuttaraṁ dhātuṁ bhāveti …pe…	83	
PA_ds_2.1.5:83.15	lokuttaraṁ āhāraṁ bhāveti …pe…	83	
PA_ds_2.1.5:83.16	lokuttaraṁ phassaṁ bhāveti …pe…	83	
PA_ds_2.1.5:83.17	lokuttaraṁ vedanaṁ bhāveti …pe…	83	
PA_ds_2.1.5:83.18	lokuttaraṁ saññaṁ bhāveti …pe…	83	
PA_ds_2.1.5:83.19	lokuttaraṁ cetanaṁ bhāveti …pe…	83	
PA_ds_2.1.5:83.20_0	lokuttaraṁ cittaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya	83	
PA_ds_2.1.5:83.20_1	bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ	83	
PA_ds_2.1.5:83.20_2	dandhābhiññaṁ, tasmiṁ samaye phasso hoti …pe… avikkhepo hoti …pe…	83	
PA_ds_2.1.5:83.21	ime dhammā kusalā.	83	
PA_ds_2.1.5:83.22	Vīsati mahānayā.	83	
PA_ds_2.1.5:84.0	2.1.5.7. Adhipati	84	
PA_ds_2.1.5:84.1	Katame dhammā kusalā?	84	
PA_ds_2.1.5:84.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	84	
PA_ds_2.1.5:84.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	84	
PA_ds_2.1.5:84.2_2	dukkhapaṭipadaṁ dandhābhiññaṁ chandādhipateyyaṁ …pe…	84	
PA_ds_2.1.5:84.3	vīriyādhipateyyaṁ …pe…	84	
PA_ds_2.1.5:84.4	cittādhipateyyaṁ …pe…	84	
PA_ds_2.1.5:84.5	vīmaṁsādhipateyyaṁ, tasmiṁ samaye phasso hoti …pe… avikkhepo hoti …pe…	84	
PA_ds_2.1.5:84.6	ime dhammā kusalā.	84	
PA_ds_2.1.5:85.1	Katame dhammā kusalā?	85	
PA_ds_2.1.5:85.2	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… dutiyaṁ jhānaṁ …pe…	85	
PA_ds_2.1.5:85.3	tatiyaṁ jhānaṁ …pe…	85	
PA_ds_2.1.5:85.4	catutthaṁ jhānaṁ …pe…	85	
PA_ds_2.1.5:85.5	paṭhamaṁ jhānaṁ …pe…	85	
PA_ds_2.1.5:85.6	pañcamaṁ jhānaṁ upasampajja viharati dukkhapaṭipadaṁ dandhābhiññaṁ chandādhipateyyaṁ …pe…	85	
PA_ds_2.1.5:85.7	vīriyādhipateyyaṁ …pe…	85	
PA_ds_2.1.5:85.8	cittādhipateyyaṁ …pe…	85	
PA_ds_2.1.5:85.9	vīmaṁsādhipateyyaṁ, tasmiṁ samaye phasso hoti …pe… avikkhepo hoti …pe…	85	
PA_ds_2.1.5:85.10	ime dhammā kusalā.	85	
PA_ds_2.1.5:86.1	Katame dhammā kusalā?	86	
PA_ds_2.1.5:86.2	Yasmiṁ samaye lokuttaraṁ maggaṁ bhāveti …pe…	86	
PA_ds_2.1.5:86.3	lokuttaraṁ satipaṭṭhānaṁ bhāveti …pe…	86	
PA_ds_2.1.5:86.4	lokuttaraṁ sammappadhānaṁ bhāveti …pe…	86	
PA_ds_2.1.5:86.5	lokuttaraṁ iddhipādaṁ bhāveti …pe…	86	
PA_ds_2.1.5:86.6	lokuttaraṁ indriyaṁ bhāveti …pe…	86	
PA_ds_2.1.5:86.7	lokuttaraṁ balaṁ bhāveti …pe…	86	
PA_ds_2.1.5:86.8	lokuttaraṁ bojjhaṅgaṁ bhāveti …pe…	86	
PA_ds_2.1.5:86.9	lokuttaraṁ saccaṁ bhāveti …pe…	86	
PA_ds_2.1.5:86.10	lokuttaraṁ samathaṁ bhāveti …pe…	86	
PA_ds_2.1.5:86.11	lokuttaraṁ dhammaṁ bhāveti …pe…	86	
PA_ds_2.1.5:86.12	lokuttaraṁ khandhaṁ bhāveti …pe…	86	
PA_ds_2.1.5:86.13	lokuttaraṁ āyatanaṁ bhāveti …pe…	86	
PA_ds_2.1.5:86.14	lokuttaraṁ dhātuṁ bhāveti …pe…	86	
PA_ds_2.1.5:86.15	lokuttaraṁ āhāraṁ bhāveti …pe…	86	
PA_ds_2.1.5:86.16	lokuttaraṁ phassaṁ bhāveti …pe…	86	
PA_ds_2.1.5:86.17	lokuttaraṁ vedanaṁ bhāveti …pe…	86	
PA_ds_2.1.5:86.18	lokuttaraṁ saññaṁ bhāveti …pe…	86	
PA_ds_2.1.5:86.19	lokuttaraṁ cetanaṁ bhāveti …pe…	86	
PA_ds_2.1.5:86.20_0	lokuttaraṁ cittaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya	86	
PA_ds_2.1.5:86.20_1	bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ	86	
PA_ds_2.1.5:86.20_2	dandhābhiññaṁ chandādhipateyyaṁ …pe…	86	
PA_ds_2.1.5:86.21	vīriyādhipateyyaṁ …pe…	86	
PA_ds_2.1.5:86.22	cittādhipateyyaṁ …pe…	86	
PA_ds_2.1.5:86.23	vīmaṁsādhipateyyaṁ, tasmiṁ samaye phasso hoti …pe… avikkhepo hoti …pe…	86	
PA_ds_2.1.5:86.24	ime dhammā kusalā.	86	
PA_ds_2.1.5:86.25	Adhipati.	86	
PA_ds_2.1.5:86.26	Paṭhamo maggo.	86	
PA_ds_2.1.5:87.1	Katame dhammā kusalā?	87	
PA_ds_2.1.5:87.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ kāmarāgabyāpādānaṁ	87	
PA_ds_2.1.5:87.2_1	tanubhāvāya dutiyāya bhūmiyā pattiyā vivicceva kāmehi …pe… paṭhamaṁ jhānaṁ upasampajja	87	
PA_ds_2.1.5:87.2_2	viharati dukkhapaṭipadaṁ dandhābhiññaṁ, tasmiṁ samaye phasso hoti …pe… aññindriyaṁ	87	
PA_ds_2.1.5:87.2_3	hoti …pe… avikkhepo hoti …pe…	87	
PA_ds_2.1.5:87.3	ime dhammā kusalā.	87	
PA_ds_2.1.5:87.4	Dutiyo maggo.	87	
PA_ds_2.1.5:88.1	Katame dhammā kusalā?	88	
PA_ds_2.1.5:88.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ kāmarāgabyāpādānaṁ	88	
PA_ds_2.1.5:88.2_1	anavasesappahānāya tatiyāya bhūmiyā pattiyā vivicceva kāmehi …pe… paṭhamaṁ jhānaṁ	88	
PA_ds_2.1.5:88.2_2	upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe…	88	
PA_ds_2.1.5:88.2_3	aññindriyaṁ hoti …pe… avikkhepo hoti …pe…	88	
PA_ds_2.1.5:88.3	ime dhammā kusalā.	88	
PA_ds_2.1.5:88.4	Tatiyo maggo.	88	
PA_ds_2.1.5:89.1	Katame dhammā kusalā?	89	
PA_ds_2.1.5:89.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ rūparāgaarūparāgamānauddhaccaavijjāya	89	
PA_ds_2.1.5:89.2_1	anavasesappahānāya catutthāya bhūmiyā pattiyā vivicceva kāmehi …pe… paṭhamaṁ jhānaṁ	89	
PA_ds_2.1.5:89.2_2	upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe…	89	
PA_ds_2.1.5:89.2_3	aññindriyaṁ hoti …pe… avikkhepo hoti …pe…	89	
PA_ds_2.1.5:89.3	ime dhammā kusalā …pe….	89	
PA_ds_2.1.5:90.1	Katamaṁ tasmiṁ samaye aññindriyaṁ hoti?	90	
PA_ds_2.1.5:90.2_0	Yā tesaṁ dhammānaṁ ñātānaṁ diṭṭhānaṁ pattānaṁ viditānaṁ sacchikatānaṁ sacchikiriyāya	90	
PA_ds_2.1.5:90.2_1	paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā	90	
PA_ds_2.1.5:90.2_2	paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā	90	
PA_ds_2.1.5:90.2_3	sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko	90	
PA_ds_2.1.5:90.2_4	paññāobhāso paññāpajjoto paññāratanaṁ amoho dhammavicayo sammādiṭṭhi dhammavicayasambojjhaṅgo	90	
PA_ds_2.1.5:90.2_5	maggaṅgaṁ maggapariyāpannaṁ, idaṁ tasmiṁ samaye aññindriyaṁ hoti …pe… avikkhepo hoti …pe…	90	
PA_ds_2.1.5:90.3	ye vā pana tasmiṁ samaye aññepi atthi paṭiccasamuppannā arūpino dhammā—	90	
PA_ds_2.1.5:90.4	ime dhammā kusalā.	90	
PA_ds_2.1.5:90.5	Catuttho maggo.	90	
PA_ds_2.1.5:90.6	Lokuttaraṁ cittaṁ.	90	
