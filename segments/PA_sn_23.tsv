segmentnr	original	folio	analyzed
PA_sn_23:1.0.1	Saṁyutta Nikāya 23.1	1	
PA_sn_23:1.0.2	1. Paṭhamamāravagga	1	
PA_sn_23:1.0.3	Mārasutta	1	
PA_sn_23:1.1.1	Sāvatthinidānaṁ.	1	
PA_sn_23:1.1.2	Atha kho āyasmā rādho yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā rādho bhagavantaṁ etadavoca:	1	
PA_sn_23:1.2.1	“‘Māro, māro’ti, bhante, vuccati.	1	
PA_sn_23:1.2.2	Kittāvatā nu kho, bhante, māro”ti?	1	
PA_sn_23:1.2.3	“Rūpe kho, rādha, sati māro vā assa māretā vā yo vā pana mīyati.	1	
PA_sn_23:1.2.4	Tasmātiha tvaṁ, rādha, rūpaṁ māroti passa, māretāti passa, mīyatīti passa, rogoti passa, gaṇḍoti passa, sallanti passa, aghanti passa, aghabhūtanti passa.	1	
PA_sn_23:1.2.5	Ye naṁ evaṁ passanti te sammā passanti.	1	
PA_sn_23:1.2.6	Vedanāya sati …	1	
PA_sn_23:1.2.7	saññāya sati …	1	
PA_sn_23:1.2.8	saṅkhāresu sati …	1	
PA_sn_23:1.2.9	viññāṇe sati māro vā assa māretā vā yo vā pana mīyati.	1	
PA_sn_23:1.2.10	Tasmātiha tvaṁ, rādha, viññāṇaṁ māroti passa, māretāti passa, mīyatīti passa, rogoti passa, gaṇḍoti passa, sallanti passa, aghanti passa, aghabhūtanti passa.	1	
PA_sn_23:1.2.11	Ye naṁ evaṁ passanti, te sammā passantī”ti.	1	
PA_sn_23:1.3.1	“Sammādassanaṁ pana, bhante, kimatthiyan”ti?	1	
PA_sn_23:1.3.2	“Sammādassanaṁ kho, rādha, nibbidatthaṁ”.	1	
PA_sn_23:1.3.3	“Nibbidā pana, bhante, kimatthiyā”ti?	1	
PA_sn_23:1.3.4	“Nibbidā kho, rādha, virāgatthā”.	1	
PA_sn_23:1.3.5	“Virāgo pana, bhante, kimatthiyo”ti?	1	
PA_sn_23:1.3.6	“Virāgo kho, rādha, vimuttattho”.	1	
PA_sn_23:1.3.7	“Vimutti pana, bhante, kimatthiyā”ti?	1	
PA_sn_23:1.3.8	“Vimutti kho, rādha, nibbānatthā”.	1	
PA_sn_23:1.3.9	“Nibbānaṁ pana, bhante, kimatthiyan”ti?	1	
PA_sn_23:1.3.10	“Accayāsi, rādha, pañhaṁ, nāsakkhi pañhassa pariyantaṁ gahetuṁ.	1	
PA_sn_23:1.3.11	Nibbānogadhañhi, rādha, brahmacariyaṁ vussati, nibbānaparāyanaṁ nibbānapariyosānan”ti.	1	
PA_sn_23:1.3.12	Paṭhamaṁ.	1	
PA_sn_23:2.0.1	Saṁyutta Nikāya 23.2	2	
PA_sn_23:2.0.2	1. Paṭhamamāravagga	2	
PA_sn_23:2.0.3	Sattasutta	2	
PA_sn_23:2.1.1	Sāvatthinidānaṁ.	2	
PA_sn_23:2.1.2	Ekamantaṁ nisinno kho āyasmā rādho bhagavantaṁ etadavoca:	2	
PA_sn_23:2.1.3	“‘satto, satto’ti, bhante, vuccati.	2	
PA_sn_23:2.1.4	Kittāvatā nu kho, bhante, sattoti vuccatī”ti?	2	
PA_sn_23:2.1.5	“Rūpe kho, rādha, yo chando yo rāgo yā nandī yā taṇhā, tatra satto, tatra visatto, tasmā sattoti vuccati.	2	
PA_sn_23:2.1.6	Vedanāya …	2	
PA_sn_23:2.1.7	saññāya …	2	
PA_sn_23:2.1.8	saṅkhāresu …	2	
PA_sn_23:2.1.9	viññāṇe yo chando yo rāgo yā nandī yā taṇhā, tatra satto, tatra visatto, tasmā sattoti vuccati.	2	
PA_sn_23:2.2.1	Seyyathāpi, rādha, kumārakā vā kumārikāyo vā paṁsvāgārakehi kīḷanti.	2	
PA_sn_23:2.2.2_0	Yāvakīvañca tesu paṁsvāgārakesu avigatarāgā honti avigatacchandā avigatapemā avigatapipāsā	2	
PA_sn_23:2.2.2_1	avigatapariḷāhā avigatataṇhā, tāva tāni paṁsvāgārakāni allīyanti keḷāyanti dhanāyanti mamāyanti.	2	
PA_sn_23:2.2.3_0	Yato ca kho, rādha, kumārakā vā kumārikāyo vā tesu paṁsvāgārakesu vigatarāgā honti	2	
PA_sn_23:2.2.3_1	vigatacchandā vigatapemā vigatapipāsā vigatapariḷāhā vigatataṇhā, atha kho tāni paṁsvāgārakāni	2	
PA_sn_23:2.2.3_2	hatthehi ca pādehi ca vikiranti vidhamanti viddhaṁsenti vikīḷaniyaṁ karonti.	2	
PA_sn_23:2.2.4	Evameva kho, rādha, tumhepi rūpaṁ vikiratha vidhamatha viddhaṁsetha vikīḷaniyaṁ karotha taṇhākkhayāya paṭipajjatha.	2	
PA_sn_23:2.2.5	Vedanaṁ vikiratha vidhamatha viddhaṁsetha vikīḷaniyaṁ karotha taṇhākkhayāya paṭipajjatha.	2	
PA_sn_23:2.2.6	Saññaṁ …	2	
PA_sn_23:2.2.7	saṅkhāre vikiratha vidhamatha viddhaṁsetha vikīḷaniyaṁ karotha taṇhākkhayāya paṭipajjatha.	2	
PA_sn_23:2.2.8	Viññāṇaṁ vikiratha vidhamatha viddhaṁsetha vikīḷaniyaṁ karotha taṇhākkhayāya paṭipajjatha.	2	
PA_sn_23:2.2.9	Taṇhākkhayo hi, rādha, nibbānan”ti.	2	
PA_sn_23:2.2.10	Dutiyaṁ.	2	
PA_sn_23:3.0.1	Saṁyutta Nikāya 23.3	3	
PA_sn_23:3.0.2	1. Paṭhamamāravagga	3	
PA_sn_23:3.0.3	Bhavanettisutta	3	
PA_sn_23:3.1.1	Sāvatthinidānaṁ.	3	
PA_sn_23:3.1.2	Ekamantaṁ nisinno kho āyasmā rādho bhagavantaṁ etadavoca:	3	
PA_sn_23:3.1.3	“‘bhavanettinirodho, bhavanettinirodho’ti, bhante, vuccati.	3	
PA_sn_23:3.1.4	Katamā nu kho, bhante, bhavanetti, katamo bhavanettinirodho”ti?	3	
PA_sn_23:3.1.5	“Rūpe kho, rādha, yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā—	3	
PA_sn_23:3.1.6	ayaṁ vuccati bhavanetti.	3	
PA_sn_23:3.1.7	Tesaṁ nirodho bhavanettinirodho.	3	
PA_sn_23:3.1.8	Vedanāya …	3	
PA_sn_23:3.1.9	saññāya …	3	
PA_sn_23:3.1.10	saṅkhāresu …	3	
PA_sn_23:3.1.11	viññāṇe yo chando …pe… adhiṭṭhānābhinivesānusayā—	3	
PA_sn_23:3.1.12	ayaṁ vuccati bhavanetti.	3	
PA_sn_23:3.1.13	Tesaṁ nirodho bhavanettinirodho”ti.	3	
PA_sn_23:3.1.14	Tatiyaṁ.	3	
PA_sn_23:4.0.1	Saṁyutta Nikāya 23.4	4	
PA_sn_23:4.0.2	1. Paṭhamamāravagga	4	
PA_sn_23:4.0.3	Pariññeyyasutta	4	
PA_sn_23:4.1.1	Sāvatthinidānaṁ.	4	
PA_sn_23:4.1.2	Āyasmā rādho yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ rādhaṁ bhagavā etadavoca:	4	
PA_sn_23:4.2.1	“Pariññeyye ca, rādha, dhamme desessāmi pariññañca pariññātāviṁ puggalañca.	4	
PA_sn_23:4.2.2	Taṁ suṇāhi, sādhukaṁ manasi karohi; bhāsissāmī”ti.	4	
PA_sn_23:4.2.3	“Evaṁ, bhante”ti kho āyasmā rādho bhagavato paccassosi.	4	
PA_sn_23:4.2.4	Bhagavā etadavoca:	4	
PA_sn_23:4.2.5	“katame ca, rādha, pariññeyyā dhammā?	4	
PA_sn_23:4.2.6	Rūpaṁ kho, rādha, pariññeyyo dhammo, vedanā pariññeyyo dhammo, saññā pariññeyyo dhammo, saṅkhārā pariññeyyo dhammo, viññāṇaṁ pariññeyyo dhammo.	4	
PA_sn_23:4.2.7	Ime vuccanti, rādha, pariññeyyā dhammā.	4	
PA_sn_23:4.2.8	Katamā ca, rādha, pariññā?	4	
PA_sn_23:4.2.9	Yo kho, rādha, rāgakkhayo dosakkhayo mohakkhayo—	4	
PA_sn_23:4.2.10	ayaṁ vuccati, rādha, pariññā.	4	
PA_sn_23:4.2.11	Katamo ca, rādha, pariññātāvī puggalo?	4	
PA_sn_23:4.2.12	‘Arahā’tissa vacanīyaṁ.	4	
PA_sn_23:4.2.13	Yvāyaṁ āyasmā evaṁnāmo evaṅgotto—	4	
PA_sn_23:4.2.14	ayaṁ vuccati, rādha, pariññātāvī puggalo”ti.	4	
PA_sn_23:4.2.15	Catutthaṁ.	4	
PA_sn_23:5.0.1	Saṁyutta Nikāya 23.5	5	
PA_sn_23:5.0.2	1. Paṭhamamāravagga	5	
PA_sn_23:5.0.3	Samaṇasutta	5	
PA_sn_23:5.1.1	Sāvatthinidānaṁ.	5	
PA_sn_23:5.1.2	Ekamantaṁ nisinnaṁ kho āyasmantaṁ rādhaṁ bhagavā etadavoca:	5	
PA_sn_23:5.1.3	“pañcime, rādha, upādānakkhandhā.	5	
PA_sn_23:5.1.4	Katame pañca?	5	
PA_sn_23:5.1.5	Rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho.	5	
PA_sn_23:5.1.6	Ye hi keci, rādha, samaṇā vā brāhmaṇā vā imesaṁ pañcannaṁ upādānakkhandhānaṁ assādañca ādīnavañca nissaraṇañca yathābhūtaṁ nappajānanti;	5	
PA_sn_23:5.1.7_0	na me te, rādha, samaṇā vā brāhmaṇā vā samaṇesu vā samaṇasammatā brāhmaṇesu vā brāhmaṇasammatā,	5	
PA_sn_23:5.1.7_1	na ca pana te āyasmanto sāmaññatthaṁ vā brahmaññatthaṁ vā diṭṭheva dhamme sayaṁ abhiññā	5	
PA_sn_23:5.1.7_2	sacchikatvā upasampajja viharanti.	5	
PA_sn_23:5.1.8	Ye ca kho keci, rādha, samaṇā vā brāhmaṇā vā imesaṁ pañcannaṁ upādānakkhandhānaṁ assādañca ādīnavañca nissaraṇañca yathābhūtaṁ pajānanti;	5	
PA_sn_23:5.1.9_0	te kho me, rādha, samaṇā vā brāhmaṇā vā samaṇesu ceva samaṇasammatā brāhmaṇesu ca	5	
PA_sn_23:5.1.9_1	brāhmaṇasammatā, te ca panāyasmanto sāmaññatthañca brahmaññatthañca diṭṭheva dhamme	5	
PA_sn_23:5.1.9_2	sayaṁ abhiññā sacchikatvā upasampajja viharantī”ti.	5	
PA_sn_23:5.1.10	Pañcamaṁ.	5	
PA_sn_23:6.0.1	Saṁyutta Nikāya 23.6	6	
PA_sn_23:6.0.2	1. Paṭhamamāravagga	6	
PA_sn_23:6.0.3	Dutiyasamaṇasutta	6	
PA_sn_23:6.1.1	Sāvatthinidānaṁ.	6	
PA_sn_23:6.1.2	Ekamantaṁ nisinnaṁ kho āyasmantaṁ rādhaṁ bhagavā etadavoca:	6	
PA_sn_23:6.1.3	“pañcime, rādha, upādānakkhandhā.	6	
PA_sn_23:6.1.4	Katame pañca?	6	
PA_sn_23:6.1.5	Rūpupādānakkhandho …pe… viññāṇupādānakkhandho.	6	
PA_sn_23:6.1.6	Ye hi keci, rādha, samaṇā vā brāhmaṇā vā imesaṁ pañcannaṁ upādānakkhandhānaṁ samudayañca atthaṅgamañca assādañca ādīnavañca nissaraṇañca yathābhūtaṁ nappajānanti …pe…	6	
PA_sn_23:6.1.7	sayaṁ abhiññā sacchikatvā upasampajja viharantī”ti.	6	
PA_sn_23:6.1.8	Chaṭṭhaṁ.	6	
PA_sn_23:7.0.1	Saṁyutta Nikāya 23.7	7	
PA_sn_23:7.0.2	1. Paṭhamamāravagga	7	
PA_sn_23:7.0.3	Sotāpannasutta	7	
PA_sn_23:7.1.1	Sāvatthinidānaṁ.	7	
PA_sn_23:7.1.2	Ekamantaṁ nisinnaṁ kho āyasmantaṁ rādhaṁ bhagavā etadavoca:	7	
PA_sn_23:7.1.3	“pañcime, rādha, upādānakkhandhā.	7	
PA_sn_23:7.1.4	Katame pañca?	7	
PA_sn_23:7.1.5	Rūpupādānakkhandho …pe… viññāṇupādānakkhandho.	7	
PA_sn_23:7.1.6	Yato kho, rādha, ariyasāvako imesaṁ pañcannaṁ upādānakkhandhānaṁ samudayañca atthaṅgamañca assādañca ādīnavañca nissaraṇañca yathābhūtaṁ pajānāti—	7	
PA_sn_23:7.1.7	ayaṁ vuccati, rādha, ariyasāvako sotāpanno avinipātadhammo niyato sambodhiparāyano”ti.	7	
PA_sn_23:7.1.8	Sattamaṁ.	7	
PA_sn_23:8.0.1	Saṁyutta Nikāya 23.8	8	
PA_sn_23:8.0.2	1. Paṭhamamāravagga	8	
PA_sn_23:8.0.3	Arahantasutta	8	
PA_sn_23:8.1.1	Sāvatthinidānaṁ.	8	
PA_sn_23:8.1.2	Ekamantaṁ nisinnaṁ kho āyasmantaṁ rādhaṁ bhagavā etadavoca:	8	
PA_sn_23:8.1.3	“pañcime, rādha, upādānakkhandhā.	8	
PA_sn_23:8.1.4	Katame pañca?	8	
PA_sn_23:8.1.5	Rūpupādānakkhandho …pe… viññāṇupādānakkhandho.	8	
PA_sn_23:8.1.6	Yato kho, rādha, bhikkhu imesaṁ pañcannaṁ upādānakkhandhānaṁ samudayañca atthaṅgamañca assādañca ādīnavañca nissaraṇañca yathābhūtaṁ viditvā anupādāvimutto hoti—	8	
PA_sn_23:8.1.7	ayaṁ vuccati, rādha, bhikkhu arahaṁ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto”ti.	8	
PA_sn_23:8.1.8	Aṭṭhamaṁ.	8	
PA_sn_23:9.0.1	Saṁyutta Nikāya 23.9	9	
PA_sn_23:9.0.2	1. Paṭhamamāravagga	9	
PA_sn_23:9.0.3	Chandarāgasutta	9	
PA_sn_23:9.1.1	Sāvatthinidānaṁ.	9	
PA_sn_23:9.1.2	Ekamantaṁ nisinnaṁ kho āyasmantaṁ rādhaṁ bhagavā etadavoca:	9	
PA_sn_23:9.1.3	“rūpe kho, rādha, yo chando yo rāgo yā nandī yā taṇhā, taṁ pajahatha.	9	
PA_sn_23:9.1.4	Evaṁ taṁ rūpaṁ pahīnaṁ bhavissati ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ.	9	
PA_sn_23:9.1.5	Vedanāya yo chando yo rāgo yā nandī yā taṇhā, taṁ pajahatha.	9	
PA_sn_23:9.1.6	Evaṁ sā vedanā pahīnā bhavissati ucchinnamūlā tālāvatthukatā anabhāvaṅkatā āyatiṁ anuppādadhammā.	9	
PA_sn_23:9.1.7	Saññāya …	9	
PA_sn_23:9.1.8	saṅkhāresu yo chando yo rāgo yā nandī yā taṇhā, taṁ pajahatha.	9	
PA_sn_23:9.1.9	Evaṁ te saṅkhārā pahīnā bhavissanti ucchinnamūlā tālāvatthukatā anabhāvaṅkatā āyatiṁ anuppādadhammā.	9	
PA_sn_23:9.1.10	Viññāṇe yo chando yo rāgo yā nandī yā taṇhā, taṁ pajahatha.	9	
PA_sn_23:9.1.11	Evaṁ taṁ viññāṇaṁ pahīnaṁ bhavissati …pe… anuppādadhamman”ti.	9	
PA_sn_23:9.1.12	Navamaṁ.	9	
PA_sn_23:10.0.1	Saṁyutta Nikāya 23.10	10	
PA_sn_23:10.0.2	1. Paṭhamamāravagga	10	
PA_sn_23:10.0.3	Dutiyachandarāgasutta	10	
PA_sn_23:10.1.1	Sāvatthinidānaṁ.	10	
PA_sn_23:10.1.2	Ekamantaṁ nisinnaṁ kho āyasmantaṁ rādhaṁ bhagavā etadavoca:	10	
PA_sn_23:10.1.3	“rūpe kho, rādha, yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te pajahatha.	10	
PA_sn_23:10.1.4	Evaṁ taṁ rūpaṁ pahīnaṁ bhavissati ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ.	10	
PA_sn_23:10.1.5	Vedanāya yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te pajahatha.	10	
PA_sn_23:10.1.6	Evaṁ sā vedanā pahīnā bhavissati ucchinnamūlā tālāvatthukatā anabhāvaṅkatā āyatiṁ anuppādadhammā.	10	
PA_sn_23:10.1.7	Saññāya …	10	
PA_sn_23:10.1.8	saṅkhāresu yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te pajahatha.	10	
PA_sn_23:10.1.9	Evaṁ te saṅkhārā pahīnā bhavissanti ucchinnamūlā tālāvatthukatā anabhāvaṅkatā āyatiṁ anuppādadhammā.	10	
PA_sn_23:10.1.10	Viññāṇe yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te pajahatha.	10	
PA_sn_23:10.1.11	Evaṁ taṁ viññāṇaṁ pahīnaṁ bhavissati ucchinnamūlaṁ tālāvatthukataṁ anabhāvaṅkataṁ āyatiṁ anuppādadhamman”ti.	10	
PA_sn_23:10.1.12	Dasamaṁ.	10	
PA_sn_23:10.1.13	Rādhasaṁyuttassa paṭhamamāravaggo.	10	
PA_sn_23:10.2.0	Tassuddānaṁ	10	
PA_sn_23:10.2.1	Māro satto bhavanetti,	10	
PA_sn_23:10.2.2	pariññeyyā samaṇā duve;	10	
PA_sn_23:10.2.3	Sotāpanno arahā ca,	10	
PA_sn_23:10.2.4	chandarāgāpare duveti.	10	
PA_sn_23:11.0.1	Saṁyutta Nikāya 23.11	11	
PA_sn_23:11.0.2	2. Dutiyamāravagga	11	
PA_sn_23:11.0.3	Mārasutta	11	
PA_sn_23:11.1.1	Sāvatthinidānaṁ.	11	
PA_sn_23:11.1.2	Ekamantaṁ nisinno kho āyasmā rādho bhagavantaṁ etadavoca:	11	
PA_sn_23:11.1.3	“‘māro, māro’ti, bhante, vuccati.	11	
PA_sn_23:11.1.4	Katamo nu kho, bhante, māro”ti?	11	
PA_sn_23:11.1.5	“Rūpaṁ kho, rādha, māro, vedanā māro, saññā māro, saṅkhārā māro, viññāṇaṁ māro.	11	
PA_sn_23:11.1.6	Evaṁ passaṁ, rādha, sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati.	11	
PA_sn_23:11.1.7	Nibbindaṁ virajjati; virāgā vimuccati. Vimuttasmiṁ vimuttamiti ñāṇaṁ hoti.	11	
PA_sn_23:11.1.8	‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānātī”ti.	11	
PA_sn_23:11.1.9	Paṭhamaṁ.	11	
PA_sn_23:12.0.1	Saṁyutta Nikāya 23.12	12	
PA_sn_23:12.0.2	2. Dutiyamāravagga	12	
PA_sn_23:12.0.3	Māradhammasutta	12	
PA_sn_23:12.1.1	Sāvatthinidānaṁ.	12	
PA_sn_23:12.1.2	Ekamantaṁ nisinno kho āyasmā rādho bhagavantaṁ etadavoca:	12	
PA_sn_23:12.1.3	“‘māradhammo, māradhammo’ti, bhante, vuccati.	12	
PA_sn_23:12.1.4	Katamo nu kho, bhante, māradhammo”ti?	12	
PA_sn_23:12.1.5	“Rūpaṁ kho, rādha, māradhammo, vedanā māradhammo, saññā māradhammo, saṅkhārā māradhammo, viññāṇaṁ māradhammo.	12	
PA_sn_23:12.1.6	Evaṁ passaṁ …pe…	12	
PA_sn_23:12.1.7	nāparaṁ itthattāyāti pajānātī”ti.	12	
PA_sn_23:12.1.8	Dutiyaṁ.	12	
PA_sn_23:13.0.1	Saṁyutta Nikāya 23.13	13	
PA_sn_23:13.0.2	2. Dutiyamāravagga	13	
PA_sn_23:13.0.3	Aniccasutta	13	
PA_sn_23:13.1.1	Sāvatthinidānaṁ.	13	
PA_sn_23:13.1.2	Ekamantaṁ nisinno kho āyasmā rādho bhagavantaṁ etadavoca:	13	
PA_sn_23:13.1.3	“‘aniccaṁ, aniccan’ti, bhante, vuccati.	13	
PA_sn_23:13.1.4	Katamaṁ nu kho, bhante, aniccan”ti?	13	
PA_sn_23:13.1.5	“Rūpaṁ kho, rādha, aniccaṁ, vedanā aniccā, saññā aniccā, saṅkhārā aniccā, viññāṇaṁ aniccaṁ.	13	
PA_sn_23:13.1.6	Evaṁ passaṁ …pe…	13	
PA_sn_23:13.1.7	nāparaṁ itthattāyāti pajānātī”ti.	13	
PA_sn_23:13.1.8	Tatiyaṁ.	13	
PA_sn_23:14.0.1	Saṁyutta Nikāya 23.14	14	
PA_sn_23:14.0.2	2. Dutiyamāravagga	14	
PA_sn_23:14.0.3	Aniccadhammasutta	14	
PA_sn_23:14.1.1	Sāvatthinidānaṁ.	14	
PA_sn_23:14.1.2	Ekamantaṁ nisinno kho āyasmā rādho bhagavantaṁ etadavoca:	14	
PA_sn_23:14.1.3	“‘aniccadhammo, aniccadhammo’ti, bhante, vuccati.	14	
PA_sn_23:14.1.4	Katamo nu kho, bhante, aniccadhammo”ti?	14	
PA_sn_23:14.1.5	“Rūpaṁ kho, rādha, aniccadhammo, vedanā aniccadhammo, saññā aniccadhammo, saṅkhārā aniccadhammo, viññāṇaṁ aniccadhammo.	14	
PA_sn_23:14.1.6	Evaṁ passaṁ …pe…	14	
PA_sn_23:14.1.7	nāparaṁ itthattāyāti pajānātī”ti.	14	
PA_sn_23:14.1.8	Catutthaṁ.	14	
PA_sn_23:15.0.1	Saṁyutta Nikāya 23.15	15	
PA_sn_23:15.0.2	2. Dutiyamāravagga	15	
PA_sn_23:15.0.3	Dukkhasutta	15	
PA_sn_23:15.1.1	Sāvatthinidānaṁ.	15	
PA_sn_23:15.1.2	Ekamantaṁ nisinno kho āyasmā rādho bhagavantaṁ etadavoca:	15	
PA_sn_23:15.1.3	“‘dukkhaṁ, dukkhan’ti, bhante, vuccati.	15	
PA_sn_23:15.1.4	Katamaṁ nu kho, bhante, dukkhan”ti?	15	
PA_sn_23:15.1.5	“Rūpaṁ kho, rādha, dukkhaṁ, vedanā dukkhā, saññā dukkhā, saṅkhārā dukkhā, viññāṇaṁ dukkhaṁ.	15	
PA_sn_23:15.1.6	Evaṁ passaṁ …pe…	15	
PA_sn_23:15.1.7	nāparaṁ itthattāyāti pajānātī”ti.	15	
PA_sn_23:15.1.8	Pañcamaṁ.	15	
PA_sn_23:16.0.1	Saṁyutta Nikāya 23.16	16	
PA_sn_23:16.0.2	2. Dutiyamāravagga	16	
PA_sn_23:16.0.3	Dukkhadhammasutta	16	
PA_sn_23:16.1.1	Sāvatthinidānaṁ.	16	
PA_sn_23:16.1.2	Ekamantaṁ nisinno kho āyasmā rādho bhagavantaṁ etadavoca:	16	
PA_sn_23:16.1.3	“‘dukkhadhammo, dukkhadhammo’ti, bhante, vuccati.	16	
PA_sn_23:16.1.4	Katamo nu kho, bhante, dukkhadhammo”ti?	16	
PA_sn_23:16.1.5	“Rūpaṁ kho, rādha, dukkhadhammo, vedanā dukkhadhammo, saññā dukkhadhammo, saṅkhārā dukkhadhammo, viññāṇaṁ dukkhadhammo.	16	
PA_sn_23:16.1.6	Evaṁ passaṁ …pe…	16	
PA_sn_23:16.1.7	nāparaṁ itthattāyāti pajānātī”ti.	16	
PA_sn_23:16.1.8	Chaṭṭhaṁ.	16	
PA_sn_23:17.0.1	Saṁyutta Nikāya 23.17	17	
PA_sn_23:17.0.2	2. Dutiyamāravagga	17	
PA_sn_23:17.0.3	Anattasutta	17	
PA_sn_23:17.1.1	Sāvatthinidānaṁ.	17	
PA_sn_23:17.1.2	Ekamantaṁ nisinno kho āyasmā rādho bhagavantaṁ etadavoca:	17	
PA_sn_23:17.1.3	“‘anattā, anattā’ti, bhante, vuccati.	17	
PA_sn_23:17.1.4	Katamo nu kho, bhante, anattā”ti?	17	
PA_sn_23:17.1.5	“Rūpaṁ kho, rādha, anattā, vedanā anattā, saññā anattā, saṅkhārā anattā, viññāṇaṁ anattā.	17	
PA_sn_23:17.1.6	Evaṁ passaṁ …pe…	17	
PA_sn_23:17.1.7	nāparaṁ itthattāyāti pajānātī”ti.	17	
PA_sn_23:17.1.8	Sattamaṁ.	17	
PA_sn_23:18.0.1	Saṁyutta Nikāya 23.18	18	
PA_sn_23:18.0.2	2. Dutiyamāravagga	18	
PA_sn_23:18.0.3	Anattadhammasutta	18	
PA_sn_23:18.1.1	Sāvatthinidānaṁ.	18	
PA_sn_23:18.1.2	Ekamantaṁ nisinno kho āyasmā rādho bhagavantaṁ etadavoca:	18	
PA_sn_23:18.1.3	“‘anattadhammo, anattadhammo’ti, bhante, vuccati.	18	
PA_sn_23:18.1.4	Katamo nu kho, bhante, anattadhammo”ti?	18	
PA_sn_23:18.1.5	“Rūpaṁ kho, rādha, anattadhammo, vedanā anattadhammo, saññā anattadhammo, saṅkhārā anattadhammo, viññāṇaṁ anattadhammo.	18	
PA_sn_23:18.1.6	Evaṁ passaṁ …pe…	18	
PA_sn_23:18.1.7	nāparaṁ itthattāyāti pajānātī”ti.	18	
PA_sn_23:18.1.8	Aṭṭhamaṁ.	18	
PA_sn_23:19.0.1	Saṁyutta Nikāya 23.19	19	
PA_sn_23:19.0.2	2. Dutiyamāravagga	19	
PA_sn_23:19.0.3	Khayadhammasutta	19	
PA_sn_23:19.1.1	Sāvatthinidānaṁ.	19	
PA_sn_23:19.1.2	Ekamantaṁ nisinno kho āyasmā rādho bhagavantaṁ etadavoca:	19	
PA_sn_23:19.1.3	“‘khayadhammo, khayadhammo’ti, bhante, vuccati.	19	
PA_sn_23:19.1.4	Katamo nu kho, bhante, khayadhammo”ti?	19	
PA_sn_23:19.1.5	“Rūpaṁ kho, rādha, khayadhammo, vedanā khayadhammo, saññā khayadhammo, saṅkhārā khayadhammo, viññāṇaṁ khayadhammo.	19	
PA_sn_23:19.1.6	Evaṁ passaṁ …pe…	19	
PA_sn_23:19.1.7	nāparaṁ itthattāyāti pajānātī”ti.	19	
PA_sn_23:19.1.8	Navamaṁ.	19	
PA_sn_23:20.0.1	Saṁyutta Nikāya 23.20	20	
PA_sn_23:20.0.2	2. Dutiyamāravagga	20	
PA_sn_23:20.0.3	Vayadhammasutta	20	
PA_sn_23:20.1.1	Sāvatthinidānaṁ.	20	
PA_sn_23:20.1.2	Ekamantaṁ nisinno kho āyasmā rādho bhagavantaṁ etadavoca:	20	
PA_sn_23:20.1.3	“‘vayadhammo, vayadhammo’ti, bhante, vuccati.	20	
PA_sn_23:20.1.4	Katamo nu kho, bhante, vayadhammo”ti?	20	
PA_sn_23:20.1.5	“Rūpaṁ kho, rādha, vayadhammo, vedanā vayadhammo, saññā vayadhammo, saṅkhārā vayadhammo, viññāṇaṁ vayadhammo.	20	
PA_sn_23:20.1.6	Evaṁ passaṁ …pe…	20	
PA_sn_23:20.1.7	nāparaṁ itthattāyāti pajānātī”ti.	20	
PA_sn_23:20.1.8	Dasamaṁ.	20	
PA_sn_23:21.0.1	Saṁyutta Nikāya 23.21	21	
PA_sn_23:21.0.2	2. Dutiyamāravagga	21	
PA_sn_23:21.0.3	Samudayadhammasutta	21	
PA_sn_23:21.1.1	Sāvatthinidānaṁ.	21	
PA_sn_23:21.1.2	Ekamantaṁ nisinno kho āyasmā rādho bhagavantaṁ etadavoca:	21	
PA_sn_23:21.1.3	“‘samudayadhammo, samudayadhammo’ti, bhante, vuccati.	21	
PA_sn_23:21.1.4	Katamo nu kho, bhante, samudayadhammo”ti?	21	
PA_sn_23:21.1.5	“Rūpaṁ kho, rādha, samudayadhammo, vedanā samudayadhammo, saññā samudayadhammo, saṅkhārā samudayadhammo, viññāṇaṁ samudayadhammo.	21	
PA_sn_23:21.1.6	Evaṁ passaṁ …pe…	21	
PA_sn_23:21.1.7	nāparaṁ itthattāyāti pajānātī”ti.	21	
PA_sn_23:21.1.8	Ekādasamaṁ.	21	
PA_sn_23:22.0.1	Saṁyutta Nikāya 23.22	22	
PA_sn_23:22.0.2	2. Dutiyamāravagga	22	
PA_sn_23:22.0.3	Nirodhadhammasutta	22	
PA_sn_23:22.1.1	Sāvatthinidānaṁ.	22	
PA_sn_23:22.1.2	Ekamantaṁ nisinno kho āyasmā rādho bhagavantaṁ etadavoca:	22	
PA_sn_23:22.1.3	“‘nirodhadhammo, nirodhadhammo’ti, bhante, vuccati.	22	
PA_sn_23:22.1.4	Katamo nu kho, bhante, nirodhadhammo”ti?	22	
PA_sn_23:22.1.5	“Rūpaṁ kho, rādha, nirodhadhammo, vedanā nirodhadhammo, saññā nirodhadhammo, saṅkhārā nirodhadhammo, viññāṇaṁ nirodhadhammo.	22	
PA_sn_23:22.1.6	Evaṁ passaṁ …pe…	22	
PA_sn_23:22.1.7	nāparaṁ itthattāyāti pajānātī”ti.	22	
PA_sn_23:22.1.8	Dvādasamaṁ.	22	
PA_sn_23:22.1.9	Dutiyamāravaggo.	22	
PA_sn_23:22.2.0	Tassuddānaṁ	22	
PA_sn_23:22.2.1	Māro ca māradhammo ca,	22	
PA_sn_23:22.2.2	Aniccena apare duve;	22	
PA_sn_23:22.2.3	Dukkhena ca duve vuttā,	22	
PA_sn_23:22.2.4	Anattena tatheva ca;	22	
PA_sn_23:22.2.5	Khayavayasamudayaṁ,	22	
PA_sn_23:22.2.6	Nirodhadhammena dvādasāti.	22	
PA_sn_23:23.0.1	Saṁyutta Nikāya 23.23–33	23	
PA_sn_23:23.0.2	3. Āyācanavagga	23	
PA_sn_23:23.0.3	Mārādisuttaekādasaka	23	
PA_sn_23:23.1.1	Sāvatthinidānaṁ.	23	
PA_sn_23:23.1.2	Ekamantaṁ nisinno kho āyasmā rādho bhagavantaṁ etadavoca:	23	
PA_sn_23:23.1.3	“sādhu me, bhante, bhagavā saṅkhittena dhammaṁ desetu, yamahaṁ bhagavato dhammaṁ sutvā eko vūpakaṭṭho appamatto ātāpī pahitatto vihareyyan”ti.	23	
PA_sn_23:23.2.1	“Yo kho, rādha, māro; tatra te chando pahātabbo, rāgo pahātabbo, chandarāgo pahātabbo.	23	
PA_sn_23:23.2.2	Ko ca, rādha, māro?	23	
PA_sn_23:23.2.3	Rūpaṁ kho, rādha, māro; tatra te chando pahātabbo, rāgo pahātabbo, chandarāgo pahātabbo.	23	
PA_sn_23:23.2.4	Vedanā māro; tatra te chando pahātabbo …pe…	23	
PA_sn_23:23.2.5	saññā māro; tatra te chando pahātabbo …pe…	23	
PA_sn_23:23.2.6	saṅkhārā māro; tatra te chando pahātabbo …pe…	23	
PA_sn_23:23.2.7	viññāṇaṁ māro; tatra te chando pahātabbo …pe…	23	
PA_sn_23:23.2.8	yo kho, rādha, māro; tatra te chando pahātabbo, rāgo pahātabbo, chandarāgo pahātabbo”ti.	23	
PA_sn_23:24.1.1	“Yo kho, rādha, māradhammo; tatra te chando pahātabbo, rāgo pahātabbo, chandarāgo pahātabbo …pe….	24	
PA_sn_23:25.1.1	“Yaṁ kho, rādha, aniccaṁ …pe….	25	
PA_sn_23:26.1.1	“Yo kho, rādha, aniccadhammo …pe….	26	
PA_sn_23:27.1.1	“Yaṁ kho, rādha, dukkhaṁ …pe….	27	
PA_sn_23:28.1.1	“Yo kho, rādha, dukkhadhammo …pe….	28	
PA_sn_23:29.1.1	“Yo kho, rādha, anattā …pe….	29	
PA_sn_23:30.1.1	“Yo kho, rādha, anattadhammo …pe….	30	
PA_sn_23:31.1.1	“Yo kho, rādha, khayadhammo …pe….	31	
PA_sn_23:32.1.1	“Yo kho, rādha, vayadhammo …pe….	32	
PA_sn_23:33.1.1	“Yo kho, rādha, samudayadhammo; tatra te chando pahātabbo, rāgo pahātabbo, chandarāgo pahātabbo …pe….	33	
PA_sn_23:34.0.1	Saṁyutta Nikāya 23.34	34	
PA_sn_23:34.0.2	3. Āyācanavagga	34	
PA_sn_23:34.0.3	Nirodhadhammasutta	34	
PA_sn_23:34.1.1	Sāvatthinidānaṁ.	34	
PA_sn_23:34.1.2	Āyasmā rādho bhagavantaṁ etadavoca:	34	
PA_sn_23:34.1.3	“sādhu me, bhante, bhagavā saṅkhittena dhammaṁ desetu, yamahaṁ bhagavato dhammaṁ sutvā eko vūpakaṭṭho appamatto ātāpī pahitatto vihareyyan”ti.	34	
PA_sn_23:34.2.1	“Yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo.	34	
PA_sn_23:34.2.2	Ko ca, rādha, nirodhadhammo?	34	
PA_sn_23:34.2.3	Rūpaṁ kho, rādha, nirodhadhammo; tatra te chando pahātabbo …pe…	34	
PA_sn_23:34.2.4	vedanā nirodhadhammo; tatra te chando pahātabbo …pe…	34	
PA_sn_23:34.2.5	saññā nirodhadhammo; tatra te chando pahātabbo …pe…	34	
PA_sn_23:34.2.6	saṅkhārā nirodhadhammo; tatra te chando pahātabbo …pe…	34	
PA_sn_23:34.2.7	viññāṇaṁ nirodhadhammo; tatra te chando pahātabbo …pe…	34	
PA_sn_23:34.2.8	yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo”ti.	34	
PA_sn_23:34.2.9	Āyācanavaggo tatiyo.	34	
PA_sn_23:34.3.0	Tassuddānaṁ	34	
PA_sn_23:34.3.1	Māro ca māradhammo ca,	34	
PA_sn_23:34.3.2	Aniccena apare duve;	34	
PA_sn_23:34.3.3	Dukkhena ca duve vuttā,	34	
PA_sn_23:34.3.4	Anattena tatheva ca;	34	
PA_sn_23:34.3.5	Khayavayasamudayaṁ,	34	
PA_sn_23:34.3.6	Nirodhadhammena dvādasāti.	34	
PA_sn_23:35.0.1	Saṁyutta Nikāya 23.35–45	35	
PA_sn_23:35.0.2	4. Upanisinnavagga	35	
PA_sn_23:35.0.3	Mārādisuttaekādasaka	35	
PA_sn_23:35.1.1	Sāvatthinidānaṁ.	35	
PA_sn_23:35.1.2	Ekamantaṁ nisinnaṁ kho āyasmantaṁ rādhaṁ bhagavā etadavoca:	35	
PA_sn_23:35.1.3	“yo kho, rādha, māro; tatra te chando pahātabbo, rāgo pahātabbo, chandarāgo pahātabbo.	35	
PA_sn_23:35.1.4	Ko ca, rādha, māro?	35	
PA_sn_23:35.1.5	Rūpaṁ kho, rādha, māro; tatra te chando pahātabbo …pe…	35	
PA_sn_23:35.1.6	viññāṇaṁ māro; tatra te chando pahātabbo …pe…	35	
PA_sn_23:35.1.7	yo kho, rādha, māro; tatra te chando pahātabbo, rāgo pahātabbo, chandarāgo pahātabbo”ti.	35	
PA_sn_23:36.1.1	“Yo kho, rādha, māradhammo; tatra te chando pahātabbo, rāgo pahātabbo, chandarāgo pahātabbo …pe….	36	
PA_sn_23:37.1.1	“Yaṁ kho, rādha, aniccaṁ …pe….	37	
PA_sn_23:38.1.1	“Yo kho, rādha, aniccadhammo …pe….	38	
PA_sn_23:39.1.1	“Yaṁ kho, rādha, dukkhaṁ …pe….	39	
PA_sn_23:40.1.1	“Yo kho, rādha, dukkhadhammo …pe….	40	
PA_sn_23:41.1.1	“Yo kho, rādha, anattā …pe….	41	
PA_sn_23:42.1.1	“Yo kho, rādha, anattadhammo …pe….	42	
PA_sn_23:43.1.1	“Yo kho, rādha, khayadhammo …pe….	43	
PA_sn_23:44.1.1	“Yo kho, rādha, vayadhammo …pe….	44	
PA_sn_23:45.1.1	“Yo kho, rādha, samudayadhammo; tatra te chando pahātabbo, rāgo pahātabbo, chandarāgo pahātabbo …pe….	45	
PA_sn_23:46.0.1	Saṁyutta Nikāya 23.46	46	
PA_sn_23:46.0.2	4. Upanisinnavagga	46	
PA_sn_23:46.0.3	Nirodhadhammasutta	46	
PA_sn_23:46.1.1	Sāvatthinidānaṁ.	46	
PA_sn_23:46.1.2	Ekamantaṁ nisinnaṁ kho āyasmantaṁ rādhaṁ bhagavā etadavoca:	46	
PA_sn_23:46.1.3	“yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo.	46	
PA_sn_23:46.1.4	Ko ca, rādha, nirodhadhammo?	46	
PA_sn_23:46.1.5	Rūpaṁ kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo.	46	
PA_sn_23:46.1.6	Vedanā …pe…	46	
PA_sn_23:46.1.7	saññā …pe…	46	
PA_sn_23:46.1.8	saṅkhārā …pe…	46	
PA_sn_23:46.1.9	viññāṇaṁ nirodhadhammo; tatra te chando pahātabbo, rāgo pahātabbo, chandarāgo pahātabbo.	46	
PA_sn_23:46.1.10	Yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo”ti.	46	
PA_sn_23:46.1.11	Upanisinnavaggo catuttho.	46	
PA_sn_23:46.2.0	Tassuddānaṁ	46	
PA_sn_23:46.2.1	Māro ca māradhammo ca,	46	
PA_sn_23:46.2.2	Aniccena apare duve;	46	
PA_sn_23:46.2.3	Dukkhena ca duve vuttā,	46	
PA_sn_23:46.2.4	Anattena tatheva ca;	46	
PA_sn_23:46.2.5	Khayavayasamudayaṁ,	46	
PA_sn_23:46.2.6	Nirodhadhammena dvādasāti.	46	
PA_sn_23:46.2.7	Rādhasaṁyuttaṁ samattaṁ.	46	
