segmentnr	original	folio	analyzed
PA_mnd_15:0.1	Mahāniddesa	0	
PA_mnd_15:0.2	Aṭṭhakavagga	0	
PA_mnd_15:0.3	15. Attadaṇḍasuttaniddesa	0	
PA_mnd_15:1.1	Atha attadaṇḍasuttaniddesaṁ vakkhati—	1	
PA_mnd_15:2.1	Attadaṇḍā bhayaṁ jātaṁ,	2	
PA_mnd_15:2.2	janaṁ passatha medhagaṁ;	2	
PA_mnd_15:2.3	Saṁvegaṁ kittayissāmi,	2	
PA_mnd_15:2.4	yathā saṁvijitaṁ mayā.	2	
PA_mnd_15:3.1	Attadaṇḍā bhayaṁ jātanti.	3	
PA_mnd_15:3.2	Daṇḍāti tayo daṇḍā—	3	
PA_mnd_15:3.3	kāyadaṇḍo, vacīdaṇḍo, manodaṇḍo.	3	
PA_mnd_15:3.4	Tividhaṁ kāyaduccaritaṁ kāyadaṇḍo, catubbidhaṁ vacīduccaritaṁ vacīdaṇḍo, tividhaṁ manoduccaritaṁ manodaṇḍo.	3	
PA_mnd_15:3.5	Bhayanti dve bhayāni—	3	
PA_mnd_15:3.6	diṭṭhadhammikañca bhayaṁ samparāyikañca bhayaṁ.	3	
PA_mnd_15:3.7	Katamaṁ diṭṭhadhammikaṁ bhayaṁ?	3	
PA_mnd_15:3.8_0	Idhekacco kāyena duccaritaṁ carati, vācāya duccaritaṁ carati, manasā duccaritaṁ carati,	3	
PA_mnd_15:3.8_1	pāṇampi hanati, adinnampi ādiyati, sandhimpi chindati, nillopampi harati, ekāgārikampi	3	
PA_mnd_15:3.8_2	karoti, paripanthepi tiṭṭhati, paradārampi gacchati, musāpi bhaṇati.	3	
PA_mnd_15:3.9	Tamenaṁ gahetvā rañño dassenti—	3	
PA_mnd_15:3.10	“ayaṁ, deva, coro āgucārī.	3	
PA_mnd_15:3.11	Imassa yaṁ icchasi taṁ daṇḍaṁ paṇehī”ti.	3	
PA_mnd_15:3.12	Tamenaṁ rājā paribhāsati.	3	
PA_mnd_15:3.13	So paribhāsapaccayā bhayampi uppādeti, dukkhaṁ domanassaṁ paṭisaṁvedeti.	3	
PA_mnd_15:3.14	Etaṁ bhayaṁ dukkhaṁ domanassaṁ kuto tassa?	3	
PA_mnd_15:3.15	Attadaṇḍato jātaṁ sañjātaṁ nibbattaṁ abhinibbattaṁ pātubhūtaṁ.	3	
PA_mnd_15:4.1	Ettakenapi rājā na tussati.	4	
PA_mnd_15:4.2_0	Tamenaṁ rājā bandhāpeti andubandhanena vā rajjubandhanena vā saṅkhalikabandhanena	4	
PA_mnd_15:4.2_1	vā vettabandhanena vā latābandhanena vā pakkhepabandhanena vā parikkhepabandhanena	4	
PA_mnd_15:4.2_2	vā gāmabandhanena vā nigamabandhanena vā nagarabandhanena vā raṭṭhabandhanena vā	4	
PA_mnd_15:4.2_3	janapadabandhanena vā antamaso savacanīyampi karoti—	4	
PA_mnd_15:4.3	“na te labbhā ito pakkamitun”ti.	4	
PA_mnd_15:4.4	So bandhanapaccayāpi dukkhaṁ domanassaṁ paṭisaṁvedeti.	4	
PA_mnd_15:4.5	Etaṁ bhayaṁ dukkhaṁ domanassaṁ kuto tassa?	4	
PA_mnd_15:4.6	Attadaṇḍato jātaṁ sañjātaṁ nibbattaṁ abhinibbattaṁ pātubhūtaṁ.	4	
PA_mnd_15:5.1	Ettakenapi rājā na tussati.	5	
PA_mnd_15:5.2	Rājā tassa dhanaṁ āharāpeti—	5	
PA_mnd_15:5.3	sataṁ vā sahassaṁ vā satasahassaṁ vā.	5	
PA_mnd_15:5.4	So dhanajānipaccayāpi dukkhaṁ domanassaṁ paṭisaṁvedeti.	5	
PA_mnd_15:5.5	Etaṁ bhayaṁ dukkhaṁ domanassaṁ kuto tassa?	5	
PA_mnd_15:5.6	Attadaṇḍato jātaṁ sañjātaṁ nibbattaṁ abhinibbattaṁ pātubhūtaṁ.	5	
PA_mnd_15:6.1	Ettakenapi rājā na tussati.	6	
PA_mnd_15:6.2	Tamenaṁ rājā vividhā kammakāraṇā kārāpeti—	6	
PA_mnd_15:6.3_0	kasāhipi tāḷeti, vettehipi tāḷeti, aḍḍhadaṇḍakehipi tāḷeti, hatthampi chindati, pādampi	6	
PA_mnd_15:6.3_1	chindati, hatthapādampi chindati, kaṇṇampi chindati, nāsampi chindati, kaṇṇanāsampi	6	
PA_mnd_15:6.3_2	chindati, bilaṅgathālikampi karoti, saṅkhamuṇḍikampi karoti, rāhumukhampi karoti,	6	
PA_mnd_15:6.3_3	jotimālikampi karoti, hatthapajjotikampi karoti, erakavattikampi karoti, cīrakavāsikampi	6	
PA_mnd_15:6.3_4	karoti, eṇeyyakampi karoti, baḷisamaṁsikampi karoti, kahāpaṇikampi karoti, khārāpatacchikampi	6	
PA_mnd_15:6.3_5	karoti, palighaparivattakampi karoti, palālapīṭhakampi karoti, tattenapi telena osiñcati,	6	
PA_mnd_15:6.3_6	sunakhehipi khādāpeti, jīvantampi sūle uttāseti, asināpi sīsaṁ chindati.	6	
PA_mnd_15:6.4	So kammakāraṇapaccayāpi dukkhaṁ domanassaṁ paṭisaṁvedeti.	6	
PA_mnd_15:6.5	Etaṁ bhayaṁ dukkhaṁ domanassaṁ kuto tassa?	6	
PA_mnd_15:6.6	Attadaṇḍato jātaṁ sañjātaṁ nibbattaṁ abhinibbattaṁ pātubhūtaṁ.	6	
PA_mnd_15:6.7	Rājā imesaṁ catunnaṁ daṇḍānaṁ issaro.	6	
PA_mnd_15:7.1	So sakena kammena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.	7	
PA_mnd_15:7.2	Tamenaṁ nirayapālā pañcavidhabandhanaṁ nāma kammakāraṇaṁ kārenti—	7	
PA_mnd_15:7.3_0	tattaṁ ayokhilaṁ hatthe gamenti, tattaṁ ayokhilaṁ dutiye hatthe gamenti, tattaṁ ayokhilaṁ	7	
PA_mnd_15:7.3_1	pāde gamenti, tattaṁ ayokhilaṁ dutiye pāde gamenti, tattaṁ ayokhilaṁ majjhe urasmiṁ gamenti.	7	
PA_mnd_15:7.4	So tattha dukkhā tibbā kaṭukā vedanā vedeti;	7	
PA_mnd_15:7.5	na ca tāva kālaṁ karoti yāva na taṁ pāpakammaṁ byantīhoti.	7	
PA_mnd_15:7.6	Etaṁ bhayaṁ dukkhaṁ domanassaṁ kuto tassa?	7	
PA_mnd_15:7.7	Attadaṇḍato jātaṁ sañjātaṁ nibbattaṁ abhinibbattaṁ pātubhūtaṁ.	7	
PA_mnd_15:8.1	Tamenaṁ nirayapālā saṁvesetvā kuṭhārīhi tacchenti.	8	
PA_mnd_15:8.2	So tattha dukkhā tibbā kaṭukā vedanā vedeti;	8	
PA_mnd_15:8.3	na ca tāva kālaṁ karoti yāva na taṁ pāpakammaṁ byantīhoti.	8	
PA_mnd_15:8.4	Tamenaṁ nirayapālā uddhampādaṁ adhosiraṁ gahetvā vāsīhi tacchenti.	8	
PA_mnd_15:8.5	Tamenaṁ nirayapālā rathe yojetvā ādittāya pathaviyā sampajjalitāya sajotibhūtāya sārentipi paccāsārentipi …pe…	8	
PA_mnd_15:8.6	tamenaṁ nirayapālā mahantaṁ aṅgārapabbataṁ ādittaṁ sampajjalitaṁ sajotibhūtaṁ āropentipi oropentipi …pe…	8	
PA_mnd_15:8.7	tamenaṁ nirayapālā uddhampādaṁ adhosiraṁ gahetvā tattāya lohakumbhiyā pakkhipanti ādittāya sampajjalitāya sajotibhūtāya.	8	
PA_mnd_15:8.8	So tattha pheṇuddehakaṁ paccati.	8	
PA_mnd_15:8.9	So tattha pheṇuddehakaṁ paccamāno sakimpi uddhaṁ gacchati, sakimpi adho gacchati, sakimpi tiriyaṁ gacchati.	8	
PA_mnd_15:8.10	So tattha dukkhā tibbā kaṭukā vedanā vedeti;	8	
PA_mnd_15:8.11	na ca tāva kālaṁ karoti yāva na taṁ pāpakammaṁ byantīhoti.	8	
PA_mnd_15:8.12	Etaṁ bhayaṁ dukkhaṁ domanassaṁ kuto tassa?	8	
PA_mnd_15:8.13	Attadaṇḍato jātaṁ sañjātaṁ nibbattaṁ abhinibbattaṁ pātubhūtaṁ.	8	
PA_mnd_15:8.14	Tamenaṁ nirayapālā mahāniraye pakkhipanti.	8	
PA_mnd_15:8.15	So kho pana mahānirayo—	8	
PA_mnd_15:9.1	Catukkaṇṇo catudvāro,	9	
PA_mnd_15:9.2	vibhatto bhāgaso mito;	9	
PA_mnd_15:9.3	Ayopākārapariyanto,	9	
PA_mnd_15:9.4	ayasā paṭikujjito.	9	
PA_mnd_15:10.1	Tassa ayomayā bhūmi,	10	
PA_mnd_15:10.2	jalitā tejasā yutā;	10	
PA_mnd_15:10.3	Samantā yojanasataṁ,	10	
PA_mnd_15:10.4	pharitvā tiṭṭhati sabbadā.	10	
PA_mnd_15:11.1	Kadariyātapanā ghorā,	11	
PA_mnd_15:11.2	accimanto durāsadā;	11	
PA_mnd_15:11.3	Lomahaṁsanarūpā ca,	11	
PA_mnd_15:11.4	bhesmā paṭibhayā dukhā.	11	
PA_mnd_15:12.1	Puratthimāya bhittiyā,	12	
PA_mnd_15:12.2	accikkhandho samuṭṭhito;	12	
PA_mnd_15:12.3	Dahanto pāpakammante,	12	
PA_mnd_15:12.4	pacchimāya paṭihaññati.	12	
PA_mnd_15:13.1	Pacchimāya ca bhittiyā,	13	
PA_mnd_15:13.2	Accikkhandho samuṭṭhito;	13	
PA_mnd_15:13.3	Dahanto pāpakammante,	13	
PA_mnd_15:13.4	Puratthimāya paṭihaññati.	13	
PA_mnd_15:14.1	Uttarāya ca bhittiyā,	14	
PA_mnd_15:14.2	accikkhandho samuṭṭhito;	14	
PA_mnd_15:14.3	Dahanto pāpakammante,	14	
PA_mnd_15:14.4	dakkhiṇāya paṭihaññati.	14	
PA_mnd_15:15.1	Dakkhiṇāya ca bhittiyā,	15	
PA_mnd_15:15.2	accikkhandho samuṭṭhito;	15	
PA_mnd_15:15.3	Dahanto pāpakammante,	15	
PA_mnd_15:15.4	uttarāya paṭihaññati.	15	
PA_mnd_15:16.1	Heṭṭhato ca samuṭṭhāya,	16	
PA_mnd_15:16.2	accikkhandho bhayānako;	16	
PA_mnd_15:16.3	Dahanto pāpakammante,	16	
PA_mnd_15:16.4	chadanasmiṁ paṭihaññati.	16	
PA_mnd_15:17.1	Chadanamhā samuṭṭhāya,	17	
PA_mnd_15:17.2	accikkhandho bhayānako;	17	
PA_mnd_15:17.3	Dahanto pāpakammante,	17	
PA_mnd_15:17.4	bhūmiyaṁ paṭihaññati.	17	
PA_mnd_15:18.1	Ayokapālamādittaṁ,	18	
PA_mnd_15:18.2	santattaṁ jalitaṁ yathā;	18	
PA_mnd_15:18.3	Evaṁ avīcinirayo,	18	
PA_mnd_15:18.4	heṭṭhā upari passato.	18	
PA_mnd_15:19.1	Tattha sattā mahāluddā,	19	
PA_mnd_15:19.2	mahākibbisakārino;	19	
PA_mnd_15:19.3	Accantapāpakammantā,	19	
PA_mnd_15:19.4	paccanti na ca miyyare.	19	
PA_mnd_15:20.1	Jātavedasamo kāyo,	20	
PA_mnd_15:20.2	tesaṁ nirayavāsinaṁ;	20	
PA_mnd_15:20.3	Passa kammānaṁ daḷhattaṁ,	20	
PA_mnd_15:20.4	na bhasmā hoti napī masi.	20	
PA_mnd_15:21.1	Puratthimenapi dhāvanti,	21	
PA_mnd_15:21.2	tato dhāvanti pacchimaṁ;	21	
PA_mnd_15:21.3	Uttarenapi dhāvanti,	21	
PA_mnd_15:21.4	tato dhāvanti dakkhiṇaṁ.	21	
PA_mnd_15:22.1	Yaṁ yaṁ disaṁ padhāvanti,	22	
PA_mnd_15:22.2	taṁ taṁ dvāraṁ pidhīyati;	22	
PA_mnd_15:22.3	Abhinikkhamitāsā te,	22	
PA_mnd_15:22.4	sattā mokkhagavesino.	22	
PA_mnd_15:23.1	Na te tato nikkhamituṁ,	23	
PA_mnd_15:23.2	labhanti kammapaccayā;	23	
PA_mnd_15:23.3	Tesañca pāpakammantaṁ,	23	
PA_mnd_15:23.4	avipakkaṁ kataṁ bahunti.	23	
PA_mnd_15:24.1	Etaṁ bhayaṁ dukkhaṁ domanassaṁ kuto tassa?	24	
PA_mnd_15:24.2	Attadaṇḍato jātaṁ sañjātaṁ nibbattaṁ abhinibbattaṁ pātubhūtaṁ.	24	
PA_mnd_15:24.3	Yāni ca nerayikāni dukkhāni yāni ca tiracchānayonikāni dukkhāni yāni ca pettivisayikāni dukkhāni yāni ca mānusikāni dukkhāni;	24	
PA_mnd_15:24.4	tāni kuto jātāni kuto sañjātāni kuto nibbattāni kuto abhinibbattāni kuto pātubhūtāni?	24	
PA_mnd_15:24.5	Attadaṇḍato jātāni sañjātāni nibbattāni abhinibbattāni pātubhūtānīti—	24	
PA_mnd_15:24.6	attadaṇḍā bhayaṁ jātaṁ.	24	
PA_mnd_15:25.1	Janaṁ passatha medhaganti.	25	
PA_mnd_15:25.2_0	Jananti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca	25	
PA_mnd_15:25.2_1	manussā ca medhagaṁ janaṁ kalahaṁ janaṁ viruddhaṁ janaṁ paṭiviruddhaṁ janaṁ āhataṁ	25	
PA_mnd_15:25.2_2	janaṁ paccāhataṁ janaṁ āghātitaṁ janaṁ paccāghātitaṁ janaṁ passatha dakkhatha oloketha	25	
PA_mnd_15:25.2_3	nijjhāyetha upaparikkhathāti—	25	
PA_mnd_15:25.3	janaṁ passatha medhagaṁ.	25	
PA_mnd_15:26.1	Saṁvegaṁ kittayissāmīti.	26	
PA_mnd_15:26.2	Saṁvegaṁ ubbegaṁ utrāsaṁ bhayaṁ pīḷanaṁ ghaṭṭanaṁ upaddavaṁ upasaggaṁ.	26	
PA_mnd_15:26.3	Kittayissāmīti pakittayissāmi ācikkhissāmi desessāmi paññapessāmi paṭṭhapessāmi vivarissāmi vibhajissāmi uttānīkarissāmi pakāsissāmīti—	26	
PA_mnd_15:26.4	saṁvegaṁ kittayissāmi.	26	
PA_mnd_15:27.1	Yathā saṁvijitaṁ mayāti.	27	
PA_mnd_15:27.2	Yathā mayā attanāyeva attānaṁ saṁvejito ubbejito saṁvegamāpāditoti—	27	
PA_mnd_15:27.3	yathā saṁvijitaṁ mayā.	27	
PA_mnd_15:28.1	Tenāha bhagavā—	28	
PA_mnd_15:29.1	“Attadaṇḍā bhayaṁ jātaṁ,	29	
PA_mnd_15:29.2	janaṁ passatha medhagaṁ;	29	
PA_mnd_15:29.3	Saṁvegaṁ kittayissāmi,	29	
PA_mnd_15:29.4	yathā saṁvijitaṁ mayā”ti.	29	
PA_mnd_15:30.1	Phandamānaṁ pajaṁ disvā,	30	
PA_mnd_15:30.2	macche appodake yathā;	30	
PA_mnd_15:30.3	Aññamaññehi byāruddhe,	30	
PA_mnd_15:30.4	disvā maṁ bhayamāvisi.	30	
PA_mnd_15:31.1	Phandamānaṁ pajaṁ disvāti.	31	
PA_mnd_15:31.2	Pajāti sattādhivacanaṁ.	31	
PA_mnd_15:31.3	Pajaṁ taṇhāphandanāya phandamānaṁ diṭṭhiphandanāya phandamānaṁ,	31	
PA_mnd_15:31.4	kilesaphandanāya phandamānaṁ,	31	
PA_mnd_15:31.5	duccaritaphandanāya phandamānaṁ,	31	
PA_mnd_15:31.6	payogaphandanāya phandamānaṁ,	31	
PA_mnd_15:31.7	vipākaphandanāya phandamānaṁ,	31	
PA_mnd_15:31.8	rattaṁ rāgena phandamānaṁ,	31	
PA_mnd_15:31.9	duṭṭhaṁ dosena phandamānaṁ,	31	
PA_mnd_15:31.10	mūḷhaṁ mohena phandamānaṁ,	31	
PA_mnd_15:31.11	vinibaddhaṁ mānena phandamānaṁ,	31	
PA_mnd_15:31.12	parāmaṭṭhaṁ diṭṭhiyā phandamānaṁ,	31	
PA_mnd_15:31.13	vikkhepagataṁ uddhaccena phandamānaṁ,	31	
PA_mnd_15:31.14	aniṭṭhaṅgataṁ vicikicchāya phandamānaṁ,	31	
PA_mnd_15:31.15	thāmagataṁ anusayehi phandamānaṁ,	31	
PA_mnd_15:31.16	lābhena phandamānaṁ,	31	
PA_mnd_15:31.17	alābhena phandamānaṁ,	31	
PA_mnd_15:31.18	yasena phandamānaṁ,	31	
PA_mnd_15:31.19	ayasena phandamānaṁ,	31	
PA_mnd_15:31.20	pasaṁsāya phandamānaṁ,	31	
PA_mnd_15:31.21	nindāya phandamānaṁ,	31	
PA_mnd_15:31.22	sukhena phandamānaṁ,	31	
PA_mnd_15:31.23	dukkhena phandamānaṁ,	31	
PA_mnd_15:31.24	jātiyā phandamānaṁ,	31	
PA_mnd_15:31.25	jarāya phandamānaṁ,	31	
PA_mnd_15:31.26	byādhinā phandamānaṁ,	31	
PA_mnd_15:31.27	maraṇena phandamānaṁ,	31	
PA_mnd_15:31.28	sokaparidevadukkhadomanassupāyāsehi phandamānaṁ,	31	
PA_mnd_15:31.29	nerayikena dukkhena phandamānaṁ,	31	
PA_mnd_15:31.30	tiracchānayonikena dukkhena phandamānaṁ,	31	
PA_mnd_15:31.31	pettivisayikena dukkhena phandamānaṁ,	31	
PA_mnd_15:31.32	mānusikena dukkhena phandamānaṁ,	31	
PA_mnd_15:31.33	gabbhokkantimūlakena dukkhena …	31	
PA_mnd_15:31.34	gabbhaṭṭhitimūlakena dukkhena …	31	
PA_mnd_15:31.35	gabbhavuṭṭhānamūlakena dukkhena …	31	
PA_mnd_15:31.36	jātassūpanibandhakena dukkhena …	31	
PA_mnd_15:31.37	jātassa parādheyyakena dukkhena …	31	
PA_mnd_15:31.38	attūpakkamena dukkhena …	31	
PA_mnd_15:31.39	parūpakkamena dukkhena …	31	
PA_mnd_15:31.40	dukkhadukkhena …	31	
PA_mnd_15:31.41	saṅkhāradukkhena …	31	
PA_mnd_15:31.42	vipariṇāmadukkhena …	31	
PA_mnd_15:31.43	cakkhurogena dukkhena …	31	
PA_mnd_15:31.44	sotarogena …	31	
PA_mnd_15:31.45	ghānarogena …	31	
PA_mnd_15:31.46	jivhārogena …	31	
PA_mnd_15:31.47	kāyarogena …	31	
PA_mnd_15:31.48	sīsarogena …	31	
PA_mnd_15:31.49	kaṇṇarogena …	31	
PA_mnd_15:31.50	mukharogena …	31	
PA_mnd_15:31.51	dantarogena …	31	
PA_mnd_15:31.52	kāsena …	31	
PA_mnd_15:31.53	sāsena …	31	
PA_mnd_15:31.54	pināsena …	31	
PA_mnd_15:31.55	ḍāhena …	31	
PA_mnd_15:31.56	jarena …	31	
PA_mnd_15:31.57	kucchirogena …	31	
PA_mnd_15:31.58	mucchāya …	31	
PA_mnd_15:31.59	pakkhandikāya …	31	
PA_mnd_15:31.60	sūlāya …	31	
PA_mnd_15:31.61	visūcikāya …	31	
PA_mnd_15:31.62	kuṭṭhena …	31	
PA_mnd_15:31.63	gaṇḍena …	31	
PA_mnd_15:31.64	kilāsena …	31	
PA_mnd_15:31.65	sosena …	31	
PA_mnd_15:31.66	apamārena …	31	
PA_mnd_15:31.67	dadduyā …	31	
PA_mnd_15:31.68	kaṇḍuyā …	31	
PA_mnd_15:31.69	kacchuyā …	31	
PA_mnd_15:31.70	rakhasāya …	31	
PA_mnd_15:31.71	vitacchikāya …	31	
PA_mnd_15:31.72	lohitena …	31	
PA_mnd_15:31.73	pittena …	31	
PA_mnd_15:31.74	madhumehena …	31	
PA_mnd_15:31.75	aṁsāya …	31	
PA_mnd_15:31.76	pīḷakāya …	31	
PA_mnd_15:31.77	bhagandalāya …	31	
PA_mnd_15:31.78	pittasamuṭṭhānena ābādhena …	31	
PA_mnd_15:31.79	semhasamuṭṭhānena ābādhena …	31	
PA_mnd_15:31.80	vātasamuṭṭhānena ābādhena …	31	
PA_mnd_15:31.81	sannipātikena ābādhena …	31	
PA_mnd_15:31.82	utupariṇāmajena ābādhena …	31	
PA_mnd_15:31.83	visamaparihārajena ābādhena …	31	
PA_mnd_15:31.84	opakkamikena ābādhena …	31	
PA_mnd_15:31.85	kammavipākajena ābādhena …	31	
PA_mnd_15:31.86	sītena …	31	
PA_mnd_15:31.87	uṇhena …	31	
PA_mnd_15:31.88	jighacchāya …	31	
PA_mnd_15:31.89	pipāsāya …	31	
PA_mnd_15:31.90	uccārena …	31	
PA_mnd_15:31.91	passāvena …	31	
PA_mnd_15:31.92	ḍaṁsamakasavātātapasarīsapasamphassena dukkhena …	31	
PA_mnd_15:31.93	mātumaraṇena dukkhena …	31	
PA_mnd_15:31.94	pitumaraṇena dukkhena …	31	
PA_mnd_15:31.95	bhātumaraṇena dukkhena …	31	
PA_mnd_15:31.96	bhaginimaraṇena dukkhena …	31	
PA_mnd_15:31.97	puttamaraṇena dukkhena …	31	
PA_mnd_15:31.98	dhītumaraṇena dukkhena …	31	
PA_mnd_15:31.99	ñātimaraṇena dukkhena …	31	
PA_mnd_15:31.100	bhogabyasanena dukkhena …	31	
PA_mnd_15:31.101	rogabyasanena dukkhena …	31	
PA_mnd_15:31.102	sīlabyasanena dukkhena …	31	
PA_mnd_15:31.103	diṭṭhibyasanena dukkhena phandamānaṁ samphandamānaṁ vipphandamānaṁ vedhamānaṁ pavedhamānaṁ sampavedhamānaṁ.	31	
PA_mnd_15:31.104	Disvāti disvā passitvā tulayitvā tīrayitvā vibhāvayitvā vibhūtaṁ katvāti—	31	
PA_mnd_15:31.105	phandamānaṁ pajaṁ disvā.	31	
PA_mnd_15:32.1_0	Macche appodake yathāti yathā macchā appodake udakapariyādāne kākehi vā kulalehi	32	
PA_mnd_15:32.1_1	vā balākāhi vā paripātiyamānā ukkhipiyamānā khajjamānā phandanti samphandanti vipphandanti	32	
PA_mnd_15:32.1_2	vedhanti pavedhanti sampavedhanti;	32	
PA_mnd_15:32.2	evamevaṁ pajā taṇhāphandanāya phandanti …pe…	32	
PA_mnd_15:32.3	diṭṭhibyasanena dukkhena phandanti samphandanti vipphandanti vedhanti pavedhanti sampavedhantīti—	32	
PA_mnd_15:32.4	macche appodake yathā.	32	
PA_mnd_15:33.1	Aññamaññehi byāruddheti aññamaññaṁ sattā viruddhā paṭiviruddhā āhatā paccāhatā āghātitā paccāghātitā.	33	
PA_mnd_15:33.2_0	Rājānopi rājūhi vivadanti, khattiyāpi khattiyehi vivadanti, brāhmaṇāpi brāhmaṇehi	33	
PA_mnd_15:33.2_1	vivadanti, gahapatīpi gahapatīhi vivadanti, mātāpi puttena vivadati, puttopi mātarā	33	
PA_mnd_15:33.2_2	vivadati, pitāpi puttena vivadati, puttopi pitarā vivadati, bhātāpi bhātarā vivadati,	33	
PA_mnd_15:33.2_3	bhaginīpi bhaginiyā vivadati, bhātāpi bhaginiyā vivadati, bhaginipi bhātarā vivadati,	33	
PA_mnd_15:33.2_4	sahāyopi sahāyena vivadati;	33	
PA_mnd_15:33.3_0	te tattha kalahaviggahavivādāpannā aññamaññaṁ pāṇīhipi upakkamanti, leḍḍūhipi upakkamanti,	33	
PA_mnd_15:33.3_1	daṇḍehipi upakkamanti, satthehipi upakkamanti, te tattha maraṇampi nigacchanti maraṇamattampi dukkhanti—	33	
PA_mnd_15:33.4	aññamaññehi byāruddhe.	33	
PA_mnd_15:34.1	Disvā maṁ bhayamāvisīti.	34	
PA_mnd_15:34.2	Disvāti disvā passitvā tulayitvā tīrayitvā vibhāvayitvā vibhūtaṁ katvā bhayaṁ pīḷanaṁ ghaṭṭanaṁ upaddavo upasaggo āvisīti—	34	
PA_mnd_15:34.3	disvā maṁ bhayamāvisi.	34	
PA_mnd_15:35.1	Tenāha bhagavā—	35	
PA_mnd_15:36.1	“Phandamānaṁ pajaṁ disvā,	36	
PA_mnd_15:36.2	macche appodake yathā;	36	
PA_mnd_15:36.3	Aññamaññehi byāruddhe,	36	
PA_mnd_15:36.4	disvā maṁ bhayamāvisī”ti.	36	
PA_mnd_15:37.1	Samantamasāro loko,	37	
PA_mnd_15:37.2	disā sabbā sameritā;	37	
PA_mnd_15:37.3	Icchaṁ bhavanamattano,	37	
PA_mnd_15:37.4	nāddasāsiṁ anositaṁ.	37	
PA_mnd_15:38.1	Samantamasāro lokoti.	38	
PA_mnd_15:38.2	Lokoti nirayaloko tiracchānayoniloko pettivisayaloko manussaloko devaloko, khandhaloko dhātuloko āyatanaloko, ayaṁ loko paro loko, brahmaloko devaloko—	38	
PA_mnd_15:38.3	ayaṁ vuccati loko.	38	
PA_mnd_15:38.4	Nirayaloko asāro nissāro sārāpagato niccasārasārena vā sukhasārasārena vā attasārasārena vā niccena vā dhuvena vā sassatena vā avipariṇāmadhammena vā.	38	
PA_mnd_15:38.5	Tiracchānayoniloko …	38	
PA_mnd_15:38.6	pettivisayaloko …	38	
PA_mnd_15:38.7	manussaloko …	38	
PA_mnd_15:38.8	devaloko …	38	
PA_mnd_15:38.9	khandhaloko …	38	
PA_mnd_15:38.10	dhātuloko …	38	
PA_mnd_15:38.11	āyatanaloko …	38	
PA_mnd_15:38.12	ayaṁ loko …	38	
PA_mnd_15:38.13	paro loko …	38	
PA_mnd_15:38.14	brahmaloko …	38	
PA_mnd_15:38.15	devaloko asāro nissāro sārāpagato niccasārasārena vā sukhasārasārena vā attasārasārena vā niccena vā dhuvena vā sassatena vā avipariṇāmadhammena vā.	38	
PA_mnd_15:39.1_0	Yathā pana naḷo asāro nissāro sārāpagato, yathā eraṇḍo asāro nissāro sārāpagato,	39	
PA_mnd_15:39.1_1	yathā udumbaro asāro nissāro sārāpagato, yathā setakaccho asāro nissāro sārāpagato,	39	
PA_mnd_15:39.1_2	yathā pāribhaddako asāro nissāro sārāpagato, yathā pheṇapiṇḍo asāro nissāro sārāpagato,	39	
PA_mnd_15:39.1_3	yathā udakapubbuḷaṁ asāraṁ nissāraṁ sārāpagataṁ, yathā marīci asārā nissārā sārāpagatā,	39	
PA_mnd_15:39.1_4	yathā kadalikkhandho asāro nissāro sārāpagato, yathā māyā asārā nissārā sārāpagatā;	39	
PA_mnd_15:39.2	evamevaṁ nirayaloko asāro nissāro sārāpagato niccasārasārena vā sukhasārasārena vā attasārasārena vā niccena vā dhuvena vā sassatena vā avipariṇāmadhammena vā.	39	
PA_mnd_15:40.1	Tiracchānayoniloko …	40	
PA_mnd_15:40.2	pettivisayaloko …	40	
PA_mnd_15:40.3	manussaloko …	40	
PA_mnd_15:40.4	devaloko asāro nissāro sārāpagato niccasārasārena vā sukhasārasārena vā attasārasārena vā niccena vā dhuvena vā sassatena vā avipariṇāmadhammena vā.	40	
PA_mnd_15:40.5	Khandhaloko …	40	
PA_mnd_15:40.6	dhātuloko …	40	
PA_mnd_15:40.7	āyatanaloko …	40	
PA_mnd_15:40.8	ayaṁ loko …	40	
PA_mnd_15:40.9	paro loko …	40	
PA_mnd_15:40.10	brahmaloko …	40	
PA_mnd_15:40.11	devaloko asāro nissāro sārāpagato niccasārasārena vā sukhasārasārena vā attasārasārena vā niccena vā dhuvena vā sassatena vā avipariṇāmadhammena vāti—	40	
PA_mnd_15:40.12	samantamasāro loko.	40	
PA_mnd_15:41.1	Disā sabbā sameritāti.	41	
PA_mnd_15:41.2_0	Ye puratthimāya disāya saṅkhārā, tepi eritā sameritā calitā ghaṭṭitā aniccatāya jātiyā	41	
PA_mnd_15:41.2_1	anugatā jarāya anusaṭā byādhinā abhibhūtā maraṇena abbhāhatā dukkhe patiṭṭhitā atāṇā	41	
PA_mnd_15:41.2_2	aleṇā asaraṇā asaraṇībhūtā.	41	
PA_mnd_15:41.3	Ye pacchimāya disāya saṅkhārā …	41	
PA_mnd_15:41.4	ye uttarāya disāya saṅkhārā …	41	
PA_mnd_15:41.5	ye dakkhiṇāya disāya saṅkhārā …	41	
PA_mnd_15:41.6	ye puratthimāya anudisāya saṅkhārā …	41	
PA_mnd_15:41.7	ye pacchimāya anudisāya saṅkhārā …	41	
PA_mnd_15:41.8	ye uttarāya anudisāya saṅkhārā …	41	
PA_mnd_15:41.9	ye dakkhiṇāya anudisāya saṅkhārā …	41	
PA_mnd_15:41.10	ye heṭṭhimāya disāya saṅkhārā …	41	
PA_mnd_15:41.11	ye uparimāya disāya saṅkhārā …	41	
PA_mnd_15:41.12_0	ye dasasu disāsu saṅkhārā, tepi eritā sameritā calitā ghaṭṭitā aniccatāya jātiyā	41	
PA_mnd_15:41.12_1	anugatā jarāya anusaṭā byādhinā abhibhūtā maraṇena abbhāhatā dukkhe patiṭṭhitā atāṇā	41	
PA_mnd_15:41.12_2	aleṇā asaraṇā asaraṇībhūtā.	41	
PA_mnd_15:41.13	Bhāsitampi cetaṁ—	41	
PA_mnd_15:42.1	“Kiñcāpi te taṁ jalatī vimānaṁ,	42	
PA_mnd_15:42.2	Obhāsayaṁ uttariyaṁ disāya;	42	
PA_mnd_15:42.3	Rūpe raṇaṁ disvā sadā pavedhitaṁ,	42	
PA_mnd_15:42.4	Tasmā na rūpe ramatī sumedho.	42	
PA_mnd_15:43.1	Maccunābbhāhato loko,	43	
PA_mnd_15:43.2	jarāya parivārito;	43	
PA_mnd_15:43.3	Taṇhāsallena otiṇṇo,	43	
PA_mnd_15:43.4	icchādhūmāyito sadā.	43	
PA_mnd_15:44.1	Sabbo ādīpito loko,	44	
PA_mnd_15:44.2	sabbo loko padhūpito;	44	
PA_mnd_15:44.3	Sabbo pajjalito loko,	44	
PA_mnd_15:44.4	sabbo loko pakampito”ti.	44	
PA_mnd_15:45.1	Disā sabbā sameritā.	45	
PA_mnd_15:46.1	Icchaṁ bhavanamattanoti.	46	
PA_mnd_15:46.2	Attano bhavanaṁ tāṇaṁ leṇaṁ saraṇaṁ gatiṁ parāyanaṁ icchanto sādiyanto patthayanto pihayanto abhijappantoti—	46	
PA_mnd_15:46.3	icchaṁ bhavanamattano.	46	
PA_mnd_15:46.4	Nāddasāsiṁ anositanti.	46	
PA_mnd_15:46.5_0	Ajjhositaṁyeva addasaṁ, anajjhositaṁ nāddasaṁ, sabbaṁ yobbaññaṁ jarāya ositaṁ, sabbaṁ	46	
PA_mnd_15:46.5_1	ārogyaṁ byādhinā ositaṁ, sabbaṁ jīvitaṁ maraṇena ositaṁ, sabbaṁ lābhaṁ alābhena ositaṁ,	46	
PA_mnd_15:46.5_2	sabbaṁ yasaṁ ayasena ositaṁ, sabbaṁ pasaṁsaṁ nindāya ositaṁ, sabbaṁ sukhaṁ dukkhena ositaṁ.	46	
PA_mnd_15:47.1	“Lābho alābho yaso ayaso ca,	47	
PA_mnd_15:47.2	Nindā pasaṁsā ca sukhaṁ dukhañca;	47	
PA_mnd_15:47.3	Ete aniccā manujesu dhammā,	47	
PA_mnd_15:47.4	Asassatā vipariṇāmadhammā”ti.	47	
PA_mnd_15:48.1	Nāddasāsiṁ anositaṁ.	48	
PA_mnd_15:49.1	Tenāha bhagavā—	49	
PA_mnd_15:50.1	“Samantamasāro loko,	50	
PA_mnd_15:50.2	disā sabbā sameritā;	50	
PA_mnd_15:50.3	Icchaṁ bhavanamattano,	50	
PA_mnd_15:50.4	nāddasāsiṁ anositan”ti.	50	
PA_mnd_15:51.1	Osāne tveva byāruddhe,	51	
PA_mnd_15:51.2	disvā me aratī ahu;	51	
PA_mnd_15:51.3	Athettha sallamaddakkhiṁ,	51	
PA_mnd_15:51.4	duddasaṁ hadayassitaṁ.	51	
PA_mnd_15:52.1	Osāne tveva byāruddheti.	52	
PA_mnd_15:52.2_0	Osāne tvevāti sabbaṁ yobbaññaṁ jarā osāpeti, sabbaṁ ārogyaṁ byādhi osāpeti, sabbaṁ	52	
PA_mnd_15:52.2_1	jīvitaṁ maraṇaṁ osāpeti, sabbaṁ lābhaṁ alābho osāpeti, sabbaṁ yasaṁ ayaso osāpeti,	52	
PA_mnd_15:52.2_2	sabbaṁ pasaṁsaṁ nindā osāpeti, sabbaṁ sukhaṁ dukkhaṁ osāpetīti—	52	
PA_mnd_15:52.3	osāne tveva.	52	
PA_mnd_15:52.4_0	Byāruddheti yobbaññakāmā sattā jarāya paṭiviruddhā, ārogyakāmā sattā byādhinā paṭiviruddhā,	52	
PA_mnd_15:52.4_1	jīvitukāmā sattā maraṇena paṭiviruddhā, lābhakāmā sattā alābhena paṭiviruddhā, yasakāmā	52	
PA_mnd_15:52.4_2	sattā ayasena paṭiviruddhā, pasaṁsakāmā sattā nindāya paṭiviruddhā, sukhakāmā sattā	52	
PA_mnd_15:52.4_3	dukkhena paṭiviruddhā āhatā paccāhatā āghātitā paccāghātitāti—	52	
PA_mnd_15:52.5	osāne tveva byāruddhe.	52	
PA_mnd_15:53.1	Disvā me aratī ahūti.	53	
PA_mnd_15:53.2	Disvāti disvā passitvā tulayitvā tīrayitvā vibhāvayitvā vibhūtaṁ katvāti—	53	
PA_mnd_15:53.3	disvā.	53	
PA_mnd_15:53.4	Me aratīti yā arati yā anabhirati yā anabhiramanā yā ukkaṇṭhitā yā paritasitā ahūti—	53	
PA_mnd_15:53.5	disvā me aratī ahu.	53	
PA_mnd_15:54.1	Athettha sallamaddakkhinti.	54	
PA_mnd_15:54.2	Athāti padasandhi …pe… padānupubbatāpetaṁ—	54	
PA_mnd_15:54.3	athāti.	54	
PA_mnd_15:54.4	Etthāti sattesu.	54	
PA_mnd_15:54.5	Sallanti satta sallāni—	54	
PA_mnd_15:54.6	rāgasallaṁ, dosasallaṁ, mohasallaṁ, mānasallaṁ, diṭṭhisallaṁ, sokasallaṁ, kathaṅkathāsallaṁ.	54	
PA_mnd_15:54.7	Addakkhinti addasaṁ adakkhiṁ apassiṁ paṭivijjhinti—	54	
PA_mnd_15:54.8	athettha sallamaddakkhiṁ.	54	
PA_mnd_15:55.1	Duddasaṁ hadayassitanti.	55	
PA_mnd_15:55.2	Duddasanti duddasaṁ duddakkhaṁ duppassaṁ dubbujjhaṁ duranubujjhaṁ duppaṭivijjhanti—	55	
PA_mnd_15:55.3	duddasaṁ.	55	
PA_mnd_15:55.4	Hadayassitanti hadayaṁ vuccati cittaṁ.	55	
PA_mnd_15:55.5	Yaṁ cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjā manoviññāṇadhātu.	55	
PA_mnd_15:55.6	Hadayassitanti hadayanissitaṁ cittasitaṁ cittanissitaṁ cittena sahagataṁ sahajātaṁ saṁsaṭṭhaṁ sampayuttaṁ ekuppādaṁ ekanirodhaṁ ekavatthukaṁ ekārammaṇanti—	55	
PA_mnd_15:55.7	duddasaṁ hadayassitaṁ.	55	
PA_mnd_15:56.1	Tenāha bhagavā—	56	
PA_mnd_15:57.1	“Osāne tveva byāruddhe,	57	
PA_mnd_15:57.2	disvā me aratī ahu;	57	
PA_mnd_15:57.3	Athettha sallamaddakkhiṁ,	57	
PA_mnd_15:57.4	duddasaṁ hadayassitan”ti.	57	
PA_mnd_15:58.1	Yena sallena otiṇṇo,	58	
PA_mnd_15:58.2	disā sabbā vidhāvati;	58	
PA_mnd_15:58.3	Tameva sallamabbuyha,	58	
PA_mnd_15:58.4	na dhāvati na sīdati.	58	
PA_mnd_15:59.1	Yena sallena otiṇṇo, disā sabbā vidhāvatīti.	59	
PA_mnd_15:59.2	Sallanti.	59	
PA_mnd_15:59.3	Satta sallāni—	59	
PA_mnd_15:59.4	rāgasallaṁ, dosasallaṁ, mohasallaṁ, mānasallaṁ, diṭṭhisallaṁ, sokasallaṁ, kathaṅkathāsallaṁ.	59	
PA_mnd_15:59.5	Katamaṁ rāgasallaṁ?	59	
PA_mnd_15:59.6	Yo rāgo sārāgo anunayo anurodho nandirāgo cittassa sārāgo …pe… abhijjhā lobho akusalamūlaṁ—	59	
PA_mnd_15:59.7	idaṁ rāgasallaṁ.	59	
PA_mnd_15:60.1	Katamaṁ dosasallaṁ?	60	
PA_mnd_15:60.2	“Anatthaṁ me acarī”ti āghāto jāyati “anatthaṁ me caratī”ti āghāto jāyati, “anatthaṁ me carissatī”ti āghāto jāyati …pe…	60	
PA_mnd_15:60.3	caṇḍikkaṁ asuropo anattamanatā cittassa—	60	
PA_mnd_15:60.4	idaṁ dosasallaṁ.	60	
PA_mnd_15:61.1	Katamaṁ mohasallaṁ?	61	
PA_mnd_15:61.2	Dukkhe aññāṇaṁ …pe…	61	
PA_mnd_15:61.3	dukkhanirodhagāminiyā paṭipadāya aññāṇaṁ, pubbante aññāṇaṁ, aparante aññāṇaṁ, pubbantāparante aññāṇaṁ, idappaccayatāpaṭiccasamuppannesu dhammesu aññāṇaṁ.	61	
PA_mnd_15:61.4_0	Yaṁ evarūpaṁ adassanaṁ anabhisamayo ananubodho asambodho appaṭivedho asaṅgāhaṇā apariyogāhaṇā	61	
PA_mnd_15:61.4_1	asamapekkhanā apaccavekkhanā apaccakkhakammaṁ dummejjhaṁ bālyaṁ moho pamoho sammoho	61	
PA_mnd_15:61.4_2	avijjā avijjogho avijjāyogo avijjānusayo avijjāpariyuṭṭhānaṁ avijjālaṅgī moho akusalamūlaṁ—	61	
PA_mnd_15:61.5	idaṁ mohasallaṁ.	61	
PA_mnd_15:62.1	Katamaṁ mānasallaṁ?	62	
PA_mnd_15:62.2	“Seyyohamasmī”ti māno, “sadisohamasmī”ti māno, “hīnohamasmī”ti māno.	62	
PA_mnd_15:62.3	Yo evarūpo māno maññanā maññitattaṁ unnati unnamo dhajo sampaggāho ketukamyatā cittassa—	62	
PA_mnd_15:62.4	idaṁ mānasallaṁ.	62	
PA_mnd_15:63.1	Katamaṁ diṭṭhisallaṁ?	63	
PA_mnd_15:63.2	Vīsativatthukā sakkāyadiṭṭhi, dasavatthukā micchādiṭṭhi, dasavatthukā antaggāhikā diṭṭhi.	63	
PA_mnd_15:63.3_0	Yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ	63	
PA_mnd_15:63.3_1	diṭṭhisaṁyojanaṁ gāho paṭiggāho abhiniveso parāmāso kummaggo micchāpatho micchattaṁ	63	
PA_mnd_15:63.3_2	titthāyatanaṁ vipariyesaggāho viparītaggāho vipallāsaggāho micchāgāho ayāthāvakasmiṁ	63	
PA_mnd_15:63.3_3	“yāthāvakan”ti gāho yāvatā dvāsaṭṭhi diṭṭhigatāni—	63	
PA_mnd_15:63.4	idaṁ diṭṭhisallaṁ.	63	
PA_mnd_15:64.1	Katamaṁ sokasallaṁ?	64	
PA_mnd_15:64.2_0	Ñātibyasanena vā phuṭṭhassa rogabyasanena vā phuṭṭhassa bhogabyasanena vā phuṭṭhassa	64	
PA_mnd_15:64.2_1	sīlabyasanena vā phuṭṭhassa diṭṭhibyasanena vā phuṭṭhassa aññataraññatarena byasanena	64	
PA_mnd_15:64.2_2	samannāgatassa aññataraññatarena dukkhadhammena phuṭṭhassa soko socanā socitattaṁ	64	
PA_mnd_15:64.2_3	antosoko antoparisoko antoḍāho antopariḍāho cetaso parijjhāyanā domanassaṁ—	64	
PA_mnd_15:64.3	idaṁ sokasallaṁ.	64	
PA_mnd_15:65.1	Katamaṁ kathaṅkathāsallaṁ?	65	
PA_mnd_15:65.2_0	Dukkhe kaṅkhā, dukkhasamudaye kaṅkhā, dukkhanirodhe kaṅkhā, dukkhanirodhagāminiyā	65	
PA_mnd_15:65.2_1	paṭipadāya kaṅkhā, pubbante kaṅkhā, aparante kaṅkhā, pubbantāparante kaṅkhā, idappaccayatāpaṭiccasamuppannesu dhammesu kaṅkhā.	65	
PA_mnd_15:65.3	Yā evarūpā kaṅkhā kaṅkhāyanā kaṅkhāyitattaṁ vimati vicikicchā dveḷhakaṁ dvedhāpatho saṁsayo anekaṁsaggāho āsappanā parisappanā apariyogāhaṇā chambhitattaṁ cittassa manovilekho—	65	
PA_mnd_15:65.4	idaṁ kathaṅkathāsallaṁ.	65	
PA_mnd_15:66.1	Yena sallena otiṇṇo, disā sabbā vidhāvatīti.	66	
PA_mnd_15:66.2_0	Rāgasallena otiṇṇo viddho phuṭṭho pareto samohito samannāgato kāyena duccaritaṁ carati,	66	
PA_mnd_15:66.2_1	vācāya duccaritaṁ carati, manasā duccaritaṁ carati, pāṇampi hanati, adinnampi ādiyati,	66	
PA_mnd_15:66.2_2	sandhimpi chindati, nillopampi harati, ekāgārikampi karoti, paripanthepi tiṭṭhati,	66	
PA_mnd_15:66.2_3	paradārampi gacchati, musāpi bhaṇati;	66	
PA_mnd_15:66.3	evampi rāgasallena otiṇṇo viddho phuṭṭho pareto samohito samannāgato dhāvati vidhāvati sandhāvati saṁsarati.	66	
PA_mnd_15:66.4	Atha vā rāgasallena otiṇṇo viddho phuṭṭho pareto samohito samannāgato bhoge pariyesanto nāvāya mahāsamuddaṁ pakkhandati.	66	
PA_mnd_15:66.5_0	Sītassa purakkhato uṇhassa purakkhato ḍaṁsamakasavātātapasarīsapasamphassehi pīḷiyamāno	66	
PA_mnd_15:66.5_1	khuppipāsāya miyyamāno tigumbaṁ gacchati, takkolaṁ gacchati, takkasīlaṁ gacchati,	66	
PA_mnd_15:66.5_2	kāḷamukhaṁ gacchati, purapūraṁ gacchati, vesuṅgaṁ gacchati, verāpathaṁ gacchati,	66	
PA_mnd_15:66.5_3	javaṁ gacchati, tāmaliṁ gacchati, vaṅkaṁ gacchati, eḷabandhanaṁ gacchati, suvaṇṇakūṭaṁ	66	
PA_mnd_15:66.5_4	gacchati, suvaṇṇabhūmiṁ gacchati, tambapaṇṇiṁ gacchati, suppārakaṁ gacchati, bhārukacchaṁ	66	
PA_mnd_15:66.5_5	gacchati, suraṭṭhaṁ gacchati, bhaṅgalokaṁ gacchati, bhaṅgaṇaṁ gacchati, paramabhaṅgaṇaṁ	66	
PA_mnd_15:66.5_6	gacchati, yonaṁ gacchati, paramayonaṁ gacchati, vinakaṁ gacchati, mūlapadaṁ gacchati,	66	
PA_mnd_15:66.5_7	marukantāraṁ gacchati, jaṇṇupathaṁ gacchati, ajapathaṁ gacchati, meṇḍapathaṁ gacchati,	66	
PA_mnd_15:66.5_8	saṅkupathaṁ gacchati, chattapathaṁ gacchati, vaṁsapathaṁ gacchati, sakuṇapathaṁ gacchati,	66	
PA_mnd_15:66.5_9	mūsikapathaṁ gacchati, daripathaṁ gacchati, vettācāraṁ gacchati;	66	
PA_mnd_15:66.6_0	pariyesanto na labhati, alābhamūlakampi dukkhaṁ domanassaṁ paṭisaṁvedeti, pariyesanto	66	
PA_mnd_15:66.6_1	labhati, laddhā ārakkhamūlakampi dukkhaṁ domanassaṁ paṭisaṁvedeti “kinti me bhoge	66	
PA_mnd_15:66.6_2	neva rājāno hareyyuṁ na corā hareyyuṁ na aggi daheyya na udakaṁ vaheyya na appiyā dāyādā hareyyun”ti.	66	
PA_mnd_15:66.7	Tassa evaṁ ārakkhato gopayato te bhogā vippalujjanti, so vippayogamūlakampi dukkhaṁ domanassaṁ paṭisaṁvedeti.	66	
PA_mnd_15:66.8	Evampi rāgasallena otiṇṇo viddho phuṭṭho pareto samohito samannāgato dhāvati vidhāvati sandhāvati saṁsarati.	66	
PA_mnd_15:67.1	Dosasallena …	67	
PA_mnd_15:67.2	mohasallena …	67	
PA_mnd_15:67.3_0	mānasallena otiṇṇo viddho phuṭṭho pareto samohito samannāgato kāyena duccaritaṁ carati,	67	
PA_mnd_15:67.3_1	vācāya duccaritaṁ carati, manasā duccaritaṁ carati, pāṇampi hanati, adinnampi ādiyati,	67	
PA_mnd_15:67.3_2	sandhimpi chindati, nillopampi harati, ekāgārikampi karoti, paripanthepi tiṭṭhati,	67	
PA_mnd_15:67.3_3	paradārampi gacchati, musāpi bhaṇati.	67	
PA_mnd_15:67.4	Evaṁ mānasallena otiṇṇo viddho phuṭṭho pareto samohito samannāgato dhāvati vidhāvati sandhāvati saṁsarati.	67	
PA_mnd_15:68.1	Diṭṭhisallena otiṇṇo viddho phuṭṭho pareto samohito samannāgato acelako hoti muttācāro hatthāpalekhano, naehibhadantiko, natiṭṭhabhadantiko;	68	
PA_mnd_15:68.2_0	nābhihaṭaṁ, na uddissakataṁ, na nimantanaṁ sādiyati, so na kumbhimukhā paṭiggaṇhāti,	68	
PA_mnd_15:68.2_1	na kaḷopimukhā paṭiggaṇhāti, na eḷakamantaraṁ, na daṇḍamantaraṁ, na musalamantaraṁ,	68	
PA_mnd_15:68.2_2	na dvinnaṁ bhuñjamānānaṁ, na gabbhiniyā, na pāyamānāya, na purisantaragatāya, na	68	
PA_mnd_15:68.2_3	saṅkittīsu, na yattha sā upaṭṭhito hoti, na yattha makkhikā saṇḍasaṇḍacārinī.	68	
PA_mnd_15:68.3	Na macchaṁ na maṁsaṁ na suraṁ na merayaṁ na thusodakaṁ pivati.	68	
PA_mnd_15:68.4	So ekāgāriko vā hoti ekālopiko, dvāgāriko vā hoti dvālopiko …pe…	68	
PA_mnd_15:68.5	sattāgāriko vā hoti sattālopiko.	68	
PA_mnd_15:68.6	Ekissāpi dattiyā yāpeti, dvīhipi dattīhi yāpeti …pe…	68	
PA_mnd_15:68.7	sattahipi dattīhi yāpeti.	68	
PA_mnd_15:68.8	Ekāhikampi āhāraṁ āhāreti, dvīhikampi āhāraṁ āhāreti …pe…	68	
PA_mnd_15:68.9	sattāhikampi āhāraṁ āhāreti.	68	
PA_mnd_15:68.10	Iti evarūpaṁ aḍḍhamāsikampi pariyāyabhattabhojanānuyogamanuyutto viharati.	68	
PA_mnd_15:68.11	Evampi diṭṭhisallena otiṇṇo viddho phuṭṭho pareto samohito samannāgato dhāvati vidhāvati sandhāvati saṁsarati.	68	
PA_mnd_15:69.1_0	Atha vā diṭṭhisallena otiṇṇo viddho phuṭṭho pareto samohito samannāgato so sākabhakkho	69	
PA_mnd_15:69.1_1	vā hoti, sāmākabhakkho vā hoti, nīvārabhakkho vā hoti, daddulabhakkho vā hoti, haṭabhakkho	69	
PA_mnd_15:69.1_2	vā hoti, kaṇabhakkho vā hoti, ācāmabhakkho vā hoti, piññākabhakkho vā hoti, tilabhakkho	69	
PA_mnd_15:69.1_3	vā hoti, tiṇabhakkho vā hoti, gomayabhakkho vā hoti, vanamūlaphalāhāro yāpeti pavattaphalabhojano.	69	
PA_mnd_15:69.2_0	So sāṇānipi dhāreti, masāṇānipi dhāreti, chavadussānipi dhāreti, paṁsukūlānipi dhāreti,	69	
PA_mnd_15:69.2_1	tirīṭānipi dhāreti, ajinānipi dhāreti, ajinakkhipampi dhāreti, kusacīrampi dhāreti,	69	
PA_mnd_15:69.2_2	vākacīrampi dhāreti, phalakacīrampi dhāreti, kesakambalampi dhāreti, ulūkapakkhampi	69	
PA_mnd_15:69.2_3	dhāreti, kesamassulocakopi hoti, kesamassulocanānuyogamanuyutto viharati.	69	
PA_mnd_15:69.3_0	Ubbhaṭṭhakopi hoti āsanapaṭikkhitto, ukkuṭikopi hoti ukkuṭikappadhānamanuyutto, kaṇṭakāpassayiko	69	
PA_mnd_15:69.3_1	hoti, kaṇṭakāpassaye seyyaṁ kappeti, phalakaseyyampi kappeti, thaṇḍilaseyyampi kappeti,	69	
PA_mnd_15:69.3_2	ekāpassayiko hoti rajojalladharo, abbhokāsikopi hoti yathāsanthatiko, vekaṭikopi	69	
PA_mnd_15:69.3_3	hoti vikaṭabhojanānuyogamanuyutto, apānakopi hoti apānakattamanuyutto, sāyatatiyakampi	69	
PA_mnd_15:69.3_4	udakorohanānuyogamanuyutto viharati.	69	
PA_mnd_15:69.4	Iti evarūpaṁ anekavihitaṁ kāyassa ātāpanaparitāpanānuyogamanuyutto viharati.	69	
PA_mnd_15:69.5	Evampi diṭṭhisallena otiṇṇo viddho phuṭṭho pareto samohito samannāgato dhāvati vidhāvati sandhāvati saṁsarati.	69	
PA_mnd_15:70.1	Sokasallena otiṇṇo viddho phuṭṭho pareto samohito samannāgato socati kilamati paridevati urattāḷiṁ kandati sammohaṁ āpajjati.	70	
PA_mnd_15:70.2	Vuttañhetaṁ bhagavatā—	70	
PA_mnd_15:71.1	“Bhūtapubbaṁ, brāhmaṇa, imissāyeva sāvatthiyā aññatarissā itthiyā mātā kālamakāsi.	71	
PA_mnd_15:71.2	Sā tassā kālakiriyāya ummattikā khittacittā rathiyāya rathiyaṁ, siṅghāṭakena siṅghāṭakaṁ upasaṅkamitvā evamāha—	71	
PA_mnd_15:71.3	‘api me mātaraṁ addassatha, api me mātaraṁ addassathā’ti.	71	
PA_mnd_15:72.1	Bhūtapubbaṁ, brāhmaṇa, imissāyeva sāvatthiyā aññatarissā itthiyā pitā kālamakāsi …	72	
PA_mnd_15:72.2	bhātā kālamakāsi …	72	
PA_mnd_15:72.3	bhaginī kālamakāsi …	72	
PA_mnd_15:72.4	putto kālamakāsi …	72	
PA_mnd_15:72.5	dhītā kālamakāsi …	72	
PA_mnd_15:72.6	sāmiko kālamakāsi.	72	
PA_mnd_15:72.7	Sā tassa kālakiriyāya ummattikā khittacittā rathiyāya rathiyaṁ, siṅghāṭakena siṅghāṭakaṁ upasaṅkamitvā evamāha—	72	
PA_mnd_15:72.8	‘api me sāmikaṁ addassatha, api me sāmikaṁ addassathā’ti.	72	
PA_mnd_15:73.1	Bhūtapubbaṁ, brāhmaṇa, imissāyeva sāvatthiyā aññatarassa purisassa mātā kālamakāsi.	73	
PA_mnd_15:73.2	So tassā kālakiriyāya ummattako khittacitto rathiyāya rathiyaṁ, siṅghāṭakena siṅghāṭakaṁ upasaṅkamitvā evamāha—	73	
PA_mnd_15:73.3	‘api me mātaraṁ addassatha, api me mātaraṁ addassathā’ti.	73	
PA_mnd_15:74.1	Bhūtapubbaṁ, brāhmaṇa, imissāyeva sāvatthiyā aññatarassa purisassa pitā kālamakāsi …	74	
PA_mnd_15:74.2	bhātā kālamakāsi …	74	
PA_mnd_15:74.3	bhaginī kālamakāsi …	74	
PA_mnd_15:74.4	putto kālamakāsi …	74	
PA_mnd_15:74.5	dhītā kālamakāsi …	74	
PA_mnd_15:74.6	pajāpati kālamakāsi.	74	
PA_mnd_15:74.7	So tassā kālakiriyāya ummattako khittacitto rathiyāya rathiyaṁ, siṅghāṭakena siṅghāṭakaṁ upasaṅkamitvā evamāha—	74	
PA_mnd_15:74.8	‘api me pajāpatiṁ addassatha, api me pajāpatiṁ addassathā’ti.	74	
PA_mnd_15:75.1	Bhūtapubbaṁ, brāhmaṇa, imissāyeva sāvatthiyā aññatarā itthī ñātikulaṁ agamāsi.	75	
PA_mnd_15:75.2	Tassā te ñātakā sāmikaṁ acchinditvā aññassa dātukāmā, sā ca taṁ na icchati.	75	
PA_mnd_15:75.3	Atha kho sā itthī sāmikaṁ etadavoca—	75	
PA_mnd_15:75.4	‘ime maṁ, ayyaputta, ñātakā tava acchinditvā aññassa dātukāmā, ubho mayaṁ marissāmā’ti.	75	
PA_mnd_15:75.5	Atha kho so puriso taṁ itthiṁ dvidhā chetvā attānaṁ opāteti—	75	
PA_mnd_15:75.6	‘ubho pecca bhavissāmā’”ti.	75	
PA_mnd_15:75.7	Evaṁ sokasallena otiṇṇo viddho phuṭṭho pareto samohito samannāgato dhāvati vidhāvati sandhāvati saṁsarati.	75	
PA_mnd_15:76.1	Kathaṅkathāsallena otiṇṇo viddho phuṭṭho pareto samohito samannāgato saṁsayapakkhando hoti vimatipakkhando dveḷhakajāto—	76	
PA_mnd_15:76.2_0	“ahosiṁ nu kho ahaṁ atītamaddhānaṁ, nanu kho ahosiṁ atītamaddhānaṁ, kiṁ nu kho ahosiṁ	76	
PA_mnd_15:76.2_1	atītamaddhānaṁ, kathaṁ nu kho ahosiṁ atītamaddhānaṁ, kiṁ hutvā kiṁ ahosiṁ nu kho	76	
PA_mnd_15:76.2_2	atītamaddhānaṁ, bhavissāmi nu kho ahaṁ anāgatamaddhānaṁ, nanu kho bhavissāmi anāgatamaddhānaṁ,	76	
PA_mnd_15:76.2_3	kiṁ nu kho bhavissāmi anāgatamaddhānaṁ, kathaṁ nu kho bhavissāmi anāgatamaddhānaṁ,	76	
PA_mnd_15:76.2_4	kiṁ hutvā kiṁ bhavissāmi nu kho anāgatamaddhānaṁ, etarahi vā paccuppannaṁ addhānaṁ	76	
PA_mnd_15:76.2_5	ajjhattaṁ kathaṅkathī hoti, ahaṁ nu khosmi, no nu khosmi, kiṁ nu khosmi kathaṁ nu	76	
PA_mnd_15:76.2_6	khosmi, ayaṁ nu kho satto kuto āgato, so kuhiṁ gāmī bhavissatī”ti.	76	
PA_mnd_15:76.3	Evaṁ kathaṅkathāsallena otiṇṇo viddho phuṭṭho pareto samohito samannāgato dhāvati vidhāvati sandhāvati saṁsarati.	76	
PA_mnd_15:77.1	Te salle abhisaṅkharoti;	77	
PA_mnd_15:77.2	te salle abhisaṅkharonto sallābhisaṅkhāravasena puratthimaṁ disaṁ dhāvati, pacchimaṁ disaṁ dhāvati, uttaraṁ disaṁ dhāvati, dakkhiṇaṁ disaṁ dhāvati.	77	
PA_mnd_15:77.3	Te sallābhisaṅkhārā appahīnā;	77	
PA_mnd_15:77.4_0	sallābhisaṅkhārānaṁ appahīnattā gatiyā dhāvati, niraye dhāvati, tiracchānayoniyā	77	
PA_mnd_15:77.4_1	dhāvati, pettivisaye dhāvati, manussaloke dhāvati, devaloke dhāvati, gatiyā gatiṁ,	77	
PA_mnd_15:77.4_2	upapattiyā upapattiṁ, paṭisandhiyā paṭisandhiṁ, bhavena bhavaṁ, saṁsārena saṁsāraṁ,	77	
PA_mnd_15:77.4_3	vaṭṭena vaṭṭaṁ dhāvati vidhāvati sandhāvati saṁsaratīti—	77	
PA_mnd_15:77.5	yena sallena otiṇṇo disā sabbā vidhāvati.	77	
PA_mnd_15:78.1	Tameva sallamabbuyha, na dhāvati na sīdatīti.	78	
PA_mnd_15:78.2_0	Tameva rāgasallaṁ dosasallaṁ mohasallaṁ mānasallaṁ diṭṭhisallaṁ sokasallaṁ kathaṅkathāsallaṁ	78	
PA_mnd_15:78.2_1	abbuyha abbuhitvā uddharitvā samuddharitvā uppāṭayitvā samuppāṭayitvā pajahitvā vinodetvā	78	
PA_mnd_15:78.2_2	byantiṁ karitvā anabhāvaṁ gametvā neva puratthimaṁ disaṁ dhāvati na pacchimaṁ disaṁ	78	
PA_mnd_15:78.2_3	dhāvati na uttaraṁ disaṁ dhāvati na dakkhiṇaṁ disaṁ dhāvati.	78	
PA_mnd_15:78.3	Te sallābhisaṅkhārā pahīnā;	78	
PA_mnd_15:78.4_0	sallābhisaṅkhārānaṁ pahīnattā gatiyā na dhāvati, niraye na dhāvati, tiracchānayoniyā	78	
PA_mnd_15:78.4_1	na dhāvati, pettivisaye na dhāvati, manussaloke na dhāvati, devaloke na dhāvati,	78	
PA_mnd_15:78.4_2	na gatiyā gatiṁ, na upapattiyā upapattiṁ, na paṭisandhiyā paṭisandhiṁ, na bhavena	78	
PA_mnd_15:78.4_3	bhavaṁ, na saṁsārena saṁsāraṁ, na vaṭṭena vaṭṭaṁ dhāvati vidhāvati sandhāvati saṁsaratīti—	78	
PA_mnd_15:78.5	tameva sallamabbuyha na dhāvati.	78	
PA_mnd_15:78.6	Na sīdatīti kāmoghe na sīdati, bhavoghe na sīdati, diṭṭhoghe na sīdati, avijjoghe na sīdati, na saṁsīdati na osīdati na avasīdati na gacchati na avagacchatīti—	78	
PA_mnd_15:78.7	tameva sallamabbuyha, na dhāvati na sīdati.	78	
PA_mnd_15:79.1	Tenāha bhagavā—	79	
PA_mnd_15:80.1	“Yena sallena otiṇṇo,	80	
PA_mnd_15:80.2	disā sabbā vidhāvati;	80	
PA_mnd_15:80.3	Tameva sallamabbuyha,	80	
PA_mnd_15:80.4	na dhāvati na sīdatī”ti.	80	
PA_mnd_15:81.1	Tattha sikkhānugīyanti,	81	
PA_mnd_15:81.2	yāni loke gadhitāni;	81	
PA_mnd_15:81.3	Na tesu pasuto siyā,	81	
PA_mnd_15:81.4	nibbijjha sabbaso kāme;	81	
PA_mnd_15:81.5	Sikkhe nibbānamattano.	81	
PA_mnd_15:82.1	Tattha sikkhānugīyanti, yāni loke gadhitānīti.	82	
PA_mnd_15:82.2	Sikkhāti hatthisikkhā assasikkhā rathasikkhā dhanusikkhā sālākiyaṁ sallakattiyaṁ kāyatikicchaṁ bhūtiyaṁ komārabhaccaṁ.	82	
PA_mnd_15:82.3	Anugīyantīti gīyanti niggīyanti kathīyanti bhaṇīyanti dīpīyanti voharīyanti.	82	
PA_mnd_15:82.4	Atha vā gīyanti gaṇhīyanti uggaṇhīyanti dhārīyanti upadhārīyanti upalakkhīyanti gadhitapaṭilābhāya.	82	
PA_mnd_15:82.5	Gadhitā vuccanti pañca kāmaguṇā—	82	
PA_mnd_15:82.6	cakkhuviññeyyā rūpā iṭṭhā kantā manāpā piyarūpā kāmūpasañhitā rajanīyā,	82	
PA_mnd_15:82.7	sotaviññeyyā saddā …pe…	82	
PA_mnd_15:82.8	ghānaviññeyyā gandhā …	82	
PA_mnd_15:82.9	jivhāviññeyyā rasā …	82	
PA_mnd_15:82.10	kāyaviññeyyā phoṭṭhabbā iṭṭhā kantā manāpā piyarūpā kāmūpasañhitā rajanīyā.	82	
PA_mnd_15:82.11	Kiṅkāraṇā gadhitā vuccanti pañca kāmaguṇā?	82	
PA_mnd_15:82.12	Yebhuyyena devamanussā pañca kāmaguṇe icchanti sādiyanti patthayanti pihayanti abhijappanti taṅkāraṇā gadhitā vuccanti pañca kāmaguṇā.	82	
PA_mnd_15:82.13	Loketi manussaloketi—	82	
PA_mnd_15:82.14	tattha sikkhānugīyanti, yāni loke gadhitāni.	82	
PA_mnd_15:83.1	Na tesu pasuto siyāti.	83	
PA_mnd_15:83.2	Tāsu vā sikkhāsu tesu vā pañcasu kāmaguṇesu na pasuto siyā, na tanninno assa, na tappoṇo, na tappabbhāro, na tadadhimutto, na tadadhipateyyoti—	83	
PA_mnd_15:83.3	na tesu pasuto siyā.	83	
PA_mnd_15:84.1	Nibbijjha sabbaso kāmeti.	84	
PA_mnd_15:84.2	Nibbijjhāti paṭivijjhitvā.	84	
PA_mnd_15:84.3	“Sabbe saṅkhārā aniccā”ti paṭivijjhitvā,	84	
PA_mnd_15:84.4	“sabbe saṅkhārā dukkhā”ti paṭivijjhitvā …pe…	84	
PA_mnd_15:84.5	“yaṁ kiñci samudayadhammaṁ sabbaṁ taṁ nirodhadhamman”ti paṭivijjhitvā.	84	
PA_mnd_15:84.6	Sabbasoti sabbena sabbaṁ sabbathā sabbaṁ asesaṁ nissesaṁ pariyādiyanavacanametaṁ—	84	
PA_mnd_15:84.7	sabbasoti.	84	
PA_mnd_15:84.8	Kāmāti uddānato dve kāmā—	84	
PA_mnd_15:84.9	vatthukāmā ca kilesakāmā ca …pe…	84	
PA_mnd_15:84.10	ime vuccanti vatthukāmā …pe…	84	
PA_mnd_15:84.11	ime vuccanti kilesakāmāti—	84	
PA_mnd_15:84.12	nibbijjha sabbaso kāme.	84	
PA_mnd_15:85.1	Sikkhe nibbānamattanoti.	85	
PA_mnd_15:85.2	Sikkhāti tisso sikkhā—	85	
PA_mnd_15:85.3	adhisīlasikkhā, adhicittasikkhā, adhipaññāsikkhā …pe…	85	
PA_mnd_15:85.4	ayaṁ adhipaññāsikkhā.	85	
PA_mnd_15:85.5	Nibbānamattanoti attano rāgassa nibbāpanāya dosassa nibbāpanāya mohassa nibbāpanāya …pe…	85	
PA_mnd_15:85.6_0	sabbākusalābhisaṅkhārānaṁ samāya upasamāya vūpasamāya nibbāpanāya paṭinissaggāya	85	
PA_mnd_15:85.6_1	paṭipassaddhiyā adhisīlampi sikkheyya adhicittampi sikkheyya adhipaññampi sikkheyya,	85	
PA_mnd_15:85.6_2	imā tisso sikkhāyo āvajjanto sikkheyya jānanto sikkheyya …pe…	85	
PA_mnd_15:85.7	sacchikātabbaṁ sacchikaronto sikkheyya ācareyya samācareyya samādāya vatteyyāti—	85	
PA_mnd_15:85.8	sikkhe nibbānamattano.	85	
PA_mnd_15:86.1	Tenāha bhagavā—	86	
PA_mnd_15:87.1	“Tattha sikkhānugīyanti,	87	
PA_mnd_15:87.2	yāni loke gadhitāni;	87	
PA_mnd_15:87.3	Na tesu pasuto siyā,	87	
PA_mnd_15:87.4	nibbijjha sabbaso kāme;	87	
PA_mnd_15:87.5	Sikkhe nibbānamattano”ti.	87	
PA_mnd_15:88.1	Sacco siyā appagabbho,	88	
PA_mnd_15:88.2	amāyo rittapesuṇo;	88	
PA_mnd_15:88.3	Akkodhano lobhapāpaṁ,	88	
PA_mnd_15:88.4	vevicchaṁ vitare muni.	88	
PA_mnd_15:89.1	Sacco siyā appagabbhoti.	89	
PA_mnd_15:89.2	Sacco siyāti saccavācāya samannāgato siyā, sammādiṭṭhiyā samannāgato siyā, ariyena aṭṭhaṅgikena maggena samannāgato siyāti—	89	
PA_mnd_15:89.3	sacco siyā.	89	
PA_mnd_15:89.4	Appagabbhoti tīṇi pāgabbhiyāni—	89	
PA_mnd_15:89.5	kāyikaṁ pāgabbhiyaṁ, vācasikaṁ pāgabbhiyaṁ, cetasikaṁ pāgabbhiyaṁ …pe…	89	
PA_mnd_15:89.6	idaṁ cetasikaṁ pāgabbhiyaṁ.	89	
PA_mnd_15:89.7	Yassimāni tīṇi pāgabbhiyāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni, so vuccati appagabbhoti—	89	
PA_mnd_15:89.8	sacco siyā appagabbho.	89	
PA_mnd_15:90.1	Amāyo rittapesuṇoti.	90	
PA_mnd_15:90.2	Māyā vuccati vañcanikā cariyā.	90	
PA_mnd_15:90.3_0	Idhekacco kāyena duccaritaṁ caritvā vācāya duccaritaṁ caritvā manasā duccaritaṁ caritvā	90	
PA_mnd_15:90.3_1	tassa paṭicchādanahetu pāpikaṁ icchaṁ paṇidahati, mā maṁ jaññāti icchati, mā maṁ	90	
PA_mnd_15:90.3_2	jaññāti saṅkappeti, mā maṁ jaññāti vācaṁ bhāsati, mā maṁ jaññāti kāyena parakkamati.	90	
PA_mnd_15:90.4	Yā evarūpā māyā māyāvitā accasarā vañcanā nikati nikiraṇā pariharaṇā gūhanā parigūhanā chādanā paricchādanā anuttānikammaṁ anāvikammaṁ vocchādanā pāpakiriyā—	90	
PA_mnd_15:90.5	ayaṁ vuccati māyā.	90	
PA_mnd_15:90.6	Yassesā māyā pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā, so vuccati amāyo.	90	
PA_mnd_15:90.7	Rittapesuṇoti pesuññanti idhekacco pisuṇavāco hoti …pe…	90	
PA_mnd_15:90.8	evaṁ bhedādhippāyena pesuññaṁ upasaṁharati.	90	
PA_mnd_15:90.9	Yassetaṁ pesuññaṁ pahīnaṁ samucchinnaṁ vūpasantaṁ paṭipassaddhaṁ abhabbuppattikaṁ ñāṇagginā daḍḍhaṁ, so vuccati rittapesuṇo vivittapesuṇo pavivittapesuṇoti—	90	
PA_mnd_15:90.10	amāyo rittapesuṇo.	90	
PA_mnd_15:91.1	Akkodhano lobhapāpaṁ, vevicchaṁ vitare munīti.	91	
PA_mnd_15:91.2	Akkodhanoti hi kho vuttaṁ, api ca kodho tāva vattabbo.	91	
PA_mnd_15:91.3	Dasahākārehi kodho jāyati.	91	
PA_mnd_15:91.4	“Anatthaṁ me acarī”ti kodho jāyati …pe…	91	
PA_mnd_15:91.5	yasseso kodho pahīno samucchinno vūpasanto paṭipassaddho abhabbuppattiko ñāṇagginā daḍḍho, so vuccati akkodhano.	91	
PA_mnd_15:91.6	Kodhassa pahīnattā akkodhano, kodhavatthussa pariññātattā akkodhano, kodhahetussa upacchinnattā akkodhano.	91	
PA_mnd_15:91.7	Lobhoti yo lobho lubbhanā lubbhitattaṁ …pe…	91	
PA_mnd_15:91.8	abhijjhā lobho akusalamūlaṁ.	91	
PA_mnd_15:91.9	Vevicchaṁ vuccati pañca macchariyāni—	91	
PA_mnd_15:91.10	āvāsamacchariyaṁ …pe…	91	
PA_mnd_15:91.11	gāho vuccati macchariyaṁ.	91	
PA_mnd_15:91.12	Munīti.	91	
PA_mnd_15:91.13	Monaṁ vuccati ñāṇaṁ …pe… saṅgajālamaticca so muni.	91	
PA_mnd_15:91.14	Akkodhano lobhapāpaṁ, vevicchaṁ vitare munīti.	91	
PA_mnd_15:91.15	Muni lobhapāpañca vevicchañca atari uttari patari samatikkami vītivattayīti—	91	
PA_mnd_15:91.16	akkodhano lobhapāpaṁ, vevicchaṁ vitare muni.	91	
PA_mnd_15:92.1	Tenāha bhagavā—	92	
PA_mnd_15:93.1	“Sacco siyā appagabbho,	93	
PA_mnd_15:93.2	amāyo rittapesuṇo;	93	
PA_mnd_15:93.3	Akkodhano lobhapāpaṁ,	93	
PA_mnd_15:93.4	vevicchaṁ vitare munī”ti.	93	
PA_mnd_15:94.1	Niddaṁ tandiṁ sahe thīnaṁ,	94	
PA_mnd_15:94.2	Pamādena na saṁvase;	94	
PA_mnd_15:94.3	Atimāne na tiṭṭheyya,	94	
PA_mnd_15:94.4	Nibbānamanaso naro.	94	
PA_mnd_15:95.1	Niddaṁ tandiṁ sahe thīnanti.	95	
PA_mnd_15:95.2	Niddāti yā kāyassa akalyatā akammaññatā onāho pariyonāho antosamorodho middhaṁ suppaṁ pacalāyikā suppaṁ suppanā suppitattaṁ.	95	
PA_mnd_15:95.3	Tandinti yā tandī tandiyanā tandiyitattaṁ tandimanakatā ālasyaṁ ālasyāyanā ālasyāyitattaṁ.	95	
PA_mnd_15:95.4	Thīnanti yā cittassa akalyatā akammaññatā olīyanā sallīyanā līnaṁ līyanā līyitattaṁ, thinaṁ thiyanā thiyitattaṁ cittassa.	95	
PA_mnd_15:95.5	Niddaṁ tandiṁ sahe thīnanti.	95	
PA_mnd_15:95.6	Niddañca tandiñca thinañca sahe saheyya parisaheyya abhibhaveyya ajjhotthareyya pariyādiyeyya maddeyyāti—	95	
PA_mnd_15:95.7	niddaṁ tandiṁ sahe thīnaṁ.	95	
PA_mnd_15:96.1	Pamādena na saṁvaseti.	96	
PA_mnd_15:96.2	Pamādo vattabbo kāyaduccarite vā vacīduccarite vā manoduccarite vā pañcasu vā kāmaguṇesu.	96	
PA_mnd_15:96.3_0	Cittassa vosaggo vosaggānuppādanaṁ vā kusalānaṁ vā dhammānaṁ bhāvanāya asakkaccakiriyatā	96	
PA_mnd_15:96.3_1	asātaccakiriyatā anaṭṭhitakiriyatā olīnavuttitā nikkhittacchandatā nikkhittadhuratā	96	
PA_mnd_15:96.3_2	anāsevanā abhāvanā abahulīkammaṁ anadhiṭṭhānaṁ ananuyogo pamādo.	96	
PA_mnd_15:96.4	Yo evarūpo pamādo pamajjanā pamajjitattaṁ—	96	
PA_mnd_15:96.5	ayaṁ vuccati pamādo.	96	
PA_mnd_15:96.6_0	Pamādena na saṁvaseti pamādena na vaseyya na saṁvaseyya na āvaseyya na parivaseyya,	96	
PA_mnd_15:96.6_1	pamādaṁ pajaheyya vinodeyya byantiṁ kareyya anabhāvaṁ gameyya, pamādā ārato assa	96	
PA_mnd_15:96.6_2	virato paṭivirato nikkhanto nissaṭo vippamutto visaññutto vimariyādikatena cetasā vihareyyāti—	96	
PA_mnd_15:96.7	pamādena na saṁvase.	96	
PA_mnd_15:97.1	Atimāne na tiṭṭheyyāti.	97	
PA_mnd_15:97.2	Atimānoti idhekacco paraṁ atimaññati jātiyā vā gottena vā …pe… aññataraññatarena vā vatthunā.	97	
PA_mnd_15:97.3	Yo evarūpo māno maññanā maññitattaṁ unnati unnamo dhajo sampaggāho ketukamyatā cittassa—	97	
PA_mnd_15:97.4	ayaṁ vuccati atimāno.	97	
PA_mnd_15:97.5	Atimāne na tiṭṭheyyāti.	97	
PA_mnd_15:97.6_0	Atimāne na tiṭṭheyya na santiṭṭheyya, atimānaṁ pajaheyya vinodeyya byantiṁ kareyya	97	
PA_mnd_15:97.6_1	anabhāvaṁ gameyya, atimānā ārato assa virato paṭivirato nikkhanto nissaṭo vippamutto	97	
PA_mnd_15:97.6_2	visaññutto vimariyādikatena cetasā vihareyyāti—	97	
PA_mnd_15:97.7	atimāne na tiṭṭheyya.	97	
PA_mnd_15:98.1	Nibbānamanaso naroti.	98	
PA_mnd_15:98.2_0	Idhekacco dānaṁ dento sīlaṁ samādiyanto uposathakammaṁ karonto pānīyaṁ paribhojanīyaṁ	98	
PA_mnd_15:98.2_1	upaṭṭhapento pariveṇaṁ sammajjanto cetiyaṁ vandanto cetiye gandhamālaṁ āropento cetiyaṁ	98	
PA_mnd_15:98.2_2	padakkhiṇaṁ karonto yaṁ kiñci tedhātukaṁ kusalābhisaṅkhāraṁ abhisaṅkharonto na gatihetu	98	
PA_mnd_15:98.2_3	na upapattihetu na paṭisandhihetu na bhavahetu na saṁsārahetu na vaṭṭahetu, sabbaṁ	98	
PA_mnd_15:98.2_4	taṁ visaṁyogādhippāyo nibbānaninno nibbānapoṇo nibbānapabbhāro abhisaṅkharotīti.	98	
PA_mnd_15:98.3	Evampi nibbānamanaso naro.	98	
PA_mnd_15:98.4	Atha vā sabbasaṅkhāradhātuyā cittaṁ paṭivāpetvā amatāya dhātuyā cittaṁ upasaṁharati—	98	
PA_mnd_15:98.5	“etaṁ santaṁ etaṁ paṇītaṁ yadidaṁ sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānan”ti.	98	
PA_mnd_15:98.6	Evampi nibbānamanaso naro.	98	
PA_mnd_15:99.1	“Na paṇḍitā upadhisukhassa hetu,	99	
PA_mnd_15:99.2	Dadanti dānāni punabbhavāya;	99	
PA_mnd_15:99.3	Kāmañca te upadhiparikkhayāya,	99	
PA_mnd_15:99.4	Dadanti dānaṁ apunabbhavāya.	99	
PA_mnd_15:100.1	Na paṇḍitā upadhisukhassa hetu,	100	
PA_mnd_15:100.2	Bhāventi jhānāni punabbhavāya;	100	
PA_mnd_15:100.3	Kāmañca te upadhiparikkhayāya,	100	
PA_mnd_15:100.4	Bhāventi jhānaṁ apunabbhavāya.	100	
PA_mnd_15:101.1	Te nibbutiṁ āsisamānasā dadanti,	101	
PA_mnd_15:101.2	Tanninnacittā tadadhimuttā;	101	
PA_mnd_15:101.3	Najjo yathā sāgaramajjhupetā,	101	
PA_mnd_15:101.4	Bhavanti nibbānaparāyanā te”ti.	101	
PA_mnd_15:102.1	Nibbānamanaso naro.	102	
PA_mnd_15:102.2	Tenāha bhagavā—	102	
PA_mnd_15:103.1	“Niddaṁ tandiṁ sahe thīnaṁ,	103	
PA_mnd_15:103.2	pamādena na saṁvase;	103	
PA_mnd_15:103.3	Atimāne na tiṭṭheyya,	103	
PA_mnd_15:103.4	nibbānamanaso naro”ti.	103	
PA_mnd_15:104.1	Mosavajje na niyyetha,	104	
PA_mnd_15:104.2	rūpe snehaṁ na kubbaye;	104	
PA_mnd_15:104.3	Mānañca parijāneyya,	104	
PA_mnd_15:104.4	sāhasā virato care.	104	
PA_mnd_15:105.1	Mosavajje na niyyethāti.	105	
PA_mnd_15:105.2	Mosavajjaṁ vuccati musāvādo.	105	
PA_mnd_15:105.3	Idhekacco sabhaggato vā parisaggato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho—	105	
PA_mnd_15:105.4	“ehambho purisa, yaṁ jānāsi taṁ vadehī”ti,	105	
PA_mnd_15:105.5	so ajānaṁ vā āha—“jānāmī”ti,	105	
PA_mnd_15:105.6	jānaṁ vā āha—“na jānāmī”ti,	105	
PA_mnd_15:105.7	apassaṁ vā āha—“passāmī”ti,	105	
PA_mnd_15:105.8	passaṁ vā āha—“na passāmī”ti.	105	
PA_mnd_15:105.9	Iti attahetu vā parahetu vā āmisakiñcikkhahetu vā sampajānamusā bhāsitā hoti—	105	
PA_mnd_15:105.10	idaṁ vuccati mosavajjaṁ.	105	
PA_mnd_15:105.11	Api ca tīhākārehi …pe…	105	
PA_mnd_15:105.12	catūhākārehi …	105	
PA_mnd_15:105.13	pañcahākārehi …	105	
PA_mnd_15:105.14	chahākārehi …	105	
PA_mnd_15:105.15	sattahākārehi …	105	
PA_mnd_15:105.16	aṭṭhahākārehi …pe…	105	
PA_mnd_15:105.17	imehi aṭṭhahākārehi musāvādo hoti.	105	
PA_mnd_15:105.18	Mosavajje na niyyethāti.	105	
PA_mnd_15:105.19_0	Mosavajje na yāyeyya na niyyāyeyya na vaheyya na saṁhareyya, mosavajjaṁ pajaheyya	105	
PA_mnd_15:105.19_1	vinodeyya byantiṁ kareyya anabhāvaṁ gameyya, mosavajjā ārato assa virato paṭivirato	105	
PA_mnd_15:105.19_2	nikkhanto nissaṭo vippamutto visaññutto vimariyādikatena cetasā vihareyyāti—	105	
PA_mnd_15:105.20	mosavajje na niyyetha.	105	
PA_mnd_15:106.1	Rūpe snehaṁ na kubbayeti.	106	
PA_mnd_15:106.2	Rūpanti cattāro ca mahābhūtā, catunnañca mahābhūtānaṁ upādāya rūpaṁ.	106	
PA_mnd_15:106.3	Rūpe snehaṁ na kubbayeti.	106	
PA_mnd_15:106.4	Rūpe snehaṁ na kareyya chandaṁ na kareyya pemaṁ na kareyya rāgaṁ na kareyya na janeyya na sañjaneyya na nibbatteyya nābhinibbatteyyāti—	106	
PA_mnd_15:106.5	rūpe snehaṁ na kubbaye.	106	
PA_mnd_15:107.1	Mānañca parijāneyyāti.	107	
PA_mnd_15:107.2	Mānoti ekavidhena māno—	107	
PA_mnd_15:107.3	yā cittassa unnati.	107	
PA_mnd_15:107.4	Duvidhena māno—	107	
PA_mnd_15:107.5	attukkaṁsanamāno,	107	
PA_mnd_15:107.6	paravambhanamāno.	107	
PA_mnd_15:107.7	Tividhena māno—	107	
PA_mnd_15:107.8	“seyyohamasmī”ti māno,	107	
PA_mnd_15:107.9	“sadisohamasmī”ti māno,	107	
PA_mnd_15:107.10	“hīnohamasmī”ti māno.	107	
PA_mnd_15:107.11	Catuvidhena māno—	107	
PA_mnd_15:107.12	lābhena mānaṁ janeti,	107	
PA_mnd_15:107.13	yasena mānaṁ janeti,	107	
PA_mnd_15:107.14	pasaṁsāya mānaṁ janeti,	107	
PA_mnd_15:107.15	sukhena mānaṁ janeti.	107	
PA_mnd_15:107.16	Pañcavidhena māno—	107	
PA_mnd_15:107.17	“lābhimhi manāpikānaṁ rūpānan”ti mānaṁ janeti,	107	
PA_mnd_15:107.18	“lābhimhi manāpikānaṁ saddānaṁ …pe…	107	
PA_mnd_15:107.19	gandhānaṁ …	107	
PA_mnd_15:107.20	rasānaṁ …	107	
PA_mnd_15:107.21	phoṭṭhabbānan”ti mānaṁ janeti.	107	
PA_mnd_15:107.22	Chabbidhena māno—	107	
PA_mnd_15:107.23	cakkhusampadāya mānaṁ janeti,	107	
PA_mnd_15:107.24	sotasampadāya …pe…	107	
PA_mnd_15:107.25	ghānasampadāya …	107	
PA_mnd_15:107.26	jivhāsampadāya …	107	
PA_mnd_15:107.27	kāyasampadāya …	107	
PA_mnd_15:107.28	manosampadāya mānaṁ janeti.	107	
PA_mnd_15:107.29	Sattavidhena māno—	107	
PA_mnd_15:107.30	atimāno,	107	
PA_mnd_15:107.31	mānātimāno,	107	
PA_mnd_15:107.32	omāno,	107	
PA_mnd_15:107.33	sadisamāno,	107	
PA_mnd_15:107.34	adhimāno,	107	
PA_mnd_15:107.35	asmimāno,	107	
PA_mnd_15:107.36	micchāmāno.	107	
PA_mnd_15:107.37	Aṭṭhavidhena māno—	107	
PA_mnd_15:107.38	lābhena mānaṁ janeti,	107	
PA_mnd_15:107.39	alābhena omānaṁ janeti,	107	
PA_mnd_15:107.40	yasena mānaṁ janeti,	107	
PA_mnd_15:107.41	ayasena omānaṁ janeti,	107	
PA_mnd_15:107.42	pasaṁsāya mānaṁ janeti,	107	
PA_mnd_15:107.43	nindāya omānaṁ janeti,	107	
PA_mnd_15:107.44	sukhena mānaṁ janeti,	107	
PA_mnd_15:107.45	dukkhena omānaṁ janeti.	107	
PA_mnd_15:107.46	Navavidhena māno—	107	
PA_mnd_15:107.47	seyyassa “seyyohamasmī”ti māno,	107	
PA_mnd_15:107.48	seyyassa “sadisohamasmī”ti māno,	107	
PA_mnd_15:107.49	seyyassa “hīnohamasmī”ti māno,	107	
PA_mnd_15:107.50	sadisassa “seyyohamasmī”ti māno,	107	
PA_mnd_15:107.51	sadisassa “sadisohamasmī”ti māno,	107	
PA_mnd_15:107.52	sadisassa “hīnohamasmī”ti māno,	107	
PA_mnd_15:107.53	hīnassa “seyyohamasmī”ti māno,	107	
PA_mnd_15:107.54	hīnassa “sadisohamasmī”ti māno,	107	
PA_mnd_15:107.55	hīnassa “hīnohamasmī”ti māno.	107	
PA_mnd_15:107.56	Dasavidhena māno—	107	
PA_mnd_15:107.57	idhekacco mānaṁ janeti jātiyā vā gottena vā …pe… aññataraññatarena vā vatthunā.	107	
PA_mnd_15:107.58	Yo evarūpo māno maññanā maññitattaṁ unnati unnamo dhajo sampaggāho ketukamyatā cittassa—	107	
PA_mnd_15:107.59	ayaṁ vuccati māno.	107	
PA_mnd_15:108.1	Mānañca parijāneyyāti.	108	
PA_mnd_15:108.2	Mānaṁ tīhi pariññāhi parijāneyya—	108	
PA_mnd_15:108.3	ñātapariññāya,	108	
PA_mnd_15:108.4	tīraṇapariññāya,	108	
PA_mnd_15:108.5	pahānapariññāya.	108	
PA_mnd_15:108.6	Katamā ñātapariññā?	108	
PA_mnd_15:108.7	Mānaṁ jānāti ayaṁ ekavidhena māno—	108	
PA_mnd_15:108.8	yā cittassa unnati.	108	
PA_mnd_15:108.9	Ayaṁ duvidhena māno—	108	
PA_mnd_15:108.10	attukkaṁsanamāno paravambhanamāno …pe…	108	
PA_mnd_15:108.11	ayaṁ dasavidhena māno—	108	
PA_mnd_15:108.12	idhekacco mānaṁ janeti jātiyā vā gottena vā …pe… aññataraññatarena vā vatthunāti jānāti passati—	108	
PA_mnd_15:108.13	ayaṁ ñātapariññā.	108	
PA_mnd_15:109.1	Katamā tīraṇapariññā?	109	
PA_mnd_15:109.2	Etaṁ ñātaṁ katvā mānaṁ tīreti aniccato dukkhato …pe…	109	
PA_mnd_15:109.3	nissaraṇato tīreti—	109	
PA_mnd_15:109.4	ayaṁ tīraṇapariññā.	109	
PA_mnd_15:110.1	Katamā pahānapariññā?	110	
PA_mnd_15:110.2	Evaṁ tīrayitvā mānaṁ pajahati vinodeti byantiṁ karoti anabhāvaṁ gameti—	110	
PA_mnd_15:110.3	ayaṁ pahānapariññā.	110	
PA_mnd_15:110.4	Mānañca parijāneyyāti mānaṁ imāhi tīhi pariññāhi parijāneyyāti—	110	
PA_mnd_15:110.5	mānañca parijāneyya.	110	
PA_mnd_15:111.1	Sāhasā virato careti.	111	
PA_mnd_15:111.2	Katamā sāhasā cariyā?	111	
PA_mnd_15:111.3	Rattassa rāgacariyā sāhasā cariyā,	111	
PA_mnd_15:111.4	duṭṭhassa dosacariyā sāhasā cariyā,	111	
PA_mnd_15:111.5	mūḷhassa mohacariyā sāhasā cariyā,	111	
PA_mnd_15:111.6	vinibaddhassa mānacariyā sāhasā cariyā,	111	
PA_mnd_15:111.7	parāmaṭṭhassa diṭṭhicariyā sāhasā cariyā,	111	
PA_mnd_15:111.8	vikkhepagatassa uddhaccacariyā sāhasā cariyā,	111	
PA_mnd_15:111.9	aniṭṭhaṅgatassa vicikicchācariyā sāhasā cariyā,	111	
PA_mnd_15:111.10	thāmagatassa anusayacariyā sāhasā cariyā—	111	
PA_mnd_15:111.11	ayaṁ sāhasā cariyā.	111	
PA_mnd_15:111.12_0	Sāhasā virato careti sāhasā cariyāya ārato assa virato paṭivirato nikkhanto nissaṭo	111	
PA_mnd_15:111.12_1	vippamutto visaññutto vimariyādikatena cetasā vihareyya careyya vicareyya iriyeyya	111	
PA_mnd_15:111.12_2	vatteyya pāleyya yapeyya yāpeyyāti—	111	
PA_mnd_15:111.13	sāhasā virato care.	111	
PA_mnd_15:112.1	Tenāha bhagavā—	112	
PA_mnd_15:113.1	“Mosavajje na niyyetha,	113	
PA_mnd_15:113.2	rūpe snehaṁ na kubbaye;	113	
PA_mnd_15:113.3	Mānañca parijāneyya,	113	
PA_mnd_15:113.4	sāhasā virato care”ti.	113	
PA_mnd_15:114.1	Purāṇaṁ nābhinandeyya,	114	
PA_mnd_15:114.2	nave khantiṁ na kubbaye;	114	
PA_mnd_15:114.3	Hīyamāne na soceyya,	114	
PA_mnd_15:114.4	ākāsaṁ na sito siyā.	114	
PA_mnd_15:115.1	Purāṇaṁ nābhinandeyyāti.	115	
PA_mnd_15:115.2	Purāṇaṁ vuccati atītā rūpavedanāsaññāsaṅkhāraviññāṇā.	115	
PA_mnd_15:115.3_0	Atīte saṅkhāre taṇhāvasena diṭṭhivasena nābhinandeyya nābhivadeyya na ajjhoseyya,	115	
PA_mnd_15:115.3_1	abhinandanaṁ abhivadanaṁ ajjhosānaṁ gāhaṁ parāmāsaṁ abhinivesaṁ pajaheyya vinodeyya	115	
PA_mnd_15:115.3_2	byantiṁ kareyya anabhāvaṁ gameyyāti—	115	
PA_mnd_15:115.4	purāṇaṁ nābhinandeyya.	115	
PA_mnd_15:116.1	Nave khantiṁ na kubbayeti.	116	
PA_mnd_15:116.2	Navā vuccati paccuppannā rūpavedanāsaññāsaṅkhāraviññāṇā.	116	
PA_mnd_15:116.3	Paccuppanne saṅkhāre taṇhāvasena diṭṭhivasena khantiṁ na kareyya chandaṁ na kareyya pemaṁ na kareyya rāgaṁ na kareyya na janeyya na sañjaneyya na nibbatteyya nābhinibbatteyyāti—	116	
PA_mnd_15:116.4	nave khantiṁ na kubbaye.	116	
PA_mnd_15:117.1	Hīyamāne na soceyyāti.	117	
PA_mnd_15:117.2	Hīyamāne hāyamāne parihāyamāne vemāne vigacchamāne antaradhāyamāne na soceyya na kilameyya na parāmaseyya na parideveyya na urattāḷiṁ kandeyya na sammohaṁ āpajjeyya.	117	
PA_mnd_15:117.3	Cakkhusmiṁ hīyamāne hāyamāne parihāyamāne vemāne vigacchamāne antaradhāyamāne,	117	
PA_mnd_15:117.4	sotasmiṁ …pe…	117	
PA_mnd_15:117.5	ghānasmiṁ …	117	
PA_mnd_15:117.6	jivhāya …	117	
PA_mnd_15:117.7	kāyasmiṁ …	117	
PA_mnd_15:117.8	rūpasmiṁ …	117	
PA_mnd_15:117.9	saddasmiṁ …	117	
PA_mnd_15:117.10	gandhasmiṁ …	117	
PA_mnd_15:117.11	rasasmiṁ …	117	
PA_mnd_15:117.12	phoṭṭhabbasmiṁ …	117	
PA_mnd_15:117.13	kulasmiṁ …	117	
PA_mnd_15:117.14	gaṇasmiṁ …	117	
PA_mnd_15:117.15	āvāsasmiṁ …	117	
PA_mnd_15:117.16	lābhasmiṁ …	117	
PA_mnd_15:117.17	yasasmiṁ …	117	
PA_mnd_15:117.18	pasaṁsāya …	117	
PA_mnd_15:117.19	sukhasmiṁ …	117	
PA_mnd_15:117.20	cīvarasmiṁ …	117	
PA_mnd_15:117.21	piṇḍapātasmiṁ …	117	
PA_mnd_15:117.22	senāsanasmiṁ …	117	
PA_mnd_15:117.23_0	gilānapaccayabhesajjaparikkhārasmiṁ hīyamāne hāyamāne parihāyamāne vemāne vigacchamāne	117	
PA_mnd_15:117.23_1	antaradhāyamāne na soceyya na kilameyya na parāmaseyya na parideveyya na urattāḷiṁ	117	
PA_mnd_15:117.23_2	kandeyya na sammohaṁ āpajjeyyāti—	117	
PA_mnd_15:117.24	hīyamāne na soceyya.	117	
PA_mnd_15:118.1	Ākāsaṁ na sito siyāti.	118	
PA_mnd_15:118.2	Ākāsaṁ vuccati taṇhā.	118	
PA_mnd_15:118.3	Yo rāgo sārāgo …pe… abhijjhā lobho akusalamūlaṁ.	118	
PA_mnd_15:118.4	Kiṅkāraṇā ākāsaṁ vuccati taṇhā?	118	
PA_mnd_15:118.5	Yāya taṇhāya rūpaṁ ākassati samākassati gaṇhāti parāmasati abhinivisati,	118	
PA_mnd_15:118.6	vedanaṁ …pe…	118	
PA_mnd_15:118.7	saññaṁ …	118	
PA_mnd_15:118.8	saṅkhāre …	118	
PA_mnd_15:118.9	viññāṇaṁ …	118	
PA_mnd_15:118.10	gatiṁ …	118	
PA_mnd_15:118.11	upapattiṁ …	118	
PA_mnd_15:118.12	paṭisandhiṁ …	118	
PA_mnd_15:118.13	bhavaṁ …	118	
PA_mnd_15:118.14	saṁsāraṁ …	118	
PA_mnd_15:118.15	vaṭṭaṁ ākassati samākassati gaṇhāti parāmasati abhinivisati;	118	
PA_mnd_15:118.16	taṅkāraṇā ākāsaṁ vuccati taṇhā.	118	
PA_mnd_15:118.17	Ākāsaṁ na sito siyāti.	118	
PA_mnd_15:118.18	Taṇhānissito na siyā.	118	
PA_mnd_15:118.19	Taṇhaṁ pajaheyya vinodeyya byantiṁ kareyya anabhāvaṁ gameyya, taṇhāya ārato assa virato paṭivirato nikkhanto nissaṭo vippamutto visaññutto vimariyādikatena cetasā vihareyyāti—	118	
PA_mnd_15:118.20	ākāsaṁ na sito siyā.	118	
PA_mnd_15:119.1	Tenāha bhagavā—	119	
PA_mnd_15:120.1	“Purāṇaṁ nābhinandeyya,	120	
PA_mnd_15:120.2	nave khantiṁ na kubbaye;	120	
PA_mnd_15:120.3	Hīyamāne na soceyya,	120	
PA_mnd_15:120.4	ākāsaṁ na sito siyā”ti.	120	
PA_mnd_15:121.1	Gedhaṁ brūmi mahoghoti,	121	
PA_mnd_15:121.2	ājavaṁ brūmi jappanaṁ;	121	
PA_mnd_15:121.3	Ārammaṇaṁ pakampanaṁ,	121	
PA_mnd_15:121.4	kāmapaṅko duraccayo.	121	
PA_mnd_15:122.1	Gedhaṁ brūmi mahoghotīti.	122	
PA_mnd_15:122.2	Gedho vuccati taṇhā.	122	
PA_mnd_15:122.3	Yo rāgo sārāgo …pe… abhijjhā lobho akusalamūlaṁ.	122	
PA_mnd_15:122.4	Mahogho vuccati taṇhā.	122	
PA_mnd_15:122.5	Yo rāgo sārāgo …pe… abhijjhā lobho akusalamūlaṁ.	122	
PA_mnd_15:122.6	Gedhaṁ brūmi mahoghotīti.	122	
PA_mnd_15:122.7	Gedhaṁ “mahogho”ti brūmi ācikkhāmi desemi paññāpemi paṭṭhapemi vivarāmi vibhajāmi uttānīkaromi pakāsemīti—	122	
PA_mnd_15:122.8	gedhaṁ brūmi mahoghoti.	122	
PA_mnd_15:123.1	Ājavaṁ brūmi jappananti.	123	
PA_mnd_15:123.2	Ājavā vuccati taṇhā.	123	
PA_mnd_15:123.3	Yo rāgo sārāgo …pe… abhijjhā lobho akusalamūlaṁ.	123	
PA_mnd_15:123.4	Jappanāpi vuccati taṇhā.	123	
PA_mnd_15:123.5	Yo rāgo sārāgo …pe… abhijjhā lobho akusalamūlaṁ.	123	
PA_mnd_15:123.6	Ājavaṁ brūmi jappananti ājavaṁ “jappanā”ti brūmi ācikkhāmi …pe… uttānīkaromi pakāsemīti—	123	
PA_mnd_15:123.7	ājavaṁ brūmi jappanaṁ.	123	
PA_mnd_15:124.1	Ārammaṇaṁ pakampananti.	124	
PA_mnd_15:124.2	Ārammaṇampi vuccati taṇhā.	124	
PA_mnd_15:124.3	Yo rāgo sārāgo …pe… abhijjhā lobho akusalamūlaṁ.	124	
PA_mnd_15:124.4	Pakampanāpi vuccati taṇhā.	124	
PA_mnd_15:124.5	Yo rāgo sārāgo …pe… abhijjhā lobho akusalamūlanti—	124	
PA_mnd_15:124.6	ārammaṇaṁ pakampanaṁ.	124	
PA_mnd_15:125.1	Kāmapaṅko duraccayoti.	125	
PA_mnd_15:125.2	Kāmapaṅko kāmakaddamo kāmakileso kāmapalipo kāmapalirodho duraccayo durativatto duttaro duppataro dussamatikkamo dubbītivattoti—	125	
PA_mnd_15:125.3	kāmapaṅko duraccayo.	125	
PA_mnd_15:126.1	Tenāha bhagavā—	126	
PA_mnd_15:127.1	“Gedhaṁ brūmi mahoghoti,	127	
PA_mnd_15:127.2	ājavaṁ brūmi jappanaṁ;	127	
PA_mnd_15:127.3	Ārammaṇaṁ pakampanaṁ,	127	
PA_mnd_15:127.4	kāmapaṅko duraccayo”ti.	127	
PA_mnd_15:128.1	Saccā avokkamaṁ muni,	128	
PA_mnd_15:128.2	thale tiṭṭhati brāhmaṇo;	128	
PA_mnd_15:128.3	Sabbaṁ so paṭinissajja,	128	
PA_mnd_15:128.4	sa ve santoti vuccati.	128	
PA_mnd_15:129.1	Saccā avokkamaṁ munīti.	129	
PA_mnd_15:129.2	Saccavācāya avokkamanto, sammādiṭṭhiyā avokkamanto, ariyā aṭṭhaṅgikā maggā avokkamanto.	129	
PA_mnd_15:129.3	Munīti.	129	
PA_mnd_15:129.4	Monaṁ vuccati ñāṇaṁ …pe… saṅgajālamaticca so munīti—	129	
PA_mnd_15:129.5	saccā avokkamaṁ muni.	129	
PA_mnd_15:130.1	Thale tiṭṭhati brāhmaṇoti.	130	
PA_mnd_15:130.2	Thalaṁ vuccati amataṁ nibbānaṁ.	130	
PA_mnd_15:130.3	Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ.	130	
PA_mnd_15:130.4	Brāhmaṇoti sattannaṁ dhammānaṁ bāhitattā brāhmaṇo …pe… asito tādi pavuccate sa brahmā.	130	
PA_mnd_15:130.5	Thale tiṭṭhati brāhmaṇoti.	130	
PA_mnd_15:130.6	Thale tiṭṭhati dīpe tiṭṭhati tāṇe tiṭṭhati leṇe tiṭṭhati saraṇe tiṭṭhati abhaye tiṭṭhati accute tiṭṭhati amate tiṭṭhati nibbāne tiṭṭhatīti—	130	
PA_mnd_15:130.7	thale tiṭṭhati brāhmaṇo.	130	
PA_mnd_15:131.1	Sabbaṁ so paṭinissajjāti.	131	
PA_mnd_15:131.2	Sabbaṁ vuccati dvādasāyatanāni—	131	
PA_mnd_15:131.3	cakkhu ceva rūpā ca …pe…	131	
PA_mnd_15:131.4	mano ceva dhammā ca.	131	
PA_mnd_15:131.5_0	Yato ajjhattikabāhiresu āyatanesu chandarāgo pahīno hoti ucchinnamūlo tālāvatthukato	131	
PA_mnd_15:131.5_1	anabhāvaṅkato āyatiṁ anuppādadhammo, ettāvatāpi sabbaṁ cattaṁ hoti vantaṁ muttaṁ	131	
PA_mnd_15:131.5_2	pahīnaṁ paṭinissaṭṭhaṁ.	131	
PA_mnd_15:131.6	Yato taṇhā ca diṭṭhi ca māno ca pahīnā honti ucchinnamūlā tālāvatthukatā anabhāvaṅkatā āyatiṁ anuppādadhammā, ettāvatāpi sabbaṁ cattaṁ hoti vantaṁ muttaṁ pahīnaṁ paṭinissaṭṭhaṁ.	131	
PA_mnd_15:131.7_0	Yato puññābhisaṅkhāro ca apuññābhisaṅkhāro ca āneñjābhisaṅkhāro ca pahīnā honti ucchinnamūlā	131	
PA_mnd_15:131.7_1	tālāvatthukatā anabhāvaṅkatā āyatiṁ anuppādadhammā, ettāvatāpi sabbaṁ cattaṁ hoti	131	
PA_mnd_15:131.7_2	vantaṁ muttaṁ pahīnaṁ paṭinissaṭṭhanti—	131	
PA_mnd_15:131.8	sabbaṁ so paṭinissajja.	131	
PA_mnd_15:132.1	Sa ve santoti vuccatīti.	132	
PA_mnd_15:132.2	So santo upasanto vūpasanto nibbuto paṭipassaddhoti vuccati kathīyati bhaṇīyati dīpīyati voharīyatīti—	132	
PA_mnd_15:132.3	sa ve santoti vuccati.	132	
PA_mnd_15:133.1	Tenāha bhagavā—	133	
PA_mnd_15:134.1	“Saccā avokkamaṁ muni,	134	
PA_mnd_15:134.2	thale tiṭṭhati brāhmaṇo;	134	
PA_mnd_15:134.3	Sabbaṁ so paṭinissajja,	134	
PA_mnd_15:134.4	sa ve santoti vuccatī”ti.	134	
PA_mnd_15:135.1	Sa ve vidvā sa vedagū,	135	
PA_mnd_15:135.2	ñatvā dhammaṁ anissito;	135	
PA_mnd_15:135.3	Sammā so loke iriyāno,	135	
PA_mnd_15:135.4	na pihetīdha kassaci.	135	
PA_mnd_15:136.1	Sa ve vidvā sa vedagūti.	136	
PA_mnd_15:136.2	Vidvāti vidvā vijjāgato ñāṇī vibhāvī medhāvī.	136	
PA_mnd_15:136.3	Vedagūti.	136	
PA_mnd_15:136.4	Vedā vuccanti catūsu maggesu ñāṇaṁ …pe… sabbavedanāsu vītarāgo sabbavedamaticca vedagū soti—	136	
PA_mnd_15:136.5	sa ve vidvā sa vedagū.	136	
PA_mnd_15:137.1	Ñatvā dhammaṁ anissitoti.	137	
PA_mnd_15:137.2	Ñatvāti ñatvā jānitvā tulayitvā tīrayitvā vibhāvayitvā vibhūtaṁ katvā.	137	
PA_mnd_15:137.3	“Sabbe saṅkhārā aniccā”ti ñatvā jānitvā tulayitvā tīrayitvā vibhāvayitvā vibhūtaṁ katvā,	137	
PA_mnd_15:137.4	“sabbe saṅkhārā dukkhā”ti …pe…	137	
PA_mnd_15:137.5	“yaṁ kiñci samudayadhammaṁ sabbaṁ taṁ nirodhadhamman”ti ñatvā jānitvā tulayitvā tīrayitvā vibhāvayitvā vibhūtaṁ katvā.	137	
PA_mnd_15:137.6	Anissitoti dve nissayā—	137	
PA_mnd_15:137.7	taṇhānissayo ca diṭṭhinissayo ca …pe…	137	
PA_mnd_15:137.8	ayaṁ taṇhānissayo …pe…	137	
PA_mnd_15:137.9	ayaṁ diṭṭhinissayo.	137	
PA_mnd_15:137.10	Taṇhānissayaṁ pahāya diṭṭhinissayaṁ paṭinissajjitvā cakkhuṁ anissito …	137	
PA_mnd_15:137.11	sotaṁ anissito …	137	
PA_mnd_15:137.12	ghānaṁ anissito …pe…	137	
PA_mnd_15:137.13	diṭṭhasutamutaviññātabbe dhamme anissito anallīno anupagato anajjhosito anadhimutto nikkhanto nissaṭo vippamutto visaññutto vimariyādikatena cetasā viharatīti—	137	
PA_mnd_15:137.14	ñatvā dhammaṁ anissito.	137	
PA_mnd_15:138.1	Sammā so loke iriyānoti.	138	
PA_mnd_15:138.2_0	Yato ajjhattikabāhiresu āyatanesu chandarāgo pahīno hoti ucchinnamūlo tālāvatthukato	138	
PA_mnd_15:138.2_1	anabhāvaṅkato āyatiṁ anuppādadhammo, ettāvatāpi sammā so loke carati viharati iriyati	138	
PA_mnd_15:138.2_2	vattati pāleti yapeti yāpeti …pe…	138	
PA_mnd_15:138.3_0	yato puññābhisaṅkhāro ca apuññābhisaṅkhāro ca āneñjābhisaṅkhāro ca pahīnā honti ucchinnamūlā	138	
PA_mnd_15:138.3_1	tālāvatthukatā anabhāvaṅkatā āyatiṁ anuppādadhammā, ettāvatāpi sammā so loke carati	138	
PA_mnd_15:138.3_2	viharati iriyati vattati pāleti yapeti yāpetīti—	138	
PA_mnd_15:138.4	sammā so loke iriyāno.	138	
PA_mnd_15:139.1	Na pihetīdha kassacīti.	139	
PA_mnd_15:139.2	Pihā vuccati taṇhā.	139	
PA_mnd_15:139.3	Yo rāgo sārāgo …pe… abhijjhā lobho akusalamūlaṁ.	139	
PA_mnd_15:139.4_0	Yassesā pihā taṇhā pahīnā samucchinnā vūpasantā paṭipassaddhā abhabbuppattikā ñāṇagginā	139	
PA_mnd_15:139.4_1	daḍḍhā, so kassaci na piheti khattiyassa vā brāhmaṇassa vā vessassa vā suddassa vā	139	
PA_mnd_15:139.4_2	gahaṭṭhassa vā pabbajitassa vā devassa vā manussassa vāti—	139	
PA_mnd_15:139.5	na pihetīdha kassaci.	139	
PA_mnd_15:140.1	Tenāha bhagavā—	140	
PA_mnd_15:141.1	“Sa ve vidvā sa vedagū,	141	
PA_mnd_15:141.2	ñatvā dhammaṁ anissito;	141	
PA_mnd_15:141.3	Sammā so loke iriyāno,	141	
PA_mnd_15:141.4	na pihetīdha kassacī”ti.	141	
PA_mnd_15:142.1	Yodha kāme accatari,	142	
PA_mnd_15:142.2	saṅgaṁ loke duraccayaṁ;	142	
PA_mnd_15:142.3	Na so socati nājjheti,	142	
PA_mnd_15:142.4	chinnasoto abandhano.	142	
PA_mnd_15:143.1	Yodha kāme accatari, saṅgaṁ loke duraccayanti.	143	
PA_mnd_15:143.2	Yoti yo yādiso yathāyutto yathāvihito yathāpakāro yaṁ ṭhānappatto yaṁ dhammasamannāgato khattiyo vā brāhmaṇo vā vesso vā suddo vā gahaṭṭho vā pabbajito vā devo vā manusso vā.	143	
PA_mnd_15:143.3	Kāmāti uddānato dve kāmā—	143	
PA_mnd_15:143.4	vatthukāmā ca kilesakāmā ca …pe…	143	
PA_mnd_15:143.5	ime vuccanti vatthukāmā …pe…	143	
PA_mnd_15:143.6	ime vuccanti kilesakāmā.	143	
PA_mnd_15:143.7	Saṅgāti satta saṅgā—	143	
PA_mnd_15:143.8	rāgasaṅgo, dosasaṅgo, mohasaṅgo, mānasaṅgo, diṭṭhisaṅgo, kilesasaṅgo, duccaritasaṅgo.	143	
PA_mnd_15:143.9	Loketi apāyaloke manussaloke devaloke khandhaloke dhātuloke āyatanaloke.	143	
PA_mnd_15:143.10	Saṅgaṁ loke duraccayanti.	143	
PA_mnd_15:143.11	Yo kāme ca saṅge ca loke duraccaye durativatte duttare duppatare dussamatikkame dubbītivatte atari uttari patari samatikkami vītivattayīti—	143	
PA_mnd_15:143.12	yodha kāme accatari, saṅgaṁ loke duraccayaṁ.	143	
PA_mnd_15:144.1	Na so socati nājjhetīti.	144	
PA_mnd_15:144.2	Vipariṇataṁ vā vatthuṁ na socati, vipariṇatasmiṁ vā vatthusmiṁ na socati.	144	
PA_mnd_15:144.3	“Cakkhu me vipariṇatan”ti na socati …pe…	144	
PA_mnd_15:144.4	sotaṁ me …	144	
PA_mnd_15:144.5	ghānaṁ me …	144	
PA_mnd_15:144.6	jivhā me …	144	
PA_mnd_15:144.7	kāyo me …	144	
PA_mnd_15:144.8	rūpā me …	144	
PA_mnd_15:144.9	saddā me …	144	
PA_mnd_15:144.10	gandhā me …	144	
PA_mnd_15:144.11	rasā me …	144	
PA_mnd_15:144.12	phoṭṭhabbā me …	144	
PA_mnd_15:144.13	kulaṁ me …	144	
PA_mnd_15:144.14	gaṇo me …	144	
PA_mnd_15:144.15	āvāso me …	144	
PA_mnd_15:144.16	lābho me …	144	
PA_mnd_15:144.17	yaso me …	144	
PA_mnd_15:144.18	pasaṁsā me …	144	
PA_mnd_15:144.19	sukhaṁ me …	144	
PA_mnd_15:144.20	cīvaraṁ me …	144	
PA_mnd_15:144.21	piṇḍapāto me …	144	
PA_mnd_15:144.22	senāsanaṁ me …	144	
PA_mnd_15:144.23	gilānapaccayabhesajjaparikkhārā me …	144	
PA_mnd_15:144.24	mātā me …	144	
PA_mnd_15:144.25	pitā me …	144	
PA_mnd_15:144.26	bhātā me …	144	
PA_mnd_15:144.27	bhaginī me …	144	
PA_mnd_15:144.28	putto me …	144	
PA_mnd_15:144.29	dhītā me …	144	
PA_mnd_15:144.30	mittā me …	144	
PA_mnd_15:144.31	amaccā me …	144	
PA_mnd_15:144.32	ñātī me …	144	
PA_mnd_15:144.33	“sālohitā me vipariṇatā”ti na socati na kilamati na paridevati na urattāḷiṁ kandati na sammohaṁ āpajjatīti—	144	
PA_mnd_15:144.34	na socati.	144	
PA_mnd_15:144.35	Nājjhetīti najjheti na ajjheti na upanijjhāyati na nijjhāyati na pajjhāyati.	144	
PA_mnd_15:144.36	Atha vā na jāyati na jiyyati na miyyati na cavati na upapajjatīti—	144	
PA_mnd_15:144.37	nājjhetīti—	144	
PA_mnd_15:144.38	na so socati nājjheti.	144	
PA_mnd_15:145.1	Chinnasoto abandhanoti.	145	
PA_mnd_15:145.2	Sotaṁ vuccati taṇhā.	145	
PA_mnd_15:145.3	Yo rāgo sārāgo …pe… abhijjhā lobho akusalamūlaṁ.	145	
PA_mnd_15:145.4	Yassesā sotā taṇhā pahīnā samucchinnā …pe… ñāṇagginā daḍḍhā, so vuccati chinnasoto.	145	
PA_mnd_15:145.5_0	Abandhanoti rāgabandhanaṁ dosabandhanaṁ mohabandhanaṁ mānabandhanaṁ diṭṭhibandhanaṁ	145	
PA_mnd_15:145.5_1	kilesabandhanaṁ duccaritabandhanaṁ, yassete bandhanā pahīnā samucchinnā …pe… ñāṇagginā	145	
PA_mnd_15:145.5_2	daḍḍhā, so vuccati abandhanoti—	145	
PA_mnd_15:145.6	chinnasoto abandhano.	145	
PA_mnd_15:146.1	Tenāha bhagavā—	146	
PA_mnd_15:147.1	“Yodha kāme accatari,	147	
PA_mnd_15:147.2	saṅgaṁ loke duraccayaṁ;	147	
PA_mnd_15:147.3	Na so socati nājjheti,	147	
PA_mnd_15:147.4	chinnasoto abandhano”ti.	147	
PA_mnd_15:148.1	Yaṁ pubbe taṁ visosehi,	148	
PA_mnd_15:148.2	pacchā te māhu kiñcanaṁ;	148	
PA_mnd_15:148.3	Majjhe ce no gahessasi,	148	
PA_mnd_15:148.4	upasanto carissasi.	148	
PA_mnd_15:149.1	Yaṁ pubbe taṁ visosehīti.	149	
PA_mnd_15:149.2	Atīte saṅkhāre ārabbha ye kilesā uppajjeyyuṁ te kilese sosehi visosehi sukkhāpehi visukkhāpehi abījaṁ karohi pajaha vinodehi byantiṁ karohi anabhāvaṁ gamehīti.	149	
PA_mnd_15:149.3	Evampi yaṁ pubbe taṁ visosehi.	149	
PA_mnd_15:149.4	Atha vā ye atītā kammābhisaṅkhārā avipakkavipākā te kammābhisaṅkhāre sosehi visosehi sukkhāpehi visukkhāpehi abījaṁ karohi pajaha vinodehi byantiṁ karohi anabhāvaṁ gamehīti.	149	
PA_mnd_15:149.5	Evampi yaṁ pubbe taṁ visosehi.	149	
PA_mnd_15:150.1	Pacchā te māhu kiñcananti.	150	
PA_mnd_15:150.2	Pacchā vuccati anāgataṁ.	150	
PA_mnd_15:150.3_0	Anāgate saṅkhāre ārabbha yāni uppajjeyyuṁ rāgakiñcanaṁ dosakiñcanaṁ mohakiñcanaṁ	150	
PA_mnd_15:150.3_1	mānakiñcanaṁ diṭṭhikiñcanaṁ kilesakiñcanaṁ duccaritakiñcanaṁ, imāni kiñcanāni tuyhaṁ	150	
PA_mnd_15:150.3_2	mā ahu mā akāsi mā janesi mā sañjanesi mā nibbattesi mā abhinibbattesi pajaha vinodehi	150	
PA_mnd_15:150.3_3	byantiṁ karohi anabhāvaṁ gamehīti—	150	
PA_mnd_15:150.4	pacchā te māhu kiñcanaṁ.	150	
PA_mnd_15:151.1	Majjhe ce no gahessasīti.	151	
PA_mnd_15:151.2	Majjhaṁ vuccati paccuppannā rūpavedanāsaññāsaṅkhāraviññāṇā.	151	
PA_mnd_15:151.3_0	Paccuppanne saṅkhāre taṇhāvasena diṭṭhivasena na gahessasi na uggahessasi na gaṇhissasi	151	
PA_mnd_15:151.3_1	na parāmasissasi nābhinandissasi nābhicarissasi na ajjhosissasi, abhinandanaṁ abhivadanaṁ	151	
PA_mnd_15:151.3_2	ajjhosānaṁ gāhaṁ parāmāsaṁ abhinivesaṁ pajahissasi vinodessasi byantiṁ karissasi	151	
PA_mnd_15:151.3_3	anabhāvaṁ gamessasīti—	151	
PA_mnd_15:151.4	majjhe ce no gahessasi.	151	
PA_mnd_15:152.1	Upasanto carissasīti.	152	
PA_mnd_15:152.2	Rāgassa santattā samitattā upasamitattā,	152	
PA_mnd_15:152.3	dosassa santattā samitattā upasamitattā …pe…	152	
PA_mnd_15:152.4_0	sabbākusalābhisaṅkhārānaṁ santattā samitattā upasamitattā vūpasamitattā vijjhātattā	152	
PA_mnd_15:152.4_1	nibbutattā vigatattā paṭipassaddhattā santo upasanto vūpasanto nibbuto paṭipassaddho	152	
PA_mnd_15:152.4_2	carissasi viharissasi iriyissasi vattissasi pālissasi yapissasi yāpissasīti—	152	
PA_mnd_15:152.5	upasanto carissasi.	152	
PA_mnd_15:153.1	Tenāha bhagavā—	153	
PA_mnd_15:154.1	“Yaṁ pubbe taṁ visosehi,	154	
PA_mnd_15:154.2	pacchā te māhu kiñcanaṁ;	154	
PA_mnd_15:154.3	Majjhe ce no gahessasi,	154	
PA_mnd_15:154.4	upasanto carissasī”ti.	154	
PA_mnd_15:155.1	Sabbaso nāmarūpasmiṁ,	155	
PA_mnd_15:155.2	yassa natthi mamāyitaṁ;	155	
PA_mnd_15:155.3	Asatā ca na socati,	155	
PA_mnd_15:155.4	sa ve loke na jīyati.	155	
PA_mnd_15:156.1	Sabbaso nāmarūpasmiṁ, yassa natthi mamāyitanti.	156	
PA_mnd_15:156.2	Sabbasoti sabbena sabbaṁ sabbathā sabbaṁ asesaṁ nissesaṁ pariyādiyanavacanametaṁ—	156	
PA_mnd_15:156.3	sabbasoti.	156	
PA_mnd_15:156.4	Nāmanti cattāro arūpino khandhā.	156	
PA_mnd_15:156.5	Rūpanti cattāro ca mahābhūtā, catunnañca mahābhūtānaṁ upādāya rūpaṁ.	156	
PA_mnd_15:156.6	Yassāti arahato khīṇāsavassa.	156	
PA_mnd_15:156.7	Mamāyitanti dve mamattā—	156	
PA_mnd_15:156.8	taṇhāmamattañca diṭṭhimamattañca …pe…	156	
PA_mnd_15:156.9	idaṁ taṇhāmamattaṁ …pe…	156	
PA_mnd_15:156.10	idaṁ diṭṭhimamattaṁ.	156	
PA_mnd_15:156.11_0	Sabbaso nāmarūpasmiṁ, yassa natthi mamāyitanti sabbaso nāmarūpasmiṁ mamattā yassa	156	
PA_mnd_15:156.11_1	natthi na santi na saṁvijjanti nupalabbhanti, pahīnā samucchinnā vūpasantā paṭipassaddhā	156	
PA_mnd_15:156.11_2	abhabbuppattikā ñāṇagginā daḍḍhāti—	156	
PA_mnd_15:156.12	sabbaso nāmarūpasmiṁ, yassa natthi mamāyitaṁ.	156	
PA_mnd_15:157.1	Asatā ca na socatīti.	157	
PA_mnd_15:157.2	Vipariṇataṁ vā vatthuṁ na socati, vipariṇatasmiṁ vā vatthusmiṁ na socati.	157	
PA_mnd_15:157.3	“Cakkhu me vipariṇatan”ti na socati,	157	
PA_mnd_15:157.4	sotaṁ me …	157	
PA_mnd_15:157.5	ghānaṁ me …	157	
PA_mnd_15:157.6	jivhā me …	157	
PA_mnd_15:157.7	kāyo me …	157	
PA_mnd_15:157.8	rūpā me …	157	
PA_mnd_15:157.9	saddā me …	157	
PA_mnd_15:157.10	gandhā me …	157	
PA_mnd_15:157.11	rasā me …	157	
PA_mnd_15:157.12	phoṭṭhabbā me …	157	
PA_mnd_15:157.13	kulaṁ me …	157	
PA_mnd_15:157.14	gaṇo me …	157	
PA_mnd_15:157.15	āvāso me …	157	
PA_mnd_15:157.16	lābho me …pe…	157	
PA_mnd_15:157.17	“sālohitā me vipariṇatā”ti na socati na kilamati na paridevati na urattāḷiṁ kandati na sammohaṁ āpajjatīti.	157	
PA_mnd_15:157.18	Evampi asatā ca na socati.	157	
PA_mnd_15:158.1	Atha vā asatāya dukkhāya vedanāya phuṭṭho pareto samohito samannāgato na socati na kilamati na paridevati na urattāḷiṁ kandati na sammohaṁ āpajjatīti.	158	
PA_mnd_15:158.2	Evampi asatā ca na socati.	158	
PA_mnd_15:158.3	Atha vā cakkhurogena phuṭṭho pareto …pe…	158	
PA_mnd_15:158.4	ḍaṁsamakasavātātapasarīsapasamphassena phuṭṭho pareto samohito samannāgato na socati na kilamati na paridevati na urattāḷiṁ kandati na sammohaṁ āpajjatīti.	158	
PA_mnd_15:158.5	Evampi asatā ca na socati.	158	
PA_mnd_15:158.6_0	Atha vā asante asaṁvijjamāne anupalabbhamāne “ahu vata me, taṁ vata me natthi, siyā	158	
PA_mnd_15:158.6_1	vata me, taṁ vatāhaṁ na labhāmī”ti na socati na kilamati na paridevati na urattāḷiṁ	158	
PA_mnd_15:158.6_2	kandati na sammohaṁ āpajjatīti.	158	
PA_mnd_15:158.7	Evampi asatā ca na socati.	158	
PA_mnd_15:159.1	Sa ve loke na jīyatīti.	159	
PA_mnd_15:159.2_0	Yassa “mayhaṁ vā idaṁ paresaṁ vā idan”ti kiñci rūpagataṁ vedanāgataṁ saññāgataṁ saṅkhāragataṁ	159	
PA_mnd_15:159.2_1	viññāṇagataṁ gahitaṁ parāmaṭṭhaṁ abhiniviṭṭhaṁ ajjhositaṁ adhimuttaṁ atthi, tassa jāni atthi.	159	
PA_mnd_15:160.1	Bhāsitampi hetaṁ—	160	
PA_mnd_15:161.1	“Jīno rathassaṁ maṇikuṇḍale ca,	161	
PA_mnd_15:161.2	Putte ca dāre ca tatheva jīno;	161	
PA_mnd_15:161.3	Sabbesu bhogesu asesakesu,	161	
PA_mnd_15:161.4	Kasmā na santappasi sokakāle.	161	
PA_mnd_15:162.1	Pubbeva maccaṁ vijahanti bhogā,	162	
PA_mnd_15:162.2	Macco dhane pubbataraṁ jahāsi;	162	
PA_mnd_15:162.3	Asassatā bhogino kāmakāmī,	162	
PA_mnd_15:162.4	Tasmā na socāmahaṁ sokakāle.	162	
PA_mnd_15:163.1	Udeti āpūrati veti cando,	163	
PA_mnd_15:163.2	Atthaṁ tapetvāna paleti sūriyo;	163	
PA_mnd_15:163.3	Viditā mayā sattuka lokadhammā,	163	
PA_mnd_15:163.4	Tasmā na socāmahaṁ sokakāle”ti.	163	
PA_mnd_15:164.1_0	Yassa “mayhaṁ vā idaṁ paresaṁ vā idan”ti kiñci rūpagataṁ vedanāgataṁ saññāgataṁ saṅkhāragataṁ	164	
PA_mnd_15:164.1_1	viññāṇagataṁ gahitaṁ parāmaṭṭhaṁ abhiniviṭṭhaṁ ajjhositaṁ adhimuttaṁ natthi, tassa jāni natthi.	164	
PA_mnd_15:164.2	Bhāsitampi hetaṁ—	164	
PA_mnd_15:164.3	“‘nandasi, samaṇā’ti.	164	
PA_mnd_15:164.4	‘Kiṁ laddhā, āvuso’ti?	164	
PA_mnd_15:164.5	‘Tena hi, samaṇa, socasī’ti.	164	
PA_mnd_15:164.6	‘Kiṁ jīyittha, āvuso’ti?	164	
PA_mnd_15:164.7	‘Tena hi, samaṇa, neva nandasi na ca socasī’ti.	164	
PA_mnd_15:164.8	‘Evamāvuso’ti.	164	
PA_mnd_15:165.1	‘Cirassaṁ vata passāma,	165	
PA_mnd_15:165.2	brāhmaṇaṁ parinibbutaṁ;	165	
PA_mnd_15:165.3	Anandiṁ anaghaṁ bhikkhuṁ,	165	
PA_mnd_15:165.4	tiṇṇaṁ loke visattikan’”ti.	165	
PA_mnd_15:166.1	Sa ve loke na jīyati.	166	
PA_mnd_15:166.2	Tenāha bhagavā—	166	
PA_mnd_15:167.1	“Sabbaso nāmarūpasmiṁ,	167	
PA_mnd_15:167.2	yassa natthi mamāyitaṁ;	167	
PA_mnd_15:167.3	Asatā ca na socati,	167	
PA_mnd_15:167.4	sa ve loke na jīyatī”ti.	167	
PA_mnd_15:168.1	Yassa natthi idaṁ meti,	168	
PA_mnd_15:168.2	paresaṁ vāpi kiñcanaṁ;	168	
PA_mnd_15:168.3	Mamattaṁ so asaṁvindaṁ,	168	
PA_mnd_15:168.4	natthi meti na socati.	168	
PA_mnd_15:169.1	Yassa natthi idaṁ meti, paresaṁ vāpi kiñcananti.	169	
PA_mnd_15:169.2	Yassāti arahato khīṇāsavassa.	169	
PA_mnd_15:169.3_0	Yassa “mayhaṁ vā idaṁ paresaṁ vā idan”ti kiñci rūpagataṁ vedanāgataṁ saññāgataṁ saṅkhāragataṁ	169	
PA_mnd_15:169.3_1	viññāṇagataṁ gahitaṁ parāmaṭṭhaṁ abhiniviṭṭhaṁ ajjhositaṁ adhimuttaṁ natthi na santi	169	
PA_mnd_15:169.3_2	na saṁvijjati nupalabbhati, pahīnaṁ samucchinnaṁ vūpasantaṁ paṭipassaddhaṁ abhabbuppattikaṁ	169	
PA_mnd_15:169.3_3	ñāṇagginā daḍḍhanti.	169	
PA_mnd_15:169.4	Evampi yassa natthi idaṁ meti, paresaṁ vāpi kiñcanaṁ.	169	
PA_mnd_15:170.1	Vuttañhetaṁ bhagavatā—	170	
PA_mnd_15:170.2	“nāyaṁ, bhikkhave, kāyo tumhākaṁ, napi aññesaṁ.	170	
PA_mnd_15:170.3	Purāṇamidaṁ, bhikkhave, kammaṁ abhisaṅkhataṁ abhisañcetayitaṁ vedanīyaṁ daṭṭhabbaṁ.	170	
PA_mnd_15:170.4	Tatra kho, bhikkhave, sutavā ariyasāvako paṭiccasamuppādaṁyeva sādhukaṁ yoniso manasikaroti—	170	
PA_mnd_15:170.5	‘iti imasmiṁ sati idaṁ hoti imassuppādā idaṁ uppajjati, imasmiṁ asati idaṁ na hoti imassa nirodhā idaṁ nirujjhati, yadidaṁ avijjāpaccayā saṅkhārā, saṅkhārapaccayā viññāṇaṁ …pe…	170	
PA_mnd_15:170.6	evametassa kevalassa dukkhakkhandhassa samudayo hoti.	170	
PA_mnd_15:170.7	Avijjāya tveva asesavirāganirodhā saṅkhāranirodho …pe…	170	
PA_mnd_15:170.8	evametassa kevalassa dukkhakkhandhassa nirodho hotī’”ti.	170	
PA_mnd_15:170.9	Evampi yassa natthi idaṁ meti, paresaṁ vāpi kiñcanaṁ.	170	
PA_mnd_15:171.1	Vuttampi hetaṁ bhagavatā—	171	
PA_mnd_15:172.1	“Suññato lokaṁ avekkhassu,	172	
PA_mnd_15:172.2	mogharāja sadā sato;	172	
PA_mnd_15:172.3	Attānudiṭṭhiṁ ūhacca,	172	
PA_mnd_15:172.4	evaṁ maccutaro siyā;	172	
PA_mnd_15:172.5	Evaṁ lokaṁ avekkhantaṁ,	172	
PA_mnd_15:172.6	maccurājā na passatī”ti.	172	
PA_mnd_15:173.1	Evampi yassa natthi idaṁ meti, paresaṁ vāpi kiñcanaṁ.	173	
PA_mnd_15:174.1	Vuttampi hetaṁ bhagavatā—	174	
PA_mnd_15:174.2	“yaṁ, bhikkhave, na tumhākaṁ, taṁ pajahatha.	174	
PA_mnd_15:174.3	Taṁ vo pahīnaṁ dīgharattaṁ hitāya sukhāya bhavissati.	174	
PA_mnd_15:174.4	Kiñca, bhikkhave, na tumhākaṁ?	174	
PA_mnd_15:174.5	Rūpaṁ, bhikkhave, na tumhākaṁ, taṁ pajahatha.	174	
PA_mnd_15:174.6	Taṁ vo pahīnaṁ dīgharattaṁ hitāya sukhāya bhavissati.	174	
PA_mnd_15:174.7	Vedanā …	174	
PA_mnd_15:174.8	saññā …	174	
PA_mnd_15:174.9	saṅkhārā …	174	
PA_mnd_15:174.10	viññāṇaṁ na tumhākaṁ, taṁ pajahatha.	174	
PA_mnd_15:174.11	Taṁ vo pahīnaṁ dīgharattaṁ hitāya sukhāya bhavissati.	174	
PA_mnd_15:174.12	Taṁ kiṁ maññatha, bhikkhave, yaṁ imasmiṁ jetavane tiṇakaṭṭhasākhāpalāsaṁ, taṁ jano hareyya vā ḍaheyya vā yathāpaccayaṁ vā kareyya, api nu tumhākaṁ evamassa—	174	
PA_mnd_15:174.13	‘amhe jano harati vā ḍahati vā yathāpaccayaṁ vā karotī’”ti?	174	
PA_mnd_15:174.14	“No hetaṁ, bhante”.	174	
PA_mnd_15:174.15	“Taṁ kissa hetu”?	174	
PA_mnd_15:174.16	“Na hi no etaṁ, bhante, attā vā attaniyaṁ vā”ti.	174	
PA_mnd_15:174.17	“Evamevaṁ kho, bhikkhave, yaṁ na tumhākaṁ, taṁ pajahatha.	174	
PA_mnd_15:174.18	Taṁ vo pahīnaṁ dīgharattaṁ hitāya sukhāya bhavissati.	174	
PA_mnd_15:174.19	Kiñca, bhikkhave, na tumhākaṁ?	174	
PA_mnd_15:174.20	Rūpaṁ, bhikkhave, na tumhākaṁ, taṁ pajahatha.	174	
PA_mnd_15:174.21	Taṁ vo pahīnaṁ dīgharattaṁ hitāya sukhāya bhavissati.	174	
PA_mnd_15:174.22	Vedanā …	174	
PA_mnd_15:174.23	saññā …	174	
PA_mnd_15:174.24	saṅkhārā …	174	
PA_mnd_15:174.25	viññāṇaṁ na tumhākaṁ, taṁ pajahatha.	174	
PA_mnd_15:174.26	Taṁ vo pahīnaṁ dīgharattaṁ hitāya sukhāya bhavissatī”ti.	174	
PA_mnd_15:174.27	Evampi yassa natthi idaṁ meti, paresaṁ vāpi kiñcanaṁ.	174	
PA_mnd_15:174.28	Bhāsitampi hetaṁ—	174	
PA_mnd_15:175.1	“Suddhadhammasamuppādaṁ,	175	
PA_mnd_15:175.2	Suddhasaṅkhārasantatiṁ;	175	
PA_mnd_15:175.3	Passantassa yathābhūtaṁ,	175	
PA_mnd_15:175.4	Na bhayaṁ hoti gāmaṇi.	175	
PA_mnd_15:176.1	Tiṇakaṭṭhasamaṁ lokaṁ,	176	
PA_mnd_15:176.2	Yadā paññāya passati;	176	
PA_mnd_15:176.3	Nāññaṁ patthayate kiñci,	176	
PA_mnd_15:176.4	Aññatra appaṭisandhiyā”ti.	176	
PA_mnd_15:177.1	Evampi yassa natthi idaṁ meti, paresaṁ vāpi kiñcanaṁ.	177	
PA_mnd_15:177.2	Vajirā bhikkhunī māraṁ pāpimantaṁ etadavoca—	177	
PA_mnd_15:178.1	“Kaṁ nu sattoti paccesi,	178	
PA_mnd_15:178.2	māra diṭṭhigataṁ nu te;	178	
PA_mnd_15:178.3	Suddhasaṅkhārapuñjoyaṁ,	178	
PA_mnd_15:178.4	nayidha sattupalabbhati.	178	
PA_mnd_15:179.1	Yathā hi aṅgasambhārā,	179	
PA_mnd_15:179.2	hoti saddo ratho iti;	179	
PA_mnd_15:179.3	Evaṁ khandhesu santesu,	179	
PA_mnd_15:179.4	hoti sattoti sammuti.	179	
PA_mnd_15:180.1	Dukkhameva hi sambhoti,	180	
PA_mnd_15:180.2	dukkhaṁ tiṭṭhati veti ca;	180	
PA_mnd_15:180.3	Nāññatra dukkhā sambhoti,	180	
PA_mnd_15:180.4	nāññaṁ dukkhā nirujjhatī”ti.	180	
PA_mnd_15:181.1	Evampi yassa natthi idaṁ meti, paresaṁ vāpi kiñcanaṁ.	181	
PA_mnd_15:181.2	Vuttañhetaṁ bhagavatā—	181	
PA_mnd_15:182.1	“Evamevaṁ kho, bhikkhave, bhikkhu rūpaṁ samannesati yāvatā rūpassa gati,	182	
PA_mnd_15:182.2	vedanaṁ …	182	
PA_mnd_15:182.3	saññaṁ …	182	
PA_mnd_15:182.4	saṅkhāre …	182	
PA_mnd_15:182.5	viññāṇaṁ samannesati yāvatā viññāṇassa gati.	182	
PA_mnd_15:182.6	Tassa rūpaṁ samannesato yāvatā rūpassa gati,	182	
PA_mnd_15:182.7	vedanaṁ …	182	
PA_mnd_15:182.8	saññaṁ …	182	
PA_mnd_15:182.9	saṅkhāre …	182	
PA_mnd_15:182.10	viññāṇaṁ samannesato yāvatā viññāṇassa gati,	182	
PA_mnd_15:182.11	yampissa taṁ hoti ‘ahan’ti vā ‘maman’ti vā, ‘asmī’ti vā, tampi tassa na hotī”ti.	182	
PA_mnd_15:182.12	Evampi yassa natthi idaṁ meti, paresaṁ vāpi kiñcanaṁ.	182	
PA_mnd_15:183.1	Āyasmā ānando bhagavantaṁ etadavoca—	183	
PA_mnd_15:183.2	“‘suñño loko, suñño loko’ti, bhante, vuccati.	183	
PA_mnd_15:183.3	Kittāvatā nu kho, bhante, suñño lokoti vuccatī”ti?	183	
PA_mnd_15:183.4	“Yasmā ca kho, ānanda, suññaṁ attena vā attaniyena vā, tasmā suñño lokoti vuccati.	183	
PA_mnd_15:183.5	Kiñcānanda, suññaṁ attena vā attaniyena vā?	183	
PA_mnd_15:183.6	Cakkhu kho, ānanda, suññaṁ attena vā attaniyena vā.	183	
PA_mnd_15:183.7	Rūpā suññā,	183	
PA_mnd_15:183.8	cakkhuviññāṇaṁ suññaṁ,	183	
PA_mnd_15:183.9	cakkhusamphasso suñño,	183	
PA_mnd_15:183.10	yadidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi suññaṁ …	183	
PA_mnd_15:183.11	sotaṁ suññaṁ …	183	
PA_mnd_15:183.12	saddā suññā …	183	
PA_mnd_15:183.13	ghānaṁ suññaṁ …	183	
PA_mnd_15:183.14	gandhā suññā …	183	
PA_mnd_15:183.15	jivhā suññā …	183	
PA_mnd_15:183.16	rasā suññā …	183	
PA_mnd_15:183.17	kāyo suñño …	183	
PA_mnd_15:183.18	phoṭṭhabbā suññā …	183	
PA_mnd_15:183.19	mano suñño …	183	
PA_mnd_15:183.20	dhammā suññā …	183	
PA_mnd_15:183.21	manoviññāṇaṁ suññaṁ …	183	
PA_mnd_15:183.22	manosamphasso suñño,	183	
PA_mnd_15:183.23	yadidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi suññaṁ attena vā attaniyena vā.	183	
PA_mnd_15:183.24	Yasmā kho, ānanda, suññaṁ attena vā attaniyena vā, tasmā suñño lokoti vuccatī”ti.	183	
PA_mnd_15:183.25	Evampi yassa natthi idaṁ meti, paresaṁ vāpi kiñcanaṁ.	183	
PA_mnd_15:184.1	Mamattaṁ so asaṁvindanti.	184	
PA_mnd_15:184.2	Mamattāti dve mamattā—	184	
PA_mnd_15:184.3	taṇhāmamattañca diṭṭhimamattañca …pe…	184	
PA_mnd_15:184.4	idaṁ taṇhāmamattaṁ …pe…	184	
PA_mnd_15:184.5	idaṁ diṭṭhimamattaṁ.	184	
PA_mnd_15:184.6	Taṇhāmamattaṁ pahāya diṭṭhimamattaṁ paṭinissajjitvā mamattaṁ avindanto asaṁvindanto anadhigacchanto appaṭilabhantoti—	184	
PA_mnd_15:184.7	mamattaṁ so asaṁvindaṁ.	184	
PA_mnd_15:185.1	Natthi meti na socatīti.	185	
PA_mnd_15:185.2	Vipariṇataṁ vā vatthuṁ na socati, vipariṇatasmiṁ vā vatthusmiṁ na socati.	185	
PA_mnd_15:185.3	“Cakkhu me vipariṇatan”ti na socati,	185	
PA_mnd_15:185.4	“sotaṁ me …pe…	185	
PA_mnd_15:185.5	sālohitā me vipariṇatā”ti na socati na kilamati na paridevati na urattāḷiṁ kandati na sammohaṁ āpajjatīti—	185	
PA_mnd_15:185.6	natthi meti na socati.	185	
PA_mnd_15:186.1	Tenāha bhagavā—	186	
PA_mnd_15:187.1	“Yassa natthi idaṁ meti,	187	
PA_mnd_15:187.2	paresaṁ vāpi kiñcanaṁ;	187	
PA_mnd_15:187.3	Mamattaṁ so asaṁvindaṁ,	187	
PA_mnd_15:187.4	natthi meti na socatī”ti.	187	
PA_mnd_15:188.1	Aniṭṭhurī ananugiddho,	188	
PA_mnd_15:188.2	anejo sabbadhī samo;	188	
PA_mnd_15:188.3	Tamānisaṁsaṁ pabrūmi,	188	
PA_mnd_15:188.4	pucchito avikampinaṁ.	188	
PA_mnd_15:189.1	Aniṭṭhurī ananugiddho anejo sabbadhī samoti.	189	
PA_mnd_15:189.2	Katamaṁ niṭṭhuriyaṁ?	189	
PA_mnd_15:189.3	Idhekacco niṭṭhuriyo hoti, paralābhasakkāragarukāramānanavandanapūjanāsu issati usūyati issaṁ bandhati.	189	
PA_mnd_15:189.4	Yaṁ evarūpaṁ niṭṭhuriyaṁ niṭṭhuriyakammaṁ issā issāyanā issāyitattaṁ usūyā usūyanā usūyitattaṁ—	189	
PA_mnd_15:189.5	idaṁ vuccati niṭṭhuriyaṁ.	189	
PA_mnd_15:189.6	Yassetaṁ niṭṭhuriyaṁ pahīnaṁ samucchinnaṁ …pe…	189	
PA_mnd_15:189.7	ñāṇagginā daḍḍhaṁ, so vuccati aniṭṭhurīti.	189	
PA_mnd_15:189.8	Ananugiddhoti.	189	
PA_mnd_15:189.9	Gedho vuccati taṇhā.	189	
PA_mnd_15:189.10	Yo rāgo sārāgo …pe… abhijjhā lobho akusalamūlaṁ.	189	
PA_mnd_15:189.11	Yasseso gedho pahīno samucchinno …pe… ñāṇagginā daḍḍho, so vuccati ananugiddho.	189	
PA_mnd_15:189.12	So rūpe agiddho,	189	
PA_mnd_15:189.13	sadde …pe…	189	
PA_mnd_15:189.14_0	diṭṭhasutamutaviññātabbesu dhammesu agiddho agadhito amucchito anajjhosanno, vītagedho	189	
PA_mnd_15:189.14_1	vigatagedho cattagedho vantagedho muttagedho pahīnagedho paṭinissaṭṭhagedho, vītarāgo	189	
PA_mnd_15:189.14_2	vigatarāgo cattarāgo vantarāgo muttarāgo pahīnarāgo paṭinissaṭṭharāgo, nicchāto nibbuto	189	
PA_mnd_15:189.14_3	sītibhūto sukhappaṭisaṁvedī brahmabhūtena attanā viharatīti—	189	
PA_mnd_15:189.15	aniṭṭhurī ananugiddho.	189	
PA_mnd_15:190.1	Anejo sabbadhī samoti.	190	
PA_mnd_15:190.2	Ejā vuccati taṇhā.	190	
PA_mnd_15:190.3	Yo rāgo sārāgo …pe… abhijjhā lobho akusalamūlaṁ.	190	
PA_mnd_15:190.4	Yassesā ejā taṇhā pahīnā samucchinnā …pe… ñāṇagginā daḍḍhā, so vuccati anejo.	190	
PA_mnd_15:190.5	Ejāya pahīnattā anejo.	190	
PA_mnd_15:190.6_0	So lābhepi na iñjati, alābhepi na iñjati, yasepi na iñjati, ayasepi na iñjati, pasaṁsāyapi	190	
PA_mnd_15:190.6_1	na iñjati, nindāyapi na iñjati, sukhepi na iñjati, dukkhepi na iñjati, na calati	190	
PA_mnd_15:190.6_2	na vedhati nappavedhati na sampavedhatīti—	190	
PA_mnd_15:190.7	anejo.	190	
PA_mnd_15:190.8	Sabbadhī samoti sabbaṁ vuccati dvādasāyatanāni.	190	
PA_mnd_15:190.9	Cakkhu ceva rūpā ca …pe…	190	
PA_mnd_15:190.10	mano ceva dhammā ca.	190	
PA_mnd_15:190.11	Yato ajjhattikabāhiresu āyatanesu chandarāgo pahīno hoti ucchinnamūlo tālāvatthukato anabhāvaṅkato āyatiṁ anuppādadhammo, so vuccati sabbadhi samo.	190	
PA_mnd_15:190.12	So sabbattha tādi sabbattha majjhatto sabbattha upekkhakoti—	190	
PA_mnd_15:190.13	anejo sabbadhī samo.	190	
PA_mnd_15:191.1	Tamānisaṁsaṁ pabrūmi, pucchito avikampinanti.	191	
PA_mnd_15:191.2	Avikampinaṁ puggalaṁ puṭṭho pucchito yācito ajjhesito pasādito ime cattāro ānisaṁse pabrūmi.	191	
PA_mnd_15:191.3	Yo so aniṭṭhurī ananugiddho anejo sabbadhi samoti brūmi ācikkhāmi …pe… pakāsemīti—	191	
PA_mnd_15:191.4	tamānisaṁsaṁ pabrūmi pucchito avikampinaṁ.	191	
PA_mnd_15:192.1	Tenāha bhagavā—	192	
PA_mnd_15:193.1	“Aniṭṭhurī ananugiddho,	193	
PA_mnd_15:193.2	anejo sabbadhī samo;	193	
PA_mnd_15:193.3	Tamānisaṁsaṁ pabrūmi,	193	
PA_mnd_15:193.4	pucchito avikampinan”ti.	193	
PA_mnd_15:194.1	Anejassa vijānato,	194	
PA_mnd_15:194.2	natthi kāci nisaṅkhati;	194	
PA_mnd_15:194.3	Virato so viyārabbhā,	194	
PA_mnd_15:194.4	khemaṁ passati sabbadhi.	194	
PA_mnd_15:195.1	Anejassa vijānatoti.	195	
PA_mnd_15:195.2	Ejā vuccati taṇhā.	195	
PA_mnd_15:195.3	Yo rāgo sārāgo …pe… abhijjhā lobho akusalamūlaṁ.	195	
PA_mnd_15:195.4	Yassesā ejā taṇhā pahīnā samucchinnā …pe… ñāṇagginā daḍḍhā, so vuccati anejo.	195	
PA_mnd_15:195.5	Ejāya pahīnattā anejo.	195	
PA_mnd_15:195.6_0	So lābhepi na iñjati, alābhepi na iñjati, yasepi na iñjati, ayasepi na iñjati, pasaṁsāyapi	195	
PA_mnd_15:195.6_1	na iñjati, nindāyapi na iñjati, sukhepi na iñjati, dukkhepi na iñjati na calati na	195	
PA_mnd_15:195.6_2	vedhati nappavedhati na sampavedhatīti—	195	
PA_mnd_15:195.7	anejassa.	195	
PA_mnd_15:195.8	Vijānatoti jānato ājānato vijānato paṭivijānato paṭivijjhato.	195	
PA_mnd_15:195.9	“Sabbe saṅkhārā aniccā”ti jānato ājānato vijānato paṭivijānato paṭivijjhato,	195	
PA_mnd_15:195.10	“sabbe saṅkhārā dukkhā”ti …pe…	195	
PA_mnd_15:195.11	“yaṁ kiñci samudayadhammaṁ sabbaṁ taṁ nirodhadhamman”ti jānato ājānato vijānato paṭivijānato paṭivijjhatoti—	195	
PA_mnd_15:195.12	anejassa vijānato.	195	
PA_mnd_15:196.1	Natthi kāci nisaṅkhatīti.	196	
PA_mnd_15:196.2	Nisaṅkhatiyo vuccanti puññābhisaṅkhāro apuññābhisaṅkhāro āneñjābhisaṅkhāro.	196	
PA_mnd_15:196.3_0	Yato puññābhisaṅkhāro ca apuññābhisaṅkhāro ca āneñjābhisaṅkhāro ca pahīnā honti ucchinnamūlā	196	
PA_mnd_15:196.3_1	tālāvatthukatā anabhāvaṅkatā āyatiṁ anuppādadhammā, ettāvatā nisaṅkhatiyo natthi	196	
PA_mnd_15:196.3_2	na santi na saṁvijjanti nupalabbhanti, pahīnā samucchinnā vūpasantā paṭipassaddhā	196	
PA_mnd_15:196.3_3	abhabbuppattikā ñāṇagginā daḍḍhāti—	196	
PA_mnd_15:196.4	natthi kāci nisaṅkhati.	196	
PA_mnd_15:197.1	Virato so viyārabbhāti.	197	
PA_mnd_15:197.2	Viyārabbho vuccati puññābhisaṅkhāro apuññābhisaṅkhāro āneñjābhisaṅkhāro.	197	
PA_mnd_15:197.3_0	Yato puññābhisaṅkhāro ca apuññābhisaṅkhāro ca āneñjābhisaṅkhāro ca pahīnā honti ucchinnamūlā	197	
PA_mnd_15:197.3_1	tālāvatthukatā anabhāvaṅkatā āyatiṁ anuppādadhammā, ettāvatā ārabbhā viyārabbhā ārato	197	
PA_mnd_15:197.3_2	assa virato paṭivirato nikkhanto nissaṭo vippamutto visaññutto vimariyādikatena cetasā viharatīti—	197	
PA_mnd_15:197.4	virato so viyārabbhā.	197	
PA_mnd_15:198.1	Khemaṁ passati sabbadhīti.	198	
PA_mnd_15:198.2	Bhayakaro rāgo bhayakaro doso bhayakaro moho …pe… bhayakarā kilesā.	198	
PA_mnd_15:198.3_0	Bhayakarassa rāgassa pahīnattā …pe… bhayakarānaṁ kilesānaṁ pahīnattā sabbattha khemaṁ	198	
PA_mnd_15:198.3_1	passati sabbattha abhayaṁ passati sabbattha anītikaṁ passati sabbattha anupaddavaṁ	198	
PA_mnd_15:198.3_2	passati sabbattha anupasaggaṁ passati sabbattha anupasaṭṭhattaṁ passatīti—	198	
PA_mnd_15:198.4	khemaṁ passati sabbadhi.	198	
PA_mnd_15:199.1	Tenāha bhagavā—	199	
PA_mnd_15:200.1	“Anejassa vijānato,	200	
PA_mnd_15:200.2	natthi kāci nisaṅkhati;	200	
PA_mnd_15:200.3	Virato so viyārabbhā,	200	
PA_mnd_15:200.4	khemaṁ passati sabbadhī”ti.	200	
PA_mnd_15:201.1	Na samesu na omesu,	201	
PA_mnd_15:201.2	Na ussesu vadate muni;	201	
PA_mnd_15:201.3	Santo so vītamaccharo,	201	
PA_mnd_15:201.4	Nādeti na nirassati.	201	
PA_mnd_15:201.5	(Iti bhagavā.)	201	
PA_mnd_15:202.1	Na samesu na omesu, na ussesu vadate munīti.	202	
PA_mnd_15:202.2	Munīti.	202	
PA_mnd_15:202.3	Monaṁ vuccati ñāṇaṁ …pe… saṅgajālamaticca so muni.	202	
PA_mnd_15:202.4	“Seyyohamasmī”ti vā “sadisohamasmī”ti vā “hīnohamasmī”ti vā na vadati na katheti na bhaṇati na dīpayati na voharatīti—	202	
PA_mnd_15:202.5	na samesu na omesu, na ussesu vadate muni.	202	
PA_mnd_15:203.1	Santo so vītamaccharoti.	203	
PA_mnd_15:203.2	Santoti rāgassa santattā samitattā santo,	203	
PA_mnd_15:203.3	dosassa …pe…	203	
PA_mnd_15:203.4	mohassa …	203	
PA_mnd_15:203.5	sabbākusalābhisaṅkhārānaṁ santattā samitattā vūpasamitattā vijjhātattā nibbutattā vigatattā paṭipassaddhattā santo upasanto vūpasanto nibbuto paṭipassaddhoti—	203	
PA_mnd_15:203.6	santo.	203	
PA_mnd_15:203.7	So vītamaccharoti.	203	
PA_mnd_15:203.8	Pañca macchariyāni āvāsamacchariyaṁ …pe… gāho vuccati macchariyaṁ.	203	
PA_mnd_15:203.9_0	Yassetaṁ macchariyaṁ pahīnaṁ samucchinnaṁ …pe… ñāṇagginā daḍḍhaṁ, so vuccati vītamaccharo	203	
PA_mnd_15:203.9_1	vigatamaccharo cattamaccharo vantamaccharo muttamaccharo pahīnamaccharo paṭinissaṭṭhamaccharoti—	203	
PA_mnd_15:203.10	santo so vītamaccharo.	203	
PA_mnd_15:204.1	Nādeti na nirassati, iti bhagavāti.	204	
PA_mnd_15:204.2	Nādetīti rūpaṁ nādiyati na upādiyati na gaṇhāti na parāmasati nābhinivisati,	204	
PA_mnd_15:204.3	vedanaṁ …	204	
PA_mnd_15:204.4	saññaṁ …	204	
PA_mnd_15:204.5	saṅkhāre …	204	
PA_mnd_15:204.6	viññāṇaṁ …	204	
PA_mnd_15:204.7	gatiṁ …	204	
PA_mnd_15:204.8	upapattiṁ …	204	
PA_mnd_15:204.9	paṭisandhiṁ …	204	
PA_mnd_15:204.10	bhavaṁ …	204	
PA_mnd_15:204.11	saṁsāraṁ …	204	
PA_mnd_15:204.12	vaṭṭaṁ nādiyati na upādiyati na gaṇhāti na parāmasati nābhinivisatīti—	204	
PA_mnd_15:204.13	nādeti.	204	
PA_mnd_15:204.14	Na nirassatīti rūpaṁ na pajahati na vinodeti na byantiṁ karoti na anabhāvaṁ gameti,	204	
PA_mnd_15:204.15	vedanaṁ …	204	
PA_mnd_15:204.16	saññaṁ …	204	
PA_mnd_15:204.17	saṅkhāre …	204	
PA_mnd_15:204.18	viññāṇaṁ …	204	
PA_mnd_15:204.19	gatiṁ …	204	
PA_mnd_15:204.20	upapattiṁ …	204	
PA_mnd_15:204.21	paṭisandhiṁ …	204	
PA_mnd_15:204.22	bhavaṁ …	204	
PA_mnd_15:204.23	saṁsāraṁ …	204	
PA_mnd_15:204.24	vaṭṭaṁ na pajahati na vinodeti na byantiṁ karoti na anabhāvaṁ gameti.	204	
PA_mnd_15:204.25	Bhagavāti gāravādhivacanaṁ …pe… sacchikā paññatti yadidaṁ bhagavāti.	204	
PA_mnd_15:205.1	Tenāha bhagavā—	205	
PA_mnd_15:206.1	“Na samesu na omesu,	206	
PA_mnd_15:206.2	Na ussesu vadate muni;	206	
PA_mnd_15:206.3	Santo so vītamaccharo,	206	
PA_mnd_15:206.4	Nādeti na nirassati”.	206	
PA_mnd_15:206.5	(Iti bhagavā.)	206	
PA_mnd_15:207.1	Attadaṇḍasuttaniddeso pannarasamo.	207	
