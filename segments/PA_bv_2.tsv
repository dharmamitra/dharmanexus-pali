segmentnr	original	folio	analyzed
PA_bv_2:0.1	Buddhavaṁsa	0	
PA_bv_2:0.2	2 Sumedhapatthanākathā	0	
PA_bv_2:1.1	“Kappe ca satasahasse,	1	
PA_bv_2:1.2	caturo ca asaṅkhiye;	1	
PA_bv_2:1.3	Amaraṁ nāma nagaraṁ,	1	
PA_bv_2:1.4	dassaneyyaṁ manoramaṁ.	1	
PA_bv_2:2.1	Dasahi saddehi avivittaṁ,	2	
PA_bv_2:2.2	Annapānasamāyutaṁ;	2	
PA_bv_2:2.3	Hatthisaddaṁ assasaddaṁ,	2	
PA_bv_2:2.4	Bherisaṅkharathāni ca;	2	
PA_bv_2:2.5	Khādatha pivatha ceva,	2	
PA_bv_2:2.6	Annapānena ghositaṁ.	2	
PA_bv_2:3.1	Nagaraṁ sabbaṅgasampannaṁ,	3	
PA_bv_2:3.2	sabbakammamupāgataṁ;	3	
PA_bv_2:3.3	Sattaratanasampannaṁ,	3	
PA_bv_2:3.4	nānājanasamākulaṁ;	3	
PA_bv_2:3.5	Samiddhaṁ devanagaraṁva,	3	
PA_bv_2:3.6	āvāsaṁ puññakamminaṁ.	3	
PA_bv_2:4.1	Nagare amaravatiyā,	4	
PA_bv_2:4.2	sumedho nāma brāhmaṇo;	4	
PA_bv_2:4.3	Anekakoṭisannicayo,	4	
PA_bv_2:4.4	pahūtadhanadhaññavā.	4	
PA_bv_2:5.1	Ajjhāyako mantadharo,	5	
PA_bv_2:5.2	tiṇṇaṁ vedāna pāragū;	5	
PA_bv_2:5.3	Lakkhaṇe itihāse ca,	5	
PA_bv_2:5.4	sadhamme pāramiṁ gato.	5	
PA_bv_2:6.1	Rahogato nisīditvā,	6	
PA_bv_2:6.2	evaṁ cintesahaṁ tadā;	6	
PA_bv_2:6.3	‘Dukkho punabbhavo nāma,	6	
PA_bv_2:6.4	sarīrassa ca bhedanaṁ.	6	
PA_bv_2:7.1	Jātidhammo jarādhammo,	7	
PA_bv_2:7.2	Byādhidhammo sahaṁ tadā;	7	
PA_bv_2:7.3	Ajaraṁ amataṁ khemaṁ,	7	
PA_bv_2:7.4	Pariyesissāmi nibbutiṁ.	7	
PA_bv_2:8.1	Yaṁnūnimaṁ pūtikāyaṁ,	8	
PA_bv_2:8.2	nānākuṇapapūritaṁ;	8	
PA_bv_2:8.3	Chaḍḍayitvāna gaccheyyaṁ,	8	
PA_bv_2:8.4	anapekkho anatthiko.	8	
PA_bv_2:9.1	Atthi hehiti so maggo,	9	
PA_bv_2:9.2	na so sakkā na hetuye;	9	
PA_bv_2:9.3	Pariyesissāmi taṁ maggaṁ,	9	
PA_bv_2:9.4	bhavato parimuttiyā.	9	
PA_bv_2:10.1	Yathāpi dukkhe vijjante,	10	
PA_bv_2:10.2	sukhaṁ nāmapi vijjati;	10	
PA_bv_2:10.3	Evaṁ bhave vijjamāne,	10	
PA_bv_2:10.4	vibhavopi icchitabbako.	10	
PA_bv_2:11.1	Yathāpi uṇhe vijjante,	11	
PA_bv_2:11.2	aparaṁ vijjati sītalaṁ;	11	
PA_bv_2:11.3	Evaṁ tividhaggi vijjante,	11	
PA_bv_2:11.4	nibbānaṁ icchitabbakaṁ.	11	
PA_bv_2:12.1	Yathāpi pāpe vijjante,	12	
PA_bv_2:12.2	kalyāṇamapi vijjati;	12	
PA_bv_2:12.3	Evamevaṁ jāti vijjante,	12	
PA_bv_2:12.4	ajātipicchitabbakaṁ.	12	
PA_bv_2:13.1	Yathā gūthagato puriso,	13	
PA_bv_2:13.2	taḷākaṁ disvāna pūritaṁ;	13	
PA_bv_2:13.3	Na gavesati taṁ taḷākaṁ,	13	
PA_bv_2:13.4	na doso taḷākassa so.	13	
PA_bv_2:14.1	Evaṁ kilesamaladhovaṁ,	14	
PA_bv_2:14.2	vijjante amatantaḷe;	14	
PA_bv_2:14.3	Na gavesati taṁ taḷākaṁ,	14	
PA_bv_2:14.4	na doso amatantaḷe.	14	
PA_bv_2:15.1	Yathā arīhi pariruddho,	15	
PA_bv_2:15.2	vijjante gamanampathe;	15	
PA_bv_2:15.3	Na palāyati so puriso,	15	
PA_bv_2:15.4	na doso añjasassa so.	15	
PA_bv_2:16.1	Evaṁ kilesapariruddho,	16	
PA_bv_2:16.2	vijjamāne sive pathe;	16	
PA_bv_2:16.3	Na gavesati taṁ maggaṁ,	16	
PA_bv_2:16.4	na doso sivamañjase.	16	
PA_bv_2:17.1	Yathāpi byādhito puriso,	17	
PA_bv_2:17.2	vijjamāne tikicchake;	17	
PA_bv_2:17.3	Na tikicchāpeti taṁ byādhiṁ,	17	
PA_bv_2:17.4	na doso so tikicchake.	17	
PA_bv_2:18.1	Evaṁ kilesabyādhīhi,	18	
PA_bv_2:18.2	Dukkhito paripīḷito;	18	
PA_bv_2:18.3	Na gavesati taṁ ācariyaṁ,	18	
PA_bv_2:18.4	Na doso so vināyake.	18	
PA_bv_2:19.1	Yathāpi kuṇapaṁ puriso,	19	
PA_bv_2:19.2	kaṇṭhe baddhaṁ jigucchiya;	19	
PA_bv_2:19.3	Mocayitvāna gaccheyya,	19	
PA_bv_2:19.4	sukhī serī sayaṁvasī.	19	
PA_bv_2:20.1	Tathevimaṁ pūtikāyaṁ,	20	
PA_bv_2:20.2	nānākuṇapasañcayaṁ;	20	
PA_bv_2:20.3	Chaḍḍayitvāna gaccheyyaṁ,	20	
PA_bv_2:20.4	anapekkho anatthiko.	20	
PA_bv_2:21.1	Yathā uccāraṭṭhānamhi,	21	
PA_bv_2:21.2	karīsaṁ naranāriyo;	21	
PA_bv_2:21.3	Chaḍḍayitvāna gacchanti,	21	
PA_bv_2:21.4	anapekkhā anatthikā.	21	
PA_bv_2:22.1	Evamevāhaṁ imaṁ kāyaṁ,	22	
PA_bv_2:22.2	nānākuṇapapūritaṁ;	22	
PA_bv_2:22.3	Chaḍḍayitvāna gacchissaṁ,	22	
PA_bv_2:22.4	vaccaṁ katvā yathā kuṭiṁ.	22	
PA_bv_2:23.1	Yathāpi jajjaraṁ nāvaṁ,	23	
PA_bv_2:23.2	paluggaṁ udagāhiniṁ;	23	
PA_bv_2:23.3	Sāmī chaḍḍetvā gacchanti,	23	
PA_bv_2:23.4	anapekkhā anatthikā.	23	
PA_bv_2:24.1	Evamevāhaṁ imaṁ kāyaṁ,	24	
PA_bv_2:24.2	navacchiddaṁ dhuvassavaṁ;	24	
PA_bv_2:24.3	Chaḍḍayitvāna gacchissaṁ,	24	
PA_bv_2:24.4	jiṇṇanāvaṁva sāmikā.	24	
PA_bv_2:25.1	Yathāpi puriso corehi,	25	
PA_bv_2:25.2	gacchanto bhaṇḍamādiya;	25	
PA_bv_2:25.3	Bhaṇḍacchedabhayaṁ disvā,	25	
PA_bv_2:25.4	chaḍḍayitvāna gacchati.	25	
PA_bv_2:26.1	Evamevaṁ ayaṁ kāyo,	26	
PA_bv_2:26.2	mahācorasamo viya;	26	
PA_bv_2:26.3	Pahāyimaṁ gamissāmi,	26	
PA_bv_2:26.4	kusalacchedanā bhayā’.	26	
PA_bv_2:27.1	Evāhaṁ cintayitvāna,	27	
PA_bv_2:27.2	nekakoṭisataṁ dhanaṁ;	27	
PA_bv_2:27.3	Nāthānāthānaṁ datvāna,	27	
PA_bv_2:27.4	himavantamupāgamiṁ.	27	
PA_bv_2:28.1	Himavantassāvidūre,	28	
PA_bv_2:28.2	dhammiko nāma pabbato;	28	
PA_bv_2:28.3	Assamo sukato mayhaṁ,	28	
PA_bv_2:28.4	paṇṇasālā sumāpitā.	28	
PA_bv_2:29.1	Caṅkamaṁ tattha māpesiṁ,	29	
PA_bv_2:29.2	pañcadosavivajjitaṁ;	29	
PA_bv_2:29.3	Aṭṭhaguṇasamupetaṁ,	29	
PA_bv_2:29.4	abhiññābalamāhariṁ.	29	
PA_bv_2:30.1	Sāṭakaṁ pajahiṁ tattha,	30	
PA_bv_2:30.2	navadosamupāgataṁ;	30	
PA_bv_2:30.3	Vākacīraṁ nivāsesiṁ,	30	
PA_bv_2:30.4	dvādasaguṇamupāgataṁ.	30	
PA_bv_2:31.1	Aṭṭhadosasamākiṇṇaṁ,	31	
PA_bv_2:31.2	pajahiṁ paṇṇasālakaṁ;	31	
PA_bv_2:31.3	Upāgamiṁ rukkhamūlaṁ,	31	
PA_bv_2:31.4	guṇe dasahupāgataṁ.	31	
PA_bv_2:32.1	Vāpitaṁ ropitaṁ dhaññaṁ,	32	
PA_bv_2:32.2	pajahiṁ niravasesato;	32	
PA_bv_2:32.3	Anekaguṇasampannaṁ,	32	
PA_bv_2:32.4	pavattaphalamādiyiṁ.	32	
PA_bv_2:33.1	Tatthappadhānaṁ padahiṁ,	33	
PA_bv_2:33.2	nisajjaṭṭhānacaṅkame;	33	
PA_bv_2:33.3	Abbhantaramhi sattāhe,	33	
PA_bv_2:33.4	abhiññābalapāpuṇiṁ.	33	
PA_bv_2:34.1	Evaṁ me siddhippattassa,	34	
PA_bv_2:34.2	vasībhūtassa sāsane;	34	
PA_bv_2:34.3	Dīpaṅkaro nāma jino,	34	
PA_bv_2:34.4	uppajji lokanāyako.	34	
PA_bv_2:35.1	Uppajjante ca jāyante,	35	
PA_bv_2:35.2	bujjhante dhammadesane;	35	
PA_bv_2:35.3	Caturo nimitte nāddasaṁ,	35	
PA_bv_2:35.4	jhānaratisamappito.	35	
PA_bv_2:36.1	Paccantadesavisaye,	36	
PA_bv_2:36.2	nimantetvā tathāgataṁ;	36	
PA_bv_2:36.3	Tassa āgamanaṁ maggaṁ,	36	
PA_bv_2:36.4	sodhenti tuṭṭhamānasā.	36	
PA_bv_2:37.1	Ahaṁ tena samayena,	37	
PA_bv_2:37.2	nikkhamitvā sakassamā;	37	
PA_bv_2:37.3	Dhunanto vākacīrāni,	37	
PA_bv_2:37.4	gacchāmi ambare tadā.	37	
PA_bv_2:38.1	Vedajātaṁ janaṁ disvā,	38	
PA_bv_2:38.2	tuṭṭhahaṭṭhaṁ pamoditaṁ;	38	
PA_bv_2:38.3	Orohitvāna gaganā,	38	
PA_bv_2:38.4	manusse pucchi tāvade.	38	
PA_bv_2:39.1	‘Tuṭṭhahaṭṭho pamudito,	39	
PA_bv_2:39.2	vedajāto mahājano;	39	
PA_bv_2:39.3	Kassa sodhīyati maggo,	39	
PA_bv_2:39.4	añjasaṁ vaṭumāyanaṁ’.	39	
PA_bv_2:40.1	Te me puṭṭhā viyākaṁsu,	40	
PA_bv_2:40.2	‘buddho loke anuttaro;	40	
PA_bv_2:40.3	Dīpaṅkaro nāma jino,	40	
PA_bv_2:40.4	uppajji lokanāyako;	40	
PA_bv_2:40.5	Tassa sodhīyati maggo,	40	
PA_bv_2:40.6	añjasaṁ vaṭumāyanaṁ’.	40	
PA_bv_2:41.1	Buddhotivacanaṁ sutvāna,	41	
PA_bv_2:41.2	pīti uppajji tāvade;	41	
PA_bv_2:41.3	Buddho buddhoti kathayanto,	41	
PA_bv_2:41.4	somanassaṁ pavedayiṁ.	41	
PA_bv_2:42.1	Tattha ṭhatvā vicintesiṁ,	42	
PA_bv_2:42.2	tuṭṭho saṁviggamānaso;	42	
PA_bv_2:42.3	‘Idha bījāni ropissaṁ,	42	
PA_bv_2:42.4	khaṇo ve mā upaccagā’.	42	
PA_bv_2:43.1	‘Yadi buddhassa sodhetha,	43	
PA_bv_2:43.2	ekokāsaṁ dadātha me;	43	
PA_bv_2:43.3	Ahampi sodhayissāmi,	43	
PA_bv_2:43.4	añjasaṁ vaṭumāyanaṁ’.	43	
PA_bv_2:44.1	Adaṁsu te mamokāsaṁ,	44	
PA_bv_2:44.2	sodhetuṁ añjasaṁ tadā;	44	
PA_bv_2:44.3	Buddho buddhoti cintento,	44	
PA_bv_2:44.4	maggaṁ sodhemahaṁ tadā.	44	
PA_bv_2:45.1	Aniṭṭhite mamokāse,	45	
PA_bv_2:45.2	dīpaṅkaro mahāmuni;	45	
PA_bv_2:45.3	Catūhi satasahassehi,	45	
PA_bv_2:45.4	chaḷabhiññehi tādihi;	45	
PA_bv_2:45.5	Khīṇāsavehi vimalehi,	45	
PA_bv_2:45.6	paṭipajji añjasaṁ jino.	45	
PA_bv_2:46.1	Paccuggamanā vattanti,	46	
PA_bv_2:46.2	vajjanti bheriyo bahū;	46	
PA_bv_2:46.3	Āmoditā naramarū,	46	
PA_bv_2:46.4	sādhukāraṁ pavattayuṁ.	46	
PA_bv_2:47.1	Devā manusse passanti,	47	
PA_bv_2:47.2	manussāpi ca devatā;	47	
PA_bv_2:47.3	Ubhopi te pañjalikā,	47	
PA_bv_2:47.4	anuyanti tathāgataṁ.	47	
PA_bv_2:48.1	Devā dibbehi turiyehi,	48	
PA_bv_2:48.2	manussā mānusehi ca;	48	
PA_bv_2:48.3	Ubhopi te vajjayantā,	48	
PA_bv_2:48.4	anuyanti tathāgataṁ.	48	
PA_bv_2:49.1	Dibbaṁ mandāravaṁ pupphaṁ,	49	
PA_bv_2:49.2	padumaṁ pārichattakaṁ;	49	
PA_bv_2:49.3	Disodisaṁ okiranti,	49	
PA_bv_2:49.4	ākāsanabhagatā marū.	49	
PA_bv_2:50.1	Dibbaṁ candanacuṇṇañca,	50	
PA_bv_2:50.2	varagandhañca kevalaṁ;	50	
PA_bv_2:50.3	Disodisaṁ okiranti,	50	
PA_bv_2:50.4	ākāsanabhagatā marū.	50	
PA_bv_2:51.1	Campakaṁ saralaṁ nīpaṁ,	51	
PA_bv_2:51.2	nāgapunnāgaketakaṁ;	51	
PA_bv_2:51.3	Disodisaṁ ukkhipanti,	51	
PA_bv_2:51.4	bhūmitalagatā narā.	51	
PA_bv_2:52.1	Kese muñcitvāhaṁ tattha,	52	
PA_bv_2:52.2	vākacīrañca cammakaṁ;	52	
PA_bv_2:52.3	Kalale pattharitvāna,	52	
PA_bv_2:52.4	avakujjo nipajjahaṁ.	52	
PA_bv_2:53.1	‘Akkamitvāna maṁ buddho,	53	
PA_bv_2:53.2	saha sissehi gacchatu;	53	
PA_bv_2:53.3	Mā naṁ kalale akkamittha,	53	
PA_bv_2:53.4	hitāya me bhavissati’.	53	
PA_bv_2:54.1	Pathaviyaṁ nipannassa,	54	
PA_bv_2:54.2	evaṁ me āsi cetaso;	54	
PA_bv_2:54.3	‘Icchamāno ahaṁ ajja,	54	
PA_bv_2:54.4	kilese jhāpaye mama.	54	
PA_bv_2:55.1	Kiṁ me aññātavesena,	55	
PA_bv_2:55.2	dhammaṁ sacchikatenidha;	55	
PA_bv_2:55.3	Sabbaññutaṁ pāpuṇitvā,	55	
PA_bv_2:55.4	buddho hessaṁ sadevake.	55	
PA_bv_2:56.1	Kiṁ me ekena tiṇṇena,	56	
PA_bv_2:56.2	purisena thāmadassinā;	56	
PA_bv_2:56.3	Sabbaññutaṁ pāpuṇitvā,	56	
PA_bv_2:56.4	santāressaṁ sadevakaṁ.	56	
PA_bv_2:57.1	Iminā me adhikārena,	57	
PA_bv_2:57.2	katena purisuttame;	57	
PA_bv_2:57.3	Sabbaññutaṁ pāpuṇitvā,	57	
PA_bv_2:57.4	tāremi janataṁ bahuṁ.	57	
PA_bv_2:58.1	Saṁsārasotaṁ chinditvā,	58	
PA_bv_2:58.2	viddhaṁsetvā tayo bhave;	58	
PA_bv_2:58.3	Dhammanāvaṁ samāruyha,	58	
PA_bv_2:58.4	santāressaṁ sadevakaṁ.	58	
PA_bv_2:59.1	Manussattaṁ liṅgasampatti,	59	
PA_bv_2:59.2	hetu satthāradassanaṁ;	59	
PA_bv_2:59.3	Pabbajjā guṇasampatti,	59	
PA_bv_2:59.4	adhikāro ca chandatā;	59	
PA_bv_2:59.5	Aṭṭhadhammasamodhānā,	59	
PA_bv_2:59.6	abhinīhāro samijjhati’.	59	
PA_bv_2:60.1	Dīpaṅkaro lokavidū,	60	
PA_bv_2:60.2	āhutīnaṁ paṭiggaho;	60	
PA_bv_2:60.3	Ussīsake maṁ ṭhatvāna,	60	
PA_bv_2:60.4	idaṁ vacanamabravi.	60	
PA_bv_2:61.1	‘Passatha imaṁ tāpasaṁ,	61	
PA_bv_2:61.2	jaṭilaṁ uggatāpanaṁ;	61	
PA_bv_2:61.3	Aparimeyyito kappe,	61	
PA_bv_2:61.4	buddho loke bhavissati.	61	
PA_bv_2:62.1	Ahu kapilavhayā rammā,	62	
PA_bv_2:62.2	nikkhamitvā tathāgato;	62	
PA_bv_2:62.3	Padhānaṁ padahitvāna,	62	
PA_bv_2:62.4	katvā dukkarakārikaṁ.	62	
PA_bv_2:63.1	Ajapālarukkhamūlasmiṁ,	63	
PA_bv_2:63.2	nisīditvā tathāgato;	63	
PA_bv_2:63.3	Tattha pāyāsaṁ paggayha,	63	
PA_bv_2:63.4	nerañjaramupehiti.	63	
PA_bv_2:64.1	Nerañjarāya tīramhi,	64	
PA_bv_2:64.2	pāyāsaṁ ada so jino;	64	
PA_bv_2:64.3	Paṭiyattavaramaggena,	64	
PA_bv_2:64.4	bodhimūlamupehiti.	64	
PA_bv_2:65.1	Tato padakkhiṇaṁ katvā,	65	
PA_bv_2:65.2	bodhimaṇḍaṁ anuttaro;	65	
PA_bv_2:65.3	Assattharukkhamūlamhi,	65	
PA_bv_2:65.4	bujjhissati mahāyaso.	65	
PA_bv_2:66.1	Imassa janikā mātā,	66	
PA_bv_2:66.2	māyā nāma bhavissati;	66	
PA_bv_2:66.3	Pitā suddhodano nāma,	66	
PA_bv_2:66.4	ayaṁ hessati gotamo.	66	
PA_bv_2:67.1	Anāsavā vītarāgā,	67	
PA_bv_2:67.2	santacittā samāhitā;	67	
PA_bv_2:67.3	Kolito upatisso ca,	67	
PA_bv_2:67.4	aggā hessanti sāvakā;	67	
PA_bv_2:67.5	Ānando nāmupaṭṭhāko,	67	
PA_bv_2:67.6	upaṭṭhissatimaṁ jinaṁ.	67	
PA_bv_2:68.1	Khemā uppalavaṇṇā ca,	68	
PA_bv_2:68.2	aggā hessanti sāvikā;	68	
PA_bv_2:68.3	Anāsavā vītarāgā,	68	
PA_bv_2:68.4	santacittā samāhitā;	68	
PA_bv_2:68.5	Bodhi tassa bhagavato,	68	
PA_bv_2:68.6	assatthoti pavuccati.	68	
PA_bv_2:69.1	Citto ca hatthāḷavako,	69	
PA_bv_2:69.2	aggā hessantupaṭṭhakā;	69	
PA_bv_2:69.3	Uttarā nandamātā ca,	69	
PA_bv_2:69.4	aggā hessantupaṭṭhikā’.	69	
PA_bv_2:70.1	Idaṁ sutvāna vacanaṁ,	70	
PA_bv_2:70.2	asamassa mahesino;	70	
PA_bv_2:70.3	Āmoditā naramarū,	70	
PA_bv_2:70.4	buddhabījaṁ kira ayaṁ.	70	
PA_bv_2:71.1	Ukkuṭṭhisaddā vattanti,	71	
PA_bv_2:71.2	apphoṭenti hasanti ca;	71	
PA_bv_2:71.3	Katañjalī namassanti,	71	
PA_bv_2:71.4	dasasahassī sadevakā.	71	
PA_bv_2:72.1	‘Yadimassa lokanāthassa,	72	
PA_bv_2:72.2	virajjhissāma sāsanaṁ;	72	
PA_bv_2:72.3	Anāgatamhi addhāne,	72	
PA_bv_2:72.4	hessāma sammukhā imaṁ.	72	
PA_bv_2:73.1	Yathā manussā nadiṁ tarantā,	73	
PA_bv_2:73.2	Paṭititthaṁ virajjhiya;	73	
PA_bv_2:73.3	Heṭṭhātitthe gahetvāna,	73	
PA_bv_2:73.4	Uttaranti mahānadiṁ.	73	
PA_bv_2:74.1	Evamevaṁ mayaṁ sabbe,	74	
PA_bv_2:74.2	yadi muñcāmimaṁ jinaṁ;	74	
PA_bv_2:74.3	Anāgatamhi addhāne,	74	
PA_bv_2:74.4	hessāma sammukhā imaṁ’.	74	
PA_bv_2:75.1	Dīpaṅkaro lokavidū,	75	
PA_bv_2:75.2	āhutīnaṁ paṭiggaho;	75	
PA_bv_2:75.3	Mama kammaṁ pakittetvā,	75	
PA_bv_2:75.4	dakkhiṇaṁ pādamuddhari.	75	
PA_bv_2:76.1	Ye tatthāsuṁ jinaputtā,	76	
PA_bv_2:76.2	Padakkhiṇamakaṁsu maṁ;	76	
PA_bv_2:76.3	Devā manussā asurā ca,	76	
PA_bv_2:76.4	Abhivādetvāna pakkamuṁ.	76	
PA_bv_2:77.1	Dassanaṁ me atikkante,	77	
PA_bv_2:77.2	sasaṅghe lokanāyake;	77	
PA_bv_2:77.3	Sayanā vuṭṭhahitvāna,	77	
PA_bv_2:77.4	pallaṅkaṁ ābhujiṁ tadā.	77	
PA_bv_2:78.1	Sukhena sukhito homi,	78	
PA_bv_2:78.2	pāmojjena pamodito;	78	
PA_bv_2:78.3	Pītiyā ca abhissanno,	78	
PA_bv_2:78.4	pallaṅkaṁ ābhujiṁ tadā.	78	
PA_bv_2:79.1	Pallaṅkena nisīditvā,	79	
PA_bv_2:79.2	evaṁ cintesahaṁ tadā;	79	
PA_bv_2:79.3	‘Vasībhūto ahaṁ jhāne,	79	
PA_bv_2:79.4	abhiññāsu pāramiṅgato.	79	
PA_bv_2:80.1	Sahassiyamhi lokamhi,	80	
PA_bv_2:80.2	isayo natthi me samā;	80	
PA_bv_2:80.3	Asamo iddhidhammesu,	80	
PA_bv_2:80.4	alabhiṁ īdisaṁ sukhaṁ’.	80	
PA_bv_2:81.1	Pallaṅkābhujane mayhaṁ,	81	
PA_bv_2:81.2	dasasahassādhivāsino;	81	
PA_bv_2:81.3	Mahānādaṁ pavattesuṁ,	81	
PA_bv_2:81.4	‘dhuvaṁ buddho bhavissasi.	81	
PA_bv_2:82.1	Yā pubbe bodhisattānaṁ,	82	
PA_bv_2:82.2	pallaṅkavaramābhuje;	82	
PA_bv_2:82.3	Nimittāni padissanti,	82	
PA_bv_2:82.4	tāni ajja padissare.	82	
PA_bv_2:83.1	Sītaṁ byapagataṁ hoti,	83	
PA_bv_2:83.2	uṇhañca upasammati;	83	
PA_bv_2:83.3	Tāni ajja padissanti,	83	
PA_bv_2:83.4	dhuvaṁ buddho bhavissasi.	83	
PA_bv_2:84.1	Dasasahassī lokadhātū,	84	
PA_bv_2:84.2	nissaddā honti nirākulā;	84	
PA_bv_2:84.3	Tāni ajja padissanti,	84	
PA_bv_2:84.4	dhuvaṁ buddho bhavissasi.	84	
PA_bv_2:85.1	Mahāvātā na vāyanti,	85	
PA_bv_2:85.2	na sandanti savantiyo;	85	
PA_bv_2:85.3	Tāni ajja padissanti,	85	
PA_bv_2:85.4	dhuvaṁ buddho bhavissasi.	85	
PA_bv_2:86.1	Thalajā dakajā pupphā,	86	
PA_bv_2:86.2	sabbe pupphanti tāvade;	86	
PA_bv_2:86.3	Tepajja pupphitā sabbe,	86	
PA_bv_2:86.4	dhuvaṁ buddho bhavissasi.	86	
PA_bv_2:87.1	Latā vā yadi vā rukkhā,	87	
PA_bv_2:87.2	phalabhārā honti tāvade;	87	
PA_bv_2:87.3	Tepajja phalitā sabbe,	87	
PA_bv_2:87.4	dhuvaṁ buddho bhavissasi.	87	
PA_bv_2:88.1	Ākāsaṭṭhā ca bhūmaṭṭhā,	88	
PA_bv_2:88.2	ratanā jotanti tāvade;	88	
PA_bv_2:88.3	Tepajja ratanā jotanti,	88	
PA_bv_2:88.4	dhuvaṁ buddho bhavissasi.	88	
PA_bv_2:89.1	Mānussakā ca dibbā ca,	89	
PA_bv_2:89.2	turiyā vajjanti tāvade;	89	
PA_bv_2:89.3	Tepajjubho abhiravanti,	89	
PA_bv_2:89.4	dhuvaṁ buddho bhavissasi.	89	
PA_bv_2:90.1	Vicitrapupphā gaganā,	90	
PA_bv_2:90.2	abhivassanti tāvade;	90	
PA_bv_2:90.3	Tepi ajja pavassanti,	90	
PA_bv_2:90.4	dhuvaṁ buddho bhavissasi.	90	
PA_bv_2:91.1	Mahāsamuddo ābhujati,	91	
PA_bv_2:91.2	dasasahassī pakampati;	91	
PA_bv_2:91.3	Tepajjubho abhiravanti,	91	
PA_bv_2:91.4	dhuvaṁ buddho bhavissasi.	91	
PA_bv_2:92.1	Nirayepi dasasahasse,	92	
PA_bv_2:92.2	aggī nibbanti tāvade;	92	
PA_bv_2:92.3	Tepajja nibbutā aggī,	92	
PA_bv_2:92.4	dhuvaṁ buddho bhavissasi.	92	
PA_bv_2:93.1	Vimalo hoti sūriyo,	93	
PA_bv_2:93.2	sabbā dissanti tārakā;	93	
PA_bv_2:93.3	Tepi ajja padissanti,	93	
PA_bv_2:93.4	dhuvaṁ buddho bhavissasi.	93	
PA_bv_2:94.1	Anovaṭṭhena udakaṁ,	94	
PA_bv_2:94.2	mahiyā ubbhijji tāvade;	94	
PA_bv_2:94.3	Tampajjubbhijjate mahiyā,	94	
PA_bv_2:94.4	dhuvaṁ buddho bhavissasi.	94	
PA_bv_2:95.1	Tārāgaṇā virocanti,	95	
PA_bv_2:95.2	nakkhattā gaganamaṇḍale;	95	
PA_bv_2:95.3	Visākhā candimāyuttā,	95	
PA_bv_2:95.4	dhuvaṁ buddho bhavissasi.	95	
PA_bv_2:96.1	Bilāsayā darīsayā,	96	
PA_bv_2:96.2	nikkhamanti sakāsayā;	96	
PA_bv_2:96.3	Tepajja āsayā chuddhā,	96	
PA_bv_2:96.4	dhuvaṁ buddho bhavissasi.	96	
PA_bv_2:97.1	Na honti aratī sattānaṁ,	97	
PA_bv_2:97.2	santuṭṭhā honti tāvade;	97	
PA_bv_2:97.3	Tepajja sabbe santuṭṭhā,	97	
PA_bv_2:97.4	dhuvaṁ buddho bhavissasi.	97	
PA_bv_2:98.1	Rogā tadupasammanti,	98	
PA_bv_2:98.2	jighacchā ca vinassati;	98	
PA_bv_2:98.3	Tāni ajja padissanti,	98	
PA_bv_2:98.4	dhuvaṁ buddho bhavissasi.	98	
PA_bv_2:99.1	Rāgo tadā tanu hoti,	99	
PA_bv_2:99.2	doso moho vinassati;	99	
PA_bv_2:99.3	Tepajja vigatā sabbe,	99	
PA_bv_2:99.4	dhuvaṁ buddho bhavissasi.	99	
PA_bv_2:100.1	Bhayaṁ tadā na bhavati,	100	
PA_bv_2:100.2	ajjapetaṁ padissati;	100	
PA_bv_2:100.3	Tena liṅgena jānāma,	100	
PA_bv_2:100.4	dhuvaṁ buddho bhavissasi.	100	
PA_bv_2:101.1	Rajonuddhaṁsati uddhaṁ,	101	
PA_bv_2:101.2	ajjapetaṁ padissati;	101	
PA_bv_2:101.3	Tena liṅgena jānāma,	101	
PA_bv_2:101.4	dhuvaṁ buddho bhavissasi.	101	
PA_bv_2:102.1	Aniṭṭhagandho pakkamati,	102	
PA_bv_2:102.2	dibbagandho pavāyati;	102	
PA_bv_2:102.3	Sopajja vāyati gandho,	102	
PA_bv_2:102.4	dhuvaṁ buddho bhavissasi.	102	
PA_bv_2:103.1	Sabbe devā padissanti,	103	
PA_bv_2:103.2	ṭhapayitvā arūpino;	103	
PA_bv_2:103.3	Tepajja sabbe dissanti,	103	
PA_bv_2:103.4	dhuvaṁ buddho bhavissasi.	103	
PA_bv_2:104.1	Yāvatā nirayā nāma,	104	
PA_bv_2:104.2	sabbe dissanti tāvade;	104	
PA_bv_2:104.3	Tepajja sabbe dissanti,	104	
PA_bv_2:104.4	dhuvaṁ buddho bhavissasi.	104	
PA_bv_2:105.1	Kuṭṭā kavāṭā selā ca,	105	
PA_bv_2:105.2	na hontāvaraṇā tadā;	105	
PA_bv_2:105.3	Ākāsabhūtā tepajja,	105	
PA_bv_2:105.4	dhuvaṁ buddho bhavissasi.	105	
PA_bv_2:106.1	Cutī ca upapatti ca,	106	
PA_bv_2:106.2	khaṇe tasmiṁ na vijjati;	106	
PA_bv_2:106.3	Tānipajja padissanti,	106	
PA_bv_2:106.4	dhuvaṁ buddho bhavissasi.	106	
PA_bv_2:107.1	Daḷhaṁ paggaṇha vīriyaṁ,	107	
PA_bv_2:107.2	mā nivatta abhikkama;	107	
PA_bv_2:107.3	Mayampetaṁ vijānāma,	107	
PA_bv_2:107.4	dhuvaṁ buddho bhavissasi’.	107	
PA_bv_2:108.1	Buddhassa vacanaṁ sutvā,	108	
PA_bv_2:108.2	dasasahassīna cūbhayaṁ;	108	
PA_bv_2:108.3	Tuṭṭhahaṭṭho pamodito,	108	
PA_bv_2:108.4	evaṁ cintesahaṁ tadā.	108	
PA_bv_2:109.1	‘Advejjhavacanā buddhā,	109	
PA_bv_2:109.2	Amoghavacanā jinā;	109	
PA_bv_2:109.3	Vitathaṁ natthi buddhānaṁ,	109	
PA_bv_2:109.4	Dhuvaṁ buddho bhavāmahaṁ.	109	
PA_bv_2:110.1	Yathā khittaṁ nabhe leḍḍu,	110	
PA_bv_2:110.2	Dhuvaṁ patati bhūmiyaṁ;	110	
PA_bv_2:110.3	Tatheva buddhaseṭṭhānaṁ,	110	
PA_bv_2:110.4	Vacanaṁ dhuvasassataṁ;	110	
PA_bv_2:110.5	Vitathaṁ natthi buddhānaṁ,	110	
PA_bv_2:110.6	Dhuvaṁ buddho bhavāmahaṁ.	110	
PA_bv_2:111.1	Yathāpi sabbasattānaṁ,	111	
PA_bv_2:111.2	Maraṇaṁ dhuvasassataṁ;	111	
PA_bv_2:111.3	Tatheva buddhaseṭṭhānaṁ,	111	
PA_bv_2:111.4	Vacanaṁ dhuvasassataṁ;	111	
PA_bv_2:111.5	Vitathaṁ natthi buddhānaṁ,	111	
PA_bv_2:111.6	Dhuvaṁ buddho bhavāmahaṁ.	111	
PA_bv_2:112.1	Yathā rattikkhaye patte,	112	
PA_bv_2:112.2	Sūriyuggamanaṁ dhuvaṁ;	112	
PA_bv_2:112.3	Tatheva buddhaseṭṭhānaṁ,	112	
PA_bv_2:112.4	Vacanaṁ dhuvasassataṁ;	112	
PA_bv_2:112.5	Vitathaṁ natthi buddhānaṁ,	112	
PA_bv_2:112.6	Dhuvaṁ buddho bhavāmahaṁ.	112	
PA_bv_2:113.1	Yathā nikkhantasayanassa,	113	
PA_bv_2:113.2	Sīhassa nadanaṁ dhuvaṁ;	113	
PA_bv_2:113.3	Tatheva buddhaseṭṭhānaṁ,	113	
PA_bv_2:113.4	Vacanaṁ dhuvasassataṁ;	113	
PA_bv_2:113.5	Vitathaṁ natthi buddhānaṁ,	113	
PA_bv_2:113.6	Dhuvaṁ buddho bhavāmahaṁ.	113	
PA_bv_2:114.1	Yathā āpannasattānaṁ,	114	
PA_bv_2:114.2	Bhāramoropanaṁ dhuvaṁ;	114	
PA_bv_2:114.3	Tatheva buddhaseṭṭhānaṁ,	114	
PA_bv_2:114.4	Vacanaṁ dhuvasassataṁ;	114	
PA_bv_2:114.5	Vitathaṁ natthi buddhānaṁ,	114	
PA_bv_2:114.6	Dhuvaṁ buddho bhavāmahaṁ.	114	
PA_bv_2:115.1	Handa buddhakare dhamme,	115	
PA_bv_2:115.2	vicināmi ito cito;	115	
PA_bv_2:115.3	Uddhaṁ adho dasa disā,	115	
PA_bv_2:115.4	yāvatā dhammadhātuyā’.	115	
PA_bv_2:116.1	Vicinanto tadā dakkhiṁ,	116	
PA_bv_2:116.2	paṭhamaṁ dānapāramiṁ;	116	
PA_bv_2:116.3	Pubbakehi mahesīhi,	116	
PA_bv_2:116.4	anuciṇṇaṁ mahāpathaṁ.	116	
PA_bv_2:117.1	‘Imaṁ tvaṁ paṭhamaṁ tāva,	117	
PA_bv_2:117.2	daḷhaṁ katvā samādiya;	117	
PA_bv_2:117.3	Dānapāramitaṁ gaccha,	117	
PA_bv_2:117.4	yadi bodhiṁ pattumicchasi.	117	
PA_bv_2:118.1	Yathāpi kumbho sampuṇṇo,	118	
PA_bv_2:118.2	yassa kassaci adhokato;	118	
PA_bv_2:118.3	Vamatevudakaṁ nissesaṁ,	118	
PA_bv_2:118.4	na tattha parirakkhati.	118	
PA_bv_2:119.1	Tatheva yācake disvā,	119	
PA_bv_2:119.2	hīnamukkaṭṭhamajjhime;	119	
PA_bv_2:119.3	Dadāhi dānaṁ nissesaṁ,	119	
PA_bv_2:119.4	kumbho viya adhokato.	119	
PA_bv_2:120.1	Na hete ettakāyeva,	120	
PA_bv_2:120.2	buddhadhammā bhavissare;	120	
PA_bv_2:120.3	Aññepi vicinissāmi,	120	
PA_bv_2:120.4	ye dhammā bodhipācanā’.	120	
PA_bv_2:121.1	Vicinanto tadā dakkhiṁ,	121	
PA_bv_2:121.2	dutiyaṁ sīlapāramiṁ;	121	
PA_bv_2:121.3	Pubbakehi mahesīhi,	121	
PA_bv_2:121.4	āsevitanisevitaṁ.	121	
PA_bv_2:122.1	‘Imaṁ tvaṁ dutiyaṁ tāva,	122	
PA_bv_2:122.2	daḷhaṁ katvā samādiya;	122	
PA_bv_2:122.3	Sīlapāramitaṁ gaccha,	122	
PA_bv_2:122.4	yadi bodhiṁ pattumicchasi.	122	
PA_bv_2:123.1	Yathāpi camarī vālaṁ,	123	
PA_bv_2:123.2	kismiñci paṭilaggitaṁ;	123	
PA_bv_2:123.3	Upeti maraṇaṁ tattha,	123	
PA_bv_2:123.4	na vikopeti vāladhiṁ.	123	
PA_bv_2:124.1	Tatheva tvaṁ catūsu bhūmīsu,	124	
PA_bv_2:124.2	Sīlāni paripūraya;	124	
PA_bv_2:124.3	Parirakkha sabbadā sīlaṁ,	124	
PA_bv_2:124.4	Camarī viya vāladhiṁ.	124	
PA_bv_2:125.1	Na hete ettakāyeva,	125	
PA_bv_2:125.2	buddhadhammā bhavissare;	125	
PA_bv_2:125.3	Aññepi vicinissāmi,	125	
PA_bv_2:125.4	ye dhammā bodhipācanā’.	125	
PA_bv_2:126.1	Vicinanto tadā dakkhiṁ,	126	
PA_bv_2:126.2	tatiyaṁ nekkhammapāramiṁ;	126	
PA_bv_2:126.3	Pubbakehi mahesīhi,	126	
PA_bv_2:126.4	āsevitanisevitaṁ.	126	
PA_bv_2:127.1	‘Imaṁ tvaṁ tatiyaṁ tāva,	127	
PA_bv_2:127.2	daḷhaṁ katvā samādiya;	127	
PA_bv_2:127.3	Nekkhammapāramitaṁ gaccha,	127	
PA_bv_2:127.4	yadi bodhiṁ pattumicchasi.	127	
PA_bv_2:128.1	Yathā andughare puriso,	128	
PA_bv_2:128.2	ciravuttho dukhaṭṭito;	128	
PA_bv_2:128.3	Na tattha rāgaṁ janesi,	128	
PA_bv_2:128.4	muttiṁyeva gavesati.	128	
PA_bv_2:129.1	Tatheva tvaṁ sabbabhave,	129	
PA_bv_2:129.2	passa andughare viya;	129	
PA_bv_2:129.3	Nekkhammābhimukho hohi,	129	
PA_bv_2:129.4	bhavato parimuttiyā.	129	
PA_bv_2:130.1	Na hete ettakāyeva,	130	
PA_bv_2:130.2	buddhadhammā bhavissare;	130	
PA_bv_2:130.3	Aññepi vicinissāmi,	130	
PA_bv_2:130.4	ye dhammā bodhipācanā’.	130	
PA_bv_2:131.1	Vicinanto tadā dakkhiṁ,	131	
PA_bv_2:131.2	catutthaṁ paññāpāramiṁ;	131	
PA_bv_2:131.3	Pubbakehi mahesīhi,	131	
PA_bv_2:131.4	āsevitanisevitaṁ.	131	
PA_bv_2:132.1	‘Imaṁ tvaṁ catutthaṁ tāva,	132	
PA_bv_2:132.2	daḷhaṁ katvā samādiya;	132	
PA_bv_2:132.3	Paññāpāramitaṁ gaccha,	132	
PA_bv_2:132.4	yadi bodhiṁ pattumicchasi.	132	
PA_bv_2:133.1	Yathāpi bhikkhu bhikkhanto,	133	
PA_bv_2:133.2	hīnamukkaṭṭhamajjhime;	133	
PA_bv_2:133.3	Kulāni na vivajjento,	133	
PA_bv_2:133.4	evaṁ labhati yāpanaṁ.	133	
PA_bv_2:134.1	Tatheva tvaṁ sabbakālaṁ,	134	
PA_bv_2:134.2	paripucchaṁ budhaṁ janaṁ;	134	
PA_bv_2:134.3	Paññāpāramitaṁ gantvā,	134	
PA_bv_2:134.4	sambodhiṁ pāpuṇissasi.	134	
PA_bv_2:135.1	Na hete ettakāyeva,	135	
PA_bv_2:135.2	buddhadhammā bhavissare;	135	
PA_bv_2:135.3	Aññepi vicinissāmi,	135	
PA_bv_2:135.4	ye dhammā bodhipācanā’.	135	
PA_bv_2:136.1	Vicinanto tadā dakkhiṁ,	136	
PA_bv_2:136.2	pañcamaṁ vīriyapāramiṁ;	136	
PA_bv_2:136.3	Pubbakehi mahesīhi,	136	
PA_bv_2:136.4	āsevitanisevitaṁ.	136	
PA_bv_2:137.1	‘Imaṁ tvaṁ pañcamaṁ tāva,	137	
PA_bv_2:137.2	daḷhaṁ katvā samādiya;	137	
PA_bv_2:137.3	Vīriyapāramitaṁ gaccha,	137	
PA_bv_2:137.4	yadi bodhiṁ pattumicchasi.	137	
PA_bv_2:138.1	Yathāpi sīho migarājā,	138	
PA_bv_2:138.2	nisajjaṭṭhānacaṅkame;	138	
PA_bv_2:138.3	Alīnavīriyo hoti,	138	
PA_bv_2:138.4	paggahitamano sadā.	138	
PA_bv_2:139.1	Tatheva tvaṁ sabbabhave,	139	
PA_bv_2:139.2	paggaṇha vīriyaṁ daḷhaṁ;	139	
PA_bv_2:139.3	Vīriyapāramitaṁ gantvā,	139	
PA_bv_2:139.4	sambodhiṁ pāpuṇissasi.	139	
PA_bv_2:140.1	Na hete ettakāyeva,	140	
PA_bv_2:140.2	buddhadhammā bhavissare;	140	
PA_bv_2:140.3	Aññepi vicinissāmi,	140	
PA_bv_2:140.4	ye dhammā bodhipācanā’.	140	
PA_bv_2:141.1	Vicinanto tadā dakkhiṁ,	141	
PA_bv_2:141.2	chaṭṭhamaṁ khantipāramiṁ;	141	
PA_bv_2:141.3	Pubbakehi mahesīhi,	141	
PA_bv_2:141.4	āsevitanisevitaṁ.	141	
PA_bv_2:142.1	‘Imaṁ tvaṁ chaṭṭhamaṁ tāva,	142	
PA_bv_2:142.2	daḷhaṁ katvā samādiya;	142	
PA_bv_2:142.3	Tattha advejjhamānaso,	142	
PA_bv_2:142.4	sambodhiṁ pāpuṇissasi.	142	
PA_bv_2:143.1	Yathāpi pathavī nāma,	143	
PA_bv_2:143.2	sucimpi asucimpi ca;	143	
PA_bv_2:143.3	Sabbaṁ sahati nikkhepaṁ,	143	
PA_bv_2:143.4	na karoti paṭighaṁ tayā.	143	
PA_bv_2:144.1	Tatheva tvampi sabbesaṁ,	144	
PA_bv_2:144.2	sammānāvamānakkhamo;	144	
PA_bv_2:144.3	Khantipāramitaṁ gantvā,	144	
PA_bv_2:144.4	sambodhiṁ pāpuṇissasi.	144	
PA_bv_2:145.1	Na hete ettakāyeva,	145	
PA_bv_2:145.2	buddhadhammā bhavissare;	145	
PA_bv_2:145.3	Aññepi vicinissāmi,	145	
PA_bv_2:145.4	ye dhammā bodhipācanā’.	145	
PA_bv_2:146.1	Vicinanto tadā dakkhiṁ,	146	
PA_bv_2:146.2	sattamaṁ saccapāramiṁ;	146	
PA_bv_2:146.3	Pubbakehi mahesīhi,	146	
PA_bv_2:146.4	āsevitanisevitaṁ.	146	
PA_bv_2:147.1	‘Imaṁ tvaṁ sattamaṁ tāva,	147	
PA_bv_2:147.2	daḷhaṁ katvā samādiya;	147	
PA_bv_2:147.3	Tattha advejjhavacano,	147	
PA_bv_2:147.4	sambodhiṁ pāpuṇissasi.	147	
PA_bv_2:148.1	Yathāpi osadhī nāma,	148	
PA_bv_2:148.2	tulābhūtā sadevake;	148	
PA_bv_2:148.3	Samaye utuvasse vā,	148	
PA_bv_2:148.4	na vokkamati vīthito.	148	
PA_bv_2:149.1	Tatheva tvampi saccesu,	149	
PA_bv_2:149.2	mā vokkama hi vīthito;	149	
PA_bv_2:149.3	Saccapāramitaṁ gantvā,	149	
PA_bv_2:149.4	sambodhiṁ pāpuṇissasi.	149	
PA_bv_2:150.1	Na hete ettakāyeva,	150	
PA_bv_2:150.2	buddhadhammā bhavissare;	150	
PA_bv_2:150.3	Aññepi vicinissāmi,	150	
PA_bv_2:150.4	ye dhammā bodhipācanā’.	150	
PA_bv_2:151.1	Vicinanto tadā dakkhiṁ,	151	
PA_bv_2:151.2	Aṭṭhamaṁ adhiṭṭhānapāramiṁ;	151	
PA_bv_2:151.3	Pubbakehi mahesīhi,	151	
PA_bv_2:151.4	Āsevitanisevitaṁ.	151	
PA_bv_2:152.1	‘Imaṁ tvaṁ aṭṭhamaṁ tāva,	152	
PA_bv_2:152.2	daḷhaṁ katvā samādiya;	152	
PA_bv_2:152.3	Tattha tvaṁ acalo hutvā,	152	
PA_bv_2:152.4	sambodhiṁ pāpuṇissasi.	152	
PA_bv_2:153.1	Yathāpi pabbato selo,	153	
PA_bv_2:153.2	acalo suppatiṭṭhito;	153	
PA_bv_2:153.3	Na kampati bhusavātehi,	153	
PA_bv_2:153.4	sakaṭṭhāneva tiṭṭhati.	153	
PA_bv_2:154.1	Tatheva tvampi adhiṭṭhāne,	154	
PA_bv_2:154.2	Sabbadā acalo bhava;	154	
PA_bv_2:154.3	Adhiṭṭhānapāramitaṁ gantvā,	154	
PA_bv_2:154.4	Sambodhiṁ pāpuṇissasi.	154	
PA_bv_2:155.1	Na hete ettakāyeva,	155	
PA_bv_2:155.2	buddhadhammā bhavissare;	155	
PA_bv_2:155.3	Aññepi vicinissāmi,	155	
PA_bv_2:155.4	ye dhammā bodhipācanā’.	155	
PA_bv_2:156.1	Vicinanto tadā dakkhiṁ,	156	
PA_bv_2:156.2	navamaṁ mettāpāramiṁ;	156	
PA_bv_2:156.3	Pubbakehi mahesīhi,	156	
PA_bv_2:156.4	āsevitanisevitaṁ.	156	
PA_bv_2:157.1	‘Imaṁ tvaṁ navamaṁ tāva,	157	
PA_bv_2:157.2	daḷhaṁ katvā samādiya;	157	
PA_bv_2:157.3	Mettāya asamo hohi,	157	
PA_bv_2:157.4	yadi bodhiṁ pattumicchasi.	157	
PA_bv_2:158.1	Yathāpi udakaṁ nāma,	158	
PA_bv_2:158.2	kalyāṇe pāpake jane;	158	
PA_bv_2:158.3	Samaṁ pharati sītena,	158	
PA_bv_2:158.4	pavāheti rajomalaṁ.	158	
PA_bv_2:159.1	Tatheva tvaṁ hitāhite,	159	
PA_bv_2:159.2	samaṁ mettāya bhāvaya;	159	
PA_bv_2:159.3	Mettāpāramitaṁ gantvā,	159	
PA_bv_2:159.4	sambodhiṁ pāpuṇissasi.	159	
PA_bv_2:160.1	Na hete ettakāyeva,	160	
PA_bv_2:160.2	buddhadhammā bhavissare;	160	
PA_bv_2:160.3	Aññepi vicinissāmi,	160	
PA_bv_2:160.4	ye dhammā bodhipācanā’.	160	
PA_bv_2:161.1	Vicinanto tadā dakkhiṁ,	161	
PA_bv_2:161.2	dasamaṁ upekkhāpāramiṁ;	161	
PA_bv_2:161.3	Pubbakehi mahesīhi,	161	
PA_bv_2:161.4	āsevitanisevitaṁ.	161	
PA_bv_2:162.1	‘Imaṁ tvaṁ dasamaṁ tāva,	162	
PA_bv_2:162.2	daḷhaṁ katvā samādiya;	162	
PA_bv_2:162.3	Tulābhūto daḷho hutvā,	162	
PA_bv_2:162.4	sambodhiṁ pāpuṇissasi.	162	
PA_bv_2:163.1	Yathāpi pathavī nāma,	163	
PA_bv_2:163.2	nikkhittaṁ asuciṁ suciṁ;	163	
PA_bv_2:163.3	Upekkhati ubhopete,	163	
PA_bv_2:163.4	kopānunayavajjitā.	163	
PA_bv_2:164.1	Tatheva tvaṁ sukhadukkhe,	164	
PA_bv_2:164.2	tulābhūto sadā bhava;	164	
PA_bv_2:164.3	Upekkhāpāramitaṁ gantvā,	164	
PA_bv_2:164.4	sambodhiṁ pāpuṇissasi.	164	
PA_bv_2:165.1	Ettakāyeva te loke,	165	
PA_bv_2:165.2	ye dhammā bodhipācanā;	165	
PA_bv_2:165.3	Tatuddhaṁ natthi aññatra,	165	
PA_bv_2:165.4	daḷhaṁ tattha patiṭṭhaha’.	165	
PA_bv_2:166.1	Ime dhamme sammasato,	166	
PA_bv_2:166.2	sabhāvasarasalakkhaṇe;	166	
PA_bv_2:166.3	Dhammatejena vasudhā,	166	
PA_bv_2:166.4	dasasahassī pakampatha.	166	
PA_bv_2:167.1	Calatī ravatī pathavī,	167	
PA_bv_2:167.2	ucchuyantaṁva pīḷitaṁ;	167	
PA_bv_2:167.3	Telayante yathā cakkaṁ,	167	
PA_bv_2:167.4	evaṁ kampati medanī.	167	
PA_bv_2:168.1	Yāvatā parisā āsi,	168	
PA_bv_2:168.2	buddhassa parivesane;	168	
PA_bv_2:168.3	Pavedhamānā sā tattha,	168	
PA_bv_2:168.4	mucchitā seti bhūmiyaṁ.	168	
PA_bv_2:169.1	Ghaṭānekasahassāni,	169	
PA_bv_2:169.2	kumbhīnañca satā bahū;	169	
PA_bv_2:169.3	Sañcuṇṇamathitā tattha,	169	
PA_bv_2:169.4	aññamaññaṁ paghaṭṭitā.	169	
PA_bv_2:170.1	Ubbiggā tasitā bhītā,	170	
PA_bv_2:170.2	bhantā byathitamānasā;	170	
PA_bv_2:170.3	Mahājanā samāgamma,	170	
PA_bv_2:170.4	dīpaṅkaramupāgamuṁ.	170	
PA_bv_2:171.1	‘Kiṁ bhavissati lokassa,	171	
PA_bv_2:171.2	kalyāṇamatha pāpakaṁ;	171	
PA_bv_2:171.3	Sabbo upadduto loko,	171	
PA_bv_2:171.4	taṁ vinodehi cakkhuma’.	171	
PA_bv_2:172.1	Tesaṁ tadā saññapesi,	172	
PA_bv_2:172.2	dīpaṅkaro mahāmuni;	172	
PA_bv_2:172.3	‘Visaṭṭhā hotha mā bhetha,	172	
PA_bv_2:172.4	imasmiṁ pathavikampane.	172	
PA_bv_2:173.1	Yamahaṁ ajja byākāsiṁ,	173	
PA_bv_2:173.2	buddho loke bhavissati;	173	
PA_bv_2:173.3	Eso sammasati dhammaṁ,	173	
PA_bv_2:173.4	pubbakaṁ jinasevitaṁ.	173	
PA_bv_2:174.1	Tassa sammasato dhammaṁ,	174	
PA_bv_2:174.2	buddhabhūmiṁ asesato;	174	
PA_bv_2:174.3	Tenāyaṁ kampitā pathavī,	174	
PA_bv_2:174.4	dasasahassī sadevake’.	174	
PA_bv_2:175.1	Buddhassa vacanaṁ sutvā,	175	
PA_bv_2:175.2	mano nibbāyi tāvade;	175	
PA_bv_2:175.3	Sabbe maṁ upasaṅkamma,	175	
PA_bv_2:175.4	punāpi abhivandisuṁ.	175	
PA_bv_2:176.1	Samādiyitvā buddhaguṇaṁ,	176	
PA_bv_2:176.2	daḷhaṁ katvāna mānasaṁ;	176	
PA_bv_2:176.3	Dīpaṅkaraṁ namassitvā,	176	
PA_bv_2:176.4	āsanā vuṭṭhahiṁ tadā.	176	
PA_bv_2:177.1	Dibbaṁ mānusakaṁ pupphaṁ,	177	
PA_bv_2:177.2	devā mānusakā ubho;	177	
PA_bv_2:177.3	Samokiranti pupphehi,	177	
PA_bv_2:177.4	vuṭṭhahantassa āsanā.	177	
PA_bv_2:178.1	Vedayanti ca te sotthiṁ,	178	
PA_bv_2:178.2	devā mānusakā ubho;	178	
PA_bv_2:178.3	‘Mahantaṁ patthitaṁ tuyhaṁ,	178	
PA_bv_2:178.4	taṁ labhassu yathicchitaṁ.	178	
PA_bv_2:179.1	Sabbītiyo vivajjantu,	179	
PA_bv_2:179.2	Soko rogo vinassatu;	179	
PA_bv_2:179.3	Mā te bhavantvantarāyā,	179	
PA_bv_2:179.4	Phusa khippaṁ bodhimuttamaṁ.	179	
PA_bv_2:180.1	Yathāpi samaye patte,	180	
PA_bv_2:180.2	pupphanti pupphino dumā;	180	
PA_bv_2:180.3	Tatheva tvaṁ mahāvīra,	180	
PA_bv_2:180.4	buddhañāṇena pupphasi.	180	
PA_bv_2:181.1	Yathā ye keci sambuddhā,	181	
PA_bv_2:181.2	pūrayuṁ dasa pāramī;	181	
PA_bv_2:181.3	Tatheva tvaṁ mahāvīra,	181	
PA_bv_2:181.4	pūraya dasa pāramī.	181	
PA_bv_2:182.1	Yathā ye keci sambuddhā,	182	
PA_bv_2:182.2	bodhimaṇḍamhi bujjhare;	182	
PA_bv_2:182.3	Tatheva tvaṁ mahāvīra,	182	
PA_bv_2:182.4	bujjhassu jinabodhiyaṁ.	182	
PA_bv_2:183.1	Yathā ye keci sambuddhā,	183	
PA_bv_2:183.2	dhammacakkaṁ pavattayuṁ;	183	
PA_bv_2:183.3	Tatheva tvaṁ mahāvīra,	183	
PA_bv_2:183.4	dhammacakkaṁ pavattaya.	183	
PA_bv_2:184.1	Puṇṇamāye yathā cando,	184	
PA_bv_2:184.2	parisuddho virocati;	184	
PA_bv_2:184.3	Tatheva tvaṁ puṇṇamano,	184	
PA_bv_2:184.4	viroca dasasahassiyaṁ.	184	
PA_bv_2:185.1	Rāhumutto yathā sūriyo,	185	
PA_bv_2:185.2	tāpena atirocati;	185	
PA_bv_2:185.3	Tatheva lokā muñcitvā,	185	
PA_bv_2:185.4	viroca siriyā tuvaṁ.	185	
PA_bv_2:186.1	Yathā yā kāci nadiyo,	186	
PA_bv_2:186.2	osaranti mahodadhiṁ;	186	
PA_bv_2:186.3	Evaṁ sadevakā lokā,	186	
PA_bv_2:186.4	osarantu tavantike’.	186	
PA_bv_2:187.1	Tehi thutappasattho so,	187	
PA_bv_2:187.2	Dasa dhamme samādiya;	187	
PA_bv_2:187.3	Te dhamme paripūrento,	187	
PA_bv_2:187.4	Pavanaṁ pāvisī tadā”ti.	187	
PA_bv_2:188.1	Sumedhapatthanākathā niṭṭhitā.	188	
