segmentnr	original	folio	analyzed
PA_tika-abh02_t:0	Namo tassa bhagavato arahato sammāsambuddhassa	0	
PA_tika-abh02_t:1	Abhidhammapiṭake	0	
PA_tika-abh02_t:2	Vibhaṅga-mūlaṭīkā	0	
PA_tika-abh02_t:3	1. Khandhavibhaṅgo	0	
PA_tika-abh02_t:4	1. Suttantabhājanīyavaṇṇanā	0	
PA_tika-abh02_t:5_0	Catusaccadasoti cattāri saccāni samāhaṭāni catusaccaṃ, catusaccaṃ passīti catusaccadaso.	5	
PA_tika-abh02_t:5_1	Satipi sāvakānaṃ paccekabuddhānañca catusaccadassanabhāve anaññapubbakattā bhagavato	5	
PA_tika-abh02_t:5_2	catusaccadassanassa tattha ca sabbaññutāya dasabalesu ca vasībhāvassa pattito parasantānesu	5	
PA_tika-abh02_t:5_3	ca pasāritabhāvena supākaṭattā bhagavāva visesena “catusaccadaso”ti thomanaṃ arahatīti.	5	
PA_tika-abh02_t:5_4	Nāthatīti nātho, veneyyānaṃ hitasukhaṃ āsīsati pattheti, parasantānagataṃ vā kilesabyasanaṃ	5	
PA_tika-abh02_t:5_5	upatāpeti, “sādhu, bhikkhave, bhikkhu kālena kālaṃ attasampattiṃ paccavekkhitā”tiādinā	5	
PA_tika-abh02_t:5_6	vā taṃ taṃ hitapaṭipattiṃ yācatīti attho. Paramena cittissariyena samannāgato, sabbasatte	5	
PA_tika-abh02_t:5_7	vā guṇehi īsati abhibhavatīti paramissaro bhagavā “nātho”ti vuccati. “Saddhamme gāravaṃ	5	
PA_tika-abh02_t:5_8	katvā karissāmī”ti sotabbabhāve kāraṇaṃ vatvā puna savane niyojento āha “taṃ suṇātha	5	
PA_tika-abh02_t:5_9	samāhitā”ti. “Porāṇaṭṭhakathānayaṃ vigāhitvā karissāmī”ti vā etena sakkaccasavane	5	
PA_tika-abh02_t:5_10	ca kāraṇaṃ vatvā tattha niyojento āha “saddhamme gāravaṃ katvā taṃ suṇāthā”ti.	51	
PA_tika-abh02_t:6_0	Ettha ca “catusaccadaso”ti vacanaṃ thomanameva catuppabhedāya desanāya samānagaṇanadassanaguṇena,	6	
PA_tika-abh02_t:6_1	“aṭṭhārasahi buddhadhammehi upeto”ti ca aṭṭhārasappabhedāya desanāya samānagaṇanaguṇehīti	6	
PA_tika-abh02_t:6_2	daṭṭhabbaṃ. Yathāvuttena vā niratisayena catusaccadassanena bhagavā catudhā dhammasaṅgaṇiṃ	6	
PA_tika-abh02_t:6_3	desetuṃ samattho ahosi, aṭṭhārasabuddhadhammasamannāgamena aṭṭhārasadhā vibhaṅganti	6	
PA_tika-abh02_t:6_4	yathāvuttadesanāsamatthatāsampādakaguṇanidassanametaṃ “catusaccadaso upeto buddhadhammehi	6	
PA_tika-abh02_t:6_5	aṭṭhārasahī”ti. Tena yathāvuttāya desanāya sabbaññubhāsitattā aviparītataṃ dassento	6	
PA_tika-abh02_t:6_6	tattha satte uggahādīsu niyojeti, niṭṭhānagamanañca attano vāyāmaṃ dassento aṭṭhakathāsavane	6	
PA_tika-abh02_t:6_7	ca ādaraṃ uppādayati, yathāvuttaguṇarahitena asabbaññunā desetuṃ asakkuṇeyyataṃ dhammasaṅgaṇīvibhaṅgappakaraṇānaṃ	6	
PA_tika-abh02_t:6_8	dassento tattha tadaṭṭhakathāya ca sātisayaṃ gāravaṃ janayati, buddhādīnañca ratanānaṃ	6	
PA_tika-abh02_t:6_9	sammāsambuddhatādiguṇe vibhāveti.	6	
PA_tika-abh02_t:7_0	Tattha cattāri saccāni pākaṭāneva, aṭṭhārasa pana buddhadhammā evaṃ veditabbā – “atītaṃse	7	
PA_tika-abh02_t:7_1	buddhassa bhagavato appaṭihataṃ ñāṇaṃ, anāgataṃse…pe… paccuppannaṃse…pe… imehi tīhi	7	
PA_tika-abh02_t:7_2	dhammehi samannāgatassa buddhassa bhagavato sabbaṃ kāyakammaṃ ñāṇapubbaṅgamaṃ ñāṇānuparivattaṃ,	7	
PA_tika-abh02_t:7_3	sabbaṃ vacīkammaṃ…pe. … sabbaṃ manokammaṃ…pe… imehi chahi dhammehi samannāgatassa	7	
PA_tika-abh02_t:7_4	buddhassa bhagavato natthi chandassa hāni, natthi dhammadesanāya, natthi vīriyassa,	7	
PA_tika-abh02_t:7_5	natthi samādhissa, natthi paññāya, natthi vimuttiyā hāni. Imehi dvādasahi dhammehi	7	
PA_tika-abh02_t:7_6	samannāgatassa buddhassa bhagavato natthi davā, natthi ravā, natthi aphuṭaṃ, natthi	7	
PA_tika-abh02_t:7_7	vegāyitattaṃ, natthi abyāvaṭamano, natthi appaṭisaṅkhānupekkhā”ti.	7	
PA_tika-abh02_t:8_0	Tattha natthi davāti khiḍḍādhippāyena kiriyā natthi. Natthi ravāti sahasā kiriyā	8	
PA_tika-abh02_t:8_1	natthi. Natthi aphuṭanti ñāṇena aphusitaṃ natthi. Natthi vegāyitattanti turitakiriyā	8	
PA_tika-abh02_t:8_2	natthi. Natthi abyāvaṭamanoti niratthako cittasamudācāro natthi. Natthi appaṭisaṅkhānupekkhāti	8	
PA_tika-abh02_t:8_3	aññāṇupekkhā natthi. Katthaci pana “natthi dhammadesanāya hānī”ti alikhitvā “natthi	8	
PA_tika-abh02_t:8_4	chandassa hāni, natthi vīriyassa, natthi sattiyā”ti likhanti.	8	
PA_tika-abh02_t:9_0	1. Dhammasaṅgahe dhamme kusalādike tikadukehi saṅgahetvā te eva dhamme suttante khandhādivasena	9	
PA_tika-abh02_t:9_1	vutte vibhajituṃ vibhaṅgappakaraṇaṃ vuttaṃ. Tattha saṅkhepena vuttānaṃ khandhādīnaṃ	9	
PA_tika-abh02_t:9_2	vibhajanaṃ vibhaṅgo. So so vibhaṅgo pakato adhikato yassā pāḷiyā, sā “vibhaṅgappakaraṇa”nti	9	
PA_tika-abh02_t:9_3	vuccati. Adhikatoti ca vattabbabhāvena pariggahitoti attho. Tattha vibhaṅgappakaraṇassa	9	
PA_tika-abh02_t:9_4	ādibhūte khandhavibhaṅge “pañcakkhandhā rūpakkhandho…pe… viññāṇakkhandho”ti idaṃ	9	
PA_tika-abh02_t:9_5	suttantabhājanīyaṃ nāma. Nanu na ettakameva suttantabhājanīyanti? Saccaṃ, iti-saddena	9	
PA_tika-abh02_t:9_6	pana ādi-saddatthajotakena pakāratthajotakena vā sabbaṃ suttantabhājanīyaṃ saṅgahetvā	9	
PA_tika-abh02_t:9_7	viññāṇakkhandhoti evamādi evaṃpakāraṃ vā idaṃ suttantabhājanīyanti veditabbaṃ. Atha	9	
PA_tika-abh02_t:9_8	vā ekadesena samudāyaṃ nidasseti pabbatasamuddādinidassako viya. Tattha nibbānavajjānaṃ	9	
PA_tika-abh02_t:9_9	sabbadhammānaṃ saṅgāhakattā sabbasaṅgāhakehi ca āyatanādīhi appakatarapadattā khandhānaṃ	9	
PA_tika-abh02_t:9_10	khandhavibhaṅgo ādimhi vutto.	91	
PA_tika-abh02_t:10_0	Na tato heṭṭhāti rūpādīnaṃ vedayitādisabhāvattābhāvā yasmiṃ sabhāve atītādayo rāsī	10	
PA_tika-abh02_t:10_1	katvā vattabbā, tassa ruppanādito aññassābhāvā ca heṭṭhā gaṇanesu saṅkhatadhammānaṃ	10	
PA_tika-abh02_t:10_2	aniṭṭhānaṃ sāvasesabhāvaṃ, na heṭṭhā gaṇanamattābhāvaṃ sandhāya vuttaṃ. Chaṭṭhassa	10	
PA_tika-abh02_t:10_3	pana khandhassa abhāvā “na uddha”nti āha. Na hi savibhāgadhammehi nissaṭassa atītādibhāvarahitassa	10	
PA_tika-abh02_t:10_4	ekassa nibbānassa rāsaṭṭho atthīti. “Rāsimhī”ti saddatthasahitaṃ khandha-saddassa	10	
PA_tika-abh02_t:10_5	visayaṃ dasseti. “Guṇe paṇṇattiyaṃ ruḷhiya”nti visayameva khandha-saddassa dasseti,	10	
PA_tika-abh02_t:10_6	na saddatthaṃ. Lokiyalokuttarabhedañhi sīlādiguṇaṃ nippadesena gahetvā pavattamāno	10	
PA_tika-abh02_t:10_7	khandha-saddo sīlādiguṇavisiṭṭhaṃ rāsaṭṭhaṃ dīpetīti. Keci pana “guṇaṭṭho ettha khandhaṭṭho”ti	10	
PA_tika-abh02_t:10_8	vadanti. Dārukkhandhoti ettha pana na khandha-saddo paññatti-saddassa atthe vattati,	10	
PA_tika-abh02_t:10_9	tādise pana puthulāyate dārumhi dārukkhandhoti paññatti hotīti paññattiyaṃ nipatatīti	10	
PA_tika-abh02_t:10_10	vuttaṃ. Tathā ekasmimpi viññāṇe pavatto viññāṇakkhandhoti khandha-saddo na ruḷhī-saddassa	101	
PA_tika-abh02_t:10_11	atthaṃ vadati, samudāye pana niruḷho khandha-saddo tadekadese pavattamāno tāya eva	101	
PA_tika-abh02_t:10_12	ruḷhiyā pavattatīti khandha-saddo ruḷhiyaṃ nipatatīti vuttaṃ.	101	
PA_tika-abh02_t:11_0	Rāsito guṇatoti sabbattha nissakkavacanaṃ visayasseva khandha-saddappavattiyā kāraṇabhāvaṃ	11	
PA_tika-abh02_t:11_1	sandhāya katanti veditabbaṃ. “Rāsito”ti imamatthaṃ saddatthavasenapi niyametvā dassetuṃ	11	
PA_tika-abh02_t:11_2	“ayañhi khandhaṭṭho nāma piṇḍaṭṭho”tiādimāha. Koṭṭhāsaṭṭhe khandhaṭṭhe chaṭṭhenapi	11	
PA_tika-abh02_t:11_3	khandhena bhavitabbaṃ. Nibbānampi hi chaṭṭho koṭṭhāsoti. Tasmā “khandhaṭṭho nāma	11	
PA_tika-abh02_t:11_4	rāsaṭṭho”ti yuttaṃ. Yesaṃ vā atītādivasena bhedo atthi, tesaṃ ruppanādilakkhaṇavasena	11	
PA_tika-abh02_t:11_5	taṃtaṃkoṭṭhāsatā vuccatīti bhedarahitassa nibbānassa koṭṭhāsaṭṭhena ca khandhabhāvo	11	
PA_tika-abh02_t:11_6	na vuttoti veditabbo.	11	
PA_tika-abh02_t:12_0	Ettāvatāti uddesamattenāti attho. Cattāro ca mahābhūtā…pe… rūpanti evaṃ vibhatto.	12	
PA_tika-abh02_t:12_1	Katthāti ce? Ekādasasu okāsesu. Iti-saddena nidassanatthena sabbo vibhajananayo dassito.	12	
PA_tika-abh02_t:12_2	Idañca vibhajanaṃ oḷārikādīsu cakkhāyatanantiādivibhajanañca yathāsambhavaṃ ekādasasu	12	
PA_tika-abh02_t:12_3	okāsesu yojetabbaṃ, evaṃ vedanākkhandhādīsupi. Viññāṇakkhandho pana ekādasokāsesu	12	
PA_tika-abh02_t:12_4	purime okāsapañcake “cakkhuviññāṇaṃ…pe… manoviññāṇa”nti chaviññāṇakāyavisesena vibhatto,	12	
PA_tika-abh02_t:12_5	na tattha manodhātu manoviññāṇadhātūti vibhajanaṃ atthi. Taṃ pana dvayaṃ manoviññāṇanti	12	
PA_tika-abh02_t:12_6	vuttanti imamatthaṃ dassetuṃ aṭṭhakathāyaṃ “manodhātu manoviññāṇadhātū”ti vuttanti daṭṭhabbaṃ.	12	
PA_tika-abh02_t:13	Evaṃ pāḷinayena pañcasu khandhesu dhammaparicchedaṃ dassetvā puna aññena pakārena dassetuṃ “apicā”tiādimāha. Etthāti etasmiṃ khandhaniddese.	1	
PA_tika-abh02_t:14	1. Rūpakkhandhaniddesavaṇṇanā	1	
PA_tika-abh02_t:15_0	2. Yaṃ kiñcīti ettha yanti sāmaññena aniyamanidassanaṃ, kiñcīti pakārantarabhedaṃ	15	
PA_tika-abh02_t:15_1	āmasitvā aniyamanidassanaṃ. Ubhayenapi atītaṃ vā…pe… santike vā appaṃ vā bahuṃ vā	15	
PA_tika-abh02_t:15_2	yādisaṃ vā tādisaṃ vā yaṃ kiñcīti napuṃsakaniddesārahaṃ sabbaṃ byāpetvā saṅgaṇhātīti	15	
PA_tika-abh02_t:15_3	aññesupi napuṃsakaniddesārahesu pasaṅgaṃ disvā tassa adhippetatthaṃ aticca pavattito	15	
PA_tika-abh02_t:15_4	atippasaṅgassa niyamanatthaṃ “rūpa”nti āha. Yaṃkiñcīti sanipātaṃ yaṃ-saddaṃ kiṃ-saddañca	15	
PA_tika-abh02_t:15_5	aniyamekatthadīpanavasena ekaṃ padanti gahetvā “padadvayenapī”ti vuttaṃ.	15	
PA_tika-abh02_t:16_0	Kiñca, bhikkhave, rūpaṃ vadethāti tumhepi rūpaṃ rūpanti vadetha, taṃ kena kāraṇena	16	
PA_tika-abh02_t:16_1	vadethāti attho, atha vā kena kāraṇena rūpaṃ, taṃ kāraṇaṃ vadethāti attho. Athetesu	16	
PA_tika-abh02_t:16_2	bhikkhūsu tuṇhībhūtesu bhagavā āha “ruppatīti kho”tiādi.	16	
PA_tika-abh02_t:17_0	Bhijjatīti sītādisannipāte visadisasantānuppattidassanato purimasantānassa bhedaṃ	17	
PA_tika-abh02_t:17_1	sandhāyāha. Bhedo ca visadisatāvikārāpattīti bhijjatīti vikāraṃ āpajjatīti attho.	17	
PA_tika-abh02_t:17_2	Vikārāpatti ca sītādisannipāte visadisarūpuppattiyeva. Arūpakkhandhānaṃ pana atilahuparivattito	17	
PA_tika-abh02_t:17_3	yathā rūpadhammānaṃ ṭhitikkhaṇe sītādīhi samāgamo hoti, yena tattha utuno ṭhitippattassa	17	
PA_tika-abh02_t:17_4	purimasadisasantānuppādanasamatthatā na hoti āhārādikassa vā, evaṃ aññehi samāgamo	17	
PA_tika-abh02_t:17_5	natthi. Saṅghaṭṭanena ca vikārāpattiyaṃ ruppana-saddo niruḷho, tasmā arūpadhammānaṃ	17	
PA_tika-abh02_t:17_6	saṅghaṭṭanavirahitattā rūpadhammānaṃ viya pākaṭassa vikārassa abhāvato ca “ruppantī”ti	17	
PA_tika-abh02_t:17_7	“ruppanalakkhaṇā”ti ca na vuccanti. Jighacchāpipāsāhi ruppanañca udaraggisannipātena	17	
PA_tika-abh02_t:17_8	hotīti daṭṭhabbaṃ. Ettha ca kuppatīti etena kattuatthe rūpapadasiddhiṃ dasseti, ghaṭṭīyati	17	
PA_tika-abh02_t:17_9	pīḷīyatīti etehi kammatthe. Kopādikiriyāyeva hi ruppanakiriyāti. So pana kattubhūto	17	
PA_tika-abh02_t:17_10	kammabhūto ca attho bhijjamāno hotīti imassatthassa dassanatthaṃ “bhijjatīti attho”ti	171	
PA_tika-abh02_t:17_11	vuttaṃ. Atha vā ruppatīti rūpanti kammakattutthe rūpapadasiddhi vuttā. Vikāro hi	171	
PA_tika-abh02_t:17_12	ruppananti. Teneva “bhijjatīti attho”ti kammakattutthena bhijjati-saddena atthaṃ	171	
PA_tika-abh02_t:17_13	dasseti. Yaṃ pana ruppati bhijjati, taṃ yasmā kuppati ghaṭṭīyati pīḷīyati, tasmā	171	
PA_tika-abh02_t:17_14	etehi ca padehi padattho pākaṭo katoti. “Kenaṭṭhenā”ti pucchāsabhāgavasena “ruppanaṭṭhenā”ti	171	
PA_tika-abh02_t:17_15	vuttaṃ. Na kevalaṃ saddatthoyeva ruppanaṃ, tassa panatthassa lakkhaṇañca hotīti atthalakkhaṇavasena	171	
PA_tika-abh02_t:17_16	“ruppanalakkhaṇena rūpantipi vattuṃ vaṭṭatī”ti āha.	171	
PA_tika-abh02_t:18_0	Chijjitvāti mucchāpattiyā muccitvā aṅgapaccaṅgānaṃ chedanavasena vā chijjitvā. Accantakhārena	18	
PA_tika-abh02_t:18_1	sītodakenāti atisītabhāvameva sandhāya accantakhāratā vuttā siyā. Na hi taṃ kappasaṇṭhānaṃ	18	
PA_tika-abh02_t:18_2	udakaṃ sampattikaraṃ pathavīsandhārakaṃ kappavināsaudakaṃ viya khāraṃ bhavituṃ arahati.	18	
PA_tika-abh02_t:18_3	Tathā hi sati pathavī vilīyeyyāti. Avīcimahānirayeti saussadaṃ avīcinirayaṃ vuttaṃ.	18	
PA_tika-abh02_t:18_4	Teneva “tattha hī”tiādi vuttaṃ. Petti…pe… na hontīti evaṃvidhāpi sattā atthīti adhippāyo	18	
PA_tika-abh02_t:18_5	evaṃvidhāyeva hontīti niyamābhāvato. Evaṃ kālakañjikādīsupīti. Sarantā gacchantīti	18	
PA_tika-abh02_t:18_6	sarīsapa-saddassa atthaṃ vadati.	18	
PA_tika-abh02_t:19_0	Abhisaññūhitvāti ettha samūhaṃ katvātipi attho. Etena sabbaṃ rūpaṃ…pe… dassitaṃ hotīti	19	
PA_tika-abh02_t:19_1	etena rūpakkhandha-saddassa samānādhikaraṇasamāsabhāvaṃ dasseti. Tenevāha “na hi	19	
PA_tika-abh02_t:19_2	rūpato…pe… atthī”ti.	19	
PA_tika-abh02_t:20	3. Pakkhipitvāti ettha ekādasokāsesu rūpaṃ pakkhipitvāti attho. Na hi tattha mātikaṃyeva pakkhipitvā mātikā ṭhapitā, atha kho pakaraṇappattaṃ rūpanti.	2	
PA_tika-abh02_t:21_0	Aparo nayo…pe… ettheva gaṇanaṃ gatanti etena atītaṃsenāti bhummatthe karaṇavacananti	21	
PA_tika-abh02_t:21_1	dasseti. Yena pakārena gaṇanaṃ gataṃ, taṃ dassetuṃ “cattāro ca mahābhūtā”tiādi vuttanti	21	
PA_tika-abh02_t:21_2	imasmiṃ atthe sati mahābhūtupādāyarūpabhāvo atītakoṭṭhāse gaṇanassa kāraṇanti āpajjati.	21	
PA_tika-abh02_t:21_3	Na hi atītaṃsānaṃ vedanādīnaṃ nivattanatthaṃ idaṃ vacanaṃ “yaṃ rūpa”nti eteneva tesaṃ	21	
PA_tika-abh02_t:21_4	nivattitattā, nāpi rūpassa aññappakāranivattanatthaṃ sabbappakārassa tattha gaṇitattā,	21	
PA_tika-abh02_t:21_5	na ca anāgatapaccuppannākāranivattanatthaṃ atītaṃsavacanena taṃnivattanatoti. Atha	21	
PA_tika-abh02_t:21_6	pana yaṃ atītaṃsena gaṇitaṃ, taṃ cattāro ca…pe… rūpanti evaṃ gaṇitanti ayamattho	21	
PA_tika-abh02_t:21_7	adhippeto, evaṃ sati gaṇanantaradassanaṃ idaṃ siyā, na atītaṃsena gaṇitappakāradassanaṃ,	21	
PA_tika-abh02_t:21_8	taṃdassane pana sati bhūtupādāyarūpappakārena atītaṃse gaṇitaṃ taṃsabhāvattāti āpannameva	21	
PA_tika-abh02_t:21_9	hoti, na ca evaṃsabhāvatā atītaṃse gaṇitatāya kāraṇaṃ bhavituṃ arahati evaṃsabhāvasseva	21	
PA_tika-abh02_t:21_10	paccuppannānāgatesu gaṇitattā sukhādisabhāvassa ca atītaṃse gaṇitattā, tasmā purimanayo	211	
PA_tika-abh02_t:21_11	eva yutto. Ajjhattabahiddhāniddesesupi tādiso evattho labbhatīti.	211	
PA_tika-abh02_t:22_0	Suttantapariyāyatoti pariyāyadesanattā suttassa vuttaṃ. Abhidhammaniddesatoti nippariyāyadesanattā	22	
PA_tika-abh02_t:22_1	abhidhammassa nicchayena deso niddesoti katvā vuttaṃ. Kiñcāpītiādīsu ayamadhippāyo	22	
PA_tika-abh02_t:22_2	– suttantabhājanīyattā yathā “atītaṃ nanvāgameyyā”tiādīsu addhānavasena atītādibhāvova	22	
PA_tika-abh02_t:22_3	vutto, tathā idhāpi niddisitabbo siyā. Evaṃ santepi suttantabhājanīyampi abhidhammadesanāyeva	22	
PA_tika-abh02_t:22_4	suttante vuttadhamme vicinitvā vibhajanavasena pavattāti abhidhammaniddeseneva atītādibhāvo niddiṭṭhoti.	22	
PA_tika-abh02_t:23_0	Addhāsantatisamayakhaṇavasenāti ettha cutipaṭisandhiparicchinne kāle addhā-saddo	23	
PA_tika-abh02_t:23_1	vattatīti “ahosiṃ nu kho ahamatītamaddhāna”ntiādisuttavasena viññāyati. “Tayome,	23	
PA_tika-abh02_t:23_2	bhikkhave, addhā. Katame tayo? Atīto addhā, anāgato addhā, paccuppanno addhā”ti ettha	23	
PA_tika-abh02_t:23_3	pana paramatthato paricchijjamāno addhā niruttipathasuttavasena khaṇaparicchinno	23	
PA_tika-abh02_t:23_4	yutto. Tattha hi “yaṃ, bhikkhave, rūpaṃ jātaṃ pātubhūtaṃ, ‘atthī’ti tassa saṅkhā”ti	23	
PA_tika-abh02_t:23_5	vijjamānassa paccuppannatā tato pubbe pacchā ca atītānāgatatā vuttāti. Yebhuyyena	23	
PA_tika-abh02_t:23_6	pana cutipaṭisandhiparicchinno suttesu atītādiko addhā vuttoti so eva idhāpi “addhāvasenā”ti	23	
PA_tika-abh02_t:23_7	vutto. Sītaṃ sītassa sabhāgo, tathā uṇhaṃ uṇhassa. Yaṃ pana sītaṃ uṇhaṃ vā sarīre	23	
PA_tika-abh02_t:23_8	sannipatitaṃ santānavasena pavattamānaṃ anūnaṃ anadhikaṃ ekākāraṃ, taṃ eko utūti	23	
PA_tika-abh02_t:23_9	vuccati. Sabhāgautuno anekantasabhāvato ekagahaṇaṃ kataṃ, evaṃ āhārepi. Ekavīthiekajavanasamuṭṭhānanti	23	
PA_tika-abh02_t:23_10	pañcachaṭṭhadvāravasena vuttaṃ. Santatisamayakathā vipassakānaṃ upakāratthāya aṭṭhakathāsu kathitā.	231	
PA_tika-abh02_t:24_0	Niṭṭhitahetupaccayakiccaṃ, niṭṭhitahetukiccamaniṭṭhitapaccayakiccaṃ, ubhayakiccamasampattaṃ,	24	
PA_tika-abh02_t:24_1	sakiccakkhaṇe paccuppannaṃ. Janako hetu, upatthambhako paccayo, tesaṃ uppādanaṃ upatthambhanañca	24	
PA_tika-abh02_t:24_2	kiccaṃ. Yathā bījassa aṅkuruppādanaṃ pathavīādīnañca tadupatthambhanaṃ kammassa kaṭattārūpavipākuppādanaṃ	24	
PA_tika-abh02_t:24_3	āhārādīnaṃ tadupatthambhanaṃ, evaṃ ekekassa kalāpassa cittuppādassa ca janakānaṃ	24	
PA_tika-abh02_t:24_4	kammānantarādipaccayabhūtānaṃ upatthambhakānañca sahajātapurejātapacchājātānaṃ kiccaṃ	24	
PA_tika-abh02_t:24_5	yathāsambhavaṃ yojetabbaṃ. Tattha uppādakkhaṇe hetukiccaṃ daṭṭhabbaṃ, tīsupi khaṇesu	24	
PA_tika-abh02_t:24_6	paccayakiccaṃ. Pathavīādīnaṃ sandhāraṇādikaṃ phassādīnaṃ phusanādikañca attano attano	24	
PA_tika-abh02_t:24_7	kiccaṃ sakiccaṃ, tassa karaṇakkhaṇo sakiccakkhaṇo. Saha vā kiccena sakiccaṃ, yasmiṃ	24	
PA_tika-abh02_t:24_8	khaṇe sakiccaṃ rūpaṃ vā arūpaṃ vā hoti, so sakiccakkhaṇo, tasmiṃ khaṇe paccuppannaṃ.	24	
PA_tika-abh02_t:25_0	6. Ettakamevāti “tesaṃ tesa”nti iminā āmeḍitavacanena abhibyāpanatthena vuttatthameva.	25	
PA_tika-abh02_t:25_1	“Aparassa aparassā”ti dīpanaṃ aparadīpanaṃ. Pariyesatūti etena pariyesanāya aniṭṭhanāmanivattanassa	25	
PA_tika-abh02_t:25_2	akāraṇabhāvaṃ dasseti. Kammadosena hi cittavipallāsadosena ca gūthabhakkhapāṇādayo	25	
PA_tika-abh02_t:25_3	ummattakādayo ca pariyeseyyuṃ diṭṭhivipallāsena ca yonakādayo na ārammaṇassa pariyesitabbasabhāvattā,	25	
PA_tika-abh02_t:25_4	apariyesitabbasabhāvattā pana etassa aniṭṭhamicceva nāmanti attho.	25	
PA_tika-abh02_t:26_0	Sampattivirahatoti rūpādīnaṃ devamanussasampattibhave kusalakammaphalatā samiddhasobhanatā	26	
PA_tika-abh02_t:26_1	ca sampatti, tabbirahatoti attho. Tato eva taṃ na pariyesitabbanti. Sobhanāni ca	26	
PA_tika-abh02_t:26_2	kānici hatthirūpādīni akusalakammanibbattāni na tesaṃyeva hatthiādīnaṃ sukhassa hetubhāvaṃ	26	
PA_tika-abh02_t:26_3	gacchantīti tesaṃ saṅgaṇhanatthaṃ “akanta”nti vuttaṃ. Tassa tasseva hi sattassa attanā	26	
PA_tika-abh02_t:26_4	katena kusalena nibbattaṃ sukhassa paccayo hoti, akusalena nibbattaṃ dukkhassa. Tasmā	26	
PA_tika-abh02_t:26_5	kammajānaṃ iṭṭhāniṭṭhatā kammakārakasattassa vasena yojanārahā siyā. Aṭṭhakathāyaṃ	26	
PA_tika-abh02_t:26_6	pana “kusalakammajaṃ aniṭṭhaṃ nāma natthī”ti idameva vuttaṃ, na vuttaṃ “akusalakammajaṃ	26	
PA_tika-abh02_t:26_7	iṭṭhaṃ nāma natthī”ti. Tena akusalakammajampi sobhanaṃ parasattānaṃ iṭṭhanti anuññātaṃ	26	
PA_tika-abh02_t:26_8	bhavissati. Kusalakammajaṃ pana sabbesaṃ iṭṭhamevāti vadanti. Tiracchānagatānaṃ pana	26	
PA_tika-abh02_t:26_9	kesañci manussarūpaṃ amanāpaṃ, yato te disvāva palāyanti. Manussā ca devatārūpaṃ	26	
PA_tika-abh02_t:26_10	disvā bhāyanti, tesampi vipākaviññāṇaṃ taṃ rūpaṃ ārabbha kusalavipākaṃ uppajjati,	261	
PA_tika-abh02_t:26_11	tādisassa pana puññassa abhāvā na tesaṃ tattha abhirati hotīti adhippāyo. Kusalakammajassa	261	
PA_tika-abh02_t:26_12	pana aniṭṭhassābhāvo viya akusalakammajassa sobhanassa iṭṭhassa abhāvo vattabbo.	261	
PA_tika-abh02_t:26_13	Hatthiādīnampi hi akusalakammajaṃ manussānaṃ akusalavipākasseva ārammaṇaṃ, kusalakammajaṃ	261	
PA_tika-abh02_t:26_14	pana pavatte samuṭṭhitaṃ kusalavipākassa. Iṭṭhārammaṇena pana vomissakattā appakaṃ	261	
PA_tika-abh02_t:26_15	akusalakammajaṃ bahulaṃ akusalavipākuppattiyā kāraṇaṃ na bhavissatīti sakkā vattunti.	261	
PA_tika-abh02_t:26_16	Vipākaṃ pana katthaci na sakkā vañcetunti vipākavasena iṭṭhāniṭṭhārammaṇavavatthānaṃ	261	
PA_tika-abh02_t:26_17	suṭṭhu vuttaṃ. Tasmā taṃ anugantvā sabbattha iṭṭhāniṭṭhatā yojetabbā.	261	
PA_tika-abh02_t:27_0	Aniṭṭhā pañca kāmaguṇāti kasmā vuttaṃ, nanu “cakkhuviññeyyāni rūpāni iṭṭhānī”ti evamādinā	27	
PA_tika-abh02_t:27_1	iṭṭhāneva rūpādīni “kāmaguṇā”ti vuttānīti? Kāmaguṇasadisesu kāmaguṇavohārato, sadisatā	27	
PA_tika-abh02_t:27_2	ca rūpādibhāvoyeva, na iṭṭhatā. “Aniṭṭhā”ti vā vacanena akāmaguṇatā dassitāti kāmaguṇavisabhāgā	27	
PA_tika-abh02_t:27_3	rūpādayo “kāmaguṇā”ti vuttā asive “sivā”ti vohāro viya. Sabbāni vā iṭṭhāniṭṭhāni	27	
PA_tika-abh02_t:27_4	rūpādīni taṇhāvatthubhāvato kāmaguṇāyeva. Vuttañhi “rūpā loke piyarūpaṃ sātarūpa”ntiādi.	27	
PA_tika-abh02_t:27_5	Atisayena pana kāmanīyattā suttesu “kāmaguṇā”ti iṭṭhāni rūpādīni vuttānīti.	27	
PA_tika-abh02_t:28_0	Dvīsupi hīnapaṇītapadesu “akusalakammajavasena kusalakammajavasenā”ti vacanaṃ “tesaṃ	28	
PA_tika-abh02_t:28_1	tesaṃ sattāna”nti sattavasena niyametvā vibhajitattā, ayañcattho “tesaṃ tesa”nti	28	
PA_tika-abh02_t:28_2	avayavayoge sāmivacanaṃ katvā vuttoti veditabbo. Sattasantānapariyāpannesu kammajaṃ	28	
PA_tika-abh02_t:28_3	visiṭṭhanti “kammajavasenā”ti vuttaṃ. Yadi pana tehi tehīti etasmiṃ atthe tesaṃ tesanti	28	
PA_tika-abh02_t:28_4	sāmivacanaṃ, visayavisayīsambandhe vā, na kammajavaseneva rūpādīni vibhattāni, sabbesaṃ	28	
PA_tika-abh02_t:28_5	pana indriyabaddhānaṃ vasena vibhattānīti viññāyanti. Ettha ca pākaṭehi rūpādīhi	28	
PA_tika-abh02_t:28_6	nayo dassitoti cakkhādīsupi hīnapaṇītatā yojetabbā.	28	
PA_tika-abh02_t:29_0	Manāpapariyantanti manāpaṃ pariyantaṃ mariyādābhūtaṃ pañcasu kāmaguṇesu vadāmīti	29	
PA_tika-abh02_t:29_1	attho. Kiṃ kāraṇanti? Yasmā te ekaccassa manāpā honti, ekaccassa amanāpā, yassa yeva	29	
PA_tika-abh02_t:29_2	manāpā, tassa teva paramā, tasmā tassa tassa ajjhāsayavasena kāmaguṇānaṃ paramatā	29	
PA_tika-abh02_t:29_3	hoti, na tesaṃyeva sabhāvato.	29	
PA_tika-abh02_t:30_0	Evanti imasmiṃ sutte vuttanayena. Ekasmiṃyeva assādanakujjhanato ārammaṇasabhāvasseva	30	
PA_tika-abh02_t:30_1	iṭṭhāniṭṭhābhāvato aniṭṭhaṃ “iṭṭha”nti gahaṇato ca, iṭṭhaṃ “aniṭṭha”nti gahaṇato	30	
PA_tika-abh02_t:30_2	ca iṭṭhāniṭṭhaṃ nāma pāṭiyekkaṃ paṭivibhattaṃ natthīti attho. Saññāvipallāsena cātiādinā	30	
PA_tika-abh02_t:30_3	nibbāne viya aññesu ārammaṇesu saññāvipallāsena iṭṭhāniṭṭhaggahaṇaṃ hoti. Pittummattādīnaṃ	30	
PA_tika-abh02_t:30_4	khīrasakkarādīsu dosussadasamuṭṭhitasaññāvipallāsavasena tittaggahaṇaṃ viyāti imamatthaṃ	30	
PA_tika-abh02_t:30_5	sandhāya manāpapariyantatā vuttāti dasseti.	30	
PA_tika-abh02_t:31_0	Vibhattaṃ atthīti ca vavatthitaṃ atthīti attho, aṭṭhakathācariyehi vibhattaṃ pakāsitanti	31	
PA_tika-abh02_t:31_1	vā. Tañca majjhimakasattassa vasena vavatthitaṃ pakāsitañca, aññesañca vipallāsavasena	31	
PA_tika-abh02_t:31_2	idaṃ iṭṭhaṃ aniṭṭhañca hotīti adhippāyo. Evaṃ vavatthitassa paniṭṭhāniṭṭhassa aniṭṭhaṃ	31	
PA_tika-abh02_t:31_3	iṭṭhanti ca gahaṇe na kevalaṃ saññāvipallāsova kāraṇaṃ, dhātukkhobhavasena indriyavikārāpattiādinā	31	
PA_tika-abh02_t:31_4	kusalākusalavipākuppattihetubhāvopīti sakkā vattuṃ. Tathā hi sītudakaṃ ghammābhitattānaṃ	31	
PA_tika-abh02_t:31_5	kusalavipākassa kāyaviññāṇassa hetu hoti, sītābhibhūtānaṃ akusalavipākassa. Tūlapicusamphasso	31	
PA_tika-abh02_t:31_6	vaṇe dukkho nivaṇe sukho, mudutaruṇahatthasambāhanañca sukhaṃ uppādeti, teneva hatthena	31	
PA_tika-abh02_t:31_7	paharaṇaṃ dukkhaṃ, tasmā vipākavasena ārammaṇavavatthānaṃ yuttaṃ.	31	
PA_tika-abh02_t:32_0	Kiñcāpītiādinā satipi saññāvipallāse buddharūpadassanādīsu kusalavipākasseva gūthadassanādīsu	32	
PA_tika-abh02_t:32_1	ca akusalavipākassa uppattiṃ dassento tena vipākena ārammaṇassa iṭṭhāniṭṭhataṃ dasseti.	32	
PA_tika-abh02_t:32_2	Vijjamānepi saññāvipallāse ārammaṇena vipākaniyamadassanaṃ ārammaṇaniyamadassanatthameva katanti.	32	
PA_tika-abh02_t:33_0	Apica dvāravasenapītiādinā dvārantare dukkhassa sukhassa ca paccayabhūtassa dvārantare	33	
PA_tika-abh02_t:33_1	sukhadukkhavipākuppādanato vipākena ārammaṇaniyamadassanena ekasmiṃyeva ca dvāre	33	
PA_tika-abh02_t:33_2	samānasseva maṇiratanādiphoṭṭhabbassa saṇikaṃ phusane pothane ca sukhadukkhuppādanato	33	
PA_tika-abh02_t:33_3	vipākavasena iṭṭhāniṭṭhatā dassitāti viññāyati.	33	
PA_tika-abh02_t:34_0	Heṭṭhimanayoti majjhimakasattassa vipākassa ca vasena vavatthitaṃ ārammaṇaṃ gahetvā	34	
PA_tika-abh02_t:34_1	“tesaṃ tesaṃ sattānaṃ uññāta”nti ca ādinā vuttanayo. Sammutimanāpanti majjhimakasattassa	34	
PA_tika-abh02_t:34_2	vipākassa ca vasena sammataṃ vavatthitaṃ manāpaṃ, taṃ pana sabhāveneva vavatthitanti	34	
PA_tika-abh02_t:34_3	abhinditabbatova na bhindatīti adhippāyo. Saññāvipallāsena nerayikādīhipi puggalehi	34	
PA_tika-abh02_t:34_4	manāpanti gahitaṃ puggalamanāpaṃ “taṃ taṃ vā panā”tiādinā bhindati. Vemānikapetarūpampi	34	
PA_tika-abh02_t:34_5	akusalakammajattā kammakāraṇādidukkhavatthubhāvato ca “manussarūpato hīna”nti vuttaṃ.	34	
PA_tika-abh02_t:35_0	7. Oḷārikarūpānaṃ vatthārammaṇapaṭighātavasena supariggahitatā, sukhumānaṃ tathā	35	
PA_tika-abh02_t:35_1	abhāvato duppariggahitatā ca yojetabbā. Duppariggahaṭṭheneva lakkhaṇaduppaṭivijjhanatā	35	
PA_tika-abh02_t:35_2	daṭṭhabbā. Dasavidhanti “dūre”ti avuttassa dassanatthaṃ vuttaṃ. Vuttampi pana okāsato dūre hotiyeva.	35	
PA_tika-abh02_t:36_0	Heṭṭhimanayoti “itthindriyaṃ…pe… idaṃ vuccati rūpaṃ santike”ti evaṃ lakkhaṇato dvādasahatthavasena	36	
PA_tika-abh02_t:36_1	vavatthitaokāsato ca dassetvā niyyātitanayo. So lakkhaṇokāsavasena dūrasantikena	36	
PA_tika-abh02_t:36_2	saha gahetvā niyyātitattā bhindamāno missakaṃ karonto gato. Atha vā bhindamānoti	36	
PA_tika-abh02_t:36_3	sarūpadassanena lakkhaṇato yevāpanakena okāsatoti evaṃ lakkhaṇato okāsato ca visuṃ	36	
PA_tika-abh02_t:36_4	karonto gatoti attho. Atha vā lakkhaṇato santikadūrānaṃ okāsato dūrasantikabhāvakaraṇena	36	
PA_tika-abh02_t:36_5	santikabhāvaṃ bhinditvā dūrabhāvaṃ, dūrabhāvañca bhinditvā santikabhāvaṃ karonto	36	
PA_tika-abh02_t:36_6	pavattoti “bhindamāno gato”ti vuttaṃ. Idha panāti “taṃ taṃ vā pana rūpaṃ upādāya	36	
PA_tika-abh02_t:36_7	upādāyā”ti idha purimanayena lakkhaṇato dūraṃ okāsato santikabhāvakaraṇena na bhindati	36	
PA_tika-abh02_t:36_8	bhagavā, na ca okāsadūrato visuṃ karaṇena, nāpi okāsadūrena vomissakakaraṇenāti attho.	36	
PA_tika-abh02_t:36_9	Kiṃ pana karotīti? Okāsato dūrameva bhindati. Ettha pana na pubbe vuttanayena tidhā	36	
PA_tika-abh02_t:36_10	attho daṭṭhabbo. Na hi okāsato dūraṃ lakkhaṇato santikaṃ karoti, lakkhaṇato vā visuṃ	361	
PA_tika-abh02_t:36_11	tena vā vomissakanti. Okāsato dūrassa pana okāsatova santikabhāvakaraṇaṃ idha “bhedana”nti	361	
PA_tika-abh02_t:36_12	veditabbaṃ. Idha pana na lakkhaṇato dūraṃ bhindatīti etthāpi vā na pubbe vuttanayena	361	
PA_tika-abh02_t:36_13	tidhā bhedassa akaraṇaṃ vuttaṃ, lakkhaṇato santikadūrānaṃ pana lakkhaṇato upādāyupādāya	361	
PA_tika-abh02_t:36_14	dūrasantikabhāvo natthīti lakkhaṇato dūrassa lakkhaṇatova santikabhāvākaraṇaṃ lakkhaṇato	361	
PA_tika-abh02_t:36_15	dūrassa abhedananti daṭṭhabbaṃ. Purimanayo viya ayaṃ nayo na hotīti ettakameva hi	361	
PA_tika-abh02_t:36_16	ettha dassetīti bhindamānoti ettha ca aññathā bhedanaṃ vuttaṃ, bhedanaṃ idha ca aññathā vuttanti.	361	
PA_tika-abh02_t:37	Rūpakkhandhaniddesavaṇṇanā niṭṭhitā.	3	
PA_tika-abh02_t:38	2. Vedanākkhandhaniddesavaṇṇanā	3	
PA_tika-abh02_t:39_0	8. Cakkhādayo pasādā oḷārikamanomayattabhāvapariyāpannā kāyavohāraṃ arahantīti tabbatthukā	39	
PA_tika-abh02_t:39_1	adukkhamasukhā “kāyikā”ti pariyāyena vuttā, na kāyapasādavatthukattā. Na hi cakkhādayo	39	
PA_tika-abh02_t:39_2	kāyapasādā hontīti. Santativasena khaṇādivasena cāti ettha addhāsamayavasena atītādibhāvassa	39	
PA_tika-abh02_t:39_3	avacanaṃ sukhādivasena bhinnāya atītādibhāvavacanato. Na hi sukhāyeva addhāvasena	39	
PA_tika-abh02_t:39_4	samayavasena ca atītādikā hoti, tathā dukkhā adukkhamasukhā ca kāyikacetasikādibhāvena	39	
PA_tika-abh02_t:39_5	bhinnā. Tena vedanāsamudayo addhāsamayavasena atītādibhāvena vattabbataṃ arahati	39	
PA_tika-abh02_t:39_6	samudāyassa tehi paricchinditabbattā, vedanekadesā pana ettha gahitāti te santatikhaṇehi	39	
PA_tika-abh02_t:39_7	paricchedaṃ arahanti tattha tathāparicchinditabbānaṃ gahitattāti. Ekasantatiyaṃ pana	39	
PA_tika-abh02_t:39_8	sukhādianekabhedasabbhāvena tesu yo bhedo paricchinditabbabhāvena gahito, tassa ekappakārassa	39	
PA_tika-abh02_t:39_9	pākaṭassa paricchedikā taṃsahitadvārālambanappavattā, avicchedena taduppādakekavidhavisayasamāyogappavattā	39	
PA_tika-abh02_t:39_10	ca santati bhavituṃ arahatīti tassa bhedantaraṃ anāmasitvā paricchedakabhāvena gahaṇaṃ	391	
PA_tika-abh02_t:39_11	kataṃ. Lahuparivattino vā dhammā parivattaneneva paricchedaṃ arahantīti santatikhaṇavasena	391	
PA_tika-abh02_t:39_12	paricchedo vutto. Pubbantāparantamajjhagatāti etena hetupaccayakiccavasena vuttanayaṃ dasseti.	391	
PA_tika-abh02_t:40_0	11. Kilesaggisampayogato sadarathā. Etena sabhāvato oḷārikataṃ dasseti, dukkhavipākaṭṭhenāti	40	
PA_tika-abh02_t:40_1	etena oḷārikavipākanipphādanena kiccato. Kammavegakkhittā kammapaṭibaddhabhūtā ca	40	
PA_tika-abh02_t:40_2	kāyakammādibyāpāravirahato nirussāhā vipākā, saussāhā ca kiriyā avipākā. Savipākā	40	
PA_tika-abh02_t:40_3	ca sagabbhā viya oḷārikāti tabbipakkhato avipākā sukhumāti vuttā.	40	
PA_tika-abh02_t:41_0	Asātaṭṭhenāti amadhuraṭṭhena. Tena sātapaṭipakkhaṃ aniṭṭhasabhāvaṃ dasseti. Dukkhaṭṭhenāti	41	
PA_tika-abh02_t:41_1	dukkhamaṭṭhena. Tena dukkhānaṃ santāpanakiccaṃ dasseti. “Yāyaṃ, bhante, adukkhamasukhā	41	
PA_tika-abh02_t:41_2	vedanā, santasmiṃ esā paṇīte sukhe vuttā bhagavatā”ti vacanato adukkhamasukhā pharaṇasabhāvavirahato	41	
PA_tika-abh02_t:41_3	asantānaṃ kāmarāgapaṭighānusayānaṃ anusayanassa aṭṭhānattā santā, sukhe nikantiṃ	41	
PA_tika-abh02_t:41_4	pariyādāya adhigantabbattā padhānabhāvaṃ nītāti paṇītāti. Tathā anadhigantabbā ca	41	
PA_tika-abh02_t:41_5	kāmāvacarajātiādisaṅkaraṃ akatvā samānajātiyaṃ ñāṇasampayuttavippayuttādike samānabhede	41	
PA_tika-abh02_t:41_6	sukhato paṇītāti yojetabbā. Upabrūhitānaṃ dhātūnaṃ paccayabhāvena sukhā khobheti	41	
PA_tika-abh02_t:41_7	vibādhitānaṃ paccayabhāvena dukkhā ca. Ubhayampi kāyaṃ byāpentaṃ viya uppajjatīti	41	
PA_tika-abh02_t:41_8	pharati. Madayamānanti madaṃ karontaṃ. Chādayamānanti icchaṃ uppādentaṃ, avattharamānaṃ	41	
PA_tika-abh02_t:41_9	vā. Ghammābhitattassa sītodakaghaṭena āsittassa yathā kāyo upabrūhito hoti, evaṃ	41	
PA_tika-abh02_t:41_10	sukhasamaṅginopīti katvā “āsiñcamānaṃ viyā”ti vuttaṃ. Ekattanimitteyevāti pathavīkasiṇādike	411	
PA_tika-abh02_t:41_11	ekasabhāve eva nimitte. Caratīti nānāvajjane javane vedanā viya vipphandanarahitattā sukhumā.	411	
PA_tika-abh02_t:42_0	Adhippāye akusalatāya akovido. Kusalattike…pe… āgatattāti “kusalākusalā vedanā oḷārikā,	42	
PA_tika-abh02_t:42_1	abyākatā vedanā sukhumā”ti evaṃ āgatattā. Bhūmantarabhede dassetuṃ “yampī”tiādi āraddhaṃ.	42	
PA_tika-abh02_t:42_2	Iminā nīhārenāti etena “kāmāvacarasukhato kāmāvacarupekkhā sukhumā”tiādinā sabhāvādibhedena	42	
PA_tika-abh02_t:42_3	ca oḷārikasukhumabhāvaṃ tatra tatreva kathento na bhindatīti nayaṃ dasseti.	42	
PA_tika-abh02_t:43_0	Lokiyalokuttaramissakā kathitā, tasmā ekantapaṇīte hīnapaṇītānaṃ uddhaṭattā evameva	43	
PA_tika-abh02_t:43_1	ekantahīne ca yathāsambhavaṃ hīnapaṇītatā uddharitabbāti anuññātaṃ hotīti ubhayattha	43	
PA_tika-abh02_t:43_2	taduddharaṇe na kukkuccāyitabbanti attho.	43	
PA_tika-abh02_t:44_0	Akusalānaṃ kusalādīhi sukhumattābhāvato pāḷiyā āgatassa aparivattanīyabhāvena “heṭṭhimanayo	44	
PA_tika-abh02_t:44_1	na oloketabbo”ti vuttanti vadanti, taṃtaṃvāpanavasena kathanepi parivattanaṃ natthīti	44	
PA_tika-abh02_t:44_2	na parivattanaṃ sandhāya “heṭṭhimanayo na oloketabbo”ti vuttaṃ, heṭṭhimanayassa pana	44	
PA_tika-abh02_t:44_3	vuttattā avuttanayaṃ gahetvā “taṃ taṃ vā panā”ti vattuṃ yuttanti “heṭṭhimanayo na	44	
PA_tika-abh02_t:44_4	oloketabbo”ti vuttanti veditabbo. Bahuvipākā akusalā dosussannatāya oḷārikā, tathā	44	
PA_tika-abh02_t:44_5	appavipākā kusalā. Mandadosattā appavipākā akusalā sukhumā, tathā bahuvipākā kusalā	44	
PA_tika-abh02_t:44_6	ca. Oḷārikasukhumanikantivatthubhāvato kāmāvacarādīnaṃ oḷārikasukhumatā. Sāpīti bhāvanāmayāya	44	
PA_tika-abh02_t:44_7	bhedanena dānamayasīlamayānañca paccekaṃ bhedanaṃ nayato dassitanti veditabbaṃ. Sāpīti	44	
PA_tika-abh02_t:44_8	vā tividhāpīti yojetabbaṃ.	44	
PA_tika-abh02_t:45_0	13. Jātiādivasena asamānakoṭṭhāsatā visabhāgaṭṭho. Dukkhavipākatādivasena asadisakiccatā,	45	
PA_tika-abh02_t:45_1	asadisasabhāvatā vā visaṃsaṭṭho, na asampayogo. Yadi siyā, dūravipariyāyena santikaṃ	45	
PA_tika-abh02_t:45_2	hotīti saṃsaṭṭhaṭṭhena santikatā āpajjati, na ca vedanāya vedanāsampayogo atthi.	45	
PA_tika-abh02_t:45_3	Santikapadavaṇṇanāya ca “sabhāgaṭṭhena sarikkhaṭṭhena cā”ti vakkhatīti vuttanayeneva attho veditabbo.	45	
PA_tika-abh02_t:46_0	Na dūrato santikaṃ uddharitabbanti kasmā vuttaṃ, kiṃ yathā santikato akusalato akusalā	46	
PA_tika-abh02_t:46_1	dūreti uddharīyati, tathā tato dūrato kusalato kusalā santiketi uddharituṃ na sakkāti?	46	
PA_tika-abh02_t:46_2	Na sakkā. Tathā hi sati kusalā kusalāya santiketi katvā santikato santikatā eva uddharitā	46	
PA_tika-abh02_t:46_3	siyā, tathā ca sati santikasantikataratāvacanameva āpajjati, upādāyupādāya dūrasantikatāva	46	
PA_tika-abh02_t:46_4	idha vuccati, tasmā dūrato dūruddharaṇaṃ viya santikato santikuddharaṇañca na sakkā	46	
PA_tika-abh02_t:46_5	kātuṃ dūradūrataratāya viya santikasantikataratāya ca anadhippetattā. Atha pana vadeyya	46	
PA_tika-abh02_t:46_6	“na kusalā kusalāya eva santiketi uddharitabbā, atha kho yato sā dūre, tassā akusalāyā”ti,	46	
PA_tika-abh02_t:46_7	tañca natthi. Na hi akusalāya kusalā kadāci santike atthīti. Athāpi vadeyya “yā akusalā	46	
PA_tika-abh02_t:46_8	kusalāya santike, sā tato dūrato kusalato uddharitabbā”ti, tadapi natthi. Na hi kusale	46	
PA_tika-abh02_t:46_9	akusalā atthi, yā tato santiketi uddhariyeyya, tasmā idha vuttassa dūrassa dūrato	46	
PA_tika-abh02_t:46_10	accantavisabhāgattā dūre santikaṃ natthīti na sakkā dūrato santikaṃ uddharituṃ, santike	461	
PA_tika-abh02_t:46_11	panidha vutte bhinne tattheva dūraṃ labbhatīti āha “santikato pana dūraṃ uddharitabba”nti.	461	
PA_tika-abh02_t:47_0	Upādāyupādāya dūrato ca santikaṃ na sakkā uddharituṃ. Lobhasahagatāya dosasahagatā	47	
PA_tika-abh02_t:47_1	dūre lobhasahagatā santiketi hi vuccamāne santikatova santikaṃ uddharitaṃ hoti. Tathā	47	
PA_tika-abh02_t:47_2	dosasahagatāya lobhasahagatā dūre dosasahagatā santiketi etthāpi sabhāgato sabhāgantarassa	47	
PA_tika-abh02_t:47_3	uddhaṭattā, na ca sakkā “lobhasahagatāya dosasahagatā dūre sā eva ca santike”ti vattuṃ	47	
PA_tika-abh02_t:47_4	dosasahagatāya santikabhāvassa akāraṇattā, tasmā visabhāgatā bhedaṃ aggahetvā na	47	
PA_tika-abh02_t:47_5	pavattatīti sabhāgābyāpakattā dūratāya dūrato santikuddharaṇaṃ na sakkā kātuṃ. Na	47	
PA_tika-abh02_t:47_6	hi dosasahagatā akusalasabhāgaṃ sabbaṃ byāpetvā pavattatīti. Sabhāgatā pana bhedaṃ	47	
PA_tika-abh02_t:47_7	antogadhaṃ katvā pavattatīti visabhāgabyāpakattā santikatāya santikato dūruddharaṇaṃ	47	
PA_tika-abh02_t:47_8	sakkā kātuṃ. Akusalatā hi lobhasahagatādisabbavisabhāgabyāpikāti. Tenāha “na dūrato	47	
PA_tika-abh02_t:47_9	santikaṃ uddharitabba”ntiādi.	47	
PA_tika-abh02_t:48	Vedanākkhandhaniddesavaṇṇanā niṭṭhitā.	4	
PA_tika-abh02_t:49	3. Saññākkhandhaniddesavaṇṇanā	4	
PA_tika-abh02_t:50_0	17. Cakkhusamphassajā saññāti ettha yadipi vatthuto phassassa nāmaṃ phassato ca saññāya,	50	
PA_tika-abh02_t:50_1	vatthuvisiṭṭhaphassena pana visiṭṭhasaññā vatthunā ca visiṭṭhā hoti phassassa viya	50	
PA_tika-abh02_t:50_2	tassāpi tabbatthukattāti “vatthuto nāma”nti vuttaṃ. Paṭighasamphassajā saññāti etthāpi	50	
PA_tika-abh02_t:50_3	yathā phasso vatthārammaṇapaṭighaṭṭanena uppanno, tathā tato jātasaññāpīti “vatthārammaṇato	50	
PA_tika-abh02_t:50_4	nāma”nti vuttaṃ. Ettha ca paṭighajo samphasso, paṭighaviññeyyo vā samphasso paṭighasamphassoti	50	
PA_tika-abh02_t:50_5	uttarapadalopaṃ katvā vuttanti veditabbaṃ.	50	
PA_tika-abh02_t:51_0	Viññeyyabhāve vacanaṃ adhikicca pavattā, vacanādhīnā vā arūpakkhandhā, adhivacanaṃ	51	
PA_tika-abh02_t:51_1	vā etesaṃ pakāsanaṃ atthīti “adhivacanā”ti vuccanti, tatojo samphasso adhivacanasamphasso,	51	
PA_tika-abh02_t:51_2	samphassoyeva vā yathāvuttehi atthehi adhivacano ca samphasso cāti adhivacanasamphasso,	51	
PA_tika-abh02_t:51_3	adhivacanaviññeyyo vā samphasso adhivacanasamphasso, tato tasmiṃ vā jātā adhivacanasamphassajā.	51	
PA_tika-abh02_t:51_4	Pañcadvārikasamphassepi yathāvutto attho sambhavatīti tena pariyāyena tatojāpi saññā	51	
PA_tika-abh02_t:51_5	“adhivacanasamphassajā”ti vuttā. Yathā pana aññappakārāsambhavato manosamphassajā	51	
PA_tika-abh02_t:51_6	nippariyāyena “adhivacanasamphassajā”ti vuccati, na evaṃ ayaṃ paṭighasamphassajā	51	
PA_tika-abh02_t:51_7	āveṇikappakārantarasambhavatoti adhippāyo.	51	
PA_tika-abh02_t:52_0	Yadi evaṃ cattāro khandhāpi yathāvuttasamphassato jātattā “adhivacanasamphassajā”ti	52	
PA_tika-abh02_t:52_1	vattuṃ yuttā, saññāva kasmā evaṃ vuttāti? Tiṇṇaṃ khandhānaṃ atthavasena attano pattampi	52	
PA_tika-abh02_t:52_2	nāmaṃ yattha pavattamāno adhivacanasamphassaja-saddo niruḷhatāya dhammābhilāpo hoti,	52	
PA_tika-abh02_t:52_3	tassā saññāya eva āropetvā sayaṃ nivattanaṃ hoti. Tenāha “tayo hi arūpino khandhā”tiādi.	52	
PA_tika-abh02_t:52_4	Atha vā saññāya paṭighasamphassajāti aññampi visiṭṭhaṃ nāmaṃ atthīti adhivacanasamphassajānāmaṃ	52	
PA_tika-abh02_t:52_5	tiṇṇaṃyeva khandhānaṃ bhavituṃ arahati. Te pana attano nāmaṃ saññāya datvā nivattāti	52	
PA_tika-abh02_t:52_6	imamatthaṃ sandhāyāha “tayo hi arūpino khandhā”tiādi. Pañcadvārikasaññā oloketvāpi	52	
PA_tika-abh02_t:52_7	jānituṃ sakkāti idaṃ tena tenādhippāyena hatthavikārādikaraṇe tadadhippāyavijānananimittabhūtā	52	
PA_tika-abh02_t:52_8	viññatti viya rajjitvā olokanādīsu rattatādivijānananimittaṃ olokanaṃ cakkhuviññāṇavisayasamāgame	52	
PA_tika-abh02_t:52_9	pākaṭaṃ hotīti taṃsampayuttāya saññāyapi tathāpākaṭabhāvaṃ sandhāya vuttaṃ.	52	
PA_tika-abh02_t:53_0	Rajjitvā olokanādivasena pākaṭā javanappavattā bhavituṃ arahatīti etissā āsaṅkāya	53	
PA_tika-abh02_t:53_1	nivattanatthaṃ “pasādavatthukā evā”ti āha. Aññaṃ cintentanti yaṃ pubbe tena cintitaṃ	53	
PA_tika-abh02_t:53_2	ñātaṃ, tato aññaṃ cintentanti attho.	53	
PA_tika-abh02_t:54	Saññākkhandhaniddesavaṇṇanā niṭṭhitā.	5	
PA_tika-abh02_t:55	4. Saṅkhārakkhandhaniddesavaṇṇanā	5	
PA_tika-abh02_t:56_0	20. Heṭṭhimakoṭiyāti ettha bhummaniddesova. Tattha hi padhānaṃ dassitanti. Yadi evaṃ	56	
PA_tika-abh02_t:56_1	uparimakoṭiyā taṃ na dassitanti āpajjatīti? Nāpajjati, uparimakoṭigatabhāvena vinā	56	
PA_tika-abh02_t:56_2	heṭṭhimakoṭigatabhāvābhāvato. Heṭṭhimakoṭi hi sabbabyāpikāti. Dutiye karaṇaniddeso,	56	
PA_tika-abh02_t:56_3	heṭṭhimakoṭiyā āgatāti sambandho. Purimepi vā “heṭṭhimakoṭiyā”ti yaṃ vuttaṃ, tañca	56	
PA_tika-abh02_t:56_4	padhānasaṅkhāradassanavasenāti sambandhakaraṇena karaṇaniddesova. Taṃsampayuttā saṅkhārāti	56	
PA_tika-abh02_t:56_5	ekūnapaññāsappabhede saṅkhāre āha. Gahitāva honti tappaṭibaddhattā.	56	
PA_tika-abh02_t:57	Saṅkhārakkhandhaniddesavaṇṇanā niṭṭhitā.	5	
PA_tika-abh02_t:58	Pakiṇṇakakathāvaṇṇanā	5	
PA_tika-abh02_t:59_0	Samuggama-saddo sañjātiyaṃ ādiuppattiyaṃ niruḷho. Taṃtaṃpaccayasamāyoge hi purimabhavasaṅkhātā	59	
PA_tika-abh02_t:59_1	purimantato uddhaṅgamanaṃ samuggamo, sandhiyaṃ vā paṭisandhiyaṃ uggamo samuggamo.	59	
PA_tika-abh02_t:59_2	So pana yattha pañcakkhandhā paripuṇṇā samuggacchanti, tattheva dassito. Etena nayena	59	
PA_tika-abh02_t:59_3	aparipuṇṇakhandhasamuggamo ekavokāracatuvokāresu sakkā viññātunti. Atha vā yathādhigatānaṃ	59	
PA_tika-abh02_t:59_4	pañcannampi khandhānaṃ saha uggamo uppatti samuggamo. Etasmiṃ atthe vikaluppatti	59	
PA_tika-abh02_t:59_5	asaṅgahitā hoti. Himavantappadese jātimantaeḷakalomaṃ jātiuṇṇā. Sappimaṇḍabindūti	59	
PA_tika-abh02_t:59_6	evaṃ etthāpi bindu-saddo yojetabbo. Evaṃvaṇṇappaṭibhāganti evaṃvaṇṇaṃ evaṃsaṇṭhānañca.	59	
PA_tika-abh02_t:59_7	Paṭibhajanaṃ vā paṭibhāgo, sadisatābhajanaṃ sadisatāpattīti attho. Evaṃvidho vaṇṇappaṭibhāgo	59	
PA_tika-abh02_t:59_8	etassāti evaṃvaṇṇappaṭibhāgaṃ.	59	
PA_tika-abh02_t:60_0	Santatisīsānīti santatimūlāni, santatikoṭṭhāsā vā. Anekindriyasamāhārabhāvato hi	60	
PA_tika-abh02_t:60_1	padhānaṅgaṃ “sīsa”nti vuccati, evaṃ vatthudasakādikoṭṭhāsā anekarūpasamudāyabhūtā	60	
PA_tika-abh02_t:60_2	“sīsānī”ti vuttānīti.	60	
PA_tika-abh02_t:61_0	Pañcakkhandhā paripuṇṇā hontīti gaṇanāpāripūriṃ sandhāya vuttaṃ, na tassa tassa khandhassa	61	
PA_tika-abh02_t:61_1	paripuṇṇataṃ. Kammasamuṭṭhānapaveṇiyā vuttattā “utucittāhārajapaveṇī ca ettakaṃ kālaṃ	61	
PA_tika-abh02_t:61_2	atikkamitvā hotī”tiādinā vattabbā siyā, taṃ pana “pubbāparato”ti ettha vakkhatīti	61	
PA_tika-abh02_t:61_3	akathetvā kammajapaveṇī ca na sabbā vuttāti avuttaṃ dassetuṃ opapātikasamuggamo nāma	61	
PA_tika-abh02_t:61_4	dassito. Evaṃ…pe… pañcakkhandhā paripuṇṇā hontīti paripuṇṇāyatanānaṃ vasena nayo	61	
PA_tika-abh02_t:61_5	dassito, aparipuṇṇāyatanānaṃ pana kāmāvacarānaṃ rūpāvacarānaṃ parihīnāyatanassa vasena	61	
PA_tika-abh02_t:61_6	santatisīsahāni veditabbā.	61	
PA_tika-abh02_t:62_0	Pubbāparatoti ayaṃ vicāraṇā na pañcannaṃ khandhānaṃ uppattiyaṃ, atha kho tesaṃ rūpasamuṭṭhāpaneti	62	
PA_tika-abh02_t:62_1	daṭṭhabbā. Taṃ dassento āha “evaṃ panā”tiādi. Apacchāapure uppannesūti etena saṃsayakāraṇaṃ	62	
PA_tika-abh02_t:62_2	dasseti. Sahuppannesu hi idameva paṭhamaṃ rūpaṃ samuṭṭhāpeti, idaṃ pacchāti adassitaṃ	62	
PA_tika-abh02_t:62_3	na sakkā viññātuṃ. Ettha ca “pubbāparato”ti etissā vicāraṇāya vatthubhāvena paṭisandhiyaṃ	62	
PA_tika-abh02_t:62_4	uppannā pavattā pañcakkhandhā gahitā. Tattha ca niddhāraṇe bhummaniddesoti “rūpaṃ	62	
PA_tika-abh02_t:62_5	paṭhamaṃ rūpaṃ samuṭṭhāpetī”ti āha. Aññathā bhāvenabhāvalakkhaṇatthe bhummaniddese	62	
PA_tika-abh02_t:62_6	sati rūpassa rūpasamuṭṭhāpanakkhaṇe kammassapi rūpasamuṭṭhānaṃ vadantīti ubhayanti	62	
PA_tika-abh02_t:62_7	vattabbaṃ siyāti. Rūpārūpasantatiñca gahetvā ayaṃ vicāraṇā pavattāti “rūpaṃ paṭhamaṃ	62	
PA_tika-abh02_t:62_8	rūpaṃ samuṭṭhāpetī”ti vuttaṃ. Aññathā paṭisandhikkhaṇe eva vijjamāne gahetvā vicāraṇāya	62	
PA_tika-abh02_t:62_9	kariyamānāya arūpassa rūpasamuṭṭhāpanameva natthīti pubbāparasamuṭṭhāpanavicāraṇāva	62	
PA_tika-abh02_t:62_10	idha na upapajjatīti vattabbaṃ siyāti. Vatthu uppādakkhaṇe dubbalaṃ hotīti sabbarūpānaṃ	621	
PA_tika-abh02_t:62_11	uppādakkhaṇe dubbalataṃ sandhāya vuttaṃ. Tadā hi taṃ pacchājātapaccayarahitaṃ āhārādīhi	621	
PA_tika-abh02_t:62_12	ca anupatthaddhanti “dubbala”nti vuttaṃ. Kammavegakkhittattāti idaṃ satipi bhavaṅgassa	621	
PA_tika-abh02_t:62_13	kammajabhāve sāyaṃ vipākasantati paṭisandhikkhaṇe purimabhavaṅgasamuṭṭhāpakato aññena	621	
PA_tika-abh02_t:62_14	kammunā khittā viya appatiṭṭhitā, tato parañca samānasantatiyaṃ anantarapaccayaṃ	621	
PA_tika-abh02_t:62_15	purejātapaccayañca labhitvā patiṭṭhitāti imamatthaṃ sandhāya vuttaṃ.	621	
PA_tika-abh02_t:63_0	Paveṇī ghaṭiyatīti cakkhādivatthusantati ekasmiṃ vijjamāne eva aññassa nirodhuppattivasena	63	
PA_tika-abh02_t:63_1	ghaṭiyati, na cutipaṭisandhinissayavatthūnaṃ viya vicchedappavattīti attho. Aṅgatoti	63	
PA_tika-abh02_t:63_2	jhānaṅgato. Jhānaṅgāni hi cittena saha rūpasamuṭṭhāpakāni, tesaṃ anubaladāyakāni	63	
PA_tika-abh02_t:63_3	maggaṅgādīni tesu vijjamānesu visesarūpappavattidassanato. Atha vā yāni cittaṅgāni	63	
PA_tika-abh02_t:63_4	cetanādīni cittassa rūpasamuṭṭhāpane aṅgabhāvaṃ sahāyabhāvaṃ gacchanti, tesaṃ baladāyakehi	63	
PA_tika-abh02_t:63_5	jhānaṅgādīhi aparihīnanti attho. Tato parihīnattā hi cakkhuviññāṇādīni rūpaṃ na samuṭṭhāpentīti.	63	
PA_tika-abh02_t:63_6	Yo pana vadeyya “paṭisandhicittena sahajātavatthu tassa ṭhitikkhaṇe ca bhaṅgakkhaṇe	63	
PA_tika-abh02_t:63_7	ca purejātanti katvā paccayavekallābhāvato tasmiṃ khaṇadvaye rūpaṃ samuṭṭhāpetū”ti,	63	
PA_tika-abh02_t:63_8	taṃ nivārento āha “yadi hi citta”ntiādi. Tattha ṭhitibhaṅgakkhaṇesupi tesaṃ dhammānaṃ	63	
PA_tika-abh02_t:63_9	vatthu purejātaṃ na hotīti na vattabbamevetanti anujāni, tatthāpi dosaṃ dasseti.	63	
PA_tika-abh02_t:63_10	Yadi tadā rūpaṃ samuṭṭhāpeyya, tava matena paṭisandhicittampi samuṭṭhāpeyya, tadā	631	
PA_tika-abh02_t:63_11	pana rūpuppādanameva natthi. Yadā ca rūpuppādanaṃ, tadā uppādakkhaṇe tava matenapi	631	
PA_tika-abh02_t:63_12	paccayavekallameva paṭisandhikkhaṇe purejātanissayābhāvato, tasmā paṭisandhicittaṃ	631	
PA_tika-abh02_t:63_13	rūpaṃ na samuṭṭhāpetīti ayamettha adhippāyo. Uppādakkhaṇe aṭṭha rūpāni gahetvā uṭṭhahati.	631	
PA_tika-abh02_t:63_14	Kasmā? Arūpadhammānaṃ anantarādipaccayavasena savegānaṃ paripuṇṇabalānameva uppattito.	631	
PA_tika-abh02_t:64_0	Avisayatāyāti agatapubbassa gāmassa āgantukassa avisayabhāvato. Appahutatāyāti tattha	64	
PA_tika-abh02_t:64_1	tassa anissarabhāvato. Cittasamuṭṭhāna…pe… ṭhitānīti idaṃ yehākārehi cittasamuṭṭhānarūpānaṃ	64	
PA_tika-abh02_t:64_2	cittacetasikā paccayā honti, tehi sabbehi paṭisandhiyaṃ cittacetasikā samatiṃsakammajarūpānaṃ	64	
PA_tika-abh02_t:64_3	yathāsambhavaṃ paccayā hontīti katvā vuttaṃ.	64	
PA_tika-abh02_t:65	Vaṭṭamūlanti taṇhā avijjā vuccati. Cuticittena uppajjamānaṃ rūpaṃ tato purimatarehi uppajjamānaṃ viya na bhavantare uppajjatīti vaṭṭamūlassa vūpasantattā anuppatti vicāretabbā.	6	
PA_tika-abh02_t:66_0	Rūpassa natthitāyāti rūpānaṃ nissaraṇattā arūpassa, virāgavasena pahīnattā uppādetabbassa	66	
PA_tika-abh02_t:66_1	abhāvaṃ sandhāya vuttaṃ. Rūpokāse vā rūpaṃ atthīti katvā rūpapaccayānaṃ rūpuppādanaṃ	66	
PA_tika-abh02_t:66_2	hoti, arūpaṃ pana rūpassa okāso na hotīti yasmiṃ rūpe sati cittaṃ aññaṃ rūpaṃ uppādeyya,	66	
PA_tika-abh02_t:66_3	tadeva tattha natthīti attho. Purimarūpassapi hi paccayabhāvo atthi puttassa pitisadisatādassanatoti.	66	
PA_tika-abh02_t:67_0	Utu pana paṭhamaṃ rūpaṃ samuṭṭhāpeti paṭisandhicittassa ṭhitikkhaṇe samuṭṭhāpanatoti	67	
PA_tika-abh02_t:67_1	adhippāyo. Utu nāma cesa dandhanirodhotiādi utussa ṭhānakkhaṇe uppādane kāraṇadassanatthaṃ	67	
PA_tika-abh02_t:67_2	arūpānaṃ uppādakāladassanatthañca vuttaṃ. Dandhanirodhattā hi so ṭhitikkhaṇe balavāti	67	
PA_tika-abh02_t:67_3	tadā rūpaṃ samuṭṭhāpeti, tasmiṃ dharante eva khippanirodhattā soḷasasu cittesu uppannesu	67	
PA_tika-abh02_t:67_4	paṭisandhianantaraṃ cittaṃ utunā samuṭṭhite rūpe puna samuṭṭhāpetīti adhippāyo. Tasmiṃ	67	
PA_tika-abh02_t:67_5	dharante eva soḷasa cittāni uppajjitvā nirujjhantīti etena pana vacanena yadi uppādanirodhakkhaṇā	67	
PA_tika-abh02_t:67_6	dharamānakkhaṇe eva gahitā, “soḷasacittakkhaṇāyukaṃ rūpa”nti vuttaṃ hoti, athuppādakkhaṇaṃ	67	
PA_tika-abh02_t:67_7	aggahetvā nirodhakkhaṇova gahito, “sattarasacittakkhaṇāyuka”nti, sace nirodhakkhaṇaṃ	67	
PA_tika-abh02_t:67_8	aggahetvā uppādakkhaṇo gahito, “adhikasoḷasacittakkhaṇāyuka”nti, yadi pana uppādanirodhakkhaṇā	67	
PA_tika-abh02_t:67_9	dharamānakkhaṇe na gahitā, “adhikasattarasacittakkhaṇāyuka”nti. Yasmā pana “tesu	67	
PA_tika-abh02_t:67_10	paṭisandhianantara”nti paṭisandhipi tassa dharamānakkhaṇe uppannesu gahitā, tasmā	671	
PA_tika-abh02_t:67_11	uppādakkhaṇo dharamānakkhaṇe gahitoti nirodhakkhaṇe aggahite adhikasoḷasacittakkhaṇāyukatā	671	
PA_tika-abh02_t:67_12	vakkhamānā, gahite vā soḷasacittakkhaṇāyukatā adhippetāti veditabbā.	671	
PA_tika-abh02_t:68	Ojā kharāti savatthukaṃ ojaṃ sandhāyāha. Sabhāvato sukhumāya hi ojāya vatthuvasena atthi oḷārikasukhumatāti.	6	
PA_tika-abh02_t:69_0	Cittañcevāti cittassa pubbaṅgamatāya vuttaṃ, taṃsampayuttakāpi pana rūpasamuṭṭhāpakā	69	
PA_tika-abh02_t:69_1	hontīti. Yathāha “hetū hetusampayuttakānaṃ dhammānaṃ taṃsamuṭṭhānānañca rūpānaṃ hetupaccayena	69	
PA_tika-abh02_t:69_2	paccayo”tiādi. Cittanti vā cittuppādaṃ gaṇhāti, na kammacetanaṃ viya ekadhammameva	69	
PA_tika-abh02_t:69_3	avijjamānaṃ. Kammasamuṭṭhānañca taṃsampayuttehipi samuṭṭhitaṃ hotūti ce? Na, tehi	69	
PA_tika-abh02_t:69_4	samuṭṭhitabhāvassa avuttattā, avacanañca tesaṃ kenaci paccayena paccayabhāvābhāvato.	69	
PA_tika-abh02_t:70_0	Addhānaparicchedatoti kālaparicchedato. Tattha “sattarasa cittakkhaṇā rūpassa addhā,	70	
PA_tika-abh02_t:70_1	rūpassa sattarasamo bhāgo arūpassā”ti eso addhānaparicchedo adhippeto. Paṭisandhikkhaṇeti	70	
PA_tika-abh02_t:70_2	idaṃ nayadassanamattaṃ daṭṭhabbaṃ tato parampi rūpārūpānaṃ sahuppattisabbhāvato,	70	
PA_tika-abh02_t:70_3	na panetaṃ paṭisandhikkhaṇe asahuppattiabhāvaṃ sandhāya vuttanti daṭṭhabbaṃ, paṭisandhicittassa	70	
PA_tika-abh02_t:70_4	ṭhitibhaṅgakkhaṇesupi rūpuppattiṃ sayameva vakkhatīti. Phalappattanidassanena ca	70	
PA_tika-abh02_t:70_5	rūpārūpānaṃ asamānakālataṃ nidasseti, na sahuppādaṃ tadatthaṃ anāraddhattā. Sahuppādena	70	
PA_tika-abh02_t:70_6	pana asamānakālatā sukhadīpanā hotīti taṃdīpanatthameva sahuppādaggahaṇaṃ.	70	
PA_tika-abh02_t:71_0	Yadi evaṃ rūpārūpānaṃ asamānaddhattā arūpaṃ ohāya rūpassa pavatti āpajjatīti etassā	71	
PA_tika-abh02_t:71_1	nivāraṇatthamāha “tattha kiñcāpī”tiādi. Ekappamāṇāvāti nirantaraṃ pavattamānesu rūpārūpadhammesu	71	
PA_tika-abh02_t:71_2	nicchiddesu arūparahitaṃ rūpaṃ, rūparahitaṃ vā arūpaṃ natthīti katvā vuttaṃ. Ayañca	71	
PA_tika-abh02_t:71_3	kathā pañcavokāre kammajarūpappavattiṃ nibbānapaṭibhāganirodhasamāpattirahitaṃ sandhāya	71	
PA_tika-abh02_t:71_4	katāti daṭṭhabbā. Pade padanti attano pade eva padaṃ nikkhipanto viya lahuṃ lahuṃ	71	
PA_tika-abh02_t:71_5	akkamitvāti attho. Anohāyāti yāva cuti, tāva avijahitvā, cutikkhaṇe pana saheva nirujjhantīti.	71	
PA_tika-abh02_t:71_6	Yasmiñcaddhāne aññamaññaṃ anohāya pavatti, so ca paṭisandhicutiparicchinno ukkaṃsato	71	
PA_tika-abh02_t:71_7	etesaṃ addhāti. Evanti etena pubbe vuttaṃ avakaṃsato addhāpakāraṃ imañca saṅgaṇhātīti daṭṭhabbaṃ.	71	
PA_tika-abh02_t:72_0	Ekuppādanānānirodhatoti etaṃ dvayamapi saha gahetvā rūpārūpānaṃ “ekuppādanānānirodhato”ti	72	
PA_tika-abh02_t:72_1	eko daṭṭhabbākāro vuttoti daṭṭhabbo. Evaṃ ito paresupi. Pacchimakammajaṃ ṭhapetvāti	72	
PA_tika-abh02_t:72_2	tassa cuticittena saha nirujjhanato nānānirodho natthīti katvā vuttanti vadanti.	72	
PA_tika-abh02_t:72_3	Tassa pana ekuppādopi natthi heṭṭhā soḷasake pacchimassa bhaṅgakkhaṇe uppattivacanato.	72	
PA_tika-abh02_t:72_4	Yadi pana yassa ekuppādanānānirodhā dvepi na santi, taṃ ṭhapetabbaṃ. Sabbampi cittassa	72	
PA_tika-abh02_t:72_5	bhaṅgakkhaṇe uppannaṃ ṭhapetabbaṃ siyā, pacchimakammajassa pana uppattito parato	72	
PA_tika-abh02_t:72_6	cittesu pavattamānesu kammajarūpassa anuppattito vajjetabbaṃ gahetabbañca tadā natthīti	72	
PA_tika-abh02_t:72_7	“pacchimakammajaṃ ṭhapetvā”ti vuttanti veditabbaṃ. Tato pubbe pana aṭṭhacattālīsakammajarūpapaveṇī	72	
PA_tika-abh02_t:72_8	atthīti tattha yaṃ cittassa uppādakkhaṇe uppannaṃ, taṃ aññassa uppādakkhaṇe nirujjhatīti	72	
PA_tika-abh02_t:72_9	“ekuppādanānānirodha”nti gahetvā ṭhitibhaṅgakkhaṇesu uppannarūpāni vajjetvā evaṃ	72	
PA_tika-abh02_t:72_10	ekuppādanānānirodhato veditabbāti yojanā katāti daṭṭhabbā. Tañhi rūpaṃ arūpena, arūpañca	721	
PA_tika-abh02_t:72_11	tena ekuppādanānānirodhanti. Tattha saṅkhalikassa viya sambandho paveṇīti katvā aṭṭhacattālīsakammajiyavacanaṃ	721	
PA_tika-abh02_t:72_12	kataṃ, aññathā ekūnapaññāsakammajiyavacanaṃ kattabbaṃ siyā.	721	
PA_tika-abh02_t:73_0	Nānuppāda…pe… pacchimakammajena dīpetabbāti tena sudīpanattā vuttaṃ. Etena hi nayena	73	
PA_tika-abh02_t:73_1	sakkā tato pubbepi ekassa cittassa bhaṅgakkhaṇe uppannarūpaṃ aññassapi bhaṅgakkhaṇe	73	
PA_tika-abh02_t:73_2	eva nirujjhatīti taṃ arūpena, arūpañca tena nānuppādaṃ ekanirodhanti viññātunti.	73	
PA_tika-abh02_t:73_3	Ubhayatthāpi pana aññassa cittassa ṭhitikkhaṇe uppannaṃ rūpaṃ aññassa ṭhitikkhaṇe,	73	
PA_tika-abh02_t:73_4	tassa ṭhitikkhaṇe uppajjitvā ṭhitikkhaṇe eva nirujjhanakaṃ arūpañca na saṅgahitaṃ,	73	
PA_tika-abh02_t:73_5	taṃ “nānuppādato nānānirodhato”ti ettheva saṅgahaṃ gacchatīti veditabbaṃ. Catusantatikarūpena	73	
PA_tika-abh02_t:73_6	hi nānuppādanānānirodhatādīpanā ettha ṭhitikkhaṇe uppannassa dassitattā adassitassa	73	
PA_tika-abh02_t:73_7	vasena nayadassanaṃ hotīti. Samatiṃsakammajarūpesu eva ṭhitassapi gabbhe gatassa	73	
PA_tika-abh02_t:73_8	maraṇaṃ atthīti tesaṃ eva vasena pacchimakampi yojitaṃ. Amarā nāma bhaveyyuṃ, kasmā?	73	
PA_tika-abh02_t:73_9	Yathā channaṃ vatthūnaṃ pavatti, evaṃ taduppādakakammeneva bhavaṅgādīnañca tabbatthukānaṃ	73	
PA_tika-abh02_t:73_10	pavattiyā bhavitabbanti. Na hi taṃ kāraṇaṃ atthi, yena taṃ kammajesu ekaccaṃ pavatteyya,	731	
PA_tika-abh02_t:73_11	ekaccaṃ na pavatteyyāti. Tasmā āyuusmāviññāṇādīnaṃ jīvitasaṅkhārānaṃ anūnattā vuttaṃ	731	
PA_tika-abh02_t:73_12	“amarā nāma bhaveyyu”nti.	731	
PA_tika-abh02_t:74_0	“Uppādakkhaṇe uppannaṃ aññassa uppādakkhaṇe nirujjhati, ṭhitikkhaṇe uppannaṃ aññassa	74	
PA_tika-abh02_t:74_1	ṭhitikkhaṇe, bhaṅgakkhaṇe uppannaṃ aññassa bhaṅgakkhaṇe nirujjhatī”ti idaṃ aṭṭhakathāyaṃ	74	
PA_tika-abh02_t:74_2	āgatattā vuttanti adhippāyo. Attano panādhippāyaṃ uppādakkhaṇe uppannaṃ nirodhakkhaṇe,	74	
PA_tika-abh02_t:74_3	ṭhitikkhaṇe uppannañca uppādakkhaṇe, bhaṅgakkhaṇe uppannaṃ ṭhitikkhaṇe nirujjhatīti	74	
PA_tika-abh02_t:74_4	dīpetiyeva. Evañca katvā addhānaparicchede “taṃ pana sattarasamena cittena saddhiṃ	74	
PA_tika-abh02_t:74_5	nirujjhatī”ti vuttaṃ. Imāya pāḷiyā virujjhati, kasmā? Catusamuṭṭhānikarūpassapi samānāyukatāya	74	
PA_tika-abh02_t:74_6	bhavitabbattāti adhippāyo. Yathā pana etehi yojitaṃ, tathā rūpassa ekuppādanānānirodhatā	74	
PA_tika-abh02_t:74_7	nānuppādekanirodhatā ca natthiyeva.	74	
PA_tika-abh02_t:75_0	Yā pana etehi rūpassa sattarasacittakkhaṇāyukatā vuttā, yā ca aṭṭhakathāyaṃ tatiyabhāgādhikasoḷasacittakkhaṇāyukatā,	75	
PA_tika-abh02_t:75_1	sā paṭiccasamuppādavibhaṅgaṭṭhakathāyaṃ atītārammaṇāya cutiyā anantarā paccuppannārammaṇaṃ	75	
PA_tika-abh02_t:75_2	paṭisandhiṃ dassetuṃ “ettāvatā ekādasa cittakkhaṇā atītā honti, tathā pañcadasa cittakkhaṇā	75	
PA_tika-abh02_t:75_3	atītā honti, athāvasesapañcacittaekacittakkhaṇāyuke tasmiṃ yevārammaṇe paṭisandhicittaṃ	75	
PA_tika-abh02_t:75_4	uppajjatī”ti dassitena soḷasacittakkhaṇāyukabhāvena virujjhati. Na hi sakkā “ṭhitikkhaṇe	75	
PA_tika-abh02_t:75_5	eva rūpaṃ āpāthamāgacchatī”ti vattuṃ. Tathā hi sati na rūpassa ekādasa vā pañcadaseva	75	
PA_tika-abh02_t:75_6	vā cittakkhaṇā atītā, atha kho atirekaekādasapañcadasacittakkhaṇā. Tasmā yadipi pañcadvāre	75	
PA_tika-abh02_t:75_7	ṭhitippattameva rūpaṃ pasādaṃ ghaṭṭetīti yujjeyya, manodvāre pana uppādakkhaṇepi	75	
PA_tika-abh02_t:75_8	āpāthamāgacchatīti icchitabbametaṃ. Na hi manodvāre atītādīsu kiñci āpāthaṃ nāgacchatīti.	75	
PA_tika-abh02_t:75_9	Manodvāre ca evaṃ vuttaṃ “ekādasa cittakkhaṇā atītā, athāvasesapañcacittakkhaṇāyuke”ti.	75	
PA_tika-abh02_t:76_0	Yo cettha cittassa ṭhitikkhaṇo vutto, so ca atthi natthīti vicāretabbo. Cittayamake	76	
PA_tika-abh02_t:76_1	hi “uppannaṃ uppajjamānanti? Bhaṅgakkhaṇe uppannaṃ, no ca uppajjamāna”nti ettakameva	76	
PA_tika-abh02_t:76_2	vuttaṃ, na vuttaṃ “ṭhitikkhaṇe bhaṅgakkhaṇe cā”ti. Tathā “nuppajjamānaṃ nuppannanti?	76	
PA_tika-abh02_t:76_3	Bhaṅgakkhaṇe nuppajjamānaṃ, no ca nuppanna”nti ettakameva vuttaṃ, na vuttaṃ “ṭhitikkhaṇe	76	
PA_tika-abh02_t:76_4	bhaṅgakkhaṇe cā”ti. Evaṃ “na niruddhaṃ na nirujjhamānaṃ, na nirujjhamānaṃ na niruddha”nti	76	
PA_tika-abh02_t:76_5	etesaṃ paripuṇṇavissajjane “uppādakkhaṇe anāgatañcā”ti vatvā “ṭhitikkhaṇe”ti avacanaṃ,	76	
PA_tika-abh02_t:76_6	atikkantakālavāre ca “bhaṅgakkhaṇe cittaṃ uppādakkhaṇaṃ vītikkanta”nti vatvā “ṭhitikkhaṇe”ti	76	
PA_tika-abh02_t:76_7	avacanaṃ ṭhitikkhaṇābhāvaṃ cittassa dīpeti. Suttesupi hi “ṭhitassa aññathattaṃ paññāyatī”ti	76	
PA_tika-abh02_t:76_8	tasseva ekassa aññathattābhāvato “yassā aññathattaṃ paññāyati, sā santatiṭhitī”ti	76	
PA_tika-abh02_t:76_9	na na sakkā vattunti, vijjamānaṃ vā khaṇadvayasamaṅgiṃ ṭhitanti.	76	
PA_tika-abh02_t:77_0	Yo cettha cittanirodhakkhaṇe rūpuppādo vutto, so ca vicāretabbo “yassa vā pana samudayasaccaṃ	77	
PA_tika-abh02_t:77_1	nirujjhati, tassa dukkhasaccaṃ uppajjatīti? Noti vutta”nti. Yo ca cittassa uppādakkhaṇe	77	
PA_tika-abh02_t:77_2	rūpanirodho vutto, so ca vicāretabbo “yassa kusalā dhammā uppajjanti, tassa abyākatā	77	
PA_tika-abh02_t:77_3	dhammā nirujjhantīti? Notiādi vutta”nti. Na ca cittasamuṭṭhānarūpameva sandhāya paṭikkhepo	77	
PA_tika-abh02_t:77_4	katoti sakkā vattuṃ cittasamuṭṭhānarūpādhikārassa abhāvā, abyākatasaddassa ca cittasamuṭṭhānarūpesveva	77	
PA_tika-abh02_t:77_5	appavattito. Yadi saṅkhārayamake kāyasaṅkhārassa cittasaṅkhārena sahuppādekanirodhavacanato	77	
PA_tika-abh02_t:77_6	abyākata-saddena cittasamuṭṭhānamevettha gahitanti kāraṇaṃ vadeyya, tampi akāraṇaṃ.	77	
PA_tika-abh02_t:77_7	Na hi tena vacanena aññarūpānaṃ cittena sahuppādasahanirodhapaṭikkhepo kato, nāpi	77	
PA_tika-abh02_t:77_8	nānuppādanānānirodhānujānanaṃ, neva cittasamuṭṭhānato aññassa abyākatabhāvanivāraṇañca	77	
PA_tika-abh02_t:77_9	kataṃ, tasmā tathā appaṭikkhittānānuññātānivāritābyākatabhāvānaṃ sahuppādasahanirodhādikānaṃ	77	
PA_tika-abh02_t:77_10	kammajādīnaṃ etena cittassa uppādakkhaṇe nirodho paṭikkhittoti na sakkā kammajādīnaṃ	771	
PA_tika-abh02_t:77_11	cittassa uppādakkhaṇe nirodhaṃ vattuṃ. Yamakapāḷianussaraṇe ca sati uppādānantaraṃ	771	
PA_tika-abh02_t:77_12	cittassa bhijjamānatāti tasmiṃ khaṇe cittaṃ na ca rūpaṃ samuṭṭhāpeti vinassamānattā,	771	
PA_tika-abh02_t:77_13	nāpi ca aññassa rūpasamuṭṭhāpakassa sahāyabhāvaṃ gacchatīti paṭisandhicittena sahuppanno	771	
PA_tika-abh02_t:77_14	utu tadanantarassa cittassa uppādakkhaṇe rūpaṃ samuṭṭhāpeyya. Evañca sati rūpārūpānaṃ	771	
PA_tika-abh02_t:77_15	ādimhi saha rūpasamuṭṭhāpanato pubbāparatoti idampi natthi, atilahuparivattañca cittanti	771	
PA_tika-abh02_t:77_16	yena sahuppajjati, taṃ cittakkhaṇe rūpaṃ uppajjamānamevāti sakkā vattuṃ. Teneva hi	771	
PA_tika-abh02_t:77_17	taṃ paṭisandhito uddhaṃ acittasamuṭṭhānānaṃ attanā saha uppajjamānānaṃ na kenaci	771	
PA_tika-abh02_t:77_18	paccayena paccayo hoti, tadanantarañca taṃ ṭhitippattanti tadanantaraṃ cittaṃ tassa	771	
PA_tika-abh02_t:77_19	pacchājātapaccayo hoti, na sahajātapaccayoti. Yadi evaṃ “yassa kāyasaṅkhāro uppajjati,	771	
PA_tika-abh02_t:77_20	tassa vacīsaṅkhāro nirujjhatīti? No”ti, vattabbanti ce? Na, cittanirodhakkhaṇe rūpuppādārambhābhāvatoti.	772	
PA_tika-abh02_t:77_21	Nippariyāyena hi cittassa uppādakkhaṇe eva rūpaṃ uppajjamānaṃ hoti, cittakkhaṇe pana	772	
PA_tika-abh02_t:77_22	avītivatte taṃ attano rūpasamuṭṭhāpanapurejātapaccayakiccaṃ na karoti, arūpañca tassa	772	
PA_tika-abh02_t:77_23	pacchājātapaccayo na hotīti ṭhitippattivisesālābhaṃ sandhāya pariyāyena idaṃ vuttanti.	772	
PA_tika-abh02_t:78_0	Tato paraṃ panāti etassa “ettha pana yadeta”ntiādikāyapi saṅgahakathāya niṭṭhitāya	78	
PA_tika-abh02_t:78_1	purimakathāya sanniṭṭhānato “tato paṭṭhāya kammajarūpapaveṇī na pavattatī”ti etena	78	
PA_tika-abh02_t:78_2	saha sambandhoti cutito paranti attho.	78	
PA_tika-abh02_t:79	Rūpaṃ pana rūpena sahātiādinā yathā aṭṭhakathāyaṃ vuttaṃ, tathā ekuppādekanirodhatā rūpānaṃ arūpehi, arūpānaṃ rūpehi ca natthīti katvā rūpānaṃ rūpeheva, arūpānañca arūpehi yojitā.	7	
PA_tika-abh02_t:80_0	Sarīrassa rūpaṃ avayavabhūtanti attho, ghanabhūto puñjabhāvo ghanapuñjabhāvo, na	80	
PA_tika-abh02_t:80_1	tilamuggādipuñjā viya sithilasambandhanānaṃ puñjoti attho. Ekuppādāditāti yathāvutte tayo pakāre āha.	80	
PA_tika-abh02_t:81_0	Heṭṭhāti rūpakaṇḍavaṇṇanāyaṃ. Parinipphannāva hontīti vikārarūpādīnañca rūpakaṇḍavaṇṇanāyaṃ	81	
PA_tika-abh02_t:81_1	parinipphannatāpariyāyo vuttoti katvā vuttaṃ. Parinipphannanipphannānaṃ ko visesoti?	81	
PA_tika-abh02_t:81_2	Pubbantāparantaparicchinno paccayehi nipphādito tilakkhaṇāhato sabhāvadhammo parinipphanno,	81	
PA_tika-abh02_t:81_3	nipphanno pana asabhāvadhammopi hoti nāmaggahaṇasamāpajjanādivasena nipphādiyamānoti.	81	
PA_tika-abh02_t:81_4	Nirodhasamāpatti panāti etena sabbampi upādāpaññattiṃ tadekadesena dassetīti veditabbaṃ.	81	
PA_tika-abh02_t:82	Pakiṇṇakakathāvaṇṇanā niṭṭhitā.	8	
PA_tika-abh02_t:83	Kamādivinicchayakathāvaṇṇanā	8	
PA_tika-abh02_t:84_0	Dassanena pahātabbātiādinā paṭhamaṃ pahātabbā paṭhamaṃ vuttā, dutiyaṃ pahātabbā dutiyanti	84	
PA_tika-abh02_t:84_1	ayaṃ pahānakkamo. Anupubbapaṇītā bhūmiyo anupubbena vavatthitāti tāsaṃ vasena desanāya	84	
PA_tika-abh02_t:84_2	bhūmikkamo. “Cattāro satipaṭṭhānā”tiādiko ekakkhaṇepi satipaṭṭhānādisambhavato desanākkamova.	84	
PA_tika-abh02_t:84_3	Dānakathādayo anupubbukkaṃsato kathitā, uppattiādivavatthānābhāvato pana dānādīnaṃ	84	
PA_tika-abh02_t:84_4	idha desanākkamavacanaṃ. Desanākkamoti ca yathāvuttavavatthānābhāvato anekesaṃ vacanānaṃ	84	
PA_tika-abh02_t:84_5	saha pavattiyā asambhavato yena kenaci pubbāpariyena desetabbattā tena tenādhippāyena	84	
PA_tika-abh02_t:84_6	desanāmattasseva kamo vuccati. Abhedena hīti rūpādīnaṃ bhedaṃ akatvā piṇḍaggahaṇenāti	84	
PA_tika-abh02_t:84_7	attho. Cakkhuādīnampi visayabhūtanti ekadesena rūpakkhandhaṃ samudāyabhūtaṃ vadati.	84	
PA_tika-abh02_t:84_8	Evanti ettha vuttanayenāti adhippāyo. “Chadvārādhipati rājā”ti “manopubbaṅgamā dhammā”ti	84	
PA_tika-abh02_t:84_9	ca vacanato viññāṇaṃ adhipati.	84	
PA_tika-abh02_t:85_0	Rūpakkhandhe “sāsavaṃ upādāniya”nti vacanaṃ anāsavānaṃ dhammānaṃ sabbhāvato rūpakkhandhassa	85	
PA_tika-abh02_t:85_1	taṃsabhāvatānivattanatthaṃ, na anāsavarūpanivattanatthanti. Anāsavāva khandhesu vuttāti	85	
PA_tika-abh02_t:85_2	ettha aṭṭhānappayutto eva-saddo daṭṭhabbo, anāsavā khandhesveva vuttāti attho.	85	
PA_tika-abh02_t:86_0	Sabbasaṅkhatānaṃ sabhāgena ekajjhaṃ saṅgaho sabbasaṅkhatasabhāgekasaṅgaho. Sabhāgasabhāgena	86	
PA_tika-abh02_t:86_1	hi saṅgayhamānā sabbasaṅkhatā phassādayo pañcakkhandhā honti. Tattha ruppanādisāmaññena	86	
PA_tika-abh02_t:86_2	samānakoṭṭhāsā “sabhāgā”ti veditabbā. Tesu saṅkhatābhisaṅkharaṇakiccaṃ āyūhanarasāya	86	
PA_tika-abh02_t:86_3	cetanāya balavanti sā “saṅkhārakkhandho”ti vuttā, aññe ca ruppanādivisesalakkhaṇarahitā	86	
PA_tika-abh02_t:86_4	phassādayo saṅkhatābhisaṅkharaṇasāmaññenāti daṭṭhabbā. Phusanādayo pana sabhāvā visuṃ	86	
PA_tika-abh02_t:86_5	khandha-saddavacanīyā na hontīti dhammasabhāvaviññunā tathāgatena phassakhandhādayo	86	
PA_tika-abh02_t:86_6	na vuttāti daṭṭhabbāti. “Ye keci, bhikkhave, samaṇā vā brāhmaṇā vā sassatavādā sassataṃ	86	
PA_tika-abh02_t:86_7	lokañca paññapenti attānañca, sabbe te imeyeva pañcupādānakkhandhe nissāya paṭicca,	86	
PA_tika-abh02_t:86_8	etesaṃ vā aññatara”ntiādīnañca suttānaṃ vasena attattaniyagāhavatthussa etaparamatā	86	
PA_tika-abh02_t:86_9	daṭṭhabbā, etena ca vakkhamānasuttavasena ca khandhe eva nissāya parittārammaṇādivasena	86	
PA_tika-abh02_t:86_10	na vattabbā ca diṭṭhi uppajjati, khandhanibbānavajjassa sabhāvadhammassa abhāvatoti	861	
PA_tika-abh02_t:86_11	vuttaṃ hoti. Aññesañca khandha-saddavacanīyānaṃ sīlakkhandhādīnaṃ sabbhāvato na pañcevāti	861	
PA_tika-abh02_t:86_12	etaṃ codanaṃ nivattetumāha “aññesañca tadavarodhato”ti.	861	
PA_tika-abh02_t:87_0	Dukkhadukkhavipariṇāmadukkhasaṅkhāradukkhatāvasena vedanāya ābādhakattaṃ daṭṭhabbaṃ.	87	
PA_tika-abh02_t:87_1	Rāgādisampayuttassa vipariṇāmādidukkhassa itthipurisādiākāraggāhikā taṃtaṃsaṅkappamūlabhūtā	87	
PA_tika-abh02_t:87_2	saññā samuṭṭhānaṃ. Rogassa pittādīni viya āsannakāraṇaṃ samuṭṭhānaṃ, utubhojanavesamādīni	87	
PA_tika-abh02_t:87_3	viya mūlakāraṇaṃ nidānaṃ. “Cittassaṅgabhūtā cetasikā”ti cittaṃ gilānūpamaṃ vuttaṃ,	87	
PA_tika-abh02_t:87_4	sukhasaññādivasena vedanākāraṇāya hetubhāvato vedanābhojanassa chādāpanato ca saññā	87	
PA_tika-abh02_t:87_5	aparādhūpamā byañjanūpamā ca, “pañca vadhakā paccatthikāti kho, bhikkhave, pañcannetaṃ	87	
PA_tika-abh02_t:87_6	upādānakkhandhānaṃ adhivacana”nti āsivisūpame vadhakāti vuttā, “bhāroti kho, bhikkhave,	87	
PA_tika-abh02_t:87_7	pañcannetaṃ upādānakkhandhānaṃ adhivacana”nti bhārasutte bhārāti, “atītaṃpāhaṃ addhānaṃ	87	
PA_tika-abh02_t:87_8	rūpena khajjiṃ, seyyathāpāhaṃ etarahi paccuppannena rūpena khajjāmi, ahañceva kho	87	
PA_tika-abh02_t:87_9	pana anāgataṃ rūpaṃ abhinandeyyaṃ, anāgatenapāhaṃ rūpena khajjeyyaṃ. Seyyathāpetarahi	87	
PA_tika-abh02_t:87_10	khajjāmī”tiādinā khajjanīyapariyāyena khādakāti, “so aniccaṃ rūpaṃ ‘aniccaṃ rūpa’nti	871	
PA_tika-abh02_t:87_11	yathābhūtaṃ nappajānātī”tiādinā yamakasutte aniccādikāti. Yadipi imasmiṃ vibhaṅge	871	
PA_tika-abh02_t:87_12	avisesena khandhā vuttā, bāhullena pana upādānakkhandhānaṃ tadantogadhānaṃ daṭṭhabbatā	871	
PA_tika-abh02_t:87_13	vuttāti veditabbāti.	871	
PA_tika-abh02_t:88	Desitādiccabandhunāti desitaṃ ādiccabandhunā, desitāni vā. Gāthāsukhatthaṃ anunāsikalopo, nikāralopo vā kato.	8	
PA_tika-abh02_t:89	Gahetuṃ na sakkāti niccādivasena gahetuṃ na yuttanti attho.	8	
PA_tika-abh02_t:90_0	Rūpena saṇṭhānena phalakasadiso dissamāno kharabhāvābhāvā phalakakiccaṃ na karotīti	90	
PA_tika-abh02_t:90_1	“na sakkā taṃ gahetvā phalakaṃ vā āsanaṃ vā kātu”nti āha. Na tathā tiṭṭhatīti niccādikā	90	
PA_tika-abh02_t:90_2	na hotīti attho, taṇhādiṭṭhīhi vā niccādiggahaṇavasena uppādādianantaraṃ bhijjanato	90	
PA_tika-abh02_t:90_3	gahitākārā hutvā na tiṭṭhatīti attho. Koṭisatasahassasaṅkhyāti idaṃ na gaṇanaparicchedadassanaṃ,	90	
PA_tika-abh02_t:90_4	bahubhāvadassanameva panetaṃ daṭṭhabbaṃ. Udakajallakanti udakalasikaṃ. Yathā udakatale	90	
PA_tika-abh02_t:90_5	bindunipātajanito vāto udakajallakaṃ saṅkaḍḍhitvā puṭaṃ katvā pupphuḷaṃ nāma karoti,	90	
PA_tika-abh02_t:90_6	evaṃ vatthumhi ārammaṇāpāthagamanajanito phasso anupacchinnaṃ kilesajallaṃ sahakārīpaccayantarabhāvena	90	
PA_tika-abh02_t:90_7	saṅkaḍḍhitvā vedanaṃ nāma karoti. Idañca kilesehi mūlakāraṇabhūtehi ārammaṇassādanabhūtehi	90	
PA_tika-abh02_t:90_8	ca nibbattaṃ vaṭṭagatavedanaṃ sandhāya vuttanti veditabbaṃ. Ukkaṭṭhaparicchedena	90	
PA_tika-abh02_t:90_9	vā cattāro paccayā vuttā, ūnehipi pana uppajjateva.	90	
PA_tika-abh02_t:91_0	Nānālakkhaṇoti vaṇṇagandharasaphassādīhi nānāsabhāvo. Māyāya dassitaṃ rūpaṃ “māyā”ti	91	
PA_tika-abh02_t:91_1	āha. Pañcapi upādānakkhandhā asubhādisabhāvā eva kilesāsucivatthubhāvāditoti asubhādito	91	
PA_tika-abh02_t:91_2	daṭṭhabbā eva. Tathāpi katthaci koci viseso sukhaggahaṇīyo hotīti āha “visesato cā”tiādi.	91	
PA_tika-abh02_t:91_3	Tattha cattāro satipaṭṭhānā catuvipallāsappahānakarāti tesaṃ gocarabhāvena rūpakkhandhādīsu	91	
PA_tika-abh02_t:91_4	asubhādivasena daṭṭhabbatā vuttā.	91	
PA_tika-abh02_t:92_0	Khandhehi na vihaññati parividitasabhāvattā. Vipassakopi hi tesaṃ vipattiyaṃ na dukkhamāpajjati,	92	
PA_tika-abh02_t:92_1	khīṇāsavesu pana vattabbameva natthi. Te hi āyatimpi khandhehi na bādhīyantīti. Kabaḷīkārāhāraṃ	92	
PA_tika-abh02_t:92_2	parijānātīti “āhārasamudayā rūpasamudayo”ti vuttattā ajjhattikarūpe chandarāgaṃ pajahanto	92	
PA_tika-abh02_t:92_3	tassa samudayabhūte kabaḷīkārāhārepi chandarāgaṃ pajahatīti attho, ayaṃ pahānapariññā.	92	
PA_tika-abh02_t:92_4	Ajjhattikarūpaṃ pana pariggaṇhanto tassa paccayabhūtaṃ kabaḷīkārāhārampi pariggaṇhātīti	92	
PA_tika-abh02_t:92_5	ñātapariññā. Tassa ca udayavayānupassī hotīti tīraṇapariññā ca yojetabbā. Kāmarāgabhūtaṃ	92	
PA_tika-abh02_t:92_6	abhijjhaṃ sandhāya “abhijjhākāyagantha”nti āha. Asubhānupassanāya hi kāmarāgappahānaṃ	92	
PA_tika-abh02_t:92_7	hotīti. Kāmarāgamukhena vā sabbalobhappahānaṃ vadati. “Phassapaccayā vedanā”ti vuttattā	92	
PA_tika-abh02_t:92_8	āhāraparijānane vuttanayena phassaparijānanañca yojetabbaṃ.	92	
PA_tika-abh02_t:93_0	Sukhatthameva bhavapatthanā hotīti vedanāya taṇhaṃ pajahanto bhavoghaṃ uttarati.	93	
PA_tika-abh02_t:93_1	Sabbaṃ vedanaṃ dukkhato passanto attano parena apubbaṃ dukkhaṃ uppāditaṃ, sukhaṃ	93	
PA_tika-abh02_t:93_2	vā vināsitaṃ na passati, tato “anatthaṃ me acarī”tiādiāghātavatthuppahānato byāpādakāyaganthaṃ	93	
PA_tika-abh02_t:93_3	bhindati. “Sukhabahule sugatibhave suddhī”ti gahetvā gosīlagovatādīhi suddhiṃ parāmasanto	93	
PA_tika-abh02_t:93_4	sukhapatthanāvaseneva parāmasatīti vedanāya taṇhaṃ pajahanto sīlabbatupādānaṃ na	93	
PA_tika-abh02_t:93_5	upādiyati. Manosañcetanā saṅkhārakkhandhova, saññā pana taṃsampayuttāti saññāsaṅkhāre	93	
PA_tika-abh02_t:93_6	anattato passanto manosañcetanāya chandarāgaṃ pajahati eva, tañca pariggaṇhāti tīreti	93	
PA_tika-abh02_t:93_7	cāti “saññaṃ saṅkhāre…pe… parijānātī”ti vuttaṃ.	93	
PA_tika-abh02_t:94_0	Avijjāya viññāṇe ghanaggahaṇaṃ hotīti ghanavinibbhogaṃ katvā taṃ aniccato passanto	94	
PA_tika-abh02_t:94_1	avijjoghaṃ uttarati. Mohabaleneva sīlabbataparāmāsaṃ hotīti taṃ pajahanto sīlabbataparāmāsakāyaganthaṃ bhindati.	94	
PA_tika-abh02_t:95_0	“Yañca kho etaṃ, bhikkhave, vuccati cittaṃ itipi mano itipi viññāṇaṃ itipi, tatrāssutavā	95	
PA_tika-abh02_t:95_1	puthujjano nālaṃ nibbindituṃ, nālaṃ virajjituṃ, nālaṃ vimuccituṃ. Taṃ kissa hetu?	95	
PA_tika-abh02_t:95_2	Dīgharattaṃhetaṃ, bhikkhave, assutavato puthujjanassa ajjhositaṃ mamāyitaṃ parāmaṭṭhaṃ	95	
PA_tika-abh02_t:95_3	‘etaṃ mama, esohamasmi, eso me attā”ti –	95	
PA_tika-abh02_t:96	Vacanato viññāṇaṃ niccato passanto diṭṭhupādānaṃ upādiyatīti aniccato passanto taṃ na upādiyatīti.	9	
PA_tika-abh02_t:97	Kamādivinicchayakathāvaṇṇanā niṭṭhitā.	9	
PA_tika-abh02_t:98	Suttantabhājanīyavaṇṇanā niṭṭhitā.	9	
PA_tika-abh02_t:99	2. Abhidhammabhājanīyavaṇṇanā	9	
PA_tika-abh02_t:100_0	34. Evaṃ yā ekavidhādinā vuttavedanānaṃ bhūmivasena jānitabbatā, taṃ vatvā puna sampayuttato	100	
PA_tika-abh02_t:100_1	dassitatādijānitabbappakāraṃ vattumāha “apicā”tiādi. Aṭṭhavidhena tatthāti tattha-saddassa	100	
PA_tika-abh02_t:100_2	sattavidhabhedeneva yojanā chabbidhabhedena yojanāya sati aṭṭhavidhattābhāvato.	100	
PA_tika-abh02_t:101_0	Pūraṇatthameva vuttoti dasavidhatāpūraṇatthameva vutto, na navavidhabhede viya nayadānatthaṃ.	101	
PA_tika-abh02_t:101_1	Kasmā? Tattha nayassa dinnattā. Bhinditabbassa hi bhedanaṃ nayadānaṃ, tañca tattha	101	
PA_tika-abh02_t:101_2	katanti. Yathā ca kusalattiko, evaṃ “kāyasamphassajā vedanā atthi sukhā, atthi dukkhā”ti	101	
PA_tika-abh02_t:101_3	idampi pūraṇatthamevāti dīpitaṃ hoti aṭṭhavidhabhede nayassa dinnattā.	101	
PA_tika-abh02_t:102_0	Pubbe gahitato aññassa gahaṇaṃ vaḍḍhanaṃ gahaṇavaḍḍhanavasena, na purimagahite ṭhite	102	
PA_tika-abh02_t:102_1	aññupacayavasena. Vaḍḍhana-saddo vā chedanattho kesavaḍḍhanādīsu viyāti pubbe gahitassa	102	
PA_tika-abh02_t:102_2	aggahaṇaṃ chindanaṃ vaḍḍhanaṃ, dukatikānaṃ ubhayesaṃ vaḍḍhanaṃ ubhayavaḍḍhanaṃ, ubhayato	102	
PA_tika-abh02_t:102_3	vā pavattaṃ vaḍḍhanaṃ ubhayavaḍḍhanaṃ, tadeva ubhatovaḍḍhanakaṃ, tena nayanīharaṇaṃ	102	
PA_tika-abh02_t:102_4	ubhatovaḍḍhanakanīhāro. Vaḍḍhanakanayo vā vaḍḍhanakanīhāro, ubhayato pavatto vaḍḍhanakanīhāro	102	
PA_tika-abh02_t:102_5	ubhatovaḍḍhanakanīhāro. Tattha dukamūlakatikamūlakaubhatovaḍḍhanakesu duvidhatividhabhedānaṃyeva	102	
PA_tika-abh02_t:102_6	hi viseso. Aññe bhedā avisiṭṭhā, tathāpi paññāppabhedajananatthaṃ dhammavitakkena	102	
PA_tika-abh02_t:102_7	ñātivitakkādiniratthakavitakkanivāraṇatthaṃ imañca pāḷiṃ vitakkentassa dhammupasaṃhitapāmojjajananatthaṃ	102	
PA_tika-abh02_t:102_8	ekekassa vārassa gahitassa niyyānamukhabhāvato ca duvidhatividhabhedanānattavasena	102	
PA_tika-abh02_t:102_9	itarepi bhedā vuttāti veditabbā aññamaññāpekkhesu ekassa visesena itaresampi visiṭṭhabhāvato.	102	
PA_tika-abh02_t:102_10	Na kevalaṃ ekavidhova, atha kho duvidho ca. Na ca ekaduvidhova, atha kho tividhopi.	1021	
PA_tika-abh02_t:102_11	Nāpi eka…pe… navavidhova, atha kho dasavidhopīti hi evañca te bhedā aññamaññāpekkhā,	1021	
PA_tika-abh02_t:102_12	tasmā eko bhedo visiṭṭho attanā apekkhiyamāne, attānañca apekkhamāne aññabhede visesetīti	1021	
PA_tika-abh02_t:102_13	tassa vasena tepi vattabbataṃ arahantīti vuttāti daṭṭhabbā.	1021	
PA_tika-abh02_t:103_0	Sattavidhenātiādayo aññappabhedanirapekkhā kevalaṃ bahuppakāratādassanatthaṃ vuttāti	103	
PA_tika-abh02_t:103_1	sabbehi tehi pakārehi “bahuvidhena vedanākkhandhaṃ dassesī”ti vuttaṃ. Mahāvisayo	103	
PA_tika-abh02_t:103_2	rājā viya savisaye bhagavāpi mahāvisayatāya appaṭihato yathā yathā icchati, tathā	103	
PA_tika-abh02_t:103_3	tathā desetuṃ sakkoti sabbaññutānāvaraṇañāṇayogatoti attho. Duke vatvā tikā vuttāti	103	
PA_tika-abh02_t:103_4	tikā dukesu pakkhittāti yuttaṃ, dukā pana kathaṃ tikesu pakkhittāti? Parato vuttepi	103	
PA_tika-abh02_t:103_5	tasmiṃ tasmiṃ tike apekkhakāpekkhitabbavasena dukānaṃ yojitattā.	103	
PA_tika-abh02_t:104_0	Kiriyamanodhātu āvajjanavasena labbhatīti vuttaṃ, āvajjanā pana cakkhusamphassapaccayā	104	
PA_tika-abh02_t:104_1	na hoti. Na hi samānavīthiyaṃ pacchimo dhammo purimassa koci paccayo hoti. Ye ca	104	
PA_tika-abh02_t:104_2	vadanti “āvajjanavedanāva cakkhusaṅghaṭṭanāya uppannattā evaṃ vuttā”ti, tañca na	104	
PA_tika-abh02_t:104_3	yuttaṃ. Na hi “cakkhurūpapaṭighāto cakkhusamphasso”ti katthaci sutte vā aṭṭhakathāyaṃ	104	
PA_tika-abh02_t:104_4	vā vuttaṃ. Yadi so ca cakkhusamphasso siyā, cakkhuviññāṇasahajātāpi vedanā cakkhusamphassapaccayāti	104	
PA_tika-abh02_t:104_5	sā idha aṭṭhakathāyaṃ na vajjetabbā siyā. Pāḷiyañca “cakkhusamphassapaccayā vedanā	104	
PA_tika-abh02_t:104_6	atthi abyākatā”ti ettha saṅgahitattā puna “cakkhusamphassajā vedanā”ti na vattabbaṃ	104	
PA_tika-abh02_t:104_7	siyāti. Ayaṃ panetthādhippāyo – āvajjanavedanaṃ vinā cakkhusamphassassa uppatti natthīti	104	
PA_tika-abh02_t:104_8	taduppādikā sā tappayojanattā pariyāyena cakkhusamphassapaccayāti vattuṃ yuttāti,	104	
PA_tika-abh02_t:104_9	nippariyāyena pana cakkhusamphassassa paratova vedanā labbhanti.	104	
PA_tika-abh02_t:105_0	Catuttiṃsacittuppādavasenāti ettha rūpārūpāvacarānaṃ aggahaṇaṃ tesaṃ sayameva manodvārabhūtattā.	105	
PA_tika-abh02_t:105_1	Sabbabhavaṅgamano hi manodvāraṃ, cutipaṭisandhiyo ca tato anaññāti. Imasmiṃ pana	105	
PA_tika-abh02_t:105_2	catuvīsatividhabhede cakkhusamphassapaccayādikusalādīnaṃ samānavīthiyaṃ labbhamānatā	105	
PA_tika-abh02_t:105_3	aṭṭhakathāyaṃ vuttā, pāḷiyaṃ pana ekūnavīsaticatuvīsatikā saṅkhipitvā āgatāti “cakkhusamphassapaccayā	105	
PA_tika-abh02_t:105_4	vedanākkhandho atthi anupādinnaanupādāniyo asaṃkiliṭṭhaasaṃkilesiko avitakkaavicāro”tiādinā	105	
PA_tika-abh02_t:105_5	nānāvīthigatānaṃ labbhamānatāya vuttattā kusalattikassapi nānāvīthiyaṃ labbhamānatā	105	
PA_tika-abh02_t:105_6	yojetabbā. Aṭṭhakathāyaṃ pana samānavīthiyaṃ cakkhusamphassapaccayādikatā ekantikāti	105	
PA_tika-abh02_t:105_7	katvā ettha labbhamānatā dassitā, na pana asamānavīthiyaṃ labbhamānatā paṭikkhittā.	105	
PA_tika-abh02_t:105_8	Teneva “tāni sattavidhādīsu yattha katthaci ṭhatvā kathetuṃ vaṭṭantī”ti āha. Na hi	105	
PA_tika-abh02_t:105_9	samānavīthiyaṃyeva upanissayakoṭisamatikkamabhāvanāhi labbhamānatā hoti. Tidhāpi	105	
PA_tika-abh02_t:105_10	ca labbhamānataṃ sandhāya “yattha katthaci ṭhatvā kathetuṃ vaṭṭantī”ti vuccati.	1051	
PA_tika-abh02_t:106_0	Etānīti yathādassitāni kusalādīni cittāni vadati, vedanāniddesepi ca etasmiṃ pubbaṅgamassa	106	
PA_tika-abh02_t:106_1	cittassa vasena kathetuṃ sukhanti cittasambandho kato. Teneva pana cittāni sattavidhabhede	106	
PA_tika-abh02_t:106_2	tikabhūmivasena, catuvīsatividhabhede dvāratikavasena, tiṃsavidhabhede dvārabhūmivasena,	106	
PA_tika-abh02_t:106_3	bahuvidhabhede dvāratikabhūmivasena dīpitānīti “tesu yattha katthaci ṭhatvā kathetuṃ	106	
PA_tika-abh02_t:106_4	vaṭṭantī”ti vuttaṃ. Kusalādīnaṃ dīpanā kāmāvacarādibhūmivasena kātabbā, tā ca bhūmiyo	106	
PA_tika-abh02_t:106_5	tiṃsavidhabhede sayamevāgatā, na ca sattavidhabhede viya dvāraṃ anāmaṭṭhaṃ, atibyattā	106	
PA_tika-abh02_t:106_6	ca ettha samānāsamānavīthīsu labbhamānatāti tiṃsavidhe…pe… sukhadīpanāni hontī”ti	106	
PA_tika-abh02_t:106_7	vuttaṃ. Kasmā pana tiṃsavidhasmiṃyeva ṭhatvā dīpayiṃsu, nanu dvāratikabhūmīnaṃ āmaṭṭhattā	106	
PA_tika-abh02_t:106_8	bahuvidhabhede ṭhatvā dīpetabbānīti? Na, dīpetabbaṭṭhānātikkamato. Sattavidhabhedo	106	
PA_tika-abh02_t:106_9	hi dvārassa anāmaṭṭhattā dīpanāya aṭṭhānaṃ, catuvīsatividhabhede āmaṭṭhadvāratikā	106	
PA_tika-abh02_t:106_10	na bhūmiyo apekkhitvā ṭhapitā, tiṃsavidhabhede āmaṭṭhadvārabhūmiyo vuttā. Ye ca ṭhapitā,	1061	
PA_tika-abh02_t:106_11	te cettha tikā apekkhitabbarahitā kevalaṃ bhūmīhi saha dīpetabbāva. Tenedaṃ dīpanāya	1061	
PA_tika-abh02_t:106_12	ṭhānaṃ, tadatikkame pana ṭhānātikkamo hotīti.	1061	
PA_tika-abh02_t:107_0	Upanissayakoṭiyāti ettha “saddhaṃ upanissāya dānaṃ detī”tiādinā nānāvīthiyaṃ pakatūpanissayo	107	
PA_tika-abh02_t:107_1	vuttoti ekavīthiyaṃ kusalādīnaṃ cakkhusamphassādayo tadabhāve abhāvato jāti viya	107	
PA_tika-abh02_t:107_2	jarāmaraṇassa upanissayalesena paccayoti vattuṃ yujjeyya, idha pana “kasiṇarūpadassanahetuuppannā	107	
PA_tika-abh02_t:107_3	parikammādivedanā cakkhusamphassapaccayā”ti vakkhati, tasmā nānāvīthiyaṃ gatāni etāni	107	
PA_tika-abh02_t:107_4	cittāni cakkhusamphassapaccayā labbhamānānīti na upanissayaleso upanissayakoṭi, balavabalavānaṃ	107	
PA_tika-abh02_t:107_5	pana parikammādīnaṃ upanissayānaṃ sabbesaṃ ādibhūto upanissayo upanissayakoṭi. “Vālakoṭi	107	
PA_tika-abh02_t:107_6	na paññāyatī”tiādīsu viya hi ādi, avayavo vā koṭi. Kasiṇarūpadassanato pabhuti ca	107	
PA_tika-abh02_t:107_7	kāmāvacarakusalādīnaṃ vedanānaṃ upanissayo pavattoti taṃ dassanaṃ upanissayakoṭi.	107	
PA_tika-abh02_t:107_8	Parikammādīni viya vā na balavaupanissayo dassananti tassa upanissayantabhāvena upanissayakoṭitā	107	
PA_tika-abh02_t:107_9	vuttā. Ghānādidvāresu tīsu upanissayakoṭiyā labbhamānattābhāvaṃ vadanto idha samānavīthi	107	
PA_tika-abh02_t:107_10	na gahitāti dīpeti. Dassanasavanāni viya hi kasiṇaparikammādīnaṃ ghāyanādīni upanissayā	1071	
PA_tika-abh02_t:107_11	na hontīti tadalābho dīpitoti. Yadipi vāyokasiṇaṃ phusitvāpi gahetabbaṃ, purimena	1071	
PA_tika-abh02_t:107_12	pana savanena vinā taṃ phusanaṃ sayameva mūlupanissayo yebhuyyena na hotīti tassa	1071	
PA_tika-abh02_t:107_13	upanissayakoṭitā na vuttā.	1071	
PA_tika-abh02_t:108_0	Ajjhāsayena sampattigato ajjhāsayasampanno, sampannajjhāsayoti vuttaṃ hoti. Vattappaṭivattanti	108	
PA_tika-abh02_t:108_1	khuddakañceva mahantañca vattaṃ, pubbe vā kataṃ vattaṃ, pacchā kataṃ paṭivattaṃ.	108	
PA_tika-abh02_t:108_2	Evaṃ cakkhuviññāṇanti ādimhi uppannaṃ āha, tato paraṃ uppannānipi pana kasiṇarūpadassanakalyāṇamittadassanasaṃvegavatthudassanādīni	108	
PA_tika-abh02_t:108_3	upanissayapaccayā hontiyevāti. Tena tadupanissayaṃ cakkhuviññāṇaṃ dassetīti veditabbaṃ.	108	
PA_tika-abh02_t:109_0	Yathābhūtasabhāvādassanaṃ asamapekkhanā. “Asmī”ti rūpādīsu vinibandhassa. Sabhāvantarāmasanavasena	109	
PA_tika-abh02_t:109_1	parāmaṭṭhassa, parāmaṭṭhavatoti attho. Ārammaṇādhigahaṇavasena anu anu uppajjanadhammatāya	109	
PA_tika-abh02_t:109_2	thirabhāvakilesassa thāmagatassa, appahīnakāmarāgādikassa vā. Pariggahe ṭhitoti vīmaṃsāya	109	
PA_tika-abh02_t:109_3	ṭhito. Ettha ca asamapekkhanāyātiādinā mohādīnaṃ kiccena pākaṭena tesaṃ uppattivasena	109	
PA_tika-abh02_t:109_4	vicāraṇā daṭṭhabbā. Rūpadassanena uppannakilesasamatikkamavasena pavattā rūpadassanahetukā	109	
PA_tika-abh02_t:109_5	hotīti “cakkhusamphassapaccayā nāma jātā”ti āha. Ettha ca cakkhusamphassassa catubhūmikavedanāya	109	
PA_tika-abh02_t:109_6	upanissayabhāvo eva pakārantarena kathito, tathā “bhāvanāvasenā”ti ettha ca.	109	
PA_tika-abh02_t:110_0	Kalāpasammasanena tīṇi lakkhaṇāni āropetvā udayabbayānupassanādikāya vipassanāpaṭipāṭiyā	110	
PA_tika-abh02_t:110_1	ādimhi rūpārammaṇapariggahena rūpārammaṇaṃ sammasitvā, taṃmūlakaṃ vā sabbaṃ sammasanaṃ	110	
PA_tika-abh02_t:110_2	ādibhūte rūpārammaṇe pavattatīti katvā āha “rūpārammaṇaṃ sammasitvā”ti. Ettha ca	110	
PA_tika-abh02_t:110_3	nāmarūpapariggahādi sabbaṃ sammasanaṃ bhāvanāti veditabbā. Rūpārammaṇaṃ sammasitvāti	110	
PA_tika-abh02_t:110_4	ca yathāvuttacakkhuviññāṇassa ārammaṇabhūtaṃ rūpārammaṇaṃ vuttaṃ, na yaṃ kiñci. Ārammaṇena	110	
PA_tika-abh02_t:110_5	hi cakkhusamphassaṃ dassetīti. Evaṃ “rūpārammaṇe uppannaṃ kilesa”nti etthāpi veditabbaṃ.	110	
PA_tika-abh02_t:111	Idaṃ phoṭṭhabbaṃ kiṃnissitanti cakkhudvāre viya yojanāya yathāsambhavaṃ āpodhātuyā aññamaññassa ca vasena mahābhūtanissitatā yojetabbā.	11	
PA_tika-abh02_t:112_0	Jāti…pe… balavapaccayo hotīti yathāvuttānaṃ bhayato dissamānānaṃ jātiādīnaṃ balavapaccayabhāvena	112	
PA_tika-abh02_t:112_1	tesaṃ bhayato dassanena sahajātassa manosamphassassa, tassa vā dassanassa dvārabhūtassa	112	
PA_tika-abh02_t:112_2	bhavaṅgamanosamphassassa balavapaccayabhāvaṃ dasseti.	112	
PA_tika-abh02_t:113_0	Dhammārammaṇeti na pubbe vutte jātiādiārammaṇeva, atha kho sabbasmiṃ rāgādivatthubhūte	113	
PA_tika-abh02_t:113_1	dhammārammaṇe. Vatthunissitanti ettha vedanādisaṅkhātassa dhammārammaṇekadesassa	113	
PA_tika-abh02_t:113_2	pariggahamukhena dhammārammaṇapariggahaṃ dasseti.	113	
PA_tika-abh02_t:114_0	Manosamphassoti viññāṇaṃ samphassassa kāraṇabhāvena gahitaṃ, tadeva attano phalasseva	114	
PA_tika-abh02_t:114_1	phalabhāvena vattuṃ na yuttaṃ kāraṇaphalasaṅkarabhāvena sotūnaṃ sammohajanakattāti	114	
PA_tika-abh02_t:114_2	āha “na hi sakkā viññāṇaṃ manosamphassajanti niddisitu”nti, na pana viññāṇassa manosamphassena	114	
PA_tika-abh02_t:114_3	sahajātabhāvassa abhāvā. Yasmā vā yathā “tiṇṇaṃ saṅgati phasso”ti vacanato indriyavisayā	114	
PA_tika-abh02_t:114_4	viya viññāṇampi phassassa visesapaccayo, na tathā phasso viññāṇassa, tasmā indriyavisayā	114	
PA_tika-abh02_t:114_5	viya viññāṇampi cakkhusamphassajādivacanaṃ na arahatīti cakkhusamphassajādibhāvo	114	
PA_tika-abh02_t:114_6	na katoti veditabbo.	114	
PA_tika-abh02_t:115	Abhidhammabhājanīyavaṇṇanā niṭṭhitā.	11	
PA_tika-abh02_t:116	3. Pañhapucchakavaṇṇanā	11	
PA_tika-abh02_t:117_0	150. Cittuppādarūpavasena taṃ taṃ samudāyaṃ ekekaṃ dhammaṃ katvā “pañcapaṇṇāsa kāmāvacaradhamme”ti	117	
PA_tika-abh02_t:117_1	āha. Rajjantassātiādīsu rāgādayo chasu dvāresu sīlādayo ca pañca saṃvarā yathāsambhavaṃ	117	
PA_tika-abh02_t:117_2	yojetabbā, sammasanaṃ pana manodvāre eva. Rūpārūpāvacaradhammesu abhijjhādomanassādiuppatti	117	
PA_tika-abh02_t:117_3	atthīti tato satisaṃvaro ñāṇavīriyasaṃvarā ca yathāyogaṃ yojetabbā. Pariggahavacanena	117	
PA_tika-abh02_t:117_4	sammasanapaccavekkhaṇāni saṅgaṇhāti. Teyevāti cattāro khandhā vuttā.	117	
PA_tika-abh02_t:118	Samāne desitabbe desanāmattassa parivaṭṭanaṃ parivaṭṭo. Tīsupi parivaṭṭesu katthaci kiñci ūnaṃ adhikaṃ vā natthīti katvā āha “ekova paricchedo”ti.	11	
PA_tika-abh02_t:119	Pañhapucchakavaṇṇanā niṭṭhitā.	11	
PA_tika-abh02_t:120	Khandhavibhaṅgavaṇṇanā niṭṭhitā.	12	
PA_tika-abh02_t:121	2. Āyatanavibhaṅgo	12	
PA_tika-abh02_t:122	1. Suttantabhājanīyavaṇṇanā	12	
PA_tika-abh02_t:123_0	152. Visesatoti āyatana-saddattho viya asādhāraṇato cakkhādisaddatthatoti attho.	123	
PA_tika-abh02_t:123_1	Assādetīti cakkhati-saddo “madhuṃ cakkhati byañjanaṃ cakkhatī”ti rasasāyanattho atthīti	123	
PA_tika-abh02_t:123_2	tassa vasena atthaṃ vadati. “Cakkhuṃ kho, māgaṇḍiya, rūpārāmaṃ rūparataṃ rūpasammudita”nti	123	
PA_tika-abh02_t:123_3	vacanato cakkhu rūpaṃ assādeti. Satipi sotādīnaṃ saddārammaṇādiratibhāve niruḷhattā	123	
PA_tika-abh02_t:123_4	cakkhumhiyeva cakkhu-saddo pavattati padumādīsu paṅkajādisaddā viyāti daṭṭhabbaṃ.	123	
PA_tika-abh02_t:123_5	Vibhāveti cāti saddalakkhaṇasiddhassa cakkhati-saddassa vasena atthaṃ vadati. Cakkhatīti	123	
PA_tika-abh02_t:123_6	hi ācikkhati, abhibyattaṃ vadatīti attho. Nayanassa ca vadantassa viya samavisamavibhāvanameva	123	
PA_tika-abh02_t:123_7	ācikkhananti katvā āha “vibhāveti cāti attho”ti. Anekatthattā vā dhātūnaṃ vibhāvanatthatā	123	
PA_tika-abh02_t:123_8	cakkhu-saddassa daṭṭhabbā. Rattaduṭṭhādikālesu kakaṇṭakarūpaṃ viya uddarūpaṃ viya	123	
PA_tika-abh02_t:123_9	ca vaṇṇavikāraṃ āpajjamānaṃ rūpaṃ hadayaṅgatabhāvaṃ rūpayati rūpamiva pakāsaṃ karoti,	123	
PA_tika-abh02_t:123_10	saviggahamiva katvā dassetīti attho. Vitthāraṇaṃ vā rūpa-saddassa attho, vitthāraṇañca	1231	
PA_tika-abh02_t:123_11	pakāsanamevāti āha “pakāsetī”ti. Anekatthattā vā dhātūnaṃ pakāsanatthoyeva rūpa-saddo	1231	
PA_tika-abh02_t:123_12	daṭṭhabbo, vaṇṇavācakassa rūpa-saddassa rūpayatīti nibbacanaṃ, rūpavācakassa ruppatīti ayaṃ viseso.	1231	
PA_tika-abh02_t:124_0	Udāharīyatīti vuccatīti-atthe vacanameva gahitaṃ siyā, na ca vacana-saddoyeva ettha	124	
PA_tika-abh02_t:124_1	saddo, atha kho sabbopi sotaviññeyyoti sappatīti sakehi paccayehi sappīyati sotaviññeyyabhāvaṃ	124	
PA_tika-abh02_t:124_2	gamīyatīti attho. Sūcayatīti attano vatthuṃ gandhavasena apākaṭaṃ “idaṃ sugandhaṃ	124	
PA_tika-abh02_t:124_3	duggandha”nti pakāseti, paṭicchannaṃ vā pupphādivatthuṃ “ettha pupphaṃ atthi campakādi,	124	
PA_tika-abh02_t:124_4	phalamatthi ambādī”ti pesuññaṃ karontaṃ viya hotīti attho. Rasaggahaṇamūlakattā āhārajjhoharaṇassa	124	
PA_tika-abh02_t:124_5	jīvitahetumhi āhārarase ninnatāya jīvitaṃ avhāyatīti jivhā vuttā niruttilakkhaṇena.	124	
PA_tika-abh02_t:124_6	Kucchitānaṃ sāsavadhammānaṃ āyoti visesena kāyo vutto anuttariyahetubhāvaṃ anāgacchantesu	124	
PA_tika-abh02_t:124_7	kāmarāganidānakammajanitesu kāmarāgassa ca visesapaccayesu ghānajivhākāyesu kāyassa	124	
PA_tika-abh02_t:124_8	visesatarasāsavapaccayattā. Tena hi phoṭṭhabbaṃ assādentā sattā methunampi sevanti.	124	
PA_tika-abh02_t:124_9	Uppattidesoti uppattikāraṇanti attho. Kāyindriyavatthukā vā cattāro khandhā balavakāmāsavādihetubhāvato	124	
PA_tika-abh02_t:124_10	visesena “sāsavā”ti vuttā, tesaṃ uppajjanaṭṭhānanti attho. Attano lakkhaṇaṃ dhārayantīti	1241	
PA_tika-abh02_t:124_11	ye visesalakkhaṇena āyatanasaddaparā vattabbā, te cakkhādayo tathā vuttāti aññe manogocarabhūtā	1241	
PA_tika-abh02_t:124_12	dhammā sāmaññalakkhaṇeneva ekāyatanattaṃ upanetvā vuttā. Oḷārikavatthārammaṇamananasaṅkhātehi	1241	
PA_tika-abh02_t:124_13	visayavisayibhāvehi purimāni pākaṭānīti tathā apākaṭā ca aññe manogocarā na attano	1241	
PA_tika-abh02_t:124_14	sabhāvaṃ na dhārentīti imassatthassa dīpanattho dhamma-saddoti.	1241	
PA_tika-abh02_t:125_0	Vāyamantīti attano kiccaṃ karonticceva attho. Imasmiñca atthe āyatanti etthāti āyatananti	125	
PA_tika-abh02_t:125_1	adhikaraṇattho āyatana-saddo, dutiyatatiyesu kattuattho. Te cāti cittacetasikadhamme.	125	
PA_tika-abh02_t:125_2	Te hi taṃtaṃdvārārammaṇesu āyanti āgacchanti pavattantīti āyāti. Vitthārentīti pubbe	125	
PA_tika-abh02_t:125_3	anuppannattā līnāni apākaṭāni pubbantato uddhaṃ pasārenti pākaṭāni karonti uppādentīti attho.	125	
PA_tika-abh02_t:126_0	Ruḷhīvasena āyatana-saddassatthaṃ vattuṃ “apicā”tiādi āraddhaṃ. Taṃ nissitattāti	126	
PA_tika-abh02_t:126_1	ettha mano manoviññāṇādīnaṃ cittacetasikānaṃ nissayapaccayo na hotīti tassa nesaṃ	126	
PA_tika-abh02_t:126_2	dvārabhāvo nissayabhāvoti daṭṭhabbo. Atthatoti vacanatthato, na vacanīyatthato. Vacanattho	126	
PA_tika-abh02_t:126_3	hettha vutto “cakkhatī”tiādinā, na vacanīyattho “yaṃ cakkhu catunnaṃ mahābhūtānaṃ	126	
PA_tika-abh02_t:126_4	upādāya pasādo”tiādinā viyāti.	126	
PA_tika-abh02_t:127_0	Tāvatvatoti anūnādhikabhāvaṃ dasseti. Tattha dvādasāyatanavinimuttassa kassaci dhammassa	127	
PA_tika-abh02_t:127_1	abhāvā adhikabhāvato codanā natthi, salakkhaṇadhāraṇaṃ pana sabbesaṃ sāmaññalakkhaṇanti	127	
PA_tika-abh02_t:127_2	ūnacodanā sambhavatīti dassento āha “cakkhādayopi hī”tiādi. Asādhāraṇanti cakkhuviññāṇādīnaṃ	127	
PA_tika-abh02_t:127_3	asādhāraṇaṃ. Satipi asādhāraṇārammaṇabhāve cakkhādīnaṃ dvārabhāvena gahitattā dhammāyatane	127	
PA_tika-abh02_t:127_4	aggahaṇaṃ daṭṭhabbaṃ. Dvārārammaṇabhāvehi vā asādhāraṇataṃ sandhāya “asādhāraṇa”nti vuttaṃ.	127	
PA_tika-abh02_t:128_0	Yebhuyyasahuppattiādīhi uppattikkamādiayutti yojetabbā. Ajjhattikesu hīti etena ajjhattikabhāvena	128	
PA_tika-abh02_t:128_1	visayibhāvena ca ajjhattikānaṃ paṭhamaṃ desetabbataṃ dasseti. Tesu hi paṭhamaṃ desetabbesu	128	
PA_tika-abh02_t:128_2	pākaṭattā paṭhamataraṃ cakkhāyatanaṃ desitanti. Tato ghānāyatanādīnīti ettha bahūpakārattābhāvena	128	
PA_tika-abh02_t:128_3	cakkhusotehi purimataraṃ adesetabbāni saha vattuṃ asakkuṇeyyattā ekena kamena desetabbānīti	128	
PA_tika-abh02_t:128_4	ghānādikkamena desitānīti adhippāyo. Aññathāpi hi desitesu na na sakkā codetuṃ, na	128	
PA_tika-abh02_t:128_5	ca sakkā sodhetabbāni na desetunti. Gocaro visayo etassāti gocaravisayo, mano. Kassa	128	
PA_tika-abh02_t:128_6	pana gocaro etassa visayoti? Cakkhādīnaṃ pañcannampi. Viññāṇuppattikāraṇavavatthānatoti	128	
PA_tika-abh02_t:128_7	etena ca cakkhādianantaraṃ rūpādivacanassa kāraṇamāha.	128	
PA_tika-abh02_t:129_0	Paccayabhedo kammādibhedo. Nirayādiko apadādigatinānākaraṇañca gatibhedo. Hatthiassādiko	129	
PA_tika-abh02_t:129_1	khattiyādiko ca nikāyabhedo. Taṃtaṃsattasantānabhedo puggalabhedo. Yā ca cakkhādīnaṃ	129	
PA_tika-abh02_t:129_2	vatthūnaṃ anantabhedatā vuttā, soyeva hadayavatthussa ca bhedo hoti. Tato manāyatanassa	129	
PA_tika-abh02_t:129_3	anantappabhedatā yojetabbā dukkhāpaṭipadādito ārammaṇādhipatiādibhedato ca. Imasmiṃ	129	
PA_tika-abh02_t:129_4	suttantabhājanīye vipassanā vuttāti vipassanupagamanañca viññāṇaṃ gahetvā ekāsītibhedatā	129	
PA_tika-abh02_t:129_5	manāyatanassa vuttā niddesavasena. Nīlaṃ nīlasseva sabhāgaṃ, aññaṃ visabhāgaṃ, evaṃ	129	
PA_tika-abh02_t:129_6	kusalasamuṭṭhānādibhedesu yojetabbaṃ. Tebhūmakadhammārammaṇavasenāti pubbe vuttaṃ	129	
PA_tika-abh02_t:129_7	cakkhādivajjaṃ dhammārammaṇaṃ sandhāya vuttaṃ.	129	
PA_tika-abh02_t:130_0	Saparipphandakiriyāvasena īhanaṃ īhā. Cintanavasena byāpārakaraṇaṃ byāpāro. Tattha	130	
PA_tika-abh02_t:130_1	byāpāraṃ dassento āha “na hi cakkhu rūpādīnaṃ evaṃ hotī”ti. Īhaṃ dassento āha “na	130	
PA_tika-abh02_t:130_2	ca tānī”tiādi. Ubhayampi pana īhā ca hoti byāpāro cāti uppaṭipāṭivacanaṃ. Dhammatāvāti	130	
PA_tika-abh02_t:130_3	sabhāvova, kāraṇasamatthatā vā. Īhābyāpārarahitānaṃ dvārādibhāvo dhammatā. Imasmiñca	130	
PA_tika-abh02_t:130_4	atthe yanti etassa yasmāti attho. Purimasmiṃ sambhavanavisesanaṃ yaṃ-saddo. “Suñño	130	
PA_tika-abh02_t:130_5	gāmoti kho, bhikkhave, channetaṃ ajjhattikānaṃ āyatanānaṃ adhivacana”nti vacanato	130	
PA_tika-abh02_t:130_6	suññagāmo viya daṭṭhabbāni. Annapānasamohitanti gahite suññagāme yaññadeva bhājanaṃ	130	
PA_tika-abh02_t:130_7	parāmasīyati, taṃ taṃ rittakaṃyeva parāmasīyati, evaṃ dhuvādibhāvena gahitāni upaparikkhiyamānāni	130	
PA_tika-abh02_t:130_8	rittakāneva etāni dissantīti. Cakkhādidvāresu abhijjhādomanassuppādakabhāvena rūpādīni	130	
PA_tika-abh02_t:130_9	cakkhādīnaṃ abhighātakānīti vuttāni. Ahisusumārapakkhikukkurasiṅgālamakkaṭā cha pāṇakā.	130	
PA_tika-abh02_t:130_10	Visamabilākāsagāmasusānavanāni tesaṃ gocarā. Tattha visamādiajjhāsayehi cakkhādīhi	1301	
PA_tika-abh02_t:130_11	visamabhāvabilākāsagāmasusānasannissitasadisupādinnadhammavanabhāvehi abhiramitattā	1301	
PA_tika-abh02_t:130_12	rūpādīnampi visamādisadisatā yojetabbā.	1301	
PA_tika-abh02_t:131_0	Hutvā abhāvaṭṭhenāti idaṃ itaresaṃ catunnaṃ ākārānaṃ saṅgahakattā visuṃ vuttaṃ. Hutvā	131	
PA_tika-abh02_t:131_1	abhāvākāro eva hi uppādavayattākārādayoti. Tattha hutvāti etena purimantavivittatāpubbakaṃ	131	
PA_tika-abh02_t:131_2	majjhe vijjamānataṃ dasseti, taṃ vatvā abhāvavacanena majjhe vijjamānatāpubbakaṃ,	131	
PA_tika-abh02_t:131_3	aparante avijjamānataṃ, ubhayenapi sadā abhāvo aniccalakkhaṇanti dasseti. Sabhāvavijahanaṃ	131	
PA_tika-abh02_t:131_4	vipariṇāmo, jarābhaṅgehi vā parivattanaṃ, santānavikārāpatti vā. Sadā abhāvepi ciraṭṭhānaṃ	131	
PA_tika-abh02_t:131_5	siyāti taṃnivāraṇatthaṃ “tāvakālikato”ti āha. Uppādavayaññathattarahitaṃ niccaṃ,	131	
PA_tika-abh02_t:131_6	na itarathāti niccapaṭikkhepato aniccaṃ, niccapaṭipakkhatoti adhippāyo.	131	
PA_tika-abh02_t:132_0	Jātidhammatādīhi aniṭṭhatā paṭipīḷanaṃ. Paṭipīḷanaṭṭhenāti ca yassa taṃ pavattati,	132	
PA_tika-abh02_t:132_1	taṃ puggalaṃ paṭipīḷanato, sayaṃ vā jarādīhi paṭipīḷanattāti attho. Parittaṭṭhitikassapi	132	
PA_tika-abh02_t:132_2	attano vijjamānakkhaṇe uppādādīhi abhiṇhaṃ sampaṭipīḷanattā “abhiṇhasampaṭipīḷanato”ti	132	
PA_tika-abh02_t:132_3	purimaṃ sāmaññalakkhaṇaṃ visesetvā vadati, puggalassa pīḷanato dukkhamaṃ. Sukhapaṭipakkhabhāvato	132	
PA_tika-abh02_t:132_4	dukkhaṃ sukhaṃ paṭikkhipati nivāreti, dukkhavacanaṃ vā atthato sukhaṃ paṭikkhipatīti	132	
PA_tika-abh02_t:132_5	āha “sukhapaṭikkhepato”ti.	132	
PA_tika-abh02_t:133_0	Natthi etassa vasavattanako, nāpi idaṃ vasavattanakanti avasavattanakaṃ, attano parasmiṃ	133	
PA_tika-abh02_t:133_1	parassa ca attani vasavattanabhāvo vā vasavattanakaṃ, taṃ etassa natthīti avasavattanakaṃ,	133	
PA_tika-abh02_t:133_2	avasavattanakassa avasavattanako vā attho sabhāvo avasavattanakaṭṭho, idañca sāmaññalakkhaṇaṃ.	133	
PA_tika-abh02_t:133_3	Tenāti parassa attani vasavattanākārena suññaṃ. Imasmiñca atthe suññatoti etasseva	133	
PA_tika-abh02_t:133_4	visesanaṃ “assāmikato”ti. Atha vā “yasmā vā etaṃ…pe… mā pāpuṇātū”ti evaṃ cintayamānassa	133	
PA_tika-abh02_t:133_5	kassaci tīsu ṭhānesu vasavattanabhāvo natthi, suññaṃ taṃ tena attanoyeva vasavattanākārenāti	133	
PA_tika-abh02_t:133_6	attho. Na idaṃ kassaci kāmakāriyaṃ, nāpi etassa kiñci kāmakāriyaṃ atthīti akāmakāriyaṃ.	133	
PA_tika-abh02_t:133_7	Etena avasavattanatthaṃ visesetvā dasseti.	133	
PA_tika-abh02_t:134_0	Vibhavagati vināsagamanaṃ. Santatiyaṃ bhavantaruppattiyeva bhavasaṅkantigamanaṃ.	134	
PA_tika-abh02_t:134_1	Santatiyā yathāpavattākāravijahanaṃ pakatibhāvavijahanaṃ. “Cakkhu anicca”nti vutte	134	
PA_tika-abh02_t:134_2	cakkhuanicca-saddānaṃ ekatthattā aniccānaṃ sesadhammānampi cakkhubhāvo āpajjatīti	134	
PA_tika-abh02_t:134_3	etissā codanāya nivāraṇatthaṃ visesasāmaññalakkhaṇavācakānañca saddānaṃ ekadesasamudāyabodhanavisesaṃ	134	
PA_tika-abh02_t:134_4	dīpetuṃ “apicā”tiādimāha.	134	
PA_tika-abh02_t:135_0	Kiṃ dassitanti vipassanācāraṃ kathentena kiṃ lakkhaṇaṃ dassitanti adhippāyo. “Katamā	135	
PA_tika-abh02_t:135_1	cānanda, anattasaññā? Idhānanda, bhikkhu araññagato vā rukkhamūlagato vā suññāgāragato	135	
PA_tika-abh02_t:135_2	vā iti paṭisañcikkhati ‘cakkhu anattā’ti…pe… ‘dhammā anattā’ti. Iti imesu chasu ajjhattikabāhiresu	135	
PA_tika-abh02_t:135_3	āyatanesu anattānupassī viharatī”ti avisesesu āyatanesu anattānupassanā vuttāti kāraṇabhūtānaṃ	135	
PA_tika-abh02_t:135_4	cakkhādīnaṃ, phalabhūtānañca cakkhuviññāṇādīnaṃ kāraṇaphalamattatāya anattatāya anattalakkhaṇavibhāvanatthāya	135	
PA_tika-abh02_t:135_5	āyatanadesanāti āha “dvādasannaṃ…pe… anattalakkhaṇa”nti. Yadipi aniccadukkhalakkhaṇāni	135	
PA_tika-abh02_t:135_6	ettha dassitāni, tehi ca anattalakkhaṇameva visesena dassitanti adhippāyo. Veti cāti	135	
PA_tika-abh02_t:135_7	ettha iti-saddo samāpanattho. Iccassāti ettha iti-saddo yathāsamāpitassa āropetabbadosassa	135	
PA_tika-abh02_t:135_8	nidassanattho. Evanti “cakkhu attā”ti evaṃ vāde satīti attho. Iccassāti vā iti-saddo	135	
PA_tika-abh02_t:135_9	“iti vadantassā”ti paravādissa dosalakkhaṇākāranidassanattho. Evanti dosagamanappakāranidassanattho.	135	
PA_tika-abh02_t:135_10	Rūpe attani “evaṃ me rūpaṃ hotū”ti attaniye viya sāminiddesāpattīti ce? Na, “mama	1351	
PA_tika-abh02_t:135_11	attā”ti gahitattā. “Mama attā”ti hi gahitaṃ rūpaṃ vasavattitāya “evaṃ me hotū”ti	1351	
PA_tika-abh02_t:135_12	icchiyamānañca tatheva bhaveyya, icchatopi hi tassa rūpasaṅkhāto attā avasavatti	1351	
PA_tika-abh02_t:135_13	cāti. Ābādhāyāti evaṃ dukkhena. Paññāpananti paresaṃ ñāpanaṃ. Anattalakkhaṇapaññāpanassa	1351	
PA_tika-abh02_t:135_14	aññesaṃ avisayattā anattalakkhaṇadīpakānaṃ aniccadukkhalakkhaṇānañca paññāpanassa	1351	
PA_tika-abh02_t:135_15	avisayatā dassitā hoti.	1351	
PA_tika-abh02_t:136_0	Evaṃ pana duppaññāpanatā etesaṃ durūpaṭṭhānatāya hotīti tesaṃ anupaṭṭhahanakāraṇaṃ	136	
PA_tika-abh02_t:136_1	pucchanto āha “imāni panā”tiādi. Ṭhānādīsu nirantaraṃ pavattamānassa heṭṭhā vuttassa	136	
PA_tika-abh02_t:136_2	abhiṇhasampaṭipīḷanassa. Dhātumattatāya cakkhādīnaṃ samūhato vinibbhujjanaṃ nānādhātuvinibbhogo.	136	
PA_tika-abh02_t:136_3	Ghanenāti cattāripi ghanāni ghanabhāvena ekattaṃ upanetvā vadati. Paññāyeva santativikopanāti	136	
PA_tika-abh02_t:136_4	daṭṭhabbaṃ. Yāthāvasarasatoti aviparītasabhāvato. Sabhāvo hi rasiyamāno aviraddhapaṭivedhena	136	
PA_tika-abh02_t:136_5	assādiyamāno “raso”ti vuccati. Aniccādīhi aniccalakkhaṇādīnaṃ aññattha vacanaṃ ruppanādivasena	136	
PA_tika-abh02_t:136_6	pavattarūpādiggahaṇato visiṭṭhassa aniccādiggahaṇassa sabbhāvā. Na hi nāmarūpaparicchedamattena	136	
PA_tika-abh02_t:136_7	kiccasiddhi hoti, aniccādayo ca rūpādīnaṃ ākārā daṭṭhabbā. Te panākārā paramatthato	136	
PA_tika-abh02_t:136_8	avijjamānā rūpādīnaṃ ākāramattāyevāti katvā aṭṭhasāliniyaṃ lakkhaṇārammaṇikavipassanāya	136	
PA_tika-abh02_t:136_9	khandhārammaṇatā vuttāti adhippāyamatte ṭhātuṃ yuttaṃ, nātidhāvituṃ. “Anicca”nti	136	
PA_tika-abh02_t:136_10	ca gaṇhanto “dukkhaṃ anattā”ti na gaṇhāti, tathā dukkhādiggahaṇe itarassāgahaṇaṃ.	1361	
PA_tika-abh02_t:136_11	Aniccādiggahaṇāni ca niccasaññādinivattanakāni saddhāsamādhipaññindriyādhikāni tividhavimokkhamukhabhūtāni.	1361	
PA_tika-abh02_t:136_12	Tasmā etesaṃ ākārānaṃ pariggayhamānānaṃ aññamaññaṃ viseso ca atthīti tīṇi lakkhaṇāni vuttāni.	1361	
PA_tika-abh02_t:137	Suttantabhājanīyavaṇṇanā niṭṭhitā.	13	
PA_tika-abh02_t:138	2. Abhidhammabhājanīyavaṇṇanā	13	
PA_tika-abh02_t:139_0	167. Nāmarūpaparicchedakathā abhidhammakathāti suttante viya paccayayugaḷavasena	139	
PA_tika-abh02_t:139_1	akathetvā ajjhattikabāhiravasena abhiññeyyāni āyatanāni abbokārato abhidhammabhājanīye	139	
PA_tika-abh02_t:139_2	kathitāni. Āgammāti sabbasaṅkhārehi nibbindassa visaṅkhāraninnassa gotrabhunā vivaṭṭitamānasassa	139	
PA_tika-abh02_t:139_3	maggena sacchikaraṇenāti attho. Sacchikiriyamānañhi taṃ adhigantvā ārammaṇapaccayabhūtañca	139	
PA_tika-abh02_t:139_4	paṭicca adhipatipaccayabhūte ca tamhi paramassāsabhāvena vinimuttasaṅkhārassa ca	139	
PA_tika-abh02_t:139_5	gatibhāvena patiṭṭhānabhūte patiṭṭhāya khayasaṅkhāto maggo rāgādayo khepetīti taṃsacchikaraṇābhāve	139	
PA_tika-abh02_t:139_6	rāgādīnaṃ anuppattinirodhagamanābhāvā “taṃ āgamma rāgādayo khīyantī”ti vuttaṃ. Suttato	139	
PA_tika-abh02_t:139_7	muñcitvāti suttapadāni muñcitvā. Añño suttassa attho “mātaraṃ pitaraṃ hantvā”tiādīsu	139	
PA_tika-abh02_t:139_8	viya āharitabbo, natthi suttapadeheva nīto atthoti attho.	139	
PA_tika-abh02_t:140_0	Ekaṃ nānanti cuṇṇitaṃ khuddakaṃ vā karaṇaṃ, cuṇṇīkaraṇanti abahumānena vadati. Na	140	
PA_tika-abh02_t:140_1	tvaṃ ekaṃ nānaṃ jānāsīti kiṃ ettakaṃ tvameva na jānāsīti attho. Nanu ñāteti “yadipi	140	
PA_tika-abh02_t:140_2	pubbe na ñātaṃ, adhunāpi ñāte nanu sādhu hotī”ti attano jānanaṃ paṭicchādetvā vikkhepaṃ	140	
PA_tika-abh02_t:140_3	karontaṃ nibandhati. Vibhajitvāti akkharatthamatte aṭṭhatvā līnaṃ atthaṃ vibhajitvā	140	
PA_tika-abh02_t:140_4	uddharitvā nīharitvā kathitanti attho. Rāgādīnaṃ khayo nāma abhāvamatto, na ca abhāvassa	140	
PA_tika-abh02_t:140_5	bahubhāvo atthi attano abhāvattāti vadantassa vacanapacchindanatthaṃ pucchati “rāgakkhayo	140	
PA_tika-abh02_t:140_6	nāma rāgasseva khayo”tiādi. Yadi hi rāgakkhayo dosādīnaṃ khayo na hoti, dosakkhayādayo	140	
PA_tika-abh02_t:140_7	ca rāgādīnaṃ khayā, aññamaññavisiṭṭhā bhinnā āpannā hontīti bahunibbānatā āpannā	140	
PA_tika-abh02_t:140_8	eva hoti, aññamaññaviseso ca nāma nissabhāvassa natthīti sasabhāvatā ca nibbānassa.	140	
PA_tika-abh02_t:140_9	Nava taṇhāmūlakā “taṇhaṃ paṭicca pariyesanā”ti ādayo, tesu pariyesanādayo ca pariyesanādikarakilesā	140	
PA_tika-abh02_t:140_10	daṭṭhabbā. Diyaḍḍhakilesasahassaṃ nidānakathāyaṃ vuttaṃ.	1401	
PA_tika-abh02_t:141_0	Oḷārikatāya kāretabboti atisukhumassa nibbānassa oḷārikabhāvadosāpattiyā bodhetabbo,	141	
PA_tika-abh02_t:141_1	niggahetabbo vā. Vatthunti upādinnakaphoṭṭhabbaṃ methunaṃ. Acchādīnampi nibbānappatti	141	
PA_tika-abh02_t:141_2	kasmā vuttā, nanu “kilesānaṃ accantaṃ anuppattinirodho nibbāna”nti icchantassa kilesānaṃ	141	
PA_tika-abh02_t:141_3	vināso kañci kālaṃ appavatti nibbānaṃ na hotīti? Na, abhāvasāmaññato. Accantāpavatti	141	
PA_tika-abh02_t:141_4	hi kañci kālañca appavatti abhāvoyevāti natthi viseso. Savisesaṃ vā vadantassa abhāvatā	141	
PA_tika-abh02_t:141_5	āpajjatīti. Tiracchānagatehipi pāpuṇitabbattā tesampi pākaṭaṃ piḷandhanaṃ viya oḷārikaṃ	141	
PA_tika-abh02_t:141_6	thūlaṃ. Kevalaṃ pana kaṇṇe piḷandhituṃ na sakkoti, piḷandhanatopi vā thūlattā na	141	
PA_tika-abh02_t:141_7	sakkāti uppaṇḍento viya niggaṇhāti.	141	
PA_tika-abh02_t:142_0	Nibbānārammaṇakaraṇena gotrabhukkhaṇe kilesakkhayappatti panassa āpannāti maññamāno	142	
PA_tika-abh02_t:142_1	āha “tvaṃ akhīṇesuyevā”tiādi. Nanu ārammaṇakaraṇamattena kilesakkhayo anuppattoti	142	
PA_tika-abh02_t:142_2	na sakkā vattuṃ. Cittañhi atītānāgatādisabbaṃ ālambeti, na nipphannamevāti gotrabhupi	142	
PA_tika-abh02_t:142_3	maggena kilesānaṃ yā anuppattidhammatā kātabbā, taṃ ārabbha pavattissatīti? Na, appattanibbānassa	142	
PA_tika-abh02_t:142_4	nibbānārammaṇañāṇābhāvato. Na hi aññadhammā viya nibbānaṃ, taṃ pana atigambhīrattā	142	
PA_tika-abh02_t:142_5	appattena ālambituṃ na sakkā. Tasmā tena gotrabhunā pattabbena tikālikasabhāvātikkantagambhīrabhāvena	142	
PA_tika-abh02_t:142_6	bhavitabbaṃ, kilesakkhayamattataṃ vā icchato gotrabhuto puretaraṃ nipphannena kilesakkhayena.	142	
PA_tika-abh02_t:142_7	Tenāha “tvaṃ akhīṇesuyeva kilesesu kilesakkhayaṃ nibbānaṃ paññapesī”ti. Appattakilesakkhayārammaṇakaraṇe	142	
PA_tika-abh02_t:142_8	hi sati gotrabhuto puretaracittānipi ālambeyyunti.	142	
PA_tika-abh02_t:143	Maggassa kilesakkhayaṃ nibbānanti maggassa ārammaṇabhūtaṃ nibbānaṃ katamanti attho. Maggotiādinā purimapucchādvayameva vivarati.	14	
PA_tika-abh02_t:144_0	Na ca kiñcīti rūpādīsu nibbānaṃ kiñci na hoti, na ca kadāci hoti, atītādibhāvena	144	
PA_tika-abh02_t:144_1	na vattabbanti vadanti, taṃ āgamma avijjātaṇhānaṃ kiñci ekadesamattampi na hoti,	144	
PA_tika-abh02_t:144_2	tadeva taṃ āgamma kadāci na ca hotīti attho yutto.	144	
PA_tika-abh02_t:145	Abhidhammabhājanīyavaṇṇanā niṭṭhitā.	14	
PA_tika-abh02_t:146	3. Pañhapucchakavaṇṇanā	14	
PA_tika-abh02_t:147	168. Na…pe… navattabbadhammārammaṇattāti yathā sārammaṇā parittādibhāvena navattabbaṃ kiñci ārammaṇaṃ karonti, evaṃ kiñci ālambanato na navattabbakoṭṭhāsaṃ bhajatīti attho.	14	
PA_tika-abh02_t:148	Pañhapucchakavaṇṇanā niṭṭhitā.	14	
PA_tika-abh02_t:149	Āyatanavibhaṅgavaṇṇanā niṭṭhitā.	14	
PA_tika-abh02_t:150	3. Dhātuvibhaṅgo	15	
PA_tika-abh02_t:151	1. Suttantabhājanīyavaṇṇanā	15	
PA_tika-abh02_t:152_0	172. Yadipi dhātusaṃyuttādīsu “dhātunānattaṃ vo, bhikkhave, desessāmi, katamañca,	152	
PA_tika-abh02_t:152_1	bhikkhave, dhātunānattaṃ? Cakkhudhātu…pe… manoviññāṇadhātū”tiādinā aṭṭhārasa dhātuyo	152	
PA_tika-abh02_t:152_2	āgatā, tā pana abhidhamme ca āgatāti sādhāraṇattā aggahetvā suttantesveva āgate tayo	152	
PA_tika-abh02_t:152_3	dhātuchakke gahetvā suttantabhājanīyaṃ vibhattanti veditabbaṃ. Sabbā dhātuyoti aṭṭhārasapi.	152	
PA_tika-abh02_t:152_4	Suññe sabhāvamatte niruḷho dhātu-saddo daṭṭhabbo. Asamphuṭṭhadhātūti catūhi mahābhūtehi	152	
PA_tika-abh02_t:152_5	abyāpitabhāvoti attho.	152	
PA_tika-abh02_t:153_0	173. Pathavīdhātudvayanti aṭṭhakathāyaṃ paduddhāro kato, pāḷiyaṃ pana “dveya”nti	153	
PA_tika-abh02_t:153_1	āgacchati, attho pana yathāvuttova. Dvayanti pana pāṭhe sati ayampi attho sambhavati.	153	
PA_tika-abh02_t:153_2	Dve avayavā etassāti dvayaṃ, pathavīdhātūnaṃ dvayaṃ pathavīdhātudvayaṃ, dvinnaṃ pathavīdhātūnaṃ	153	
PA_tika-abh02_t:153_3	samudāyoti attho. Dve eva vā avayavā samuditā dvayaṃ, pathavīdhātudvayanti. “Tattha	153	
PA_tika-abh02_t:153_4	katamā pathavīdhātu? Pathavīdhātudvayaṃ, esā pathavīdhātū”ti saṅkhepena vissajjeti.	153	
PA_tika-abh02_t:153_5	Atthi ajjhattikā atthi bāhirāti ettha ajjhattikabāhira-saddā na ajjhattikaduke viya	153	
PA_tika-abh02_t:153_6	ajjhattikabāhirāyatanavācakā, nāpi ajjhattattike vuttehi ajjhattabahiddhā-saddehi	153	
PA_tika-abh02_t:153_7	samānatthā, indriyabaddhānindriyabaddhavācakā pana ete. Tena “sattasantānapariyāpannā”tiādi	153	
PA_tika-abh02_t:153_8	vuttaṃ. Niyakajjhattāti ca na paccattaṃ attani jātataṃ sandhāya vuttaṃ, atha kho	153	
PA_tika-abh02_t:153_9	sabbasattasantānesu jātatanti daṭṭhabbaṃ. Ajjhattaṃ paccattanti vacanena hi sattasantānapariyāpannatāya	153	
PA_tika-abh02_t:153_10	ajjhattikabhāvaṃ dasseti, na pāṭipuggalikatāya. Sabhāvākāratoti āpādīhi visiṭṭhena	1531	
PA_tika-abh02_t:153_11	attano eva sabhāvabhūtena gahetabbākārena.	1531	
PA_tika-abh02_t:154_0	Kesā kakkhaḷattalakkhaṇāti kakkhaḷatādhikatāya vuttā. Pāṭiyekko koṭṭhāsoti pathavīkoṭṭhāsamatto	154	
PA_tika-abh02_t:154_1	suññoti attho. Matthaluṅgaṃ aṭṭhimiñjaggahaṇena gahitanti idha visuṃ na vuttanti veditabbaṃ.	154	
PA_tika-abh02_t:155_0	Imināti “seyyathidaṃ kesā”tiādinā. Kammaṃ katvāti payogaṃ vīriyaṃ āyūhanaṃ vā katvāti	155	
PA_tika-abh02_t:155_1	attho. Bhogakāmena kasiyādīsu viya arahattakāmena ca imasmiṃ manasikāre kammaṃ kattabbanti.	155	
PA_tika-abh02_t:155_2	Pubbapalibodhāti āvāsādayo dīghakesādike khuddakapalibodhe aparapalibodhāti apekkhitvā vuttā.	155	
PA_tika-abh02_t:156_0	Vaṇṇādīnaṃ pañcannaṃ vasena manasikāro dhātupaṭikūlavaṇṇamanasikārānaṃ sādhāraṇo	156	
PA_tika-abh02_t:156_1	pubbabhāgoti nibbattitadhātumanasikāraṃ dassetuṃ “avasāne evaṃ manasikāro pavattetabbo”ti	156	
PA_tika-abh02_t:156_2	āha. Aññamaññaṃ ābhogapaccavekkhaṇarahitāti kāraṇassa ca phalassa ca abyāpāratāya	156	
PA_tika-abh02_t:156_3	dhātumattataṃ dasseti. Ābhogapaccavekkhaṇādīnampi evameva abyāpāratā daṭṭhabbā. Na	156	
PA_tika-abh02_t:156_4	hi tāni, tesañca kāraṇāni ābhujitvā paccavekkhitvā ca uppajjanti karonti cāti. Lakkhaṇavasenāti	156	
PA_tika-abh02_t:156_5	“kakkhaḷaṃ kharigata”ntiādivacanaṃ sandhāya vuttaṃ.	156	
PA_tika-abh02_t:157_0	Vekantakaṃ ekā lohajāti. Nāganāsikalohaṃ lohasadisaṃ lohavijāti haliddivijāti viya.	157	
PA_tika-abh02_t:157_1	Tiputambādīhi missetvā kataṃ karaṇena nibbattattā kittimalohaṃ. Morakkhādīni evaṃnāmānevetāni.	157	
PA_tika-abh02_t:157_2	Sāmuddikamuttāti nidassanamattametaṃ, sabbāpi pana muttā muttā eva.	157	
PA_tika-abh02_t:158_0	174. Appetīti āpo, ābandhanavasena sesabhūtattayaṃ pāpuṇāti silesatīti attho. Yūsabhūtoti	158	
PA_tika-abh02_t:158_1	rasabhūto. Vakkahadayayakanapapphāsāni tementanti ettha yakanaṃ heṭṭhābhāgapūraṇena,	158	
PA_tika-abh02_t:158_2	itarāni tesaṃ upari thokaṃ thokaṃ paggharaṇena temeti. Heṭṭhā leḍḍukhaṇḍāni temayamāneti	158	
PA_tika-abh02_t:158_3	temakatemitabbānaṃ abyāpārasāmaññanidassanatthāyeva upamā daṭṭhabbā, na ṭhānasāmaññanidassanatthāya.	158	
PA_tika-abh02_t:158_4	Sannicitalohitena temetabbānaṃ kesañci heṭṭhā, kassaci upari ṭhitatañhi satipaṭṭhānavibhaṅge	158	
PA_tika-abh02_t:158_5	vakkhatīti, yakanassa heṭṭhābhāgo “ṭhitaṃ mayi lohita”nti na jānāti, vakkādīni “amhe	158	
PA_tika-abh02_t:158_6	temayamānaṃ lohitaṃ ṭhita”nti na jānantīti evaṃ yojanā kātabbā. Yathā pana bhesajjasikkhāpade	158	
PA_tika-abh02_t:158_7	niyamo atthi “yesaṃ maṃsaṃ kappati, tesaṃ khīra”nti, evamidha natthi.	158	
PA_tika-abh02_t:159_0	175. Tejanavasenāti nisitabhāvena tikkhabhāvena. Sarīrassa pakatiṃ atikkamitvā uṇhabhāvo	159	
PA_tika-abh02_t:159_1	santāpo, sarīradahanavasena pavatto mahādāho paridāho. Ayametesaṃ viseso. Yena jīrīyatīti	159	
PA_tika-abh02_t:159_2	ekāhikādijararogena jīrīyatītipi attho yujjati. Satavāraṃ tāpetvā udake pakkhipitvā	159	
PA_tika-abh02_t:159_3	uddhaṭasappi satadhotasappīti vadanti. Rasasoṇitamedamaṃsanhāruaṭṭhiaṭṭhimiñjā rasādayo.	159	
PA_tika-abh02_t:159_4	Keci nhāruṃ apanetvā sukkaṃ sattamadhātuṃ avocunti. Pākatikoti khobhaṃ appatto sadā	159	
PA_tika-abh02_t:159_5	vijjamāno. Petaggi mukhato bahi niggatova idha gahito.	159	
PA_tika-abh02_t:160	176. Vāyanavasenāti savegagamanavasena, samudīraṇavasena vā.	16	
PA_tika-abh02_t:161	177. Iminā yasmiṃ ākāse…pe… taṃ kathitanti idaṃ kasiṇugghāṭimākāsassa akathitataṃ, ajaṭākāsassa ca kathitataṃ dassetuṃ vuttaṃ.	16	
PA_tika-abh02_t:162_0	179. Sukhadukkhānaṃ pharaṇabhāvo sarīraṭṭhakautussa sukhadukkhaphoṭṭhabbasamuṭṭhānapaccayabhāvena	162	
PA_tika-abh02_t:162_1	yathābalaṃ sarīrekadesasakalasarīrapharaṇasamatthatāya vutto, somanassadomanassānaṃ	162	
PA_tika-abh02_t:162_2	iṭṭhāniṭṭhacittajasamuṭṭhāpanena tatheva pharaṇasamatthatāya. Evaṃ etesaṃ sarīrapharaṇatāya	162	
PA_tika-abh02_t:162_3	ekassa ṭhānaṃ itaraṃ paharati, itarassa ca aññanti aññamaññena sappaṭipakkhataṃ dasseti,	162	
PA_tika-abh02_t:162_4	aññamaññapaṭipakkhaoḷārikappavatti eva vā etesaṃ pharaṇaṃ. Vatthārammaṇāni ca pabandhena	162	
PA_tika-abh02_t:162_5	pavattihetubhūtāni pharaṇaṭṭhānaṃ daṭṭhabbaṃ, ubhayavato ca puggalassa vasena ayaṃ	162	
PA_tika-abh02_t:162_6	sappaṭipakkhatā dassitā sukhadassanīyattā.	162	
PA_tika-abh02_t:163_0	181. Kilesakāmaṃ sandhāyāti “saṅkappo kāmo rāgo kāmo”ti ettha vuttaṃ saṅkappaṃ sandhāyāti	163	
PA_tika-abh02_t:163_1	adhippāyo. Sopi hi vibādhati upatāpeti cāti kilesasanthavasambhavato kilesakāmo vibhatto	163	
PA_tika-abh02_t:163_2	kilesavatthusambhavato vā. Kāmapaṭisaṃyuttāti kāmarāgasaṅkhātena kāmena sampayuttā,	163	
PA_tika-abh02_t:163_3	kāmapaṭibaddhā vā. Aññesu ca kāmapaṭisaṃyuttadhammesu vijjamānesu vitakkeyeva kāmopapado	163	
PA_tika-abh02_t:163_4	dhātusaddo niruḷho veditabbo vitakkassa kāmappasaṅgappavattiyā sātisayattā. Esa nayo	163	
PA_tika-abh02_t:163_5	byāpādadhātuādīsu. Parassa attano ca dukkhāyanaṃ vihiṃsā. Vihiṃsantīti hantuṃ icchanti.	163	
PA_tika-abh02_t:164_0	182. Ubhayattha uppannopi abhijjhāsaṃyogena kammapathajananato anabhijjhākammapathabhindanato	164	
PA_tika-abh02_t:164_1	ca kāmavitakko “kammapathabhedo”ti vutto. Byāpādo panāti byāpādavacanena byāpādavitakkaṃ	164	
PA_tika-abh02_t:164_2	dasseti. So hi byāpādadhātūti. Tathā vihiṃsāya vihiṃsādhātuyā ca byāpādavasena yathāsambhavaṃ	164	
PA_tika-abh02_t:164_3	pāṇātipātādivasena ca kammapathabhedo yojetabbo. Etthāti dvīsu tikesu. Sabbakāmāvacarasabbakusalasaṅgāhakehi	164	
PA_tika-abh02_t:164_4	itare dve dve saṅgahetvā kathanaṃ sabbasaṅgāhikakathā. Etthāti pana etasmiṃ chakketi	164	
PA_tika-abh02_t:164_5	vuccamāne kāmadhātuvacanena kāmāvacarānaṃ nekkhammadhātuādīnañca gahaṇaṃ āpajjati.	164	
PA_tika-abh02_t:165_0	Labhāpetabbāti cakkhudhātādibhāvaṃ labhamānā dhammā nīharitvā dassanena labhāpetabbā.	165	
PA_tika-abh02_t:165_1	Carati etthāti cāro, kiṃ carati? Sammasanaṃ, sammasanassa cāro sammasanacāro, tebhūmakadhammānaṃ adhivacanaṃ.	165	
PA_tika-abh02_t:166	Suttantabhājanīyavaṇṇanā niṭṭhitā.	16	
PA_tika-abh02_t:167	2. Abhidhammabhājanīyavaṇṇanā	16	
PA_tika-abh02_t:168_0	183. Cakkhussāti visesakāraṇaṃ asādhāraṇasāmibhāvena niddiṭṭhaṃ. Tañhi puggalantarāsādhāraṇaṃ	168	
PA_tika-abh02_t:168_1	nīlādisabbarūpasādhāraṇañca. Vidahatīti evaṃ evañca tayā pavattitabbanti viniyujjamānaṃ	168	
PA_tika-abh02_t:168_2	viya uppādetīti attho. Vidahatīti ca dhātuattho eva visiṭṭho upasaggena dīpitoti	168	
PA_tika-abh02_t:168_3	vināpi upasaggena dhātūti eso saddo tamatthaṃ vadatīti daṭṭhabbo. Kattukammabhāvakaraṇaadhikaraṇesu	168	
PA_tika-abh02_t:168_4	dhātupadasiddhi hotīti pañcapi ete atthā vuttā. Suvaṇṇarajatādidhātuyo suvaṇṇādīnaṃ bījabhūtā selādayo.	168	
PA_tika-abh02_t:169_0	Attano sabhāvaṃ dhārentīti dhātuyoti etthāpi dhātīti dhātūti padasiddhi veditabbā.	169	
PA_tika-abh02_t:169_1	Dhātu-saddo eva hi dhāraṇatthopi hotīti. Kattuatthopi cāyaṃ purimena asadisoti nissattasabhāvamattadhāraṇañca	169	
PA_tika-abh02_t:169_2	dhātu-saddassa padhāno atthoti visuṃ vutto. Dhātuyo viya dhātuyoti ettha sīha-saddo	169	
PA_tika-abh02_t:169_3	viya kesarimhi niruḷho purisesu, selāvayavesu niruḷho dhātu-saddo ca cakkhādīsu upacarito	169	
PA_tika-abh02_t:169_4	daṭṭhabbo. Ñāṇañca ñeyyañca ñāṇañeyyāni, tesaṃ avayavā tappabhedabhūtā dhātuyo ñāṇañeyyāvayavā.	169	
PA_tika-abh02_t:169_5	Tattha ñāṇappabhedā dhammadhātuekadeso, ñeyyappabhedā aṭṭhārasāpīti ñāṇañeyyāvayavamattā	169	
PA_tika-abh02_t:169_6	dhātuyo honti. Atha vā ñāṇena ñātabbo sabhāvo dhātusaddena vuccamāno aviparītato	169	
PA_tika-abh02_t:169_7	ñāṇañeyyo, na diṭṭhiādīhi viparītaggāhakehi ñeyyoti attho. Tassa ñāṇañeyyassa avayavā	169	
PA_tika-abh02_t:169_8	cakkhādayo. Visabhāgalakkhaṇāvayavesu rasādīsu niruḷho dhātu-saddo tādisesu aññāvayavesu	169	
PA_tika-abh02_t:169_9	cakkhādīsu upacarito daṭṭhabbo, rasādīsu viya vā cakkhādīsu niruḷhova. Nijjīvamattassetaṃ	169	
PA_tika-abh02_t:169_10	adhivacananti etena nijjīvamattapadatthe dhātu-saddassa niruḷhataṃ dasseti. Cha dhātuyo	1691	
PA_tika-abh02_t:169_11	etassāti chadhātuyo, yo loke “puriso”ti dhammasamudāyo vuccati, so chadhāturo channaṃ	1691	
PA_tika-abh02_t:169_12	pathavīādīnaṃ nijjīvamattasabhāvānaṃ samudāyamatto, na ettha jīvo puriso vā atthīti attho.	1691	
PA_tika-abh02_t:170_0	Cakkhādīnaṃ kamo pubbe vuttoti idha ekekasmiṃ tike tiṇṇaṃ tiṇṇaṃ dhātūnaṃ kamaṃ dassento	170	
PA_tika-abh02_t:170_1	āha “hetuphalānupubbavavatthānavasenā”ti. Hetuphalānaṃ anupubbavavatthānaṃ hetuphalabhāvova.	170	
PA_tika-abh02_t:170_2	Tattha hetūti paccayo adhippeto. Phalanti paccayuppannanti āha “cakkhudhātū”tiādi.	170	
PA_tika-abh02_t:170_3	Manodhātudhammadhātūnañca manoviññāṇassa hetubhāvo yathāsambhavaṃ yojetabbo, dvārabhūtamanovasena	170	
PA_tika-abh02_t:170_4	vā tassā manodhātuyā.	170	
PA_tika-abh02_t:171_0	Sabbāsaṃ vasenāti yathāvuttānaṃ ābhādhātuādīnaṃ pañcatiṃsāya dhātūnaṃ vasena. Aparamatthasabhāvassa	171	
PA_tika-abh02_t:171_1	paramatthasabhāvesu na kadāci antogadhatā atthīti āha “sabhāvato vijjamānāna”nti.	171	
PA_tika-abh02_t:171_2	Candābhāsūriyābhādikā vaṇṇanibhā evāti āha “rūpadhātuyeva hi ābhādhātū”ti. Rūpādipaṭibaddhāti	171	
PA_tika-abh02_t:171_3	rāgavatthubhāvena gahetabbākāro subhanimittanti sandhāya “rūpādayovā”ti avatvā paṭibaddhavacanaṃ	171	
PA_tika-abh02_t:171_4	āha. Asatipi rāgavatthubhāve “kusalavipākārammaṇā subhā dhātū”ti dutiyo vikappo vutto.	171	
PA_tika-abh02_t:171_5	Vihiṃsādhātu cetanā, paraviheṭhanachando vā. Avihiṃsā karuṇā.	171	
PA_tika-abh02_t:172_0	Ubhopīti dhammadhātumanoviññāṇadhātuyo. Hīnādīsu purimanayena hīḷitā cakkhādayo hīnā,	172	
PA_tika-abh02_t:172_1	sambhāvitā paṇītā, nātihīḷitā nātisambhāvitā majjhimāti khandhavibhaṅge āgatahīnadukatoyeva	172	
PA_tika-abh02_t:172_2	nīharitvā majjhimā dhātu vuttāti veditabbā. Viññāṇadhātu yadipi chaviññāṇadhātuvasena	172	
PA_tika-abh02_t:172_3	vibhattā, tathāpi “viññāṇadhātuggahaṇena tassā purecārikapacchācārikattā manodhātu	172	
PA_tika-abh02_t:172_4	gahitāva hotī”ti vuttattā āha “viññāṇadhātu…pe… sattaviññāṇasaṅkhepoyevā”ti. Anekesaṃ	172	
PA_tika-abh02_t:172_5	cakkhudhātuādīnaṃ, tāsu ca ekekissā nānappakāratāya nānādhātūnaṃ vasena anekadhātunānādhātuloko	172	
PA_tika-abh02_t:172_6	vuttoti āha “aṭṭhārasadhātuppabhedamattamevā”ti.	172	
PA_tika-abh02_t:173_0	“Cakkhusotaghānajivhākāyamanomanoviññāṇadhātubhedenā”ti aṭṭhakathāyaṃ likhitaṃ. Tattha	173	
PA_tika-abh02_t:173_1	na cakkhādīnaṃ kevalena dhātu-saddena sambandho adhippeto vijānanasabhāvassa pabhedavacanato.	173	
PA_tika-abh02_t:173_2	Viññāṇadhātu-saddena sambandhe kariyamāne dve manogahaṇāni na kattabbāni. Na hi dve	173	
PA_tika-abh02_t:173_3	manoviññāṇadhātuyo atthīti. “Cakkhu…pe… kāyamanoviññāṇamanodhātū”ti vā vattabbaṃ	173	
PA_tika-abh02_t:173_4	atulyayoge dvandasamāsābhāvato. Ayaṃ panettha pāṭho siyā “cakkhu…pe… kāyaviññāṇamanomanoviññāṇadhātubhedenā”ti.	173	
PA_tika-abh02_t:174_0	Khandhāyatanadesanā saṅkhepadesanā, indriyadesanā vitthāradesanāti tadubhayaṃ apekkhitvā	174	
PA_tika-abh02_t:174_1	nātisaṅkhepavitthārā dhātudesanā. Atha vā suttantabhājanīye vuttadhātudesanā atisaṅkhepadesanā,	174	
PA_tika-abh02_t:174_2	ābhādhātuādīnaṃ anekadhātunānādhātuantānaṃ vasena desetabbā ativitthāradesanāti tadubhayaṃ	174	
PA_tika-abh02_t:174_3	apekkhitvā ayaṃ “nātisaṅkhepavitthārā”ti.	174	
PA_tika-abh02_t:175_0	Bherītalaṃ viya cakkhudhātu saddassa viya viññāṇassa nissayabhāvato. Etāhi ca upamāhi	175	
PA_tika-abh02_t:175_1	nijjīvānaṃ bherītaladaṇḍādīnaṃ samāyoge nijjīvānaṃ saddādīnaṃ viya nijjīvānaṃ cakkhurūpādīnaṃ	175	
PA_tika-abh02_t:175_2	samāyoge nijjīvānaṃ cakkhuviññāṇādīnaṃ pavattīti kāraṇaphalānaṃ dhātumattattā kārakavedakabhāvavirahaṃ dasseti.	175	
PA_tika-abh02_t:176_0	Purecarānucarā viyāti nijjīvassa kassaci keci nijjīvā purecarānucarā viyāti attho.	176	
PA_tika-abh02_t:176_1	Manodhātuyeva vā attano khaṇaṃ anativattantī attano khaṇaṃ anativattantānaṃyeva cakkhuviññāṇādīnaṃ	176	
PA_tika-abh02_t:176_2	avijjamānepi purecarānucarabhāve pubbakālāparakālatāya purecarānucarā viya daṭṭhabbāti	176	
PA_tika-abh02_t:176_3	attho. Sallamiva sūlamiva tividhadukkhatāsamāyogato daṭṭhabbo. Āsāyeva dukkhaṃ āsādukkhaṃ,	176	
PA_tika-abh02_t:176_4	āsāvighātaṃ dukkhaṃ vā. Saññā hi abhūtaṃ dukkhadukkhampi subhādito sañjānantī taṃ	176	
PA_tika-abh02_t:176_5	āsaṃ tassā ca vighātaṃ āsīsitasubhādiasiddhiyā janetīti. Kammappadhānā saṅkhārāti	176	
PA_tika-abh02_t:176_6	“paṭisandhiyaṃ pakkhipanato”tiādimāha. Jātidukkhānubandhanatoti attanā nibbattiyamānena	176	
PA_tika-abh02_t:176_7	jātidukkhena anubandhattā. Bhavapaccayā jāti hi jātidukkhanti. Padumaṃ viya dissamānaṃ	176	
PA_tika-abh02_t:176_8	khuracakkaṃ viya rūpampi itthiyādibhāvena dissamānaṃ nānāvidhupaddavaṃ janeti. Sabbe	176	
PA_tika-abh02_t:176_9	anatthā rāgādayo jātiādayo ca visabhūtā asantā sappaṭibhayā cāti tappaṭipakkhabhūtattā	176	
PA_tika-abh02_t:176_10	amatādito daṭṭhabbā.	1761	
PA_tika-abh02_t:177_0	Muñcitvāpi aññaṃ gahetvāvāti etena makkaṭassa gahitaṃ sākhaṃ muñcitvāpi ākāse ṭhātuṃ	177	
PA_tika-abh02_t:177_1	asamatthatā viya gahitārammaṇaṃ muñcitvāpi aññaṃ aggahetvā pavattituṃ asamatthatāya	177	
PA_tika-abh02_t:177_2	makkaṭasamānataṃ dasseti. Aṭṭhivedhaviddhopi damathaṃ anupagacchanto duṭṭhasso assakhaḷuṅko.	177	
PA_tika-abh02_t:177_3	Raṅgagato naṭo raṅganaṭo.	177	
PA_tika-abh02_t:178	184. Cakkhuñca paṭicca rūpe cātiādinā dvārārammaṇesu ekavacanabahuvacananiddesā ekanānāsantānagatānaṃ ekasantānagataviññāṇapaccayabhāvato ekanānājātikattā ca.	17	
PA_tika-abh02_t:179_0	Sabbadhammesūti ettha sabba-saddo adhikāravasena yathāvuttaviññāṇasaṅkhāte ārammaṇasaṅkhāte	179	
PA_tika-abh02_t:179_1	vā padesasabbasmiṃ tiṭṭhatīti daṭṭhabbo. Manoviññāṇadhātuniddese “cakkhuviññāṇadhātuyā	179	
PA_tika-abh02_t:179_2	uppajjitvā niruddhasamanantarā uppajjati manodhātu, manodhātuyāpi uppajjitvā niruddhasamanantarā	179	
PA_tika-abh02_t:179_3	uppajjati citta”nti cakkhuviññāṇadhātānantaraṃ manodhātu viya manodhātānantarampi	179	
PA_tika-abh02_t:179_4	uppajjati cittanti yāva aññā manodhātu uppajjissati, tāva pavattaṃ sabbaṃ cittaṃ	179	
PA_tika-abh02_t:179_5	ekattena gahetvā vuttanti evampi attho labbhati. Evañhi sati manoviññāṇadhātānantaraṃ	179	
PA_tika-abh02_t:179_6	uppannāya manodhātuyā manoviññāṇadhātubhāvappasaṅgo na hotiyeva. Pañcaviññāṇadhātumanodhātukkamanidassanañhi	179	
PA_tika-abh02_t:179_7	tabbidhurasabhāvena uppattiṭṭhānena ca paricchinnassa cittassa manoviññāṇadhātubhāvadassanatthaṃ,	179	
PA_tika-abh02_t:179_8	na anantaruppattimattenāti tabbidhurasabhāve ekattaṃ upanetvā dassanaṃ yujjati. Anupanītepi	179	
PA_tika-abh02_t:179_9	ekatte tabbidhurasabhāve ekasmiṃ dassite sāmaññavasena aññampi sabbaṃ taṃ sabhāvaṃ	179	
PA_tika-abh02_t:179_10	dassitaṃ hotīti daṭṭhabbaṃ. Pi-saddena manoviññāṇadhātusampiṇḍane ca sati “manoviññāṇadhātuyāpi	1791	
PA_tika-abh02_t:179_11	samanantarā uppajjati cittaṃ…pe… tajjā manoviññāṇadhātū”ti manoviññāṇadhātuggahaṇena	1791	
PA_tika-abh02_t:179_12	bhavaṅgānantaraṃ uppannaṃ manodhātucittaṃ nivattitaṃ hotīti ce? Na, tassā manoviññāṇadhātubhāvāsiddhito.	1791	
PA_tika-abh02_t:179_13	Na hi yaṃ codīyati, tadeva parihārāya hotīti.	1791	
PA_tika-abh02_t:180_0	Manodhātuyāpi manoviññāṇadhātuyāpīti manadvayavacanena dvinnaṃ aññamaññavidhurasabhāvatā	180	
PA_tika-abh02_t:180_1	dassitāti teneva manodhātāvajjanassa manoviññāṇadhātubhāvo nivattitoti daṭṭhabbo.	180	
PA_tika-abh02_t:180_2	Vutto hi tassa manoviññāṇadhātuvidhuro manodhātusabhāvo “sabbadhammesu vā pana paṭhamasamannāhāro	180	
PA_tika-abh02_t:180_3	uppajjatī”tiādinā. Sā sabbāpīti etaṃ mukhamattanidassanaṃ. Na hi javanapariyosānā	180	
PA_tika-abh02_t:180_4	eva manoviññāṇadhātu, tadārammaṇādīnipi pana hontiyevāti. Evaṃ pañcaviññāṇadhātumanodhātuvisiṭṭhasabhāvavasena	180	
PA_tika-abh02_t:180_5	sabbaṃ manoviññāṇadhātuṃ dassetvā puna manodvāravasena sātisayaṃ javanamanoviññāṇadhātuṃ	180	
PA_tika-abh02_t:180_6	dassento “manañca paṭiccā”tiādimāha. Yadi pana channaṃ dvārānaṃ vasena javanāvasānāneva	180	
PA_tika-abh02_t:180_7	cittāni idha “manoviññāṇadhātū”ti dassitānīti ayamattho gayheyya, cutipaṭisandhibhavaṅgānaṃ	180	
PA_tika-abh02_t:180_8	aggahitattā sāvasesā desanā āpajjati, tasmā yathāvuttena nayena attho veditabbo.	180	
PA_tika-abh02_t:180_9	Chadvārikacittehi vā samānalakkhaṇāni aññānipi “manoviññāṇadhātū”ti dassitānīti veditabbāni.	180	
PA_tika-abh02_t:181_0	Paṭiccāti āgataṭṭhāneti ettha “mano ca nesaṃ gocaravisayaṃ paccanubhotī”tiādīsu visuṃ	181	
PA_tika-abh02_t:181_1	kātuṃ yuttaṃ, idha pana “cakkhuñca paṭiccā”tiādīsu ca-saddena sampiṇḍetvā āvajjanassapi	181	
PA_tika-abh02_t:181_2	cakkhādisannissitatākaraṇaṃ viya manañca paṭiccāti āgataṭṭhāne manodvārasaṅkhātabhavaṅgasannissitameva	181	
PA_tika-abh02_t:181_3	āvajjanaṃ kātabbanti adhippāyo.	181	
PA_tika-abh02_t:182	Abhidhammabhājanīyavaṇṇanā niṭṭhitā.	18	
PA_tika-abh02_t:183	3. Pañhapucchakavaṇṇanā	18	
PA_tika-abh02_t:184	Pañhapucchakaṃ heṭṭhā vuttanayattā uttānamevāti.	18	
PA_tika-abh02_t:185	Pañhapucchakavaṇṇanā niṭṭhitā.	18	
PA_tika-abh02_t:186	Dhātuvibhaṅgavaṇṇanā niṭṭhitā.	18	
PA_tika-abh02_t:187	4. Saccavibhaṅgo	18	
PA_tika-abh02_t:188	1. Suttantabhājanīyaṃ	18	
PA_tika-abh02_t:189	Uddesavaṇṇanā	18	
PA_tika-abh02_t:190_0	189. Sāsanakkamoti ariyasaccāni vuccanti ariyasaccadesanā vā. Sakalañhi sāsanaṃ bhagavato	190	
PA_tika-abh02_t:190_1	vacanaṃ saccavinimuttaṃ natthīti saccesu kamati, sīlasamādhipaññāsaṅkhātaṃ vā sāsanaṃ	190	
PA_tika-abh02_t:190_2	etesu kamati, tasmā kamati etthāti kamo, kiṃ kamati? Sāsanaṃ, sāsanassa kamo sāsanakkamoti	190	
PA_tika-abh02_t:190_3	saccāni sāsanapavattiṭṭhānāni vuccanti, taṃdesanā ca tabbohārenāti.	190	
PA_tika-abh02_t:191_0	Tathāti taṃsabhāvāva. Avitathāti amusāsabhāvā. Anaññathāti aññākārarahitā. Dukkhadukkhatātaṃnimittatāhi	191	
PA_tika-abh02_t:191_1	aniṭṭhatā pīḷanaṭṭho, dvidhāpi paridahanaṃ, kilesadāhasamāyogo vā santāpaṭṭhoti ayametesaṃ	191	
PA_tika-abh02_t:191_2	viseso. Puggalahiṃsanaṃ vā pīḷanaṃ, attano eva tikhiṇabhāvo santāpanaṃ santāpoti.	191	
PA_tika-abh02_t:191_3	Ettha ca pīḷanaṭṭho dukkhassa saraseneva āvibhavanākāro, itare yathākkamaṃ samudayamagganirodhadassanehi	191	
PA_tika-abh02_t:191_4	āvibhavanākārāti ayaṃ catunnampi viseso. Tatratatrābhinandanavasena byāpetvā ūhanaṃ	191	
PA_tika-abh02_t:191_5	rāsikaraṇaṃ dukkhanibbattanaṃ āyūhanaṃ, samudayato āgacchatīti vā āyaṃ, dukkhaṃ.	191	
PA_tika-abh02_t:191_6	Tassa ūhanaṃ pavattanaṃ āyūhanaṃ, sarasāvibhāvanākāro eso. Nidadāti dukkhanti nidānaṃ,	191	
PA_tika-abh02_t:191_7	“idaṃ taṃ dukkha”nti sampaṭicchāpentaṃ viya samuṭṭhāpetīti attho. Dukkhadassanena	191	
PA_tika-abh02_t:191_8	cāyaṃ nidānaṭṭho āvi bhavati. Saṃyogapalibodhaṭṭhā nirodhamaggadassanehi, te ca saṃsārasaṃyojanamagganivāraṇākārā daṭṭhabbā.	191	
PA_tika-abh02_t:192_0	Nissaranti ettha sattā, sayameva vā nissaṭaṃ visaṃyuttaṃ sabbasaṅkhatehi sabbupadhipaṭinissaggabhāvatoti	192	
PA_tika-abh02_t:192_1	nissaraṇaṃ. Ayamassa sabhāvena āvibhavanākāro. Vivekāsaṅkhatāmataṭṭhā samudayamaggadukkhadassanāvibhavanākārā,	192	
PA_tika-abh02_t:192_2	samudayakkhayaappaccayaavināsitā vā. Saṃsārato niggamanaṃ niyyānaṃ. Ayamassa sarasena	192	
PA_tika-abh02_t:192_3	pakāsanākāro, itare samudayanirodhadukkhadassanehi. Tattha palibodhupacchedavasena	192	
PA_tika-abh02_t:192_4	nibbānādhigamova nibbānanimittatā hetvaṭṭho. Paññāpadhānattā maggassa nibbānadassanaṃ,	192	
PA_tika-abh02_t:192_5	catusaccadassanaṃ vā dassanaṭṭho. Catusaccadassane kilesadukkhasantāpavūpasamane	192	
PA_tika-abh02_t:192_6	ca ādhipaccaṃ karonti maggaṅgadhammā sampayuttadhammesūti so maggassa adhipateyyaṭṭhoti.	192	
PA_tika-abh02_t:192_7	Visesato vā ārammaṇādhipatibhūtā maggaṅgadhammā honti “maggādhipatino dhammā”ti vacanatoti	192	
PA_tika-abh02_t:192_8	so tesaṃ ākāro adhipateyyaṭṭho. Evamādi āhāti sambandho. Tattha abhisamayaṭṭhoti	192	
PA_tika-abh02_t:192_9	abhisametabbaṭṭho, abhisamayassa vā visayabhūto attho abhisamayaṭṭho, abhisamayasseva	192	
PA_tika-abh02_t:192_10	vā pavattiākāro abhisamayaṭṭho, so cettha abhisametabbena pīḷanādinā dassitoti daṭṭhabbo.	1921	
PA_tika-abh02_t:193_0	Kucchitaṃ khaṃ dukkhaṃ. “Samāgamo sameta”ntiādīsu kevalassa āgama-saddassa eta-saddassa	193	
PA_tika-abh02_t:193_1	ca payoge saṃyogatthassa anupalabbhanato saṃ-saddassa ca payoge upalabbhanato “saṃyogaṃ	193	
PA_tika-abh02_t:193_2	dīpetī”ti āha, evaṃ “uppannaṃ udita”nti etthāpi. Aya-saddo gatiatthasiddho hetu-saddo	193	
PA_tika-abh02_t:193_3	viya kāraṇaṃ dīpeti attano phalanipphādanena ayati pavattati, eti vā etasmā phalanti	193	
PA_tika-abh02_t:193_4	ayoti, saṃyoge uppattikāraṇaṃ samudayoti ettha visuṃ payujjamānāpi upasagga-saddā	193	
PA_tika-abh02_t:193_5	sadhātukaṃ saṃyogatthaṃ uppādatthañca dīpenti kiriyāvisesakattāti veditabbā.	193	
PA_tika-abh02_t:194_0	Abhāvo ettha rodhassāti nirodhoti etena nibbānassa dukkhavivekabhāvaṃ dasseti. Samadhigate	194	
PA_tika-abh02_t:194_1	tasmiṃ tadadhigamavato puggalassa rodhābhāvo pavattisaṅkhātassa rodhassa paṭipakkhabhūtāya	194	
PA_tika-abh02_t:194_2	nivattiyā adhigatattāti etasmiñcatthe abhāvo etasmiṃ rodhassāti nirodhoicceva padasamāso.	194	
PA_tika-abh02_t:194_3	Dukkhābhāvo panettha puggalassa, na nibbānasseva. Anuppādo eva nirodho anuppādanirodho.	194	
PA_tika-abh02_t:194_4	Āyatibhavādīsu appavatti, na pana bhaṅgoti bhaṅgavācakaṃ nirodha-saddaṃ nivattetvā	194	
PA_tika-abh02_t:194_5	anuppādavācakaṃ gaṇhāti. Etasmiṃ atthe kāraṇe phalopacāraṃ katvā nirodhapaccayo nirodhoti	194	
PA_tika-abh02_t:194_6	vutto. Paṭipadā ca hoti puggalassa dukkhanirodhappattiyā. Nanu sā eva dukkhanirodhappattīti	194	
PA_tika-abh02_t:194_7	tassā eva sā paṭipadāti na yujjatīti? Na, puggalādhigamassa yehi so adhigacchati,	194	
PA_tika-abh02_t:194_8	tesaṃ kāraṇabhūtadhammānañca pattibhāvena paṭipadābhāvena ca vuttattā. Sacchikiriyāsacchikaraṇadhammānaṃ	194	
PA_tika-abh02_t:194_9	aññattābhāvepi hi puggalasacchikiriyadhammabhāvehi nānattaṃ katvā niddeso kato. Atha	194	
PA_tika-abh02_t:194_10	vā dukkhanirodhappattiyā niṭṭhānaṃ phalanti tassā dukkhanirodhappattiyā paṭipadatā daṭṭhabbā.	1941	
PA_tika-abh02_t:195_0	Buddhādayo ariyā paṭivijjhantīti ettha paṭividdhakāle pavattaṃ buddhādivohāraṃ “agamā	195	
PA_tika-abh02_t:195_1	rājagahaṃ buddho”tiādīsu viya purimakālepi āropetvā “buddhādayo”ti vuttaṃ. Te hi	195	
PA_tika-abh02_t:195_2	buddhādayo catūhi maggehi paṭivijjhantīti. Ariyapaṭivijjhitabbāni saccāni ariyasaccānīti	195	
PA_tika-abh02_t:195_3	cettha purimapade uttarapadalopo daṭṭhabbo. Ariyā imanti paṭivijjhitabbaṭṭhena ekattaṃ	195	
PA_tika-abh02_t:195_4	upanetvā “ima”nti vuttaṃ. Tasmāti tathāgatassa ariyattā tassa saccānīti ariyasaccānīti	195	
PA_tika-abh02_t:195_5	vuccantīti attho. Tathāgatena hi sayaṃ adhigatattā, teneva pakāsitattā, tato eva	195	
PA_tika-abh02_t:195_6	ca aññehi adhigamanīyattā tāni tassa hontīti. Ariyabhāvasiddhitopīti ettha ariyasādhakāni	195	
PA_tika-abh02_t:195_7	saccāni ariyasaccānīti pubbe viya uttarapadalopo daṭṭhabbo. Ariyāni saccānītipīti	195	
PA_tika-abh02_t:195_8	ettha avitathabhāvena araṇīyattā adhigantabbattā ariyāni, ariyavohāro vā ayaṃ avisaṃvādako	195	
PA_tika-abh02_t:195_9	avitatharūpo daṭṭhabbo.	195	
PA_tika-abh02_t:196_0	Bādhanalakkhaṇanti ettha dukkhadukkhatannimittabhāvo bādhanā, udayabbayapīḷitatā	196	
PA_tika-abh02_t:196_1	vā. Bhavādīsu jātiādivasena cakkhurogādivasena ca anekadhā dukkhassa pavattanameva	196	
PA_tika-abh02_t:196_2	puggalassa santāpanaṃ, tadassa kiccaṃ raso. Pavattinivattīsu saṃsāramokkhesu pavatti	196	
PA_tika-abh02_t:196_3	hutvā gayhatīti pavattipaccupaṭṭhānaṃ. Pabhavati etasmā dukkhaṃ paṭisandhiyaṃ nibbattati	196	
PA_tika-abh02_t:196_4	purimabhavena pacchimabhavo ghaṭito saṃyutto hutvā pavattatīti pabhavo. “Evampi taṇhānusaye	196	
PA_tika-abh02_t:196_5	anūhate nibbattatī dukkhamidaṃ punappuna”nti evaṃ punappunaṃ uppādanaṃ anupacchedakaraṇaṃ.	196	
PA_tika-abh02_t:196_6	Bhavanissaraṇanivāraṇaṃ palibodho. Rāgakkhayādibhāvena sabbadukkhasantatā santi.	196	
PA_tika-abh02_t:196_7	Accutirasanti accutisampattikaṃ. Cavanaṃ vā kiccanti tadabhāvaṃ kiccamiva voharitvā	196	
PA_tika-abh02_t:196_8	accutikiccanti attho. Acavanañca sabhāvassāpariccajanaṃ avikāratā daṭṭhabbā. Pañcakkhandhanimittasuññatāya	196	
PA_tika-abh02_t:196_9	aviggahaṃ hutvā gayhatīti animittapaccupaṭṭhānaṃ. Anusayupacchedanavasena saṃsāracārakato	196	
PA_tika-abh02_t:196_10	niggamanūpāyabhāvo niyyānaṃ. Nimittato pavattato ca cittassa vuṭṭhānaṃ hutvā gayhatīti	1961	
PA_tika-abh02_t:196_11	vuṭṭhānapaccupaṭṭhānaṃ.	1961	
PA_tika-abh02_t:197_0	Asuvaṇṇādi suvaṇṇādi viya dissamānaṃ māyāti vatthusabbhāvā tassā viparītatā vuttā.	197	
PA_tika-abh02_t:197_1	Udakaṃ viya dissamānā pana marīci upagatānaṃ tucchā hoti, vatthumattampi tassā na	197	
PA_tika-abh02_t:197_2	dissatīti visaṃvādikā vuttā. Marīcimāyāattānaṃ vipakkho bhāvo tacchāviparītabhūtabhāvo.	197	
PA_tika-abh02_t:197_3	Ariyañāṇassāti avitathagāhakassa ñāṇassa, tena paṭivedhapaccavekkhaṇāni gayhanti,	197	
PA_tika-abh02_t:197_4	tesañca gocarabhāvo paṭivijjhitabbatāārammaṇabhāvo ca daṭṭhabbo. Aggilakkhaṇaṃ uṇhattaṃ.	197	
PA_tika-abh02_t:197_5	Tañhi katthaci kaṭṭhādiupādānabhedepi visaṃvādakaṃ viparītaṃ abhūtaṃ vā kadāci na	197	
PA_tika-abh02_t:197_6	hoti. “Byādhidhammā jarādhammā, atho maraṇadhammino”ti ettha vuttā jātiādikā lokapakati.	197	
PA_tika-abh02_t:197_7	Manussānaṃ uddhaṃ dīghatā, ekaccānaṃ tiracchānānaṃ tiriyaṃ dīghatā, vuddhiniṭṭhaṃ	197	
PA_tika-abh02_t:197_8	pattānaṃ puna avaḍḍhanaṃ evamādikā cāti vadanti. Tacchāviparītabhūtabhāvesu pacchimo	197	
PA_tika-abh02_t:197_9	tathatā, paṭhamo avitathatā, majjhimo anaññathatāti ayametesaṃ viseso.	197	
PA_tika-abh02_t:198_0	Dukkhā aññaṃ na bādhakanti kasmā vuttaṃ, nanu taṇhāpi jāti viya dukkhanimittatāya	198	
PA_tika-abh02_t:198_1	bādhikāti? Na, bādhakapabhavabhāvena visuṃ gahitattā. Jātiādīnaṃ viya vā dukkhassa	198	
PA_tika-abh02_t:198_2	adhiṭṭhānabhāvo dukkhadukkhatā ca bādhakatā, na dukkhassa pabhavakatāti natthi taṇhāya	198	
PA_tika-abh02_t:198_3	pabhavakabhāvena gahitāya bādhakattappasaṅgo. Tenāha “dukkhā aññaṃ na bādhaka”nti.	198	
PA_tika-abh02_t:198_4	Bādhakattaniyāmenāti dukkhaṃ bādhakameva, dukkhameva bādhakanti evaṃ dvidhāpi bādhakattāvadhāraṇenāti	198	
PA_tika-abh02_t:198_5	attho. Taṃ vinā nāññatoti satipi avasesakilesaavasesākusalasāsavakusalamūlāvasesasāsavakusaladhammānaṃ	198	
PA_tika-abh02_t:198_6	dukkhahetubhāve na taṇhāya vinā tesaṃ dukkhahetubhāvo atthi, tehi pana vināpi taṇhāya	198	
PA_tika-abh02_t:198_7	dukkhahetubhāvo atthi kusalehi vinā akusalehi, rūpāvacarādīhi vinā kāmāvacarādīhi	198	
PA_tika-abh02_t:198_8	ca taṇhāya dukkhanibbattakattā. Tacchaniyyānabhāvattāti dvidhāpi niyamena taccho	198	
PA_tika-abh02_t:198_9	niyyānabhāvo etassa, na micchāmaggassa viya viparītatāya, lokiyamaggassa viya vā	198	
PA_tika-abh02_t:198_10	anekantikatāya atacchoti tacchaniyyānabhāvo, maggo. Tassa bhāvo tacchaniyyānabhāvattaṃ,	1981	
PA_tika-abh02_t:198_11	tasmā tacchaniyyānabhāvattā. Sabbattha dvidhāpi niyamena tacchāviparītabhūtabhāvo	1981	
PA_tika-abh02_t:198_12	vuttoti āha “iti tacchāvipallāsā”tiādi.	1981	
PA_tika-abh02_t:199_0	Sacca-saddassa sambhavantānaṃ atthānaṃ uddharaṇaṃ, sambhavante vā atthe vatvā adhippetatthassa	199	
PA_tika-abh02_t:199_1	uddharaṇaṃ atthuddhāro. Viratisacceti musāvādaviratiyaṃ. Na hi aññaviratīsu sacca-saddo	199	
PA_tika-abh02_t:199_2	niruḷhoti. “Idameva saccaṃ, moghamañña”nti gahitā diṭṭhi diṭṭhisaccaṃ. “Amosadhammaṃ	199	
PA_tika-abh02_t:199_3	nibbānaṃ, tadariyā saccato vidū”ti amosadhammattā nibbānaṃ paramatthasaccaṃ vuttaṃ.	199	
PA_tika-abh02_t:199_4	Tassa pana taṃsampāpakassa ca maggassa pajānanā paṭivedho avivādakāraṇanti dvayampi	199	
PA_tika-abh02_t:199_5	“ekañhi saccaṃ na dutiyamatthi, yasmiṃ pajā no vivade pajāna”nti missā gāthāya saccanti vuttaṃ.	199	
PA_tika-abh02_t:200_0	Netaṃ dukkhaṃ ariyasaccanti āgaccheyya, netaṃ ṭhānaṃ vijjatīti etena jātiādīnaṃ dukkhaariyasaccabhāve	200	
PA_tika-abh02_t:200_1	aviparītataṃ dasseti, aññaṃ dukkhaṃ ariyasaccanti āgaccheyya, netaṃ ṭhānaṃ vijjatīti	200	
PA_tika-abh02_t:200_2	iminā dukkhaariyasaccabhāvassa jātiādīsu niyatataṃ. Sacepi kathañci koci evaṃcitto	200	
PA_tika-abh02_t:200_3	āgaccheyya, paññāpane pana sahadhammena paññāpane attano vādassa ca paññāpane samattho	200	
PA_tika-abh02_t:200_4	natthīti dassetuṃ “ahametaṃ…pe… paññāpessāmīti āgaccheyya, netaṃ ṭhānaṃ vijjatī”ti	200	
PA_tika-abh02_t:200_5	vuttaṃ. Jātiādīnaṃ anaññathatā aññassa ca tathābhūtassa abhāvoyevettha ṭhānābhāvo.	200	
PA_tika-abh02_t:200_6	Sacepi koci āgaccheyya, āgacchatu, ṭhānaṃ pana natthīti ayamettha suttattho. Esa	200	
PA_tika-abh02_t:200_7	nayo dutiyasuttepi. Tattha pana sampattatā paccakkhatā ca paṭhamatā, taṃnimittatā	200	
PA_tika-abh02_t:200_8	dutiyatā, tadupasamatā tatiyatā, taṃsampāpakatā catutthatāti daṭṭhabbā.	200	
PA_tika-abh02_t:201_0	Nibbutikāmena parijānanādīhi aññaṃ kiñci kiccaṃ kātabbaṃ natthi, dhammañāṇakiccaṃ	201	
PA_tika-abh02_t:201_1	vā ito aññaṃ natthi, pariññeyyādīni ca etapparamānevāti cattāreva vuttāni. Taṇhāya	201	
PA_tika-abh02_t:201_2	ādīnavadassāvīnaṃ vasena “taṇhāvatthuādīnaṃ etaṃparamatāyā”ti vuttaṃ. Tathā ālaye	201	
PA_tika-abh02_t:201_3	pañcakāmaguṇasaṅkhāte, sakalavatthukāmasaṅkhāte, bhavattayasaṅkhāte vā dukkhe dosadassāvīnaṃ	201	
PA_tika-abh02_t:201_4	vasena “ālayādīnaṃ etaṃparamatāyā”ti vuttaṃ.	201	
PA_tika-abh02_t:202	Sahetukena dukkhenāti etena dukkhassa abbocchinnatādassanena atisaṃvegavatthutaṃ dasseti.	20	
PA_tika-abh02_t:203_0	Na paṭivedhañāṇaṃ viya sakideva bujjhati, atha kho anu anu bujjhanato anubodho, anussavākāraparivitakkadiṭṭhinijjhānakkhantianugato	203	
PA_tika-abh02_t:203_1	vā bodho anubodho. Na hi so paccakkhato bujjhati, anussavādivasena pana kappetvā	203	
PA_tika-abh02_t:203_2	gaṇhātīti. Kiccatoti parijānanādito. Taṃkiccakaraṇeneva hi tāni tassa pākaṭāni. Vivaṭṭānupassanāya	203	
PA_tika-abh02_t:203_3	hi saṅkhārehi patilīyamānamānasassa uppajjamānaṃ maggañāṇaṃ visaṅkhāraṃ dukkhanissaraṇaṃ	203	
PA_tika-abh02_t:203_4	ārammaṇaṃ katvā dukkhaṃ paricchindati, dukkhagatañca taṇhaṃ pajahati, nirodhañca	203	
PA_tika-abh02_t:203_5	phusati ādicco viya pabhāya, sammāsaṅkappādīhi saha uppannaṃ taṃ maggaṃ bhāveti,	203	
PA_tika-abh02_t:203_6	na ca saṅkhāre amuñcitvā pavattamānena ñāṇena etaṃ sabbaṃ sakkā kātuṃ nimittapavattehi	203	
PA_tika-abh02_t:203_7	avuṭṭhitattā, tasmā etāni kiccāni karontaṃ taṃ ñāṇaṃ dukkhādīni vibhāveti tattha	203	
PA_tika-abh02_t:203_8	sammohanivattanenāti “cattāripi saccāni passatī”ti vuttaṃ.	203	
PA_tika-abh02_t:204_0	Dukkhasamudayampi so passatīti kālantaradassanaṃ sandhāya vuttanti ce? Na, “yo nu	204	
PA_tika-abh02_t:204_1	kho, āvuso, dukkhaṃ passati, dukkhasamudayampi so passatī”tiādinā ekadassino aññattayadassitāvicāraṇāya	204	
PA_tika-abh02_t:204_2	tassā sādhanatthaṃ gavaṃpatittherena imassa suttassa āharitattā paccekañca saccesu	204	
PA_tika-abh02_t:204_3	dissamānesu aññattayadassanassa yojitattā. Aññathā anupubbābhisamaye purimadiṭṭhassa	204	
PA_tika-abh02_t:204_4	pacchā adassanato samudayādidassino dukkhādidassanatā na yojetabbā siyāti. Suddhasaṅkhārapuñjamattadassanato	204	
PA_tika-abh02_t:204_5	sakkāyadiṭṭhipariyuṭṭhānaṃ nivāreti. “Lokasamudayaṃ kho, kaccāna, yathābhūtaṃ sammappaññāya	204	
PA_tika-abh02_t:204_6	passato yā loke natthitā, sā na hotī”ti vacanato samudayadassanaṃ hetuphalappabandhāvicchedadassanavasena	204	
PA_tika-abh02_t:204_7	ucchedadiṭṭhipariyuṭṭhānaṃ nivatteti. “Lokanirodhaṃ kho…pe… passato yā loke atthitā,	204	
PA_tika-abh02_t:204_8	sā na hotī”ti vacanato nirodhadassanaṃ hetunirodhā phalanirodhadassanavasena sassatadiṭṭhipariyuṭṭhānaṃ	204	
PA_tika-abh02_t:204_9	nivāreti. Attakārassa paccakkhadassanato maggadassanena “natthi attakāre, natthi	204	
PA_tika-abh02_t:204_10	parakāre, natthi purisakāre”tiādikaṃ akiriyadiṭṭhipariyuṭṭhānaṃ pajahati. “Natthi	2041	
PA_tika-abh02_t:204_11	hetu, natthi paccayo sattānaṃ saṃkilesāya, ahetū appaccayā sattā saṃkilissanti. Natthi	2041	
PA_tika-abh02_t:204_12	hetu…pe… visuddhiyā, ahetū appaccayā sattā visujjhantī”tiādikā ahetukadiṭṭhi ca idha	2041	
PA_tika-abh02_t:204_13	akiriyadiṭṭhiggahaṇena gahitāti daṭṭhabbā. Sāpi hi visuddhimaggadassanena pahīyatīti.	2041	
PA_tika-abh02_t:205_0	Dukkhañāṇaṃ samudayaphalassa dukkhassa adhuvādibhāvaṃ passatīti phale vippaṭipattiṃ	205	
PA_tika-abh02_t:205_1	nivatteti. “Issaro lokaṃ pavatteti nivatteti cā”ti issarakāraṇino vadanti, padhānato	205	
PA_tika-abh02_t:205_2	āvi bhavati, tattheva ca patilīyatīti padhānakāraṇino. “Kālavaseneva pavattati nivattati	205	
PA_tika-abh02_t:205_3	cā”ti kālavādino. “Sabhāveneva sambhoti vibhoti cā”ti sabhāvavādino. Ādi-saddena	205	
PA_tika-abh02_t:205_4	aṇūhi loko pavattati, sabbaṃ pubbekatahetūti evamādi akāraṇapariggaho daṭṭhabbo.	205	
PA_tika-abh02_t:205_5	Rāmudakāḷārādīnaṃ viya arūpaloke, nigaṇṭhādīnaṃ viya lokathupikāya apavaggo mokkhoti	205	
PA_tika-abh02_t:205_6	gahaṇaṃ. Ādi-saddena padhānassa appavatti, guṇaviyuttassa attano sakattani avaṭṭhānaṃ,	205	
PA_tika-abh02_t:205_7	brahmunā salokatā, diṭṭhadhammanibbānavādāti evamādiggahaṇañca daṭṭhabbaṃ. Ettha	205	
PA_tika-abh02_t:205_8	guṇaviyuttassāti buddhisukhadukkhaicchādosapayattadhammādhammasaṅkhārehi navahi attaguṇehi	205	
PA_tika-abh02_t:205_9	vippayuttassāti kaṇādabhakkhavādo. Indriyatappanaputtamukhadassanādīhi vinā apavaggo	205	
PA_tika-abh02_t:205_10	natthīti gahetvā tathāpavattanaṃ kāmasukhallikānuyogo.	2051	
PA_tika-abh02_t:206_0	Ajjhattikabāhiresu dvādasasu āyatanesu kāmabhavavibhavataṇhāvasena dvādasa tikā chattiṃsa	206	
PA_tika-abh02_t:206_1	taṇhāvicaritāni. Khuddakavatthuvibhaṅge vā āgatanayena kālavibhāgaṃ anāmasitvā vuttāni.	206	
PA_tika-abh02_t:206_2	Vīmaṃsiddhipādādayo bodhipakkhiyā kiccanānattena vuttā, atthato ekattā sammādiṭṭhimukhena	206	
PA_tika-abh02_t:206_3	tattha antogadhā. Tayo nekkhammavitakkādayoti lokiyakkhaṇe alobhamettākaruṇāsampayogavasena	206	
PA_tika-abh02_t:206_4	bhinnā maggakkhaṇe lobhabyāpādavihiṃsāsamucchedavasena tayoti ekopi vutto. Esa nayo	206	
PA_tika-abh02_t:206_5	sammāvācādīsu. Appicchatāsantuṭṭhitānaṃ pana bhāve sammāājīvasambhavato tena tesaṃ	206	
PA_tika-abh02_t:206_6	saṅgaho daṭṭhabbo. Bhavantarepi jīvitahetupi ariyehi avītikkamanīyattā ariyakantānaṃ	206	
PA_tika-abh02_t:206_7	sammāvācādisīlānaṃ gahaṇena yena saddhāhatthena tāni pariggahetabbāni, so saddhāhattho	206	
PA_tika-abh02_t:206_8	gahitoyeva hotīti tato anaññāni saddhindriyasaddhābalāni tattha antogadhāni honti.	206	
PA_tika-abh02_t:206_9	Tesaṃ atthitāyāti saddhindriyasaddhābalachandiddhipādānaṃ atthitāya sīlassa atthibhāvato	206	
PA_tika-abh02_t:206_10	tividhenapi sīlena te tayopi gahitāti tattha antogadhā. Cittasamādhīti cittiddhipādaṃ	2061	
PA_tika-abh02_t:206_11	vadati. “Cittaṃ paññañca bhāvaya”nti hi cittamukhena samādhi vuttoti samādhimukhena	2061	
PA_tika-abh02_t:206_12	cittampi vattabbataṃ arahati. Cittiddhipādabhāvanāya pana samādhipi adhimatto hotīti	2061	
PA_tika-abh02_t:206_13	vīmaṃsiddhipādādivacanaṃ viya cittiddhipādavacanaṃ avatvā idha “cittasamādhī”ti vuttaṃ.	2061	
PA_tika-abh02_t:206_14	“Pītimanassa kāyo passambhati, passaddhakāyo sukhaṃ vedeti, sukhino cittaṃ samādhiyatī”ti	2061	
PA_tika-abh02_t:206_15	vacanato samādhiupakārā pītipassaddhiyo, tasmā samādhiggahaṇena gahitā, upekkhā pana	2061	
PA_tika-abh02_t:206_16	samādhiupakārakato taṃsadisakiccato ca, tasmā sammāsamādhivasena etesaṃ antogadhatā daṭṭhabbā.	2061	
PA_tika-abh02_t:207_0	Bhāro viya vighātakattā. Dubbhikkhamiva bādhakattā. “Nibbānaparamaṃ sukha”nti sukhabhāvato	207	
PA_tika-abh02_t:207_1	subhikkhamiva. Aniṭṭhabhāvato sāsaṅkasappaṭibhayato ca dukkhaṃ verīvisarukkhabhayaorimatīrūpamaṃ.	207	
PA_tika-abh02_t:208_0	Tathatthenāti tathasabhāvena, pariññeyyabhāvenāti attho. Etena ariyasaccadvayaṃ siyā	208	
PA_tika-abh02_t:208_1	dukkhaṃ, na ariyasaccaṃ, siyā ariyasaccaṃ, na dukkhanti imamatthaṃ dasseti. Ariyasacca-saddaparā	208	
PA_tika-abh02_t:208_2	hi dukkhādisaddā pariññeyyādibhāvaṃ vadanti. Teneva ariyasacca-saddānapekkhaṃ dukkha-saddaṃ	208	
PA_tika-abh02_t:208_3	sandhāya maggasampayuttasāmaññaphaladhammānaṃ ādipadasaṅgaho vutto, tadapekkhaṃ sandhāya	208	
PA_tika-abh02_t:208_4	catutthapadasaṅgaho. Samudayādīsu avasesakilesādayo samudayo, na ariyasaccaṃ, saṅkhāranirodho	208	
PA_tika-abh02_t:208_5	nirodhasamāpatti ca nirodho, na ariyasaccaṃ, ariyamaggato aññāni maggaṅgāni maggo,	208	
PA_tika-abh02_t:208_6	na ariyasaccanti iminā nayena yojanā kātabbā. Dukkhaṃ vedanīyampi santaṃ vedakarahitaṃ,	208	
PA_tika-abh02_t:208_7	kevalaṃ pana tasmiṃ attano paccayehi pavattamāne dukkhaṃ vedetīti vohāramattaṃ hoti. Evaṃ itaresupi.	208	
PA_tika-abh02_t:209_0	Kiriyāva vijjatīti samudayameva vadati, tassa vā dukkhapaccayabhāvaṃ. Maggo atthīti	209	
PA_tika-abh02_t:209_1	vattabbe “maggamatthī”ti okārassa abhāvo katoti daṭṭhabbo. Gamakoti gantā. Sāsavatā	209	
PA_tika-abh02_t:209_2	asubhatāti katvā nirodhamaggā subhā eva. Dukkhādīnaṃ pariyāyena samudayādibhāvo ca	209	
PA_tika-abh02_t:209_3	atthi, na pana nirodhabhāvo, nirodhassa vā dukkhādibhāvoti na aññamaññasamaṅgitāti	209	
PA_tika-abh02_t:209_4	āha “nirodhasuññāni vā”tiādi. Samudaye dukkhassābhāvatoti ponobbhavikāya taṇhāya	209	
PA_tika-abh02_t:209_5	punabbhavassa abhāvato. Yathā vā pakativādīnaṃ vikārāvibhāvato pubbe paṭippalīnā	209	
PA_tika-abh02_t:209_6	ca pakatibhāveneva tiṭṭhanti, na evaṃ samudayasampayuttampi dukkhaṃ samudayabhāvena	209	
PA_tika-abh02_t:209_7	tiṭṭhatīti āha “samudaye dukkhassābhāvato”ti. Yathā avibhattehi vikārehi mahantā	209	
PA_tika-abh02_t:209_8	visesindriyabhūtavisesehi pakatibhāveneva ṭhitehi pakati sagabbhā pakativādīnaṃ,	209	
PA_tika-abh02_t:209_9	evaṃ na phalena sagabbho hetūti attho. Dukkhasamudayānaṃ nirodhamaggānañca asamavāyāti	209	
PA_tika-abh02_t:209_10	etaṃ vivaranto āha “na hetusamavetaṃ hetuphala”ntiādi. Tattha idha tantūsu paṭo,	2091	
PA_tika-abh02_t:209_11	kapālesu ghaṭo, biraṇesu kaṭo, dvīsu aṇūsu dviaṇukantiādinā idha buddhivohārajanako	2091	
PA_tika-abh02_t:209_12	avisuṃ siddhānaṃ sambandho samavāyo, tena samavāyena kāraṇesu dvīsu aṇūsu dviaṇukaṃ	2091	
PA_tika-abh02_t:209_13	phalaṃ samavetaṃ ekībhūtamiva sambandhaṃ, tīsu aṇūsu tiaṇukanti evaṃ mahāpathavimahāudakamahāaggimahāvātakkhandhapariyantaṃ	2091	
PA_tika-abh02_t:209_14	phalaṃ attano kāraṇesu samavetanti samavāyavādino vadanti. Evaṃ pana vadantehi aparimāṇesu	2091	
PA_tika-abh02_t:209_15	kāraṇesu mahāparimāṇaṃ ekaṃ phalaṃ samavetaṃ attano antogadhehi kāraṇehi sagabbhaṃ	2091	
PA_tika-abh02_t:209_16	asuññanti vuttaṃ hoti, evamidha samavāyābhāvā phale hetu natthīti hetusuññaṃ phalanti attho.	2091	
PA_tika-abh02_t:210_0	Pavattibhāvatoti saṃsārassa pavattibhāvato. Catuāhārabhedatoti iminā cattāro āhārabhede	210	
PA_tika-abh02_t:210_1	tehi bhinne tappaccayadhammabhede ca saṅgaṇhāti. Rūpābhinandanādibhedo rūpādikhandhavasena,	210	
PA_tika-abh02_t:210_2	ārammaṇavasena vā. Upādānehi upādīyatīti upādi, upādānakkhandhapañcakaṃ. Nibbānañca	210	
PA_tika-abh02_t:210_3	taṃnissaraṇabhūtaṃ tassa vūpasamo taṃsantīti katvā tassa yāva pacchimaṃ cittaṃ, tāva	210	
PA_tika-abh02_t:210_4	sesataṃ, tato parañca anavasesataṃ upādāya “saupādisesanibbānadhātu anupādisesanibbānadhātū”ti	210	
PA_tika-abh02_t:210_5	dvidhā voharīyatīti. “Sammādiṭṭhi sammāsaṅkappo vipassanā, itare samatho”ti vadanti.	210	
PA_tika-abh02_t:210_6	Sīlampi hi samathassa upakārakattā samathaggahaṇena gayhatīti tesaṃ adhippāyo. Atha	210	
PA_tika-abh02_t:210_7	vā yānadvayavasena laddho maggo samatho vipassanāti āgamanavasena vuttoti daṭṭhabbo.	210	
PA_tika-abh02_t:210_8	Sappadesattāti sīlakkhandhādīnaṃ ekadesattāti attho. Sīlakkhandhādayo hi sabbalokiyalokuttarasīlādisaṅgāhakā,	210	
PA_tika-abh02_t:210_9	ariyamaggo lokuttaroyevāti tadekadeso hoti.	210	
PA_tika-abh02_t:211_0	Onatasahāyo viya vāyāmo paggahakiccasāmaññato. Aṃsakūṭaṃ datvā ṭhitasahāyo viya sati	211	
PA_tika-abh02_t:211_1	apilāpanavasena niccalabhāvakaraṇasāmaññato. Sajātitoti savitakkasavicārādibhedesu	211	
PA_tika-abh02_t:211_2	samānāya samādhijātiyāti attho. Kiriyatoti samādhianurūpakiriyato. Tato eva hi “cattāro	211	
PA_tika-abh02_t:211_3	satipaṭṭhānā samādhinimittā, cattāro sammappadhānā samādhiparikkhārā”ti sativāyāmānaṃ	211	
PA_tika-abh02_t:211_4	samādhissa nimittaparikkhārabhāvo vuttoti.	211	
PA_tika-abh02_t:212_0	Ākoṭentena viyāti “aniccaṃ anicca”ntiādinā paññāsadisena kiccena samantato ākoṭentena	212	
PA_tika-abh02_t:212_1	viya “aniccaṃ khayaṭṭhena, dukkhaṃ bhayaṭṭhenā”tiādinā parivattantena viya ca ādāya	212	
PA_tika-abh02_t:212_2	ūhitvā dinnameva paññā paṭivijjhati. Dvinnaṃ samānakālattepi paccayabhāvena saṅkappassa	212	
PA_tika-abh02_t:212_3	purimakālassa viya niddeso kato. Sajātitoti “dukkhe ñāṇa”ntiādīsu samānāya paññājātiyā.	212	
PA_tika-abh02_t:212_4	Kiriyatoti ettha paññāsadisakiccaṃ kiriyāti vuttaṃ, pubbe pana samādhiupakārakaṃ	212	
PA_tika-abh02_t:212_5	tadanurūpaṃ kiccanti ayamettha viseso. “Sabbaṃ, bhikkhave, abhiññeyya”nti vacanato	212	
PA_tika-abh02_t:212_6	cattāripi abhimukhaṃ paccakkhato ñātabbāni, abhivisiṭṭhena vā ñāṇena ñātabbānīti abhiññeyyāni.	212	
PA_tika-abh02_t:213_0	Durabhisambhavataranti abhisambhavituṃ sādhetuṃ asakkuṇeyyataraṃ, sattivighātena	213	
PA_tika-abh02_t:213_1	duradhigamanti attho. Bādhakapabhavasantiniyyānalakkhaṇehi vavatthānaṃ salakkhaṇavavatthānaṃ.	213	
PA_tika-abh02_t:213_2	Duravagāhatthena gambhīrattāti oḷārikā dukkhasamudayā. Tiracchānagatānampi hi dukkhaṃ	213	
PA_tika-abh02_t:213_3	āhārādīsu ca abhilāso pākaṭo, pīḷanādiāyūhanādivasena pana “idaṃ dukkhaṃ, idamassa	213	
PA_tika-abh02_t:213_4	kāraṇa”nti yāthāvato ogāhituṃ asakkuṇeyyattā gambhīrā, saṇhasukhumadhammattā nirodhamaggā	213	
PA_tika-abh02_t:213_5	sabhāvato eva gambhīrattā duravagāhā, teneva uppanne magge natthi nirodhamaggānaṃ	213	
PA_tika-abh02_t:213_6	yāthāvato anavagāhoti. Nibbānampi maggena adhigantabbattā tassa phalanti apadissatīti	213	
PA_tika-abh02_t:213_7	āha “phalāpadesato”ti. Vuttañhi “dukkhanirodhe ñāṇaṃ atthapaṭisambhidā”ti. Maggopi	213	
PA_tika-abh02_t:213_8	nirodhassa sampāpakabhāvato hetūti apadissatīti āha “hetuapadesato”ti. Vuttampi cetaṃ	213	
PA_tika-abh02_t:213_9	“dukkhanirodhagāminiyā paṭipadāya ñāṇaṃ dhammapaṭisambhidā”ti. Iti vijaññāti iti-saddena	213	
PA_tika-abh02_t:213_10	vijānanakkamaṃ dasseti. Evaṃ pakārehīti evaṃ-saddena vijānanakāraṇabhūte naye.	2131	
PA_tika-abh02_t:214	Uddesavaṇṇanā niṭṭhitā.	21	
PA_tika-abh02_t:215	1. Dukkhasaccaniddeso	21	
PA_tika-abh02_t:216	Jātiniddesavaṇṇanā	21	
PA_tika-abh02_t:217_0	190. Tattha …pe… ayaṃ mātikāti niddesavāraādimhi vutte jātiādiniddese tesaṃ jātiādīnaṃ	217	
PA_tika-abh02_t:217_1	niddesavasena dukkhassa ariyasaccassa kathanatthāya, tesu vā jātiādīsu tesañca dukkhaṭṭhe	217	
PA_tika-abh02_t:217_2	veditabbe jātiādīnaṃ niddesavasena dukkhassa ariyasaccassa kathanatthāya dukkhadukkhantiādikā	217	
PA_tika-abh02_t:217_3	dukkhamātikā veditabbāti attho. Atha vā tatthāti tasmiṃ niddesavāre. “Jātipi dukkhā…pe…	217	
PA_tika-abh02_t:217_4	saṃkhittena pañcupādānakkhandhā dukkhā”ti ayaṃ dukkhassa ariyasaccassa kathanatthāya	217	
PA_tika-abh02_t:217_5	mātikāti yathādassitassa jātiādiniddesassa mātikābhāvaṃ dīpeti. Taṃ dīpetvā puna	217	
PA_tika-abh02_t:217_6	yasmiṃ padadvaye ṭhatvā dukkhaṃ ariyasaccaṃ kathetabbaṃ, tassa niddhāraṇatthaṃ sabbaṃ	217	
PA_tika-abh02_t:217_7	dukkhaṃ saṅkaḍḍhento āha “idañhi dukkhaṃ nāmā”tiādi.	217	
PA_tika-abh02_t:218_0	Sabhāvatoti dukkhavedayitasabhāvato. Nāmatoti teneva sabhāvena laddhanāmato. Tena	218	
PA_tika-abh02_t:218_1	na aññena pariyāyena idaṃ dukkhaṃ nāma, atha kho dukkhattāyevāti sabhāvena nāmaṃ	218	
PA_tika-abh02_t:218_2	viseseti. Atha vā nāmatoti udayabbayavantatāya laddhanāmato. Yathā aññe udayabbayavanto	218	
PA_tika-abh02_t:218_3	dhammā na sabhāvato dukkhā, na evaṃ idaṃ, atha kho sabhāvato dukkhā, bhūtamevedaṃ	218	
PA_tika-abh02_t:218_4	dukkhanti purimena dukkha-saddena pacchimaṃ viseseti. Vipariṇāmavantatāya sukhaṃ	218	
PA_tika-abh02_t:218_5	aniṭṭhameva hotīti dukkhaṃ nāma jātaṃ. Tenevāha “dukkhuppattihetuto”ti. Kaṇṇasūlādīhi	218	
PA_tika-abh02_t:218_6	abhibhūtassa nitthunanādīhi dukkhābhibhūtatāya viññāyamānāyapi kiṃ tava rujjatīti	218	
PA_tika-abh02_t:218_7	pucchitvāva kaṇṇasūlādidukkhaṃ jānitabbaṃ hotīti paṭicchannadukkhatā tassa vuttā.	218	
PA_tika-abh02_t:218_8	Upakkamassa ca pākaṭabhāvatoti kāraṇāvasena dukkhavisesassa pākaṭabhāvaṃ dasseti.	218	
PA_tika-abh02_t:219_0	Sabhāvaṃ muñcitvā pakārantarena dukkhanti vuccamānaṃ pariyāyadukkhaṃ. Kathetabbattā	219	
PA_tika-abh02_t:219_1	paṭiññātaṃ yathā kathetabbaṃ, taṃpakāradassanatthaṃ “ariyasaccañca nāmeta”ntiādimāha.	219	
PA_tika-abh02_t:219_2	Saṅkhepo sāmaññaṃ, sāmaññañca visese antokaritvā pavattatīti tattha ubhayathāpi kathetuṃ	219	
PA_tika-abh02_t:219_3	vaṭṭati. Vitthāro pana viseso jātiādiko, viseso ca visesantaranivattakoti jātiādīsu	219	
PA_tika-abh02_t:219_4	jarādīnaṃ saṅkhipanaṃ na sakkā kātunti tattha vitthāreneva kathetabbaṃ.	219	
PA_tika-abh02_t:220_0	191. “Aparassa aparassā”ti dīpanaṃ aparatthadīpanaṃ. Sāmiatthepi hi aparattha-saddo	220	
PA_tika-abh02_t:220_1	sijjhatīti. Tesaṃ tesanti vā sāmivasena vuttaṃ atthaṃ bhummavasena vattukāmatāya	220	
PA_tika-abh02_t:220_2	āha “aparatthadīpana”nti, aparasmiṃ aparasmiṃ dīpananti attho. Aparassa aparassa	220	
PA_tika-abh02_t:220_3	vā jātisaṅkhātassa atthassa dīpanaṃ aparatthadīpanaṃ. Pañcagativasena ekekāyapi gatiyā	220	
PA_tika-abh02_t:220_4	khattiyādibhummadevādihatthiādijātivasena cāti gatijātivasena.	220	
PA_tika-abh02_t:221_0	Tiṇākāro tiṇajāti, so ca upādāpaññattīti “paññattiya”nti āha. Tadupādāyāti taṃ paṭhamaṃ	221	
PA_tika-abh02_t:221_1	viññāṇaṃ upādāya ayaṃ jāti, nāssa kutoci niggamanaṃ upādāya. Yasmā ca evaṃ, tasmā	221	
PA_tika-abh02_t:221_2	sāvassa jāti paṭhamaviññāṇasaṅkhātāti attho. Atha vā tadupādāya sajātoti vuccatīti	221	
PA_tika-abh02_t:221_3	sāvassa jāti paṭhamaviññāṇasaṅkhātāti attho. Viññāṇamukhena ca pañcapi khandhā vuttā	221	
PA_tika-abh02_t:221_4	hontīti “paṭisandhiya”nti āha. Ariyabhāvakaraṇattā ariyasīlanti pātimokkhasaṃvaro	221	
PA_tika-abh02_t:221_5	vuccati. Jātiādīnipi lakkhaṇāni dhammānaṃ ākāravikārāti katvā sahuppādakā sahavikārakāti	221	
PA_tika-abh02_t:221_6	vuttā. Jāyanaṭṭhenātiādi āyatanavasena yonivasena ca dvīhi dvīhi padehi sabbasatte	221	
PA_tika-abh02_t:221_7	pariyādiyitvā jātiṃ dassetuṃ vuttaṃ. Purimanaye pana ekekeneva padena sabbasatte	221	
PA_tika-abh02_t:221_8	pariyādiyitvā jāti dassitāti ayaṃ viseso. Keci pana “purimanaye kattuniddeso, pacchimanaye	221	
PA_tika-abh02_t:221_9	bhāvaniddeso kato”ti vadanti, “tesaṃ tesaṃ sattānaṃ jātī”ti pana kattari sāminiddesassa	221	
PA_tika-abh02_t:221_10	katattā ubhayatthāpi bhāvaniddesova yutto. Sampuṇṇā jāti sañjāti. Pākaṭā nibbatti	2211	
PA_tika-abh02_t:221_11	abhinibbatti. “Tesaṃ tesaṃ sattānaṃ…pe… abhinibbattī”ti sattavasena pavattattā sammutikathā.	2211	
PA_tika-abh02_t:222_0	Tatra tatrāti ekacatuvokārabhavesu dvinnaṃ dvinnaṃ, sese rūpadhātuyaṃ paṭisandhikkhaṇe	222	
PA_tika-abh02_t:222_1	uppajjamānānaṃ pañcannaṃ, kāmadhātuyaṃ vikalāvikalindriyānaṃ vasena sattannaṃ navannaṃ	222	
PA_tika-abh02_t:222_2	dasannaṃ puna dasannaṃ ekādasannañca āyatanānaṃ vasena saṅgaho veditabbo. Ekabhavapariyāpannassa	222	
PA_tika-abh02_t:222_3	khandhasantānassa paṭhamābhinibbattibhūtā paṭisandhikkhandhāti āha “paṭhamābhinibbattilakkhaṇā”ti.	222	
PA_tika-abh02_t:222_4	Tameva santānaṃ niyyātentaṃ viya “handa gaṇhathā”ti paṭicchāpentaṃ viya pavattatīti	222	
PA_tika-abh02_t:222_5	niyyātanarasā. Santatiyā eva ummujjanaṃ hutvā gayhatīti ummujjanapaccupaṭṭhānā. Dukkharāsissa	222	
PA_tika-abh02_t:222_6	vicittatā dukkhavicittatā, dukkhavisesā vā tadavayavā, taṃ paccupaṭṭhāpeti phalatīti	222	
PA_tika-abh02_t:222_7	dukkhavicittatāpaccupaṭṭhānā.	222	
PA_tika-abh02_t:223	Pariyāyanippariyāyadukkhesu yaṃ dukkhaṃ jāti hoti, taṃ dukkhabhāvoyeva tassā dukkhaṭṭho. Yadi akkhānena pāpuṇitabbaṃ siyā, bhagavā ācikkheyya. Bhagavatāpi –	22	
PA_tika-abh02_t:224_0	“Taṃ kiṃ maññatha, bhikkhave, katamo nu kho mahantataro? Yo cāyaṃ mayā paritto pāṇimatto	224	
PA_tika-abh02_t:224_1	pāsāṇo gahito, yo ca himavā pabbatarājāti. Appama…pe… gahito, himavantaṃ pabbatarājānaṃ	224	
PA_tika-abh02_t:224_2	upanidhāya saṅkhampi na upeti, kalabhāgampi na upeti, upanidhampi na upeti. Evameva	224	
PA_tika-abh02_t:224_3	kho, bhikkhave, yaṃ so puriso tīhi sattisatehi haññamāno tatonidānaṃ dukkhaṃ domanassaṃ	224	
PA_tika-abh02_t:224_4	paṭisaṃvedeti, taṃ nerayikassa dukkhassa upanidhāya saṅkhampi…pe… upanidhampi na upetī”ti –	224	
PA_tika-abh02_t:225_0	Upamāvasena pakāsitaṃ āpāyikadukkhaṃ. Sukhuppattikāraṇāni sucīni uppalādīnīti katvā	225	
PA_tika-abh02_t:225_1	tattha nibbattinivāraṇena jātiyā dukkhavatthubhāvaṃ dasseti “atha kho”tiādinā. Dukkhuppattikāraṇe	225	
PA_tika-abh02_t:225_2	nibbattanena gabbhapariharaṇūpakkamena vinā mātukucchisambhavameva dukkhaṃ gabbhokkantimūlakaṃ	225	
PA_tika-abh02_t:225_3	aññānapekkhattā, upakkamanibbattaṃ pana pariharaṇamūlakaṃ okkantimattānapekkhattā. Ayametesaṃ viseso.	225	
PA_tika-abh02_t:226_0	Attano abhimukhaṃ kaḍḍhanaṃ ākaḍḍhanaṃ, parito sabbatobhāgena kaḍḍhanaṃ parikaḍḍhanaṃ.	226	
PA_tika-abh02_t:226_1	Adho dhunanaṃ odhunanaṃ, tiriyaṃ, sabbato vā dhunanaṃ nidhunanaṃ. Tacchetvā khārapakkhipanaṃ khārāpaṭicchakaṃ.	226	
PA_tika-abh02_t:227	Sakalasarīranhāpanaṃ nhāpanaṃ, ekadesadhovanaṃ dhovanaṃ, sūriyābhimukhapavattanena ātāpanaṃ, pañcaggitāpena paritāpanaṃ daṭṭhabbaṃ. Sabboyeva vā tāpo dvidhāpi vutto.	22	
PA_tika-abh02_t:228_0	Kuhiṃ nu patiṭṭhaṃ labhetha, jātiyā vinā na tassa dukkhassa patiṭṭhānaṃ atthīti attho,	228	
PA_tika-abh02_t:228_1	jātiyā vā vinā so satto kuhiṃ nu patiṭṭhaṃ, kattha nu patiṭṭhanto taṃ dukkhaṃ labhethāti	228	
PA_tika-abh02_t:228_2	attho. Tattha tiracchānesu kathaṃ dukkhaṃ bhaveyya tahiṃ tiracchānesu jātiṃ vinā.	228	
PA_tika-abh02_t:228_3	Na cassāti na ce assa. Nanu nevatthīti sambandho kātabbo, nanu āhāti vā. Yadatoti	228	
PA_tika-abh02_t:228_4	yasmā nevatthi, tasmā āhāti attho.	228	
PA_tika-abh02_t:229	Jarāniddesavaṇṇanā	22	
PA_tika-abh02_t:230	192. Jīraṇameva jīraṇatā, jīraṇassa vā ākāro tā-saddena vutto.	23	
PA_tika-abh02_t:231	Yathāpure asallakkhenteti gāravakaraṇaupaṭṭhānādīni asallakkhente taṃnimittaṃ domanassaṃ uppajjatīti attho.	23	
PA_tika-abh02_t:232_0	Satādīnanti satisutavīriyapaññādīnaṃ vippavāsanimittaṃ attanā apasādetabbehipi attano	232	
PA_tika-abh02_t:232_1	puttadārehi apasādanīyato. Avasavattaṅgapaccaṅgatāya suciasuciādivicāraṇavirahena	232	
PA_tika-abh02_t:232_2	ca bālakumārakakālo viya jiṇṇakālo hotīti āha “bhiyyo bālattappattiyā”ti.	232	
PA_tika-abh02_t:233	Maraṇaniddesavaṇṇanā	23	
PA_tika-abh02_t:234_0	193. “Kālassa antakassa kiriyā”ti yā loke vuccati, sā cuti, maraṇanti attho. Cavanakāloyeva	234	
PA_tika-abh02_t:234_1	vā anatikkamanīyattā visesena kāloti vutto, tassa kiriyā cutikkhandhānaṃ bhedappattiyeva.	234	
PA_tika-abh02_t:234_2	Maccu maraṇanti etthāpi samāsaṃ akatvā yo maccu vuccati bhedo, yañca maraṇaṃ pāṇacāgo,	234	
PA_tika-abh02_t:234_3	idaṃ vuccati maraṇanti visuṃ sambandho na na yujjati.	234	
PA_tika-abh02_t:235_0	Yassa khandhabhedassa pavattattā “tisso mato, phusso mato”ti vohāro hoti, so khandhappabandhassa	235	
PA_tika-abh02_t:235_1	anupacchinnatāya “sammutimaraṇa”nti vutto, pabandhasamucchedo ca “samucchedamaraṇa”nti.	235	
PA_tika-abh02_t:235_2	Maraṇampi dukkhanti imasmiṃ panatthe dukkhasaccakathā vaṭṭakathāti katvā “sammutimaraṇaṃ	235	
PA_tika-abh02_t:235_3	adhippeta”nti āha. Tasseva nāmanti tabbhāvato tadekadesabhāvato ca maraṇa-saddabahutte	235	
PA_tika-abh02_t:235_4	asammohatthaṃ vuttaṃ. Cutilakkhaṇanti “cavanatā”ti nidassitacavanalakkhaṇameva vadati.	235	
PA_tika-abh02_t:235_5	Sampattibhavakhandhehi viyojetīti viyogarasaṃ, viyogakiriyābhūtatāya vā “viyogarasa”nti	235	
PA_tika-abh02_t:235_6	vuttaṃ. Sattassa purimabhavato vippavāso hutvā upaṭṭhātīti vippavāsapaccupaṭṭhānaṃ.	235	
PA_tika-abh02_t:236	Maraṇantikāti maraṇassa āsannā. Yadi maraṇaṃ na bhavissati, yathāvuttaṃ kāyikaṃ cetasikañca dukkhaṃ na bhavissatīti āha “dvinnampi dukkhānaṃ vatthubhāvenā”ti.	23	
PA_tika-abh02_t:237_0	Pāpakammādinimittanti pāpakammanimittaṃ pāpagatinimittañcāti attho, kammampi vā ettha	237	
PA_tika-abh02_t:237_1	“nimitta”nti vuttaṃ upapattinimittabhāvena upaṭṭhānato. Tadupaṭṭhānepi hi “akataṃ	237	
PA_tika-abh02_t:237_2	vata me kalyāṇa”ntiādinā anappakaṃ domanassaṃ uppajjatīti. Bhaddassāti kalyāṇakammassāti	237	
PA_tika-abh02_t:237_3	attho. Avisesatoti “sabbesa”nti etena yojetabbaṃ. Sabbesanti ca yesaṃ kāyikaṃ dukkhaṃ	237	
PA_tika-abh02_t:237_4	uppajjati, teyeva sabbe gahitā “vitujjamānamammāna”nti visesitattā. Sandhīnaṃ bandhanāni	237	
PA_tika-abh02_t:237_5	sandhibandhanāni, tesaṃ chedanena nibbattaṃ dukkhaṃ “sandhibandhanacchedana”nti vuttaṃ.	237	
PA_tika-abh02_t:237_6	Ādi-saddo vā kāraṇattho, sandhibandhanacchedanamūlakanti attho.	237	
PA_tika-abh02_t:238	Anayabyasanāpādanaṃ viyāti anayabyasanāpatti viyāti attho. Vāḷādīhi kate hi anayabyasanāpādane antogadhā anayabyasanāpatti ettha nidassananti.	23	
PA_tika-abh02_t:239	Sokaniddesavaṇṇanā	23	
PA_tika-abh02_t:240_0	194. Sukhakāraṇaṃ hitaṃ, tassa phalaṃ sukhaṃ. Ñātikkhayoti bhogādīhi ñātīnaṃ parihāni	240	
PA_tika-abh02_t:240_1	maraṇañca. Ayaṃ pana visesoti bhogabyasanādipadatthavisesaṃ rogabyasanādīsu samāsavisesañca	240	
PA_tika-abh02_t:240_2	sandhāyāha. Ñātibhogā paññattimattā tabbināsāvāti iminā adhippāyena aparinipphannataṃ	240	
PA_tika-abh02_t:240_3	sandhāya “anipphannānī”ti āha. Aparinipphannataṃyeva hi sandhāya visuddhimagge ca	240	
PA_tika-abh02_t:240_4	“dasa rūpāni anipphannānī”ti vuttaṃ. Rūpakaṇḍavaṇṇanāyañhi ni “aparinipphannānī”ti	240	
PA_tika-abh02_t:240_5	vuttāni. Khandhavibhaṅge ca nipphādetabbassa nirodhasamāpattiādikassa nipphannatā	240	
PA_tika-abh02_t:240_6	vuttāti asabhāvadhammassa ca nipphannatā, nibbānasseva anipphannatāti.	240	
PA_tika-abh02_t:241_0	Dhamma-saddo hetuatthoti āha “dukkhassa uppattihetunā”ti. Jhāmanti daḍḍhaṃ. Pubbe	241	
PA_tika-abh02_t:241_1	vuttalakkhaṇādikā domanassavedanā sokoti tassa puna lakkhaṇādayo na vattabbā siyuṃ,	241	
PA_tika-abh02_t:241_2	tathāpi domanassavisesattā sokassa ca visiṭṭhā lakkhaṇādayo vattabbāti “kiñcāpī”tiādimāha.	241	
PA_tika-abh02_t:241_3	Visārarahitaṃ anto eva saṅkucitaṃ cintanaṃ, sukkhanaṃ vā antonijjhānaṃ. Parinijjhāyanaṃ	241	
PA_tika-abh02_t:241_4	dahanaṃ. Ñātibyasanādianurūpaṃ socanaṃ anusocanaṃ, taṃ taṃ vā guṇaṃ dosañca anugantvā	241	
PA_tika-abh02_t:241_5	socanaṃ tappanaṃ anusocanaṃ.	241	
PA_tika-abh02_t:242_0	Javanakkhaṇeti manodvārajavanakkhaṇe. Tathā hi taṃ dassento “ettakā me”tiādimāha.	242	
PA_tika-abh02_t:242_1	Kāyaviññāṇādivīthiyampi pana javanakkhaṇe domanassassa paccayo hoti eva. Teneva “javanakkhaṇe	242	
PA_tika-abh02_t:242_2	cā”ti āha. Aññathā kāyikacetasikadukkhānaṃ kāyavatthukamanodvārappavattānameva paccayoti	242	
PA_tika-abh02_t:242_3	gaṇheyya tattha visesena kāyikacetasikasaddappavattito.	242	
PA_tika-abh02_t:243	Tujjatīti “tudatī”ti vattabbe byattayavasena vuttanti veditabbaṃ.	24	
PA_tika-abh02_t:244	Paridevaniddesavaṇṇanā	24	
PA_tika-abh02_t:245_0	195. Ādevanti etenāti ādevoti ādevana-saddaṃ katvā assuvimocanādivikāraṃ āpajjantānaṃ	245	
PA_tika-abh02_t:245_1	tabbikārāpattiyā so saddo karaṇabhāvena vuttoti. Vīhipalāpādayo viya tucchaṃ vacanaṃ	245	
PA_tika-abh02_t:245_2	palāpo. Guṇadose kitteti bodhetīti guṇadosakittanaraso lālappa-saddo. Atthānatthe	245	
PA_tika-abh02_t:245_3	hiriyitabbajane ca avicāretvā puggalassa sambhamabhāvo hutvā paridevana-saddo upaṭṭhātīti	245	
PA_tika-abh02_t:245_4	“sambhamapaccupaṭṭhāno”ti vutto, sokavatthuavighātena vā sambhamo, na uttāsasambhamo,	245	
PA_tika-abh02_t:245_5	so ca paridevana-saddena pākaṭo hotīti paridevo “sambhamapaccupaṭṭhāno”ti vutto.	245	
PA_tika-abh02_t:246	Sokābhibhūto paridevananimittaṃ muṭṭhipothanādīni karoti, paridevananimittameva ca ñātiabbhatthaṅgamanādīni cintetīti paridevassa dukkhadomanassānaṃ vatthubhāvo vutto.	24	
PA_tika-abh02_t:247_0	Bhiyyoti yena vinā na hoti, tato paridevasamuṭṭhāpakadomanassato, pubbe vuttadukkhato	247	
PA_tika-abh02_t:247_1	vā bhiyyo, kaṇṭhoṭṭhatāluādisosajatopi vā bhiyyoti aññañca kāyikaṃ cetasikaṃ taṃnidānadukkhaṃ saṅgaṇhāti.	247	
PA_tika-abh02_t:248	Dukkhadomanassaniddesavaṇṇanā	24	
PA_tika-abh02_t:249_0	196-7. Kāyikaṃ dukkhaṃ kāyikassa dukkhassa upanissayapaccayoti “dukkhitassa dukkhaṃ	249	
PA_tika-abh02_t:249_1	uppajjatī”ti vuttaṃ. Etena dukkhena abhibhūtattā nakkhattaṃ kīḷituṃ na labhāmīti	249	
PA_tika-abh02_t:249_2	balavadomanassaṃ uppajjatīti dukkhassa domanassavatthutā hoti.	249	
PA_tika-abh02_t:250	Attano pavattikkhaṇaṃ sandhāya “pīḷetī”ti vuttaṃ kāyikadukkhaṃ, tadupanissayato vā.	25	
PA_tika-abh02_t:251_0	Āvaṭṭantīti parivaṭṭanti. Vivaṭṭantīti pabbhāre khittatthambho viya ludhanti. Mūlacchinnarukkho	251	
PA_tika-abh02_t:251_1	viya chinnapapātaṃ papatanti, paridayhamānacittā purimadomanassupanissayavasena cintenti,	251	
PA_tika-abh02_t:251_2	vigate domanasse tathācintanaṃ natthīti.	251	
PA_tika-abh02_t:252	Upāyāsaniddesavaṇṇanā	25	
PA_tika-abh02_t:253_0	198. Sabbavisayappaṭipattinivāraṇavasena samantato sīdanaṃ saṃsīdanaṃ, uṭṭhetumpi	253	
PA_tika-abh02_t:253_1	asakkuṇeyyatākaraṇavasena atibalavaṃ, virūpaṃ vā sīdanaṃ visīdanaṃ. Aññaṃ visayaṃ	253	
PA_tika-abh02_t:253_2	agantvā ñātibyasanādīsu virūpo āsaṅgo tattheva avabandhatā byāsatti. Nitthunanakaraṇato	253	
PA_tika-abh02_t:253_3	nitthunanaraso. Visīdanaṃ visādo.	253	
PA_tika-abh02_t:254_0	Sayaṃ na dukkho dosattā saṅkhārakkhandhapariyāpannadhammantarattā vā. Ye pana domanassameva	254	
PA_tika-abh02_t:254_1	upāyāsoti vadeyyuṃ, te “upāyāso tīhi khandhehi ekenāyatanena ekāya dhātuyā sampayutto,	254	
PA_tika-abh02_t:254_2	ekena khandhena ekenāyatanena ekāya dhātuyā kehici sampayutto”ti imāya pāḷiyā paṭikkhipitabbā.	254	
PA_tika-abh02_t:254_3	Visādappattiyā sukhadukkhakāraṇaṃ agaṇayitvā dukkhaṭṭhānādīni karontānaṃ upāyāso	254	
PA_tika-abh02_t:254_4	kāyikadukkhassa vatthu hoti, visādanavaseneva ñātivināsādīni cintentānaṃ domanassassa.	254	
PA_tika-abh02_t:254_5	Attano pavattikkhaṇeyeva upāyāso domanassasampayogato cittaṃ paridahati, avipphārikatākaraṇavasena	254	
PA_tika-abh02_t:254_6	kāyaṃ visādeti, tadubhayakaraṇeneva tato paraṃ taṃnimittaṃ kāyikaṃ cetasikañca adhimattaṃ	254	
PA_tika-abh02_t:254_7	dukkhaṃ janayatīti dukkho vutto.	254	
PA_tika-abh02_t:255	Appiyasampayoganiddesavaṇṇanā	25	
PA_tika-abh02_t:256_0	199. Na appiyantīti na gamiyanti, na pavesīyantīti attho. Anatthanti byasanaṃ, dukkhaṃ	256	
PA_tika-abh02_t:256_1	vā. Ahitanti tassa hetuṃ. Dutiye atthavikappe atthaṃ na kāmentīti anatthakāmātiādi	256	
PA_tika-abh02_t:256_2	asamatthasamāsopi yojito. “Asūriyapassāni mukhānī”tiādīsu viya hi yena samāso, na	256	
PA_tika-abh02_t:256_3	tassāyaṃ paṭisedhako a-kāroti. Yasmiṃ kismiñci nibbhaye yogakkhema-saddo niruḷho	256	
PA_tika-abh02_t:256_4	dukkhayogato khemattā.	256	
PA_tika-abh02_t:257_0	Saṅgatiādīsu saṅkhāravasena yaṃ labbhati, taṃ gahetabbaṃ. Na hi saṅkhārānaṃ ṭhānanisajjādayo	257	
PA_tika-abh02_t:257_1	bhojanādikiccesu vā sahakaraṇaṃ vijjatīti pacchimadvayaṃ tadatthavasena labbhatīti	257	
PA_tika-abh02_t:257_2	na sakkā vattunti. Yaṃ labbhatīti vā yaṃ atthajātaṃ labbhatīti attho. Tena yathā	257	
PA_tika-abh02_t:257_3	labbhati saṅgatiādīsu attho, tathā yojetabbo. Puggalassa hi saṅgati gantvā saṅkhārehi	257	
PA_tika-abh02_t:257_4	saṃyogo hoti, āgatehi ca tehi, puggalassa ca attano ṭhānādīsu saṅkhārehi sahabhāvo	257	
PA_tika-abh02_t:257_5	hoti, sabbakiriyāsu ca missībhāvoti. Anatthabhāvo upaddavabhāvo.	257	
PA_tika-abh02_t:258_0	Aniṭṭhānaṃ āpāthagamanamattaṃ taṃgahaṇamattañca appiyasampayogo, na pana pathaviphassādayo	258	
PA_tika-abh02_t:258_1	viya appiyasampayogo nāma eko dhammo atthīti āha “so atthato eko dhammo nāma natthī”ti.	258	
PA_tika-abh02_t:258_2	Aniṭṭhāni kaṇṭakādīni amittā ca usuādīhi vijjhanādidukkhaṃ uppādenti.	258	
PA_tika-abh02_t:259	Idhāti imasmiṃ loke dukkhaṃ hotīti vā idha imasmiṃ dukkhasaccaniddese dukkho vuttoti vā yojetabbaṃ.	25	
PA_tika-abh02_t:260	Piyavippayoganiddesavaṇṇanā	26	
PA_tika-abh02_t:261_0	200. Minantīti nāḷiyādīsu dhaññaṃ viya anto pakkhipanti, na bahi karontīti attho.	261	
PA_tika-abh02_t:261_1	Amā-saddo sahabhāvadīpako. Ñāyanti vā ajjhattikāicceva. Ñātibyasanādiko hutvā upaṭṭhātīti	261	
PA_tika-abh02_t:261_2	byasanapaccupaṭṭhāno. Sokuppādaneneva sarīraṃ sosenti, kisaṃ karonti, akisampi nirojatākaraṇena	261	
PA_tika-abh02_t:261_3	milāpenti, tato ca kāyikaṃ dukkhaṃ uppajjatīti taduppādakatā vuttā.	261	
PA_tika-abh02_t:262	Sokasarasamappitāti etena cetasikadukkhaṃ dasseti, vitujjantīti etena kāyikaṃ dukkhaṃ.	26	
PA_tika-abh02_t:263	Icchāniddesavaṇṇanā	26	
PA_tika-abh02_t:264_0	201. Yasmiṃ kāle jātiyā na āgantabbaṃ, taṃ kālaṃ gahetvā āha “parinibbutesu ca vijjamānaṃ	264	
PA_tika-abh02_t:264_1	jātiyā anāgamana”nti. Yampīti yenapīti attho vutto. Yadāpi pana yaṃ-saddo “iccha”nti	264	
PA_tika-abh02_t:264_2	etaṃ apekkhati, tadāpi alābhavisiṭṭhā icchā vuttā hoti. Yadā “na labhatī”ti etaṃ	264	
PA_tika-abh02_t:264_3	apekkhati, tadā icchāvisiṭṭho alābho vutto hoti. So panatthato añño dhammo natthi,	264	
PA_tika-abh02_t:264_4	tathāpi alabbhaneyyaicchāva vuttā hoti. Apāpuṇitabbesu pavattattā eva “appattipaccupaṭṭhānā”ti	264	
PA_tika-abh02_t:264_5	vuttā. Yattha hi sā icchā pavattā, taṃ vatthuṃ apāpuṇantī hutvā gayhatīti.	264	
PA_tika-abh02_t:265	Chinnabhinnagaṇenāti nillajjena dhuttagaṇena, kappaṭikagaṇena vā.	26	
PA_tika-abh02_t:266	Vighātamayanti cittavighātamayaṃ domanassaṃ cittavighātato eva uppannaṃ ubbandhanajarātisārādikāyikaṃ dukkhañca. Icchitālābhanti alabbhaneyyaicchameva vadati.	26	
PA_tika-abh02_t:267	Upādānakkhandhaniddesavaṇṇanā	26	
PA_tika-abh02_t:268_0	202. Vitthiṇṇassa dukkhassa ettakanti dassanaṃ dukkhassa saṅkhepo, taṃ kātuṃ na sakkā	268	
PA_tika-abh02_t:268_1	vitthārassa anantattā. Dukkhavitthāragataṃ pana desanāvitthāraṃ pahāya yattha sabbo	268	
PA_tika-abh02_t:268_2	dukkhavitthāro samodhānaṃ gacchati, tattha desanāya vavatthānaṃ saṅkhepo, taṃ kātuṃ	268	
PA_tika-abh02_t:268_3	sakkā tādisassa vatthuno sabbhāvā.	268	
PA_tika-abh02_t:269	Desaṃ jānanto maggakkhāyikapuriso desako. Bhagavāpi dukkhassa desako. “Dukkhantadesakenā”ti vā pāṭho, dukkhantakkhāyikoti attho.	26	
PA_tika-abh02_t:270_0	Pāvakādayo yathā indhanādīni bādhenti, evaṃ bādhayamānā. Māraṇantikadukkhābhighātenāti	270	
PA_tika-abh02_t:270_1	iminā atipākaṭena jātijarādukkhavighātajasokādayo dasseti. Tatoti paridevato uddhaṃ.	270	
PA_tika-abh02_t:270_2	Kaṇṭha sosādi sandhi bandhacchedanādi janaka dhātukkhobha samāyogato kāyassa ābādhanadukkhaṃ	270	
PA_tika-abh02_t:270_3	dukkhaṃ. Yesu kesucīti tissassa vā phussassa vā upādānakkhandhesu sabbampi cakkhurogādidukkhaṃ	270	
PA_tika-abh02_t:270_4	sabbasattagataṃ evaṃpakāramevāti saṅkhipitvā dassentoti attho.	270	
PA_tika-abh02_t:271	Dukkhasaccaniddesavaṇṇanā niṭṭhitā.	27	
PA_tika-abh02_t:272	2. Samudayasaccaniddesavaṇṇanā	27	
PA_tika-abh02_t:273_0	203. Uttarapadalopaṃ katvā “punabbhavakaraṇaṃ punobbhavo”tiāha. “Manosamphasso”ti	273	
PA_tika-abh02_t:273_1	ettha mano viya ca purimapadassa okārantatā daṭṭhabbā. Atha vā sīlaṭṭhena ika-saddena	273	
PA_tika-abh02_t:273_2	gamiyatthattā kiriyāvācakassa saddassa adassanaṃ daṭṭhabbaṃ yathā “apūpabhakkhanasīlo	273	
PA_tika-abh02_t:273_3	āpūpiko”ti. “Taddhitā”iti bahuvacananiddesā vicittattā vā taddhitānaṃ abhidhānalakkhaṇattā	273	
PA_tika-abh02_t:273_4	vā “punabbhavaṃ detī”tiādīsu atthesu ponobbhavikasaddasiddhi daṭṭhabbā. Tattha kammasahajātā	273	
PA_tika-abh02_t:273_5	punabbhavaṃ deti, kammasahāyabhūtā tadasahajātā punabbhavāya saṃvattati, duvidhāpi	273	
PA_tika-abh02_t:273_6	punappunaṃ bhave nibbatteti. Tenevāha “punabbhavassa dāyikāpī”tiādi. Ponobbhavikāyevāti	273	
PA_tika-abh02_t:273_7	nāmaṃ labhatīti punabbhavaṃ dāyikāpi adāyikāpi punabbhavaṃ deticceva ponobbhavikāti	273	
PA_tika-abh02_t:273_8	samānavipākāti nāmaṃ labhati samānasabhāvattā tadānubhāvattā ca. Evaṃ itaresu daṭṭhabbaṃ.	273	
PA_tika-abh02_t:273_9	Tattha upadhimhi yathānibbatte attabhāve vipaccanakammaṃ etissāti upadhivepakkā.	273	
PA_tika-abh02_t:273_10	Nandanaṭṭhena nandī, rañjanaṭṭhena rāgo. Yo ca nandirāgo, yā ca taṇhā, ubhayametaṃ	2731	
PA_tika-abh02_t:273_11	ekatthaṃ, byañjanameva nānanti taṇhā “nandirāgena saddhiṃ atthato ekattaṃ gatā”ti	2731	
PA_tika-abh02_t:273_12	vuttā. Rāgasambandhena “uppannassā”ti vuttaṃ. Rūpārūpabhavarāgo visuṃ vakkhatīti	2731	
PA_tika-abh02_t:273_13	kāmabhave eva bhavapatthanāuppatti vuttāti veditabbā.	2731	
PA_tika-abh02_t:274_0	Tasmiṃ tasmiṃ piyarūpe paṭhamuppattivasena “uppajjatī”ti vuttā, punappunaṃ pavattivasena	274	
PA_tika-abh02_t:274_1	“nivisatī”ti, pariyuṭṭhānānusayavasena vā uppattinivesā yojetabbā. Sampattiyanti	274	
PA_tika-abh02_t:274_2	manussasobhagge devatte ca. Attano cakkhunti savatthukaṃ cakkhumāha, sapasādaṃ vā	274	
PA_tika-abh02_t:274_3	maṃsapiṇḍaṃ. Vippasannapañcapasādanti parisuddhanīlapītalohitakaṇhaodātavaṇṇapasādaṃ.	274	
PA_tika-abh02_t:274_4	Rajatapanāḷikaṃ viya chiddaṃ abbhantare odātattā. Pāmaṅgasuttaṃ viya lambakaṇṇabaddhaṃ.	274	
PA_tika-abh02_t:274_5	Tuṅgā uccā dīghā nāsikā tuṅganāsikā, evaṃ laddhavohāraṃ attano ghānaṃ. “Laddhavohārā”ti	274	
PA_tika-abh02_t:274_6	vā pāṭho. Tasmiṃ sati tuṅgā nāsikā yesaṃ, te tuṅganāsikā. Evaṃ laddhavohārā sattā	274	
PA_tika-abh02_t:274_7	attano ghānanti yojanā kātabbā. Jivhaṃ…pe… maññanti vaṇṇā saṇṭhānato kiccato ca.	274	
PA_tika-abh02_t:274_8	Manaṃ…pe… uḷāraṃ maññanti atītādiatthavicinanasamatthaṃ. Attanā paṭiladdhānīti ajjhattañca	274	
PA_tika-abh02_t:274_9	sarīragandhādīni bahiddhā ca vilepanagandhādīni. Uppajjamānā uppajjatīti yadā uppajjamānā	274	
PA_tika-abh02_t:274_10	hoti, tadā ettha uppajjatīti sāmaññena gahitā uppādakiriyā lakkhaṇabhāvena vuttā,	2741	
PA_tika-abh02_t:274_11	visayavisiṭṭhā lakkhitabbabhāvena. Na hi sāmaññavisesehi nānattavohāro na hotīti.	2741	
PA_tika-abh02_t:274_12	Uppajjamānāti vā anicchito uppādo hetubhāvena vutto. Uppajjatīti nicchito phalabhāvena	2741	
PA_tika-abh02_t:274_13	“yadi uppajjamānā hoti, ettha uppajjatī”ti. So hi tena upayojito viya hoti.	2741	
PA_tika-abh02_t:275	Samudayasaccaniddesavaṇṇanā niṭṭhitā.	27	
PA_tika-abh02_t:276	3. Nirodhasaccaniddesavaṇṇanā	27	
PA_tika-abh02_t:277	204. Anūhateti anuddhate, appahīneti attho.	27	
PA_tika-abh02_t:278_0	Sīho vedhake paṭipajjati, na usumhi, suvāno leḍḍumhi paṭipajjati, na pahārake. Khayagamanavasena	278	
PA_tika-abh02_t:278_1	virajjati, appavattigamanavasena nirujjhati. Anapekkhatāya cajanavasena hānivasena	278	
PA_tika-abh02_t:278_2	ca cajīyati, puna yathā na pavattati, tathā dūrakhipanavasena paṭinissajjīyati, bandhanabhūtāya	278	
PA_tika-abh02_t:278_3	mocanavasena muccati, asaṃkilesavasena na allīyati. Āyūhanaṃ samudayo, tappaṭipakkhavasena anāyūhanaṃ.	278	
PA_tika-abh02_t:279_0	Apaññattinti apaññāpanaṃ, “tittaalābu atthī”ti vohārābhāvaṃ vā. Tittaalābuvalliyā	279	
PA_tika-abh02_t:279_1	appavattiṃ icchanto puriso viya maggo daṭṭhabbo, tassa tassā appavattininnacittassa	279	
PA_tika-abh02_t:279_2	mūlacchedanaṃ viya maggassa nibbānārammaṇassa taṇhāpahānaṃ. Tadāppavatti viya taṇhāya	279	
PA_tika-abh02_t:279_3	appavattibhūtaṃ nibbānaṃ daṭṭhabbaṃ. Dutiyūpamāya dakkhiṇadvāraṃ viya nibbānaṃ, coraghātakā	279	
PA_tika-abh02_t:279_4	viya maggo daṭṭhabbo, purimā vā upamā maggena niruddhāya piyarūpasātarūpesu niruddhāti	279	
PA_tika-abh02_t:279_5	vattabbatādassanatthaṃ vuttā, pacchimā nibbānaṃ āgamma niruddhāyapi.	279	
PA_tika-abh02_t:280	Nirodhasaccaniddesavaṇṇanā niṭṭhitā.	28	
PA_tika-abh02_t:281	4. Maggasaccaniddesavaṇṇanā	28	
PA_tika-abh02_t:282_0	205. Aññamaggapaṭikkhepanatthanti titthiyehi kappitassa maggassa dukkhanirodhagāminipaṭipadābhāvaṃ	282	
PA_tika-abh02_t:282_1	paṭikkhepetunti attho, aññassa vā maggabhāvapaṭikkhepo aññamaggapaṭikkhepo. Puggalassa	282	
PA_tika-abh02_t:282_2	ariyabhāvakarattā ariyaṃ karotīti ariyo, ariyaphalapaṭilābhakarattā ariyaṃ labhāpeti	282	
PA_tika-abh02_t:282_3	janetīti ariyo. Attano kiccavasena phalavasena ca ariyanāmalābho eva vuttoti daṭṭhabbo.	282	
PA_tika-abh02_t:282_4	Aṭṭha aṅgāni assāti aññapadatthasamāsaṃ akatvā “aṭṭhaṅgāni assa santīti aṭṭhaṅgiko”ti	282	
PA_tika-abh02_t:282_5	padasiddhi daṭṭhabbā.	282	
PA_tika-abh02_t:283_0	Caturaṅgasamannāgatā vācā janaṃ saṅgaṇhātīti tabbipakkhaviratisabhāvā sammāvācā bhedakaramicchāvācāpahānena	283	
PA_tika-abh02_t:283_1	jane sampayutte ca pariggaṇhanakiccavatī hotīti “pariggahalakkhaṇā”ti vuttā. Yathā	283	
PA_tika-abh02_t:283_2	cīvarakammādiko kammanto ekaṃ kātabbaṃ samuṭṭhāpeti nipphādeti, taṃtaṃkiriyānipphādako	283	
PA_tika-abh02_t:283_3	vā cetanāsaṅkhāto kammanto hatthapādacalanādikaṃ kiriyaṃ samuṭṭhāpeti, evaṃ sāvajjakattabbakiriyāsamuṭṭhāpakamicchākammantappahānena	283	
PA_tika-abh02_t:283_4	sammākammanto niravajjasamuṭṭhāpanakiccavā hoti, sampayuttadhamme ca samuṭṭhāpento	283	
PA_tika-abh02_t:283_5	eva pavattatīti “samuṭṭhāpanalakkhaṇo”ti vutto. Kāyavācānaṃ khandhasantānassa ca	283	
PA_tika-abh02_t:283_6	saṃkilesabhūtamicchāājīvappahānena sammāājīvo “vodāpanalakkhaṇo”ti vutto.	283	
PA_tika-abh02_t:284	Attano paccanīkakilesā diṭṭhekaṭṭhā avijjādayo. Passatīti pakāsetīti attho. Teneva hi aṅgena tattha paccavekkhaṇā pavattatīti. Tathevāti attano paccanīkakilesehi saddhinti attho.	28	
PA_tika-abh02_t:285_0	Kiccatoti pubbabhāgehi dukkhādiñāṇehi kattabbakiccassa idha nipphattito, imasseva	285	
PA_tika-abh02_t:285_1	vā ñāṇassa dukkhādippakāsanakiccato. Tīṇi nāmāni labhati kāmasaṅkappādippahānakiccanipphattito.	285	
PA_tika-abh02_t:285_2	Sikkhāpadavibhaṅge “viraticetanā sabbe sampayuttadhammā ca sikkhāpadānī”ti vuttāti	285	
PA_tika-abh02_t:285_3	tattha padhānānaṃ viraticetanānaṃ vasena “viratiyopi honti cetanāyopī”ti āha. Musāvādādīhi	285	
PA_tika-abh02_t:285_4	viramaṇakāle vā viratiyo subhāsitādivācābhāsanādikāle ca cetanāyo yojetabbā, maggakkhaṇe	285	
PA_tika-abh02_t:285_5	viratiyova cetanānaṃ amaggaṅgattā ekassa ñāṇassa dukkhādiñāṇatā viya ekāya viratiyā	285	
PA_tika-abh02_t:285_6	musāvādādiviratibhāvo viya ca ekāya cetanāya sammāvācādikiccattayasādhanasabhāvābhāvā	285	
PA_tika-abh02_t:285_7	sammāvācādibhāvāsiddhito, taṃsiddhiyañca aṅgattayattāsiddhito ca.	285	
PA_tika-abh02_t:286_0	Pubbabhāgepi maggakkhaṇepi sammāsamādhi evāti yadipi samādhiupakārakānaṃ abhiniropanānumajjanasampiyāyanabrūhanasantasukhānaṃ	286	
PA_tika-abh02_t:286_1	vitakkādīnaṃ vasena catūhi jhānehi sammāsamādhi vibhatto, tathāpi vāyāmo viya anuppannākusalānuppādanādicatuvāyāmakiccaṃ,	286	
PA_tika-abh02_t:286_2	sati viya ca asubhāsukhāniccānattesu kāyādīsu subhādisaññāpahānacatusatikiccaṃ, eko	286	
PA_tika-abh02_t:286_3	samādhi catukkajjhānasamādhikiccaṃ na sādhetīti pubbabhāgepi paṭhamajjhānasamādhicitte	286	
PA_tika-abh02_t:286_4	jhānasamādhi paṭhamajjhānasamādhi eva maggakkhaṇepi, tathā pubbabhāgepi catutthajjhānasamādhicitte	286	
PA_tika-abh02_t:286_5	jhānasamādhi catutthajjhānasamādhi eva maggakkhaṇepīti attho.	286	
PA_tika-abh02_t:287_0	Vacībhedassa upakārako vitakko sāvajjānavajjavacībhedanivattanapavattanakarāya sammāvācāyapi	287	
PA_tika-abh02_t:287_1	upakārako evāti “svāya”ntiādimāha. Vacībhedaniyāmikā vācā kāyikakiriyāniyāmakassa	287	
PA_tika-abh02_t:287_2	sammākammantassa upakārikā. Idaṃ vīriyanti catusammappadhānavīriyaṃ. Gatiyoti nipphattiyo,	287	
PA_tika-abh02_t:287_3	kiccādisabhāve vā. Samanvesitvāti upadhāretvā.	287	
PA_tika-abh02_t:288	Purimāni dve saccāni uggaṇhitvāti sambandho. Iṭṭhaṃ kantanti nirodhamaggesu ninnabhāvaṃ dasseti, na abhinandanaṃ, tanninnabhāvoyeva ca tattha kammakaraṇaṃ daṭṭhabbaṃ.	28	
PA_tika-abh02_t:289_0	Kiccatoti pariññādito. Ārammaṇapaṭivedhoti sacchikiriyāpaṭivedhamāha. Sabbampi paṭivedhañāṇaṃ	289	
PA_tika-abh02_t:289_1	lokuttaranti kasmā vuttaṃ, nanu uggahādipaṭivedho ca paṭivedhova, na ca so lokuttaroti?	289	
PA_tika-abh02_t:289_2	Na, kevalena paṭivedha-saddena uggahādipaṭivedhānaṃ avacanīyattā, paṭivedhanimittattā	289	
PA_tika-abh02_t:289_3	vā uggahādivasena pavattaṃ dukkhādīsu pubbabhāge ñāṇaṃ “paṭivedho”ti vuttaṃ, na paṭivedhattā,	289	
PA_tika-abh02_t:289_4	paṭivedhabhūtameva pana ñāṇaṃ sandhāyāha “sabbampi paṭivedhañāṇaṃ lokuttara”nti.	289	
PA_tika-abh02_t:289_5	Uggahaparipucchāñāṇānipi savanañāṇe eva avarodhaṃ gacchantīti “savanadhāraṇasammasanañāṇaṃ	289	
PA_tika-abh02_t:289_6	lokiya”nti tividhameva ñāṇamāha. Uggahādīhi saccapariggaṇhanaṃ pariggaho.	289	
PA_tika-abh02_t:290	Payogoti kiriyā, vāyāmo vā. Tassa mahantatarassa icchitabbataṃ dukkarataratañca upamāhi dasseti “bhavaggagahaṇattha”ntiādinā.	29	
PA_tika-abh02_t:291_0	Padaghātanti ettha gatamaggo “pada”nti vuccati. Yena cupāyena kāraṇena kāmavitakko	291	
PA_tika-abh02_t:291_1	uppajjati, so tassa gatamaggoti tassa ghāto padaghāto. Ussukkāpetvāti uddhaṃ uddhaṃ	291	
PA_tika-abh02_t:291_2	santivisesayuttaṃ katvā, vaḍḍhetvāti attho.	291	
PA_tika-abh02_t:292_0	Pāḷiyaṃ vibhattesūti katarapāḷiyaṃ? Dhammasaṅgahe tāva aṭṭha kasiṇāni dasa asubhā	292	
PA_tika-abh02_t:292_1	cattāro brahmavihārā cattāri āruppāni vibhattāni, āgamesu dasa anussatiyo āhāre paṭikūlasaññā	292	
PA_tika-abh02_t:292_2	catudhātuvavatthānanti imāni cāti tattha tattha vibhattaṃ. Imesu tīsūti kāmādīsu tīsu ṭhānesu.	292	
PA_tika-abh02_t:293_0	Micchāvācāsaṅkhātāyāti etena ekāya cetanāya pahātabbaekattaṃ dasseti. Idha ariyasāvako	293	
PA_tika-abh02_t:293_1	sakalyāṇaputhujjanako sekkho. Kāyadvāravītikkamāti ājīvahetukato pāṇātipātādito visuṃ	293	
PA_tika-abh02_t:293_2	visuṃ viramaṇaṃ yojetabbaṃ.	293	
PA_tika-abh02_t:294_0	Ayaṃ panassāti maggabhāvena catubbidhampi ekattena gahetvā assa maggassa ayaṃ jhānavasena	294	
PA_tika-abh02_t:294_1	sabbasadisasabbāsadisaekaccasadisatā viseso. Pādakajjhānaniyāmena hotīti idha pādakajjhānaniyāmaṃ	294	
PA_tika-abh02_t:294_2	dhuraṃ katvā āha, aṭṭhasāliniyaṃ pana vipassanāniyāmaṃ tattha sabbavādāvirodhato,	294	
PA_tika-abh02_t:294_3	idha pana sammasitajjhānapuggalajjhāsayavādanivattanato pādakajjhānaniyāmaṃ. Vipassanāniyāmo	294	
PA_tika-abh02_t:294_4	pana sādhāraṇattā idhāpi na paṭikkhittoti daṭṭhabbo. Aññe cācariyavādā vakkhamānā	294	
PA_tika-abh02_t:294_5	vibhajitabbāti yathāvuttameva tāva pādakajjhānaniyāmaṃ vibhajanto āha “pādakajjhānaniyāmena tāvā”ti.	294	
PA_tika-abh02_t:295_0	Āruppe catukkapañcaka…pe… vuttaṃ aṭṭhasāliniyanti adhippāyo. Nanu tattha “āruppe	295	
PA_tika-abh02_t:295_1	tikacatukkajjhānaṃ uppajjatī”ti vuttaṃ, na “catukkapañcakajjhāna”nti? Saccaṃ, yesu	295	
PA_tika-abh02_t:295_2	pana saṃsayo atthi, tesaṃ uppattidassanena, tenatthato catukkapañcakajjhānaṃ uppajjatīti	295	
PA_tika-abh02_t:295_3	vuttameva hotīti evamāhāti veditabbaṃ. Samudāyañca apekkhitvā “tañca lokuttaraṃ,	295	
PA_tika-abh02_t:295_4	na lokiya”nti āha. Catutthajjhānameva hi lokiyaṃ tattha uppajjati, na catukkaṃ pañcakañcāti.	295	
PA_tika-abh02_t:295_5	Ettha kathanti pādakajjhānassa abhāvā kathaṃ daṭṭhabbanti attho. Taṃjhānikāva tassa	295	
PA_tika-abh02_t:295_6	tattha tayo maggā uppajjanti tajjhānikaṃ paṭhamaphalādiṃ pādakaṃ katvā uparimaggabhāvanāyāti	295	
PA_tika-abh02_t:295_7	adhippāyo, tikacatukkajjhānikaṃ pana maggaṃ bhāvetvā tatthuppannassa arūpajjhānaṃ	295	
PA_tika-abh02_t:295_8	tajjhānikaṃ phalañca pādakaṃ katvā uparimaggabhāvanāya aññajhānikāpi uppajjantīti	295	
PA_tika-abh02_t:295_9	jhānaṅgādiniyāmikā pubbābhisaṅkhārasamāpatti pādakaṃ, na sammasitabbāti phalassapi pādakatā daṭṭhabbā.	295	
PA_tika-abh02_t:296_0	Dukkhañāṇādīnaṃ rūpādichaḷārammaṇattā nekkhammasaṅkappādīnaṃ kasiṇāditaṃtaṃkusalārammaṇārammaṇattā	296	
PA_tika-abh02_t:296_1	sammāvācādīnaṃ aṅgānaṃ taṃtaṃviramitabbādiārammaṇattā “yathānurūpa”nti āha. Tadanurūpoti	296	
PA_tika-abh02_t:296_2	avippaṭisārakarasīlaṃ vāyāmassa visesapaccayoti sīlānurūpatā vāyāmassa vuttā sampayuttassapi,	296	
PA_tika-abh02_t:296_3	sampayuttasseva ca vacanato “sīlabhūmiyaṃ patiṭṭhitassā”ti avatvā “patiṭṭhamānassā”ti	296	
PA_tika-abh02_t:296_4	vuttaṃ. Cetaso asammosoti “ekārakkho”ti ettha vuttena satārakkhena cetaso rakkhitatā.	296	
PA_tika-abh02_t:296_5	Tenāha “iti…pe… suvihitacittārakkhassā”ti.	296	
PA_tika-abh02_t:297_0	Āsavakkhayañāṇassa vijjābhāvo vuttoti āsavakkhayasaṅkhāte magge tīhi khandhehi saṅgahite	297	
PA_tika-abh02_t:297_1	paññākkhandho vijjā, sīlassa catunnañca jhānānaṃ caraṇabhāvo vuttoti itare dve khandhā	297	
PA_tika-abh02_t:297_2	caraṇaṃ. Yanti etena nibbānaṃ gacchantīti yānaṃ, vipassanāva yānaṃ vipassanāyānaṃ.	297	
PA_tika-abh02_t:297_3	Sīlaṃ samādhissa visesapaccayo, samādhi vipassanāyāti samathassa upakārattā sīlakkhandho	297	
PA_tika-abh02_t:297_4	ca samathayānena saṅgahito. Vipassanāyānena kāmesu ādīnavaṃ vibhāvento samathayānena	297	
PA_tika-abh02_t:297_5	nirāmisaṃ jhānasukhaṃ apariccajanto antadvayakummaggaṃ vivajjeti. Paññā viya mohassa,	297	
PA_tika-abh02_t:297_6	sīlasamādhayo ca dosalobhānaṃ ujuvipaccanīkā adosālobhehi sādhetabbattā. Sīlasamādhipaññāyogato	297	
PA_tika-abh02_t:297_7	ādimajjhapariyosānakalyāṇaṃ. Sīlādīni hi sāsanassa ādimajjhapariyosānanti. Yasmiṃ	297	
PA_tika-abh02_t:297_8	ṭhito maggaṭṭho phalaṭṭho ca ariyo hoti, taṃ maggaphalasaṅkhātaṃ khandhattayasaṅgahitaṃ sāsanaṃ ariyabhūmi.	297	
PA_tika-abh02_t:298	Maggasaccaniddesavaṇṇanā niṭṭhitā.	29	
PA_tika-abh02_t:299	Suttantabhājanīyavaṇṇanā niṭṭhitā.	29	
PA_tika-abh02_t:300	2. Abhidhammabhājanīyavaṇṇanā	30	
PA_tika-abh02_t:301_0	206-214. Ariyasacca-saddo samudaye vattamāno pariññeyyabhāvarahite ekantapahātabbe	301	
PA_tika-abh02_t:301_1	taṇhāsaṅkhāte samudaye pavattati, na pahātabbapariññeyyesu avasesakilesāvasesākusalesu	301	
PA_tika-abh02_t:301_2	appahātabbesu ca sāsavakusalamūlāvasesasāsavakusalesūti sappadeso tattha samudayo	301	
PA_tika-abh02_t:301_3	hoti, kevalaṃ saccasadde nippadesoti āha “nippadesato samudayaṃ dassetu”nti. Dukkhanirodhā	301	
PA_tika-abh02_t:301_4	pana ariyasaccadesanāyaṃ dhammato nippadesā eva. Na hi tato añño dhammo atthi, yo	301	
PA_tika-abh02_t:301_5	saccadesanāyaṃ dukkhaṃ nirodhoti ca vattabbo siyā, maggopi aṭṭhaṅgikapañcaṅgikavāresu	301	
PA_tika-abh02_t:301_6	apubbo natthi, tasmā samudayameva “nippadesato dassetu”nti vadati tassa sabbattha	301	
PA_tika-abh02_t:301_7	tīsupi vāresu apubbassa dassitattā. Apubbasamudayadassanatthāyapi hi saccadesanāyaṃ	301	
PA_tika-abh02_t:301_8	“tattha katamo dukkhasamudayo? Taṇhā”ti vacanaṃ kevalāya taṇhāya sacca-saddassa pavattidassanatthanti.	301	
PA_tika-abh02_t:301_9	Desanāvasena pana taṃ taṃ samudayaṃ ṭhapetvā dukkhaṃ tassa tassa pahānavasena nirodho	301	
PA_tika-abh02_t:301_10	aṭṭhaṅgikapañcaṅgikasabbalokuttarakusalavasena maggo ca ariyasaccadesanāyaṃ na vuttoti	3011	
PA_tika-abh02_t:301_11	dukkhādīni ca tattha sappadesāni dassitāni hontīti tāni ca nippadesāni dassetuṃ saccadesanā	3011	
PA_tika-abh02_t:301_12	vuttāti vattuṃ vaṭṭati. Paccayasaṅkhātanti kammakilesavasena jātiādidukkhassa mūlabhūtanti attho.	3011	
PA_tika-abh02_t:302_0	Nirodhasaccaṃ…pe… pañcahākārehi niddiṭṭhanti ariyasaccadesanato saccadesanāya visesaṃ	302	
PA_tika-abh02_t:302_1	dasseti. Tattha “tiṇṇannañca kusalamūlānaṃ avasesānañca sāsavakusalānaṃ pahāna”nti	302	
PA_tika-abh02_t:302_2	idaṃ tesaṃ paccayānaṃ avijjātaṇhāupādānānaṃ pahānavasena, avijjādīsu vā pahīnesu	302	
PA_tika-abh02_t:302_3	tesaṃ appavattivasena vuttanti veditabbaṃ. Na hi kusalā pahātabbāti. Pahānanti ca	302	
PA_tika-abh02_t:302_4	maggakiccavasena tadadhigamanīyaṃ nirodhaṃ dasseti, nirodhasseva vā taṇhādīnaṃ appavattibhāvo	302	
PA_tika-abh02_t:302_5	pahānanti daṭṭhabbaṃ.	302	
PA_tika-abh02_t:303_0	Yadipi “pubbeva kho panassa kāyakammaṃ vacīkammaṃ ājīvo suparisuddho hoti, evamassāyaṃ	303	
PA_tika-abh02_t:303_1	ariyo aṭṭhaṅgiko maggo bhāvanāpāripūriṃ gacchatī”ti lokuttaramaggakkhaṇe aṭṭhaṅgikamaggapāripūriyā	303	
PA_tika-abh02_t:303_2	upanissayadassanatthaṃ idaṃ vuttaṃ, tathāpi “pubbeva kho panā”ti vacanaṃ kāyakammādisuddhiyā	303	
PA_tika-abh02_t:303_3	dūratarupanissayataṃ, cakkhādīsu asārajjantassa asaṃyuttassa asammūḷhassa ādīnavānupassino	303	
PA_tika-abh02_t:303_4	viharato tāyeva vuṭṭhānagāminiyā vipassanāya āyatiṃ pañcupādānakkhandhesu apacayaṃ	303	
PA_tika-abh02_t:303_5	gacchantesu sabbasaṅkhāresu vivaṭṭanavasena, ponobbhavikataṇhāya pahīyamānāya kilesadūrībhāvena,	303	
PA_tika-abh02_t:303_6	kāyikacetasikadarathasantāpapariḷāhesu pahīyamānesu passaddhakāyacittavasena kāyikacetasikasukhe	303	
PA_tika-abh02_t:303_7	paṭisaṃvediyamāne “yā tathābhūtassa diṭṭhi, sāssa hoti sammādiṭṭhī”tiādinā vuttānaṃ	303	
PA_tika-abh02_t:303_8	vuṭṭhānagāminivipassanākkhaṇe pavattānaṃ pañcannaṃ sammādiṭṭhādīnaṃ aṅgānaṃ āsannatarupanissayatañca	303	
PA_tika-abh02_t:303_9	dassetīti āsannatarupanissayavasena pañcaṅgikaṃ maggaṃ sukhaṃ bujjhantānaṃ puggalānaṃ	303	
PA_tika-abh02_t:303_10	ajjhāsayavasena pañcaṅgikamaggadesanāya pavattataṃ dīpeti. Tenāha “pubbeva kho…pe…	3031	
PA_tika-abh02_t:303_11	suparisuddho hotīti vacanato”tiādi. Evamidaṃ vacanatoti nissakkavacanaṃ desanupāyassa	3031	
PA_tika-abh02_t:303_12	ñāpakanidassanaṃ hoti, vacanatoti vā attano vacanānurūpaṃ pañcaṅgikopi maggo paṭipadā	3031	
PA_tika-abh02_t:303_13	evāti bhagavatā desitoti attho. Katthāti? Devapure, tasmā taṃ desitanayaṃ dassetuṃ	3031	
PA_tika-abh02_t:303_14	pañcaṅgikavāropi niddiṭṭho dhammasaṅgāhakehi. Atha vā “pubbeva kho panassā”ti vacaneneva	3031	
PA_tika-abh02_t:303_15	ajjhāsayavisesakāraṇanidassakena puggalajjhāsayavasena pañcaṅgiko maggopi paṭipadā	3031	
PA_tika-abh02_t:303_16	evāti desito hotīti āha “pubbeva kho pana…pe… vacanato pana…pe… desito”ti, tasmā	3031	
PA_tika-abh02_t:303_17	taṃ suttante desitanayaṃ dassetuṃ pañcaṅgikavāropi niddiṭṭho bhagavatā devapureti attho.	3031	
PA_tika-abh02_t:304_0	Jhānehi desanāpaveso, bhāvanāpaveso vā jhānābhiniveso. Ekekasmiṃ koṭṭhāse catunnaṃ	304	
PA_tika-abh02_t:304_1	catunnaṃ nayasahassānaṃ dassanaṃ gaṇanāsukhatthanti veditabbaṃ. Yathā pana pāḷi ṭhitā,	304	
PA_tika-abh02_t:304_2	tathā ekekissā paṭipadāya suññatādīsu ca pañca pañca koṭṭhāse yojetvā pāḷigamanaṃ	304	
PA_tika-abh02_t:304_3	katanti viññāyati. Tattha aṭṭhaṅgikavāre dutiyajjhānādīsu tasmiṃ samaye sattaṅgiko	304	
PA_tika-abh02_t:304_4	maggo hotīti yojanā kātabbā, sabbasaṅgāhikavāre ca yathā vijjamānadhammavasenāti.	304	
PA_tika-abh02_t:305	Abhidhammabhājanīyavaṇṇanā niṭṭhitā.	30	
PA_tika-abh02_t:306	3. Pañhapucchakavaṇṇanā	30	
PA_tika-abh02_t:307_0	215. Evaṃ purimesupi dvīsūti kasmā vuttaṃ, nanu suttantabhājanīye dukkhanirodhagāminipaṭipadāniddese	307	
PA_tika-abh02_t:307_1	lokiyalokuttaramissako maggo vutto. Tassa hi aṭṭhakathāyaṃ “catūsu saccesu uggahādivasena	307	
PA_tika-abh02_t:307_2	pubbabhāgañāṇuppattiṃ sandhāya idaṃ ‘dukkhe ñāṇa’ntiādi vuttaṃ, paṭivedhakkhaṇe pana	307	
PA_tika-abh02_t:307_3	ekameva ñāṇaṃ hotī”ti sammādiṭṭhiyā, tathā sammāsaṅkappādīnañca lokiyalokuttaramissakatā	307	
PA_tika-abh02_t:307_4	dassitā “apicesā sammādiṭṭhi nāma pubbabhāge nānākkhaṇā nānārammaṇā hoti, maggakkhaṇe	307	
PA_tika-abh02_t:307_5	ekakkhaṇā ekārammaṇā”tiādinā cāti? Saccametaṃ, evaṃ pana āgamanavasena tatthāpi catusaccakammaṭṭhānadassanādimukhena	307	
PA_tika-abh02_t:307_6	ariyova aṭṭhaṅgiko maggo dassito. Evañca katvā “paṭivedhakkhaṇe pana ekameva ñāṇaṃ	307	
PA_tika-abh02_t:307_7	hotī”ti maggañāṇassa ekasseva dukkhañāṇāditā, “maggakkhaṇe pana…pe… ekova kusalasaṅkappo	307	
PA_tika-abh02_t:307_8	uppajjati, ayaṃ sammāsaṅkappo nāmā”tiādinā maggasaṅkappādīnaṃ sammāsaṅkappāditā ca	307	
PA_tika-abh02_t:307_9	niddhāritā, pāḷiyañca aṭṭhaṅgikaṃ maggaṃ uddisitvā tameva niddisituṃ “dukkhe ñāṇa”ntiādi	307	
PA_tika-abh02_t:307_10	vuttaṃ. Tena suttantabhājanīyepi dvinnaṃ lokiyatā, dvinnaṃ lokuttaratā vuttā “evaṃ	3071	
PA_tika-abh02_t:307_11	purimesupi dvīsūti etenāti.	3071	
PA_tika-abh02_t:308	Pañhapucchakavaṇṇanā niṭṭhitā.	30	
PA_tika-abh02_t:309	Saccavibhaṅgavaṇṇanā niṭṭhitā.	30	
PA_tika-abh02_t:310	5. Indriyavibhaṅgo	31	
PA_tika-abh02_t:311	1. Abhidhammabhājanīyavaṇṇanā	31	
PA_tika-abh02_t:312_0	219. Cakkhudvāre indaṭṭhaṃ kāretīti cakkhudvārabhāve taṃdvārikehi attano indabhāvaṃ	312	
PA_tika-abh02_t:312_1	paramissarabhāvaṃ kārayatīti attho. Tañhi te rūpaggahaṇe attānaṃ anuvatteti, te ca	312	
PA_tika-abh02_t:312_2	taṃ anuvattantīti. Esa nayo itaresupi. Yena taṃsamaṅgīpuggalo taṃsampayuttadhammā	312	
PA_tika-abh02_t:312_3	vā aññātāvino honti, so aññātāvibhāvo pariniṭṭhitakiccajānanaṃ.	312	
PA_tika-abh02_t:313_0	Katthaci dveti “dvinnaṃ kho, bhikkhave, indriyānaṃ bhāvitattā bahulīkatattā khīṇāsavo	313	
PA_tika-abh02_t:313_1	bhikkhu aññaṃ byākaroti…pe… ariyāya ca paññāya ariyāya ca vimuttiyā. Yā hissa, bhikkhave,	313	
PA_tika-abh02_t:313_2	ariyā paññā, tadassa paññindriyaṃ. Yā hissa ariyā vimutti, tadassa samādhindriya”ntiādīsu	313	
PA_tika-abh02_t:313_3	dve, “tiṇṇaṃ kho, bhikkhave, indriyānaṃ bhāvitattā bahulīkatattā piṇḍolabhāradvājena	313	
PA_tika-abh02_t:313_4	bhikkhunā aññā byākatā…pe… satindriyassa samādhindriyassa paññindriyassā”ti, “tīṇimāni,	313	
PA_tika-abh02_t:313_5	bhikkhave, indriyāni. Katamāni tīṇi? Anaññātaññassāmītindriyaṃ aññindriyaṃ aññātāvindriya”nti,	313	
PA_tika-abh02_t:313_6	“tīṇimāni…pe… itthindriyaṃ purisindriyaṃ jīvitindriya”nti ca evamādīsu tīṇi, “pañcimāni,	313	
PA_tika-abh02_t:313_7	brāhmaṇa, indriyāni nānāvisayāni…pe… cakkhundriyaṃ…pe… kāyindriya”nti, “pañci…pe…	313	
PA_tika-abh02_t:313_8	sukhindriyaṃ…pe… upekkhindriya”nti, “pañci…pe… saddhindriyaṃ…pe… paññindriya”nti	313	
PA_tika-abh02_t:313_9	ca evamādīsu pañca. Tattha suttante dukādivacanaṃ nissaraṇupāyādibhāvato dukādīnaṃ.	313	
PA_tika-abh02_t:313_10	Sabbāni pana indriyāni abhiññeyyāni, abhiññeyyadhammadesanā ca abhidhammoti idha	3131	
PA_tika-abh02_t:313_11	sabbāni ekato vuttāni.	3131	
PA_tika-abh02_t:314	Khīṇāsavassa bhāvabhūto hutvā uppattito “khīṇāsavasseva uppajjanato”ti vuttaṃ.	31	
PA_tika-abh02_t:315_0	Liṅgeti gameti ñāpetīti liṅgaṃ, liṅgīyati vā etenāti liṅgaṃ, kiṃ liṅgeti, kiñca vā	315	
PA_tika-abh02_t:315_1	liṅgīyatīti? Indaṃ indo vā, indassa liṅgaṃ indaliṅgaṃ, indaliṅgassa attho taṃsabhāvo	315	
PA_tika-abh02_t:315_2	indaliṅgaṭṭho, indaliṅgameva vā indriya-saddassa attho indaliṅgaṭṭho. Sajjitaṃ uppāditanti	315	
PA_tika-abh02_t:315_3	siṭṭhaṃ, indena siṭṭhaṃ indasiṭṭhaṃ. Juṭṭhaṃ sevitaṃ. Kammasaṅkhātassa indassa liṅgāni,	315	
PA_tika-abh02_t:315_4	tena ca siṭṭhānīti kammajāneva yojetabbāni, na aññāni. Te ca dve atthā kamme eva	315	
PA_tika-abh02_t:315_5	yojetabbā, itare ca bhagavati evāti “yathāyoga”nti āha. Tenāti bhagavato kammassa	315	
PA_tika-abh02_t:315_6	ca indattā. Etthāti etesu indriyesu. Ulliṅgenti pakāsenti phalasampattivipattīhi	315	
PA_tika-abh02_t:315_7	kāraṇasampattivipattiavabodhato. “So taṃ nimittaṃ āsevatī”tiādīsu gocarakaraṇampi	315	
PA_tika-abh02_t:315_8	āsevanāti vuttāti āha “kānici gocarāsevanāyā”ti. Tattha sabbesaṃ gocarīkātabbattepi	315	
PA_tika-abh02_t:315_9	“kānicī”ti vacanaṃ avipassitabbānaṃ bahulīmanasikaraṇena anāsevanīyattā. Paccavekkhaṇāmattameva	315	
PA_tika-abh02_t:315_10	hi tesu hotīti. “Tassa taṃ maggaṃ āsevato”tiādīsu bhāvanā “āsevanā”ti vuttāti bhāvetabbāni	3151	
PA_tika-abh02_t:315_11	saddhādīni sandhāyāha “kānici bhāvanāsevanāyā”ti. Ādhipaccaṃ indriyapaccayabhāvo,	3151	
PA_tika-abh02_t:315_12	asati ca indriyapaccayabhāve itthipurisindriyānaṃ attano paccayavasena pavattamānehi	3151	
PA_tika-abh02_t:315_13	taṃsahitasantāne aññākārena anuppajjamānehi liṅgādīhi anuvattanīyabhāvo, imasmiñcatthe	3151	
PA_tika-abh02_t:315_14	indanti paramissariyaṃ karonticceva indriyāni. Cakkhādīsu dassitena nayena aññesañca	3151	
PA_tika-abh02_t:315_15	tadanuvattīsu ādhipaccaṃ yathārahaṃ yojetabbaṃ.	3151	
PA_tika-abh02_t:316_0	Heṭṭhāti aṭṭhasāliniyaṃ. Amoho eva, na visuṃ cattāro dhammā, tasmā amohassa paññindriyapade	316	
PA_tika-abh02_t:316_1	vibhāvitāni lakkhaṇādīni tesañca veditabbānīti adhippāyo. Sesāni aṭṭhasāliniyaṃ lakkhaṇādīhi	316	
PA_tika-abh02_t:316_2	sarūpeneva āgatāni. Nanu ca sukhindriyadukkhindriyānaṃ tattha lakkhaṇādīni na vuttānīti?	316	
PA_tika-abh02_t:316_3	Kiñcāpi na vuttāni, somanassadomanassindriyānaṃ pana vuttalakkhaṇādivasena viññeyyato	316	
PA_tika-abh02_t:316_4	etesampi vuttāneva honti. Kathaṃ? Iṭṭhaphoṭṭhabbānubhavanalakkhaṇaṃ sukhindriyaṃ,	316	
PA_tika-abh02_t:316_5	iṭṭhākārasambhogarasaṃ, kāyikassādapaccupaṭṭhānaṃ, kāyindriyapadaṭṭhānaṃ. Aniṭṭhaphoṭṭhabbānubhavanalakkhaṇaṃ	316	
PA_tika-abh02_t:316_6	dukkhindriyaṃ, aniṭṭhākārasambhogarasaṃ, kāyikābādhapaccupaṭṭhānaṃ, kāyindriyapadaṭṭhānanti.	316	
PA_tika-abh02_t:316_7	Ettha ca iṭṭhāniṭṭhākārānameva ārammaṇānaṃ sambhogarasatā veditabbā, na viparītepi	316	
PA_tika-abh02_t:316_8	iṭṭhākārena aniṭṭhākārena ca sambhogarasatāti.	316	
PA_tika-abh02_t:317_0	Sattānaṃ ariyabhūmipaṭilābho bhagavato desanāya sādhāraṇaṃ padhānañca payojananti	317	
PA_tika-abh02_t:317_1	āha “ajjhattadhammaṃ pariññāyā”tiādi. Aṭṭhakathāyaṃ itthipurisindriyānantaraṃ jīvitindriyadesanakkamo	317	
PA_tika-abh02_t:317_2	vutto, so indriyayamakadesanāya sameti. Idha pana indriyavibhaṅge manindriyānantaraṃ	317	
PA_tika-abh02_t:317_3	jīvitindriyaṃ vuttaṃ, taṃ purimapacchimānaṃ ajjhattikabāhirānaṃ anupālakattena tesaṃ	317	
PA_tika-abh02_t:317_4	majjhe vuttanti veditabbaṃ. Yañca kiñci vedayitaṃ, sabbaṃ taṃ dukkhaṃ. Yāva ca duvidhattabhāvānupālakassa	317	
PA_tika-abh02_t:317_5	jīvitindriyassa pavatti, tāva dukkhabhūtānaṃ etesaṃ vedayitānaṃ anivattīti ñāpanatthaṃ.	317	
PA_tika-abh02_t:317_6	Tena ca cakkhādīnaṃ dukkhānubandhatāya pariññeyyataṃ ñāpeti. Tato anantaraṃ bhāvetabbattāti	317	
PA_tika-abh02_t:317_7	bhāvanāmaggasampayuttaṃ aññindriyaṃ sandhāya vuttaṃ. Dassanānantarā hi bhāvanāti.	317	
PA_tika-abh02_t:318_0	Satipi purejātādipaccayabhāve indriyapaccayabhāvena sādhetabbameva kiccaṃ “kicca”nti	318	
PA_tika-abh02_t:318_1	āha tassa anaññasādhāraṇattā indriyakathāya ca pavattattā. Pubbaṅgamabhāvena manindriyassa	318	
PA_tika-abh02_t:318_2	vasavattāpanaṃ hoti, nāññesaṃ. Taṃsampayuttānipi hi indriyāni sādhetabbabhūtāneva	318	
PA_tika-abh02_t:318_3	attano attano indriyakiccaṃ sādhenti cetasikattāti. “Sabbattha ca indriyapaccayabhāvena	318	
PA_tika-abh02_t:318_4	sādhetabba”nti ayaṃ adhikāro anuvattatīti daṭṭhabbo. Anuppādane anupatthambhe ca	318	
PA_tika-abh02_t:318_5	tappaccayānaṃ tappavattane nimittabhāvo anuvidhānaṃ. Chādetvā pharitvā uppajjamānā	318	
PA_tika-abh02_t:318_6	sukhadukkhavedanā sahajāte abhibhavitvā sayameva pākaṭā hoti, sahajātā ca tabbasena	318	
PA_tika-abh02_t:318_7	sukhadukkhabhāvappattā viyāti āha “yathāsakaṃ oḷārikākārānupāpana”nti. Asantassa	318	
PA_tika-abh02_t:318_8	apaṇītassapi akusalatabbipākādisampayuttassa majjhattākārānupāpanaṃ yojetabbaṃ, samānajātiyaṃ	318	
PA_tika-abh02_t:318_9	vā sukhadukkhehi santapaṇītākārānupāpanañca. Pasannapaggahitaupaṭṭhitasamāhitadassanākārānupāpanaṃ	318	
PA_tika-abh02_t:318_10	yathākkamaṃ saddhādīnaṃ. Ādi-saddena uddhambhāgiyasaṃyojanāni gahitāni, maggasampayuttasseva	3181	
PA_tika-abh02_t:318_11	ca indriyassa kiccaṃ dassitaṃ, teneva phalasampayuttassa taṃtaṃsaṃyojanānaṃyeva paṭippassaddhipahānakiccatā	3181	
PA_tika-abh02_t:318_12	dassitā hotīti. Sabbakatakiccaṃ aññātāvindriyaṃ aññassa kātabbassa abhāvā amatābhimukhameva	3181	
PA_tika-abh02_t:318_13	tabbhāvapaccayo ca hoti, na itarāni viya kiccantarapasutañca. Tenāha “amatābhimukhabhāvapaccayatā cā”ti.	3181	
PA_tika-abh02_t:319_0	220. Evaṃ santepīti satipi sabbasaṅgāhakatte vīriyindriyapadādīhi saṅgahetabbāni	319	
PA_tika-abh02_t:319_1	kusalākusalavīriyādīni, cakkhundriyapadādīhi saṅgahetabbāni kālapuggalapaccayādibhedena	319	
PA_tika-abh02_t:319_2	bhinnāni cakkhādīni saṅgaṇhanticceva sabbasaṅgāhakāni, na yassā bhūmiyā yāni na vijjanti,	319	
PA_tika-abh02_t:319_3	tesaṃ saṅgāhakattāti attho. Tena ca avisesitattā sabbesaṃ sabbabhūmikattagahaṇappasaṅge	319	
PA_tika-abh02_t:319_4	taṃnivattanena sabbasaṅgāhakavacanaṃ avijjamānassa saṅgāhakattadīpakaṃ na hotīti dasseti.	319	
PA_tika-abh02_t:320	Abhidhammabhājanīyavaṇṇanā niṭṭhitā.	32	
PA_tika-abh02_t:321	2. Pañhapucchakavaṇṇanā	32	
PA_tika-abh02_t:322_0	223. Idha anābhaṭṭhanti ekantānārammaṇattena bhāsitaṃ. “Rūpamissakattā anārammaṇesu	322	
PA_tika-abh02_t:322_1	rūpadhammesu saṅgahita”nti kasmā vuttaṃ, nanu missakattā eva jīvitindriyaṃ anārammaṇesu	322	
PA_tika-abh02_t:322_2	asaṅgahitaṃ. Na hi aṭṭhindriyā anārammaṇāti vuttāti? Saccametaṃ, jīvitindriyaekadesassa	322	
PA_tika-abh02_t:322_3	pana anārammaṇesu rūpadhammesu saṅgahitataṃ sandhāyetaṃ vuttaṃ, arūpakoṭṭhāsena parittārammaṇāditā	322	
PA_tika-abh02_t:322_4	atthīti siyāpakkhe saṅgahitanti adhippāyo. Arūpakoṭṭhāsena pana parittārammaṇāditā,	322	
PA_tika-abh02_t:322_5	rūpakoṭṭhāsena ca navattabbatā atthīti missakassa samudāyasseva vasena siyāpakkhe	322	
PA_tika-abh02_t:322_6	saṅgahitaṃ, na ekadesavasenāti daṭṭhabbaṃ. Na hi anārammaṇaṃ parittārammaṇādibhāvena	322	
PA_tika-abh02_t:322_7	navattabbaṃ na hotīti. “Rūpañca nibbānañca anārammaṇā, sattindriyā anārammaṇā”tiādivacanañca	322	
PA_tika-abh02_t:322_8	avijjamānārammaṇānārammaṇesu navattabbesu anārammaṇattā navattabbataṃ dasseti, na	322	
PA_tika-abh02_t:322_9	sārammaṇasseva navattabbataṃ, navattabbassa vā sārammaṇataṃ. Na hi navattabba-saddo	322	
PA_tika-abh02_t:322_10	sārammaṇe niruḷho. Yadipi siyā, “tisso ca vedanā rūpañca nibbānañca ime dhammā navattabbā	3221	
PA_tika-abh02_t:322_11	sukhāya vedanāya sampayuttā”tiādi na vucceyya, athāpi parittārammaṇādisambandho navattabba-saddo	3221	
PA_tika-abh02_t:322_12	sārammaṇesveva vattati, “dvāyatanā siyā parittārammaṇā”tiādiṃ avatvā “manāyatanaṃ	3221	
PA_tika-abh02_t:322_13	siyā parittārammaṇaṃ…pe… appamāṇārammaṇa”ntipi, “dhammāyatanaṃ siyā parittārammaṇaṃ…pe…	3221	
PA_tika-abh02_t:322_14	appamāṇārammaṇa”ntipi, “siyā anārammaṇa”ntipi vattabbaṃ siyā. Na hi pañhapucchake	3221	
PA_tika-abh02_t:322_15	sāvasesā desanā atthīti. “Aṭṭhindriyā siyā ajjhattārammaṇā”ti ettha ca jīvitindriyassa	3221	
PA_tika-abh02_t:322_16	ākiñcaññāyatanakāle arūpassa rūpassa ca anārammaṇattā navattabbatā veditabbā.	3221	
PA_tika-abh02_t:323	Pañhapucchakavaṇṇanā niṭṭhitā.	32	
PA_tika-abh02_t:324	Indriyavibhaṅgavaṇṇanā niṭṭhitā.	32	
PA_tika-abh02_t:325	6. Paṭiccasamuppādavibhaṅgo	32	
PA_tika-abh02_t:326	1. Suttantabhājanīyaṃ	32	
PA_tika-abh02_t:327	Uddesavāravaṇṇanā	32	
PA_tika-abh02_t:328_0	225. “‘Kiṃvādī bhante sammāsambuddho’ti? ‘Vibhajjavādī mahārājā”’ti moggaliputtatissattherena	328	
PA_tika-abh02_t:328_1	vuttattā sammāsambuddhasāvakā vibhajjavādino. Te hi venayikādibhāvaṃ vibhajja vadanti,	328	
PA_tika-abh02_t:328_2	cīvarādīnaṃ sevitabbāsevitabbabhāvaṃ vā sassatucchedavāde vā vibhajja vadanti “sassato	328	
PA_tika-abh02_t:328_3	attā ca loko cā”tiādīnaṃ ṭhapanīyānaṃ ṭhapanato rāgādikkhayassa sassatassa rāgādikāyaduccaritādiucchedassa	328	
PA_tika-abh02_t:328_4	ca vacanato, na pana ekaṃsabyākaraṇīyādayo tayo pañhe apanetvā vibhajjabyākaraṇīyameva	328	
PA_tika-abh02_t:328_5	vadantīti. Vibhajjavādīnaṃ maṇḍalaṃ samūho vibhajjavādimaṇḍalaṃ, vibhajjavādino vā	328	
PA_tika-abh02_t:328_6	bhagavato parisā vibhajjavādimaṇḍalantipi vadanti. Ācariyehi vuttaaviparītatthadīpanena	328	
PA_tika-abh02_t:328_7	te anabbhācikkhantena. “Avijjā puññāneñjābhisaṅkhārānaṃ hetupaccayo hotī”tiādiṃ vadanto	328	
PA_tika-abh02_t:328_8	kathāvatthumhi paṭikkhitte puggalavādādike ca vadanto sakasamayaṃ vokkamati nāma,	328	
PA_tika-abh02_t:328_9	tathā avokkamantena. Parasamayaṃ dosāropanabyāpāravirahena anāyūhantena. “Idampi	328	
PA_tika-abh02_t:328_10	yuttaṃ gahetabba”nti parasamayaṃ asampiṇḍentenāti keci vadanti.	3281	
PA_tika-abh02_t:329_0	“Tathāhaṃ bhagavatā dhammaṃ desitaṃ ājānāmi, yathā tadevidaṃ viññāṇaṃ sandhāvati	329	
PA_tika-abh02_t:329_1	saṃsarati anañña”ntiādiṃ vadanto suttaṃ paṭibāhati nāma, tathā appaṭibāhantena. “Tathāhaṃ	329	
PA_tika-abh02_t:329_2	bhagavatā dhammaṃ desitaṃ ājānāmi, yathā yeme antarāyikā dhammā vuttā bhagavatā,	329	
PA_tika-abh02_t:329_3	te paṭisevato nālaṃ antarāyāyā”ti, “supinante kato vītikkamo āpattikaro hotī”ti ca	329	
PA_tika-abh02_t:329_4	evamādiṃ vadanto vinayaṃ paṭilometi nāma, tabbipariyāyena taṃ anulomentena. Paṭilomento	329	
PA_tika-abh02_t:329_5	hi kammantaraṃ bhindanto dhammatañca vilometi. Suttante vutte cattāro mahāpadese,	329	
PA_tika-abh02_t:329_6	aṭṭhakathāyañca vutte suttasuttānulomaācariyavādaattanomatimahāpadese olokentena.	329	
PA_tika-abh02_t:329_7	Taṃolokanena hi sutte vinaye ca santiṭṭhati nātidhāvati. Dhammanti paṭiccasamuppādapāḷiṃ.	329	
PA_tika-abh02_t:329_8	Atthanti tadatthaṃ. Hetuhetuphalāni idha nādhippetāni. “Dukkhādīsu aññāṇaṃ avijjā”ti	329	
PA_tika-abh02_t:329_9	vuttamatthaṃ parivattitvā puna “pubbante aññāṇa”ntiādīhi aparehipi pariyāyehi niddisantena.	329	
PA_tika-abh02_t:329_10	“Saṅkhārā iminā pariyāyena bhavoti vuccanti, taṇhā iminā pariyāyena upādāna”ntiādinā	3291	
PA_tika-abh02_t:329_11	niddisantenāti vadanti.	3291	
PA_tika-abh02_t:330	Sattoti sattasuññatāti vadanti, sattasuññesu vā saṅkhāresu sattavohāro. Paccayākārameva cāti paccayākāro eva ca, ma-kāro padasandhikaro.	33	
PA_tika-abh02_t:331	Tasmāti vuttanayena atthavaṇṇanāya kātabbattā dukkarattā ca.	33	
PA_tika-abh02_t:332_0	Patiṭṭhaṃ nādhigacchāmīti yattha ṭhitassa vaṇṇanā sukarā hoti, taṃ nayaṃ attanoyeva	332	
PA_tika-abh02_t:332_1	ñāṇabalena nādhigacchāmīti attho. Nissayaṃ pana ācikkhanto āha “sāsanaṃ panida”ntiādi.	332	
PA_tika-abh02_t:332_2	Idha sāsananti pāḷidhammamāha, paṭiccasamuppādameva vā. So hi anulomapaṭilomādinānādesanānayamaṇḍito	332	
PA_tika-abh02_t:332_3	abbocchinno ajjāpi pavattatīti nissayo hoti. Tadaṭṭhakathāsaṅkhāto ca pubbācariyamaggoti.	332	
PA_tika-abh02_t:333_0	“Taṃ suṇātha samāhitā”ti ādarajanane kiṃ payojananti taṃ dassento āha “vuttañheta”ntiādi.	333	
PA_tika-abh02_t:333_1	Aṭṭhiṃ katvāti atthaṃ katvā, yathā vā na nassati, evaṃ aṭṭhigataṃ viya karonto aṭṭhiṃ	333	
PA_tika-abh02_t:333_2	katvā. Pubbakālato aparakāle bhavaṃ pubbāpariyaṃ. Paṭhamārambhādito pabhuti khaṇe	333	
PA_tika-abh02_t:333_3	khaṇe ñāṇavisesaṃ kilesakkhayavisesañca labhatīti attho.	333	
PA_tika-abh02_t:334_0	Kammavipākakilesavaṭṭānaṃ mūlakāraṇattā ādito vuttattā ca avijjā paṭiccasamuppādassa	334	
PA_tika-abh02_t:334_1	mūlaṃ. Tattha valliyā mūle diṭṭhe tato pabhuti valliyā haraṇaṃ viya paṭiccasamuppādassa	334	
PA_tika-abh02_t:334_2	mūle diṭṭhe tato pabhuti paṭiccasamuppādadesanāti upamāsaṃsandanā na kātabbā. Na	334	
PA_tika-abh02_t:334_3	hi bhagavato “idameva diṭṭhaṃ, itaraṃ adiṭṭha”nti vibhajanīyaṃ atthi sabbassa diṭṭhattā.	334	
PA_tika-abh02_t:334_4	Mūlato pabhuti pana valliyā haraṇaṃ viya mūlato pabhuti paṭiccasamuppādadesanā katāti	334	
PA_tika-abh02_t:334_5	idamettha sāmaññamadhippetaṃ, bodhaneyyajjhāsayavasena vā bodhetabbabhāvena mūlādidassanasāmaññañca yojetabbaṃ.	334	
PA_tika-abh02_t:335	Tassāti –	33	
PA_tika-abh02_t:336_0	“Sa kho so, bhikkhave, kumāro vuddhimanvāya indriyānaṃ paripākamanvāya pañcahi kāmaguṇehi	336	
PA_tika-abh02_t:336_1	samappito…pe… rajanīyehi, so cakkhunā rūpaṃ disvā piyarūpe rūpe sārajjati, apiyarūpe	336	
PA_tika-abh02_t:336_2	rūpe byāpajjati, anupaṭṭhitakāyasatī ca viharati parittacetaso. So tañca cetovimuttiṃ	336	
PA_tika-abh02_t:336_3	paññāvimuttiṃ yathābhūtaṃ nappajānāti. Yatthassa te uppannā pāpakā akusalā dhammā	336	
PA_tika-abh02_t:336_4	aparisesā nirujjhanti, so evaṃ anurodhavirodhaṃ samāpanno yaṃ kiñci vedanaṃ vedeti	336	
PA_tika-abh02_t:336_5	sukhaṃ vā dukkhaṃ vā adukkhamasukhaṃ vā, so taṃ vedanaṃ abhinandati abhivadati ajjhosāya tiṭṭhatī”ti –	336	
PA_tika-abh02_t:337_0	Evaṃ vuttassa. Evaṃ sotadvārādīsupi. Abhivadatoti “aho sukhaṃ, aho sukha”nti vacībhedakarappattāya	337	
PA_tika-abh02_t:337_1	balavataṇhāya “ahaṃ mamā”ti abhivadato. Tato balavatiyā mocetuṃ asakkuṇeyyabhāvena	337	
PA_tika-abh02_t:337_2	ajjhosāya tiṭṭhato. Tatopi balavatī upādānabhūtā taṇhā nandī. Ettha ca abhinandanādinā	337	
PA_tika-abh02_t:337_3	taṇhā vuttā, nandīvacanena tappaccayaṃ upādānaṃ catubbidhampi nanditātadavippayogatāhi	337	
PA_tika-abh02_t:337_4	taṇhādiṭṭhābhinandanabhāvehi cāti veditabbaṃ. “Jātipaccayā jarāmaraṇa”ntiādikañca	337	
PA_tika-abh02_t:337_5	tattheva mahātaṇhāsaṅkhayavimuttisutte vuttaṃ.	337	
PA_tika-abh02_t:338_0	Vipākavaṭṭabhūte paṭisandhipavattiphassādayo kammasamuṭṭhānañca ojaṃ sandhāya “cattāro	338	
PA_tika-abh02_t:338_1	āhārā taṇhānidānā”tiādi vuttaṃ, vaṭṭūpatthambhakā pana itarepi āhārā taṇhāpabhave	338	
PA_tika-abh02_t:338_2	tasmiṃ avijjamāne na vijjantīti “taṇhānidānā”ti vattuṃ vaṭṭanti.	338	
PA_tika-abh02_t:339_0	Tato tatoti catubbidhāsu desanāsu tato tato desanāto. Ñāyappaṭivedhāya saṃvattatīti	339	
PA_tika-abh02_t:339_1	ñāyoti maggo, soyeva vā paṭiccasamuppādo “ariyo cassa ñāyo paññāya sudiṭṭho hotī”ti	339	
PA_tika-abh02_t:339_2	vacanato. Sayameva hi samantabhadrakattā tathā tathā paṭivijjhitabbattā tāya tāya	339	
PA_tika-abh02_t:339_3	desanāya attano paṭivedhāya saṃvattatīti. Samantabhadrakattaṃ desanāvilāsappatti	339	
PA_tika-abh02_t:339_4	ca catunnampi desanānaṃ samānaṃ kāraṇanti visesakāraṇaṃ vattukāmo āha “visesato”ti.	339	
PA_tika-abh02_t:339_5	Assa bhagavato desanā, assa vā paṭiccasamuppādassa desanāti yojetabbaṃ. Pavattikāraṇavibhāgo	339	
PA_tika-abh02_t:339_6	avijjādikova, kāraṇanti vā gahitānaṃ pakatiādīnaṃ avijjādīnañca akāraṇatā kāraṇatā	339	
PA_tika-abh02_t:339_7	ca. Tattha sammūḷhā keci akāraṇaṃ “kāraṇa”nti gaṇhanti, keci na kiñci kāraṇaṃ bujjhantīti	339	
PA_tika-abh02_t:339_8	tesaṃ yathāsakehi anurūpehi kāraṇehi saṅkhārādipavattisandassanatthaṃ anulomadesanā	339	
PA_tika-abh02_t:339_9	pavattā, itarāsaṃ tadatthatāsambhavepi na tāsaṃ tadatthameva pavatti atthantarasabbhāvato.	339	
PA_tika-abh02_t:339_10	Ayaṃ pana tadatthā evāti etissā tadatthatā vuttā. Pavattiādīnavapaṭicchādikā avijjā	3391	
PA_tika-abh02_t:339_11	ādi, tato saṅkhārā uppajjanti tato viññāṇanti evaṃ pavattiyā uppattikkamasandassanatthañca.	3391	
PA_tika-abh02_t:340_0	Anuvilokayato yo sambodhito pubbabhāge taṃtaṃphalapaṭivedho pavatto, tadanusārena	340	
PA_tika-abh02_t:340_1	tadanugamena jarāmaraṇādikassa jātiādikāraṇaṃ yaṃ adhigataṃ, tassa sandassanatthaṃ	340	
PA_tika-abh02_t:340_2	assa paṭilomadesanā pavattā, anuvilokayato paṭilomadesanā pavattāti vā sambandho.	340	
PA_tika-abh02_t:340_3	Desentopi hi bhagavā kicchāpannaṃ lokaṃ anuviloketvā pubbabhāga…pe… sandassanatthaṃ	340	
PA_tika-abh02_t:340_4	desetīti. Āhārataṇhādayo paccuppannaddhā, saṅkhārāvijjā atītaddhāti iminā adhippāyenāha	340	
PA_tika-abh02_t:340_5	“yāva atītaṃ addhānaṃ atiharitvā”ti, āhārā vā taṇhāya pabhāvetabbā anāgato addhā,	340	
PA_tika-abh02_t:340_6	taṇhādayo paccuppanno, saṅkhārāvijjā atītoti. Paccakkhaṃ pana phalaṃ dassetvā taṃnidānadassanavasena	340	
PA_tika-abh02_t:340_7	phalakāraṇaparamparāya dassanaṃ yujjatīti āhārā purimataṇhāya uppāditā paccuppanno	340	
PA_tika-abh02_t:340_8	addhā, taṇhādayo atīto, saṅkhārāvijjā tatopi atītataro saṃsārassa anādibhāvadassanatthaṃ	340	
PA_tika-abh02_t:340_9	vuttoti yāva atītaṃ addhānanti yāva atītataraṃ addhānanti attho yutto.	340	
PA_tika-abh02_t:341	Āyatiṃ punabbhavābhinibbattiāhārakā vā cattāro āhārā –	34	
PA_tika-abh02_t:342_0	“Āhāretīti ahaṃ na vadāmi, āhāretīti cāhaṃ vadeyyuṃ, tatrassa kallo pañho ‘ko nu	342	
PA_tika-abh02_t:342_1	kho, bhante, āhāretī’ti. Evaṃ cāhaṃ na vadāmi, evaṃ pana avadantaṃ maṃ yo evaṃ puccheyya	342	
PA_tika-abh02_t:342_2	‘kissa nu kho, bhante, viññāṇāhāro’ti. Esa kallo pañho, tatra kallaṃ veyyākaraṇaṃ,	342	
PA_tika-abh02_t:342_3	viññāṇāhāro āyatiṃ punabbhavābhinibbattiyā”ti –	342	
PA_tika-abh02_t:343_0	Vacanato taṃsampayuttattā phassacetanānaṃ tappavattihetuttā ca kabaḷīkārāhārassa.	343	
PA_tika-abh02_t:343_1	Tena hi upatthambhitarūpakāyassa, tañca icchantassa kammaviññāṇāyūhanaṃ hoti. Bhojanañhi	343	
PA_tika-abh02_t:343_2	saddhādīnaṃ rāgādīnañca upanissayoti vuttanti. Tasmā “te kammavaṭṭasaṅgahitā āhārā	343	
PA_tika-abh02_t:343_3	paccuppanno addhā”ti imasmiṃ pariyāye purimoyevattho yutto. Atītaddhuto pabhuti “iti	343	
PA_tika-abh02_t:343_4	kho, bhikkhave, avijjāpaccayā saṅkhārā”tiādinā atīte tato parañca hetuphalapaṭipāṭiṃ	343	
PA_tika-abh02_t:343_5	paccakkhānaṃ āhārānaṃ nidānadassanavasena ārohitvā nivattanena vinā abujjhantānaṃ	343	
PA_tika-abh02_t:343_6	taṃsandassanatthaṃ sā ayaṃ desanā pavattāti attho. Anāgataddhuno sandassanatthanti	343	
PA_tika-abh02_t:343_7	anāgataddhuno duppaṭivijjhantānaṃ apassantānaṃ paccakkhaṃ paccuppannaṃ hetuṃ dassetvā	343	
PA_tika-abh02_t:343_8	hetuphalaparamparāya tassa sandassanatthanti attho.	343	
PA_tika-abh02_t:344_0	Mūlakāraṇasaddaṃ apekkhitvā “na akāraṇa”nti napuṃsakaniddeso kato. Akāraṇaṃ yadi	344	
PA_tika-abh02_t:344_1	siyā, suttaṃ paṭibāhitaṃ siyāti dassento suttaṃ āharati. Vaṭṭakathāya sīsabhāvo vaṭṭahetuno	344	
PA_tika-abh02_t:344_2	kammassapi hetubhāvo. Tattha bhavataṇhāyapi hetubhūtā avijjā, tāya paṭicchāditādīnave	344	
PA_tika-abh02_t:344_3	bhave taṇhuppattitoti avijjā visesena sīsabhūtāti “mūlakāraṇa”nti vuttā. Purimāya	344	
PA_tika-abh02_t:344_4	koṭiyā apaññāyamānāya uppādavirahato niccataṃ gaṇheyyāti āha “evañcetaṃ, bhikkhave,	344	
PA_tika-abh02_t:344_5	vuccatī”tiādi. Tena ito pubbe uppannapubbatā natthīti apaññāyanato purimakoṭiapaññāyanaṃ	344	
PA_tika-abh02_t:344_6	vuttanti imamatthaṃ dasseti.	344	
PA_tika-abh02_t:345_0	Avijjātaṇhāhetukkamena phalesu vattabbesu “sugatiduggatigāmino”ti vacanaṃ saddalakkhaṇāvirodhanatthaṃ.	345	
PA_tika-abh02_t:345_1	Dvande hi pūjitassa pubbanipātoti. Savarā kira maṃsassa aṭṭhinā alagganatthaṃ punappunaṃ	345	
PA_tika-abh02_t:345_2	tāpetvā koṭṭetvā uṇhodakaṃ pāyetvā virittaṃ sūnaṃ aṭṭhito muttamaṃsaṃ gāviṃ mārenti.	345	
PA_tika-abh02_t:345_3	Tenāha “aggisantāpi”ccādi. Tattha yathā vajjhā gāvī ca avijjābhibhūtatāya yathāvuttaṃ	345	
PA_tika-abh02_t:345_4	uṇhodakapānaṃ ārabhati, evaṃ puthujjano yathāvuttaṃ duggatigāmikammaṃ. Yathā pana	345	
PA_tika-abh02_t:345_5	sā uṇhodakapāne ādīnavaṃ disvā taṇhāvasena sītudakapānaṃ ārabhati, evamayaṃ avijjāya	345	
PA_tika-abh02_t:345_6	mandattā duggatigāmikamme ādīnavaṃ disvā taṇhāvasena sugatigāmikammaṃ ārabhati. Dukkhe	345	
PA_tika-abh02_t:345_7	hi avijjaṃ taṇhā anuvattati, sukhe taṇhaṃ avijjāti.	345	
PA_tika-abh02_t:346_0	Evanti avijjāya nivutattā taṇhāya saṃyuttattā ca. Ayaṃ kāyoti saviññāṇakakāyo khandhapañcakaṃ,	346	
PA_tika-abh02_t:346_1	“saḷāyatanapaccayā phasso”ti vacanato phassakāraṇañcetaṃ vuccatīti āyatanachakkaṃ	346	
PA_tika-abh02_t:346_2	vā. Samudāgatoti uppanno. Bahiddhā ca nāmarūpanti bahiddhā saviññāṇakakāyo khandhapañcakaṃ,	346	
PA_tika-abh02_t:346_3	saḷāyatanāni vā. Itthetanti itthaṃ etaṃ. Attano ca paresañca pañcakkhandhā dvādasāyatanāni	346	
PA_tika-abh02_t:346_4	ca dvārārammaṇabhāvena vavatthitāni dvayanāmānīti attho. “Dvayaṃ paṭicca phassoti	346	
PA_tika-abh02_t:346_5	aññattha cakkhurūpādīni dvayāni paṭicca cakkhusamphassādayo vuttā, idha pana ajjhattikabāhirāni	346	
PA_tika-abh02_t:346_6	āyatanāni. Mahādvayaṃ nāma kireta”nti vuttaṃ. Ayamettha adhippāyo – aññattha “cakkhuñca	346	
PA_tika-abh02_t:346_7	paṭicca rūpe ca uppajjati cakkhuviññāṇaṃ, tiṇṇaṃ saṅgati phasso”tiādinā “cakkhu ceva	346	
PA_tika-abh02_t:346_8	rūpā ca…pe… mano ceva dhammā cā”ti vuttāni dvayāni paṭicca cakkhusamphassādayo vuttā,	346	
PA_tika-abh02_t:346_9	idha pana “ayañceva kāyo”ti cakkhādinissaye sesadhamme cakkhādinissite eva katvā	346	
PA_tika-abh02_t:346_10	vuttaṃ, cakkhādikāyaṃ ekattena “ajjhattikāyatana”nti gahetvā “bahiddhā nāmarūpa”nti	3461	
PA_tika-abh02_t:346_11	vuttaṃ, rūpādiārammaṇaṃ ekatteneva bāhirāyatananti tāni ajjhattikabāhirāni āyatanāni	3461	
PA_tika-abh02_t:346_12	paṭicca phasso vutto, tasmā mahādvayaṃ nāmetanti. Evañca katvā “attano ca parassa	3461	
PA_tika-abh02_t:346_13	ca pañcahi khandhehi chahāyatanehi cāpi ayamattho dīpetabbovā”ti vuttaṃ. “Ayaṃ kāyo”ti	3461	
PA_tika-abh02_t:346_14	hi vuttāni sanissayāni cakkhādīni attano pañcakkhandhā, “bahiddhā nāmarūpa”nti vuttāni	3461	
PA_tika-abh02_t:346_15	rūpādīni paresaṃ. Tathā ayaṃ kāyo attanova ajjhattikāni āyatanāni, bahiddhā nāmarūpaṃ	3461	
PA_tika-abh02_t:346_16	paresaṃ bāhirānīti. Aññathā ajjhattikāyatanamatte eva “ayaṃ kāyo”ti vutte na ajjhattikāyatanāneva	3461	
PA_tika-abh02_t:346_17	attano pañcakkhandhā hontīti attano ca paresañca pañcakkhandhehi dīpanā na sambhaveyyāti.	3461	
PA_tika-abh02_t:346_18	Saḷevāyatanānīti saḷeva samphassakāraṇāni, yehi kāraṇabhūtehi āyatanehi uppannena	3461	
PA_tika-abh02_t:346_19	phassena phuṭṭho bālo sukhadukkhaṃ paṭisaṃvedeti.	3461	
PA_tika-abh02_t:347_0	Ādi-saddena “etesaṃ vā aññatarena avijjānīvaraṇassa, bhikkhave, paṇḍitassa taṇhāya	347	
PA_tika-abh02_t:347_1	saṃyuttassā”tiādi yojetabbaṃ. Tasmiñhi sutte saṅkhāre avijjātaṇhānissite eva katvā	347	
PA_tika-abh02_t:347_2	kāyaggahaṇena viññāṇanāmarūpasaḷāyatanāni gahetvā etasmiñca kāye saḷāyatanānaṃ phassaṃ	347	
PA_tika-abh02_t:347_3	taṃnissitameva katvā vedanāya visesapaccayabhāvaṃ dassentena bhagavatā bālapaṇḍitānaṃ	347	
PA_tika-abh02_t:347_4	atītaddhāvijjātaṇhāmūlako vedanānto paṭiccasamuppādo dassito. Puna ca bālapaṇḍitānaṃ	347	
PA_tika-abh02_t:347_5	visesaṃ dassentena –	347	
PA_tika-abh02_t:348_0	“Yāya ca, bhikkhave, avijjāya nivutassa bālassa yāya ca taṇhāya saṃyuttassa ayaṃ	348	
PA_tika-abh02_t:348_1	kāyo samudāgato, sā ceva avijjā bālassa appahīnā, sā ca taṇhā aparikkhīṇā. Taṃ kissa	348	
PA_tika-abh02_t:348_2	hetu? Na, bhikkhave, bālo acari brahmacariyaṃ sammā dukkhakkhayāya, tasmā bālo kāyassa	348	
PA_tika-abh02_t:348_3	bhedā kāyūpago hoti, so kāyūpago samāno na parimuccati jātiyā…pe… dukkhasmāti vadāmī”ti –	348	
PA_tika-abh02_t:349_0	Vedanāpabhavaṃ sāvijjaṃ taṇhaṃ dassetvā upādānabhave ca taṃnissite katvā “kāyūpago	349	
PA_tika-abh02_t:349_1	hotī”tiādinā jātiādike dassentena paccuppannahetusamuṭṭhānato pabhuti ubhayamūlova	349	
PA_tika-abh02_t:349_2	paṭiccasamuppādo vutto, tabbipariyāyena ca paṇḍitassa paccuppannahetuparikkhayato	349	
PA_tika-abh02_t:349_3	pabhuti ubhayamūlako paṭilomapaṭiccasamuppādoti.	349	
PA_tika-abh02_t:350_0	Duggatigāmikammassa visesapaccayattā avijjā “avindiyaṃ vindatī”ti vuttā, tathā visesapaccayo	350	
PA_tika-abh02_t:350_1	vindiyassa na hotīti “vindiyaṃ na vindatī’ti ca. Attani nissitānaṃ cakkhuviññāṇādīnaṃ	350	
PA_tika-abh02_t:350_2	pavattanaṃ uppādanaṃ āyatanaṃ. Sammohabhāveneva anabhisamayabhūtattā aviditaṃ aññātaṃ	350	
PA_tika-abh02_t:350_3	karoti. Antavirahite javāpetīti ca vaṇṇāgamavipariyāyavikāravināsadhātuatthavisesayogehi	350	
PA_tika-abh02_t:350_4	pañcavidhassa niruttilakkhaṇassa vasena tīsupi padesu a-kāra vi-kāra ja-kāre gahetvā	350	
PA_tika-abh02_t:350_5	aññesaṃ vaṇṇānaṃ lopaṃ katvā ja-kārassa ca dutiyassa āgamaṃ katvā “avijjā”ti vuttā.	350	
PA_tika-abh02_t:350_6	Byañjanatthaṃ dassetvā sabhāvatthaṃ dassetuṃ “apicā”tiādimāha. Cakkhuviññāṇādīnaṃ	350	
PA_tika-abh02_t:350_7	vatthārammaṇāni “idaṃ vatthu, idamārammaṇa”nti avijjāya ñātuṃ na sakkāti avijjā tappaṭicchādikā	350	
PA_tika-abh02_t:350_8	vuttā. Vatthārammaṇasabhāvacchādanato eva avijjādīnaṃ paṭiccasamuppādabhāvassa, jarāmaraṇādīnaṃ	350	
PA_tika-abh02_t:350_9	paṭiccasamuppannabhāvassa ca chādanato paṭiccasamuppādapaṭiccasamuppannachādanaṃ veditabbaṃ.	350	
PA_tika-abh02_t:351_0	Saṅkhāra-saddaggahaṇena āgatā saṅkhārā saṅkhāra-saddena āgatasaṅkhārā. Yadipi avijjāpaccayā	351	
PA_tika-abh02_t:351_1	saṅkhārāpi saṅkhāra-saddena āgatā, te pana imissā desanāya padhānāti visuṃ vuttā.	351	
PA_tika-abh02_t:351_2	Tasmā “duvidhā”ti ettha abhisaṅkharaṇakasaṅkhāraṃ saṅkhāra-saddenāgataṃ sandhāya	351	
PA_tika-abh02_t:351_3	tattha vuttampi vajjetvā saṅkhārasaddena āgatasaṅkhārā yojetabbā. “Saṅkhāra-saddenāgatasaṅkhārā”ti	351	
PA_tika-abh02_t:351_4	vā samudāyo vutto, tadekadeso ca idha vaṇṇitabbabhāvena “avijjāpaccayā saṅkhārā”ti,	351	
PA_tika-abh02_t:351_5	tasmā vaṇṇitabbasabbasaṅgahaṇavasena duvidhatā vuttāti veditabbā. Paṭhamaṃ nirujjhati	351	
PA_tika-abh02_t:351_6	vacīsaṅkhārotiādinā vitakkavicāraassāsapassāsasaññāvedanāvacīsaṅkhārādayo vuttā,	351	
PA_tika-abh02_t:351_7	na avijjāsaṅkhāresu vuttā kāyasañcetanādayo.	351	
PA_tika-abh02_t:352_0	Paritassatīti pipāsati. Bhavatīti upapattibhavaṃ sandhāya vuttaṃ, bhāvayatīti kammabhavaṃ.	352	
PA_tika-abh02_t:352_1	Cuti khandhānaṃ maraṇanti “maranti etenā”ti vuttaṃ. “Dukkhā vedanā uppādadukkhā ṭhitidukkhā”ti	352	
PA_tika-abh02_t:352_2	vacanato dvedhā khaṇati. Āyāsoti parissamo visādo. Kevala-saddo asammissavācako hoti	352	
PA_tika-abh02_t:352_3	“kevalā sālayo”ti, niravasesavācako ca “kevalā aṅgamagadhā”ti, tasmā dvedhāpi atthaṃ	352	
PA_tika-abh02_t:352_4	vadati. Tattha asammissassāti sukharahitassa. Na hi ettha kiñci uppādavayarahitaṃ atthīti.	352	
PA_tika-abh02_t:353_0	Taṃsampayutte, puggalaṃ vā sammohayatīti sammohanarasā. Ārammaṇasabhāvassa chādanaṃ	353	
PA_tika-abh02_t:353_1	hutvā gayhatīti chādanapaccupaṭṭhānā. “Āsavasamudayā avijjāsamudayo”ti vacanato āsavapadaṭṭhānā.	353	
PA_tika-abh02_t:353_2	Paṭisandhijananatthaṃ āyūhanti byāpāraṃ karontīti āyūhanarasā, rāsikaraṇaṃ vā āyūhanaṃ.	353	
PA_tika-abh02_t:353_3	Nāmarūpassa purecārikabhāvena pavattatīti pubbaṅgamarasaṃ. Purimabhavena saddhiṃ	353	
PA_tika-abh02_t:353_4	ghaṭanaṃ hutvā gayhatīti paṭisandhipaccupaṭṭhānaṃ. Viññāṇena saha sampayujjatīti	353	
PA_tika-abh02_t:353_5	sampayogarasaṃ. Aññamaññaṃ sampayogābhāvato rūpaṃ vikiratīti vikiraṇarasaṃ. Evañca	353	
PA_tika-abh02_t:353_6	katvā pisiyamānā taṇḍulādayo vikiranti cuṇṇī bhavantīti. Nāmassa kadāci kusalādibhāvo	353	
PA_tika-abh02_t:353_7	ca atthīti tato visesanatthaṃ “abyākatapaccupaṭṭhāna”nti āha. “Acetanā abyākatā”ti	353	
PA_tika-abh02_t:353_8	ettha viya anārammaṇatā vā abyākatatā daṭṭhabbā. Āyatanalakkhaṇanti ghaṭanalakkhaṇaṃ,	353	
PA_tika-abh02_t:353_9	āyānaṃ tananalakkhaṇaṃ vā. Dassanādīnaṃ kāraṇabhāvo dassanādirasatā. Akusalavipākupekkhāya	353	
PA_tika-abh02_t:353_10	aniṭṭhabhāvato dukkhena itarāya ca iṭṭhabhāvato sukhena saṅgahitattā “sukhadukkhapaccupaṭṭhānā”ti	3531	
PA_tika-abh02_t:353_11	āha. Dukkhasamudayattā hetulakkhaṇā taṇhā. “Tatratatrābhinandinī”ti vacanato abhinandanarasā.	3531	
PA_tika-abh02_t:353_12	Cittassa, puggalassa vā rūpādīsu atittabhāvo hutvā gayhatīti atittabhāvapaccupaṭṭhānā.	3531	
PA_tika-abh02_t:353_13	Taṇhādaḷhattaṃ hutvā kāmupādānaṃ, sesāni diṭṭhi hutvā upaṭṭhahantīti taṇhādaḷhattadiṭṭhipaccupaṭṭhānā.	3531	
PA_tika-abh02_t:353_14	Kammupapattibhavavasena bhavassa lakkhaṇādayo yojetabbā.	3531	
PA_tika-abh02_t:354_0	Ādi-saddena anubodhādibhāvaggahaṇaṃ. Dukkhādīsu aññāṇaṃ appaṭipatti, asubhādīsu subhādivipallāsā	354	
PA_tika-abh02_t:354_1	micchāpaṭipatti. Diṭṭhivippayuttā vā appaṭipatti, diṭṭhisampayuttā micchāpaṭipatti.	354	
PA_tika-abh02_t:354_2	Na avijjāya eva chadvārikatā chaḷārammaṇatā ca, atha kho aññesupi paṭiccasamuppādaṅgesu	354	
PA_tika-abh02_t:354_3	arūpadhammānanti āha “sabbesupī”ti. Nobhayagocaranti manāyatanamāha. Na hi arūpadhammānaṃ	354	
PA_tika-abh02_t:354_4	desavasena āsannatā dūratā ca atthi asaṇṭhānattā, tasmā manāyatanassa gocaro na manāyatanaṃ	354	
PA_tika-abh02_t:354_5	sampatto asampatto vāti vuccatīti.	354	
PA_tika-abh02_t:355_0	Sokādīnaṃ sabbhāvā aṅgabahuttappasaṅge “dvādasevā”ti aṅgānaṃ vavatthānaṃ veditabbaṃ.	355	
PA_tika-abh02_t:355_1	Na hi sokādayo aṅgabhāvena vuttā, phalena pana kāraṇaṃ avijjaṃ mūlaṅgaṃ dassetuṃ	355	
PA_tika-abh02_t:355_2	te vuttāti. Jarāmaraṇabbhāhatassa hi bālassa te sambhavantīti sokādīnaṃ jarāmaraṇakāraṇatā	355	
PA_tika-abh02_t:355_3	vuttā. “Sārīrikāya dukkhāya vedanāya phuṭṭho”ti ca sutte jarāmaraṇanimittañca dukkhaṃ	355	
PA_tika-abh02_t:355_4	saṅgahitanti taṃtaṃnimittānaṃ sādhakabhāvena vuttaṃ. Yasmā pana jarāmaraṇeneva sokādīnaṃ	355	
PA_tika-abh02_t:355_5	ekasaṅkhepo kato, tasmā tesaṃ jātipaccayatā yujjati. Jarāmaraṇapaccayabhāve hi avijjāya	355	
PA_tika-abh02_t:355_6	ekasaṅkhepo kātabbo siyā, jātipaccayā pana jarāmaraṇaṃ sokādayo ca sambhavantīti.	355	
PA_tika-abh02_t:355_7	Tattha jarāmaraṇaṃ ekantikaṃ aṅgabhāveneva gahitaṃ, sokādayo pana rūpabhavādīsu abhāvato	355	
PA_tika-abh02_t:355_8	anekantikā kevalaṃ pākaṭena phalena avijjānidassanatthaṃ gahitā. Tena anāgate jātiyā	355	
PA_tika-abh02_t:355_9	sati tato parāya paṭisandhiyā hetuhetubhūtā avijjā dassitāti bhavacakkassa avicchedo	355	
PA_tika-abh02_t:355_10	dassito hotīti. Suttañca sokādīnaṃ avijjā kāraṇanti etassevatthassa sādhakaṃ daṭṭhabbaṃ,	3551	
PA_tika-abh02_t:355_11	na sokādīnaṃ bālassa jarāmaraṇanimittatāmattassa. “Assutavā puthujjano”ti hi vacanena	3551	
PA_tika-abh02_t:355_12	avijjā sokādīnaṃ kāraṇanti dassitā, na ca jarāmaraṇanimittameva dukkhaṃ dukkhanti.	3551	
PA_tika-abh02_t:356	Uddesavāravaṇṇanā niṭṭhitā.	35	
PA_tika-abh02_t:357	Avijjāpadaniddesavaṇṇanā	35	
PA_tika-abh02_t:358_0	226. “Avijjāpaccayā 92 saṅkhārā”ti hi vuttanti etena avijjāya visesanabhāvena saṅkhārānañca	358	
PA_tika-abh02_t:358_1	padhānabhāvena vuttattā saṅkhārānaṃ niddisitabbabhāvassa kāraṇaṃ dasseti. Pitā kathīyati	358	
PA_tika-abh02_t:358_2	“dīgho sāmo, mitto rasso, odāto datto”ti.	358	
PA_tika-abh02_t:359_0	Rasitabbo paṭivijjhitabbo sabhāvo raso, attano raso saraso, yāthāvo saraso yāthāvasaraso,	359	
PA_tika-abh02_t:359_1	so eva lakkhitabbattā lakkhaṇanti yāthāvasarasalakkhaṇaṃ. “Katamā ca, bhikkhave,	359	
PA_tika-abh02_t:359_2	avijjā? Dukkhe aññāṇa”ntiādinā sutte cattāreva vuttānīti “suttantikapariyāyenā”ti	359	
PA_tika-abh02_t:359_3	āha. Nikkhepakaṇḍe panātiādinā idha catūsu ṭhānesu kathitāya eva avijjāya nikkhepakaṇḍe	359	
PA_tika-abh02_t:359_4	aṭṭhasu ṭhānesu kiccajātito pañcavīsatiyā padehi lakkhaṇato ca kathitattā tadatthasaṃvaṇṇanāvasena	359	
PA_tika-abh02_t:359_5	vibhāvanaṃ karoti. Ahāpetvā vibhajitabbavibhajanañhi abhidhammapariyāyo.	359	
PA_tika-abh02_t:360_0	Jāyati etthāti jāti, uppattiṭṭhānaṃ. Yadipi nirodhamagge avijjā ārammaṇaṃ na karoti,	360	
PA_tika-abh02_t:360_1	te pana jānitukāmassa tappaṭicchādanavasena anirodhamaggesu nirodhamaggaggahaṇakaāraṇavasena	360	
PA_tika-abh02_t:360_2	ca pavattamānā tattha uppajjatīti vuccatīti tesampi avijjāya uppattiṭṭhānatā hoti,	360	
PA_tika-abh02_t:360_3	itaresaṃ ārammaṇabhāvena cāti. Saṅghikabaladevagoṇādīnaṃ saṅghāṭinaṅgalādīni viya	360	
PA_tika-abh02_t:360_4	aññasetādīnaṃ avijjāya dukkhādivisayānaṃ andhattakarānaṃ lobhādīnaṃ nivattako aññāṇādisabhāvo	360	
PA_tika-abh02_t:360_5	lakkhaṇanti daṭṭhabbaṃ.	360	
PA_tika-abh02_t:361_0	Atthatthanti phalaphalaṃ. Āmeḍitavacanañhi sabbesaṃ atthānaṃ visuṃ visuṃ pākaṭakaraṇabhāvappakāsanatthaṃ.	361	
PA_tika-abh02_t:361_1	Attho eva vā attho atthatthoti atthassa aviparītatādassanatthaṃ atthenevatthaṃ visesayati.	361	
PA_tika-abh02_t:361_2	Na hi ñāṇaṃ anatthaṃ atthoti gaṇhātīti. Evaṃ kāraṇakāraṇanti etthāpi daṭṭhabbaṃ.	361	
PA_tika-abh02_t:361_3	Taṃ ākāranti atthatthādiākāraṃ. Gahetvāti citte pavesetvā, cittena puggalena vā gahitaṃ	361	
PA_tika-abh02_t:361_4	katvā. Paṭividdhassa puna avekkhaṇā paccavekkhaṇā. Duccintitacintitādilakkhaṇassa	361	
PA_tika-abh02_t:361_5	bālassa bhāvo bālyaṃ. Pajānātīti pakārehi jānāti. Balavamohanaṃ pamoho. Samantato mohanaṃ sammoho.	361	
PA_tika-abh02_t:362_0	Dukkhārammaṇatāti dukkhārammaṇatāya, yāya vā avijjāya chādentiyā dukkhārammaṇā taṃsampayuttadhammā,	362	
PA_tika-abh02_t:362_1	sā tesaṃ bhāvoti dukkhārammaṇatā, ārammaṇameva vā ārammaṇatā, dukkhaṃ ārammaṇatā	362	
PA_tika-abh02_t:362_2	etissāti dukkhārammaṇatā.	362	
PA_tika-abh02_t:363_0	Duddasattā gambhīrā na sabhāvato, tasmā tadārammaṇatā avijjā uppajjati, itaresaṃ	363	
PA_tika-abh02_t:363_1	sabhāvato gambhīrattā tadārammaṇatā nuppajjatīti adhippāyo. Apica kho panāti maggassa	363	
PA_tika-abh02_t:363_2	saṅkhatasabhāvattā tatopi nirodhassa gambhīratarataṃ dasseti.	363	
PA_tika-abh02_t:364	Avijjāpadaniddesavaṇṇanā niṭṭhitā.	36	
PA_tika-abh02_t:365	Saṅkhārapadaniddesavaṇṇanā	36	
PA_tika-abh02_t:366_0	Punātīti sodheti apuññaphalato dukkhasaṃkilesato ca, hitasukhajjhāsayena puññaṃ karotīti	366	
PA_tika-abh02_t:366_1	taṃnipphādanena kārakassajjhāsayaṃ pūretīti puñño, pūrako pujjanibbattako ca niruttilakkhaṇena	366	
PA_tika-abh02_t:366_2	“puñño”ti veditabbo. Samādhipaccanīkānaṃ atidūratāya na iñjati na calatīti attho.	366	
PA_tika-abh02_t:366_3	Kāyassāti dvārassa sāmibhāvena niddeso kato.	366	
PA_tika-abh02_t:367_0	Puññupaganti bhavasampattupagaṃ. Tatthāti vibhaṅgasutte. Tañhi padhānabhāvena gahitanti.	367	
PA_tika-abh02_t:367_1	Sammādiṭṭhisutte pana “tayome, āvuso, saṅkhārā”ti āgatanti. Sabbaññujinabhāsito pana	367	
PA_tika-abh02_t:367_2	ayaṃ, na paccekajinabhāsito, imassatthassa dīpanatthaṃ etesaṃ suttānaṃ vasena te	367	
PA_tika-abh02_t:367_3	gahitā. Kathaṃ panetena gahaṇenāyamattho dīpito hotīti taṃdassanatthamāha “abhidhammepi	367	
PA_tika-abh02_t:367_4	hi suttepi ekasadisāva tanti niddiṭṭhā”ti. Sabbaññubhāsitoti pākaṭena suttantena	367	
PA_tika-abh02_t:367_5	sadisattā ayampi sabbaññubhāsitoti ñāyatīti vuttaṃ hotīti.	367	
PA_tika-abh02_t:368_0	“Terasāpī”ti vuttaṃ, tattha ñāṇavippayuttānaṃ na bhāvanāmayatā pākaṭāti “yathā hī”tiādimāha.	368	
PA_tika-abh02_t:368_1	Pathavī pathavītiādibhāvanā ca kasiṇaparikammakaraṇaṃ maṇḍalakaraṇañca bhāvanaṃ bhajāpenti.	368	
PA_tika-abh02_t:369_0	Dānavasena pavattā cittacetasikā dhammā dānaṃ. Tattha byāpārabhūtā āyūhanacetanā	369	
PA_tika-abh02_t:369_1	dānaṃ ārabbha dānaṃ adhikicca uppajjatīti vuccati, evaṃ itaresu. Somanassacittenāti	369	
PA_tika-abh02_t:369_2	anumodanāpavattinidassanamattametaṃ daṭṭhabbaṃ. Upekkhāsahagatenapi hi anussarati evāti.	369	
PA_tika-abh02_t:370_0	Asarikkhakampi sarikkhakena catutthajjhānavipākena vehapphalādīsu vināpi asaññesu	370	
PA_tika-abh02_t:370_1	kaṭattārūpaṃ. Rūpameva saphandanattā “saiñjana”nti vuttaṃ iñjanakaranīvaraṇādīnaṃ	370	
PA_tika-abh02_t:370_2	avikkhambhanato, rūpataṇhāsaṅkhātassa iñjanakassa kāraṇattā vā. Teneva rūpārammaṇaṃ	370	
PA_tika-abh02_t:370_3	nimittārammaṇañca sabbampi catutthajjhānaṃ nippariyāyena “aniñjana”nti na vuccatīti.	370	
PA_tika-abh02_t:370_4	Mahātulāya dhārayamāno nāḷiyā minamāno ca samudāyameva dhāreti minati ca, na ekekaṃ	370	
PA_tika-abh02_t:370_5	guñjaṃ, ekekaṃ taṇḍulaṃ vā, evaṃ bhagavāpi aparimāṇā paṭhamakusalacetanāyo samudāyavaseneva	370	
PA_tika-abh02_t:370_6	gahetvā ekajātikattā ekameva katvā dasseti. Evaṃ dutiyādayopīti.	370	
PA_tika-abh02_t:371_0	“Kāyadvāre pavattā”ti avatvā “ādānaggahaṇacopanaṃ pāpayamānā uppannā”tipi vattuṃ	371	
PA_tika-abh02_t:371_1	vaṭṭatīti vacanavisesamattameva dasseti. Kāyadvāre pavatti eva hi ādānādipāpanāti.	371	
PA_tika-abh02_t:371_2	Purimena vā dvārassa upalakkhaṇabhāvo vutto, pacchimena cetanāya saviññattirūpasamuṭṭhāpanaṃ.	371	
PA_tika-abh02_t:371_3	Tattha ākaḍḍhitvā gahaṇaṃ ādānaṃ, sampayuttassa gahaṇaṃ gahaṇaṃ, phandanaṃ copanaṃ.	371	
PA_tika-abh02_t:372_0	Etthāti kāyavacīsaṅkhāraggahaṇe, kāyavacīsañcetanāgahaṇe vā. Aṭṭhakathāyaṃ abhiññācetanā	372	
PA_tika-abh02_t:372_1	na gahitā viññāṇassa paccayo na hotīti. Kasmā pana na hoti, nanu sāpi kusalā vipākadhammā	372	
PA_tika-abh02_t:372_2	cāti? Saccaṃ, anupacchinnataṇhāvijjāmāne pana santāne sabyāpārappavattiyā tassā kusalatā	372	
PA_tika-abh02_t:372_3	vipākadhammatā ca vuttā, na vipākuppādanena, sā pana vipākaṃ uppādayantī rūpāvacarameva	372	
PA_tika-abh02_t:372_4	uppādeyya. Na hi aññabhūmikaṃ kammaṃ aññabhūmikaṃ vipākaṃ uppādetīti. Attanā sadisārammaṇañca	372	
PA_tika-abh02_t:372_5	tiṭṭhānikaṃ taṃ uppādeyya cittuppādakaṇḍe rūpāvacaravipākassa kammasadisārammaṇasseva	372	
PA_tika-abh02_t:372_6	vuttattā, na ca rūpāvacaravipāko parittādiārammaṇo atthi, abhiññācetanā ca parittādiārammaṇāva	372	
PA_tika-abh02_t:372_7	hoti, tasmā vipākaṃ na uppādetīti viññāyati. Kasiṇesu ca uppāditassa catutthajjhānasamādhissa	372	
PA_tika-abh02_t:372_8	ānisaṃsabhūtā abhiññā. Yathāha “so evaṃ samāhite citte”tiādi. Tasmā samādhiphalasadisā	372	
PA_tika-abh02_t:372_9	sā, na ca phalaṃ detīti dānasīlānisaṃso tasmiṃ bhave paccayalābho viya sāpi vipākaṃ	372	
PA_tika-abh02_t:372_10	na uppādeti. Yathā ca abhiññācetanā, evaṃ uddhaccacetanāpi na hotīti idaṃ uddhaccasahagate	3721	
PA_tika-abh02_t:372_11	dhamme visuṃ uddharitvā “tesaṃ vipāke ñāṇaṃ atthapaṭisambhidā”ti vuttattā vicāretabbaṃ.	3721	
PA_tika-abh02_t:373_0	Ayaṃ panettha amataggapathānugato vinicchayo – dassanabhāvanānaṃ abhāvepi yesaṃ puthujjanānaṃ	373	
PA_tika-abh02_t:373_1	sekkhānañca dassanabhāvanāhi bhavitabbaṃ, tesaṃ taduppattikāle tehi pahātuṃ sakkuṇeyyā	373	
PA_tika-abh02_t:373_2	akusalā “dassanena pahātabbā bhāvanāya pahātabbā”ti ca vuccanti, puthujjanānaṃ pana	373	
PA_tika-abh02_t:373_3	bhāvanāya abhāvā bhāvanāya pahātabbacintā natthi. Tena tesaṃ pavattamānā te dassanena	373	
PA_tika-abh02_t:373_4	pahātuṃ asakkuṇeyyāpi “bhāvanāya pahātabbā”ti na vuccanti. Yadi vucceyyuṃ, dassanena	373	
PA_tika-abh02_t:373_5	pahātabbā bhāvanāya pahātabbānaṃ kesañci keci kadāci ārammaṇārammaṇādhipatiupanissayapaccayehi	373	
PA_tika-abh02_t:373_6	paccayo bhaveyyuṃ, na ca paṭṭhāne “dassanena pahātabbā bhāvanāya pahātabbānaṃ kesañci	373	
PA_tika-abh02_t:373_7	kenaci paccayena paccayo”ti vuttā. Sekkhānaṃ pana vijjamānā bhāvanāya pahātuṃ sakkuṇeyyā	373	
PA_tika-abh02_t:373_8	bhāvanāya pahātabbā. Teneva sekkhānaṃ dassanena pahātabbā cattattā vantattā muttattā	373	
PA_tika-abh02_t:373_9	pahīnattā paṭinissaṭṭhattā ukkheṭitattā samukkheṭitattā assāditabbā abhinanditabbā	373	
PA_tika-abh02_t:373_10	ca na honti, pahīnatāya eva somanassahetubhūtā avikkhepahetubhūtā ca na domanassaṃ	3731	
PA_tika-abh02_t:373_11	uddhaccañca uppādentīti na te tesaṃ ārammaṇārammaṇādhipatibhāvaṃ pakatūpanissayabhāvañca	3731	
PA_tika-abh02_t:373_12	gacchanti. Na hi pahīne upanissāya ariyo rāgādikilese uppādeti.	3731	
PA_tika-abh02_t:374_0	Vuttañca “sotāpattimaggena ye kilesā pahīnā, te kilese na puneti na pacceti na paccāgacchati…pe…	374	
PA_tika-abh02_t:374_1	arahattamaggena…pe… na paccāgacchatī”ti, na ca puthujjanānaṃ dassanena pahātuṃ sakkuṇeyyā	374	
PA_tika-abh02_t:374_2	itaresaṃ na kenaci paccayena paccayo hontīti sakkā vattuṃ “diṭṭhiṃ assādeti abhinandati,	374	
PA_tika-abh02_t:374_3	taṃ ārabbha rāgo uppajjati, diṭṭhi vicikicchā uddhaccaṃ uppajjati. Vicikicchaṃ ārabbha	374	
PA_tika-abh02_t:374_4	vicikicchā diṭṭhi uddhaccaṃ uppajjatī”ti diṭṭhivicikicchānaṃ uddhaccārammaṇapaccayabhāvassa	374	
PA_tika-abh02_t:374_5	vuttattā. Ettha hi uddhaccanti uddhaccasahagataṃ cittuppādaṃ sandhāya vuttaṃ. Evañca	374	
PA_tika-abh02_t:374_6	katvā adhipatipaccayaniddese “diṭṭhiṃ garuṃ katvā assādeti abhinandati, taṃ garuṃ	374	
PA_tika-abh02_t:374_7	katvā rāgo uppajjati, diṭṭhi uppajjatī”ti ettakameva vuttaṃ, na vuttaṃ “uddhaccaṃ	374	
PA_tika-abh02_t:374_8	uppajjatī”ti. Tasmā dassanabhāvanāhi pahātabbānaṃ atītādibhāvena navattabbattepi	374	
PA_tika-abh02_t:374_9	yādisānaṃ tāhi anuppattidhammatā āpādetabbā, tesu puthujjanesu vattamānā dassanaṃ	374	
PA_tika-abh02_t:374_10	apekkhitvā tena pahātuṃ sakkuṇeyyā dassanena pahātabbā, sekkhesu vattamānā bhāvanaṃ	3741	
PA_tika-abh02_t:374_11	apekkhitvā tāya pahātuṃ sakkuṇeyyā bhāvanāya pahātabbā. Tesu bhāvanāya pahātabbā	3741	
PA_tika-abh02_t:374_12	sahāyavirahā vipākaṃ na janayantīti bhāvanāya pahātabbacetanāya nānākkhaṇikakammapaccayabhāvo	3741	
PA_tika-abh02_t:374_13	na vutto, apekkhitabbadassanabhāvanārahitānaṃ pana puthujjanesu uppajjamānānaṃ sakabhaṇḍe	3741	
PA_tika-abh02_t:374_14	chandarāgādīnaṃ uddhaccasahagatacittuppādassa ca saṃyojanattayatadekaṭṭhakilesānaṃ	3741	
PA_tika-abh02_t:374_15	anupacchinnatāya aparikkhīṇasahāyānaṃ vipākuppādanaṃ na sakkā paṭikkhipitunti uddhaccasahagatadhammānaṃ	3741	
PA_tika-abh02_t:374_16	vipāko vibhaṅge vuttoti.	3741	
PA_tika-abh02_t:375_0	Yadi evaṃ, apekkhitabbadassanabhāvanārahitānaṃ akusalānaṃ nevadassanenanabhāvanāyapahātabbatā	375	
PA_tika-abh02_t:375_1	āpajjatīti? Nāpajjati, appahātabbānaṃ “neva dassanena na bhāvanāya pahātabbā”ti vuttattā,	375	
PA_tika-abh02_t:375_2	appahātabbaviruddhasabhāvattā ca akusalānaṃ. Evampi tesaṃ imasmiṃ tike navattabbatā	375	
PA_tika-abh02_t:375_3	āpajjatīti? Nāpajjati cittuppādakaṇḍe dassitānaṃ dvādasaakusalacittuppādānaṃ dvīhi	375	
PA_tika-abh02_t:375_4	padehi saṅgahitattā. Yathā hi dhammavasena saṅkhatadhammā sabbe saṅgahitāti uppannattike	375	
PA_tika-abh02_t:375_5	kālavasena asaṅgahitāpi atītā navattabbāti na vuttā cittuppādarūpabhāvena gahitesu	375	
PA_tika-abh02_t:375_6	navattabbassa abhāvā, evamidhāpi cittuppādabhāvena gahitesu navattabbassa abhāvā	375	
PA_tika-abh02_t:375_7	navattabbatā na vuttāti veditabbā. Yattha hi cittuppādo koci niyogato navattabbo	375	
PA_tika-abh02_t:375_8	atthi, tattha tesaṃ catuttho koṭṭhāso atthīti yathāvuttapadesu viya tatthāpi bhinditvā	375	
PA_tika-abh02_t:375_9	bhajāpetabbe cittuppāde bhinditvā bhajāpeti “siyā navattabbā parittārammaṇā”tiādinā.	375	
PA_tika-abh02_t:375_10	Tadabhāvā uppannattike idha ca tathā na vuttā.	3751	
PA_tika-abh02_t:376_0	Atha vā yathā sappaṭighehi samānasabhāvattā rūpadhātuyaṃ tayo mahābhūtā “sappaṭighā”ti	376	
PA_tika-abh02_t:376_1	vuttā. Yathāha “asaññasattānaṃ anidassanaṃ sappaṭighaṃ ekaṃ mahābhūtaṃ paṭicca dve	376	
PA_tika-abh02_t:376_2	mahābhūtā, dve mahābhūte paṭicca ekaṃ mahābhūta”nti. Evaṃ puthujjanānaṃ pavattamānā	376	
PA_tika-abh02_t:376_3	bhāvanāya pahātabbasamānasabhāvā “bhāvanāya pahātabbā”ti vucceyyunti natthi navattabbatāpasaṅgo.	376	
PA_tika-abh02_t:376_4	Evañca sati puthujjanānaṃ pavattamānāpi bhāvanāya pahātabbā sakabhaṇḍe chandarāgādayo	376	
PA_tika-abh02_t:376_5	parabhaṇḍe chandarāgādīnaṃ upanissayapaccayo, rāgo ca rāgadiṭṭhīnaṃ adhipatipaccayoti	376	
PA_tika-abh02_t:376_6	ayamattho laddho hoti. Yathā pana aphoṭṭhabbattā rūpadhātuyaṃ tayo mahābhūtā na paramatthato	376	
PA_tika-abh02_t:376_7	sappaṭighā, evaṃ apekkhitabbabhāvanārahitā puthujjanesu pavattamānā sakabhaṇḍe chandarāgādayo	376	
PA_tika-abh02_t:376_8	na paramatthato bhāvanāya pahātabbāti bhāvanāya pahātabbānaṃ nānākkhaṇikakammapaccayatā	376	
PA_tika-abh02_t:376_9	na vuttā, na ca “dassanena pahātabbā bhāvanāya pahātabbānaṃ kenaci paccayena paccayo”ti	376	
PA_tika-abh02_t:376_10	vuttā. Ye hi dassanena pahātabbapaccayā kilesā, na te dassanato uddhaṃ pavattanti,	3761	
PA_tika-abh02_t:376_11	dassanena pahātabbapaccayassapi pana uddhaccasahagatassa sahāyavekallamattameva dassanena	3761	
PA_tika-abh02_t:376_12	kataṃ, na tassa koci bhāvo dassanena anuppattidhammataṃ āpāditoti tassa ekantabhāvanāya	3761	
PA_tika-abh02_t:376_13	pahātabbatā vuttā. Tasmā tassa tādisasseva sati sahāye vipākuppādanavacanaṃ, asati	3761	
PA_tika-abh02_t:376_14	ca vipākānuppādanavacanaṃ na virujjhatīti.	3761	
PA_tika-abh02_t:377_0	Sāpi viññāṇapaccayabhāve yadi apanetabbā, kasmā “samavīsati cetanā”ti vuttanti tassa	377	
PA_tika-abh02_t:377_1	kāraṇaṃ dassento āha “avijjāpaccayā pana sabbāpetā hontī”ti. Yadi evaṃ, abhiññācetanāya	377	
PA_tika-abh02_t:377_2	saha “ekavīsatī”ti vattabbanti? Na, avacanassa vuttakāraṇattā, taṃ pana itarāvacanassapi	377	
PA_tika-abh02_t:377_3	kāraṇanti samānacetanāvacanakāraṇavacanena yaṃ kāraṇaṃ apekkhitvā ekā vuttā, tena	377	
PA_tika-abh02_t:377_4	kāraṇena itarāyapi vattabbataṃ, yañca kāraṇaṃ apekkhitvā itarā na vuttā, tena kāraṇena	377	
PA_tika-abh02_t:377_5	vuttāyapi avattabbataṃ dasseti. Āneñjābhisaṅkhāro cittasaṅkhāro evāti bhedābhāvā	377	
PA_tika-abh02_t:377_6	pākaṭoti na tassa saṃyogo dassito.	377	
PA_tika-abh02_t:378_0	Sukhasaññāya gahetvāti etena taṇhāpavattiṃ dasseti. Taṇhāparikkhāreti taṇhāya parivāre,	378	
PA_tika-abh02_t:378_1	taṇhāya “sukhaṃ subha”ntiādinā saṅkhate vā alaṅkateti attho. Taṇhā hi dukkhassa samudayoti	378	
PA_tika-abh02_t:378_2	ajānanto “aho vatāhaṃ kāyassa bhedā paraṃ maraṇā khattiyamahāsālānaṃ vā sahabyataṃ	378	
PA_tika-abh02_t:378_3	upapajjeyya”nti saṅkhāre parikkharotīti. Amaraṇatthāti gahitā dukkarakiriyā amaratapo,	378	
PA_tika-abh02_t:378_4	devabhāvatthaṃ tapo vā, dukkhattā vā maro mārako tapo amaratapo. Diṭṭhe adiṭṭha-saddo	378	
PA_tika-abh02_t:378_5	viya maresu amara-saddo daṭṭhabbo.	378	
PA_tika-abh02_t:379_0	Jātiādipapātadukkhajananato marupapātasadisatā puññābhisaṅkhārassa vuttā. Ramaṇīyabhāvena	379	
PA_tika-abh02_t:379_1	ca assādabhāvena ca gayhamānaṃ puññaphalaṃ dīpasikhāmadhulittasatthadhārāsadisaṃ,	379	
PA_tika-abh02_t:379_2	tadattho ca puññābhisaṅkhāro taṃnipātalehanasadiso.	379	
PA_tika-abh02_t:380_0	“Sukho imissā paribbājikāya taruṇāya mudukāya lomasāya bāhāya samphasso”tiādinā sukhasaññāya	380	
PA_tika-abh02_t:380_1	bālo viya gūthakīḷanaṃ kilesābhibhūtatāya kodhāratiabhibhūto asavaso maritukāmo viya	380	
PA_tika-abh02_t:380_2	visakhādanaṃ karaṇaphalakkhaṇesu jigucchanīyaṃ dukkhañca apuññābhisaṅkhāraṃ ārabhati.	380	
PA_tika-abh02_t:380_3	Lobhasahagatassa vā gūthakīḷanasadisatā, dosasahagatassa visakhādanasadisatā yojetabbā.	380	
PA_tika-abh02_t:380_4	Kāmaguṇasamiddhiyā sabhayassapi pisācanagarassa sukhavipallāsahetubhāvo viya arūpavipākānaṃ	380	
PA_tika-abh02_t:380_5	nirantaratāya anupalakkhiyamānauppādavayānaṃ, dīghasantānatāya agayhamānavipariṇāmānaṃ,	380	
PA_tika-abh02_t:380_6	saṅkhāravipariṇāmadukkhabhūtānampi niccādivipallāsahetubhāvoti tesaṃ pisācanagarasadisatā,	380	
PA_tika-abh02_t:380_7	tadabhimukhagamanasadisatā ca āneñjābhisaṅkhārassa yojetabbā.	380	
PA_tika-abh02_t:381_0	Tāvāti vattabbantarāpekkho nipāto, tasmā avijjā saṅkhārānaṃ paccayoti idaṃ tāva siddhaṃ,	381	
PA_tika-abh02_t:381_1	idaṃ pana aparaṃ vattabbanti attho. Avijjāpaccayā pana sabbāpetā hontīti vuttanti	381	
PA_tika-abh02_t:381_2	abhiññācetanānaṃ paccayabhāvaṃ dasseti. Cetopariyapubbenivāsaanāgataṃsañāṇehi paresaṃ	381	
PA_tika-abh02_t:381_3	attano ca samohacittajānanakāleti yojetabbā.	381	
PA_tika-abh02_t:382_0	Avijjāsammūḷhattāti bhavādīnavapaṭicchādikāya avijjāya sammūḷhattā. Rāgādīnanti rāgadiṭṭhivicikicchuddhaccadomanassānaṃ	382	
PA_tika-abh02_t:382_1	avijjāsampayuttarāgādiassādanakālesu avijjaṃ ārabbha uppatti veditabbā. Garuṃ katvā	382	
PA_tika-abh02_t:382_2	assādanaṃ rāgadiṭṭhisampayuttāya eva avijjāya yojetabbaṃ, assādanañca rāgo, tadavippayuttā	382	
PA_tika-abh02_t:382_3	ca diṭṭhīti assādanavacaneneva yathāvuttaṃ avijjaṃ garuṃ karontī diṭṭhi ca vuttāti	382	
PA_tika-abh02_t:382_4	veditabbā. Rāgādīhi ca pāḷiyaṃ sarūpena vuttehi taṃsampayuttasaṅkhārassa avijjārammaṇāditaṃ	382	
PA_tika-abh02_t:382_5	dasseti. Anavijjārammaṇassa paṭhamajavanassa ārammaṇādhipatianantarādipaccayavacanesu	382	
PA_tika-abh02_t:382_6	avuttassa vuttassa ca sabbassa saṅgaṇhanatthaṃ “yaṃ kiñcī”ti āha. Vuttanayenāti samatikkamabhavapatthanāvasena vuttanayena.	382	
PA_tika-abh02_t:383_0	Ekakāraṇavādo āpajjatīti dosappasaṅgo vutto. Aniṭṭho hi ekakāraṇavādo sabbassa sabbakāle	383	
PA_tika-abh02_t:383_1	sambhavāpattito ekasadisasabhāvāpattito ca. Yasmā tīsu pakāresu avijjamānesu pārisesena	383	
PA_tika-abh02_t:383_2	catutthe eva ca vijjamāne ekahetuphaladīpane attho atthi, tasmā na nupapajjati.	383	
PA_tika-abh02_t:384_0	Yathāphassaṃ vedanāvavatthānatoti “sukhavedanīyaṃ, bhikkhave, phassaṃ paṭicca uppajjati	384	
PA_tika-abh02_t:384_1	sukhā vedanā”tiādinā, “cakkhuñca paṭicca…pe… tiṇṇaṃ saṅgati phasso, phassapaccayā	384	
PA_tika-abh02_t:384_2	vedanā”tiādinā ca sukhavedanīyādicakkhusamphassādianurūpena sukhavedanādicakkhusamphassajāvedanādīnaṃ	384	
PA_tika-abh02_t:384_3	vavatthānato, samānesu cakkhurūpādīsu phassavasena sukhādivipariyāyābhāvato, samānesu	384	
PA_tika-abh02_t:384_4	ca rūpamanasikārādīsu cakkhādisaṅghaṭṭanavasena cakkhusamphassajādivipariyāyābhāvato,	384	
PA_tika-abh02_t:384_5	aññapaccayasāmaññepi phassavasena sukhādicakkhusamphassajādīnaṃ oḷārikasukhumādisaṅkarābhāvato	384	
PA_tika-abh02_t:384_6	cāti attho. Sukhādīnaṃ yathāvuttasamphassassa aviparīto paccayabhāvo eva yathāvedanaṃ	384	
PA_tika-abh02_t:384_7	phassavavatthānaṃ, kāraṇaphalavisesena vā phalakāraṇavisesanicchayo hotīti ubhayatthāpi	384	
PA_tika-abh02_t:384_8	nicchayo vavatthānanti vutto. Kammādayoti kammāhārautuādayo apākaṭā semhapaṭikārena rogavūpasamato.	384	
PA_tika-abh02_t:385_0	“Assādānupassino taṇhā pavaḍḍhatī”ti vacanatoti “saṃyojanīyesu, bhikkhave, dhammesu	385	
PA_tika-abh02_t:385_1	assādānupassino viharato taṇhā pavaḍḍhati, taṇhāpaccayā upādānaṃ, upādānapaccayā	385	
PA_tika-abh02_t:385_2	bhavo”ti iminā suttena taṇhāya saṅkhārakāraṇabhāvassa vuttattāti attho. Puna tassāpi	385	
PA_tika-abh02_t:385_3	avijjā kāraṇanti dassanatthaṃ “avijjāsamudayā āsavasamudayoti vacanato”ti āha. Taṇhā	385	
PA_tika-abh02_t:385_4	vā caturupādānabhūtā kāmabhavadiṭṭhāsavā ca saṅkhārassa kāraṇanti pākaṭāti suttadvayenapi	385	
PA_tika-abh02_t:385_5	avijjāya saṅkhārakāraṇabhāvameva dasseti. Assādānupassinoti hi vacanena ādīnavapaṭicchādanakiccā	385	
PA_tika-abh02_t:385_6	avijjā taṇhāya kāraṇanti dassitā hotīti. Yasmā avidvā, tasmā puññābhisaṅkhārādike	385	
PA_tika-abh02_t:385_7	abhisaṅkharotīti avijjāya saṅkhārakāraṇabhāvassa pākaṭattā aviddasubhāvo saṅkhārakāraṇabhāvena	385	
PA_tika-abh02_t:385_8	vutto khīṇāsavassa saṅkhārābhāvato asādhāraṇattā ca. Puññābhisaṅkhārādīnaṃ sādhāraṇāni	385	
PA_tika-abh02_t:385_9	vatthārammaṇādīnīti puññabhavādiādīnavapaṭicchādikā avijjā puññābhisaṅkhārādīnaṃ	385	
PA_tika-abh02_t:385_10	asādhāraṇaṃ kāraṇanti vā attho daṭṭhabbo. Ṭhānaviruddhoti atthitāviruddho. Keci pana	3851	
PA_tika-abh02_t:385_11	“paṭisandhiādīni ṭhānānī”ti vadanti, evaṃ sati purimacittaṃ pacchimacittassa ṭhānaviruddho	3851	
PA_tika-abh02_t:385_12	paccayoti na idaṃ ekantikaṃ siyā. Bhavaṅgampi hi bhavaṅgassa anantarapaccayo, javanaṃ	3851	
PA_tika-abh02_t:385_13	javanassāti, na ca sippādīnaṃ paṭisandhiādiṭhānaṃ atthīti na taṃ idha adhippetaṃ.	3851	
PA_tika-abh02_t:385_14	Kammaṃ rūpassa namanaruppanavirodhā sārammaṇānārammaṇavirodhā ca sabhāvaviruddho	3851	
PA_tika-abh02_t:385_15	paccayo, khīrādīni dadhiādīnaṃ madhurambilarasādisabhāvavirodhā. Avijānanakicco āloko	3851	
PA_tika-abh02_t:385_16	vijānanakiccassa viññāṇassa, amadanakiccā ca guḷādayo madanakiccassa āsavassa.	3851	
PA_tika-abh02_t:386_0	Golomāvilomāni dabbāya paccayo, dadhiādīni bhūtiṇakassa. Ettha ca avīti rattā eḷakā	386	
PA_tika-abh02_t:386_1	vuccanti. Vipākāyeva te ca na, tasmā dukkhavipākāyapi avijjāya tadavipākānaṃ puññāneñjābhisaṅkhārānaṃ	386	
PA_tika-abh02_t:386_2	paccayattaṃ na na yujjatīti attho. Tadavipākattepi sāvajjatāya tadaviruddhānaṃ taṃsadisānañca	386	
PA_tika-abh02_t:386_3	apuññābhisaṅkhārānameva paccayo, na itaresanti etassa pasaṅgassa nivāraṇatthaṃ “viruddho	386	
PA_tika-abh02_t:386_4	cāviruddho ca, sadisāsadiso tathā. Dhammānaṃ paccayo siddho”ti vuttaṃ, tasmā tamatthaṃ	386	
PA_tika-abh02_t:386_5	pākaṭaṃ karonto “iti ayaṃ avijjā”tiādimāha.	386	
PA_tika-abh02_t:387_0	Acchejjasuttāvutābhejjamaṇīnaṃ viya pubbāpariyavavatthānaṃ niyati, niyatiyā, niyati	387	
PA_tika-abh02_t:387_1	eva vā saṅgati samāgamo niyatisaṅgati, tāya bhāvesu pariṇatā manussadevavihaṅgādibhāvaṃ	387	
PA_tika-abh02_t:387_2	pattā niyatisaṅgatibhāvapariṇatā. Niyatiyā saṅgatiyā bhāvena ca pariṇatā nānappakārataṃ	387	
PA_tika-abh02_t:387_3	pattā niyatisaṅgatibhāvapariṇatāti ca atthaṃ vadanti. Etehi ca vikappanehi avijjā	387	
PA_tika-abh02_t:387_4	akusalaṃ cittaṃ katvā puññādīsu yattha katthaci pavattatīti imamatthaṃ dassento āha	387	
PA_tika-abh02_t:387_5	“so evaṃ avijjāyā”tiādi.	387	
PA_tika-abh02_t:388_0	Apariṇāyako bāloti arahattamaggasampaṭipādakakalyāṇamittarahitoti attho. Arahattamaggāvasānaṃ	388	
PA_tika-abh02_t:388_1	vā ñāṇaṃ samavisamaṃ dassetvā nibbānaṃ nayatīti pariṇāyakanti vuttaṃ, tena rahito	388	
PA_tika-abh02_t:388_2	apariṇāyako. Dhammaṃ ñatvāti sappurisūpanissayena catusaccappakāsakasuttādidhammaṃ	388	
PA_tika-abh02_t:388_3	ñatvā, maggañāṇeneva vā sabbadhammapavaraṃ nibbānaṃ ñatvā, taṃjānanāyattattā pana	388	
PA_tika-abh02_t:388_4	sesasaccābhisamayassa samānakālampi taṃ purimakālaṃ viya katvā vuttaṃ.	388	
PA_tika-abh02_t:389	Saṅkhārapadaniddesavaṇṇanā niṭṭhitā.	38	
PA_tika-abh02_t:390	Viññāṇapadaniddesavaṇṇanā	39	
PA_tika-abh02_t:391_0	227. Yathāvuttasaṅkhārapaccayā uppajjamānaṃ taṃkammanibbattameva viññāṇaṃ bhavituṃ	391	
PA_tika-abh02_t:391_1	arahatīti “bāttiṃsa lokiyavipākaviññāṇāni saṅgahitāni hontī”ti āha. Dhātukathāyaṃ	391	
PA_tika-abh02_t:391_2	pana vippayuttenasaṅgahitāsaṅgahitapadaniddese –	391	
PA_tika-abh02_t:392_0	“Saṅkhārapaccayā viññāṇena ye dhammā…pe… saḷāyatanapaccayā phassena, phassapaccayā	392	
PA_tika-abh02_t:392_1	vedanāya ye dhammā vippayuttā, te dhammā katihi khandhehi…pe… saṅgahitā? Te dhammā	392	
PA_tika-abh02_t:392_2	asaṅkhataṃ khandhato ṭhapetvā ekena khandhena ekādasahāyatanehi ekādasahi dhātūhi	392	
PA_tika-abh02_t:392_3	saṅgahitā. Katihi asaṅgahitā? Catūhi khandhehi ekenāyatanena sattahi dhātūhi asaṅgahitā”ti –	392	
PA_tika-abh02_t:393_0	Vacanato sabbaviññāṇaphassavedanāpariggaho kato. Yadi hi ettha viññāṇaphassavedanā	393	
PA_tika-abh02_t:393_1	sappadesā siyuṃ, “vipākā dhammā”ti imassa viya vissajjanaṃ siyā, tasmā tattha abhidhammabhājanīyavasena	393	
PA_tika-abh02_t:393_2	saṅkhārapaccayā viññāṇādayo gahitāti veditabbā. Avijjāpaccayā saṅkhārā ca abhidhammabhājanīye	393	
PA_tika-abh02_t:393_3	catubhūmakakusalasaṅkhāro akusalasaṅkhāro ca vuttoti so eva dhātukathāyaṃ gahitoti	393	
PA_tika-abh02_t:393_4	daṭṭhabbo. Bhavo pana dhātukathāyaṃ kammupapattibhavavisesadassanatthaṃ na abhidhammabhājanīyavasena	393	
PA_tika-abh02_t:393_5	gahito. Evañca katvā tattha “upādānapaccayā bhavo”ti anuddharitvā “kammabhavo”tiādināva	393	
PA_tika-abh02_t:393_6	nayena bhavo uddhaṭo. Vipākañhetanti viññāṇassa vipākattā saṅkhārapaccayattaṃ sādheti,	393	
PA_tika-abh02_t:393_7	tassa pana sādhanatthaṃ “upacitakammābhāve vipākābhāvato”ti vuttanti taṃ vivaranto	393	
PA_tika-abh02_t:393_8	“vipākañcā”tiādimāha.	393	
PA_tika-abh02_t:394_0	Yebhuyyena lobhasampayuttajavanāvasāneti javanena tadārammaṇaniyame somanassasahagatānantaraṃ	394	
PA_tika-abh02_t:394_1	somanassasahagatatadārammaṇassa vuttattā somanassasahagatāneva sandhāya vuttanti	394	
PA_tika-abh02_t:394_2	veditabbaṃ. Yasmā pana tihetukajavanāvasāne ca kadāci ahetukaṃ tadārammaṇaṃ hoti,	394	
PA_tika-abh02_t:394_3	tasmā “yebhuyyenā”ti āha. Sakiṃ vāti “dirattatirattā”dīsu viya veditabbaṃ. Dvikkhattumeva	394	
PA_tika-abh02_t:394_4	pana uppajjantīti vadanti. “Dirattatiratta”nti ettha pana vā-saddassa abhāvā vacanasiliṭṭhatāmattena	394	
PA_tika-abh02_t:394_5	dirattaggahaṇaṃ katanti yujjati, “nirantaratirattadassanatthaṃ vā”ti. Idha pana vā-saddo	394	
PA_tika-abh02_t:394_6	vikappanattho vuttoti sakiṃ eva ca kadāci pavattiṃ sandhāya “sakiṃ vā”ti vuttanti	394	
PA_tika-abh02_t:394_7	daṭṭhabbaṃ. Teneva hi sakiṃ tadārammaṇappavattiyā vicāretabbataṃ dassento “cittappavattigaṇanāyaṃ	394	
PA_tika-abh02_t:394_8	panā”tiādimāha. Tattha cittappavattigaṇanāyanti vipākakathāyaṃ balavarūpādike ārammaṇe	394	
PA_tika-abh02_t:394_9	vuttaṃ cittappavattigaṇanaṃ sandhāyāha. Tattha hi dveva tadārammaṇuppattivārā āgatā.	394	
PA_tika-abh02_t:394_10	Javanavisayānubhavanañhi tadārammaṇaṃ āsannabhede tasmiṃ visaye ekacittakkhaṇāvasiṭṭhāyuke	3941	
PA_tika-abh02_t:394_11	na uppajjeyyāti adhippāyo. Anurūpāya paṭisandhiyāti akusalavipākassa apāyapaṭisandhi,	3941	
PA_tika-abh02_t:394_12	kāmāvacarādikusalavipākānaṃ kāmarūpārūpasugatipaṭisandhiyo yathākammaṃ anurūpā.	3941	
PA_tika-abh02_t:395_0	Paṭisandhikathā mahāvisayāti katvā pavattimeva tāva dassento “pavattiyaṃ panā”tiādimāha.	395	
PA_tika-abh02_t:395_1	Ahetukadvayādīnaṃ dvāraniyamāniyamāvacanaṃ bhavaṅgabhūtānaṃ sayameva dvārattā cutipaṭisandhibhūtānañca	395	
PA_tika-abh02_t:395_2	bhavaṅgasaṅkhātena aññena ca dvārena anuppattito niyataṃ aniyataṃ vā dvāraṃ etesanti	395	
PA_tika-abh02_t:395_3	vattuṃ asakkuṇeyyattā. Ekassa sattassa pavattarūpāvacaravipāko pathavīkasiṇādīsu	395	
PA_tika-abh02_t:395_4	yasmiṃ ārammaṇe pavatto, tato aññasmiṃ tassa pavatti natthīti rūpāvacarānaṃ niyatārammaṇatā	395	
PA_tika-abh02_t:395_5	vuttā. Tatrassāti pavattiyaṃ bāttiṃsavidhassa.	395	
PA_tika-abh02_t:396_0	Indriyappavattiānubhāvato eva cakkhusotadvārabhedena, tassa ca viññāṇavīthibhedāyattattā	396	
PA_tika-abh02_t:396_1	vīthibhedena ca bhavitabbaṃ, tasmiñca sati “āvajjanānantaraṃ dassanaṃ savanaṃ vā	396	
PA_tika-abh02_t:396_2	tadanantaraṃ sampaṭicchana”ntiādinā cittaniyamena bhavitabbaṃ. Tathā ca sati sampaṭicchanasantīraṇānampi	396	
PA_tika-abh02_t:396_3	bhāvo siddho hoti, na indriyappavattiānubhāvena dassanasavanamattasseva, nāpi indriyānaṃ	396	
PA_tika-abh02_t:396_4	eva dassanasavanakiccatāti imamatthaṃ dassento āha “dvāravīthibhede cittaniyamato	396	
PA_tika-abh02_t:396_5	cā”ti. Paṭhamakusalena ce tadārammaṇassa uppatti hoti, taṃ paṭhamakusalānantaraṃ	396	
PA_tika-abh02_t:396_6	uppajjamānaṃ janakaṃ anubandhati nāma, dutiyakusalādianantaraṃ uppajjamānaṃ janakasadisaṃ	396	
PA_tika-abh02_t:396_7	anubandhati nāma, akusalānantaraṃ uppajjamānañca kāmāvacaratāya janakasadisanti.	396	
PA_tika-abh02_t:397_0	Ekādasa tadārammaṇacittāni…pe… tadārammaṇaṃ na gaṇhantīti tadārammaṇabhāvatāya “tadārammaṇa”nti	397	
PA_tika-abh02_t:397_1	laddhanāmāni tadārammaṇabhāvaṃ na gaṇhanti, tadārammaṇabhāvena nappavattantīti attho.	397	
PA_tika-abh02_t:397_2	Atha vā nāmagottaṃ ārabbha javane javite tadārammaṇaṃ tassa javanassa ārammaṇaṃ na	397	
PA_tika-abh02_t:397_3	gaṇhanti, nālambantīti attho. Rūpārūpadhammeti rūpārūpāvacare dhamme. Idaṃ pana vatvā	397	
PA_tika-abh02_t:397_4	“abhiññāñāṇaṃ ārabbhā”ti visesanaṃ parittādiārammaṇatāya kāmāvacarasadisesu ceva	397	
PA_tika-abh02_t:397_5	tadārammaṇānuppattidassanatthaṃ. Micchattaniyatā dhammā maggo viya bhāvanāya siddhā	397	
PA_tika-abh02_t:397_6	mahābalā cāti tattha javanena pavattamānena sānubandhanena na bhavitabbanti tesu	397	
PA_tika-abh02_t:397_7	tadārammaṇaṃ paṭikkhittaṃ. Lokuttaradhamme ārabbhāti eteneva siddhe “sammattaniyatadhammesū”ti	397	
PA_tika-abh02_t:397_8	visuṃ uddharaṇaṃ sammattamicchattaniyatadhammānaṃ aññamaññapaṭipakkhāti balavabhāvena	397	
PA_tika-abh02_t:397_9	tadārammaṇassa avatthubhāvadassanatthaṃ.	397	
PA_tika-abh02_t:398_0	Evaṃ pavattiyaṃ viññāṇappavattiṃ dassetvā paṭisandhiyaṃ dassetuṃ “yaṃ pana vutta”ntiādimāha.	398	
PA_tika-abh02_t:398_1	Kena katthāti kena cittena kasmiṃ bhave. Ekūnavīsati paṭisandhiyo tena tena cittena	398	
PA_tika-abh02_t:398_2	pavattamānā paṭisandhikkhaṇe rūpārūpadhammāti tena tena cittena sā sā tattha tattha	398	
PA_tika-abh02_t:398_3	paṭisandhi hotīti vuttā. Tassāti cittassa.	398	
PA_tika-abh02_t:399_0	Āgantvāti āgataṃ viya hutvā. Gopakasīvalīti rañño hitārakkhe gopakakule jāto sīvalināmako.	399	
PA_tika-abh02_t:399_1	Kammādianussaraṇabyāpārarahitattā “sammūḷhakālakiriyā”ti vuttā. Abyāpāreneva hi tattha	399	
PA_tika-abh02_t:399_2	kammādiupaṭṭhānaṃ hotīti. “Pisiyamānāya makkhikāya paṭhamaṃ kāyadvārāvajjanaṃ bhavaṅgaṃ	399	
PA_tika-abh02_t:399_3	nāvaṭṭeti attanā cintiyamānassa kassaci atthitāyā”ti keci kāraṇaṃ vadanti, tadetaṃ	399	
PA_tika-abh02_t:399_4	akāraṇaṃ bhavaṅgavisayato aññassa cintiyamānassa abhāvā aññacittappavattakāle ca	399	
PA_tika-abh02_t:399_5	bhavaṅgāvaṭṭanasseva asambhavato. Idaṃ panettha kāraṇaṃ siyā – “tānissa tamhi samaye	399	
PA_tika-abh02_t:399_6	olambanti ajjholambanti abhippalambantī”ti vacanato tīsu javanavāresu appavattesveva	399	
PA_tika-abh02_t:399_7	kammādiupaṭṭhānena bhavitabbaṃ. Anekajavanavārappavattiyā hi ajjholambanaṃ abhippalambanañca	399	
PA_tika-abh02_t:399_8	hotīti. Tasmā kāyadvārāvajjanaṃ anāvaṭṭetvā manodvārāvajjanameva kammādiālambaṇaṃ	399	
PA_tika-abh02_t:399_9	paṭhamaṃ bhavaṅgaṃ āvaṭṭeti, tato phoṭṭhabbassa balavattā dutiyavāre kāyaviññāṇavīthi	399	
PA_tika-abh02_t:399_10	paccuppanne phoṭṭhabbe pavattati, tato purimajavanavāragahitesveva kammādīsu kamena	3991	
PA_tika-abh02_t:399_11	manodvārajavanaṃ javitvā mūlabhavaṅgasaṅkhātaṃ āgantukabhavaṅgasaṅkhātaṃ vā tadārammaṇaṃ	3991	
PA_tika-abh02_t:399_12	bhavaṅgaṃ otarati, tadārammaṇābhāve vā bhavaṅgameva. Etasmiṃ ṭhāne kālaṃ karotīti	3991	
PA_tika-abh02_t:399_13	tadārammaṇānantarena cuticittena, tadārammaṇābhāve vā bhavaṅgasaṅkhāteneva cuticittena	3991	
PA_tika-abh02_t:399_14	cavatīti attho. Bhavaṅgameva hi cuticittaṃ hutvā pavattatīti cuticittaṃ idha “bhavaṅga”nti	3991	
PA_tika-abh02_t:399_15	vuttanti. Manodvāravisayo lahukoti lahukapaccupaṭṭhānaṃ sandhāya vuttaṃ “arūpadhammānaṃ…pe…	3991	
PA_tika-abh02_t:399_16	lahuko”ti. Arūpadhammassa hi manodvārassa visayo lahukapaccupaṭṭhānoti. Balavati	3991	
PA_tika-abh02_t:399_17	ca rūpadhammassa kāyadvārassa visaye appavattitvā manodvāravisaye kammādimhi paṭhamaṃ	3991	
PA_tika-abh02_t:399_18	cittappavattidassanena arūpadhammānaṃ visayassa lahukatā dīpitāti. Rūpānaṃ visayābhāvepi	3991	
PA_tika-abh02_t:399_19	vā “arūpadhammāna”nti vacanaṃ yesaṃ visayo atthi, taṃdassanatthamevāti daṭṭhabbaṃ.	3991	
PA_tika-abh02_t:399_20	Tena lahukammādīsu cittappavattito lahugahaṇīyatā visayassa lahukatā.	3992	
PA_tika-abh02_t:400	Kammādīnaṃ bhūmicittupādādivasena vitthārato ananto pabhedoti “saṅkhepato”ti āha.	40	
PA_tika-abh02_t:401_0	Avijjātaṇhādikilesesu anupacchinnesveva kammādino upaṭṭhānaṃ, tañcārabbha cittasantānassa	401	
PA_tika-abh02_t:401_1	bhavantaraninnapoṇapabbhāratā hotīti āha “anupacchinnakilesabalavināmita”nti. Santāne	401	
PA_tika-abh02_t:401_2	hi vināmite tadekadesabhūtaṃ paṭisandhicittañca vināmitameva hoti, na ca ekadesavināmitabhāvena	401	
PA_tika-abh02_t:401_3	vinā santānavināmitatā atthīti. Sabbattha pana “duggatipaṭisandhininnāya cutiyā purimajavanāni	401	
PA_tika-abh02_t:401_4	akusalāni, itarāya ca kusalānī”ti nicchinanti. “Nimittassādagadhitaṃ vā, bhikkhave,	401	
PA_tika-abh02_t:401_5	viññāṇaṃ tiṭṭhamānaṃ tiṭṭhati anubyañjanassādagadhitaṃ vā. Tasmiṃ ce samaye kālaṃ	401	
PA_tika-abh02_t:401_6	karoti, ṭhānametaṃ vijjati, yaṃ dvinnaṃ gatīnaṃ aññataraṃ gatiṃ upapajjeyya nirayaṃ	401	
PA_tika-abh02_t:401_7	vā tiracchānayoniṃ vā”ti vuttaṃ. Tasmā āsannaṃ akusalaṃ duggatiyaṃ, kusalañca sugatiyaṃ	401	
PA_tika-abh02_t:401_8	paṭisandhiyā upanissayo hotīti.	401	
PA_tika-abh02_t:402_0	Rāgādihetubhūtaṃ hīnamārammaṇanti akusalavipākassa ārammaṇaṃ bhavituṃ yuttaṃ aniṭṭhārammaṇaṃ	402	
PA_tika-abh02_t:402_1	āha. Tampi hi saṅkappavasena rāgassapi hetu hotīti. Akusalavipākajanakakammasahajātānaṃ	402	
PA_tika-abh02_t:402_2	vā taṃsadisāsannacutijavanacetanāsahajātānañca rāgādīnaṃ hetubhāvo eva hīnatā. Tañhi	402	
PA_tika-abh02_t:402_3	pacchānutāpajanakakammānamārammaṇaṃ kammavasena aniṭṭhaṃ akusalavipākassa ārammaṇaṃ	402	
PA_tika-abh02_t:402_4	bhaveyya, aññathā ca iṭṭhārammaṇe pavattassa akusalakammassa vipāko kammanimittārammaṇo	402	
PA_tika-abh02_t:402_5	na bhaveyya. Na hi akusalavipāko iṭṭhārammaṇo bhavitumarahatīti. Pañcadvāre ca āpāthamāgacchantaṃ	402	
PA_tika-abh02_t:402_6	paccuppannaṃ kammanimittaṃ āsannakatakammārammaṇasantatiyaṃ uppannaṃ taṃsadisañca	402	
PA_tika-abh02_t:402_7	daṭṭhabbaṃ, aññathā tadeva paṭisandhiārammaṇūpaṭṭhāpakaṃ tadeva ca paṭisandhijanakaṃ	402	
PA_tika-abh02_t:402_8	bhaveyya, na ca paṭisandhiyā upacārabhūtāni viya “etasmiṃ tayā pavattitabba”nti paṭisandhiyā	402	
PA_tika-abh02_t:402_9	ārammaṇaṃ anupādentāni viya ca pavattāni cutiāsannāni javanāni paṭisandhijanakāni	402	
PA_tika-abh02_t:402_10	bhaveyyuṃ. “Katattā upacitattā”ti hi vuttaṃ. Tadā ca taṃsamānavīthiyaṃ viya pavattamānāni	4021	
PA_tika-abh02_t:402_11	kathaṃ katūpacitāni siyuṃ, na ca assāditāni tadā, na ca lokiyāni lokuttarāni viya	4021	
PA_tika-abh02_t:402_12	samānavīthiphalāni honti.	4021	
PA_tika-abh02_t:403_0	“Pubbe vāssa taṃ kataṃ hoti pāpakammaṃ dukkhavedanīyaṃ, pacchā vāssa taṃ kataṃ hoti	403	
PA_tika-abh02_t:403_1	pāpakammaṃ dukkhavedanīyaṃ, maraṇakāle vāssa hoti micchādiṭṭhi samattā samādinnā,	403	
PA_tika-abh02_t:403_2	tena so kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī”ti –	403	
PA_tika-abh02_t:404_0	Ādinā sutte maraṇakāle samattāya samādinnāya micchādiṭṭhiyā sammādiṭṭhiyā ca sahajātacetanāya	404	
PA_tika-abh02_t:404_1	paṭisandhidānaṃ vuttaṃ, na ca dubbalehi pañcadvārikajavanehi micchādiṭṭhi sammādiṭṭhi	404	
PA_tika-abh02_t:404_2	vā samattā hoti samādinnā. Vakkhati ca –	404	
PA_tika-abh02_t:405_0	“Sabbampi hetaṃ kusalākusaladhammapaṭivijānanādicavanapariyosānaṃ kiccaṃ manodvārikacitteneva	405	
PA_tika-abh02_t:405_1	hoti, na pañcadvārikenāti sabbassapetassa kiccassa karaṇe sahajavanakāni vīthicittāni paṭikkhittānī”ti.	405	
PA_tika-abh02_t:406_0	Tattha hi “na kiñci dhammaṃ paṭivijānātīti ‘manopubbaṅgamā dhammā’ti evaṃ vuttaṃ	406	
PA_tika-abh02_t:406_1	ekampi kusalaṃ vā akusalaṃ vā na paṭivijānātī”ti ca vuttaṃ. Yesaṃ paṭivibhāvanappavattiyā	406	
PA_tika-abh02_t:406_2	sukhaṃ vā dukkhaṃ vā anveti, tesaṃ sā pavatti pañcadvāre paṭikkhittā, kusalākusalakammasamādānañca	406	
PA_tika-abh02_t:406_3	tādisamevāti. Tadārammaṇānantaraṃ pana cavanaṃ, tadanantarā ca upapatti manodvārikā	406	
PA_tika-abh02_t:406_4	eva hoti, na sahajavanakavīthicitte pariyāpannāti iminā adhippāyena idha pañcadvārikatadārammaṇānantaraṃ	406	
PA_tika-abh02_t:406_5	cuti, tadanantaraṃ paṭisandhi ca vuttāti daṭṭhabbaṃ. Tattha avasesapañcacittakkhaṇāyuke	406	
PA_tika-abh02_t:406_6	rūpādimhi uppannaṃ paṭisandhiṃ sandhāyeva “paccuppannārammaṇaṃ upapatticittaṃ paccuppannārammaṇassa	406	
PA_tika-abh02_t:406_7	bhavaṅgassa anantarapaccayena paccayo”ti, avasesekacittakkhaṇāyuke ca uppannaṃ sandhāya	406	
PA_tika-abh02_t:406_8	“paccuppannārammaṇaṃ upapatticittaṃ atītārammaṇassa bhavaṅgassa anantarapaccayena	406	
PA_tika-abh02_t:406_9	paccayo”ti vuttanti veditabbaṃ.	406	
PA_tika-abh02_t:407_0	Suddhāya vāti mahaggatakammanimittārammaṇāya javanavīthiyā tadārammaṇarahitāyāti	407	
PA_tika-abh02_t:407_1	attho. Sā pana javanavīthi mahaggatavipākassa upacāro viya daṭṭhabbā. Keci pana taṃ	407	
PA_tika-abh02_t:407_2	vīthiṃ mahaggatāvasānaṃ vadanti. Atītārammaṇā ekādasavidhā, navattabbārammaṇā sattavidhā.	407	
PA_tika-abh02_t:408_0	Etenānusārena āruppacutiyāpi anantarā paṭisandhi veditabbāti idaṃ kasmā vuttaṃ, nanu	408	
PA_tika-abh02_t:408_1	“pathavīkasiṇajjhānādivasena paṭiladdhamahaggatasugatiyaṃ ṭhitassā”ti evamādike eva	408	
PA_tika-abh02_t:408_2	naye ayampi paṭisandhi avaruddhāti? Na, tattha rūpāvacaracutianantarāya eva paṭisandhiyā	408	
PA_tika-abh02_t:408_3	vuttattā. Tattha hi “pathavīkasiṇādikaṃ vā nimittaṃ mahaggatacittaṃ vā manodvāre	408	
PA_tika-abh02_t:408_4	āpāthamāgacchati. Cakkhusotānaṃ vā”tiādikena rūpāvacaracutiyā eva anantarā paṭisandhi	408	
PA_tika-abh02_t:408_5	vuttāti viññāyati. Athāpi yathāsambhavayojanāya ayampi paṭisandhi tattheva avaruddhā,	408	
PA_tika-abh02_t:408_6	arūpāvacaracutianantarā pana rūpāvacarapaṭisandhi natthi, arūpāvacare ca uparūparicutiyā	408	
PA_tika-abh02_t:408_7	heṭṭhimā heṭṭhimā paṭisandhīti catutthāruppacutiyā navattabbārammaṇā paṭisandhi natthi.	408	
PA_tika-abh02_t:408_8	Tena tato tattheva atītārammaṇā kāmāvacare ca atītapaccuppannārammaṇā paṭisandhi	408	
PA_tika-abh02_t:408_9	itarāhi ca yathāsambhavaṃ atītanavattabbārammaṇā āruppapaṭisandhi, atītapaccuppannārammaṇā	408	
PA_tika-abh02_t:408_10	ca kāmāvacarapaṭisandhi yojetabbāti imassa visesassa dassanatthaṃ visuṃ uddharaṇaṃ kataṃ.	4081	
PA_tika-abh02_t:409_0	Evaṃ ārammaṇavasena ekavidhāya kāmāvacarasugaticutiyā duvidhā duggatipaṭisandhi,	409	
PA_tika-abh02_t:409_1	duggaticutiyā duvidhā sugatipaṭisandhi, kāmāvacarasugaticutiyā dviekadvippakārānaṃ	409	
PA_tika-abh02_t:409_2	kāmarūpāruppānaṃ vasena pañcavidhā sugatipaṭisandhi, rūpāvacaracutiyā ca tatheva	409	
PA_tika-abh02_t:409_3	pañcavidhā, duvidhāya āruppacutiyā paccekaṃ dvinnaṃ dvinnaṃ kāmāruppānaṃ vasena aṭṭhavidhā	409	
PA_tika-abh02_t:409_4	ca paṭisandhi dassitā, duggaticutiyā pana ekavidhāya duggatipaṭisandhi duvidhā na	409	
PA_tika-abh02_t:409_5	dassitā, taṃ dassetuṃ “duggatiyaṃ ṭhitassa panā”tiādimāha. Yathāvuttā pana –	409	
PA_tika-abh02_t:410	Dvidvipañcappakārā ca, pañcāṭṭhaduvidhāpi ca;	41	
PA_tika-abh02_t:411	Catuvīsati sabbāpi, tā honti paṭisandhiyo.	41	
PA_tika-abh02_t:412	“Kāmāvacarassa kusalassa kammassa katattā”tiādinā nānākkhaṇikakammapaccayabhāvo dassitappakāroti upanissayapaccayabhāvameva dassento “vuttañheta”ntiādimāha.	41	
PA_tika-abh02_t:413_0	Ādinā sahātiādinā vimissaviññāṇena saha. Omato dve vā tayo vā dasakā uppajjantīti	413	
PA_tika-abh02_t:413_1	gabbhaseyyakānaṃ vasena vuttaṃ. Aññattha hi aneke kalāpā saha uppajjanti. Brahmattabhāvepi	413	
PA_tika-abh02_t:413_2	hi anekagāvutappamāṇe aneke kalāpā sahuppajjantīti tiṃsato adhikāneva rūpāni honti	413	
PA_tika-abh02_t:413_3	gandharasāhārānaṃ paṭikkhittattā cakkhusotavatthusattakajīvitachakkabhāvepi tesaṃ	413	
PA_tika-abh02_t:413_4	bahuttā. Aṭṭhakathāyaṃ pana tatthapi cakkhusotavatthudasakānaṃ jīvitanavakassa ca	413	
PA_tika-abh02_t:413_5	uppatti vuttā, pāḷiyaṃ pana “rūpadhātuyā upapattikkhaṇe ṭhapetvā asaññasattānaṃ devānaṃ	413	
PA_tika-abh02_t:413_6	pañcāyatanāni pātubhavanti, pañca dhātuyo pātubhavantī”ti vuttaṃ, tathā “rūpadhātuyā	413	
PA_tika-abh02_t:413_7	cha āyatanāni nava dhātuyo”ti sabbasaṅgahavasena tattha vijjamānāyatanadhātuyo dassetuṃ	413	
PA_tika-abh02_t:413_8	vuttaṃ. Kathāvatthumhi ca ghānāyatanādīnaṃ viya gandhāyatanādīnañca tattha bhāvo	413	
PA_tika-abh02_t:413_9	paṭikkhitto “atthi tattha ghānāyatananti? Āmantā, atthi tattha gandhāyatananti? Na	413	
PA_tika-abh02_t:413_10	hevaṃ vattabbe”tiādinā, na ca aphoṭṭhabbāyatanānaṃ pathavīdhātuādīnaṃ viya agandharasāyatanānaṃ	4131	
PA_tika-abh02_t:413_11	gandharasānaṃ tattha bhāvo sakkā vattuṃ phusituṃ asakkuṇeyyatāvinimuttassa pathavīādisabhāvassa	4131	
PA_tika-abh02_t:413_12	viya gandharasabhāvavinimuttassa gandharasasabhāvassa abhāvā.	4131	
PA_tika-abh02_t:414_0	Yadi ca ghānasamphassādīnaṃ kāraṇabhāvo natthīti āyatanānīti tena vucceyyuṃ, dhātu-saddo	414	
PA_tika-abh02_t:414_1	pana nissattanijjīvavācakoti gandhadhāturasadhātūti avacane natthi kāraṇaṃ, dhammabhāvo	414	
PA_tika-abh02_t:414_2	ca tesaṃ ekantena icchitabbo sabhāvadhāraṇādilakkhaṇato aññassa abhāvā, dhammānañca	414	
PA_tika-abh02_t:414_3	āyatanabhāvo ekantato yamake vutto “dhammo āyatananti? Āmantā”ti. Tasmā tesaṃ gandharasāyatanabhāvābhāvepi	414	
PA_tika-abh02_t:414_4	koci āyatanasabhāvo vattabbo. Yadi ca phoṭṭhabbabhāvato añño pathavīdhātuādibhāvo	414	
PA_tika-abh02_t:414_5	viya gandharasabhāvato añño tesaṃ koci sabhāvo siyā, tesaṃ dhammāyatane saṅgaho.	414	
PA_tika-abh02_t:414_6	Gandharasabhāve pana āyatanabhāve ca sati gandho ca so āyatanañca gandhāyatanaṃ,	414	
PA_tika-abh02_t:414_7	raso ca so āyatanañca rasāyatananti idamāpannamevāti gandharasāyatanabhāvo ca na	414	
PA_tika-abh02_t:414_8	sakkā nivāretuṃ, “tayo āhārā”ti ca vacanato kabaḷīkārāhārassa tattha abhāvo viññāyati.	414	
PA_tika-abh02_t:414_9	Tasmā yathā pāḷiyā avirodho hoti, tathā rūpagaṇanā kātabbā. Evañhi dhammatā na vilomitā hotīti.	414	
PA_tika-abh02_t:415	Jātiuṇṇāyāti gabbhaṃ phāletvā gahitauṇṇāyātipi vadanti. Sambhavabhedoti atthitābhedo. Nijjhāmataṇhikā kira niccaṃ dukkhāturatāya kāmaṃ sevitvā gabbhaṃ na gaṇhanti.	41	
PA_tika-abh02_t:416_0	Rūpībrahmesu tāva opapātikayonikesūti opapātikayonikehi rūpībrahme niddhāreti. “Saṃsedajopapātīsu	416	
PA_tika-abh02_t:416_1	avakaṃsato tiṃsā”ti etaṃ vivaranto āha “avakaṃsato panā”tiādi, taṃ panetaṃ pāḷiyā	416	
PA_tika-abh02_t:416_2	na sameti. Na hi pāḷiyaṃ kāmāvacarānaṃ saṃsedajopapātikānaṃ aghānakānaṃ upapatti	416	
PA_tika-abh02_t:416_3	vuttā. Dhammahadayavibhaṅge hi –	416	
PA_tika-abh02_t:417	“Kāmadhātuyā upapattikkhaṇe kassaci ekādasāyatanāni pātubhavanti, kassaci dasāyatanāni, kassaci aparāni dasāyatanāni, kassaci navāyatanāni, kassaci sattāyatanāni pātubhavantī”ti –	41	
PA_tika-abh02_t:418_0	Vuttaṃ, na vuttaṃ “aṭṭhāyatanāni pātubhavantī”ti. Tathā “dasāyatanāni pātubhavantī”ti	418	
PA_tika-abh02_t:418_1	tikkhattuṃ vattabbaṃ siyā, aghānakaupapattiyā vijjamānāya tikkhattuñca “navāyatanāni	418	
PA_tika-abh02_t:418_2	pātubhavantī”ti, na ca taṃ vuttaṃ. Evaṃ dhātupātubhāvādipañhesu yamakepi ghānajivhākāyānaṃ sahacāritā vuttāti.	418	
PA_tika-abh02_t:419_0	Cutipaṭisandhīnaṃ khandhādīhi aññamaññaṃ samānatā abhedo, asamānatā bhedo. Nayamukhamattaṃ	419	
PA_tika-abh02_t:419_1	dassetvā vuttaṃ avuttañca sabbaṃ saṅgaṇhitvā āha “ayaṃ tāva arūpabhūmīsuyeva nayo”ti.	419	
PA_tika-abh02_t:419_2	Rūpārūpāvacarānaṃ upacārassa balavatāya tato cavitvā duggatiyaṃ upapatti natthīti	419	
PA_tika-abh02_t:419_3	“ekaccasugaticutiyā”ti āha. Ekaccaduggatipaṭisandhīti ettha ekaccaggahaṇassa payojanaṃ	419	
PA_tika-abh02_t:419_4	maggitabbaṃ. Ayaṃ panetthādhippāyo siyā – nānattakāyanānattasaññīsu vuttā ekacce	419	
PA_tika-abh02_t:419_5	vinipātikā tihetukādipaṭisandhikā, tesaṃ taṃ paṭisandhiṃ vinipātabhāvena duggatipaṭisandhīti	419	
PA_tika-abh02_t:419_6	gahetvā sabbasugaticutiyāva sā paṭisandhi hoti, na ekaccasugaticutiyā evāti taṃnivattanatthaṃ	419	
PA_tika-abh02_t:419_7	ekaccaduggatiggahaṇaṃ kataṃ. Apāyapaṭisandhi eva hi ekaccasugaticutiyā hoti, na sabbasugaticutiyā.	419	
PA_tika-abh02_t:419_8	Atha vā duggatipaṭisandhi duvidhā ekaccasugaticutiyā anantarā duggaticutiyā cāti.	419	
PA_tika-abh02_t:419_9	Tattha pacchimaṃ vajjetvā purimaṃ eva gaṇhituṃ āha “ekaccaduggatipaṭisandhī”ti. Ahetukacutiyā	419	
PA_tika-abh02_t:419_10	sahetukapaṭisandhīti duhetukā tihetukā ca yojetabbā. Maṇḍūkadevaputtādīnaṃ viya hi	4191	
PA_tika-abh02_t:419_11	ahetukacutiyā tihetukapaṭisandhipi hotīti.	4191	
PA_tika-abh02_t:420_0	Tassa tassa viparītato ca yathāyogaṃ yojetabbanti “ekaccasugaticutiyā ekaccaduggatipaṭisandhī”tiādīsu	420	
PA_tika-abh02_t:420_1	bhedavisesesu “ekaccaduggaticutiyā ekaccasugatipaṭisandhī”tiādinā yaṃ yaṃ yujjati,	420	
PA_tika-abh02_t:420_2	taṃ taṃ yojetabbanti attho. Yujjamānamattāpekkhanavasena napuṃsakaniddeso kato, yojetabbanti	420	
PA_tika-abh02_t:420_3	vā bhāvattho daṭṭhabbo. Amahaggatabahiddhārammaṇāya mahaggataajjhattārammaṇātiādīsu	420	
PA_tika-abh02_t:420_4	pana viparītayojanā na kātabbā. Na hi mahaggataajjhattārammaṇāya cutiyā arūpabhūmīsu	420	
PA_tika-abh02_t:420_5	amahaggatabahiddhārammaṇā paṭisandhi atthi. Catukkhandhāya arūpacutiyā pañcakkhandhā	420	
PA_tika-abh02_t:420_6	kāmāvacarapaṭisandhīti etassa vipariyāyo sayameva yojito. Atītārammaṇacutiyā paccuppannārammaṇā	420	
PA_tika-abh02_t:420_7	paṭisandhīti etassa ca vipariyāyo natthi evāti. Bhedaviseso eva ca evaṃ vitthārena	420	
PA_tika-abh02_t:420_8	dassito, abhedaviseso pana ekekasmiṃ bhede tattha tattheva cutipaṭisandhiyojanāvasena	420	
PA_tika-abh02_t:420_9	yojetabbo “pañcakkhandhāya kāmāvacarāya pañcakkhandhā kāmāvacarā…pe… avitakkaavicārāya	420	
PA_tika-abh02_t:420_10	avitakkaavicārā”ti, catukkhandhāya pana catukkhandhā sayameva yojitā. Eteneva nayena	4201	
PA_tika-abh02_t:420_11	sakkā ñātunti pañcakkhandhādīsu abhedaviseso na dassitoti. Tato hetuṃ vināti tattha hetuṃ vinā.	4201	
PA_tika-abh02_t:421_0	Aṅgapaccaṅgasandhīnaṃ bandhanāni aṅgapaccaṅgasandhibandhanāni, tesaṃ chedakānaṃ.	421	
PA_tika-abh02_t:421_1	Niruddhesu cakkhādīsūti atimandabhāvūpagamanaṃ sandhāya vuttanti veditabbaṃ. Pañcadvārikaviññāṇānantarampi	421	
PA_tika-abh02_t:421_2	hi pubbe cuti dassitā. Yamake ca –	421	
PA_tika-abh02_t:422_0	“Yassa cakkhāyatanaṃ nirujjhati, tassa manāyatanaṃ nirujjhatīti? Āmantā. Yassa vā	422	
PA_tika-abh02_t:422_1	pana manāyatanaṃ nirujjhati, tassa cakkhāyatanaṃ nirujjhatīti? Sacittakānaṃ acakkhukānaṃ	422	
PA_tika-abh02_t:422_2	cavantānaṃ tesaṃ manāyatanaṃ nirujjhati, no ca tesaṃ cakkhāyatanaṃ nirujjhati. Sacakkhukānaṃ	422	
PA_tika-abh02_t:422_3	cavantānaṃ tesaṃ manāyatanañca nirujjhati, cakkhāyatanañca nirujjhatī”ti –	422	
PA_tika-abh02_t:423_0	Ādinā cakkhāyatanādīnaṃ cuticittena saha nirodho vuttoti. Laddho avaseso avijjādiko	423	
PA_tika-abh02_t:423_1	viññāṇassa paccayo etenāti laddhāvasesapaccayo, saṅkhāro. Avijjāpaṭicchāditādīnave	423	
PA_tika-abh02_t:423_2	tasmiṃ kammādivisaye paṭisandhiviññāṇassa ārammaṇabhāvena uppattiṭṭhānabhūte taṇhāya	423	
PA_tika-abh02_t:423_3	appahīnattā eva purimuppannāya ca santatiyā pariṇatattā paṭisandhiṭṭhānābhimukhaṃ	423	
PA_tika-abh02_t:423_4	viññāṇaṃ ninnapoṇapabbhāraṃ hutvā pavattatīti āha “taṇhā nāmetī”ti. Sahajātasaṅkhārāti	423	
PA_tika-abh02_t:423_5	cutiāsannajavanaviññāṇasahajātacetanā, sabbepi vā phassādayo. Tasmiṃ paṭisandhiṭṭhāne	423	
PA_tika-abh02_t:423_6	kammādivisaye viññāṇaṃ khipanti, khipantā viya tasmiṃ visaye paṭisandhivasena viññāṇapatiṭṭhānassa	423	
PA_tika-abh02_t:423_7	hetubhāvena pavattantīti attho.	423	
PA_tika-abh02_t:424_0	Tanti taṃ viññāṇaṃ, cutipaṭisandhitadāsannaviññāṇānaṃ santativasena viññāṇanti upanītekattaṃ.	424	
PA_tika-abh02_t:424_1	Taṇhāya nāmiyamānaṃ…pe… pavattatīti namanakhipanapurimanissayajahanāparanissayassādananissayarahitapavattanāni	424	
PA_tika-abh02_t:424_2	santativasena tassevekassa viññāṇassa honti, na aññassāti dasseti. Santativasenāti	424	
PA_tika-abh02_t:424_3	ca vadanto “tadevidaṃ viññāṇaṃ sandhāvati saṃsarati anañña”nti idañca micchāgāhaṃ	424	
PA_tika-abh02_t:424_4	paṭikkhipati. Sati hi nānattanaye santativasena ekattanayo hotīti. Orimatīrarukkhavinibaddharajju	424	
PA_tika-abh02_t:424_5	viya purimabhavattabhāvavinibandhaṃ kammādiārammaṇaṃ daṭṭhabbaṃ, puriso viya viññāṇaṃ,	424	
PA_tika-abh02_t:424_6	tassa mātikātikkamanicchā viya taṇhā, atikkamanapayogo viya khipanakasaṅkhārā. Yathā	424	
PA_tika-abh02_t:424_7	ca so puriso paratīre patiṭṭhahamāno paratīrarukkhavinibaddhaṃ kiñci assādayamāno	424	
PA_tika-abh02_t:424_8	anassādayamāno vā kevalaṃ pathaviyaṃ sabalapayogeheva patiṭṭhāti, evamidampi bhavantarattabhāvavinibaddhaṃ	424	
PA_tika-abh02_t:424_9	hadayavatthunissayaṃ pañcavokārabhave assādayamānaṃ catuvokārabhave anassādayamānaṃ	424	
PA_tika-abh02_t:424_10	vā kevalaṃ ārammaṇasampayuttakammeheva pavattati. Tattha assādayamānanti pāpuṇantaṃ,	4241	
PA_tika-abh02_t:424_11	paṭilabhamānanti attho.	4241	
PA_tika-abh02_t:425_0	Bhavantarādipaṭisandhānatoti bhavantarassa ādisambandhanato, bhavantarādayo vā bhavayonigativiññāṇaṭṭhitisattāvāsantarā,	425	
PA_tika-abh02_t:425_1	tesaṃ paṭisandhānatoti attho. Kammanti paṭisandhijanakaṃ kammaṃ. Saṅkhārāti cutiāsannajavanaviññāṇasahagatā khipanakasaṅkhārā.	425	
PA_tika-abh02_t:426_0	Saddādihetukāti ettha paṭighoso saddahetuko, padīpo padīpantarādihetuko, muddā lañchanahetukā,	426	
PA_tika-abh02_t:426_1	chāyā ādāsādigatamukhādihetukā. Aññatra agantvā hontīti saddādipaccayadesaṃ agantvā	426	
PA_tika-abh02_t:426_2	saddādihetukā honti tato pubbe abhāvā, evamidampi paṭisandhiviññāṇaṃ na hetudesaṃ	426	
PA_tika-abh02_t:426_3	gantvā taṃhetukaṃ hoti tato pubbe abhāvā, tasmā na idaṃ hetudesato purimabhavato	426	
PA_tika-abh02_t:426_4	āgataṃ paṭighosādayo viya saddādidesato, nāpi tattha hetunā vinā uppannaṃ saddādīhi	426	
PA_tika-abh02_t:426_5	vinā paṭighosādayo viyāti attho. Atha vā aññatra agantvā hontīti pubbe paccayadese	426	
PA_tika-abh02_t:426_6	sannihitā hutvā tato aññatra gantvā tappaccayā na honti uppattito pubbe abhāvā, nāpi	426	
PA_tika-abh02_t:426_7	saddādipaccayā na honti, evamidampīti vuttanayena yojetabbaṃ. Esa nayoti bījaṅkurādīsu	426	
PA_tika-abh02_t:426_8	sabbahetuhetusamuppannesu yathāsambhavaṃ yojanā kātabbāti dasseti. Idhāpi hi hetuhetusamuppannaviññāṇānaṃ	426	
PA_tika-abh02_t:426_9	ekantamekatte sati na manussagatiko devagatibhūto siyā, ekantanānatte na kammavato	426	
PA_tika-abh02_t:426_10	phalaṃ siyā. Tato “rattassa bījaṃ, rattassa phala”ntiādikassa viya “bhūtapubbāhaṃ,	4261	
PA_tika-abh02_t:426_11	bhante, rohitasso nāma isī”tiādikassa vohārassa lopo siyā, tasmā ettha santānabandhe	4261	
PA_tika-abh02_t:426_12	sati hetuhetusamuppannesu na ekantameva ekatā vā nānatā vā upagantabbā. Ettha ca	4261	
PA_tika-abh02_t:426_13	ekantaekatāpaṭisedhena “sayaṃkataṃ sukhaṃ dukkha”nti imaṃ diṭṭhiṃ nivāreti, ekantanānatāpaṭisedhena	4261	
PA_tika-abh02_t:426_14	“paraṃkataṃ sukhaṃ dukkha”nti, hetuhetusamuppannabhāvavacanena “adhiccasamuppanna”nti. Etthāti ekasantāne.	4261	
PA_tika-abh02_t:427_0	Catumadhuraalattakarasādibhāvanā ambamātuluṅgādibījānaṃ abhisaṅkhāro. Ettha bījaṃ	427	
PA_tika-abh02_t:427_1	viya kammavā satto, abhisaṅkhāro viya kammaṃ, bījassa aṅkurādippabandho viya sattassa	427	
PA_tika-abh02_t:427_2	paṭisandhiviññāṇādippabandho, tatthuppannassa madhurassa rattakesarassa vā phalassa	427	
PA_tika-abh02_t:427_3	vā tasseva bījassa, tato eva ca abhisaṅkhārato bhāvo viya kammakārakasseva sattassa,	427	
PA_tika-abh02_t:427_4	taṃkammato eva ca phalassa bhāvo veditabbo. Bālasarīre kataṃ vijjāpariyāpuṇanaṃ sippasikkhanaṃ	427	
PA_tika-abh02_t:427_5	osadhappayogo ca na vuḍḍhasarīraṃ gacchanti. Atha ca taṃnimittaṃ vijjāpāṭavaṃ sippajānanaṃ	427	
PA_tika-abh02_t:427_6	anāmayatā ca vuḍḍhasarīre hoti, na ca taṃ aññassa hoti taṃsantatipariyāpanne eva	427	
PA_tika-abh02_t:427_7	vuḍḍhasarīre uppajjanato, na ca yathāpayuttena vijjāpariyāpuṇanādinā vinā aññato	427	
PA_tika-abh02_t:427_8	hoti tadabhāve abhāvato. Evamidhāpi santāne yaṃ phalaṃ, etaṃ nāññassa, na ca aññatoti	427	
PA_tika-abh02_t:427_9	yojetabbaṃ. Na aññatoti etena ca saṅkhārābhāve phalābhāvameva dasseti, nāññapaccayanivāraṇaṃ karoti.	427	
PA_tika-abh02_t:428	Yampi vuttaṃ, tattha vadāmāti vacanaseso. Tattha vā upabhuñjake asati siddhā bhuñjakasammutīti sambandho. Phalatīti sammuti phalatisammuti.	42	
PA_tika-abh02_t:429_0	Evaṃ santepīti asaṅkantipātubhāve, tattha ca yathāvuttadosapariharaṇe sati siddheti	429	
PA_tika-abh02_t:429_1	attho. Pavattito pubbeti kammāyūhanakkhaṇato pubbe. Pacchā cāti vipaccanapavattito	429	
PA_tika-abh02_t:429_2	pacchā ca. Avipakkavipākā katattā ce paccayā, vipakkavipākānampi katattaṃ samānanti	429	
PA_tika-abh02_t:429_3	tesampi phalāvahatā siyāti āsaṅkānivattanatthaṃ āha “na ca niccaṃ phalāvahā”ti. Na	429	
PA_tika-abh02_t:429_4	vijjamānattā vā avijjamānattā vāti etena vijjamānattaṃ avijjamānattañca nissāya vuttadoseva pariharati.	429	
PA_tika-abh02_t:430_0	Tassā pāṭibhogakiriyāya, bhaṇḍakīṇanakiriyāya, iṇagahaṇādikiriyāya vā karaṇamattaṃ	430	
PA_tika-abh02_t:430_1	taṃkiriyākaraṇamattaṃ. Tadeva tadatthaniyyātane paṭibhaṇḍadāne iṇadāne ca paccayo	430	
PA_tika-abh02_t:430_2	hoti, aphalitaniyyātanādiphalanti attho.	430	
PA_tika-abh02_t:431_0	Avisesenāti “tihetuko tihetukassā”tiādikaṃ bhedaṃ akatvāva sāmaññato, piṇḍavasenāti	431	
PA_tika-abh02_t:431_1	attho. Sabbattha upanissayapaccayo balavakammassa vasena yojetabbo. “Dubbalañhi upanissayapaccayo	431	
PA_tika-abh02_t:431_2	na hotī”ti vakkhamānamevetaṃ paṭṭhānavaṇṇanāyanti. Avisesenāti sabbapuññābhisaṅkhāraṃ	431	
PA_tika-abh02_t:431_3	saha saṅgaṇhāti. Dvādasākusalacetanābhedoti ettha uddhaccasahagatā kasmā gahitāti	431	
PA_tika-abh02_t:431_4	vicāretabbametaṃ. Ekassa viññāṇassa tatheva paccayo paṭisandhiyaṃ, no pavatteti ekasseva	431	
PA_tika-abh02_t:431_5	paccayabhāvaniyamo paṭisandhiyaṃ, no pavatte. Pavatte hi sattannampi paccayoti adhippāyo.	431	
PA_tika-abh02_t:431_6	“Tathā kāmāvacaradevalokepi aniṭṭhā rūpādayo natthī”ti vuttaṃ, devānaṃ pana pubbanimittapātubhāvakāle	431	
PA_tika-abh02_t:431_7	milātamālādīnaṃ aniṭṭhatā kathaṃ na siyā.	431	
PA_tika-abh02_t:432_0	Sveva dvīsu bhavesūti ettha ekūnatiṃsacetanābhedampi cittasaṅkhāraṃ cittasaṅkhārabhāvena	432	
PA_tika-abh02_t:432_1	ekattaṃ upanetvā “svevā”ti vuttaṃ. Tadekadeso pana kāmāvacaracittasaṅkhārova terasannaṃ	432	
PA_tika-abh02_t:432_2	navannañca paccayo daṭṭhabbo. Ekadesapaccayabhāvena hi samudāyo vuttoti.	432	
PA_tika-abh02_t:433_0	Yattha ca vitthārappakāsanaṃ kataṃ, tato bhavato paṭṭhāya mukhamattappakāsanaṃ kātukāmo	433	
PA_tika-abh02_t:433_1	āha “ādito paṭṭhāyā”ti. Tena “dvīsu bhavesū”tiādi vuttaṃ. Tatiyajjhānabhūmivasenāti	433	
PA_tika-abh02_t:433_2	etena ekattakāyaekattasaññīsāmaññena catutthajjhānabhūmi ca asaññāruppavajjā gahitāti	433	
PA_tika-abh02_t:433_3	veditabbā. Yathāsambhavanti ekavīsatiyā kāmāvacararūpāvacarakusalavipākesu cuddasannaṃ	433	
PA_tika-abh02_t:433_4	paṭisandhiyaṃ pavatte ca, sattannaṃ pavatte eva. Ayaṃ yathāsambhavo.	433	
PA_tika-abh02_t:434_0	Catunnaṃ viññāṇānanti bhavādayo apekkhitvā vuttaṃ, catūsu antogadhānaṃ pana tiṇṇaṃ	434	
PA_tika-abh02_t:434_1	viññāṇānaṃ tīsu viññāṇaṭṭhitīsu ca paccayabhāvo yojetabbo, aviññāṇake sattāvāse saṅkhārapaccayā	434	
PA_tika-abh02_t:434_2	viññāṇe avijjamānepi tassa saṅkhārahetukattaṃ dassetuṃ “apicā”tiādimāha. Etasmiñca	434	
PA_tika-abh02_t:434_3	mukhamattappakāsane puññābhisaṅkhārādīnaṃ duggatiādīsu pavattiyaṃ kusalavipākādiviññāṇānaṃ	434	
PA_tika-abh02_t:434_4	paccayabhāvo bhavesu vuttanayeneva viññāyatīti na vuttoti veditabbo.	434	
PA_tika-abh02_t:435	Viññāṇapadaniddesavaṇṇanā niṭṭhitā.	43	
PA_tika-abh02_t:436	Nāmarūpapadaniddesavaṇṇanā	43	
PA_tika-abh02_t:437	228. Suttantābhidhammesu nāmarūpadesanāviseso desanābhedo. Tayo khandhāti etaṃ yadipi pāḷiyaṃ natthi, atthato pana vuttameva hotīti katvā vuttanti veditabbaṃ.	43	
PA_tika-abh02_t:438_0	Aṇḍajānañca abhāvakānanti yojetabbaṃ. Santatisīsānīti kalāpasantānamūlāni. Yadipi	438	
PA_tika-abh02_t:438_1	vikārarūpāni paṭisandhikkhaṇe na santi, lakkhaṇaparicchedarūpāni pana santīti tāni	438	
PA_tika-abh02_t:438_2	aparinipphannāni paramatthato vivajjento āha “rūparūpato”ti.	438	
PA_tika-abh02_t:439_0	Kāmabhave pana yasmā sesaopapātikānanti ettha kiñcāpi kāmabhave “opapātikā”ti vuttā	439	
PA_tika-abh02_t:439_1	na santi, yena sesaggahaṇaṃ sātthakaṃ bhaveyya, aṇḍajagabbhaseyyakehi pana opapātikasaṃsedajā	439	
PA_tika-abh02_t:439_2	sesā hontīti sesaggahaṇaṃ katanti veditabbaṃ. Atha vā brahmakāyikādikehi opapātikehi	439	
PA_tika-abh02_t:439_3	vuttehi sese sandhāya “sesaopapātikāna”nti āha. Te pana arūpinopi santīti “kāmabhave”ti	439	
PA_tika-abh02_t:439_4	vuttaṃ, aparipuṇṇāyatanānaṃ pana nāmarūpaṃ yathāsambhavaṃ rūpamissakaviññāṇaniddese	439	
PA_tika-abh02_t:439_5	vuttanayena sakkā dhammagaṇanāto viññātunti na vuttanti daṭṭhabbaṃ.	439	
PA_tika-abh02_t:440_0	Avakaṃsato dve aṭṭhakāneva utucittasamuṭṭhānāni hontīti sasaddakālaṃ sandhāya “ukkaṃsato	440	
PA_tika-abh02_t:440_1	dvinnaṃ navakāna”nti vuttaṃ. Pubbeti khandhavibhaṅgeti vadanti. Tattha hi “ekekacittakkhaṇe	440	
PA_tika-abh02_t:440_2	tikkhattuṃ uppajjamāna”nti vuttaṃ. Idheva vā vuttaṃ santatidvayādikaṃ sattakapariyosānaṃ	440	
PA_tika-abh02_t:440_3	sandhāyāha “pubbe vuttaṃ kammasamuṭṭhānaṃ sattatividha”nti, taṃ panuppajjamānaṃ ekekacittakkhaṇe	440	
PA_tika-abh02_t:440_4	tikkhattuṃ uppajjatīti iminādhippāyena vuttaṃ “ekekacittakkhaṇe tikkhattuṃ uppajjamāna”nti.	440	
PA_tika-abh02_t:440_5	Catuddisā vavatthāpitāti aññamaññasaṃsaṭṭhasīsā mūlena catūsu disāsu vavatthāpitā	440	
PA_tika-abh02_t:440_6	aññamaññaṃ āliṅgetvā ṭhitā bhinnavāhanikā viya.	440	
PA_tika-abh02_t:441_0	Pañcavokārabhave ca pavattiyanti rūpājanakakammajaṃ pañcaviññāṇappavattikālaṃ sahajātaviññāṇapaccayañca	441	
PA_tika-abh02_t:441_1	sandhāyāha. Tadā hi tato nāmameva hotīti, kammaviññāṇapaccayā pana sadāpi ubhayaṃ	441	
PA_tika-abh02_t:441_2	hotīti sakkā vattuṃ, pacchājātaviññāṇapaccayā ca rūpaṃ upatthaddhaṃ hotīti. Asaññesūtiādi	441	
PA_tika-abh02_t:441_3	kammaviññāṇapaccayaṃ sandhāya vuttaṃ, pañcavokārabhave ca pavattiyanti bhavaṅgādijanakakammato	441	
PA_tika-abh02_t:441_4	aññena rūpuppattikālaṃ nirodhasamāpattikālaṃ bhavaṅgādiuppattikālato aññakālañca	441	
PA_tika-abh02_t:441_5	sandhāya vuttanti yuttaṃ. Bhavaṅgādiuppattikāle hi taṃjanakeneva kammunā uppajjamānaṃ	441	
PA_tika-abh02_t:441_6	rūpaṃ, so ca vipāko kammaviññāṇapaccayo hotīti sakkā vattuṃ. Sahajātaviññāṇapaccayānapekkhampi	441	
PA_tika-abh02_t:441_7	hi pavattiyaṃ kammena pavattamānaṃ rūpaṃ nāmañca na kammaviññāṇānapekkhaṃ hotīti.	441	
PA_tika-abh02_t:441_8	Sabbatthāti paṭisandhiyaṃ pavatte ca. Sahajātaviññāṇapaccayā nāmarūpaṃ, kammaviññāṇapaccayā	441	
PA_tika-abh02_t:441_9	ca nāmarūpañca yathāsambhavaṃ yojetabbaṃ. Nāmañca rūpañca nāmarūpañca nāmarūpanti	441	
PA_tika-abh02_t:441_10	ettha nāmarūpa-saddo attano ekadesena nāma-saddena nāma-saddassa sarūpo, rūpa-saddena	4411	
PA_tika-abh02_t:441_11	ca rūpa-saddassa, tasmā “sarūpānaṃ ekaseso”ti nāmarūpa-saddassa ṭhānaṃ itaresañca	4411	
PA_tika-abh02_t:441_12	nāmarūpa-saddānaṃ adassanaṃ daṭṭhabbaṃ.	4411	
PA_tika-abh02_t:442_0	Vipākato aññaṃ avipākaṃ. Yato dvidhā mataṃ, tato yuttameva idanti yojetabbaṃ. Kusalādicittakkhaṇeti	442	
PA_tika-abh02_t:442_1	ādi-saddena akusalakiriyacittakkhaṇe viya vipākacittakkhaṇepi vipākājanakakammasamuṭṭhānaṃ	442	
PA_tika-abh02_t:442_2	saṅgahitanti veditabbaṃ. Vipākacittakkhaṇe pana abhisaṅkhāraviññāṇapaccayā pubbe	442	
PA_tika-abh02_t:442_3	vuttanayena ubhayañca upalabbhatīti tādisavipākacittakkhaṇavajjanatthaṃ “kusalādicittakkhaṇe”ti vuttaṃ.	442	
PA_tika-abh02_t:443_0	Suttantikapariyāyenāti paṭṭhāne rūpānaṃ upanissayapaccayassa avuttattā vuttaṃ, suttante	443	
PA_tika-abh02_t:443_1	pana “yasmiṃ sati yaṃ hoti, asati ca na hoti, so tassa upanissayo nidānaṃ hetu pabhavo”ti	443	
PA_tika-abh02_t:443_2	katvā “viññāṇūpanisaṃ nāmarūpa”nti rūpassa ca viññāṇūpanissayatā vuttā. Vanapatthapariyāye	443	
PA_tika-abh02_t:443_3	ca vanasaṇḍagāmanigamanagarajanapadapuggalūpanissayo iriyāpathavihāro, tato ca cīvarādīnaṃ	443	
PA_tika-abh02_t:443_4	jīvitaparikkhārānaṃ kasirena ca appakasirena ca samudāgamanaṃ vuttaṃ, na ca vanasaṇḍādayo	443	
PA_tika-abh02_t:443_5	ārammaṇūpanissayādibhāvaṃ iriyāpathānaṃ cīvarādisamudāgamanassa ca bhajanti, tasmā	443	
PA_tika-abh02_t:443_6	vinā abhāvo eva ca suttantapariyāyato upanissayabhāvo daṭṭhabbo. Nāmassa abhisaṅkhāraviññāṇaṃ	443	
PA_tika-abh02_t:443_7	kammārammaṇapaṭisandhiādikāle ārammaṇapaccayova hotīti vattabbameva natthīti rūpasseva	443	
PA_tika-abh02_t:443_8	suttantikapariyāyato ekadhā paccayabhāvo vutto. Sasaṃsayassa hi rūpassa taṃpaccayo	443	
PA_tika-abh02_t:443_9	hotīti vutte nāmassa hotīti vattabbameva natthīti.	443	
PA_tika-abh02_t:444_0	Pavattassa pākaṭattā apākaṭaṃ paṭisandhiṃ gahetvā pucchati “kathaṃ paneta”ntiādinā.	444	
PA_tika-abh02_t:444_1	Suttato nāmaṃ, yuttito rūpaṃ viññāṇapaccayā hotīti jānitabbaṃ. Yuttito sādhetvā suttena	444	
PA_tika-abh02_t:444_2	taṃ daḷhaṃ karonto “kammasamuṭṭhānassapi hī”tiādimāha. Cittasamuṭṭhānassevāti cittasamuṭṭhānassa	444	
PA_tika-abh02_t:444_3	viya. Yasmā nāmarūpameva pavattamānaṃ dissati, tasmā tadeva vadantena anuttaraṃ dhammacakkaṃ	444	
PA_tika-abh02_t:444_4	pavattitaṃ. Suññatāpakāsanañhi dhammacakkappavattananti adhippāyo. Nāmarūpamattatāvacaneneva	444	
PA_tika-abh02_t:444_5	vā pavattiyā dukkhasaccamattatā vuttā, dukkhasaccappakāsanena ca tassa samudayo,	444	
PA_tika-abh02_t:444_6	tassa ca nirodho, nirodhagāmī ca maggo pakāsito eva hoti. Ahetukassa dukkhassa hetunirodhā,	444	
PA_tika-abh02_t:444_7	anirujjhanakassa ca abhāvā, nirodhassa ca upāyena vinā anadhigantabbattāti catusaccappakāsanaṃ	444	
PA_tika-abh02_t:444_8	dhammacakkappavattanaṃ yojetabbaṃ.	444	
PA_tika-abh02_t:445	Nāmarūpapadaniddesavaṇṇanā niṭṭhitā.	44	
PA_tika-abh02_t:446	Saḷāyatanapadaniddesavaṇṇanā	44	
PA_tika-abh02_t:447_0	229. Niyamatoti ca idaṃ catunnaṃ bhūtānaṃ, channaṃ vatthūnaṃ, jīvitassa ca yathāsambhavaṃ	447	
PA_tika-abh02_t:447_1	sahajātanissayapurejātaindriyādinā ekantena saḷāyatanassa pavattamānassa paccayabhāvaṃ	447	
PA_tika-abh02_t:447_2	sandhāya vuttaṃ. Rūpāyatanādīnaṃ pana sahajātanissayānupālanabhāvo natthīti aggahaṇaṃ	447	
PA_tika-abh02_t:447_3	veditabbaṃ. Ārammaṇārammaṇapurejātādibhāvo ca tesaṃ na santatipariyāpannānameva,	447	
PA_tika-abh02_t:447_4	na ca cakkhādīnaṃ viya ekappakārenevāti aniyamato paccayabhāvo. Niyamato…pe… jīvitindriyanti	447	
PA_tika-abh02_t:447_5	evanti ettha evaṃ-saddena vā rūpāyatanādīnampi saṅgaho veditabbo. Chaṭṭhāyatanañca	447	
PA_tika-abh02_t:447_6	saḷāyatanañca saḷāyatananti ettha yadipi chaṭṭhāyatanasaḷāyatana-saddānaṃ saddato	447	
PA_tika-abh02_t:447_7	sarūpatā natthi, atthato pana saḷāyatanekadesova chaṭṭhāyatananti ekadesasarūpatā	447	
PA_tika-abh02_t:447_8	atthīti ekadesasarūpekaseso katoti veditabbo. Atthatopi hi sarūpānaṃ ekadesasarūpekasesaṃ	447	
PA_tika-abh02_t:447_9	icchanti “vaṅko ca kuṭilo ca kuṭilā”ti, tasmā atthato ekadesasarūpānañca ekasesena bhavitabbanti.	447	
PA_tika-abh02_t:448_0	Atha vā chaṭṭhāyatanañca manāyatanañca chaṭṭhāyatananti vā, manāyatananti vā, chaṭṭhāyatanañca	448	
PA_tika-abh02_t:448_1	chaṭṭhāyatanañca chaṭṭhāyatananti vā, manāyatanañca manāyatanañca manāyatananti vā	448	
PA_tika-abh02_t:448_2	ekasesaṃ katvā cakkhādīhi saha “saḷāyatana”nti vuttanti tameva ekasesaṃ nāmamattapaccayassa,	448	
PA_tika-abh02_t:448_3	nāmarūpapaccayassa ca manāyatanassa vasena kataṃ atthato dassento āha “chaṭṭhāyatanañca	448	
PA_tika-abh02_t:448_4	saḷāyatanañca saḷāyatananti evaṃ katekasesassā”ti. Yathāvuttopi hi ekaseso atthato	448	
PA_tika-abh02_t:448_5	chaṭṭhāyatanañca saḷāyatanañcāti evaṃ kato nāma hotīti. Sabbattha ca ekasese kate	448	
PA_tika-abh02_t:448_6	ekavacananiddeso katekasesānaṃ saḷāyatanādisaddavacanīyatāsāmaññavasena katoti daṭṭhabbo.	448	
PA_tika-abh02_t:448_7	Abyākatavāre vakkhatīti kiñcāpi akusalavāre kusalavāre ca “nāmapaccayā chaṭṭhāyatana”nti	448	
PA_tika-abh02_t:448_8	vuttaṃ, suttantabhājanīye pana vipākachaṭṭhāyatanameva gahitanti adhippāyena abyākatavārameva	448	
PA_tika-abh02_t:448_9	sādhakabhāvena udāhaṭanti daṭṭhabbaṃ. Paccayanaye pana “chaṭṭhā hoti taṃ avakaṃsato”tiādinā	448	
PA_tika-abh02_t:448_10	avipākassapi paccayo uddhaṭo, so niravasesaṃ vattukāmatāya uddhaṭoti veditabbo. Idha	4481	
PA_tika-abh02_t:448_11	saṅgahitanti idha ekasesanayena saṅgahitaṃ, tattha abyākatavāre lokiyavipākabhājanīye	4481	
PA_tika-abh02_t:448_12	vibhattanti veditabbanti adhippāyo.	4481	
PA_tika-abh02_t:449_0	Neyyanti ñeyyaṃ. Ukkaṃsāvakaṃsoti ettha sattadhā paccayabhāvato ukkaṃso aṭṭhadhā	449	
PA_tika-abh02_t:449_1	paccayabhāvo, tato pana navadhā tato vā dasadhāti ayaṃ ukkaṃso, avakaṃso pana dasadhā	449	
PA_tika-abh02_t:449_2	paccayabhāvato navadhā paccayabhāvo, tato aṭṭhadhā, tato sattadhāti evaṃ veditabbo,	449	
PA_tika-abh02_t:449_3	na pana sattadhā paccayabhāvato eva dvepi ukkaṃsāvakaṃsā yojetabbā tato avakaṃsābhāvatoti.	449	
PA_tika-abh02_t:450_0	Hadayavatthuno sahāyaṃ hutvāti etena arūpe viya asahāyaṃ nāmaṃ na hoti, hadayavatthu	450	
PA_tika-abh02_t:450_1	ca nāmena saha chaṭṭhāyatanassa paccayo hotīti ettakameva dasseti, na pana yathā	450	
PA_tika-abh02_t:450_2	hadayavatthu paccayo hoti, tathā nāmampīti ayamattho adhippeto. Vatthu hi vippayuttapaccayo	450	
PA_tika-abh02_t:450_3	hoti, na nāmaṃ, nāmañca vipākahetādipaccayo hoti, na vatthūti. Pavatte arūpadhammā	450	
PA_tika-abh02_t:450_4	kammajarūpassa ṭhitippattasseva paccayā honti, na uppajjamānassāti vippayuttaatthiavigatā	450	
PA_tika-abh02_t:450_5	ca pacchājātavippayuttādayo eva cakkhādīnaṃ yojetabbā.	450	
PA_tika-abh02_t:451_0	Avasesamanāyatanassāti ettha “pañcakkhandhabhave panā”ti etassa anuvattamānattā pañcavokārabhave	451	
PA_tika-abh02_t:451_1	eva pavattamānaṃ pañcaviññāṇehi avasesamanāyatanaṃ vuttanti daṭṭhabbaṃ. Nāmarūpassa	451	
PA_tika-abh02_t:451_2	sahajātādisādhāraṇapaccayabhāvo sampayuttādiasādhāraṇapaccayabhāvo ca yathāsambhavaṃ yojetabbo.	451	
PA_tika-abh02_t:452	Saḷāyatanapadaniddesavaṇṇanā niṭṭhitā.	45	
PA_tika-abh02_t:453	Phassapadaniddesavaṇṇanā	45	
PA_tika-abh02_t:454_0	230. “Chaṭṭhāyatanapaccayā phasso”ti abhidhammabhājanīyapāḷi āruppaṃ sandhāya vuttāti	454	
PA_tika-abh02_t:454_1	“chaṭṭhāyatanapaccayā phassoti pāḷianusārato”ti āha. Ajjhattanti sasantatipariyāpannameva	454	
PA_tika-abh02_t:454_2	gaṇhāti. Tañhi sasantatipariyāpannakammanibbattaṃ tādisassa phassassa paccayo hoti,	454	
PA_tika-abh02_t:454_3	rūpādīni pana bahiddhā anupādinnāni ca phassassa ārammaṇaṃ honti, na tāni cakkhādīni	454	
PA_tika-abh02_t:454_4	viya sasantatipariyāpannakammakilesanimittapavattibhāvena phassassa paccayoti paṭhamācariyavāde	454	
PA_tika-abh02_t:454_5	na gahitāni, dutiyācariyavāde pana yathā tathā vā paccayabhāve sati na sakkā vajjetunti gahitānīti.	454	
PA_tika-abh02_t:455_0	Yadi sabbāyatanehi eko phasso sambhaveyya, “saḷāyatanapaccayā phasso”ti ekassa vacanaṃ	455	
PA_tika-abh02_t:455_1	yujjeyya. Athāpi ekamhā āyatanā sabbe phassā sambhaveyyuṃ, tathāpi sabbāyatanehi	455	
PA_tika-abh02_t:455_2	sabbaphassasambhavato āyatanabhedena phassabhedo natthīti tadabhedavasena ekassa	455	
PA_tika-abh02_t:455_3	vacanaṃ yujjeyya, tathā pana asambhavato na yuttanti codeti “na sabbāyatanehī”tiādinā.	455	
PA_tika-abh02_t:455_4	Aññassapi vā asambhavantassa vidhānassa bodhanatthameva “nāpi ekamhā āyatanā sabbe	455	
PA_tika-abh02_t:455_5	phassā”ti vuttaṃ, “na sabbāyatanehi eko phasso sambhotī”ti idameva pana ekaphassavacanassa	455	
PA_tika-abh02_t:455_6	ayuttadīpakaṃ kāraṇanti veditabbaṃ. Nidassanavasena vā etaṃ vuttaṃ, nāpi ekamhā āyatanā	455	
PA_tika-abh02_t:455_7	sabbe phassā sambhonti, evaṃ na sabbāyatanehi eko phasso sambhoti, tasmā ekassa vacanaṃ	455	
PA_tika-abh02_t:455_8	ayuttanti. Parihāraṃ pana anekāyatanehi ekaphassassa sambhavatoti dassento “tatridaṃ	455	
PA_tika-abh02_t:455_9	vissajjana”ntiādimāha. Ekopi anekāyatanappabhavo ekopanekāyatanappabhavo. Chadhāpaccayatte	455	
PA_tika-abh02_t:455_10	pañcavibhāvayeti evaṃ sesesupi yojanā. Tathā cāti paccuppannāni rūpādīni paccuppannañca	4551	
PA_tika-abh02_t:455_11	dhammāyatanapariyāpannaṃ rūparūpaṃ sandhāya vuttaṃ. Ārammaṇapaccayamattenāti taṃ	4551	
PA_tika-abh02_t:455_12	sabbaṃ apaccuppannaṃ aññañca dhammāyatanaṃ sandhāya vuttaṃ.	4551	
PA_tika-abh02_t:456	Phassapadaniddesavaṇṇanā niṭṭhitā.	45	
PA_tika-abh02_t:457	Vedanāpadaniddesavaṇṇanā	45	
PA_tika-abh02_t:458_0	231. “Sesāna”nti ettha sampaṭicchanassa cakkhusamphassādayo pañca yadipi anantarādīhipi	458	
PA_tika-abh02_t:458_1	paccayā honti, anantarādīnaṃ pana upanissaye antogadhattā santīraṇatadārammaṇānañca	458	
PA_tika-abh02_t:458_2	sādhāraṇassa tassa vasena “ekadhā”ti vuttaṃ.	458	
PA_tika-abh02_t:459_0	Tebhūmakavipākavedanānampi sahajātamanosamphassasaṅkhāto so phasso aṭṭhadhā paccayo	459	
PA_tika-abh02_t:459_1	hotīti yojetabbaṃ. Paccayaṃ anupādinnampi keci icchantīti “yā panā”tiādinā manodvārāvajjanaphassassa	459	
PA_tika-abh02_t:459_2	paccayabhāvo vutto, tañca mukhamattadassanatthaṃ daṭṭhabbaṃ. Etena nayena sabbassa	459	
PA_tika-abh02_t:459_3	anantarassa anānantarassa ca phassassa tassā tassā vipākavedanāya upanissayatā yojetabbāti.	459	
PA_tika-abh02_t:460	Vedanāpadaniddesavaṇṇanā niṭṭhitā.	46	
PA_tika-abh02_t:461	Taṇhāpadaniddesavaṇṇanā	46	
PA_tika-abh02_t:462_0	232. Mamattenāti sampiyāyamānena, assādanataṇhāyāti vuttaṃ hoti. Tattha putto viya	462	
PA_tika-abh02_t:462_1	vedanā daṭṭhabbā, khīrādayo viya vedanāya paccayabhūtā rūpādayo, khīrādidāyikā dhāti	462	
PA_tika-abh02_t:462_2	viya rūpādichaḷārammaṇadāyakā cittakārādayo cha. Tattha vejjo rasāyanojāvasena tadupatthambhitajīvitavasena	462	
PA_tika-abh02_t:462_3	ca dhammārammaṇassa dāyakoti daṭṭhabbo. Ārammaṇapaccayo uppajjamānassa ārammaṇamattameva	462	
PA_tika-abh02_t:462_4	hoti, na upanissayo viya uppādakoti uppādakassa upanissayasseva vasena “ekadhāvā”ti	462	
PA_tika-abh02_t:462_5	vuttaṃ. Upanissayena vā ārammaṇūpanissayo saṅgahito, tena ca ārammaṇabhāvena taṃsabhāvo	462	
PA_tika-abh02_t:462_6	aññopi ārammaṇabhāvo dīpito hotīti upanissayavaseneva paccayabhāvo vuttoti veditabbo.	462	
PA_tika-abh02_t:463_0	Yasmā vātiādinā na kevalaṃ vipākasukhavedanā eva, tissopi pana vedanā vipākā visesena	463	
PA_tika-abh02_t:463_1	taṇhāya upanissayapaccayo, avisesena itarā cāti dasseti. Upekkhā pana santattā, sukhamicceva	463	
PA_tika-abh02_t:463_2	bhāsitāti tasmā sāpi bhiyyo icchanavasena taṇhāya upanissayoti adhippāyo. Upekkhā	463	
PA_tika-abh02_t:463_3	pana akusalavipākabhūtā aniṭṭhattā dukkhe avarodhetabbā, itarā iṭṭhattā sukheti sā	463	
PA_tika-abh02_t:463_4	dukkhaṃ viya sukhaṃ viya ca upanissayo hotīti sakkā vattunti. “Vedanāpaccayā taṇhā”ti	463	
PA_tika-abh02_t:463_5	vacanena sabbassa vedanāvato paccayassa atthitāya taṇhuppattippasaṅge taṃnivāraṇatthamāha	463	
PA_tika-abh02_t:463_6	“vedanāpaccayā cāpī”tiādi.	463	
PA_tika-abh02_t:464_0	Nanu “anusayasahāyā vedanā taṇhāya paccayo hotī”ti vacanassa abhāvā atippasaṅganivattanaṃ	464	
PA_tika-abh02_t:464_1	na sakkā kātunti? Na, vaṭṭakathāya pavattattā. Vaṭṭassa hi anusayavirahe abhāvato	464	
PA_tika-abh02_t:464_2	anusayasahitāyeva paccayoti atthato vuttametaṃ hotīti. Atha vā “avijjāpaccayā”ti	464	
PA_tika-abh02_t:464_3	anuvattamānattā anusayasahitāva paccayoti viññāyati. “Vedanāpaccayā taṇhā”ti ca ettha	464	
PA_tika-abh02_t:464_4	vedanāpaccayā eva taṇhā, na vedanāya vināti ayaṃ niyamo viññāyati, na vedanāpaccayā	464	
PA_tika-abh02_t:464_5	taṇhā hoti evāti, tasmā atippasaṅgo natthi evāti.	464	
PA_tika-abh02_t:465_0	Vusīmatoti vusitavato, vusitabrahmacariyavāsassāti attho. Vussatīti vā “vusī”ti maggo	465	
PA_tika-abh02_t:465_1	vuccati, so etassa vuttho atthīti vusīmā. Aggaphalaṃ vā pariniṭṭhitavāsattā “vusī”ti	465	
PA_tika-abh02_t:465_2	vuccati, taṃ etassa atthīti vusīmā.	465	
PA_tika-abh02_t:466	Taṇhāpadaniddesavaṇṇanā niṭṭhitā.	46	
PA_tika-abh02_t:467	Upādānapadaniddesavaṇṇanā	46	
PA_tika-abh02_t:468_0	233. Sassato attāti idaṃ purimadiṭṭhiṃ upādiyamānaṃ uttaradiṭṭhiṃ nidassetuṃ vuttaṃ.	468	
PA_tika-abh02_t:468_1	Yathā hi esā diṭṭhi daḷhīkaraṇavasena purimaṃ uttarā upādiyati, evaṃ “natthi dinna”ntiādikāpīti.	468	
PA_tika-abh02_t:468_2	Attaggahaṇaṃ pana attavādupādānanti na idaṃ diṭṭhupādānadassananti daṭṭhabbaṃ. Loko	468	
PA_tika-abh02_t:468_3	cāti vā attaggahaṇavinimuttaṃ gahaṇaṃ diṭṭhupādānabhūtaṃ idha purimadiṭṭhiuttaradiṭṭhivacanehi	468	
PA_tika-abh02_t:468_4	vuttanti veditabbaṃ. “Dhammasaṅkhepavitthāre pana saṅkhepato taṇhādaḷhattaṃ, saṅkhepato	468	
PA_tika-abh02_t:468_5	diṭṭhimattameva, vitthārato panā”ti evaṃ dhammasaṅkhepavitthārato saṅkhepaṃ vitthārañca	468	
PA_tika-abh02_t:468_6	niddhāretīti. Dhammasaṅkhepavitthāreti niddhāraṇe bhummaṃ daṭṭhabbaṃ.	468	
PA_tika-abh02_t:469_0	Pakatiaṇuādīnaṃ sassatagāhapubbaṅgamo, sarīrassa ucchedaggāhapubbaṅgamo ca tesaṃ	469	
PA_tika-abh02_t:469_1	sāmibhūto koci sassato ucchijjamāno vā attā atthīti attaggāho kadāci hotīti “yebhuyyenā”ti	469	
PA_tika-abh02_t:469_2	vuttaṃ. Yebhuyyena paṭhamaṃ attavādupādānantiādinā vā sambandho.	469	
PA_tika-abh02_t:470_0	Yadipi bhavarāgajavanavīthi sabbapaṭhamaṃ pavattati gahitappaṭisandhikassa bhavanikantiyā	470	
PA_tika-abh02_t:470_1	pavattitabbattā, so pana bhavarāgo taṇhādaḷhattaṃ na hotīti maññamāno na kāmupādānassa	470	
PA_tika-abh02_t:470_2	paṭhamuppattimāha. Taṇhā kāmupādānanti pana vibhāgassa akaraṇe sabbāpi taṇhā kāmupādānanti,	470	
PA_tika-abh02_t:470_3	karaṇepi kāmarāgato aññāpi taṇhā daḷhabhāvaṃ pattā kāmupādānanti tassa arahattamaggavajjhatā vuttā.	470	
PA_tika-abh02_t:471_0	Uppattiṭṭhānabhūtā cittuppādā visayo. Pañcupādānakkhandhā ālayo, tattha ramatīti	471	
PA_tika-abh02_t:471_1	ālayarāmā, pajā. Teneva sā ālayarāmatā ca sakasantāne parasantāne ca pākaṭā hotīti.	471	
PA_tika-abh02_t:471_2	Upanissayavacanena ārammaṇānantarapakatūpanissayā vuttāti anantarapaccayādīnampi saṅgaho kato hoti.	471	
PA_tika-abh02_t:472	Upādānapadaniddesavaṇṇanā niṭṭhitā.	47	
PA_tika-abh02_t:473	Bhavapadaniddesavaṇṇanā	47	
PA_tika-abh02_t:474_0	234. Phalavohārena kammabhavo bhavoti vuttoti upapattibhavanibbacanameva dvayassapi	474	
PA_tika-abh02_t:474_1	sādhāraṇaṃ katvā vadanto āha “bhavatīti bhavo”ti. Bhavaṃ gacchatīti nipphādanaphalavasena	474	
PA_tika-abh02_t:474_2	attano pavattikāle bhavābhimukhaṃ hutvā pavattatīti attho, nibbattanameva vā ettha gamanaṃ adhippetaṃ.	474	
PA_tika-abh02_t:475_0	Saññāvataṃ bhavo saññābhavoti ettha vantu-saddassa lopo daṭṭhabbo, tassa vā atthe	475	
PA_tika-abh02_t:475_1	akāraṃ katvā “saññabhavo”tipi pāṭho. Vokirīyati pasārīyati vitthārīyatīti vokāro,	475	
PA_tika-abh02_t:475_2	vokiraṇaṃ vā vokāro, so ekasmiṃ pavattattā eko vokāroti vutto, padesapasaṭuppattīti attho.	475	
PA_tika-abh02_t:476_0	Cetanāsampayuttā vā…pe… saṅgahitāti ācayagāmitāya kammasaṅkhātataṃ dassetvā kammabhave	476	
PA_tika-abh02_t:476_1	saṅgahitabhāvaṃ pariyāyena vadati, nippariyāyena pana cetanāva kammabhavo. Vuttañhi	476	
PA_tika-abh02_t:476_2	“kammabhavo tīhi khandhehi ekenāyatanena ekāya dhātuyā sampayutto, ekena khandhena	476	
PA_tika-abh02_t:476_3	ekenāyatanena ekāya dhātuyā kehici sampayutto”ti. Upapattibhavo tīhipi tikehi vuttā	476	
PA_tika-abh02_t:476_4	upapattikkhandhāva. Yathāha “upapattibhavo kāmabhavo saññābhavo pañcavokārabhavo	476	
PA_tika-abh02_t:476_5	pañcahi khandhehi ekādasahāyatanehi sattarasahi dhātūhi saṅgahito”tiādi. Yadi hi	476	
PA_tika-abh02_t:476_6	anupādinnakānampi gahaṇaṃ siyā, “dvādasahāyatanehi aṭṭhārasahi dhātūhī”ti vattabbaṃ siyāti.	476	
PA_tika-abh02_t:477_0	Saṅkhārabhavānaṃ dhammabhedato na saṅkhārā eva puna vuttāti “sātthakamevidaṃ punavacana”nti	477	
PA_tika-abh02_t:477_1	etaṃ na yuttanti ce? Na, bhavekadesabhāvena saṅkhārānaṃ bhavoti puna vuttattā. Parena	477	
PA_tika-abh02_t:477_2	vā dhammavisesaṃ agaṇetvā punavacanaṃ coditanti codakābhilāsavasena “sātthakamevidaṃ	477	
PA_tika-abh02_t:477_3	punavacana”nti vuttaṃ.	477	
PA_tika-abh02_t:478_0	Kāmabhavādinibbattanakassa kammassa kāmabhavādibhāvo phalavohārena aṭṭhakathāyaṃ	478	
PA_tika-abh02_t:478_1	vutto. Antogadhe visuṃ agaṇetvā abbhantaragate eva katvā kāmabhavādike kammupapattibhavavasena	478	
PA_tika-abh02_t:478_2	duguṇe katvā āha “cha bhavā”ti.	478	
PA_tika-abh02_t:479	Avisesenāti upādānabhedaṃ akatvāti attho. Upādānabhedākaraṇeneva ca dvādasappabhedassa saṅgahavasena saṅgahato “cha bhavā”ti vuttaṃ.	47	
PA_tika-abh02_t:480_0	Gosīlena kukkurasīlena ca samattena samādinnena gunnaṃ kukkurānañca sahabyatā vuttāti	480	
PA_tika-abh02_t:480_1	sīlabbatupādānavato jhānabhāvanā na ijjhatīti maññamānā tena rūpārūpabhavā na hontīti	480	
PA_tika-abh02_t:480_2	keci vadanti, vakkhamānena pana pakārena paccayabhāvato “taṃ na gahetabba”nti āha.	480	
PA_tika-abh02_t:480_3	Asuddhimagge ca suddhimaggaparāmasanaṃ sīlabbatupādānanti suddhimaggaparāmasanena	480	
PA_tika-abh02_t:480_4	rūpārūpāvacarajjhānānaṃ nibbattanaṃ na yujjatīti. Purāṇabhāratasītāharaṇapasubandhavidhiādisavanaṃ	480	
PA_tika-abh02_t:480_5	asaddhammasavanaṃ. Ādi-saddena asappurisūpanissayaṃ pubbe ca akatapuññataṃ attamicchāpaṇidhitañca	480	
PA_tika-abh02_t:480_6	saṅgaṇhāti. Tadantogadhā evāti tasmiṃ duccaritanibbatte sucaritanibbatte ca kāmabhave	480	
PA_tika-abh02_t:480_7	antogadhā evāti attho.	480	
PA_tika-abh02_t:481_0	Antogadhāti ca saññābhavapañcavokārabhavānaṃ ekadesena antogadhattā vuttaṃ. Na hi	481	
PA_tika-abh02_t:481_1	te niravasesā kāmabhave antogadhāti. Sappabhedassāti sugatiduggatimanussādippabhedavato.	481	
PA_tika-abh02_t:481_2	Kamena ca avatvā sīlabbatupādānassa ante bhavapaccayabhāvavacanaṃ attavādupādānaṃ	481	
PA_tika-abh02_t:481_3	viya abhiṇhaṃ asamudācaraṇato attavādupādānanimittattā ca.	481	
PA_tika-abh02_t:482	Hetupaccayappabhedehīti ettha maggapaccayo ca vattabbo. Diṭṭhupādānādīni hi maggapaccayā hontīti.	48	
PA_tika-abh02_t:483	Bhavapadaniddesavaṇṇanā niṭṭhitā.	48	
PA_tika-abh02_t:484	Jātijarāmaraṇādipadaniddesavaṇṇanā	48	
PA_tika-abh02_t:485_0	235. Upapattibhavuppattiyeva jātīti āha “na upapattibhavo”ti. Jāyamānassa pana jāti	485	
PA_tika-abh02_t:485_1	jātīti upapattibhavopi asati abhāvā jātiyā paccayoti sakkā vattuṃ. Jāyamānarūpapadaṭṭhānatāpi	485	
PA_tika-abh02_t:485_2	hi rūpajātiyā vuttā “upacitarūpapadaṭṭhāno upacayo, anuppabandharūpapadaṭṭhānā santatī”ti.	485	
PA_tika-abh02_t:486_0	Khandhānaṃ jātānaṃ uññātatānuññātatāca hīnapaṇītatā. Ādi-saddena suvaṇṇadubbaṇṇādivisesaṃ	486	
PA_tika-abh02_t:486_1	saṅgaṇhāti. Ajjhattasantānagatato aññassa visesakārakassa kāraṇassa abhāvā “ajjhattasantāne”ti āha.	486	
PA_tika-abh02_t:487_0	Tena tenāti ñātibyasanādinā jarāmaraṇato aññena dukkhadhammena. Upanissayakoṭiyāti	487	
PA_tika-abh02_t:487_1	upanissayaṃsena, upanissayalesenāti attho. Yo hi paṭṭhāne anāgato sati bhāvā asati	487	
PA_tika-abh02_t:487_2	ca abhāvā suttantikapariyāyena upanissayo, so “upanissayakoṭī”ti vuccati.	487	
PA_tika-abh02_t:488	Jātijarāmaraṇādipadaniddesavaṇṇanā niṭṭhitā.	48	
PA_tika-abh02_t:489	Bhavacakkakathāvaṇṇanā	48	
PA_tika-abh02_t:490	242. Samitanti saṅgataṃ, abbocchinnanti attho. Kāmayānassāti kāmayamānassa, kāmo yānaṃ etassāti vā kāmayāno, tassa kāmayānassa. Ruppatīti sokena ruppati.	49	
PA_tika-abh02_t:491_0	Pariyuṭṭhānatāya tiṭṭhanasīlo pariyuṭṭhānaṭṭhāyī. “Pariyuṭṭhaṭṭhāyino”ti vā pāṭho,	491	
PA_tika-abh02_t:491_1	tattha pariyuṭṭhātīti pariyuṭṭhaṃ, diṭṭhipariyuṭṭhaṃ, tena tiṭṭhatīti pariyuṭṭhaṭṭhāyīti	491	
PA_tika-abh02_t:491_2	attho daṭṭhabbo. Pañca pubbanimittānīti “mālā milāyanti, vatthāni kilissanti, kacchehi	491	
PA_tika-abh02_t:491_3	sedā muccanti, kāye vevaṇṇiyaṃ okkamati, devo devāsane nābhiramatī”ti vuttāni pañca	491	
PA_tika-abh02_t:491_4	maraṇapubbanimittānīti attho. Tāni hi disvā kammanibbattakkhandhasaṅkhāte upapattibhave	491	
PA_tika-abh02_t:491_5	bhavachandabalena devānaṃ balavasoko uppajjatīti. Bāloti avidvā. Tena avijjāya kāraṇabhāvaṃ	491	
PA_tika-abh02_t:491_6	dasseti. Tividhanti tassāruppakathāsavanakammakāraṇādassanamaraṇakālakammopaṭṭhānanidānaṃ	491	
PA_tika-abh02_t:491_7	sokādidukkhaṃ. Āsave sādhentīti āsave gamenti bodhentīti attho.	491	
PA_tika-abh02_t:492_0	Evaṃ satīti aviditāditāya anādibhāve sati. Ādimattakathanantiādi etassa atthīti ādimaṃ,	492	
PA_tika-abh02_t:492_1	bhavacakkaṃ. Tassa bhāvo ādimattaṃ, tassa kathanaṃ ādimattakathanaṃ. Visesanivattiattho	492	
PA_tika-abh02_t:492_2	vā matta-saddo, sati anādibhāve avijjā ādimhi majjhe pariyosāne ca sabbattha siyāti	492	
PA_tika-abh02_t:492_3	ādimattāya avijjāya kathanaṃ virujjhatīti attho. Avijjāggahaṇenāti avijjāya uppādanena	492	
PA_tika-abh02_t:492_4	kathanena, appahānena vā, attano santāne sannihitabhāvakaraṇenāti attho. Kammādīnīti	492	
PA_tika-abh02_t:492_5	kammavipākavaṭṭāni. Vaṭṭakāraṇabhāvena padhānattā “padhānadhammo”ti avijjā kathitā.	492	
PA_tika-abh02_t:492_6	Vadatīti vado. Vedeti, vediyatīti vā vedeyyo, sukhādiṃ anubhavati, sabbavisaye vā	492	
PA_tika-abh02_t:492_7	jānāti, “sukhito”tiādinā attanā parehi ca jānāti ñāyati cāti attho. Brahmādinā vā	492	
PA_tika-abh02_t:492_8	attanā vāti vā-saddo ca-saddattho. Tenāha “kārakavedakarahita”nti ca-saddatthasamāsaṃ.	492	
PA_tika-abh02_t:493_0	Dvādasavidhasuññatāsuññanti avijjādīnaṃ dvādasavidhānaṃ suññatāya suññaṃ, catubbidhampi	493	
PA_tika-abh02_t:493_1	vā suññataṃ ekaṃ katvā dvādasaṅgatāya dvādasavidhāti tāya dvādasavidhāya suññatāya suññanti attho.	493	
PA_tika-abh02_t:494_0	Pubbantāharaṇatoti pubbantato paccuppannavipākassa āharaṇato paricchinnavedanāvasānaṃ	494	
PA_tika-abh02_t:494_1	etaṃ bhavacakkanti attho. Bhavacakkekadesopi hi bhavacakkanti vuccati. Vedanā vā	494	
PA_tika-abh02_t:494_2	taṇhāsahāyāya avijjāya paccayo hotīti vedanāto avijjā, tato saṅkhārāti sambajjhanato	494	
PA_tika-abh02_t:494_3	vedanāvasānaṃ bhavacakkanti yuttametaṃ, evaṃ taṇhāmūlake ca yojetabbaṃ. Dvinnampi	494	
PA_tika-abh02_t:494_4	hi aññamaññaṃ anuppaveso hotīti. Avijjā dhammasabhāvaṃ paṭicchādetvā viparītābhinivesaṃ	494	
PA_tika-abh02_t:494_5	karontī diṭṭhicarite saṃsāre nayati, tesaṃ vā saṃsāraṃ saṅkhārādipavattiṃ nayati	494	
PA_tika-abh02_t:494_6	pavattetīti “saṃsāranāyikā”ti vuttā. Phaluppattiyāti kattuniddeso. Viññāṇādipaccuppannaphaluppatti	494	
PA_tika-abh02_t:494_7	hi idha diṭṭhā, adiṭṭhānañca purimabhave attano hetūnaṃ avijjāsaṅkhārānaṃ phalaṃ	494	
PA_tika-abh02_t:494_8	ajanetvā anupacchijjanaṃ pakāseti. Atha vā purimabhavacakkaṃ dutiyena sambandhaṃ	494	
PA_tika-abh02_t:494_9	vuttanti vedanāsaṅkhātassa phalassa uppattiyā taṇhādīnaṃ hetūnaṃ anupacchedaṃ pakāseti,	494	
PA_tika-abh02_t:494_10	tasmā phaluppattiyā kāraṇabhūtāya paṭhamassa bhavacakkassa hetūnaṃ anupacchedappakāsanatoti	4941	
PA_tika-abh02_t:494_11	attho. Saṅkhārādīnameva vā phalānaṃ uppattiyā avijjādīnaṃ hetūnaṃ phalaṃ ajanetvā	4941	
PA_tika-abh02_t:494_12	anupacchedameva, viññāṇādihetūnaṃ vā saṅkhārādīnaṃ anubandhanameva pakāseti paṭhamaṃ	4941	
PA_tika-abh02_t:494_13	bhavacakkaṃ, na dutiyaṃ viya pariyosānampīti “phaluppattiyā hetūnaṃ anupacchedappakāsanato”ti	4941	
PA_tika-abh02_t:494_14	vuttaṃ. “Viññāṇapaccayā nāmarūpa”nti ettha aparipuṇṇāyatanakalalarūpaṃ vatvā tato	4941	
PA_tika-abh02_t:494_15	uddhaṃ “nāmarūpapaccayā saḷāyatana”nti saḷāyatanappavatti vuttāti āha “anupubbapavattidīpanato”ti.	4941	
PA_tika-abh02_t:494_16	“Bhavapaccayā jātī”ti ettha na āyatanānaṃ kamena uppatti vuttāti āha “sahuppattidīpanato”ti.	4941	
PA_tika-abh02_t:495_0	Hetuādipubbakā tayo sandhī etassāti hetuphalahetupubbakatisandhi, bhavacakkaṃ. Hetuphalahetuphalavasena	495	
PA_tika-abh02_t:495_1	catuppabhedo aṅgānaṃ saṅgaho etassāti catubhedasaṅgahaṃ. Sarūpato avuttāpi tasmiṃ	495	
PA_tika-abh02_t:495_2	tasmiṃ saṅgahe ākirīyanti avijjāsaṅkhārādiggahaṇehi pakāsīyantīti ākārā, atītahetuādīnaṃ	495	
PA_tika-abh02_t:495_3	vā pakārā ākārā. Kilesakammavipākā vipākakilesakammehi sambandhā hutvā punappunaṃ	495	
PA_tika-abh02_t:495_4	parivattantīti tesu vaṭṭanāmaṃ āropetvā “tivaṭṭa”nti vuttaṃ, vaṭṭekadesattā vā “vaṭṭānī”ti vuttāni.	495	
PA_tika-abh02_t:496	Sandhīnaṃ ādipariyosānavavatthitāti sandhīnaṃ pubbāparavavatthitāti attho.	49	
PA_tika-abh02_t:497_0	“Yā kāci vā pana cetanā bhavo, cetanāsampayuttā āyūhanasaṅkhārā”ti idaṃ imissā dhammaṭṭhitiñāṇabhājanīye	497	
PA_tika-abh02_t:497_1	vuttāya paṭisambhidāpāḷiyā vasena vuttaṃ. Ettha hi “cetanā bhavo”ti āgatāti. Bhavaniddese	497	
PA_tika-abh02_t:497_2	pana “sātthato”ti ettha “cetanāva saṅkhārā, bhavo pana cetanāsampayuttāpī”ti vibhaṅgapāḷiyā	497	
PA_tika-abh02_t:497_3	vasena dassitaṃ. “Tattha katamo puññābhisaṅkhāro? Kusalā cetanā kāmāvacarā”tiādinā	497	
PA_tika-abh02_t:497_4	hi saṅkhārānaṃ cetanābhāvo vibhaṅgapāḷiyaṃ vuttoti. Tattha paṭisambhidāpāḷiyaṃ “cetanāsampayuttā	497	
PA_tika-abh02_t:497_5	vipākadhammattā savipākena āyūhanasaṅkhātena saṅkhatābhisaṅkharaṇakiccena saṅkhārā”ti	497	
PA_tika-abh02_t:497_6	vuttā. Vibhaṅgapāḷiyaṃ “sabbampi bhavagāmikammaṃ kammabhavo”ti bhavassa paccayabhāvena	497	
PA_tika-abh02_t:497_7	bhavagāmibhāvato kammasaṃsaṭṭhasahāyatāya kammabhāvato ca upapattibhavaṃ bhāventīti	497	
PA_tika-abh02_t:497_8	bhavoti vuttā, upapattibhavabhāvanakiccaṃ pana cetanāya sātisayanti paṭisambhidāpāḷiyaṃ	497	
PA_tika-abh02_t:497_9	cetanā “bhavo”ti vuttā, bhavābhisaṅkharaṇakiccaṃ cetanāya sātisayanti vibhaṅgapāḷiyaṃ	497	
PA_tika-abh02_t:497_10	“kusalā cetanā”tiādinā cetanā “saṅkhārā”ti vuttā, tasmā tena tena pariyāyena ubhayaṃ	4971	
PA_tika-abh02_t:497_11	ubhayattha vattuṃ yuttanti natthettha virodho. Gahaṇanti kāmupādānaṃ kiccenāha. Parāmasananti	4971	
PA_tika-abh02_t:497_12	itarāni. Āyūhanāvasāneti tīsupi atthavikappesu vuttassa āyūhanassa avasāne.	4971	
PA_tika-abh02_t:498_0	Dvīsu atthavikappesu vutte āyūhanasaṅkhāre “tassa pubbabhāgā”ti āha, tatiye vutte	498	
PA_tika-abh02_t:498_1	“taṃsampayuttā”ti. Daharassa cittappavatti bhavaṅgabahulā yebhuyyena bhavantarajanakakammāyūhanasamatthā	498	
PA_tika-abh02_t:498_2	na hotīti “idha paripakkattā āyatanāna”nti vuttaṃ. Kammakaraṇakāle sammohoti etena	498	
PA_tika-abh02_t:498_3	kammassa paccayabhūtaṃ sammohaṃ dasseti, na kammasampayuttameva.	498	
PA_tika-abh02_t:499_0	Kammāneva vipākaṃ sambharanti vaḍḍhentīti kammasambhārā, kammaṃ vā saṅkhārabhavā,	499	
PA_tika-abh02_t:499_1	tadupakārakāni avijjātaṇhupādānāni kammasambhārā, paṭisandhidāyako vā bhavo kammaṃ,	499	
PA_tika-abh02_t:499_2	tadupakārakā yathāvuttaāyūhanasaṅkhārā avijjādayo ca kammasambhārāti kammañca kammasambhārā	499	
PA_tika-abh02_t:499_3	ca kammasambhārāti ekasesaṃ katvā “kammasambhārā”ti āha. Dasa dhammā kammanti avijjādayopi	499	
PA_tika-abh02_t:499_4	kammasahāyatāya kammasarikkhakā tadupakārakā cāti “kamma”nti vuttā.	499	
PA_tika-abh02_t:500_0	Saṅkhippanti ettha avijjādayo viññāṇādayo cāti saṅkhepo, kammaṃ vipāko ca. Kammaṃ	500	
PA_tika-abh02_t:500_1	vipākoti evaṃ saṅkhipīyatīti vā saṅkhepo, avijjādayo viññāṇādayo ca. Saṅkhepabhāvasāmaññena	500	
PA_tika-abh02_t:500_2	pana ekavacanaṃ katanti daṭṭhabbaṃ. Saṅkhepasaddo vā bhāgādhivacananti kammabhāgo kammasaṅkhepo.	500	
PA_tika-abh02_t:501_0	Evaṃ samuppannanti kammato vipāko. Tatthāpi avijjāto saṅkhārāti evaṃ samuppannaṃ,	501	
PA_tika-abh02_t:501_1	tisandhiādivasena vā samuppannaṃ idaṃ bhavacakkanti attho. Ittaranti gamanadhammaṃ,	501	
PA_tika-abh02_t:501_2	vinassadhammanti attho. Tena uppādavayavantatādīpakena anicca-saddena vikārāpattidīpakena	501	
PA_tika-abh02_t:501_3	cala-saddena ca adīpitaṃ kālantaraṭṭhāyitāpaṭikkhepaṃ dīpeti, adhuvanti etena thirabhāvapaṭikkhepaṃ	501	
PA_tika-abh02_t:501_4	nissārataṃ. Hetū eva sambhārā hetusambhārā. “Ṭhānaso hetuso”ti ettha evaṃ vuttaṃ	501	
PA_tika-abh02_t:501_5	vā ṭhānaṃ, aññampi tassa tassa sādhāraṇaṃ kāraṇaṃ sambhāro, asādhāraṇaṃ hetu. Evanti	501	
PA_tika-abh02_t:501_6	evaṃ hetuto dhammamattasambhave hetunirodhā ca vaṭṭupacchede dhamme ca taṃnirodhāya	501	
PA_tika-abh02_t:501_7	desite satīti attho. Brahmacariyaṃ idha brahmacariyidha. Satte cāti ettha ca-saddo	501	
PA_tika-abh02_t:501_8	evaṃ brahmacariyañca vijjati, sassatucchedā ca na hontīti samuccayattho. Evañhi hetuāyatte	501	
PA_tika-abh02_t:501_9	dhammamattasambhave satto nupalabbhati, tasmiñca upalabbhante sassato ucchedo vā	501	
PA_tika-abh02_t:501_10	siyā, nupalabbhante tasmiṃ nevucchedo na sassatanti vuttaṃ hoti.	5011	
PA_tika-abh02_t:502_0	Saccappabhavatoti saccato, saccānaṃ vā pabhavato. Kusalākusalaṃ kammanti vaṭṭakathāya	502	
PA_tika-abh02_t:502_1	vattamānattā sāsavanti viññāyati. Avisesenāti cetanā cetanāsampayuttakāti visesaṃ	502	
PA_tika-abh02_t:502_2	akatvā sabbampi taṃ kusalākusalaṃ kammaṃ “samudayasacca”nti vuttanti attho. “Taṇhā	502	
PA_tika-abh02_t:502_3	ca…pe… avasesā ca sāsavā kusalā dhammā”ti hi cetanācetanāsampayuttavisesaṃ akatvā	502	
PA_tika-abh02_t:502_4	vuttanti, ariyasaccavisesaṃ vā akatvā samudayasaccanti vuttanti attho.	502	
PA_tika-abh02_t:503_0	Vatthūsūti ārammaṇesu, cakkhādīsu vā paṭicchādetabbesu vatthūsu. Sokādīnaṃ adhiṭṭhānattāti	503	
PA_tika-abh02_t:503_1	tesaṃ kāraṇattā, tehi siddhāya avijjāya sahitehi saṅkhārehi paccayo ca hoti bhavantarapātubhāvāyāti	503	
PA_tika-abh02_t:503_2	adhippāyo. Cuticittaṃ vā paṭisandhiviññāṇassa anantarapaccayo hotīti “paccayo ca	503	
PA_tika-abh02_t:503_3	hoti bhavantarapātubhāvāyā”ti vuttaṃ. Taṃ pana cuticittaṃ avijjāsaṅkhārarahitaṃ bhavantarassa	503	
PA_tika-abh02_t:503_4	paccayo na hotīti tassa sahāyadassanatthamāha “sokādīnaṃ adhiṭṭhānattā”ti. Dvidhāti	503	
PA_tika-abh02_t:503_5	attanoyeva sarasena dhammantarapaccayabhāvena cāti dvidhā.	503	
PA_tika-abh02_t:504_0	Avijjāpaccayā saṅkhārāti etena saṅkhārānaṃ paccayuppannatādassanena “ko nu kho abhisaṅkharotīti	504	
PA_tika-abh02_t:504_1	esa no kallo pañho”ti dasseti. Tenetaṃ kārakadassananivāraṇanti. Evamādidassananivāraṇanti	504	
PA_tika-abh02_t:504_2	etena “socati paridevati dukkhito”tiādidassananivāraṇamāha. Sokādayopi hi paccayāyattā	504	
PA_tika-abh02_t:504_3	avasavattinoti “jātipaccayā jarāmaraṇaṃ soka…pe… sambhavantī”ti etena vuttanti.	504	
PA_tika-abh02_t:505	Gaṇḍabhedapīḷakā viyāti gaṇḍabhedanatthaṃ paccamāne gaṇḍe tassapi upari jāyamānakhuddakapīḷakā viya, gaṇḍassa vā anekadhābhede pīḷakā viya. Gaṇḍavikārā sūnatāsarāgapubbagahaṇādayo.	50	
PA_tika-abh02_t:506_0	Paṭalābhibhūtacakkhuko rūpāni na passati, kiñcipi passanto ca viparītaṃ passati,	506	
PA_tika-abh02_t:506_1	evaṃ avijjābhibhūto dukkhādīni na paṭipajjati na passati, micchā vā paṭipajjatīti	506	
PA_tika-abh02_t:506_2	paṭalaṃ viya avijjā, kiminā viya attanā katattā vaṭṭassa attanoyeva paribbhamanakāraṇattā	506	
PA_tika-abh02_t:506_3	ca kosappadesā viya saṅkhārā, saṅkhārapariggahaṃ vinā patiṭṭhaṃ alabhamānaṃ viññāṇaṃ	506	
PA_tika-abh02_t:506_4	pariṇāyakapariggahaṃ vinā patiṭṭhaṃ alabhamāno rājakumāro viyāti pariggahena vinā	506	
PA_tika-abh02_t:506_5	patiṭṭhālābho ettha sāmaññaṃ. Upapattinimittanti kammādiārammaṇamāha. Parikappanatoti	506	
PA_tika-abh02_t:506_6	ārammaṇakaraṇato, sampayuttena vā vitakkena vitakkanato. Devamanussamigavihaṅgādivividhappakāratāya	506	
PA_tika-abh02_t:506_7	māyā viya nāmarūpaṃ, patiṭṭhāvisesena vuḍḍhivisesāpattito vanappagumbo viya saḷāyatanaṃ.	506	
PA_tika-abh02_t:506_8	Āyatanānaṃ visayivisayabhūtānaṃ aññamaññābhimukhabhāvato āyatanaghaṭṭanato. Ettha	506	
PA_tika-abh02_t:506_9	ca saṅkhārādīnaṃ kosappadesapariṇāyakādīhi dvīhi dvīhi sadisatāya dve dve upamā vuttāti daṭṭhabbā.	506	
PA_tika-abh02_t:507_0	Gambhīro eva hutvā obhāsati pakāsati dissatīti gambhīrāvabhāso. Jātipaccayasambhūtasamudāgataṭṭhoti	507	
PA_tika-abh02_t:507_1	jātipaccayā sambhūtaṃ hutvā sahitassa attano paccayānurūpassa uddhaṃ uddhaṃ āgatabhāvo,	507	
PA_tika-abh02_t:507_2	anuppabandhoti attho. Atha vā sambhūtaṭṭho ca samudāgataṭṭho ca sambhūtasamudāgataṭṭho.	507	
PA_tika-abh02_t:507_3	“Na jātito jarāmaraṇaṃ na hoti, na ca jātiṃ vinā aññato hotī”ti hi jātipaccayasambhūtaṭṭho	507	
PA_tika-abh02_t:507_4	vutto. Itthañca jātito samudāgacchatīti paccayasamudāgataṭṭho, yā yā jāti yathā yathā	507	
PA_tika-abh02_t:507_5	paccayo hoti, tadanurūpapātubhāvoti attho.	507	
PA_tika-abh02_t:508_0	Anulomapaṭilomatoti idha pana paccayuppādā paccayuppannuppādasaṅkhātaṃ anulomaṃ,	508	
PA_tika-abh02_t:508_1	nirodhā nirodhasaṅkhātaṃ paṭilomañcāha. Ādito pana antagamanaṃ anulomaṃ, antato ca	508	
PA_tika-abh02_t:508_2	ādigamanaṃ paṭilomamāhāti. “Ime cattāro āhārā kiṃnidānā”tiādikāya vemajjhato paṭṭhāya	508	
PA_tika-abh02_t:508_3	paṭilomadesanāya, “cakkhuṃ paṭicca rūpe ca uppajjati cakkhuviññāṇaṃ, tiṇṇaṃ saṅgati	508	
PA_tika-abh02_t:508_4	phasso, phassapaccayā vedanā”tiādikāya anulomadesanāya ca dvisandhitisaṅkhepaṃ, “saṃyojanīyesu,	508	
PA_tika-abh02_t:508_5	bhikkhave, dhammesu assādānupassino viharato taṇhā pavaḍḍhati, taṇhāpaccayā upādāna”ntiādīsu	508	
PA_tika-abh02_t:508_6	ekasandhidvisaṅkhepaṃ.	508	
PA_tika-abh02_t:509_0	Avijjādīnaṃ sabhāvo paṭivijjhīyatīti paṭivedho. Vuttañhi “tesaṃ tesaṃ vā tattha tattha	509	
PA_tika-abh02_t:509_1	vuttadhammānaṃ paṭivijjhitabbo salakkhaṇasaṅkhāto aviparītasabhāvo paṭivedho”ti.	509	
PA_tika-abh02_t:509_2	Apuññābhisaṅkhārekadeso sarāgo, añño virāgo, rāgassa vā apaṭipakkhabhāvato rāgappavaḍḍhako	509	
PA_tika-abh02_t:509_3	sabbopi apuññābhisaṅkhāro sarāgo, itaro paṭipakkhabhāvato virāgo. “Dīgharattañhetaṃ,	509	
PA_tika-abh02_t:509_4	bhikkhave, assutavato puthujjanassa ajjhositaṃ mamāyitaṃ parāmaṭṭhaṃ ‘etaṃ mama,	509	
PA_tika-abh02_t:509_5	esohamasmi, eso me attā”ti attaparāmāsassa viññāṇaṃ visiṭṭhaṃ vatthu vuttanti viññāṇassa	509	
PA_tika-abh02_t:509_6	suññataṭṭho gambhīro, attā vijānāti saṃsaratīti sabyāpāratāsaṅkantiabhinivesabalavatāya	509	
PA_tika-abh02_t:509_7	abyāpāraṭṭhaasaṅkantipaṭisandhipātubhāvaṭṭhā ca gambhīrā, nāmassa rūpena, rūpassa	509	
PA_tika-abh02_t:509_8	ca nāmena asampayogato vinibbhogo, nāmassa nāmena avinibbhogo yojetabbo. Ekuppādekanirodhehi	509	
PA_tika-abh02_t:509_9	avinibbhoge adhippete rūpassa ca rūpena labbhati. Atha vā ekacatuvokārabhavesu nāmarūpānaṃ	509	
PA_tika-abh02_t:509_10	asahavattanato aññamaññavinibbhogo, pañcavokārabhave sahavattanato avinibbhogo ca veditabbo.	5091	
PA_tika-abh02_t:510_0	Adhipatiyaṭṭho nāma indriyapaccayabhāvo. “Lokopeso dvārāpesā khettampeta”nti vuttā	510	
PA_tika-abh02_t:510_1	lokādiatthā cakkhādīsu pañcasu yojetabbā. Manāyatanassapi lujjanato manosamphassādīnaṃ	510	
PA_tika-abh02_t:510_2	dvārakhettabhāvato ca ete atthā sambhavanteva. Āpāthagatānaṃ rūpādīnaṃ pakāsanayogyatālakkhaṇaṃ	510	
PA_tika-abh02_t:510_3	obhāsanaṃ cakkhādīnaṃ visayibhāvo, manāyatanassa vijānanaṃ. Saṅghaṭṭanaṭṭho visesena	510	
PA_tika-abh02_t:510_4	cakkhusamphassādīnaṃ pañcannaṃ, itare channampi yojetabbā. Phusanañca phassassa sabhāvo,	510	
PA_tika-abh02_t:510_5	saṅghaṭṭanaṃ raso, itare upaṭṭhānākārā. Ārammaṇarasānubhavanaṭṭho rasavasena vutto,	510	
PA_tika-abh02_t:510_6	vedayitaṭṭho lakkhaṇavasena. Attā vedayatīti abhinivesassa balavatāya nijjīvaṭṭho	510	
PA_tika-abh02_t:510_7	vedanāya gambhīro. Nijjīvāya vedanāya vedayitaṃ nijjīvavedayitaṃ, nijjīvavedayitameva	510	
PA_tika-abh02_t:510_8	attho nijjīvavedayitaṭṭho.	510	
PA_tika-abh02_t:511_0	Ādānaṭṭho catunnampi upādānānaṃ samāno, gahaṇaṭṭho kāmupādānassa, itaresaṃ tiṇṇaṃ	511	
PA_tika-abh02_t:511_1	abhinivesādiattho. “Diṭṭhikantāro”ti hi vacanato diṭṭhīnaṃ duratikkamanaṭṭhopīti.	511	
PA_tika-abh02_t:511_2	Daḷhagahaṇattā vā catunnampi duratikkamanaṭṭho yojetabbo. Yonigatiṭhitinivāsesukhipananti	511	
PA_tika-abh02_t:511_3	samāse bhummavacanassa alopo daṭṭhabbo, tasmā tena āyūhanābhisaṅkharaṇapadānaṃ samāso	511	
PA_tika-abh02_t:511_4	hoti. Jarāmaraṇaṅgaṃ maraṇappadhānanti maraṇaṭṭhā eva khayādayo gambhīrā dassitā.	511	
PA_tika-abh02_t:511_5	Navanavānañhi parikkhayena khaṇḍiccādiparipakkappavatti jarāti, khayaṭṭho vā jarāya	511	
PA_tika-abh02_t:511_6	vuttoti daṭṭhabbo. Navabhāvāpagamo hi khayoti vattuṃ yuttoti. Vipariṇāmaṭṭho dvinnampi.	511	
PA_tika-abh02_t:511_7	Santativasena vā jarāya khayavayabhāvo, sammutikhaṇikavasena maraṇassa bhedavipariṇāmatā yojetabbā.	511	
PA_tika-abh02_t:512_0	Atthanayāti atthānaṃ nayā. Avijjādiatthehi ekattādī sena bhāvena nīyanti gammentīti	512	
PA_tika-abh02_t:512_1	ekattādayo tesaṃ nayāti vuttā. Nīyantīti hi nayāti. Atthā eva vā ekattādibhāvena	512	
PA_tika-abh02_t:512_2	nīyamānā ñāyamānā “atthanayā”ti vuttā. Nīyanti etehīti vā nayā, ekattādīhi ca atthā	512	
PA_tika-abh02_t:512_3	“eka”ntiādinā nīyanti, tasmā ekattādayo atthānaṃ nayāti atthanayā. Santānānupacchedena	512	
PA_tika-abh02_t:512_4	bījaṃ rukkhabhāvaṃ pattaṃ rukkhabhāvena pavattanti ekattena vuccatīti santānānupacchedo	512	
PA_tika-abh02_t:512_5	ekattaṃ, evamidhāpi avijjādīnaṃ santānānupacchedo ekattanti dasseti.	512	
PA_tika-abh02_t:513	Bhinnasantānassevāti sambandharahitassa nānattassa gahaṇato sattantaro ucchinno sattantaro uppannoti gaṇhanto ucchedadiṭṭhimupādiyati.	51	
PA_tika-abh02_t:514_0	Yato kutocīti yadi aññasmā aññassuppatti siyā, vālikato telassa, ucchuto khīrassa	514	
PA_tika-abh02_t:514_1	kasmā uppatti na siyā, tasmā na koci kassaci hetu atthīti ahetukadiṭṭhiṃ, avijjamānepi	514	
PA_tika-abh02_t:514_2	hetumhi niyatatāya tilagāvīsukkasoṇitādīhi telakhīrasarīrādīni pavattantīti niyativādañca	514	
PA_tika-abh02_t:514_3	upādiyatīti viññātabbaṃ yathārahaṃ.	514	
PA_tika-abh02_t:515_0	Kasmā? Yasmā idañhi bhavacakkaṃ apadāletvā saṃsārabhayamatīto na koci supinantarepi	515	
PA_tika-abh02_t:515_1	atthīti sambandho. Durabhiyānanti duratikkamaṃ. Asanivicakkamivāti asanimaṇḍalamiva.	515	
PA_tika-abh02_t:515_2	Tañhi nimmathanameva, nānimmathanaṃ pavattamānaṃ atthi, evaṃ bhavacakkampi ekantaṃ	515	
PA_tika-abh02_t:515_3	dukkhuppādanato “niccanimmathana”nti vuttaṃ.	515	
PA_tika-abh02_t:516_0	Ñāṇāsinā apadāletvā saṃsārabhayaṃ atīto natthīti etassa sādhakaṃ dassento āha “vuttampi	516	
PA_tika-abh02_t:516_1	ceta”ntiādi. Tantūnaṃ ākulakaṃ tantākulakaṃ, tantākulakamiva jātā tantākulakajātā,	516	
PA_tika-abh02_t:516_2	kilesakammavipākehi atīva jaṭitāti attho. Guṇāya sakuṇiyā nīḍaṃ guṇāguṇḍikaṃ. Vaḍḍhiabhāvato	516	
PA_tika-abh02_t:516_3	apāyaṃ dukkhagatibhāvato duggatiṃ sukhasamussayato vinipātattā vinipātañca catubbidhaṃ	516	
PA_tika-abh02_t:516_4	apāyaṃ, “khandhānañca paṭipāṭī”tiādinā vuttaṃ saṃsārañca nātivattati. Saṃsāro eva	516	
PA_tika-abh02_t:516_5	vā sabbo idha vaḍḍhiapagamādīhi atthehi apāyādināmako vutto kevalaṃ dukkhakkhandhabhāvato.	516	
PA_tika-abh02_t:517	Bhavacakkakathāvaṇṇanā niṭṭhitā.	51	
PA_tika-abh02_t:518	Suttantabhājanīyavaṇṇanā niṭṭhitā.	51	
PA_tika-abh02_t:519	2. Abhidhammabhājanīyavaṇṇanā	51	
PA_tika-abh02_t:520_0	243. Pathavīākāsā viya paṭiccasamuppādo mahāpatthaṭavitthāritānaṃ atthānaṃ parikappavasena	520	
PA_tika-abh02_t:520_1	kathito. Tañhi apatthaṭaṃ avitthatañca pathaviṃ ākāsañca pattharanto vitthārayanto	520	
PA_tika-abh02_t:520_2	viya ca ekekacittāvaruddhaṃ akatvā sabbasattasabbacittasādhāraṇavasena patthaṭavitthataṃ	520	
PA_tika-abh02_t:520_3	katvā suttantabhājanīyena bhagavā dasseti. Tattha nānācittavasenāti asahajātānaṃ	520	
PA_tika-abh02_t:520_4	sahajātānañca paccayapaccayuppannānaṃ nānācittagatānaṃ dassitabhāvaṃ sandhāya vuttaṃ.	520	
PA_tika-abh02_t:520_5	Nava mūlapadāni etesanti navamūlapadā, nayā. “Ekekena nayena catunnaṃ catunnaṃ vārānaṃ	520	
PA_tika-abh02_t:520_6	saṅgahitattā”ti vuttaṃ, ettha “ekekena catukkenā”ti vattabbaṃ. Nayacatukkavārā hi	520	
PA_tika-abh02_t:520_7	ettha vavatthitā dassitānaṃ catukkānaṃ nayabhāvāti.	520	
PA_tika-abh02_t:521	1. Paccayacatukkavaṇṇanā	52	
PA_tika-abh02_t:522_0	Avijjaṃ aṅgaṃ aggahetvā tato paraṃ “avijjāpaccayā saṅkhāro”tiādīni paccayasahitāni	522	
PA_tika-abh02_t:522_1	paccayuppannāni aṅgabhāvena vuttānīti āha “na, tassa anaṅgattā”ti. Evañca katvā niddese	522	
PA_tika-abh02_t:522_2	“tattha katamā avijjā”ti avijjaṃ visuṃ vissajjetvā “tattha katamo avijjāpaccayā saṅkhāro”tiādinā	522	
PA_tika-abh02_t:522_3	taṃtaṃpaccayavanto saṅkhārādayo vissajjitāti. Tīsu pakāresu paṭhamapaṭhamavāro dutiyavārādīsu	522	
PA_tika-abh02_t:522_4	pavisanto paccayavisesādisabbanānattasādhāraṇattā te vāravisese gaṇhātīti “sabbasaṅgāhako”ti	522	
PA_tika-abh02_t:522_5	vutto. Paṭhamavāro eva hi na kevalaṃ chaṭṭhāyatanameva, atha kho nāmañca phassassa	522	
PA_tika-abh02_t:522_6	paccayo, nāmaṃ vā na kevalaṃ chaṭṭhāyatanasseva, atha kho phassassāpīti paccayavisesadassanatthaṃ,	522	
PA_tika-abh02_t:522_7	yena atthavisesena mahānidānasuttadesanā pavattā, taṃdassanatthañca chaṭṭhāyatanaṅgaṃ	522	
PA_tika-abh02_t:522_8	parihāpetvā vuttoti tassa dutiyavāre ca paveso vutto, na sabbaṅgasamorodhato.	522	
PA_tika-abh02_t:523_0	Yatthāti vāracatukke ekekavāre ca. Aññathāti suttantabhājanīyato aññathā saṅkhāroti	523	
PA_tika-abh02_t:523_1	vuttaṃ. Avuttanti “rūpaṃ saḷāyatana”nti, tesupi ca vāresu catūsupi sokādayo avuttā	523	
PA_tika-abh02_t:523_2	suttantabhājanīyesu vuttā. Tattha ca vuttameva idha “chaṭṭhāyatana”nti aññathā vuttanti daṭṭhabbaṃ.	523	
PA_tika-abh02_t:524_0	Sabbaṭṭhānasādhāraṇatoti vuttanayena sabbavārasādhāraṇato, sabbaviññāṇapavattiṭṭhānabhavasādhāraṇato	524	
PA_tika-abh02_t:524_1	vā. Vinā abhāvena viññāṇassa khandhattayampi samānaṃ phalaṃ paccayo cāti āha “avisesenā”ti.	524	
PA_tika-abh02_t:524_2	“Tiṇṇaṃ saṅgati phasso”ti vacanato pana viññāṇaṃ phassassa visesapaccayoti tassa	524	
PA_tika-abh02_t:524_3	phasso visiṭṭhaṃ phalaṃ, satipi paccayasampayuttānaṃ āhārapaccayabhāve manosañcetanāya	524	
PA_tika-abh02_t:524_4	viññāṇāharaṇaṃ visiṭṭhaṃ kiccanti saṅkhāro cassa visiṭṭho paccayo. Acittakkhaṇamattānīti	524	
PA_tika-abh02_t:524_5	cittakkhaṇappamāṇarahitāni. Tassatthoti tassa vuttassa avijjādikassa attho suttantabhājanīyavaṇṇanāyaṃ	524	
PA_tika-abh02_t:524_6	vuttanayeneva veditabbo.	524	
PA_tika-abh02_t:525_0	Hetukādīnīti ettha yasmiṃ catukke hetuka-saddo vutto, taṃ hetuka-saddasahacaritattā	525	
PA_tika-abh02_t:525_1	“hetuka”nti vuttanti veditabbaṃ. Hetu-saddo gatisūcako avigatatā ca vigatatānivāraṇavasena	525	
PA_tika-abh02_t:525_2	gati eva hotīti hetukacatukkaṃ avigatapaccayavasena vuttanti vuttaṃ.	525	
PA_tika-abh02_t:526_0	Tidhā catudhā pañcadhā vāti vā-saddo “chadhā vā”tipi vikappetīti daṭṭhabbo. Samādhi	526	
PA_tika-abh02_t:526_1	hi sādhāraṇehi tīhi jhānindriyamaggapaccayehi ca paccayoti. Upādānaṃ bhavassa maggapaccayena	526	
PA_tika-abh02_t:526_2	cāti sattadhāti kāmupādānavajjānaṃ vasena vadati. Kāmupādānaṃ pana yathā bhavassa	526	
PA_tika-abh02_t:526_3	paccayo hoti, so pakāro taṇhāyaṃ vutto evāti na vutto.	526	
PA_tika-abh02_t:527_0	Imasmiṃ catukke sahajātapaccayena paccayā hontīti vacanavasenāti adhippāyo. Attho	527	
PA_tika-abh02_t:527_1	hi na katthaci attano paccayuppannassa yathāsakehi paccayo na hoti, sahajātapaccayavaseneva	527	
PA_tika-abh02_t:527_2	pana imassa catukkassa vuttattā soyevettha hotīti vadanti. Paṭhamavāroti paṭhamacatukkoti	527	
PA_tika-abh02_t:527_3	evaṃ vattabbaṃ. Bhavādīnaṃ tathā abhāvanti yadi sahajātapaccayavaseneva paṭhamacatukko	527	
PA_tika-abh02_t:527_4	vutto, bhavo jātiyā, jāti ca maraṇassa sahajātapaccayo na hotīti yathā avigatacatukkādīsu	527	
PA_tika-abh02_t:527_5	“bhavapaccayā jāti bhavahetukā”tiādi na vuttaṃ bhavādīnaṃ avigatādipaccayatāya abhāvato,	527	
PA_tika-abh02_t:527_6	evamidhāpi “bhavapaccayā jātī”tiādi na vattabbaṃ siyā. Paccayavacanameva hi tesaṃ	527	
PA_tika-abh02_t:527_7	sahajātasūcakaṃ āpannaṃ avigatacatukkādīsu viya idha paccayavisesasūcakassa vacanantarassa	527	
PA_tika-abh02_t:527_8	abhāvā, na ca taṃ na vuttaṃ, na ca bhavādayo sahajātapaccayā honti, tasmā na sahajātapaccayavasenevāyaṃ	527	
PA_tika-abh02_t:527_9	catukko vutto. Sesapaccayānañca sambhavanti idaṃ “bhavādīna”nti etena saha ayojetvā	527	
PA_tika-abh02_t:527_10	sāmaññena avijjādīnaṃ sahajātena saha sesapaccayabhāvānañca sambhavaṃ sandhāya vuttaṃ.	5271	
PA_tika-abh02_t:527_11	Ayañhettha attho – paccayavisesasūcakassa vacanantarassa abhāvā sahajātato aññe paccayabhāvā	5271	
PA_tika-abh02_t:527_12	avijjādīnaṃ na sambhavantīti sahajātapaccayavasenevāyaṃ catukko āraddhoti vucceyya,	5271	
PA_tika-abh02_t:527_13	na ca te na sambhavanti, tasmā nāyaṃ tathā āraddhoti.	5271	
PA_tika-abh02_t:528_0	“Mahānidānasuttante ekādasaṅgiko paṭiccasamuppādo vutto”ti vuttaṃ, tattha pana “nāmarūpapaccayā	528	
PA_tika-abh02_t:528_1	viññāṇaṃ, viññāṇapaccayā nāmarūpaṃ, nāmapaccayā phasso”tiādinā dvikkhattuṃ āgate	528	
PA_tika-abh02_t:528_2	nāmarūpe ekadhā gahite navaṅgiko, dvidhā gahite dasaṅgiko vutto, aññattha pana vuttesu	528	
PA_tika-abh02_t:528_3	avijjāsaṅkhāresu addhattayadassanatthaṃ yojiyamānesu ekādasaṅgiko hotīti katvā evaṃ	528	
PA_tika-abh02_t:528_4	vuttanti daṭṭhabbaṃ. Mahānidānasuttantadesanāya pariggahatthanti tattha hi cakkhāyatanādīni	528	
PA_tika-abh02_t:528_5	viya rūpe chaṭṭhāyatanañca nāme antogadhaṃ katvā phassassa niravasesarūpapaccayaṃ	528	
PA_tika-abh02_t:528_6	viya niravasesanāmapaccayañca dassetuṃ “nāmarūpapaccayā phasso”ti vuttaṃ, evamidhāpi	528	
PA_tika-abh02_t:528_7	tattha dassitavisesadassanena taṃdesanāpariggahatthaṃ ekacittakkhaṇike paṭiccasamuppāde	528	
PA_tika-abh02_t:528_8	chaṭṭhāyatanaṃ nāmantogadhaṃ katvā “nāmapaccayā phasso”ti vuttanti attho.	528	
PA_tika-abh02_t:529	Rūpappavattidesaṃ sandhāya desitattā “imassā”ti vacanaseso, na purimānanti, teneva “ayañhī”tiādimāha.	52	
PA_tika-abh02_t:530_0	Yonivasena opapātikānanti cettha saṃsedajayonikāpi paripuṇṇāyatanabhāvena opapātikasaṅgahaṃ	530	
PA_tika-abh02_t:530_1	katvā vuttāti daṭṭhabbā. Padhānāya vā yoniyā sabbaparipuṇṇāyatanayoniṃ dassetuṃ “opapātikāna”nti	530	
PA_tika-abh02_t:530_2	vuttaṃ. Evaṃ saṅgahanidassanavaseneva hi dhammahadayavibhaṅgepi “opapātikānaṃ petāna”ntiādinā	530	
PA_tika-abh02_t:530_3	opapātikaggahaṇameva kataṃ, na saṃsedajaggahaṇanti. Ekacittakkhaṇe chahāyatanehi	530	
PA_tika-abh02_t:530_4	phassassa pavatti natthi, na cekassa akusalaphassassa chaṭṭhāyatanavajjaṃ āyatanaṃ	530	
PA_tika-abh02_t:530_5	samānakkhaṇe pavattamānaṃ paccayabhūtaṃ atthi, ārammaṇapaccayo cettha pavattako na	530	
PA_tika-abh02_t:530_6	hotīti na gayhati, tasmā “saḷāyatanapaccayā phasso”ti na sakkā vattunti dassanatthaṃ	530	
PA_tika-abh02_t:530_7	“yasmā paneso”tiādimāha.	530	
PA_tika-abh02_t:531_0	Purimayonidvaye sambhavantampi kesañci saḷāyatanaṃ kalalādikāle na sambhavatīti “sadā	531	
PA_tika-abh02_t:531_1	asambhavato”ti āha. Pacchimayonidvaye pana yesaṃ sambhavati, tesaṃ sadā sambhavatīti.	531	
PA_tika-abh02_t:531_2	Itoti imasmā catukkato, nayato vā, yo viseso.	531	
PA_tika-abh02_t:532	Paccayacatukkavaṇṇanā niṭṭhitā.	53	
PA_tika-abh02_t:533	2. Hetucatukkavaṇṇanā	53	
PA_tika-abh02_t:534_0	244. Jātikkhaṇamatte eva abhāvatoti tato uddhaṃ bhāvatoti attho. Avigatapaccayaniyamābhāvato	534	
PA_tika-abh02_t:534_1	bhave upādānahetukaggahaṇaṃ na kataṃ, abhāvato avigatapaccayassa jātiādīsu bhavahetukādiggahaṇaṃ	534	
PA_tika-abh02_t:534_2	na katanti yojetabbaṃ. Yathā pana yāva vatthu, tāva anupalabbhamānassa viññāṇassa	534	
PA_tika-abh02_t:534_3	vatthu avigatapaccayo hoti viññāṇato uddhaṃ pavattanakampi, evaṃ upādānaṃ bhavasaṅgahitānaṃ	534	
PA_tika-abh02_t:534_4	jātiādīnaṃ, bhavo ca jātiyā avigatapaccayo siyā. Atha na siyā, saṅkhārakkhandhe jātiādīnaṃ	534	
PA_tika-abh02_t:534_5	saṅgahitattā viññāṇaṃ nāmassa, nāmañca atakkhaṇikasambhavā chaṭṭhāyatanassa avigatapaccayo	534	
PA_tika-abh02_t:534_6	na siyāti idha viya tatthāpi hetukaggahaṇaṃ na kattabbaṃ siyā, tasmā yāva upādānaṃ,	534	
PA_tika-abh02_t:534_7	tāva jātiādīnaṃ anupalabbho, jātikkhaṇamatte eva bhavassa abhāvo ca kāraṇanti na	534	
PA_tika-abh02_t:534_8	sakkā kātuṃ. Saṅkhatalakkhaṇānaṃ pana jātiādīnaṃ asabhāvadhammānaṃ bhavena saṅgahitattā	534	
PA_tika-abh02_t:534_9	asabhāvadhammassa ca paramatthato bhavantarassa abhāvato hetuādipaccayā na santīti	534	
PA_tika-abh02_t:534_10	bhavassa upādānaṃ na niyamena avigatapaccayo, bhavo pana jātiyā, jāti jarāmaraṇassa	5341	
PA_tika-abh02_t:534_11	neva avigatapaccayoti avigatapaccayaniyamābhāvato abhāvato ca avigatapaccayassa bhavādīsu	5341	
PA_tika-abh02_t:534_12	hetukaggahaṇaṃ na katanti yuttaṃ.	5341	
PA_tika-abh02_t:535_0	Nanu evaṃ “nāmaṃ viññāṇahetukaṃ chaṭṭhāyatanaṃ nāmahetuka”nti vacanaṃ na vattabbaṃ.	535	
PA_tika-abh02_t:535_1	Na hi nāmasaṅgahitānaṃ jātiādīnaṃ avigatapaccayo aññassa avigatapaccayabhāvo ca atthi	535	
PA_tika-abh02_t:535_2	asabhāvadhammattāti? Na, tesaṃ nāmena asaṅgahitattā. Namanakiccaparicchinnañhi nāmaṃ,	535	
PA_tika-abh02_t:535_3	tañca kiccaṃ sabhāvadhammānameva hotīti sabhāvadhammabhūtā eva tayo khandhā “nāma”nti	535	
PA_tika-abh02_t:535_4	vuttā, tasmā tattha hetukaggahaṇaṃ yuttaṃ, idha pana bhavatīti bhavo, na ca jātiādīni	535	
PA_tika-abh02_t:535_5	na bhavanti “bhavapaccayā jāti sambhavati, jātipaccayā jarāmaraṇaṃ sambhavatī”ti	535	
PA_tika-abh02_t:535_6	yojanato, tasmā saṅkharaṇato saṅkhāre viya bhavanato bhave jātiādīni saṅgahitānīti	535	
PA_tika-abh02_t:535_7	niyamābhāvābhāvehi yathāvuttehi hetukaggahaṇaṃ na katanti.	535	
PA_tika-abh02_t:536_0	Keci panātiādinā revatattheramataṃ vadati. Arūpakkhandhā hi idha bhavoti āgatā. Vuttañhi	536	
PA_tika-abh02_t:536_1	“tattha katamo upādānapaccayā bhavo, ṭhapetvā upādānaṃ vedanākkhandho…pe… viññāṇakkhandho”ti.	536	
PA_tika-abh02_t:537_0	“Vattabbapadesābhāvato”ti vuttaṃ, satipi pana padese upādānaṃ viya sabhāvāni jātiādīni	537	
PA_tika-abh02_t:537_1	na hontīti ṭhapetabbassa bhāvantarassa abhāvato eva ṭhapanaṃ na kātabbanti yuttaṃ.	537	
PA_tika-abh02_t:537_2	Jāyamānānaṃ pana jāti, jātānañca jarāmaraṇanti “bhavapaccayā jāti, jātipaccayā jarāmaraṇa”nti	537	
PA_tika-abh02_t:537_3	vuttaṃ. Yathā pana “nāmapaccayā phassoti tattha katamaṃ nāmaṃ? Ṭhapetvā phassaṃ vedanākkhandho…pe…	537	
PA_tika-abh02_t:537_4	viññāṇakkhandho. Idaṃ vuccati nāma”nti, “nāmarūpapaccayā saḷāyatananti atthi nāmaṃ	537	
PA_tika-abh02_t:537_5	atthi rūpaṃ. Tattha katamaṃ nāmaṃ? Vedanākkhandho saññākkhandho saṅkhārakkhandho.	537	
PA_tika-abh02_t:537_6	Idaṃ vuccati nāmaṃ. Tattha katamaṃ rūpaṃ? Cattāro mahābhūtā yañca rūpaṃ nissāya manodhātu	537	
PA_tika-abh02_t:537_7	manoviññāṇadhātu vattati, idaṃ vuccati rūpa”nti ca yaṃ nāmarūpañca phassassa saḷāyatanassa	537	
PA_tika-abh02_t:537_8	paccayo, tassa vattabbapadeso niddiṭṭho, evaṃ yo bhavo jātiyā paccayo, tassapi ṭhapetabbagahetabbavisese	537	
PA_tika-abh02_t:537_9	sati na sakkā vattabbapadeso natthīti vattunti.	537	
PA_tika-abh02_t:538	Hetucatukkavaṇṇanā niṭṭhitā.	53	
PA_tika-abh02_t:539	4. Aññamaññacatukkavaṇṇanā	53	
PA_tika-abh02_t:540_0	246. Nippadesattā bhavena upādānaṃ saṅgahitanti paccayuppannassa upādānassa visuṃ	540	
PA_tika-abh02_t:540_1	ṭhitassa abhāvā “bhavapaccayāpi upādāna”nti na sakkā vattunti dassetuṃ “yasmā pana	540	
PA_tika-abh02_t:540_2	bhavo nippadeso”tiādimāha. Evaṃ sati “nāmapaccayāpi viññāṇa”nti na vattabbaṃ siyā,	540	
PA_tika-abh02_t:540_3	nāmaṃ pana paccayuppannabhūtaṃ paccayabhūtañca sappadesameva gahitanti adhippāyo.	540	
PA_tika-abh02_t:540_4	Yathā pana “nāmapaccayā chaṭṭhāyatanaṃ, nāmapaccayā phasso”tiādīsu paccayuppannaṃ	540	
PA_tika-abh02_t:540_5	ṭhapetvā nāmaṃ gahitaṃ, evaṃ “bhavapaccayāpi upādāna”nti idhāpi paccayuppannaṃ ṭhapetvā	540	
PA_tika-abh02_t:540_6	bhavassa gahaṇaṃ na na sakkā kātuṃ, tasmā upādānassa avigatapaccayaniyamābhāvo viya	540	
PA_tika-abh02_t:540_7	aññamaññapaccayaniyamābhāvo bhave pubbe vuttanayena atthīti “bhavapaccayāpi upādāna”nti	540	
PA_tika-abh02_t:540_8	na vuttanti veditabbaṃ.	540	
PA_tika-abh02_t:541_0	Aññamaññapaccayoti cettha sampayuttavippayuttaatthipaccayo adhippeto siyā. “Nāmarūpapaccayāpi	541	
PA_tika-abh02_t:541_1	viññāṇa”nti hi vuttaṃ, na ca vatthu akusalaviññāṇassa aññamaññapaccayo hoti, purejātavippayutto	541	
PA_tika-abh02_t:541_2	pana hotīti. Tathā “chaṭṭhāyatanapaccayāpi nāmarūpa”nti vuttaṃ, na ca chaṭṭhāyatanaṃ	541	
PA_tika-abh02_t:541_3	cakkhāyatanupacayādīnaṃ cittasamuṭṭhānarūpassa ca aññamaññapaccayo hoti, pacchājātavippayutto pana hotīti.	541	
PA_tika-abh02_t:542	Aññamaññacatukkavaṇṇanā niṭṭhitā.	54	
PA_tika-abh02_t:543	Saṅkhārādimūlakanayamātikāvaṇṇanā	54	
PA_tika-abh02_t:544_0	247. “Apubbassa aññassa avijjāpaccayassa vattabbassa abhāvato bhavamūlakanayo na	544	
PA_tika-abh02_t:544_1	vutto”ti vuttaṃ, evaṃ sati “chaṭṭhāyatanapaccayā avijjā”tiādikā chaṭṭhāyatanādimūlakā	544	
PA_tika-abh02_t:544_2	ca na vattabbā siyuṃ. “Nāmapaccayā avijjā”ti ettha hi avijjāpaccayā sabbe cattāro	544	
PA_tika-abh02_t:544_3	khandhā nāmanti vuttāti. Tatthāyaṃ adhippāyo siyā – nāmavisesānaṃ chaṭṭhāyatanādīnaṃ	544	
PA_tika-abh02_t:544_4	avijjāya paccayabhāvo vattabboti chaṭṭhāyatanādimūlakā vuttā. Yadeva pana nāmaṃ avijjāya	544	
PA_tika-abh02_t:544_5	paccayo, tadeva bhavapaccayā avijjāti etthāpi vucceyya, na vattabbaviseso koci, tasmā	544	
PA_tika-abh02_t:544_6	apubbābhāvato na vuttoti. Bhavaggahaṇena ca idha avijjāya paccayabhūtā sabhāvadhammā	544	
PA_tika-abh02_t:544_7	gaṇheyyaṃu, na jātiādīnīti apubbābhāvato na vuttoti daṭṭhabbo. “Avijjāpaccayā avijjātipi	544	
PA_tika-abh02_t:544_8	vuttaṃ siyā”ti vuttaṃ, yathā pana “nāmapaccayā phasso”ti vutte “phassapaccayā phasso”ti	544	
PA_tika-abh02_t:544_9	vuttaṃ na hoti paccayuppannaṃ ṭhapetvā paccayassa gahaṇato, evamidhāpi na siyā, tasmā	544	
PA_tika-abh02_t:544_10	bhavanavasena sabhāvadhammāsabhāvadhammesu sāmaññena pavatto bhava-saddoti na so	5441	
PA_tika-abh02_t:544_11	avijjāya paccayoti sakkā vattuṃ. Tena bhavamūlakanayo na vuttoti veditabbo.	5441	
PA_tika-abh02_t:545_0	“Upādānapaccayā bhavo”ti ettha viya bhavekadese visuṃ pubbe aggahite bhava-saddo	545	
PA_tika-abh02_t:545_1	paccayasodhanatthaṃ ādito vuccamāno niravasesabodhako hoti, na nāma-saddo. Evaṃsabhāvā	545	
PA_tika-abh02_t:545_2	hi etā niruttiyoti imināvā adhippāyena “avijjāpaccayā avijjātipi vuttaṃ siyā”ti āhāti	545	
PA_tika-abh02_t:545_3	daṭṭhabbaṃ, imināva adhippāyena “bhavassa nippadesattā bhavapaccayāpi upādānanti	545	
PA_tika-abh02_t:545_4	na vutta”nti ayamattho aññamaññapaccayavāre vuttoti daṭṭhabbo. Tattha pacchinnattāti	545	
PA_tika-abh02_t:545_5	etena jātijarāmaraṇānaṃ avijjāya paccayabhāvo anuññāto viya hoti. Jāyamānānaṃ pana	545	
PA_tika-abh02_t:545_6	jāti, na jātiyā jāyamānā, jīyamānamīyamānañca jarāmaraṇaṃ, na jarāmaraṇassa jīyamānamīyamānāti	545	
PA_tika-abh02_t:545_7	jātiādīni ekacittakkhaṇe na avijjāya paccayo honti, tasmā asambhavato eva tammūlakā	545	
PA_tika-abh02_t:545_8	nayā na gahitā, pacchedopi pana atthīti “tattha pacchinnattā”ti vuttanti daṭṭhabbaṃ.	545	
PA_tika-abh02_t:545_9	Teneva “apicā”tiādimāha.	545	
PA_tika-abh02_t:546	Mātikāvaṇṇanā niṭṭhitā.	54	
PA_tika-abh02_t:547	Akusalaniddesavaṇṇanā	54	
PA_tika-abh02_t:548_0	248-249. Upādānassa upādānapaccayattaṃ āpajjeyyāti nanu nāyaṃ doso. Kāmupādānañhi	548	
PA_tika-abh02_t:548_1	diṭṭhupādānassa, tañca itarassa paccayo hotīti? Saccaṃ, kāmupādānassa pana taṇhāgahaṇena	548	
PA_tika-abh02_t:548_2	gahitattā nāme viya visesapaccayattābhāvā ca upādānaggahaṇena taṇhāpaccayā bhavassa	548	
PA_tika-abh02_t:548_3	ca paccayabhūtā diṭṭhi eva gahitāti ayaṃ doso vuttoti daṭṭhabbo. Yasmā ca upādānaṭṭhāne	548	
PA_tika-abh02_t:548_4	paccayuppannaṃ paccayo ca ekameva, tasmā “nāmapaccayā phasso, nāmarūpapaccayā saḷāyatana”nti	548	
PA_tika-abh02_t:548_5	etesaṃ niddesesu viya “upādānapaccayā bhavo”ti etassa niddese paccayo visuṃ na vibhatto.	548	
PA_tika-abh02_t:548_6	Satipi vā bhavassa paccayabhāvena kāmupādānassapi gahaṇe “ṭhapetvā upādāna”nti avuccamāne	548	
PA_tika-abh02_t:548_7	kāmupādānaṃ kāmupādānassa, diṭṭhi ca diṭṭhiyā paccayoti āpajjeyyāti paccayapaccayuppannatānivāraṇatthaṃ	548	
PA_tika-abh02_t:548_8	“ṭhapetvā upādāna”nti vuttanti dasseti.	548	
PA_tika-abh02_t:549_0	252. Cakkhāyatanādiupatthambhakassa cittasamuṭṭhānarūpassa janakaṃ viññāṇaṃ cakkhāyatanupacayādīnaṃ	549	
PA_tika-abh02_t:549_1	paccayoti vuttaṃ tadajanakampīti adhippāyena “yassa cittasamuṭṭhānarūpassā”tiādimāha.	549	
PA_tika-abh02_t:549_2	Tāsampi hīti utuāhārajasantatīnampi hi upatthambhakasamuṭṭhāpanapacchājātapaccayavasena	549	
PA_tika-abh02_t:549_3	viññāṇaṃ paccayo hoti evāti attho.	549	
PA_tika-abh02_t:550_0	254. Yathānurūpanti mahābhūtasaṅkhātaṃ pañcannaṃ sahajātādipaccayo, vatthusaṅkhātaṃ	550	
PA_tika-abh02_t:550_1	chaṭṭhassa purejātādipaccayo, nāmaṃ pañcannaṃ pacchājātādipaccayo, chaṭṭhassa sahajātādipaccayoti esā yathānurūpatā.	550	
PA_tika-abh02_t:551	264. Yassāti yassa paccayuppannassa nāmassa viññāṇassa sampayuttapaccayabhāvo hotīti yojetabbaṃ.	55	
PA_tika-abh02_t:552_0	272. “Phassapaccayāpi nāma”nti phassapaccayabhāvena vattabbasseva nāmassa attano	552	
PA_tika-abh02_t:552_1	paccayuppannena pavatti dassitāti “ṭhapetvā phassa”nti puna vacane koci attho atthīti	552	
PA_tika-abh02_t:552_2	na vuttanti dassento “tathāpī”tiādimāha.	552	
PA_tika-abh02_t:553_0	280. Yasmā adhimokkhopi natthi, tasmā upādānaṭṭhānaṃ parihīnamevāti sambandho. Balavakilesena	553	
PA_tika-abh02_t:553_1	pana padapūraṇassa kāraṇaṃ taṇhāya abhāvo domanassasahagatesu vutto evāti tassa tena	553	
PA_tika-abh02_t:553_2	sambandho yojetabbo. Sabbatthāti tatiyacittādīsu “taṇhāpaccayā adhimokkho”tiādimhi	553	
PA_tika-abh02_t:553_3	vissajjanameva visesaṃ dassetvā pāḷi saṃkhittā. Heṭṭhāti cittuppādakaṇḍādīsu.	553	
PA_tika-abh02_t:554	Akusalaniddesavaṇṇanā niṭṭhitā.	55	
PA_tika-abh02_t:555	Kusalābyākataniddesavaṇṇanā	55	
PA_tika-abh02_t:556	292. Pasādoti saddhā.	55	
PA_tika-abh02_t:557_0	306. “Alobho nidānaṃ kammānaṃ samudayāyā”tiādivacanato sabyāpārāni kusalamūlāni saṅkhārānaṃ	557	
PA_tika-abh02_t:557_1	nidānāni honti, na kammavegakkhittesu vipākesu alobhādisahagatakammapaṭibimbabhūtā	557	
PA_tika-abh02_t:557_2	viya pavattamānā alobhādayoti pañcaviññāṇesu viya nidānarahitatā sotapatitatāti daṭṭhabbā.	557	
PA_tika-abh02_t:557_3	Kiriyadhammā kiriyamattattā kammanidānarahitāicceva parihīnāvijjāṭṭhānā veditabbā.	557	
PA_tika-abh02_t:558_0	Tatiyacatutthavārā asambhavato evāti kasmā vuttaṃ, kiṃ cakkhuviññāṇādīni cakkhāyatanupacayādīnaṃ	558	
PA_tika-abh02_t:558_1	pacchājātapaccayā na hontīti? Honti, tadupatthambhakassa pana cittasamuṭṭhānassa	558	
PA_tika-abh02_t:558_2	asamuṭṭhāpanaṃ sandhāya “asambhavato”ti vuttanti daṭṭhabbaṃ. Sahajātapacchājātaviññāṇassa	558	
PA_tika-abh02_t:558_3	pana vasena tadāpi viññāṇapaccayā nāmarūpaṃ, pacchājātasahajātanāmassa sahajātapurejātabhūtacakkhādirūpassa	558	
PA_tika-abh02_t:558_4	ca vasena nāmarūpapaccayā saḷāyatanañca labbhatīti tatiyacatutthavārā na na sambhavantīti.	558	
PA_tika-abh02_t:559	Kusalābyākataniddesavaṇṇanā niṭṭhitā.	55	
PA_tika-abh02_t:560	Avijjāmūlakakusalaniddesavaṇṇanā	56	
PA_tika-abh02_t:561_0	334. Sammohavasenāti kusalaphale aniccāditāya sabhaye sādurasavisarukkhabījasadise	561	
PA_tika-abh02_t:561_1	taṃnibbattakakusale ca anādīnavadassitāvasena. Samatikkamatthaṃ bhāvanā samatikkamabhāvanā,	561	
PA_tika-abh02_t:561_2	tadaṅgavikkhambhanavasena samatikkamabhūtā vā bhāvanā samatikkamabhāvanā.	561	
PA_tika-abh02_t:562_0	Tathā idha na labbhantīti avijjāya eva saṅkhārānaṃ avigatādipaccayattābhāvaṃ sandhāya	562	
PA_tika-abh02_t:562_1	vuttaṃ, viññāṇādīnaṃ pana saṅkhārādayo avigatādipaccayā hontīti avijjāpaccayā saṅkhāro,	562	
PA_tika-abh02_t:562_2	saṅkhārapaccayā viññāṇaṃ saṅkhārahetukantiādinā yojanā na na sakkā kātunti avigatacatukkādīnipi	562	
PA_tika-abh02_t:562_3	na idha labbhanti. Viññāṇapaccayā nāmarūpaṃ viññāṇasampayuttaṃ nāmantiādinā hi yathālābhayojanāya nayo dassitoti.	562	
PA_tika-abh02_t:563	Avijjāmūlakakusalaniddesavaṇṇanā niṭṭhitā.	56	
PA_tika-abh02_t:564	Kusalamūlakavipākaniddesavaṇṇanā	56	
PA_tika-abh02_t:565_0	343. “Nānākkhaṇikakammapaccaye pana vattabbameva natthī”ti vuttaṃ, kiṃ kusalamūlaṃ	565	
PA_tika-abh02_t:565_1	akusalamūlañca kammapaccayo hotīti? Na hoti, kammapaccayabhūtāya pana cetanāya saṃsaṭṭhaṃ	565	
PA_tika-abh02_t:565_2	kammaṃ viya paccayo hoti. Tena ekībhāvamiva gatattāti evaṃ vuttanti daṭṭhabbaṃ. Yathā	565	
PA_tika-abh02_t:565_3	kusalākusalamūlehi vinā kammaṃ vipākaṃ na janetīti tāni vipākassa pariyāyena upanissayoti	565	
PA_tika-abh02_t:565_4	vuttāni, evaṃ kammena ekībhūtāni saṃsaṭṭhāni hutvā kammajānaṃ paccayā hontīti pariyāyena	565	
PA_tika-abh02_t:565_5	tesaṃ kammapaccayatā vuttā. Esāti esa kusalamūlapaccayo akusalamūlapaccayo cāti yojetabbaṃ.	565	
PA_tika-abh02_t:566_0	Kusalākusalavipākānaṃ viya kiriyānaṃ uppādakāni avijjākusalākusalamūlāni ca na hontīti	566	
PA_tika-abh02_t:566_1	āha “upanissayataṃ na labhantī”ti. Manasikāropi javanavīthipaṭipādakamattattā kusalākusalāni	566	
PA_tika-abh02_t:566_2	viya avijjaṃ upanissayaṃ na karoti, avijjūpanissayānaṃ pana pavattiatthaṃ bhavaṅgāvaṭṭanamattaṃ	566	
PA_tika-abh02_t:566_3	hoti, pahīnāvijjānañca kiriyānaṃ avijjā nevuppādikā, ārammaṇamattameva pana hoti.	566	
PA_tika-abh02_t:566_4	Evañca katvā “kusalo dhammo abyākatassa dhammassa upanissayapaccayena paccayo”ti,	566	
PA_tika-abh02_t:566_5	“vipākadhammadhammo nevavipākanavipākadhammadhammassa upanissayapaccayena paccayo”ti	566	
PA_tika-abh02_t:566_6	ca evamādīsu kiriyānaṃ akusalā upanissayapaccayabhāvena na uddhaṭāti. Apica “avijjāpaccayā	566	
PA_tika-abh02_t:566_7	saṅkhārā”ti etassa vasena avijjāmūlako kusalanayo vutto, “saṅkhārapaccayā viññāṇa”nti	566	
PA_tika-abh02_t:566_8	etassa vasena kusalākusalamūlako vipākanayo, kiriyānaṃ pana neva saṅkhāraggahaṇena,	566	
PA_tika-abh02_t:566_9	na ca viññāṇaggahaṇena gahaṇaṃ gacchatīti taṃmūlako kiriyānayo na labbhatīti na vuttoti daṭṭhabbo.	566	
PA_tika-abh02_t:567_0	Anekabhedatoti avijjādīnaṃ mūlapadānaṃ ekacittakkhaṇikānaṃ kiriyante paṭhamanaye	567	
PA_tika-abh02_t:567_1	sahajātādianekapaccayabhāvena gahitattā tesaṃ paccayānaṃ vasena navādimūlapadānaṃ	567	
PA_tika-abh02_t:567_2	nayānaṃ vasena, anekappakārato catunnaṃ catukkānaṃ vasenāti vā adhippāyo. Kusalākusalānaṃ	567	
PA_tika-abh02_t:567_3	pana vipāke cāti ettha kusalākusalesu kusalākusalānaṃ vipāke cāti vattabbaṃ. Purimapacchimesu	567	
PA_tika-abh02_t:567_4	hi nayesu yathā paccayākāro vutto, taṃdassanatthaṃ “anekabhedato ekadhāvā”ti vuttaṃ,	567	
PA_tika-abh02_t:567_5	na ca pacchimanaye kusale anekabhedato paccayākāro vutto, atha kho “ekadhāvā”ti.	567	
PA_tika-abh02_t:567_6	Ekadhāvāti ca mūlapadekapaccayatāvasena, ekasseva vā nayassa vasena ekappakārenāti	567	
PA_tika-abh02_t:567_7	attho, paṭhamacatukkasseva vasenāti vā adhippāyo. Dhammapaccayabhedeti avijjādīnaṃ	567	
PA_tika-abh02_t:567_8	dhammānaṃ paccayabhāvabhede jarāmaraṇādīnaṃ dhammānaṃ jātiādipaccayabhede, taṃtaṃcittuppādasamayaparicchinnānaṃ	567	
PA_tika-abh02_t:567_9	vā phassādīnaṃ dhammānaṃ ekakkhaṇikāvijjādipaccayabhede. Pariyattiādīnaṃ kamo pariyatti…pe…	567	
PA_tika-abh02_t:567_10	paṭipattikkamo. Paccayākāre hi pāḷipariyāpuṇanatadatthasavanapāḷiatthacintanāni “jarāmaraṇaṃ	5671	
PA_tika-abh02_t:567_11	aniccaṃ saṅkhataṃ…pe… nirodhadhamma”ntiādinā bhāvanāpaṭipatti ca kamena kātabbāti	5671	
PA_tika-abh02_t:567_12	kama-ggahaṇaṃ karoti. Tatoti ñāṇappabhedajanakato kamato. Aññaṃ karaṇīyataraṃ natthi.	5671	
PA_tika-abh02_t:567_13	Tadāyattā hi dukkhantakiriyāti.	5671	
PA_tika-abh02_t:568	Kusalamūlakavipākaniddesavaṇṇanā niṭṭhitā.	56	
PA_tika-abh02_t:569	Abhidhammabhājanīyavaṇṇanā niṭṭhitā.	56	
PA_tika-abh02_t:570	Paṭiccasamuppādavibhaṅgavaṇṇanā niṭṭhitā.	57	
PA_tika-abh02_t:571	7. Satipaṭṭhānavibhaṅgo	57	
PA_tika-abh02_t:572	1. Suttantabhājanīyaṃ	57	
PA_tika-abh02_t:573	Uddesavāravaṇṇanā	57	
PA_tika-abh02_t:574_0	355. Tayo satipaṭṭhānāti satipaṭṭhāna-saddassa atthuddhāraṃ karoti, na idha pāḷiyaṃ	574	
PA_tika-abh02_t:574_1	vuttassa satipaṭṭhāna-saddassa atthadassanaṃ. Ādīsu hi satigocaroti ādi-saddena “phassasamudayā	574	
PA_tika-abh02_t:574_2	vedanānaṃ samudayo, nāmarūpasamudayā cittassa samudayo, manasikārasamudayā dhammānaṃ	574	
PA_tika-abh02_t:574_3	samudayo”ti satipaṭṭhānanti vuttānaṃ satigocarānaṃ dīpake suttappadese saṅgaṇhāti.	574	
PA_tika-abh02_t:574_4	Evaṃ paṭisambhidāpāḷiyampi avasesapāḷippadesadassanattho ādi-saddo daṭṭhabbo. Dānādīnipi	574	
PA_tika-abh02_t:574_5	karontassa rūpādīni kasiṇādīni ca satiyā ṭhānaṃ hotīti taṃnivāraṇatthamāha “padhānaṃ	574	
PA_tika-abh02_t:574_6	ṭhāna”nti. Pa-saddo hi padhānatthadīpakoti adhippāyo.	574	
PA_tika-abh02_t:575	Ariyoti ariyaṃ seṭṭhaṃ sammāsambuddhamāha. Etthāti etasmiṃ saḷāyatanavibhaṅgasutteti attho. Suttekadesena hi suttaṃ dasseti. Tattha hi –	57	
PA_tika-abh02_t:576_0	“Tayo satipaṭṭhānā yadariyo…pe… arahatīti iti kho panetaṃ vuttaṃ, kiñcetaṃ paṭicca	576	
PA_tika-abh02_t:576_1	vuttaṃ? Idha, bhikkhave, satthā sāvakānaṃ dhammaṃ deseti anukampako hitesī anukampaṃ	576	
PA_tika-abh02_t:576_2	upādāya ‘idaṃ vo hitāya idaṃ vo sukhāyā’ti. Tassa sāvakā na sussūsanti, na sotaṃ	576	
PA_tika-abh02_t:576_3	odahanti, na aññā cittaṃ upaṭṭhāpenti, vokkamma ca satthusāsanā vattanti. Tatra,	576	
PA_tika-abh02_t:576_4	bhikkhave, tathāgato na ceva anattamano hoti, na ca anattamanataṃ paṭisaṃvedeti,	576	
PA_tika-abh02_t:576_5	anavassuto ca viharati sato sampajāno. Idaṃ, bhikkhave, paṭhamaṃ satipaṭṭhānaṃ. Yadariyo…pe… arahati.	576	
PA_tika-abh02_t:577_0	“Puna caparaṃ bhikkhave satthā…pe… idaṃ vo sukhāyāti. Tassa ekacce sāvakā na sussūsanti…pe…	577	
PA_tika-abh02_t:577_1	vattanti. Ekacce sāvakā sussūsanti …pe… na ca vokkamma satthusāsanā vattanti. Tatra,	577	
PA_tika-abh02_t:577_2	bhikkhave, tathāgato na ceva attamano hoti, na ca attamanataṃ paṭisaṃvedeti. Na ceva	577	
PA_tika-abh02_t:577_3	anattamano hoti, na ca anattamanataṃ paṭisaṃvedeti. Attamanatañca anattamanatañca	577	
PA_tika-abh02_t:577_4	tadubhayaṃ abhinivajjetvā upekkhako ca viharati sato sampajāno. Idaṃ, bhikkhave, dutiyaṃ…pe….	577	
PA_tika-abh02_t:578_0	“Puna caparaṃ…pe… sukhāyāti. Tassa sāvakā sussūsanti…pe… vattanti. Tatra, bhikkhave,	578	
PA_tika-abh02_t:578_1	tathāgato attamano ceva hoti, attamanatañca paṭisaṃvedeti, anavassuto ca viharati	578	
PA_tika-abh02_t:578_2	sato sampajāno. Idaṃ, bhikkhave, tatiya”nti –	578	
PA_tika-abh02_t:579	Evaṃ paṭighānunayehi anavassutatā, niccaṃ upaṭṭhitasatitā, tadubhayavītivattatā satipaṭṭhānanti vuttā. Buddhānameva kira niccaṃ upaṭṭhitasatitā hoti, na paccekabuddhādīnanti.	57	
PA_tika-abh02_t:580_0	Pa-saddo ārambhaṃ joteti, ārambho ca pavattīti katvā āha “pavattayitabbatoti attho”ti.	580	
PA_tika-abh02_t:580_1	Satiyā karaṇabhūtāya paṭṭhānaṃ paṭṭhāpetabbaṃ satipaṭṭhānaṃ. Ana-saddañhi bahulaṃ-vacanena	580	
PA_tika-abh02_t:580_2	kammatthaṃ icchanti saddavidū, tatheva kattuatthampi icchantīti puna tatiyanaye “patiṭṭhātīti	580	
PA_tika-abh02_t:580_3	paṭṭhāna”nti vuttaṃ. Tattha pa-saddo bhusatthaṃ pakkhandanaṃ dīpetīti “okkantitvā	580	
PA_tika-abh02_t:580_4	pakkhanditvā vattatīti attho”ti āha. Puna bhāvatthe sati-saddaṃ paṭṭhāna-saddañca	580	
PA_tika-abh02_t:580_5	vaṇṇento “atha vā”tiādimāha. Tena purimatthe sati-saddo paṭṭhāna-saddo ca kattuatthoti viññāyati.	580	
PA_tika-abh02_t:581_0	Visesena kāyo ca vedanā ca assādassa kāraṇanti tappahānatthaṃ tesaṃ taṇhāvatthūnaṃ	581	
PA_tika-abh02_t:581_1	oḷārikasukhumānaṃ asubhadukkhatādassanāni mandatikkhapaññehi taṇhācaritehi sukarānīti	581	
PA_tika-abh02_t:581_2	tāni tesaṃ visuddhimaggoti vuttāni, evaṃ diṭṭhiyā visesakāraṇesu cittadhammesu aniccānattatādassanāni	581	
PA_tika-abh02_t:581_3	nātipabhedātipabhedagatesu tesu tappahānatthaṃ mandatikkhānaṃ diṭṭhicaritānaṃ sukarānīti	581	
PA_tika-abh02_t:581_4	tesaṃ tāni visuddhimaggoti. Tikkho samathayāniko oḷārikārammaṇaṃ pariggaṇhanto tattha	581	
PA_tika-abh02_t:581_5	aṭṭhatvā jhānaṃ samāpajjitvā vuṭṭhāya vedanaṃ pariggaṇhātīti āha “oḷārikārammaṇe	581	
PA_tika-abh02_t:581_6	asaṇṭhahanato”ti. Vipassanāyānikassa sukhume citte dhammesu ca cittaṃ pakkhandatīti	581	
PA_tika-abh02_t:581_7	tadanupassanānaṃ taṃvisuddhimaggatā vuttā.	581	
PA_tika-abh02_t:582_0	Tesaṃ tatthāti ettha tattha-saddassa pahānatthanti etena yojanā. Pañca kāmaguṇā savisesā	582	
PA_tika-abh02_t:582_1	kāye labbhantīti visesena kāyo kāmoghassa vatthu, bhave sukhaggahaṇavasena bhavassādo	582	
PA_tika-abh02_t:582_2	hotīti bhavoghassa vedanā, santatighanaggahaṇavasena citte attābhiniveso hotīti diṭṭhoghassa	582	
PA_tika-abh02_t:582_3	cittaṃ, dhammavinibbhogassa dhammānaṃ dhammamattatāya ca duppaṭivijjhattā sammoho	582	
PA_tika-abh02_t:582_4	hotīti avijjoghassa dhammā, tasmā tesu tesaṃ pahānatthaṃ cattārova vuttā, dukkhāya	582	
PA_tika-abh02_t:582_5	vedanāya paṭighānusayo anusetīti dukkhadukkhavipariṇāmadukkhasaṅkhāradukkhabhūtā	582	
PA_tika-abh02_t:582_6	vedanā visesena byāpādakāyaganthassa vatthu, citte niccaggahaṇavasena sassatassa	582	
PA_tika-abh02_t:582_7	attano sīlena suddhītiādiparāmasanaṃ hotīti sīlabbataparāmāsassa cittaṃ, nāmarūpaparicchedena	582	
PA_tika-abh02_t:582_8	bhūtaṃ bhūtato apassantassa bhavavibhavadiṭṭhisaṅkhāto idaṃsaccābhiniveso hotīti	582	
PA_tika-abh02_t:582_9	tassa dhammā…pe… sukhavedanāssādavasena paralokanirapekkho “natthi dinna”ntiādiparāmāsaṃ	582	
PA_tika-abh02_t:582_10	uppādetīti diṭṭhupādānassa vedanā. Santatighanaggahaṇavasena sarāgādicitte sammoho	5821	
PA_tika-abh02_t:582_11	hotīti mohāgatiyā cittaṃ, dhammasabhāvānavabodhena bhayaṃ hotīti bhayāgatiyā dhammā…pe…	5821	
PA_tika-abh02_t:582_12	avuttānaṃ vuttanayena vatthubhāvo yojetabbo.	5821	
PA_tika-abh02_t:583_0	“Āhārasamudayā kāyasamudayo, phassasamudayā vedanāsamudayo, saṅkhārapaccayā viññāṇaṃ,	583	
PA_tika-abh02_t:583_1	viññāṇapaccayā nāmarūpa”nti vacanato kāyādīnaṃ samudayabhūtā kabaḷīkārāhāraphassamanosañcetanāviññāṇāhārā	583	
PA_tika-abh02_t:583_2	kāyādiparijānanena pariññātā hontīti āha “catubbidhāhārapariññattha”nti. Pakaraṇanayoti	583	
PA_tika-abh02_t:583_3	tambapaṇṇibhāsāya vaṇṇanānayo. Nettipeṭakappakaraṇe dhammakathikānaṃ yojanānayotipi vadanti.	583	
PA_tika-abh02_t:584_0	Saraṇavasenāti kāyādīnaṃ kusalādidhammānañca dhāraṇatāvasena. Saranti gacchanti etāyāti	584	
PA_tika-abh02_t:584_1	satīti imasmiṃ atthe ekatte nibbāne samāgamo ekattasamosaraṇaṃ. Etadeva hi dassetuṃ	584	
PA_tika-abh02_t:584_2	“yathā hī”tiādimāha. Ekanibbānappavesahetubhūto vā samānatāya eko satipaṭṭhānasabhāvo	584	
PA_tika-abh02_t:584_3	ekattaṃ, tattha samosaraṇaṃ taṃsabhāgatā ekattasamosaraṇaṃ. Ekanibbānappavesahetubhāvaṃ	584	
PA_tika-abh02_t:584_4	pana dassetuṃ “yathā hī”tiādimāha. Etasmiṃ atthe saraṇekattasamosaraṇāni saha satipaṭṭhānekabhāvassa	584	
PA_tika-abh02_t:584_5	kāraṇattena vuttānīti daṭṭhabbāni, purimasmiṃ visuṃ. Saraṇavasenāti vā gamanavasenāti	584	
PA_tika-abh02_t:584_6	atthe sati tadeva gamanaṃ samosaraṇanti samosaraṇe vā sati-saddatthavasena avuccamāne	584	
PA_tika-abh02_t:584_7	dhāraṇatāva satīti sati-saddatthantarābhāvā purimaṃ satibhāvassa kāraṇaṃ, pacchimaṃ	584	
PA_tika-abh02_t:584_8	ekabhāvassāti nibbānasamosaraṇepi sahitāneva tāni satipaṭṭhānekabhāvassa kāraṇāni.	584	
PA_tika-abh02_t:585_0	Cuddasavidhenāti idaṃ mahāsatipaṭṭhānasutte vuttānaṃ ānāpānapabbādīnaṃ vasena. Tathā	585	
PA_tika-abh02_t:585_1	pañcavidhena dhammānupassananti etthāpi daṭṭhabbaṃ. Ettha ca uṭṭhānakabhaṇḍasadisatā	585	
PA_tika-abh02_t:585_2	taṃtaṃsatipaṭṭhānabhāvanānubhāvassa daṭṭhabbā. Bhikkhugocarā hi ete. Vuttañhi “gocare,	585	
PA_tika-abh02_t:585_3	bhikkhave, caratha sake pettike visaye”tiādi.	585	
PA_tika-abh02_t:586	Kāyānupassanādipaṭipattiyā bhikkhu hotīti bhikkhuṃ “kāyānupassī viharatī”tiādinā dasseti bhikkhumhi taṃniyamato. Tenāha “paṭipattiyā vā bhikkhubhāvadassanato”ti.	58	
PA_tika-abh02_t:587_0	Samaṃ careyyāti kāyādivisamacariyaṃ pahāya kāyādīhi samaṃ careyya. Rāgādivūpasamena	587	
PA_tika-abh02_t:587_1	santo, indriyadamanena danto, catumagganiyamena niyato, seṭṭhacāritāya brahmacārī.	587	
PA_tika-abh02_t:587_2	Kāyadaṇḍādioropanena nidhāya daṇḍaṃ. So evarūpo bāhitapāpasamitapāpabhinnakilesatāhi	587	
PA_tika-abh02_t:587_3	brāhmaṇādisamañño veditabbo.	587	
PA_tika-abh02_t:588	Kāyānupassanāuddesavaṇṇanā	58	
PA_tika-abh02_t:589_0	Asammissatoti vedanādayopi ettha sitā, ettha paṭibaddhāti kāye vedanādianupassanāpasaṅgepi	589	
PA_tika-abh02_t:589_1	āpanne tadamissatoti attho. Avayavīgāhasamaññātidhāvanasārādānābhinivesanisedhanatthaṃ	589	
PA_tika-abh02_t:589_2	kāyaṃ aṅgapaccaṅgehi, tāni ca kesādīhi, kesādike ca bhūtupādāyarūpehi vinibbhujjanto	589	
PA_tika-abh02_t:589_3	“tathā na kāye”tiādimāha. Pāsādādinagarāvayavasamūhe avayavīvādinopi avayavīgāhaṃ	589	
PA_tika-abh02_t:589_4	na karonti. Nagaraṃ nāma koci attho atthīti pana kesañci samaññātidhāvanaṃ siyāti	589	
PA_tika-abh02_t:589_5	itthipurisādisamaññātidhāvane nagaranidassanaṃ vuttaṃ.	589	
PA_tika-abh02_t:590_0	Yaṃ passati itthiṃ vā purisaṃ vā, nanu cakkhunā itthipurisadassanaṃ natthīti? Saccaṃ	590	
PA_tika-abh02_t:590_1	natthi, “itthiṃ passāmi, purisaṃ passāmī”ti pana pavattasaññāya vasena “yaṃ passatī”ti	590	
PA_tika-abh02_t:590_2	vuttaṃ. Micchādassane vā diṭṭhiyā yaṃ passati, na taṃ diṭṭhaṃ, taṃ rūpāyatanaṃ na	590	
PA_tika-abh02_t:590_3	hoti, rūpāyatanaṃ vā taṃ na hotīti attho. Atha vā taṃ kesādibhūtupādāyasamūhasaṅkhātaṃ	590	
PA_tika-abh02_t:590_4	diṭṭhaṃ na hoti, diṭṭhaṃ vā yathāvuttaṃ na hotīti attho. Yaṃ diṭṭhaṃ taṃ na passatīti	590	
PA_tika-abh02_t:590_5	yaṃ rūpāyatanaṃ, kesādibhūtupādāyasamūhasaṅkhātaṃ vā diṭṭhaṃ, taṃ paññācakkhunā bhūtato na passatīti attho.	590	
PA_tika-abh02_t:591_0	Na aññadhammānupassīti na aññasabhāvānupassī, asubhādito aññākārānupassī na hotīti	591	
PA_tika-abh02_t:591_1	vuttaṃ hoti. Pathavīkāyanti kesādipathaviṃ dhammasamūhattā kāyoti vadati, lakkhaṇapathavimeva	591	
PA_tika-abh02_t:591_2	vā anekappabhedasakalasarīragataṃ pubbāpariyabhāvena pavattamānaṃ samūhavasena gahetvā	591	
PA_tika-abh02_t:591_3	kāyoti vadati, evaṃ aññatthāpi.	591	
PA_tika-abh02_t:592_0	Ajjhattabahiddhāti ajjhattabahiddhādhammānaṃ ghaṭitārammaṇaṃ ekato ārammaṇabhāvo	592	
PA_tika-abh02_t:592_1	natthīti attho, ajjhattabahiddhā dhammā vā ghaṭitārammaṇaṃ idaṃ natthīti attho. Tīsu	592	
PA_tika-abh02_t:592_2	bhavesu kilesānanti bhavattayavisayānaṃ kilesānanti attho.	592	
PA_tika-abh02_t:593_0	Sabbatthikanti sabbattha bhavaṃ. Sabbasmiṃ līne uddhaṭe ca citte icchitabbattā, sabbe	593	
PA_tika-abh02_t:593_1	vā līne uddhaṭe ca bhāvetabbā bojjhaṅgā atthikā etāyāti sabbatthikā. Antosaṅkhepoti	593	
PA_tika-abh02_t:593_2	antoolīyanā kosajjanti attho.	593	
PA_tika-abh02_t:594_0	Avisesena dvīhipi nīvaraṇappahānaṃ vuttanti katvā puna ekekena vuttappahānavisesaṃ	594	
PA_tika-abh02_t:594_1	dassetuṃ “visesenā”ti āha, “vineyya nīvaraṇānī”ti avatvā abhijjhādomanassavinayassa	594	
PA_tika-abh02_t:594_2	vā payojanaṃ dassento “visesenā”tiādimāha. Kāyānupassanābhāvanāya ujuvipaccanīkānaṃ	594	
PA_tika-abh02_t:594_3	anurodhavirodhādīnaṃ pahānadassanañhi etassa payojananti. Kāyabhāvanāyāti kāyānupassanābhāvanā	594	
PA_tika-abh02_t:594_4	adhippetā. Tenāti anurodhādippahānavacanena.	594	
PA_tika-abh02_t:595_0	Sabbatthikakammaṭṭhānaṃ buddhānussati mettā maraṇassati asubhabhāvanā ca. Satisampajaññena	595	
PA_tika-abh02_t:595_1	etena yoginā parihariyamānaṃ taṃ sabbatthikakammaṭṭhānaṃ vuttaṃ satisampajaññabalena	595	
PA_tika-abh02_t:595_2	avicchinnassa tassa pariharitabbattā, satiyā vā samatho vutto samādhikkhandhasaṅgahitattā.	595	
PA_tika-abh02_t:596	Kāyānupassanāuddesavaṇṇanā niṭṭhitā.	59	
PA_tika-abh02_t:597	Vedanānupassanādiuddesavaṇṇanā	59	
PA_tika-abh02_t:598	Kevalaṃ panidhātiādinā idha ettakaṃ veditabbanti veditabbaṃ paricchedaṃ dasseti. Addamadakkhīti dvepi ekatthā. Sammaddasoti sammā passako.	59	
PA_tika-abh02_t:599	Sukhadukkhatopi cāti sukhādīnaṃ ṭhitivipariṇāmañāṇasukhatāya, vipariṇāmaṭṭhitiaññāṇadukkhatāya ca vuttattā tissopi ca sukhato tissopi ca dukkhato anupassitabbāti attho.	59	
PA_tika-abh02_t:600_0	Rūpādiārammaṇachandādiadhipatiñāṇādisahajātakāmāvacarādibhūminānattabhedānaṃ kusalākusalatabbipākakiriyānānattabhedassa	600	
PA_tika-abh02_t:600_1	ca ādi-saddena sasaṅkhārikāsaṅkhārikasavatthukāvatthukādinānattabhedānañca vasenāti	600	
PA_tika-abh02_t:600_2	yojetabbaṃ. Suññatādhammassāti “dhammā honti, khandhā hontī”tiādinā suññatāvāre āgatasuññatāsabhāvassa	600	
PA_tika-abh02_t:600_3	vasena. Kāmañcetthātiādinā pubbe pahīnattā puna pahānaṃ na vattabbanti codanaṃ dasseti,	600	
PA_tika-abh02_t:600_4	maggacittakkhaṇe vā ekattha pahīnaṃ sabbattha pahīnaṃ hotīti visuṃ visuṃ na vattabbanti.	600	
PA_tika-abh02_t:600_5	Tattha purimacodanāya nānāpuggalaparihāro, pacchimāya nānācittakkhaṇikaparihāro.	600	
PA_tika-abh02_t:600_6	Lokiyabhāvanāya hi kāye pahīnaṃ na vedanādīsu vikkhambhitaṃ hoti. Yadipi na pavatteyya,	600	
PA_tika-abh02_t:600_7	na paṭipakkhabhāvanāya tattha sā abhijjhādomanassassa appavatti hotīti puna tappahānaṃ	600	
PA_tika-abh02_t:600_8	vattabbamevāti. Ubhayattha vā ubhayaṃ sambhavato yojetabbaṃ. Ekattha pahīnaṃ sesesupi	600	
PA_tika-abh02_t:600_9	pahīnaṃ hotīti maggasatipaṭṭhānabhāvanaṃ, lokiyabhāvanāya vā sabbattha appavattimattaṃ	600	
PA_tika-abh02_t:600_10	sandhāya vuttaṃ. “Pañcapi khandhā loko”ti hi catūsupi vuttanti.	6001	
PA_tika-abh02_t:601	Vedanānupassanādiuddesavaṇṇanā niṭṭhitā.	60	
PA_tika-abh02_t:602	Uddesavāravaṇṇanā niṭṭhitā.	60	
PA_tika-abh02_t:603	Kāyānupassanāniddesavaṇṇanā	60	
PA_tika-abh02_t:604_0	356. Sabbappakāravacanena uddese dassitā ajjhattādianupassanā pakārā ca gahitā. Tattha	604	
PA_tika-abh02_t:604_1	antogadhā cuddasa pakārā, kāyagatāsatisutte vuttā kesādivaṇṇakasiṇārammaṇacatukkajjhānappakārā,	604	
PA_tika-abh02_t:604_2	lokiyādippakārā cāti tepi gahitā eva. Niddese hi ekappakāraniddesena nidassanamattaṃ	604	
PA_tika-abh02_t:604_3	katanti, sabbappakāraggahaṇañca bāhiresupi ekadesasambhavato katanti daṭṭhabbaṃ.	604	
PA_tika-abh02_t:605_0	Tiriyaṃ tacaparicchinnanti ettha nanu kesalomanakhānaṃ atacaparicchinnatā tacassa	605	
PA_tika-abh02_t:605_1	ca atthīti? Yadipi atthi, tacaparicchinnabahulatāya pana tacaparicchinnatā na na	605	
PA_tika-abh02_t:605_2	hoti kāyassāti evaṃ vuttaṃ. Taco pariyanto assāti tacapariyantoti vuttoti etena pana	605	
PA_tika-abh02_t:605_3	vacanena kāyekadesabhūto taco gahito eva. Tappaṭibaddhā ca kesādayo tadanupaviṭṭhamūlā	605	
PA_tika-abh02_t:605_4	tacapariyantāva hontīti dvattiṃsākārasamūho sabbopi kāyo tacapariyantoti vuttoti veditabbo.	605	
PA_tika-abh02_t:606_0	“Pūraṃ nānappakārassā”ti vuttaṃ, ke pana te pakārā? Yehi nānappakāraṃ asuci vuttanti	606	
PA_tika-abh02_t:606_1	kesā lomātiādi vuttanti imamatthaṃ dīpento āha “ete kesādayo ākārā”ti. Ākārā pakārāti hi eko attho.	606	
PA_tika-abh02_t:607_0	Nisinnassa yāva aparipphandanisajjāmūlakaṃ dukkhaṃ uppajjati, yāvatā uṭṭhāti vā,	607	
PA_tika-abh02_t:607_1	tāva eko nisajjavāro. Yena vidhinā uggahe kusalo hoti, so sattavidho vidhi “uggahakosalla”nti	607	
PA_tika-abh02_t:607_2	vuccati, taṃnibbattaṃ vā ñāṇaṃ.	607	
PA_tika-abh02_t:608_0	Pathavīdhātubahulabhāvato matthaluṅgassa karīsāvasāne tantiāropanamāha. Ettha pana	608	
PA_tika-abh02_t:608_1	maṃsaṃ…pe… vakkaṃ…pe… kesāti evaṃ vakkapañcakādīsu anulomasajjhāyaṃ vatvā paṭilomasajjhāyo	608	
PA_tika-abh02_t:608_2	purimehi sambandho vutto. Svāyaṃ ye parato visuṃ tipañcāhaṃ, purimehi ekato tipañcāhanti	608	
PA_tika-abh02_t:608_3	chapañcāhaṃ sajjhāyā vakkhamānā, tesu ādiantadassanavasena vuttoti daṭṭhabbo. Anulomapaṭilomasajjhāyepi	608	
PA_tika-abh02_t:608_4	hi paṭilomasajjhāyo antimoti. Sajjhāyappakārantaraṃ vā etampīti veditabbaṃ. Hatthasaṅkhalikā	608	
PA_tika-abh02_t:608_5	aṅgulipanti. Lakkhaṇapaṭivedhassāti asubhalakkhaṇapaṭivedhassa, dhātulakkhaṇapaṭivedhassa vā.	608	
PA_tika-abh02_t:609	Attano bhāgo sabhāgo, sabhāgena paricchedo sabhāgaparicchedo, heṭṭhuparitiriyantehi sakakoṭṭhāsikakesantarādīhi ca paricchedoti attho.	60	
PA_tika-abh02_t:610	Dhātuvibhaṅgo pukkusātisuttaṃ. Sādhāraṇavasenāti ettakeneva siddhe sabba-ggahaṇaṃ vaṇṇakasiṇavasena catukkajjhānikasamathasādhāraṇattassa ca dassanatthaṃ.	61	
PA_tika-abh02_t:611_0	Okkamanavissajjananti paṭipajjitabbavajjetabbe maggeti attho. Bahiddhā puthuttārammaṇeti	611	
PA_tika-abh02_t:611_1	ettha kāyānupassanaṃ hitvā subhādivasena gayhamānā kesādayopi bahiddhā puthuttārammaṇānevāti	611	
PA_tika-abh02_t:611_2	veditabbā. Ukkuṭṭhukkaṭṭhiṭṭhāneyeva uṭṭhahitvāti pubbe viya ekattha katāya ukkuṭṭhiyā	611	
PA_tika-abh02_t:611_3	kamena sabbatālesu patitvā uṭṭhahitvā pariyantatālaṃ āditālañca agantvā tato tato	611	
PA_tika-abh02_t:611_4	tattha tattheva katāya ukkuṭṭhiyā uṭṭhahitvāti attho.	611	
PA_tika-abh02_t:612_0	Adhicittanti samathavipassanācittaṃ. Anuyuttenāti yuttapayuttena, bhāventenāti attho.	612	
PA_tika-abh02_t:612_1	Samādhinimittaṃ upalakkhaṇākāro samādhiyeva. Manasi kātabbanti citte kātabbaṃ, uppādetabbanti	612	
PA_tika-abh02_t:612_2	attho. Samādhikāraṇaṃ vā ārammaṇaṃ samādhinimittaṃ āvajjitabbanti attho. Ṭhānaṃ atthīti	612	
PA_tika-abh02_t:612_3	vacanaseso, taṃ cittaṃ kosajjāya saṃvatteyya, etassa saṃvattanassa kāraṇaṃ atthīti	612	
PA_tika-abh02_t:612_4	attho. Taṃ vā manasikaraṇaṃ cittaṃ kosajjāya saṃvatteyyāti etassa ṭhānaṃ kāraṇanti	612	
PA_tika-abh02_t:612_5	attho. Na ca pabhaṅgūti kammaniyabhāvūpagamanena ca pabhijjanasabhāvanti attho.	612	
PA_tika-abh02_t:613_0	Ālimpetīti ādīpeti jāleti. Tañcāti taṃ piḷandhanavikatisaṅkhātaṃ atthaṃ payojanaṃ.	613	
PA_tika-abh02_t:613_1	Assāti suvaṇṇakārassa anubhoti sambhoti sādheti. Assa vā suvaṇṇassa taṃ atthaṃ suvaṇṇakāro anubhoti pāpuṇāti.	613	
PA_tika-abh02_t:614_0	Abhiññāya iddhividhādiñāṇena sacchikaraṇīyassa iddhividhapaccanubhavanādikassa abhiññāsacchikaraṇīyassa.	614	
PA_tika-abh02_t:614_1	Paccakkhaṃ yassa atthi, so sakkhi, sakkhino bhabbatā sakkhibhabbatā, sakkhibhavanatāti	614	
PA_tika-abh02_t:614_2	vuttaṃ hoti. Sakkhi ca so bhabbo cāti vā sakkhibhabbo. Ayañhi iddhividhādīnaṃ bhabbo,	614	
PA_tika-abh02_t:614_3	tattha ca sakkhīti sakkhibhabbo, tassa bhāvo sakkhibhabbatā, taṃ pāpuṇāti. Āyataneti	614	
PA_tika-abh02_t:614_4	pubbahetādike kāraṇe sati.	614	
PA_tika-abh02_t:615_0	Sītibhāvanti nibbānaṃ, kilesadarathavūpasamaṃ vā. Sampahaṃsetīti samapavattaṃ cittaṃ	615	
PA_tika-abh02_t:615_1	tathāpavattiyā paññāya toseti uttejeti. Yadā vā nirassādaṃ cittaṃ bhāvanāya na pakkhandati,	615	
PA_tika-abh02_t:615_2	tadā jātiādīni saṃvegavatthūni paccavekkhitvā sampahaṃseti samuttejeti.	615	
PA_tika-abh02_t:616	Tiriyaṃ aññamaññena paricchinnā, kathaṃ? Dve kesā ekato natthīti. Āsayoti nissayo, paccayoti attho.	61	
PA_tika-abh02_t:617	Nakhā tiriyaṃ aññamaññena paricchinnāti visuṃ vavatthitataṃ sandhāya vuttaṃ. Tameva hi atthaṃ dassetuṃ “dve nakhā ekato natthī”ti āhāti.	61	
PA_tika-abh02_t:618_0	Sukhumampīti yathāvuttaoḷārikacammato sukhumaṃ antomukhacammādi. Koṭṭhāsesu vā tacena	618	
PA_tika-abh02_t:618_1	paricchinnattā yaṃ durupalakkhaṇīyaṃ, taṃ “sukhuma”nti vuttaṃ. Tañhi vuttanayena	618	
PA_tika-abh02_t:618_2	tacaṃ vivaritvā passantassa pākaṭaṃ hotīti.	618	
PA_tika-abh02_t:619	Tālaguḷapaṭalaṃ nāma pakkatālaphalalasikaṃ tālapaṭṭikāya limpitvā sukkhāpetvā uddharitvā gahitapaṭalaṃ.	61	
PA_tika-abh02_t:620	Evaṃ timattānīti evaṃ-matta-saddehi gopphakaṭṭhikādīni avuttānipi dassetīti veditabbaṃ. Kīḷāgoḷakāni suttena bandhitvā aññamaññaṃ ghaṭṭetvā kīḷanagoḷakāni.	62	
PA_tika-abh02_t:621_0	Tattha jaṅghaṭṭhikassa patiṭṭhitaṭṭhānanti jaṇṇukaṭṭhimhi pavisitvā ṭhitaṭṭhānanti	621	
PA_tika-abh02_t:621_1	adhippāyo. Tena aṭṭhinā patiṭṭhitaṭṭhānaṃ yaṃ kaṭiṭṭhino, taṃ aggachinnamahāpunnāgaphalasadisaṃ.	621	
PA_tika-abh02_t:621_2	Sīsakapaṭṭaveṭhakaṃ veṭhetvā ṭhapitasīsamayaṃ paṭṭakaṃ. Suttakantanasalākāviddhā	621	
PA_tika-abh02_t:621_3	goḷakā vaṭṭanāti vuccanti, vaṭṭanānaṃ āvali vaṭṭanāvali. Avalekhanasatthakaṃ ucchutacāvalekhanasatthakaṃ.	621	
PA_tika-abh02_t:622	Vakkabhāgena paricchinnanti vakkapariyantabhāgena paricchinnaṃ.	62	
PA_tika-abh02_t:623	Sakkharasudhāvaṇṇanti marumpehi katasudhāvaṇṇaṃ. “Setasakkharasudhāvaṇṇa”nti ca pāṭhaṃ vadanti, setasakkharāvaṇṇaṃ sudhāvaṇṇañcāti attho.	62	
PA_tika-abh02_t:624	Yattha annapānaṃ nipatitvā tiṭṭhatīti sambandho.	62	
PA_tika-abh02_t:625	Visamacchinnakalāpo visamaṃ udakaṃ paggharati, evameva sarīraṃ kesakūpādivivarehi upari heṭṭhā tiriyañca visamaṃ paggharatīti dassetuṃ visamacchinna-ggahaṇaṃ karoti.	62	
PA_tika-abh02_t:626	Atikaṭukaaccuṇhādiko visabhāgāhāro uṇhakāle pavattamānānaṃ dhātūnaṃ visabhāgattā.	62	
PA_tika-abh02_t:627_0	Ekattārammaṇabaleneva vāti vikkhambhitanīvaraṇena susamāhitacittena upaṭṭhitassa	627	
PA_tika-abh02_t:627_1	nānārammaṇavipphandanavirahena ekasabhāvassa ārammaṇassa vasena. Tañhi ekattārammaṇaṃ	627	
PA_tika-abh02_t:627_2	upaṭṭhahamānameva attani abhiratiṃ, sātisayaṃ pharaṇapītiṃ, iṭṭhākārānubhavanañca	627	
PA_tika-abh02_t:627_3	somanassaṃ uppādeti. Na hi abhiratisomanassehi vinā anatikkantapītisukhassa ekattupaṭṭhānaṃ atthīti.	627	
PA_tika-abh02_t:628_0	Avisesato pana sādhāraṇavasenāti paṭikūladhātuvaṇṇavisesaṃ akatvā samathavipassanāsādhāraṇavasenāti	628	
PA_tika-abh02_t:628_1	attho. Tividhenāti anulomādinā vakkhamānena. Cha māseti addhamāse ūnepi māsaparicchedena	628	
PA_tika-abh02_t:628_2	paricchijjamāne sajjhāye cha māsā paricchedakā hontīti katvā vuttanti veditabbaṃ.	628	
PA_tika-abh02_t:628_3	Paricchijjamānassa māsantaragamananivāraṇañhi chamāsaggahaṇaṃ, na sakalachamāse parivattadassanatthaṃ.	628	
PA_tika-abh02_t:628_4	Ācariyāti aṭṭhakathācariyā.	628	
PA_tika-abh02_t:629	Lakkhaṇanti dhātupaṭikūlalakkhaṇaṃ. Janaṃ na arahantīti ajaññā, jane pavesetuṃ ayuttā jigucchanīyāti vuttaṃ hoti.	62	
PA_tika-abh02_t:630_0	Paṭipāṭiyā aṭṭhīnīti paṭipāṭiyā aṭṭhīni koṭiyā ṭhitāni. Na ettha koci attā nāma atthi,	630	
PA_tika-abh02_t:630_1	aṭṭhīni eva aṭṭhipuñjamatto evāyaṃ saṅghāṭoti dasseti. Anekasandhiyamitoti anekehi	630	
PA_tika-abh02_t:630_2	sandhīhi yamito sambaddho so aṭṭhipuñjoti dasseti. Na kehicīti yamentaṃ attānaṃ paṭisedheti.	630	
PA_tika-abh02_t:630_3	Codito jarāya maraṇābhimukhagamanena codito.	630	
PA_tika-abh02_t:631_0	Mahābhūtaṃ upādārūpena paricchinnaṃ “nīlaṃ pītaṃ sugandhaṃ duggandha”ntiādinā. Upādārūpaṃ	631	
PA_tika-abh02_t:631_1	mahābhūtena tannissitassa tassa tato bahi abhāvā. Chāyātapānaṃ ātapapaccayachāyuppādakabhāvo	631	
PA_tika-abh02_t:631_2	aññamaññaparicchedakatā. Rūpakkhandhassa pariggahitattā tadantogadhānaṃ cakkhādiāyatanadvārānaṃ	631	
PA_tika-abh02_t:631_3	vasena taṃtaṃdvārikā arūpino khandhā pākaṭā honti, āyatanāni ca dvārāni ca āyatanadvārānīti	631	
PA_tika-abh02_t:631_4	vā attho. Tena rūpāyatanādīnañca vasenāti vuttaṃ hoti.	631	
PA_tika-abh02_t:632	Sappaccayāti sappaccayabhāvā, paccayāyattaṃ hutvā nibbattanti vuttaṃ hoti. Samāno vā sadiso yutto paccayo sappaccayo, tasmā sappaccayā.	63	
PA_tika-abh02_t:633	Ettakoti yathāvuttena ākārena paguṇo koṭṭhāso. Uggahova uggahasandhi. Vaṇṇādimukhena hi upaṭṭhānaṃ ettha sandhīyati sambajjhatīti “sandhī”ti vuccati.	63	
PA_tika-abh02_t:634_0	Upaṭṭhātīti vaṇṇādivasena upaṭṭhātīti attho. Pañcaṅgasamannāgateti nātidūranāccāsannagamanāgamanasampannanti	634	
PA_tika-abh02_t:634_1	ekaṅgaṃ, divā abbokiṇṇaṃ rattiṃ appasaddaṃ appanigghosanti ekaṃ, appaḍaṃsamakasavātātapasarīsapasamphassanti	634	
PA_tika-abh02_t:634_2	ekaṃ, tasmiṃ kho pana senāsane viharantassa appakasirena uppajjati cīvara…pe… parikkhāroti	634	
PA_tika-abh02_t:634_3	ekaṃ, tasmiṃ pana senāsane therā bhikkhū viharanti bahussutāti ekaṃ. Pañcaṅgasamannāgatenāti	634	
PA_tika-abh02_t:634_4	appābādhāsāṭheyyasaddhāpaññāvīriyehi padhāniyaṅgehi samannāgatena.	634	
PA_tika-abh02_t:635_0	Uṭṭhānakadāyanti tehi khettehi uṭṭhānakaṃ, tehi dātabbadhaññanti attho. Ettha ca	635	
PA_tika-abh02_t:635_1	aṭṭhakumbhadāyakakhettaṃ viya mukhadhovanakiccaṃ, soḷasakumbhadāyakaṃ viya khādanabhuñjanakiccaṃ	635	
PA_tika-abh02_t:635_2	daṭṭhabbaṃ lahukagarukabhāvato. Tato pana yaṃ dukkhaṃ nibbattati, taṃ aññañca dvattiṃsākāramanasikārena	635	
PA_tika-abh02_t:635_3	ca nivattatīti āha “ettheva kammaṃ kātabba”nti. Ettāvatāti ekadivasaṃ tiṃsa vāre	635	
PA_tika-abh02_t:635_4	manasikāraṭṭhapanena.	635	
PA_tika-abh02_t:636_0	Sahassuddhāraṃ sādhetvāti sahassavaḍḍhitaṃ iṇaṃ yojetvā. Uddharitabboti uddhāroti	636	
PA_tika-abh02_t:636_1	hi vaḍḍhi vuccatīti. Suddhacittenāti vikkhepādikilesavirahitacittena. Kesādīsu tace	636	
PA_tika-abh02_t:636_2	rajjantā succhavicammaṃ tacoti gahetvā “suvaṇṇādivaṇṇo me taco”tiādinā rajjanti.	636	
PA_tika-abh02_t:637	Tesu dve ekamaggaṃ paṭipajjamānā nāma na hontīti yathā tathā vā palāyantīti attho. Tattha rāgādivatthubhāvena dvattiṃsākārānaṃ corasadisatā anatthāvahatā daṭṭhabbā.	63	
PA_tika-abh02_t:638_0	Kammameva visesādhigamassa ṭhānanti kammaṭṭhānaṃ bhāvanā vuccati. Tenāha “manasikarontassa	638	
PA_tika-abh02_t:638_1	appanaṃ pāpuṇātī”ti. Kammassa vā bhāvanāya ṭhānaṃ ārammaṇaṃ appanārammaṇabhāvūpagamanena	638	
PA_tika-abh02_t:638_2	appanaṃ pāpuṇātīti vuttaṃ.	638	
PA_tika-abh02_t:639	Mānajātikoti etena laṅghanasamatthatāyogena upasamarahitataṃ dasseti. Cittampi hi tathā nānārammaṇesu vaḍḍhitaṃ upasamarahitanti dassetabbanti.	63	
PA_tika-abh02_t:640	Hatthe gahitapañhavatthu pākatikamevāti visuddhimagge vuttataṃ sandhāyāha. Tattha hi vuttaṃ –	64	
PA_tika-abh02_t:641_0	“Mālakatthero kira dīghabhāṇakaabhayattheraṃ hatthe gahetvā ‘āvuso abhaya, imaṃ tāva	641	
PA_tika-abh02_t:641_1	pañhaṃ uggaṇhāhī’ti vatvā āha ‘mālakatthero dvattiṃsakoṭṭhāsesu dvattiṃsapaṭhamajjhānalābhī,	641	
PA_tika-abh02_t:641_2	sace rattiṃ ekaṃ, divā ekaṃ samāpajjati, atirekaḍḍhamāsena puna sampajjati. Sace	641	
PA_tika-abh02_t:641_3	pana devasikaṃ ekameva samāpajjati, atirekamāsena puna sampajjatī”’ti.	641	
PA_tika-abh02_t:642	Idaṃ pana ekaṃ manasikarontassa ekaṃ pāṭiyekkaṃ manasikarontassa dvattiṃsāti etassa sādhanatthaṃ nidassanavasena ānītanti daṭṭhabbaṃ.	64	
PA_tika-abh02_t:643_0	Anupādinnakapakkhe ṭhitānīti etena cetiyapabbatavāsī mahātissatthero viya, saṅgharakkhitattherupaṭṭhākasāmaṇero	643	
PA_tika-abh02_t:643_1	viya ca anupādinnakapakkhe ṭhapetvā gahetuṃ sakkontassa dasavidhāsubhavasena jīvamānakasarīrepi	643	
PA_tika-abh02_t:643_2	upaṭṭhite upacārappatti dassitā hotīti veditabbā. “Atthissa kāye”ti pana sattavasena	643	
PA_tika-abh02_t:643_3	kesādīsu gayhamānesu yathā “imasmiṃ kāye”ti satta-ggahaṇarahite ahaṃkāravatthumhi	643	
PA_tika-abh02_t:643_4	viddhastāhaṃkāre sadā sannihite pākaṭe ca attano kāye upaṭṭhānaṃ hoti, na tathā tatthāti	643	
PA_tika-abh02_t:643_5	appanaṃ appattā ādīnavānupassanāva tattha hotīti adhippāyenāha “asubhānupassanāsaṅkhātā	643	
PA_tika-abh02_t:643_6	pana vipassanābhāvanā hotīti veditabbā”ti.	643	
PA_tika-abh02_t:644	357. Ādimhi sevanā āsevanā, vaḍḍhanaṃ bhāvanā, punappunaṃ karaṇaṃ bahulīkammanti ayametesaṃ viseso.	64	
PA_tika-abh02_t:645_0	362. Vatthupariññāyāti abhijjhādomanassānaṃ vatthubhūtassa kāyassa parijānanena.	645	
PA_tika-abh02_t:645_1	Appitāti gamitā, sā ca vināsitatāti āha “vināsitā”ti. Appavattiyaṃ ṭhapitātipi appitāti	645	
PA_tika-abh02_t:645_2	ayamattho niruttisiddhiyā vuttoti daṭṭhabbo. Vigatantā katāti idāni kātabbo anto	645	
PA_tika-abh02_t:645_3	etesaṃ natthīti vigatantā, evaṃbhūtā katāti attho. Kammameva visesādhigamassa ṭhānaṃ	645	
PA_tika-abh02_t:645_4	kammaṭṭhānaṃ, kamme vā ṭhānaṃ bhāvanārambho kammaṭṭhānaṃ, tañca anupassanāti āha	645	
PA_tika-abh02_t:645_5	“anupassanāya kammaṭṭhāna”nti, anupassanāya vuttanti adhippāyo.	645	
PA_tika-abh02_t:646	Kāyānupassanāniddesavaṇṇanā niṭṭhitā.	64	
PA_tika-abh02_t:647	Vedanānupassanāniddesavaṇṇanā	64	
PA_tika-abh02_t:648_0	363. Sampajānassa vediyanaṃ sampajānavediyanaṃ. Vatthunti sukhādīnaṃ ārammaṇamāha,	648	
PA_tika-abh02_t:648_1	tena vatthu ārammaṇaṃ etissāti vatthuārammaṇāti samāso daṭṭhabbo. Vohāramattaṃ hotīti	648	
PA_tika-abh02_t:648_2	etena “sukhaṃ vedanaṃ vedayāmī”ti idaṃ vohāramattena vuttanti dasseti.	648	
PA_tika-abh02_t:649_0	Vīriyasamādhiṃ yojetvāti adhivāsanavīriyassa adhimattatāya tassa samatāya ubhayaṃ	649	
PA_tika-abh02_t:649_1	saha yojetvā. Saha paṭisambhidāhīti lokuttarapaṭisambhidāhi saha. Lokiyānampi vā	649	
PA_tika-abh02_t:649_2	sati uppattikāle tattha samatthataṃ sandhāya “saha paṭisambhidāhī”ti vuttanti daṭṭhabbaṃ.	649	
PA_tika-abh02_t:649_3	Samasīsīti vārasamasīsī hutvā paccavekkhaṇavārassa anantaravāre parinibbāyīti attho.	649	
PA_tika-abh02_t:649_4	Saṅkhepamanasikāravasena mahāsatipaṭṭhāne, vitthāramanasikāravasena rāhulovādadhātuvibhaṅgādīsu.	649	
PA_tika-abh02_t:650_0	Phassapañcamakeyevāti eva-saddena vuttesu tīsupi mukhesu pariggahassa samānataṃ dasseti.	650	
PA_tika-abh02_t:650_1	Nāmarūpavavatthānassa adhippetattā niravasesarūpapariggahassa dassanatthaṃ “vatthu	650	
PA_tika-abh02_t:650_2	nāma karajakāyo”ti āha, na cakkhādīni chavatthūnīti. Karajakāyassa pana vatthubhāvasādhanatthaṃ	650	
PA_tika-abh02_t:650_3	“idañca pana me viññāṇaṃ ettha sitaṃ, ettha paṭibaddha”nti suttaṃ ābhataṃ.	650	
PA_tika-abh02_t:651_0	Phassaviññāṇānaṃ pākaṭatā kesañci hotīti yesaṃ na hoti, te sandhāyāha “phassavasena	651	
PA_tika-abh02_t:651_1	vā hi…pe… na pākaṭaṃ hotī”ti. Tesaṃ pana aññesañca sabbesaṃ veneyyānaṃ vedanā pākaṭāti	651	
PA_tika-abh02_t:651_2	āha “vedanāvasena pana pākaṭaṃ hotī”ti. Satadhotasappi nāma satavāraṃ vilāpetvā vilāpetvā	651	
PA_tika-abh02_t:651_3	udake pakkhipitvā uddharitvā gahitasappi.	651	
PA_tika-abh02_t:652_0	Vinivattetvāti catukkhandhasamudāyato visuṃ uddharitvā. Mahāsatipaṭṭhānasuttādīsu	652	
PA_tika-abh02_t:652_1	katthaci paṭhamaṃ rūpakammaṭṭhānaṃ vatvā pacchā arūpakammaṭṭhānaṃ vedanāvasena vinivattetvā	652	
PA_tika-abh02_t:652_2	dassitaṃ. Katthaci arūpakammaṭṭhānaṃ eva vedanāvasena arūparāsito, ñātapariññāya	652	
PA_tika-abh02_t:652_3	pariññātato vā rūpārūparāsito vā vinivattetvā dassitaṃ. Tatthāpi yesu paṭhamaṃ ñātapariññā	652	
PA_tika-abh02_t:652_4	vuttā, tesu tadantogadhaṃ. Yesu na vuttā, tesu ca vedanāya ārammaṇamattaṃ saṃkhittaṃ	652	
PA_tika-abh02_t:652_5	pāḷianāruḷhaṃ rūpakammaṭṭhānaṃ sandhāya rūpakammaṭṭhānassa paṭhamaṃ kathitatā vuttāti veditabbā.	652	
PA_tika-abh02_t:653_0	“Manoviññeyyānaṃ dhammānaṃ iṭṭhānaṃ kantāna”ntiādinā nayena vuttaṃ chagehassitasomanassaṃ	653	
PA_tika-abh02_t:653_1	pañcakāmaguṇesu assādānupassino eva hotīti āha “pañcakāmaguṇāmisanissitā cha gehassitasomanassavedanā”ti.	653	
PA_tika-abh02_t:654	Vedanānupassanāniddesavaṇṇanā niṭṭhitā.	65	
PA_tika-abh02_t:655	Cittānupassanāniddesavaṇṇanā	65	
PA_tika-abh02_t:656_0	365. Kilesasampayuttānaṃ dhammānaṃ kehici kilesehi vippayogepi sati yehi sampayuttā,	656	
PA_tika-abh02_t:656_1	tehi saṃkilesabhāvena sadisehi saṃkiliṭṭhattā itarehipi na visuddhatā hotīti āha	656	
PA_tika-abh02_t:656_2	“na pacchimapadaṃ bhajantī”ti. Duvidhanti visuṃ vacanaṃ sarāgasadosehi visiṭṭhaggahaṇatthaṃ.	656	
PA_tika-abh02_t:656_3	Avipassanupagattā “idha okāsova natthī”ti vuttaṃ.	656	
PA_tika-abh02_t:657	Cittānupassanāniddesavaṇṇanā niṭṭhitā.	65	
PA_tika-abh02_t:658	Dhammānupassanāniddeso	65	
PA_tika-abh02_t:659	Ka. nīvaraṇapabbavaṇṇanā	65	
PA_tika-abh02_t:660	367. Kaṇhasukkānaṃ yuganaddhatā natthīti pajānanakāle abhāvā “abhiṇhasamudācāravasenā”ti āha.	66	
PA_tika-abh02_t:661_0	Subhampīti kāmacchandopi. So hi attano gahaṇākārena “subha”nti vuccati, tenākārena	661	
PA_tika-abh02_t:661_1	pavattamānakassa aññassa kāmacchandassa nimittattā “nimitta”nti cāti. Ākaṅkhitassa	661	
PA_tika-abh02_t:661_2	hitasukhassa anupāyabhūto manasikāro anupāyamanasikāro. Tatthāti nipphādetabbe ārammaṇabhūte	661	
PA_tika-abh02_t:661_3	ca duvidhepi subhanimitte.	661	
PA_tika-abh02_t:662_0	Asubhampīti asubhajjhānampi. Taṃ pana dasasu asubhesu kesādīsu ca pavattaṃ daṭṭhabbaṃ.	662	
PA_tika-abh02_t:662_1	Kesādīsu hi saññā asubhasaññāti girimānandasutte vuttāti. Ettha catubbidhassapi ayonisomanasikārassa	662	
PA_tika-abh02_t:662_2	yonisomanasikārassa ca dassanaṃ niravasesadassanatthaṃ katanti veditabbaṃ. Tesu pana	662	
PA_tika-abh02_t:662_3	asubhe subhanti asubhanti ca manasikāro idhādhippeto, tadanukulattā vā itarepīti.	662	
PA_tika-abh02_t:663_0	Bhojane mattaññuno thinamiddhābhibhavābhāvā otāraṃ alabhamāno kāmarāgo pahīyatīti	663	
PA_tika-abh02_t:663_1	vadanti. Bhojananissitaṃ pana āhārepaṭikūlasaññaṃ, tabbipariṇāmassa tadādhārassa	663	
PA_tika-abh02_t:663_2	tassa ca upanissayabhūtassa asubhatādidassanaṃ, kāyassa ca āhāraṭṭhitikatādidassanaṃ	663	
PA_tika-abh02_t:663_3	so uppādetīti tassa kāmacchando pahīyateva, abhidhammapariyāyena sabbopi lobho kāmacchandanīvaraṇanti	663	
PA_tika-abh02_t:663_4	āha “arahattamaggenā”ti.	663	
PA_tika-abh02_t:664_0	Odissakānodissakadisāpharaṇānanti attagaruatippiyasahāyamajjhattavasena odissakatā,	664	
PA_tika-abh02_t:664_1	sīmābhede kate anodissakatā, ekadisāpharaṇavasena disāpharaṇatā mettāya uggahaṇe	664	
PA_tika-abh02_t:664_2	veditabbā. Vihāraracchāgāmādivasena vā odissakadisāpharaṇaṃ, vihārādiuddesarahitaṃ	664	
PA_tika-abh02_t:664_3	puratthimādidisāvasena anodissakadisāpharaṇanti evaṃ vā dvidhā uggahaṃ sandhāya “odissakānodissakadisāpharaṇāna”nti	664	
PA_tika-abh02_t:664_4	vuttaṃ. Uggaho ca yāva upacārā daṭṭhabbo, uggahitāya āsevanā bhāvanā. Tattha “sabbe	664	
PA_tika-abh02_t:664_5	sattā pāṇā bhūtā puggalā attabhāvapariyāpannā”ti etesaṃ vasena pañcavidhā, ekekasmiṃ	664	
PA_tika-abh02_t:664_6	“averā hontu, abyāpajjā, anīghā, sukhī attānaṃ pariharantū”ti catudhā pavattito vīsatividhā	664	
PA_tika-abh02_t:664_7	vā anodhisopharaṇā mettā, “sabbā itthiyo purisā ariyā anariyā devā manussā vinipātikā”ti	664	
PA_tika-abh02_t:664_8	sattodhikaraṇavasena pavattā sattavidhā, aṭṭhavīsatividhā vā odhisopharaṇā mettā,	664	
PA_tika-abh02_t:664_9	dasahi disāhi disodhikaraṇavasena pavattā dasavidhā ca disāpharaṇā mettā, ekekāya	664	
PA_tika-abh02_t:664_10	vā disāya sattādiitthiādiaverādiyogena asītādhikacatusatappabhedā anodhisoodhisopharaṇā veditabbā.	6641	
PA_tika-abh02_t:665	Kāyavināmanāti kāyassa vividhena ākārena nāmanā.	66	
PA_tika-abh02_t:666_0	Atibhojane nimittaggāhoti atibhojane thinamiddhassa nimittaggāho, “ettake bhutte	666	
PA_tika-abh02_t:666_1	thinamiddhassa kāraṇaṃ hoti, ettake na hotī”ti thinamiddhassa kāraṇākāraṇaggāhoti	666	
PA_tika-abh02_t:666_2	attho. Dhutaṅgānaṃ vīriyanissitattā āha “dhutaṅganissitasappāyakathāyapī”ti.	666	
PA_tika-abh02_t:667	Kukkuccampi katākatānusocanavasena pavattamānaṃ uddhaccena samānalakkhaṇaṃ avūpasamasabhāvamevāti cetaso avūpasamo “uddhaccakukkuccamevā”ti vutto.	66	
PA_tika-abh02_t:668_0	Bahussutassa ganthato ca atthato ca atthādīni vicinantassa cetaso vikkhepo na hoti	668	
PA_tika-abh02_t:668_1	yathāvidhipaṭipattiyā yathānurūpapatikārappavattiyā katākatānusocanañcāti “bāhusaccenapi	668	
PA_tika-abh02_t:668_2	uddhaccakukkuccaṃ pahīyatī”ti āha. Vuḍḍhasevitā ca vuḍḍhasīlitaṃ āvahatīti cetovūpasamakarattā	668	
PA_tika-abh02_t:668_3	uddhaccakukkuccappahānakāritā vuttā. Vuḍḍhataṃ pana anapekkhitvā vinayadharā kukkuccavinodakā	668	
PA_tika-abh02_t:668_4	kalyāṇamittā vuttāti daṭṭhabbā.	668	
PA_tika-abh02_t:669	Tiṭṭhati etthāti ṭhānīyā, vicikicchāya ṭhānīyā vicikicchāṭhānīyā. Ṭhātabbāti vā ṭhānīyā, vicikicchā ṭhānīyā etesūti vicikicchāṭhānīyā.	66	
PA_tika-abh02_t:670_0	Kāmaṃ bahussutatāparipucchakatāhi aṭṭhavatthukāpi vicikicchā pahīyati, tathāpi ratanattayavicikicchāmūlikā	670	
PA_tika-abh02_t:670_1	sesavicikicchāti katvā āha “tīṇi ratanāni ārabbhā”ti. Vinaye pakataññutā “sikkhāya	670	
PA_tika-abh02_t:670_2	kaṅkhatī”ti vuttāya vicikicchāya pahānaṃ karotīti āha “vinaye ciṇṇavasībhāvassapī”ti.	670	
PA_tika-abh02_t:670_3	Okappaniyasaddhāsaṅkhātaadhimokkhabahulassāti anupavisanasaddhāsaṅkhātaadhimokkhena	670	
PA_tika-abh02_t:670_4	adhimuccanabahulassa. Adhimuccanañca adhimokkhuppādanamevāti daṭṭhabbaṃ. Saddhāya	670	
PA_tika-abh02_t:670_5	vā ninnatā adhimutti.	670	
PA_tika-abh02_t:671	Nīvaraṇapabbavaṇṇanā niṭṭhitā.	67	
PA_tika-abh02_t:672	Kha. bojjhaṅgapabbavaṇṇanā	67	
PA_tika-abh02_t:673_0	Khandhādipāḷiyā attho khandhādīnaṃ atthoti katvā āha “khandha…pe… vipassanānaṃ atthasannissitaparipucchābahulatā”ti.	673	
PA_tika-abh02_t:673_1	Tena pāḷimuttakapucchā na tathā paññāsaṃvattanikā, yathā atthapaṭipucchāti dasseti.	673	
PA_tika-abh02_t:674	Mandattā aggijālādīsu āpodhātuādīnaṃ viya vīriyādīnaṃ sakicce asamatthatā vuttā.	67	
PA_tika-abh02_t:675	Pattaṃ nīharantova taṃ sutvāti ettha pañcābhiññattā dibbasotena assosīti vadanti.	67	
PA_tika-abh02_t:676	Pasādasinehābhāvenāti pasādasaṅkhātassa sinehassa abhāvena. Gadrabhapiṭṭhe lūkharajo lūkhataro hutvā dissatīti atilūkhatāya taṃsadise.	67	
PA_tika-abh02_t:677	Saṃvejanapasādanehi tejanaṃ tosanañca sampahaṃsanāti.	67	
PA_tika-abh02_t:678	Bojjhaṅgapabbavaṇṇanā niṭṭhitā.	67	
PA_tika-abh02_t:679_0	Samathavipassanāsuddhavipassanāvasena paṭhamassa itaresañca kathitattāti attho. Maggasampayuttā	679	
PA_tika-abh02_t:679_1	sati kāyānupassanā nāmāti āgamanavasena vuttaṃ. Evaṃ tāva desanā puggale tiṭṭhatīti	679	
PA_tika-abh02_t:679_2	kāyānupassīādīnaṃ āgamanavasena visesetvā vuttā satipaṭṭhānadesanā puggale tiṭṭhatīti	679	
PA_tika-abh02_t:679_3	attho. Na hi sakkā ekassa anekasamaṅgitā vattuṃ ekakkhaṇe anekasatisambhavāvabodhapasaṅgā,	679	
PA_tika-abh02_t:679_4	puggalaṃ pana āmasitvā sakiccaparicchinne dhamme vuccamāne kiccabhedena ekissāpi	679	
PA_tika-abh02_t:679_5	satiyā anekanāmatā hotīti dassento “kāye panā”tiādimāha. Yathā hi puggalakiccaṃ dhammā	679	
PA_tika-abh02_t:679_6	evāti dhammabhedena kāyānupassīādipuggalabhedova hoti, na evaṃ dhammassa dhammo kiccanti	679	
PA_tika-abh02_t:679_7	na dhammabhedena tassa bhedo, tasmā ekāva sati catuvipallāsappahānabhūtā magge samiddhā	679	
PA_tika-abh02_t:679_8	anatthantarena tappahānakiccabhedena cattāri nāmāni labhatīti ayamettha adhippāyo.	679	
PA_tika-abh02_t:680	Suttantabhājanīyavaṇṇanā niṭṭhitā.	68	
PA_tika-abh02_t:681	2. Abhidhammabhājanīyavaṇṇanā	68	
PA_tika-abh02_t:682_0	374. Abhidhammabhājanīye “kathañca bhikkhu kāye kāyānupassī viharati? Idha bhikkhu	682	
PA_tika-abh02_t:682_1	yasmiṃ samaye…pe… dandhābhiññaṃ kāye kāyānupassī, yā tasmiṃ samaye satī”tiādinā āgamanavasena	682	
PA_tika-abh02_t:682_2	visesitāni satipaṭṭhānāni puggale ṭhapetvā desetvā puna “tattha katamaṃ satipaṭṭhānaṃ?	682	
PA_tika-abh02_t:682_3	Idha bhikkhu yasmiṃ samaye…pe… dandhābhiññaṃ…pe… yā tasmiṃ samaye satī”tiādinā puggalaṃ	682	
PA_tika-abh02_t:682_4	anāmasitvā āgamavisesanañca akatvā catukiccasādhakekasativasena suddhikasatipaṭṭhānanayo	682	
PA_tika-abh02_t:682_5	vuttoti ayamettha nayadvaye viseso.	682	
PA_tika-abh02_t:683	Abhidhammabhājanīyavaṇṇanā niṭṭhitā.	68	
PA_tika-abh02_t:684	Satipaṭṭhānavibhaṅgavaṇṇanā niṭṭhitā.	68	
PA_tika-abh02_t:685	8. Sammappadhānavibhaṅgo	68	
PA_tika-abh02_t:686	1. Suttantabhājanīyavaṇṇanā	68	
PA_tika-abh02_t:687_0	390. Kāraṇappadhānāti “anuppannapāpakānuppādādiatthā”ti gahitā tatheva te hontīti	687	
PA_tika-abh02_t:687_1	taṃ atthaṃ sādhentiyevāti etassa atthassa dīpako sammā-saddoti yathādhippetatthassa	687	
PA_tika-abh02_t:687_2	anuppannapāpakānuppādādino kāraṇabhūtā, padhānakāraṇabhūtāti attho. Sammāsaddassa	687	
PA_tika-abh02_t:687_3	upāyayonisoatthadīpakataṃ sandhāya “upāyappadhānā yonisopadhānā”ti vuttaṃ. Paṭipannakoti	687	
PA_tika-abh02_t:687_4	bhāvanamanuyutto. Bhusaṃ yogo payogo, payogova parakkamo payogaparakkamo. Etānīti	687	
PA_tika-abh02_t:687_5	“vāyamatī”tiādīni “āsevamāno vāyamatī”tiādinā yojetabbāni.	687	
PA_tika-abh02_t:688	Anuppannāti avattabbataṃ āpannānanti bhūmiladdhārammaṇādhiggahitāvikkhambhitāsamugghātituppannānaṃ.	68	
PA_tika-abh02_t:689_0	391. Dhammacchandoti taṇhādiṭṭhivīriyacchandā viya na añño dhammo, atha kho chandaniyasabhāvo	689	
PA_tika-abh02_t:689_1	evāti dassento āha “sabhāvacchando”ti. Tattha “yo kāmesu kāmacchando”tiādīsu taṇhā	689	
PA_tika-abh02_t:689_2	chandoti vuttāti veditabbo, “sabbeva nu kho, mārisa, samaṇabrāhmaṇā ekantavādā ekantasīlā	689	
PA_tika-abh02_t:689_3	ekantachandā ekantaajjhosānā”ti ettha diṭṭhi, pamādaniddese “nikkhittachandatā nikkhittadhuratā”ti vīriyanti vaṇṇeti.	689	
PA_tika-abh02_t:690	394. Vāyamati vīriyaṃ ārabhatīti padadvayassapi niddeso vīriyaniddesoyevāti adhippāyenāha “vīriyaniddese”ti.	69	
PA_tika-abh02_t:691_0	406. Sabbapubbabhāgeti sabbamaggānaṃ pubbabhāge. Purimasminti “anuppannā me kusalā	691	
PA_tika-abh02_t:691_1	dhammā anuppajjamānā anatthāya saṃvatteyyu”nti etthāpi “samathavipassanāva gahetabbā”ti	691	
PA_tika-abh02_t:691_2	vuttaṃ aṭṭhakathāyaṃ, taṃ pana maggānuppannatāya bhāvato anuppajjamāne ca tasmiṃ	691	
PA_tika-abh02_t:691_3	vaṭṭānatthasaṃvattanato na yuttanti paṭikkhipati.	691	
PA_tika-abh02_t:692_0	Mahantaṃ gāravaṃ hoti, tasmā “saṅghagāravena yathāruci vindituṃ na sakkā”ti saṅghena	692	
PA_tika-abh02_t:692_1	saha na nikkhami. Atimandāni noti nanu atimandānīti attho. Santasamāpattito aññaṃ	692	
PA_tika-abh02_t:692_2	santhambhanakāraṇaṃ balavaṃ natthīti “tato parihīnā santhambhituṃ na sakkontī”ti	692	
PA_tika-abh02_t:692_3	āha. Na hi mahārajjumhi chinne suttatantū sandhāretuṃ sakkontīti. Samathe vatthuṃ	692	
PA_tika-abh02_t:692_4	dassetvā tena samānagatikā vipassanā cāti iminā adhippāyenāha “evaṃ uppannā samathavipassanā…pe… saṃvattantī”ti.	692	
PA_tika-abh02_t:693	Tattha anuppannānanti ettha tattha duvidhāya sammappadhānakathāya, tattha vā pāḷiyaṃ “anuppannāna”nti etassa ayaṃ vinicchayoti adhippāyo. Eteyevāti anamatagge saṃsāre uppannāyeva.	69	
PA_tika-abh02_t:694_0	Cuddasa mahāvattāni khandhake vuttāni āgantukaāvāsikagamikaanumodana bhattagga piṇḍacārika	694	
PA_tika-abh02_t:694_1	āraññika senāsana jantāgharavaccakuṭi ācariyaupajjhāyasaddhivihārikaantevāsikavattāni	694	
PA_tika-abh02_t:694_2	cuddasa. Tato aññāni pana kadāci tajjanīyakammakatādikāle pārivāsikādikāle ca caritabbāni	694	
PA_tika-abh02_t:694_3	dvāsīti khuddakavattānīti kathitāni daṭṭhabbāni. Na hi tāni sabbāsu avatthāsu caritabbāni,	694	
PA_tika-abh02_t:694_4	tasmā mahāvatte agaṇitāni. Tattha “pārivāsikānaṃ bhikkhūnaṃ vattaṃ paññāpessāmī”ti	694	
PA_tika-abh02_t:694_5	ārabhitvā “na upasampādetabbaṃ…pe… na chamāyaṃ caṅkamante caṅkame caṅkamitabba”nti	694	
PA_tika-abh02_t:694_6	vuttāni pakatatte caritabbavattāvasānāni chasaṭṭhi, tato paraṃ “na, bhikkhave, pārivāsikena	694	
PA_tika-abh02_t:694_7	bhikkhunā pārivāsikavuḍḍhatarena bhikkhunā saddhiṃ, mūlāyapaṭikassanārahena, mānattārahena,	694	
PA_tika-abh02_t:694_8	mānattacārikena, abbhānārahena bhikkhunā saddhiṃ ekacchanne āvāse vatthabba”ntiādīni	694	
PA_tika-abh02_t:694_9	pakatatte caritabbehi anaññattā visuṃ visuṃ agaṇetvā pārivāsikavuḍḍhatarādīsu puggalantaresu	694	
PA_tika-abh02_t:694_10	caritabbattā tesaṃ vasena sampiṇḍetvā ekekaṃ katvā gaṇetabbāni pañcāti ekasattati	6941	
PA_tika-abh02_t:694_11	vattāni, ukkhepanīyakammakatavattesu vattapaññāpanavasena vuttaṃ “na pakatattassa	6941	
PA_tika-abh02_t:694_12	bhikkhuno abhivādanaṃ paccuṭṭhānaṃ…pe… nahāne piṭṭhiparikammaṃ sāditabba”nti idaṃ	6941	
PA_tika-abh02_t:694_13	abhivādanādīnaṃ assādiyanaṃ ekaṃ, “na pakatatto bhikkhu sīlavipattiyā anuddhaṃsetabbo”tiādīni	6941	
PA_tika-abh02_t:694_14	ca dasāti evaṃ dvāsīti honti. Etesveva kānici tajjanīyakammakatādivattāni, kānici	6941	
PA_tika-abh02_t:694_15	pārivāsikādivattānīti aggahitaggahaṇena dvāsītivattanti daṭṭhabbaṃ.	6941	
PA_tika-abh02_t:695_0	Idha vipākānubhavanavasena tadārammaṇaṃ, avipakkavipākassa sabbathā avigatattā bhavitvā	695	
PA_tika-abh02_t:695_1	vigatamattavasena kammañca “bhutvā vigatuppanna”nti vuttaṃ, na aṭṭhasāliniyaṃ viya	695	
PA_tika-abh02_t:695_2	rajjanādivasena anubhutvāpagataṃ javanaṃ, uppajjitvā niruddhatāvasena bhūtāpagatasaṅkhātaṃ	695	
PA_tika-abh02_t:695_3	sesasaṅkhatañca “bhūtāpagatuppanna”nti, tasmā idha okāsakatuppannaṃ vipākameva vadati,	695	
PA_tika-abh02_t:695_4	na tattha viya kammampīti. Anusayitakilesāti appahīnā maggena pahātabbā adhippetā.	695	
PA_tika-abh02_t:695_5	Tenāha “atītā vā…pe… na vattabbā”ti. Tesañhi ambataruṇopamāya vattamānāditā na vattabbāti.	695	
PA_tika-abh02_t:696_0	Āhatakhīrarukkho viya nimittaggāhavasena adhigataṃ ārammaṇaṃ, anāhatakhīrarukkho	696	
PA_tika-abh02_t:696_1	viya avikkhambhitatāya antogadhakilesaṃ ārammaṇaṃ daṭṭhabbaṃ, nimittaggāhakāvikkhambhitakilesā	696	
PA_tika-abh02_t:696_2	vā puggalā āhatānāhatakhīrarukkhasadisā. Purimanayenevāti avikkhambhituppanne viya	696	
PA_tika-abh02_t:696_3	“imasmiṃ nāma ṭhāne nuppajjissantīti na vattabbā asamugghāṭitattā”ti yojetvā vitthāretabbaṃ.	696	
PA_tika-abh02_t:697_0	Pāḷiyanti paṭisambhidāpāḷiyaṃ. Maggena pahīnakilesānameva tidhā navattabbataṃ apākaṭaṃ	697	
PA_tika-abh02_t:697_1	pākaṭaṃ kātuṃ ajātaphalarukkho ābhato, atītādīnaṃ appahīnatādassanatthampi “jātaphalarukkhena	697	
PA_tika-abh02_t:697_2	dīpetabba”nti āha. Tattha yathā acchinne rukkhe nibbattirahāni phalāni chinne anuppajjamānāni	697	
PA_tika-abh02_t:697_3	na kadāci sasabhāvāni ahesuṃ honti bhavissanti cāti atītādibhāvena na vattabbāni,	697	
PA_tika-abh02_t:697_4	evaṃ maggena pahīnakilesā ca daṭṭhabbā. Yathā ca chede asati phalāni uppajjissanti,	697	
PA_tika-abh02_t:697_5	sati ca nuppajjissantīti chedassa sātthakatā, evaṃ maggabhāvanāya ca sātthakatā yojetabbā.	697	
PA_tika-abh02_t:698	Suttantabhājanīyavaṇṇanā niṭṭhitā.	69	
PA_tika-abh02_t:699	3. Pañhapucchakavaṇṇanā	69	
PA_tika-abh02_t:700_0	427. Pañhapucchake yaṃ vuttaṃ “vīriyajeṭṭhikāya pana aññassa vīriyassa abhāvā na	700	
PA_tika-abh02_t:700_1	vattabbāni maggādhipatīnīti vā na maggādhipatīnīti vā”ti, ettha “maggādhipatīnī”ti	700	
PA_tika-abh02_t:700_2	na vattabbatāya eva aññassa vīriyassa abhāvo kāraṇanti daṭṭhabbaṃ. Chandassa pana	700	
PA_tika-abh02_t:700_3	cittassa vā namaggabhūtassa adhipatino tadā abhāvā “na maggādhipatīnī”ti na vattabbānīti	700	
PA_tika-abh02_t:700_4	vuttaṃ. Chandacittānaṃ viya namaggabhūtassa aññassa vīriyādhipatino abhāvāti vā adhippāyo.	700	
PA_tika-abh02_t:700_5	Sammappadhānānaṃ tadā maggasaṅkhātaadhipatibhāvato vā “na maggādhipatīnī”ti navattabbatā vuttāti veditabbā.	700	
PA_tika-abh02_t:701	Pañhapucchakavaṇṇanā niṭṭhitā.	70	
PA_tika-abh02_t:702	Sammappadhānavibhaṅgavaṇṇanā niṭṭhitā.	70	
PA_tika-abh02_t:703	9. Iddhipādavibhaṅgo	70	
PA_tika-abh02_t:704	1. Suttantabhājanīyavaṇṇanā	70	
PA_tika-abh02_t:705_0	431. Iddhi-saddassa paṭhamo kattuattho, dutiyo karaṇattho vutto, pāda-saddassa eko	705	
PA_tika-abh02_t:705_1	karaṇamevattho vutto. Pajjitabbāva iddhi vuttā, na ca ijjhantī pajjitabbā ca iddhi	705	
PA_tika-abh02_t:705_2	pajjanakaraṇena pādena samānādhikaraṇā hotīti “paṭhamenatthena iddhi eva pādo iddhipādo”ti	705	
PA_tika-abh02_t:705_3	na sakkā vattuṃ, tathā iddhikiriyākaraṇena sādhetabbā ca vuddhisaṅkhātā iddhi pajjanakiriyākaraṇena	705	
PA_tika-abh02_t:705_4	pajjitabbāti dvinnaṃ karaṇānaṃ na asamānādhikaraṇatā sambhavatīti “dutiyenatthena	705	
PA_tika-abh02_t:705_5	iddhiyā pādo iddhipādo”ti ca na sakkā vattuṃ, tasmā paṭhamenatthena iddhiyā pādo	705	
PA_tika-abh02_t:705_6	iddhipādo, dutiyenatthena iddhi eva pādo iddhipādoti evaṃ yojanā yujjati.	705	
PA_tika-abh02_t:706_0	“Chandaṃ ce…pe… ayaṃ vuccati chandasamādhī”ti imāya pāḷiyā chandādhipati samādhi	706	
PA_tika-abh02_t:706_1	chandasamādhīti adhipati-saddalopaṃ katvā samāso vuttoti viññāyati, adhipati-saddatthadassanavasena	706	
PA_tika-abh02_t:706_2	pana “chandahetuko chandādhiko vā samādhi chandasamādhī”ti aṭṭhakathāyaṃ vuttanti	706	
PA_tika-abh02_t:706_3	veditabbaṃ. Padhānabhūtāti vīriyabhūtāti keci vadanti. Saṅkhatasaṅkhārādinivattanatthañhi	706	
PA_tika-abh02_t:706_4	padhānaggahaṇanti. Atha vā taṃ taṃ visesaṃ saṅkharotīti saṅkhāro, sabbaṃ vīriyaṃ.	706	
PA_tika-abh02_t:706_5	Tattha catukiccasādhakato aññassa nivattanatthaṃ padhānaggahaṇanti padhānabhūtā seṭṭhabhūtāti	706	
PA_tika-abh02_t:706_6	attho. Catubbidhassa pana vīriyassa adhippetattā bahuvacananiddeso kato. Adhiṭṭhānaṭṭhenāti	706	
PA_tika-abh02_t:706_7	duvidhatthāyapi iddhiyā adhiṭṭhānatthena. Pādabhūtanti iminā visuṃ samāsayojanāvasena	706	
PA_tika-abh02_t:706_8	pana yo pubbe iddhipādattho pāda-saddassa upāyatthataṃ gahetvā yathāyutto vutto,	706	
PA_tika-abh02_t:706_9	so vakkhamānānaṃ paṭilābhapubbabhāgānaṃ kattukaraṇiddhibhāvaṃ, uttaracūḷabhājanīye	706	
PA_tika-abh02_t:706_10	vā vuttehi chandādīhi iddhipādehi sādhetabbāya iddhiyā kattiddhibhāvaṃ, chandādīnañca	7061	
PA_tika-abh02_t:706_11	karaṇiddhibhāvaṃ sandhāya vuttoti veditabbo.	7061	
PA_tika-abh02_t:707_0	Vīriyiddhipādaniddese “vīriyasamādhipadhānasaṅkhārasamannāgata”nti dvikkhattuṃ vīriyaṃ	707	
PA_tika-abh02_t:707_1	āgataṃ. Tattha purimaṃ samādhivisesanaṃ “vīriyādhipati samādhi vīriyasamādhī”ti,	707	
PA_tika-abh02_t:707_2	dutiyaṃ samannāgamaṅgadassanaṃ. Dveyeva hi sabbattha samannāgamaṅgāni samādhi padhānasaṅkhāro	707	
PA_tika-abh02_t:707_3	ca, chandādayo samādhivisesanāni, padhānasaṅkhāro pana padhānavacaneneva visesito,	707	
PA_tika-abh02_t:707_4	na chandādīhīti na idha vīriyādhipatitā padhānasaṅkhārassa vuttā hoti. Vīriyañca	707	
PA_tika-abh02_t:707_5	samādhiṃ visesetvā ṭhitameva samannāgamaṅgavasena padhānasaṅkhāravacanena vuttanti	707	
PA_tika-abh02_t:707_6	nāpi dvīhi vīriyehi samannāgamo vutto hotīti. Yasmā pana chandādīhi visiṭṭho samādhi,	707	
PA_tika-abh02_t:707_7	tathā visiṭṭheneva ca tena sampayutto padhānasaṅkhāro sesadhammā ca, tasmā samādhivisesanānaṃ	707	
PA_tika-abh02_t:707_8	vasena cattāro iddhipādā vuttā. Visesanabhāvo ca chandādīnaṃ taṃtaṃavassayanavasena	707	
PA_tika-abh02_t:707_9	hotīti “chandasamādhi…pe… iddhipāda”nti ettha nissayatthepi pāda-sadde upāyatthena	707	
PA_tika-abh02_t:707_10	chandādīnaṃ iddhipādatā vuttā hoti. Teneva uttaracūḷabhājanīye “cattāro iddhipādā	7071	
PA_tika-abh02_t:707_11	chandiddhipādo”tiādinā chandādīnameva iddhipādatā vuttā. Pañhapucchake ca “cattāro	7071	
PA_tika-abh02_t:707_12	iddhipādā idha bhikkhu chandasamādhī”tiādināva uddesaṃ katvāpi puna chandādīnaṃyeva	7071	
PA_tika-abh02_t:707_13	kusalādibhāvo vibhattoti. Upāyiddhipādadassanatthameva hi nissayiddhipādadassanaṃ	7071	
PA_tika-abh02_t:707_14	kataṃ, aññathā catubbidhatā na hotīti ayamettha pāḷivasena atthavinicchayo veditabbo.	7071	
PA_tika-abh02_t:708_0	433. Rathadhureti rathassa purato. Hīnajātiko caṇḍālo upaṭṭhānādiguṇayogepi senāpatiṭṭhānādīni	708	
PA_tika-abh02_t:708_1	na labhatīti āha “jātiṃ sodhetvā…pe… jātiṃ avassayatī”ti. Amantanīyoti hitāhitamantane na araho.	708	
PA_tika-abh02_t:709_0	Raṭṭhapālatthero chande sati kathaṃ nānujānissantīti sattapi bhattāni abhuñjitvā	709	
PA_tika-abh02_t:709_1	mātāpitaro anujānāpetvā pabbajitvā chandameva avassāya lokuttaradhammaṃ nibbattesīti	709	
PA_tika-abh02_t:709_2	āha “raṭṭhapālatthero viyā”ti.	709	
PA_tika-abh02_t:710_0	Mogharājatthero vīmaṃsaṃ avassayīti tassa bhagavā “suññato lokaṃ avekkhassū”ti suññatākathaṃ	710	
PA_tika-abh02_t:710_1	kathesi, paññānissitamānaniggahatthañca dvikkhattuṃ pucchito pañhaṃ na kathesi. Tattha	710	
PA_tika-abh02_t:710_2	punappunaṃ chanduppādanaṃ tosanaṃ viya hotīti chandassa upaṭṭhānasadisatā vuttā,	710	
PA_tika-abh02_t:710_3	thāmabhāvato vīriyassa sūrattasadisatā, “chadvārādhipati rājā”ti vacanato pubbaṅgamattā	710	
PA_tika-abh02_t:710_4	cittassa visiṭṭhajātisadisatā.	710	
PA_tika-abh02_t:711_0	Abhedatoti chandādike tayo tayo dhamme sampiṇḍetvā, iddhiiddhipāde amissetvā vā kathananti	711	
PA_tika-abh02_t:711_1	attho. Tattha chandavīriyādayo visesena ijjhanti etāyāti iddhīti vuccanti, ijjhatīti	711	
PA_tika-abh02_t:711_2	iddhīti avisesena samādhipadhānasaṅkhārāpīti.	711	
PA_tika-abh02_t:712_0	Chandiddhipādasamādhiddhipādādayo visiṭṭhā, pādo sabbiddhīnaṃ sādhāraṇattā avisiṭṭho,	712	
PA_tika-abh02_t:712_1	tasmā visiṭṭhesveva pavesaṃ avatvā avisiṭṭhe ca pavesaṃ vattuṃ yuttanti dassetuṃ	712	
PA_tika-abh02_t:712_2	sabbattha “pāde patiṭṭhātipi vattuṃ vaṭṭatī”ti āha. Tatthevāti chandasamādhipadhānasaṅkhāraiddhipādesu,	712	
PA_tika-abh02_t:712_3	catūsu chandādikesvevāti attho. “Chandavato ko samādhi na ijjhissatī”ti samādhibhāvanāmukhena	712	
PA_tika-abh02_t:712_4	bhāvitā samādhibhāvitā.	712	
PA_tika-abh02_t:713_0	Ettha panāti bhedakathāyaṃ abhedakathanato abhinavaṃ natthīti attho. Ye hi tayo dhammā	713	
PA_tika-abh02_t:713_1	abhedakathāyaṃ iddhiiddhipādotveva vuttā, te eva bhedakathāyaṃ iddhīpi honti iddhipādāpi,	713	
PA_tika-abh02_t:713_2	sesā iddhipādā evāti evaṃ abhinavābhāvaṃ dassento “chando samādhī”tiādimāha. Ime	713	
PA_tika-abh02_t:713_3	hi tayo…pe… na vinā, tasmā sesā sampayuttakā cattāro khandhā tesaṃ tiṇṇaṃ ijjhanena	713	
PA_tika-abh02_t:713_4	iddhi nāma bhaveyyuṃ, na attano sabhāvenāti te iddhipādā eva honti, na iddhīti evamidaṃ	713	
PA_tika-abh02_t:713_5	purimassa kāraṇabhāvena vuttanti veditabbaṃ. Atha vā tiṇṇaṃ iddhitā iddhipādatā ca	713	
PA_tika-abh02_t:713_6	vuttā, sesānañca iddhipādatāva, taṃ sabbaṃ sādhetuṃ “ime hi tayo…pe… na vinā”ti āha.	713	
PA_tika-abh02_t:713_7	Tena yasmā ijjhanti, tasmā iddhi. Ijjhamānā ca yasmā sampayuttakehi saheva ijjhanti,	713	
PA_tika-abh02_t:713_8	na vinā, tasmā sampayuttakā iddhipādā, tadantogadhattā pana te tayo dhammā iddhipādāpi	713	
PA_tika-abh02_t:713_9	hontīti dasseti. Sampayuttakānampi pana khandhānaṃ iddhibhāvapariyāyo atthīti dassetuṃ	713	
PA_tika-abh02_t:713_10	“sampayuttakā panā”tiādimāha. Catūsu khandhesu ekadesassa iddhitā, catunnampi “iddhiyā	7131	
PA_tika-abh02_t:713_11	pādo iddhipādo”ti iminā atthena iddhipādatā, punapi catunnaṃ khandhānaṃ “iddhi eva	7131	
PA_tika-abh02_t:713_12	pādo iddhipādo”ti iminā atthena iddhipādatā ca dassitā, na aññassāti katvā āha “na	7131	
PA_tika-abh02_t:713_13	aññassa kassaci adhivacana”nti. Iminā “iddhi nāma anipphannā”ti idaṃ vādaṃ paṭisedheti.	7131	
PA_tika-abh02_t:714_0	Paṭilābhapubbabhāgānaṃ paṭilābhasseva ca iddhiiddhipādatāvacanaṃ apubbanti katvā	714	
PA_tika-abh02_t:714_1	pucchati “kenaṭṭhena iddhi, kenaṭṭhena pādo”ti. Paṭilābho pubbabhāgo cāti vacanaseso.	714	
PA_tika-abh02_t:714_2	Upāyo ca upāyabhāveneva attano phalassa patiṭṭhā hotīti āha “patiṭṭhānaṭṭheneva pādo”ti.	714	
PA_tika-abh02_t:714_3	Chandoyeva…pe… vīmaṃsāva vīmaṃsiddhipādoti kathitaṃ, tasmā na cattāro khandhā iddhiyā	714	
PA_tika-abh02_t:714_4	samānakālikā nānākkhaṇikā vā iddhipādā, jeṭṭhakabhūtā pana chandādayo eva sabbattha	714	
PA_tika-abh02_t:714_5	iddhipādāti ayameva tesaṃ aṭṭhakathācariyānaṃ adhippāyo. Suttantabhājanīye hi abhidhammabhājanīye	714	
PA_tika-abh02_t:714_6	ca samādhivisesanavasena dassitānaṃ upāyabhūtānaṃ iddhipādānaṃ pākaṭakaraṇatthaṃ	714	
PA_tika-abh02_t:714_7	uttaracūḷabhājanīyaṃ vuttanti. Kecīti uttaravihāravāsitherā kira.	714	
PA_tika-abh02_t:715	Suttantabhājanīyavaṇṇanā niṭṭhitā.	71	
PA_tika-abh02_t:716	2. Abhidhammabhājanīyavaṇṇanā	71	
PA_tika-abh02_t:717_0	444. Abhidhammabhājanīye “iddhipādoti tathābhūtassa phasso…pe… paggāho avikkhepo”ti	717	
PA_tika-abh02_t:717_1	iddhiiddhipādatthadassanatthaṃ paggāhāvikkhepā vuttā, cittapaññā ca saṅkhipitvāti.	717	
PA_tika-abh02_t:717_2	Cattāri nayasahassāni vibhattānīti idaṃ sādhipativārānaṃ paripuṇṇānaṃ abhāvā vicāretabbaṃ.	717	
PA_tika-abh02_t:717_3	Na hi adhipatīnaṃ adhipatayo vijjanti, ekekasmiṃ pana iddhipādaniddese ekeko adhipativāro	717	
PA_tika-abh02_t:717_4	labbhatīti soḷasa soḷasa nayasatāni labbhanti.	717	
PA_tika-abh02_t:718	Abhidhammabhājanīyavaṇṇanā niṭṭhitā.	71	
PA_tika-abh02_t:719	3. Pañhapucchakavaṇṇanā	71	
PA_tika-abh02_t:720_0	Nanu ca cattāropi adhipatayo ekakkhaṇe labbhanti, aññamaññassa pana adhipatayo na	720	
PA_tika-abh02_t:720_1	bhavanti “cattāro iddhipādā na maggādhipatino”ti vuttattā. Rājaputtopamāpi hi etamatthaṃ	720	
PA_tika-abh02_t:720_2	dīpetīti? Na, ekakkhaṇe dutiyassa adhipatino abhāvato eva, “na maggādhipatino”ti	720	
PA_tika-abh02_t:720_3	vuttattā rājaputtopamā adhipatiṃ na karontīti imamevatthaṃ dīpeti, na adhipatīnaṃ	720	
PA_tika-abh02_t:720_4	sahabhāvaṃ. Taṃ kathaṃ jānitabbanti? Paṭikkhittattā. Adhipatipaccayaniddese hi aṭṭhakathāyaṃ	720	
PA_tika-abh02_t:720_5	vuttā “kasmā pana yathā hetupaccayaniddese ‘hetū hetusampayuttakāna’nti vuttaṃ, evamidha	720	
PA_tika-abh02_t:720_6	‘adhipatī adhipatisampayuttakāna’nti avatvā ‘chandādhipati chandasampayuttakāna’ntiādinā	720	
PA_tika-abh02_t:720_7	nayena desanā katāti? Ekakkhaṇe abhāvato”ti. Sati ca catunnaṃ adhipatīnaṃ sahabhāve	720	
PA_tika-abh02_t:720_8	“ariyamaggasamaṅgissa vīmaṃsādhipateyyaṃ maggaṃ bhāventassā”ti visesanaṃ na kattabbaṃ	720	
PA_tika-abh02_t:720_9	siyā avīmaṃsādhipatikassa maggassa abhāvā. Chandādīnaṃ aññamaññādhipatikaraṇabhāve	720	
PA_tika-abh02_t:720_10	ca “vīmaṃsaṃ ṭhapetvā taṃsampayutto”tiādinā chandādīnaṃ vīmaṃsādhipatikattavacanaṃ	7201	
PA_tika-abh02_t:720_11	na vattabbaṃ siyā. Tathā “cattāro ariyamaggā siyā maggādhipatino, siyā na vattabbā	7201	
PA_tika-abh02_t:720_12	maggādhipatino”ti evamādīhipi adhipatīnaṃ sahabhāvo paṭikkhitto evāti.	7201	
PA_tika-abh02_t:721	Pañhapucchakavaṇṇanā niṭṭhitā.	72	
PA_tika-abh02_t:722	Iddhipādavibhaṅgavaṇṇanā niṭṭhitā.	72	
PA_tika-abh02_t:723	10. Bojjhaṅgavibhaṅgo	72	
PA_tika-abh02_t:724	1. Suttantabhājanīyaṃ	72	
PA_tika-abh02_t:725	Paṭhamanayavaṇṇanā	72	
PA_tika-abh02_t:726	466. Patiṭṭhānāyūhanā oghataraṇasuttavaṇṇanāyaṃ –	72	
PA_tika-abh02_t:727_0	“Kilesavasena patiṭṭhānaṃ, abhisaṅkhāravasena āyūhanā. Tathā taṇhādiṭṭhīhi patiṭṭhānaṃ,	727	
PA_tika-abh02_t:727_1	avasesakilesābhisaṅkhārehi āyūhanā. Taṇhāvasena patiṭṭhānaṃ, diṭṭhivasena āyūhanā.	727	
PA_tika-abh02_t:727_2	Sassatadiṭṭhiyā patiṭṭhānaṃ, ucchedadiṭṭhiyā āyūhanā. Līnavasena patiṭṭhānaṃ, uddhaccavasena	727	
PA_tika-abh02_t:727_3	āyūhanā. Kāmasukhānuyogavasena patiṭṭhānaṃ, attakilamathānuyogavasena āyūhanā. Sabbākusalābhisaṅkhāravasena	727	
PA_tika-abh02_t:727_4	patiṭṭhānaṃ, sabbalokiyakusalābhisaṅkhāravasena āyūhanā”ti –	727	
PA_tika-abh02_t:728	Vuttesu pakāresu idha avuttānaṃ vasena veditabbā.	72	
PA_tika-abh02_t:729_0	Sammappavatte dhamme paṭisañcikkhati, upapattito ikkhati, tadākāro hutvā pavattatīti	729	
PA_tika-abh02_t:729_1	paṭisaṅkhānalakkhaṇo upekkhāsambojjhaṅgo. Evañca katvā “paṭisaṅkhā santiṭṭhanā gahaṇe	729	
PA_tika-abh02_t:729_2	majjhattatā”ti upekkhākiccādhimattatāya saṅkhārupekkhā vuttā. Anukkamanikkhepe payojanaṃ	729	
PA_tika-abh02_t:729_3	purimassa purimassa pacchimapacchimakāraṇabhāvo.	729	
PA_tika-abh02_t:730_0	467. Balavatī eva sati satisambojjhaṅgoti katvā balavabhāvadīpanatthaṃ paññā gahitā,	730	
PA_tika-abh02_t:730_1	na yassa kassaci sampadhāraṇasati, kusaluppattikāraṇassa pana saraṇaṃ satīti dassento	730	
PA_tika-abh02_t:730_2	“vattaṃ vā”tiādimāha. Vattasīse ṭhatvāti “aho vata me dhammaṃ suṇeyyuṃ, sutvā ca	730	
PA_tika-abh02_t:730_3	dhammaṃ pasīdeyyuṃ, pasannā ca me pasannākāraṃ kareyyu”nti evaṃcitto ahutvā “svākkhāto	730	
PA_tika-abh02_t:730_4	bhagavatā dhammo…pe… viññūhi, aho vata me dhammaṃ suṇeyyuṃ, sutvā ca dhammaṃ ājāneyyuṃ,	730	
PA_tika-abh02_t:730_5	ājānitvā ca pana tathatthāya paṭipajjeyyu”nti dhammasudhammataṃ paṭicca kāruññaṃ	730	
PA_tika-abh02_t:730_6	anuddayaṃ anukampaṃ upādāya mahākassapattherena viya bhāsitanti attho. Vimuttāyatanasīseti	730	
PA_tika-abh02_t:730_7	“na heva kho satthā, apica kho yathāsutaṃ yathāpariyattaṃ dhammaṃ vitthārena paresaṃ	730	
PA_tika-abh02_t:730_8	desessāmī”ti evaṃ vimuttikāraṇapadhānabhāve ṭhatvā. Cirakatavattādivasena taṃsamuṭṭhāpako	730	
PA_tika-abh02_t:730_9	arūpakoṭṭhāso vutto, bhāvatthattā eva vā katabhāsita-saddā kiriyābhūtassa arūpakoṭṭhāsassa	730	
PA_tika-abh02_t:730_10	vācakāti katvā āha “kāyaviññattiṃ…pe… koṭṭhāsa”nti.	7301	
PA_tika-abh02_t:731_0	Bojjhaṅgasamuṭṭhāpakatā purimānaṃ channaṃ attano attano anantarikassa, paresaṃ sabbesaṃ	731	
PA_tika-abh02_t:731_1	vā taṃtaṃpariyāyena samuṭṭhāpanavasena yojetabbā. Kāmalokavaṭṭāmisāti taṇhā tadārammaṇā	731	
PA_tika-abh02_t:731_2	khandhāti vadanti, pañcakāmaguṇiko ca rāgo tadārammaṇañca kāmāmisaṃ, “sassato attā	731	
PA_tika-abh02_t:731_3	ca loko cā”tiādinā lokaggahaṇavasena pavatto sassatucchedasahagato rāgo tadārammaṇañca	731	
PA_tika-abh02_t:731_4	lokāmisaṃ, lokadhammā vā, vaṭṭassādavasena uppanno saṃsārajanako rāgo tadārammaṇañca	731	
PA_tika-abh02_t:731_5	vaṭṭāmisaṃ. Maggassa pubbabhāgattā pubbabhāgā.	731	
PA_tika-abh02_t:732	Paṭhamanayavaṇṇanā niṭṭhitā.	73	
PA_tika-abh02_t:733	Dutiyanayavaṇṇanā	73	
PA_tika-abh02_t:734_0	468-469. Abhiññeyyā dhammā nāma “sabbe sattā āhāraṭṭhitikā, dve dhātuyo, tisso dhātuyo,	734	
PA_tika-abh02_t:734_1	cattāri ariyasaccāni, pañca vimuttāyatanāni, cha anuttariyāni, satta niddasavatthūni,	734	
PA_tika-abh02_t:734_2	aṭṭhābhibhāyatanāni, navānupubbavihārā, dasa nijjaravatthūnī”ti evaṃpabhedā dhammā,	734	
PA_tika-abh02_t:734_3	“sabbaṃ, bhikkhave, abhiññeyya”nti dassitā khandhādayo ca. Vānanti vinandhanaṃ bhavādīnaṃ,	734	
PA_tika-abh02_t:734_4	gamanaṃ vā piyarūpasātarūpesu.	734	
PA_tika-abh02_t:735_0	Caṅkamaṃ adhiṭṭhahantassa uppannavīriyaṃ vipassanāsahagatanti veditabbaṃ. Ettakenāti	735	
PA_tika-abh02_t:735_1	“lokiyalokuttaramissakā kathitā”ti ettāvatā. Lokiyanti vadanto na kilamatīti kāyaviññattisamuṭṭhāpakassa	735	
PA_tika-abh02_t:735_2	lokiyattā acodanīyoti attho. Alabbha…pe… paṭikkhittāti rūpāvacare alabbhamānakaṃ	735	
PA_tika-abh02_t:735_3	pītisambojjhaṅgaṃ upādāya labbhamānāpi avitakkaavicārā pīti paṭikkhittā, “pītisambojjhaṅgo”ti	735	
PA_tika-abh02_t:735_4	na vuttoti attho. Kāmāvacare vā alabbhamānakaṃ avitakkaavicāraṃ pītiṃ upādāya labbhamānakāva	735	
PA_tika-abh02_t:735_5	pītibojjhaṅgabhūtā paṭikkhittā, avitakkaavicāro pītisambojjhaṅgo na vuttoti attho.	735	
PA_tika-abh02_t:736_0	Ajjhattavimokkhanti ajjhattadhamme abhinivisitvā tato vuṭṭhitamaggo “ajjhattavimokkho”ti	736	
PA_tika-abh02_t:736_1	idha vuttoti adhippāyo. Na vāretabboti vipassanāpādakesu kasiṇādijhānesu satiādīnaṃ	736	
PA_tika-abh02_t:736_2	nibbedhabhāgiyattā na paṭikkhipitabboti attho. Anuddharantā pana vipassanā viya bodhiyā	736	
PA_tika-abh02_t:736_3	maggassa āsannakāraṇaṃ jhānaṃ na hoti, na ca tathā ekantikaṃ kāraṇaṃ, na ca vipassanākiccassa	736	
PA_tika-abh02_t:736_4	viya jhānakiccassa niṭṭhānaṃ maggoti katvā na uddharanti. Tattha kasiṇajjhānaggahaṇena	736	
PA_tika-abh02_t:736_5	tadāyattāni āruppānipi gahitānīti daṭṭhabbāni. Asubhajjhānānaṃ avacanaṃ avitakkāvicārassa adhippetattā.	736	
PA_tika-abh02_t:737	Dutiyanayavaṇṇanā niṭṭhitā.	73	
PA_tika-abh02_t:738	Tatiyanayavaṇṇanā	73	
PA_tika-abh02_t:739_0	470-471. Tadaṅgasamucchedanissaraṇavivekanissitataṃ vatvā paṭippassaddhivivekanissitattassa	739	
PA_tika-abh02_t:739_1	avacanaṃ “satisambojjhaṅgaṃ bhāvetī”tiādinā idha bhāvetabbānaṃ bojjhaṅgānaṃ vuttattā.	739	
PA_tika-abh02_t:739_2	Bhāvitabojjhaṅgassa hi sacchikātabbā phalabojjhaṅgā abhidhammabhājanīye vuttāti.	739	
PA_tika-abh02_t:739_3	Vossagga-saddo pariccāgattho pakkhandanattho cāti vossaggassa duvidhatā vuttā. Yathāvuttenāti	739	
PA_tika-abh02_t:739_4	tadaṅgasamucchedappakārena tanninnabhāvārammaṇakaraṇappakārena ca. Pariṇāmentaṃ vipassanākkhaṇe,	739	
PA_tika-abh02_t:739_5	pariṇataṃ maggakkhaṇe.	739	
PA_tika-abh02_t:740	Tatiyanayavaṇṇanā niṭṭhitā.	74	
PA_tika-abh02_t:741	Suttantabhājanīyavaṇṇanā niṭṭhitā.	74	
PA_tika-abh02_t:742	2. Abhidhammabhājanīyavaṇṇanā	74	
PA_tika-abh02_t:743_0	472. Upekkhanavasenāti sabhāvaniddesataṃ dasseti, hāpanavaḍḍhanesu byāpāraṃ akatvā	743	
PA_tika-abh02_t:743_1	upapattito ikkhanavasenāti attho. Lokiyaupekkhanāya adhikā upekkhanā ajjhupekkhanāti	743	
PA_tika-abh02_t:743_2	ayamattho idha lokuttarā eva adhippetāti yuttoti.	743	
PA_tika-abh02_t:744	Abhidhammabhājanīyavaṇṇanā niṭṭhitā.	74	
PA_tika-abh02_t:745	Bojjhaṅgavibhaṅgavaṇṇanā niṭṭhitā.	74	
PA_tika-abh02_t:746	11. Maggaṅgavibhaṅgo	74	
PA_tika-abh02_t:747	2. Abhidhammabhājanīyavaṇṇanā	74	
PA_tika-abh02_t:748_0	490. Abhidhamme lokuttaracittabhājanīyepi “tasmiṃ kho pana samaye cattāro khandhā	748	
PA_tika-abh02_t:748_1	honti…pe… aṭṭhaṅgiko maggo hotī”ti vuttattā idhāpi abhidhammabhājanīye abhidhammānurūpaṃ	748	
PA_tika-abh02_t:748_2	desanaṃ karonto “aṭṭhaṅgiko maggo”ti ariyopapadataṃ na karoti.	748	
PA_tika-abh02_t:749_0	493. Tasmiṃ samayeti lokiyakālena etesaṃ atirekakiccaṃ dasseti. Viratiuppādanena	749	
PA_tika-abh02_t:749_1	micchāvācādīni puggalaṃ pajahāpentīti sammādiṭṭhādīni pañca “kārāpakaṅgānī”ti vuttāni.	749	
PA_tika-abh02_t:749_2	Sammāvācādikiriyā hi virati, tañca etāni kārāpentīti. Virativasenāti viramaṇakiriyāvasena,	749	
PA_tika-abh02_t:749_3	na kārāpakabhāvena kattubhāvena cāti attho. Imaṃ…pe… kiccātirekataṃ dassetunti lokuttarakkhaṇepi	749	
PA_tika-abh02_t:749_4	imāneva pañca sammāvācādittayassa ekakkhaṇe kārāpakānīti dassetunti attho. Micchādiṭṭhādikā	749	
PA_tika-abh02_t:749_5	dasa, tappaccayā akusalā ca dasāti vīsati akusalapakkhiyā, sammādiṭṭhādikā dasa,	749	
PA_tika-abh02_t:749_6	tappaccayā ca kusalā dasāti vīsati kusalapakkhiyā ca mahācattārīsakasutte vuttāti tassa etaṃ nāmaṃ.	749	
PA_tika-abh02_t:750	Puññabhāgiyāti puññakoṭṭhāse bhavā, puññābhisaṅkhārekadesabhūtāti attho. Khandhopadhiṃ vipaccati, tattha vā vipaccatīti upadhivepakkā.	75	
PA_tika-abh02_t:751_0	Pañcaṅgikamaggaṃ uddisitvā tattha ekekaṃ pucchitvā tassa tasseva samayavavatthānaṃ	751	
PA_tika-abh02_t:751_1	katvā vissajjanaṃ “pāṭiyekkaṃ pucchitvā pāṭiyekkaṃ vissajjana”nti vuttaṃ. Saha pana	751	
PA_tika-abh02_t:751_2	pucchitvā pañcannampi samayavavatthānaṃ katvā vissajjane “tattha katamā sammādiṭṭhiyā	751	
PA_tika-abh02_t:751_3	paññā”tiādiko paṭiniddeso ekato vissajjanapaṭiniddesattā na pāṭiyekkaṃ pucchāvissajjanaṃ	751	
PA_tika-abh02_t:751_4	nāma hotīti. Tattha pañcaṅgikavāre eva pāṭiyekkaṃ pucchāvissajjanaṃ sammādiṭṭhādīsu	751	
PA_tika-abh02_t:751_5	kārāpakaṅgesu ekekamukhāya bhāvanāya magguppattiṃ sandhāya katanti veditabbaṃ. Vācādīni	751	
PA_tika-abh02_t:751_6	hi pubbasuddhiyā sijjhanti, na maggassa upacārenāti.	751	
PA_tika-abh02_t:752	Abhidhammabhājanīyavaṇṇanā niṭṭhitā.	75	
PA_tika-abh02_t:753	Maggaṅgavibhaṅgavaṇṇanā niṭṭhitā.	75	
PA_tika-abh02_t:754	12. Jhānavibhaṅgo	75	
PA_tika-abh02_t:755	1. Suttantabhājanīyaṃ	75	
PA_tika-abh02_t:756	Mātikāvaṇṇanā	75	
PA_tika-abh02_t:757_0	508. Jhānassa pubbabhāgakaraṇīyasampadā pātimokkhasaṃvarādi. Asubhānussatiyo lokuttarajjhānāni	757	
PA_tika-abh02_t:757_1	ca ito bahiddhā natthīti sabbappakāra-ggahaṇaṃ karoti, suññā parappavādā samaṇebhīti	757	
PA_tika-abh02_t:757_2	vacanena samaṇabhāvakarapubbabhāgakaraṇīyasampadāsampannassapi abhāvaṃ dasseti. Sikkhāpadesu	757	
PA_tika-abh02_t:757_3	nāmakāyādivasena vuttesu vacanānatikkamavasena sikkhitabbesu, avītikkamanaviraticetanāsaṅkhātesu	757	
PA_tika-abh02_t:757_4	vā sikkhākoṭṭhāsesu paripūraṇavasena sikkhitabbesu sā sā bhikkhusikkhādikā sikkhāpadekadesabhūtā	757	
PA_tika-abh02_t:757_5	sikkhitabbāti āha “sikkhāpadesūti idamassa sikkhitabbadhammaparidīpana”nti.	757	
PA_tika-abh02_t:758_0	Santosādivasena itarītarasantosaṃ, tassa ca vaṇṇavāditaṃ, aladdhā ca aparitassanaṃ,	758	
PA_tika-abh02_t:758_1	laddhā ca agadhitaparibhoganti ete guṇe dasseti. Jhānabhāvanāya kārakoti paridīpanaṃ	758	
PA_tika-abh02_t:758_2	kārakabhāvaparidīpanaṃ. Araññantiādinā senāsanassa pabhedaṃ, appasaddantiādinā nirādīnavataṃ,	758	
PA_tika-abh02_t:758_3	paṭisallānasāruppanti ānisaṃsaṃ dīpetīti āha “senāsanappabhede…pe… paridīpana”nti.	758	
PA_tika-abh02_t:759	Mātikāvaṇṇanā niṭṭhitā.	75	
PA_tika-abh02_t:760	Niddesavaṇṇanā	76	
PA_tika-abh02_t:761_0	509. Kammatthehi diṭṭhi-saddādīhi sāsanaṃ vuttanti “diṭṭhattā diṭṭhī”tiādi vuttaṃ.	761	
PA_tika-abh02_t:761_1	Sabhāvaṭṭhenāti aviparītaṭṭhena. Sikkhiyamāno kāyādīni vineti, na aññathāti āha “sikkhitabbaṭṭhena	761	
PA_tika-abh02_t:761_2	vinayo”ti, vinayo vā sikkhitabbāni sikkhāpadāni, khandhattayaṃ sikkhitabbanti vinayo	761	
PA_tika-abh02_t:761_3	viyāti vinayoti dasseti. Satthu anusāsanadānabhūtaṃ sikkhattayanti āha “anusiṭṭhidānavasenā”ti.	761	
PA_tika-abh02_t:762_0	Sammādiṭṭhipaccayattāti sammādiṭṭhiyā paccayattā. Tisso hi sikkhā sikkhantassa sammādiṭṭhi	762	
PA_tika-abh02_t:762_1	paripūratīti. “Tasmātiha tvaṃ bhikkhu ādimeva visodhehi kusalesu dhammesu, ko cādi	762	
PA_tika-abh02_t:762_2	kusalānaṃ dhammānaṃ? Sīlañca suvisuddhaṃ diṭṭhi ca ujukā”ti vacanato sammādiṭṭhipubbaṅgamaṃ	762	
PA_tika-abh02_t:762_3	sikkhattayaṃ. Etasmiñca atthadvaye phalakāraṇopacārehi sikkhattayaṃ “diṭṭhī”ti vuttaṃ,	762	
PA_tika-abh02_t:762_4	kusaladhammehi vā attano ekadesabhūtehīti adhippāyo. Bhagavato vinayanakiriyattā	762	
PA_tika-abh02_t:762_5	vinayo sikkhattayaṃ, taṃ pana vinayanaṃ dhammeneva avisamasabhāvena, desanādhammena	762	
PA_tika-abh02_t:762_6	vā pavattaṃ, na daṇḍādināti “dhammavinayo”ti vuttaṃ.	762	
PA_tika-abh02_t:763_0	Anavajjadhammatthanti paramānavajjanibbānatthaṃ, akuppacetovimuttiatthaṃ vā. Dhammesu	763	
PA_tika-abh02_t:763_1	abhiññeyyādīsu abhijānanādikāraṇaṃ sikkhattayanti taṃ “dhammavinayo”ti vuttaṃ. “Imissā	763	
PA_tika-abh02_t:763_2	imasmi”nti punappunaṃ vuccamānaṃ niyamakaraṇaṃ hoti, eva-saddalopo vā katoti adhippāyenāha “niyamo kato”ti.	763	
PA_tika-abh02_t:764_0	510. Bhikkhukoti anaññatthena ka-kārena padaṃ vaḍḍhitanti “bhikkhanadhammatāyā”ti	764	
PA_tika-abh02_t:764_1	atthamāha. Bhikkhakoti pana pāṭhe bhikkhatīti bhikkhakoti attho. Jallikaṃ rajamissaṃ	764	
PA_tika-abh02_t:764_2	malaṃ, amissaṃ malameva. Bhinnapaṭadharoti nibbacanaṃ bhinnapaṭadhare bhikkhu-saddassa niruḷhattā vuttaṃ.	764	
PA_tika-abh02_t:765_0	Yassa bhāvetabbo pahātabbo ca odhi avasiṭṭho atthi, so odhiso, arahā pana tadabhāvā	765	
PA_tika-abh02_t:765_1	odhirahitoti “anodhiso kilesānaṃ pahānā bhikkhū”ti vutto. Odhi-saddo vā ekadese niruḷhoti	765	
PA_tika-abh02_t:765_2	sabbamaggā sabbakilesā ca arahatā bhāvitā pahīnā ca “odhī”ti na vuccanti. Pahānāti	765	
PA_tika-abh02_t:765_3	idañca nibbacanaṃ bhedanapariyāyavasena vuttanti veditabbaṃ.	765	
PA_tika-abh02_t:766	Sekkhotiādinā bhikkhu-saddena vuccamānaṃ atthaṃ guṇavasena dasseti, heṭṭhā pana “samaññāya paṭiññāyā”ti paññāyanavasena, “bhikkhatī”tiādinā nibbacanavasena dassito.	76	
PA_tika-abh02_t:767_0	Sekkho bhikkhūti satta sekkhā kathitā, bhinnattā pāpakānaṃ…pe… bhikkhūti khīṇāsavova	767	
PA_tika-abh02_t:767_1	kathitoti idaṃ dvayaṃ “sekkhoti puthujjanakalyāṇakena saddhiṃ satta ariyā, bhinnattāti	767	
PA_tika-abh02_t:767_2	iminā pana cattāro phalaṭṭhā”ti iminā dvayena na sameti, tadidaṃ nippariyāyadassanaṃ	767	
PA_tika-abh02_t:767_3	vuttanti veditabbaṃ. “Sesaṭṭhānesu puthujjanakalyāṇakādayo kathitā”ti vuttaṃ, nanu	767	
PA_tika-abh02_t:767_4	paṭiññāya bhikkhusīlopi vuttoti? Vutto, na pana idhādhippeto sabbappakārajjhānanibbattakassa adhippetattā.	767	
PA_tika-abh02_t:768	Bhagavato vacanaṃ upasampadākammakaraṇassa kāraṇattā ṭhānaṃ, tadanurūpaṃ ṭhānārahaṃ, anūnañattianussāvanaṃ uppaṭipāṭiyā ca avuttanti attho.	76	
PA_tika-abh02_t:769_0	511. Nippariyāyato sīlaṃ samādānaviratiavītikkamanaviratibhāvatoti adhippāyo. Anabhijjhādīni	769	
PA_tika-abh02_t:769_1	sandhāya cetasikasīlassa pariyāyasīlatā vuttā. Nagaravaḍḍhakī vatthuvijjācariyoti	769	
PA_tika-abh02_t:769_2	vadanti. Catubbidho āhāro asitādīni, bhakkhitabbabhuñjitabbalehitabbacubitabbāni vā.	769	
PA_tika-abh02_t:770_0	Pātimokkhasaṃvarena upeto pihitindriyo hoti tiṇṇaṃ sucaritānaṃ indriyasaṃvarāhārattā,	770	
PA_tika-abh02_t:770_1	pātimokkhasaṃvaro vā indriyasaṃvarassa upanissayo hoti. Iti pātimokkhasaṃvarena pihitindriyo	770	
PA_tika-abh02_t:770_2	“pātimokkhasaṃvarasaṃvuto”ti vutto. Iminā adhippāyena “saṃvuto”ti etassa pihitindriyoti	770	
PA_tika-abh02_t:770_3	atthamāha. Pātimokkhena ca saṃvarena cāti idaṃ pātimokkhato aññaṃ sīlaṃ kāyikaavītikkamādiggahaṇena	770	
PA_tika-abh02_t:770_4	gahitanti iminā adhippāyena vuttanti daṭṭhabbaṃ. Dutiyo panattho dvinnampi ekatthataṃ sandhāya vutto.	770	
PA_tika-abh02_t:771_0	513. Sabbampi dussīlyanti iminā abhijjhādayo ca gahitāti sandhāyāha “manasāpi ācarati	771	
PA_tika-abh02_t:771_1	eva, tasmā taṃ dassetu”nti. Tatthāti kāyikavītikkamādivasena vuttesu anācāresu. Garubhaṇḍavissajjanamāpajjatīti	771	
PA_tika-abh02_t:771_2	thullaccayaṃ āpajjatīti attho.	771	
PA_tika-abh02_t:772	Aropimoti saṅghikabhūmiyaṃ uṭṭhito vutto. Phātikammanti garubhaṇḍantarabhūtaṃ kammaṃ. Daṇḍakammanti yathāvuttaṃ hatthakammamāha. Sināyanti etenāti sinānaṃ, cuṇṇādi.	77	
PA_tika-abh02_t:773_0	Saccālīkena piyavādī “cāṭū”ti vuccati, cāṭuṃ attānaṃ icchatīti cāṭukāmo, tassa bhāvo	773	
PA_tika-abh02_t:773_1	cāṭukamyatā. Muggasūpassa appavisanaṭṭhānaṃ nāma natthi sabbāhārehi aviruddhattāti	773	
PA_tika-abh02_t:773_2	adhippāyo. Paribhaṭati dhāreti, poseti vāti paribhaṭo, atha vā parivārabhūto bhaṭo sevako paribhaṭo.	773	
PA_tika-abh02_t:774_0	Bhaṇḍāgārikakammaṃ gihīnaṃ kariyamānaṃ vuttaṃ. Piṇḍatthaṃ paṭipiṇḍadānaṃ, piṇḍaṃ	774	
PA_tika-abh02_t:774_1	datvā paṭipiṇḍaggahaṇaṃ vā piṇḍapaṭipiṇḍaṃ. Saṅghabhogacetiyabhogānaṃ ayoniso vicāraṇaṃ	774	
PA_tika-abh02_t:774_2	saṅghuppādacetiyuppādapaṭṭhapanaṃ, attano santake viya paṭipajjananti keci.	774	
PA_tika-abh02_t:775_0	514. Gāvo caranti etthāti gocaro, gocaro viyāti gocaro, abhiṇhaṃ caritabbaṭṭhānaṃ.	775	
PA_tika-abh02_t:775_1	Gāvo vā cakkhādīni indriyāni, tehi caritabbaṭṭhānaṃ gocaro. Ayutto gocaro agocaroti	775	
PA_tika-abh02_t:775_2	tadañño yutto “gocaro”ti vutto.	775	
PA_tika-abh02_t:776	Vā-saddo vidhunanatthopi hotīti katvā āha “viniddhutakibbisāni vā”ti.	77	
PA_tika-abh02_t:777_0	515. Avarā pacchimā mattā etesanti oramattakāni. Saṃyamakaraṇīyānīti kāyavācāsaṃyamamattena	777	
PA_tika-abh02_t:777_1	kattabbapaṭikammāni, vikkhipitabbāni vā. “Puna na evaṃ karomī”ti cittena saṃvaramattena,	777	
PA_tika-abh02_t:777_2	indriyasaṃvareneva vā karaṇīyāni saṃvarakaraṇīyāni. Divivihārajanapadavāsī divivihāravāsī.	777	
PA_tika-abh02_t:777_3	Manassa adhiṭṭhānameva adhiṭṭhānāvikammaṃ. Desanā idha “vuṭṭhānāvikamma”nti adhippetā.	777	
PA_tika-abh02_t:777_4	Tattha “cittuppādakaraṇīyāni manasikārapaṭibaddhānī”ti vacanato pātimokkhasaṃvaravisuddhatthaṃ	777	
PA_tika-abh02_t:777_5	anatikkamanīyāni anāpattigamanīyāni vajjāni vuttānīti ācariyassa adhippāyo. Catubbidhassāti	777	
PA_tika-abh02_t:777_6	attānuvādaparānuvādadaṇḍaduggatibhayassa.	777	
PA_tika-abh02_t:778_0	516. “Idha bhikkhū”ti bhikkhu eva adhippetoti sandhāya “sesasikkhā pana atthuddhāravasena	778	
PA_tika-abh02_t:778_1	sikkhā-saddassa atthadassanatthaṃ vuttā”ti āha. Bhikkhuggahaṇaṃ pana aggaparisāmukhena	778	
PA_tika-abh02_t:778_2	sabbajjhānanibbattakānaṃ catunnampi parisānaṃ dassanatthaṃ kataṃ. Guṇato vā bhikkhu	778	
PA_tika-abh02_t:778_3	adhippetoti sabbāpi sikkhā idhādhippetāti daṭṭhabbā. Sabbena sikkhāsamādānenāti ettha	778	
PA_tika-abh02_t:778_4	yena samādānena sabbāpi sikkhā samādinnā honti, taṃ ekampi sabbasamādānakiccakarattā	778	
PA_tika-abh02_t:778_5	sabbasamādānaṃ nāma hoti, anekesu pana vattabbameva natthi. Sabbena sikkhitabbākārenāti	778	
PA_tika-abh02_t:778_6	avītikkamadesanāvuṭṭhānavattacaraṇādiākārena. Vītikkamanavasena sesassapi nissesatākaraṇaṃ	778	
PA_tika-abh02_t:778_7	sandhāya “bhinnassapī”tiādimāha.	778	
PA_tika-abh02_t:779_0	519. Āvaraṇīyehi cittaparisodhanabhāvanā jāgariyānuyogoti katvā āha “bhāvana”nti.	779	
PA_tika-abh02_t:779_1	Suppapariggāhakanti “suppapariggāhakaṃ nāma idaṃ ito pubbe ito parañca natthi, ayametassa	779	
PA_tika-abh02_t:779_2	paccayo”tiādinā pariggāhakaṃ.	779	
PA_tika-abh02_t:780	520-521. Yuttoti ārambhamāno. Sātaccaṃ nepakkañca pavattayamāno jāgariyānuyogaṃ anuyutto hotīti sambandhaṃ dasseti.	78	
PA_tika-abh02_t:781_0	522. Lokiyāyapi…pe… āhāti idaṃ vipassanābhāvanāya satipaṭṭhānādayo ekasmiṃ ārammaṇe	781	
PA_tika-abh02_t:781_1	saha nappavattanti, pavattamānānipi indriyabalāni bojjhaṅgesveva antogadhāni honti.	781	
PA_tika-abh02_t:781_2	Pītisambojjhaṅgaggahaṇena hi tadupanissayabhūtaṃ saddhindriyaṃ saddhābalañca gahitameva	781	
PA_tika-abh02_t:781_3	hoti “saddhūpanisaṃ pāmojja”nti vuttattā. Maggaṅgāni pañceva vipassanākkhaṇe pavattantīti	781	
PA_tika-abh02_t:781_4	imamatthaṃ sandhāya vuttanti daṭṭhabbaṃ.	781	
PA_tika-abh02_t:782	523. Samantato, sammā, samaṃ vā sātthakādipajānanaṃ sampajānaṃ, tadeva sampajaññaṃ. Tenāti satisampayuttattā eva uddese avuttāpi sati niddese “sato”ti iminā vuttāti adhippāyo.	78	
PA_tika-abh02_t:783_0	Sātthakānaṃ abhikkamādīnaṃ sampajānanaṃ sātthakasampajaññaṃ. Evaṃ sappāyasampajaññaṃ.	783	
PA_tika-abh02_t:783_1	Abhikkamādīsu pana bhikkhācāragocare aññatthāpi ca pavattesu avijahite kammaṭṭhānasaṅkhāte	783	
PA_tika-abh02_t:783_2	gocare sampajaññaṃ gocarasampajaññaṃ. Abhikkamādīsu asammuyhanameva sampajaññaṃ asammohasampajaññaṃ.	783	
PA_tika-abh02_t:784	Dve kathāti vacanakaraṇākaraṇakathā na kathitapubbā. Vacanaṃ karomi eva, tasmā subbacattā paṭivacanaṃ demīti attho.	78	
PA_tika-abh02_t:785_0	Kammaṭṭhānasīsenevāti kammaṭṭhānaggeneva, kammaṭṭhānaṃ padhānaṃ katvā evāti attho.	785	
PA_tika-abh02_t:785_1	Tena “pattampi acetana”ntiādinā vakkhamānaṃ kammaṭṭhānaṃ, yathāparihariyamānaṃ vā	785	
PA_tika-abh02_t:785_2	avijahitvāti dasseti. “Tasmā”ti etassa “dhammakathā kathetabbāyevāti vadantī”ti etena	785	
PA_tika-abh02_t:785_3	sambandho. Bhayeti paracakkādibhaye.	785	
PA_tika-abh02_t:786	Avasesaṭṭhāneti yāguaggahitaṭṭhāne. Ṭhānacaṅkamanamevāti adhiṭṭhātabbiriyāpathavasena vuttaṃ, na bhojanādikāle avassaṃ kattabbanisajjāyapi paṭikkhepavasena.	78	
PA_tika-abh02_t:787	Thero dārucīriyo –	78	
PA_tika-abh02_t:788_0	“Tasmātiha te, bāhiya, evaṃ sikkhitabbaṃ. Diṭṭhe diṭṭhamattaṃ bhavissati, sute mute	788	
PA_tika-abh02_t:788_1	viññāte. Yato kho te, bāhiya, diṭṭhe diṭṭhamattaṃ bhavissati, sute mute viññāte viññātamattaṃ	788	
PA_tika-abh02_t:788_2	bhavissati, tato tvaṃ, bāhiya, na tena, yato tvaṃ, bāhiya, na tena. Tato tvaṃ, bāhiya,	788	
PA_tika-abh02_t:788_3	na tattha, yato tvaṃ, bāhiya, na tattha. Tato tvaṃ, bāhiya, nevidha na huraṃ na ubhayamantarena.	788	
PA_tika-abh02_t:788_4	Esevanto dukkhassā”ti –	788	
PA_tika-abh02_t:789	Ettakena arahattaṃ sacchākāsi.	78	
PA_tika-abh02_t:790_0	Khāṇuādipariharaṇatthaṃ, patiṭṭhitapādapariharaṇatthaṃ vā passena haraṇaṃ vītiharaṇanti	790	
PA_tika-abh02_t:790_1	vadanti. Yāva patiṭṭhitapādo, tāva āharaṇaṃ atiharaṇaṃ, tato paraṃ haraṇaṃ vītiharaṇanti	790	
PA_tika-abh02_t:790_2	ayaṃ vā etesaṃ viseso. Avīcinti nirantaraṃ.	790	
PA_tika-abh02_t:791_0	Paṭhamajavanepi…pe… na hotīti idaṃ pañcaviññāṇavīthiyaṃ itthipurisoti rajjanādīnaṃ	791	
PA_tika-abh02_t:791_1	abhāvaṃ sandhāya vuttaṃ. Tattha hi āvajjanavoṭṭhabbanānaṃ ayoniso āvajjanavoṭṭhabbanavasena	791	
PA_tika-abh02_t:791_2	iṭṭhe itthirūpādimhi lobho, aniṭṭhe ca paṭigho uppajjati. Manodvāre pana itthipurisoti	791	
PA_tika-abh02_t:791_3	rajjanādi hoti, tassa pañcadvārajavanaṃ mūlaṃ, yathāvuttaṃ vā sabbaṃ bhavaṅgādi.	791	
PA_tika-abh02_t:791_4	Evaṃ manodvārajavanassa mūlavasena mūlapariññā vuttā. Āgantukatāvakālikatā pana pañcadvārajavanasseva	791	
PA_tika-abh02_t:791_5	apubbatittaratāvasena. Maṇisappo sīhaḷadīpe vijjamānā ekā sappajātīti vadanti. Calananti kampanaṃ.	791	
PA_tika-abh02_t:792_0	Atiharatīti yāva mukhā āharati. Vītiharatīti tato yāva kucchi, tāva harati, kucchigataṃ	792	
PA_tika-abh02_t:792_1	vā passato harati. Allattañca anupāletīti vāyuādīhi ativisosanaṃ yathā na hoti, tathā	792	
PA_tika-abh02_t:792_2	pāleti. Ābhujatīti pariyesanajjhoharaṇajiṇṇājiṇṇatādiṃ āvajjeti, vijānātīti attho.	792	
PA_tika-abh02_t:792_3	Taṃtaṃvijānananipphādakoyeva hi payogo “sammāpayogo”ti vuttoti. Atha vā “sammāpaṭipattimāgamma	792	
PA_tika-abh02_t:792_4	abbhantare attā nāma koci bhujanako natthī”tiādinā vijānanaṃ ābhujanaṃ.	792	
PA_tika-abh02_t:793	Aṭṭhāneti manussāmanussapariggahite ayutte ṭhāne khettadevāyatanādike. Tumbato veḷunāḷiādiudakabhājanato. Tanti chaḍḍitaṃ udakaṃ.	79	
PA_tika-abh02_t:794	Gateti gamaneti pubbe abhikkamapaṭikkamaggahaṇena gamanepi purato pacchato ca kāyassa atiharaṇaṃ vuttanti idha gamanameva gahitanti veditabbaṃ, vakkhamāno vā etesaṃ viseso.	79	
PA_tika-abh02_t:795_0	Ettakenāti kammaṭṭhānaṃ avissajjetvā catunnaṃ iriyāpathānaṃ pavattanavacanamattena	795	
PA_tika-abh02_t:795_1	gocarasampajaññaṃ na pākaṭaṃ hotīti attho. Evaṃ pana sutte kammaṭṭhānaṃ avibhūtaṃ	795	
PA_tika-abh02_t:795_2	hotīti caṅkamanaṭṭhānanisajjāsu eva pavatte pariggaṇhantassa sutte pavattā apākaṭā hontīti attho.	795	
PA_tika-abh02_t:796	Kāyādikiriyāmayattā āvajjanakiriyāsamuṭṭhitattā ca javanaṃ, sabbampi vā chadvārappavattaṃ kiriyāmayapavattaṃ nāma, dutiyajjhānaṃ vacīsaṅkhāravirahā “tuṇhībhāvo”ti vuccati.	79	
PA_tika-abh02_t:797_0	526. Upāsanaṭṭhānanti issāsānaṃ viya upāsanassa sikkhāyogakaraṇassa kammaṭṭhānaupāsanassa	797	
PA_tika-abh02_t:797_1	ṭhānanti attho. Tameva hi atthaṃ dassetuṃ “yogapatha”nti āhāti. Sīsaṃ dhovatīti icchādāsabyā	797	
PA_tika-abh02_t:797_2	bhujissataṃ ñāpayati, micchāpaṭipannehi vā pakkhittaṃ ayasarajaṃ dhovati.	797	
PA_tika-abh02_t:798_0	529. Vinayapariyāyena adinnādānapārājike āgataṃ. Suttantapariyāyena āraññakasikkhāpade	798	
PA_tika-abh02_t:798_1	“pañcadhanusatikaṃ pacchima”nti āgataṃ āraññikaṃ bhikkhuṃ sandhāya. Na hi so vinayapariyāyike	798	
PA_tika-abh02_t:798_2	araññe vasanato “āraññako pantasenāsano”ti sutte vuttoti.	798	
PA_tika-abh02_t:799	530. “Nitumba”ntipi “nadīkuñja”ntipi yaṃ vadanti, taṃ kandaranti apabbatapadesepi vidugganadīnivattanapadesaṃ kandaranti dasseti.	79	
PA_tika-abh02_t:800	531. Bhājetvā dassitanti etena bhājetabbataṃ ante niddesassa kāraṇaṃ dasseti.	80	
PA_tika-abh02_t:801	533. Rahassa kiriyā rahassaṃ, taṃ arahati tassa yogganti rāhasseyyakaṃ. Vicittā hi taddhitāti. Rahasi vā sādhu rahassaṃ, tassa yoggaṃ rāhasseyyakaṃ.	80	
PA_tika-abh02_t:802	536. Paṇihitoti suṭṭhu ṭhapito.	80	
PA_tika-abh02_t:803_0	537. Pariggahitaniyyānanti pariggahitaniyyānasabhāvaṃ, kāyādīsu suṭṭhu pavattiyā	803	
PA_tika-abh02_t:803_1	niyyānasabhāvayuttanti attho. Kāyādipariggahaṇaṃ ñāṇaṃ vā pariggaho, taṃ-sampayuttatāya	803	
PA_tika-abh02_t:803_2	pariggahitaṃ niyyānabhūtaṃ upaṭṭhānaṃ katvāti attho.	803	
PA_tika-abh02_t:804_0	542-543. Vikārappattiyāti cittassa vikārāpattibhāvenāti attho. Sabbasaṅgāhikavasenāti	804	
PA_tika-abh02_t:804_1	sattasaṅkhāragatasabbakodhasaṅgāhikavasena. Sabbasaṅgahaṇañca samucchedappahānassapi	804	
PA_tika-abh02_t:804_2	adhippetattā katanti veditabbaṃ.	804	
PA_tika-abh02_t:805_0	546. Idaṃ sandhāyāti “dve dhammā”ti sandhāya. Ekavacanena “thinamiddha”nti uddisitvāpi	805	
PA_tika-abh02_t:805_1	niddese “santā”ti vacanabhedo, bahuvacanaṃ katanti attho. Nirodhasantatāyāti vacanaṃ	805	
PA_tika-abh02_t:805_2	aṅgasantatāya, sabhāvasantatāya vā santatānivāraṇatthaṃ.	805	
PA_tika-abh02_t:806	550. Thinamiddhavikāravirahā tappaṭipakkhasaññā ālokasaññā nāma hoti. Teneva vuttaṃ “ayaṃ saññā ālokā hotī”ti.	80	
PA_tika-abh02_t:807_0	553. “Vantattā muttattā”tiādīni, “ālokā hotī”tiādīni ca “cattattātiādīnī”ti vuttāni.	807	
PA_tika-abh02_t:807_1	Ādi-saddena vā dvinnampi niddesapadāni saṅgahetvā tattha yāni yesaṃ vevacanāni, tāneva	807	
PA_tika-abh02_t:807_2	sandhāya “aññamaññavevacanānī”ti vuttanti daṭṭhabbaṃ. Paṭimuñcatoti etena sārambhaṃ	807	
PA_tika-abh02_t:807_3	abhibhavaṃ dasseti. Nirāvaraṇā hutvā ābhujati sampajānātīti nirāvaraṇābhogā, taṃsabhāvattā vivaṭā.	807	
PA_tika-abh02_t:808	556. “Vikālo nu kho, na nu kho”ti anicchayatāya katavatthujjhācāramūlako vippaṭisāro vatthujjhācāro kāraṇavohārena vuttoti daṭṭhabbo.	80	
PA_tika-abh02_t:809	562. Kilissantīti kilesentīti atthaṃ vadanti, sadarathabhāvena sayameva vā kilissanti. Na hi te uppajjamānā kilesarahitā uppajjantīti.	80	
PA_tika-abh02_t:810	564. Idheva ca vibhaṅge “upeto hotī”tiādi tattha tattha vuttameva.	81	
PA_tika-abh02_t:811_0	588. Niddesavasenāti “tattha katamā upekkhā? Yā upekkhā”tiādiniddesavasena. “Imāya	811	
PA_tika-abh02_t:811_1	upekkhāya upeto hotī”tiādi paṭiniddesavasenāti vadanti. “Tattha katamā…pe… imāya	811	
PA_tika-abh02_t:811_2	upekkhāya upeto hotī”ti etena puggalo niddiṭṭho hoti, “samupeto”tiādinā paṭiniddiṭṭho.	811	
PA_tika-abh02_t:811_3	Yāva vā “samannāgato”ti padaṃ, tāva niddiṭṭho, “tena vuccati upekkhako”ti iminā paṭiniddiṭṭhoti	811	
PA_tika-abh02_t:811_4	tesaṃ vasena niddesapaṭiniddesā yojetabbā. Pakārenāti upekkhāya “upekkhanā”tiādidhammappakārena	811	
PA_tika-abh02_t:811_5	“upeto samupeto”tiādipuggalappakārena ca upekkhakasaddassa atthaṃ ṭhapento paṭṭhapenti.	811	
PA_tika-abh02_t:811_6	“Upekkhā”ti etassa atthassa “upekkhanā”ti kāraṇaṃ. Upekkhanāvasena hi upekkhāti.	811	
PA_tika-abh02_t:811_7	Tathā “upeto samupeto”ti etesaṃ “upāgato samupāgato”ti kāraṇanti evaṃ dhammapuggalavasena	811	
PA_tika-abh02_t:811_8	tassa tassatthassa kāraṇaṃ dassentā vivaranti, “upekkhako”ti imasseva vā atthassa	811	
PA_tika-abh02_t:811_9	“imāya upekkhāya upeto hotī”tiādinā kāraṇaṃ dassentā. “Upekkhanā ajjhupekkhanā samupeto”tiādinā	811	
PA_tika-abh02_t:811_10	byañjanānaṃ vibhāgaṃ dassentā vibhajanti. Upekkhaka-saddantogadhāya vā upekkhāya	8111	
PA_tika-abh02_t:811_11	tasseva ca upekkhaka-saddassa visuṃ atthavacanaṃ “yā upekkhā upekkhanā”tiādinā, “imāya	8111	
PA_tika-abh02_t:811_12	upekkhāya upeto hotī”tiādinā ca byañjanavibhāgo. Sabbathā aññātatā nikujjhitabhāvo,	8111	
PA_tika-abh02_t:811_13	kenaci pakārena viññātepi niravasesaparicchindanābhāvo gambhīrabhāvo.	8111	
PA_tika-abh02_t:812	602. Uparibhūmippattiyāti idaṃ “rūpasaññānaṃ samatikkamā”ti ettheva yojetabbaṃ. Viññāṇañcāyatanādīnipi vā ākāsānañcāyatanādīnaṃ uparibhūmiyoti sabbatthāpi na na yujjati.	81	
PA_tika-abh02_t:813_0	610. Viññāṇañcāyatananiddese “anantaṃ viññāṇanti taṃyeva ākāsaṃ viññāṇena phuṭaṃ	813	
PA_tika-abh02_t:813_1	manasi karoti anantaṃ pharati, tena vuccati anantaṃ viññāṇa”nti ettha viññāṇenāti	813	
PA_tika-abh02_t:813_2	etaṃ upayogatthe karaṇavacanaṃ, taṃyeva ākāsaṃ phuṭaṃ viññāṇaṃ manasi karotīti kira	813	
PA_tika-abh02_t:813_3	aṭṭhakathāyaṃ vuttaṃ. Ayaṃ vā etassa attho – taṃyeva ākāsaṃ phuṭaṃ viññāṇaṃ viññāṇañcāyatanaviññāṇena	813	
PA_tika-abh02_t:813_4	manasi karotīti. Ayaṃ panattho yutto – taṃyeva ākāsaṃ viññāṇena phuṭaṃ tena gahitākāraṃ	813	
PA_tika-abh02_t:813_5	manasi karoti, evaṃ taṃ viññāṇaṃ anantaṃ pharatīti. Yañhi ākāsaṃ paṭhamāruppasamaṅgī	813	
PA_tika-abh02_t:813_6	viññāṇena anantaṃ pharati, taṃ pharaṇākārasahitameva viññāṇaṃ manasikaronto dutiyāruppasamaṅgī	813	
PA_tika-abh02_t:813_7	anantaṃ pharatīti vuccatīti.	813	
PA_tika-abh02_t:814	615. Taṃyeva viññāṇaṃ abhāvetīti yaṃ pubbe “anantaṃ viññāṇa”nti manasi kataṃ, taṃyevāti attho. Tasseva hi ārammaṇabhūtaṃ paṭhamena viya rūpanimittaṃ tatiyenāruppena abhāvetīti.	81	
PA_tika-abh02_t:815	Niddesavaṇṇanā niṭṭhitā.	81	
PA_tika-abh02_t:816	Suttantabhājanīyavaṇṇanā niṭṭhitā.	81	
PA_tika-abh02_t:817	2. Abhidhammabhājanīyavaṇṇanā	81	
PA_tika-abh02_t:818_0	623. Abhidhammabhājanīye pañcakanayadassane “pañca jhānānī”ti ca, “tattha katamaṃ	818	
PA_tika-abh02_t:818_1	paṭhamaṃ jhāna”nti ca ādinā uddhaṭaṃ. Uddhaṭānaṃyeva catunnaṃ paṭhamatatiyacatutthapañcamajjhānānaṃ	818	
PA_tika-abh02_t:818_2	dassanato, dutiyasseva visesadassanato ca.	818	
PA_tika-abh02_t:819	Abhidhammabhājanīyavaṇṇanā niṭṭhitā.	81	
PA_tika-abh02_t:820	3. Pañhapucchakavaṇṇanā	82	
PA_tika-abh02_t:821_0	640. Lokuttarāpanetthāti etesu tīsujhānesu “lokuttarā siyā appamāṇārammaṇā”ti evaṃ	821	
PA_tika-abh02_t:821_1	koṭṭhāsikā pana maggakāle, phalakāle vā lokuttarabhūtā evāti adhippāyo. Paricchinnākāsakasiṇālokakasiṇānāpānabrahmavihāracatutthāni	821	
PA_tika-abh02_t:821_2	sabbatthapādakacatutthe saṅgahitānīti daṭṭhabbāni.	821	
PA_tika-abh02_t:822_0	Buddhapaccekabuddhakhīṇāsavā maggaṃ bhāvayiṃsu, phalaṃ sacchikariṃsūti, bhāvessanti	822	
PA_tika-abh02_t:822_1	sacchikarissantīti ca heṭṭhimamaggaphalānaṃ vasena vuttanti veditabbaṃ. Kusalato	822	
PA_tika-abh02_t:822_2	terasasu hi catutthesu ayaṃ kathā pavattā, na ca kusalacatutthena arahattamaggaphalāni daṭṭhuṃ sakkoti.	822	
PA_tika-abh02_t:823_0	“Kiriyato terasanna”nti ettha lokuttaracatutthaṃ kiriyaṃ natthīti “dvādasanna”nti	823	
PA_tika-abh02_t:823_1	vattabbaṃ, kusalato vā terasasu sekkhaphalacatutthaṃ antogadhaṃ katvā “kiriyato terasanna”nti	823	
PA_tika-abh02_t:823_2	asekkhacatutthena saha vadatīti veditabbaṃ. Sabbatthapādakañcettha khīṇāsavānaṃ yāni	823	
PA_tika-abh02_t:823_3	abhiññādīni santi, tesaṃ sabbesaṃ pādakattā sabbatthapādakanti daṭṭhabbaṃ. Na hi	823	
PA_tika-abh02_t:823_4	tesaṃ vaṭṭaṃ atthīti. Paricchannākāsakasiṇacatutthādīni viya vā navattabbatāya sabbatthapādakasamānattā	823	
PA_tika-abh02_t:823_5	sabbatthapādakatā daṭṭhabbā.	823	
PA_tika-abh02_t:824	Manosaṅkhārā nāma saññāvedanā, cattāropi vā khandhā. Nimittaṃ ārabbhāti ettha “nimittaṃ nibbānañcā”ti vattabbaṃ.	82	
PA_tika-abh02_t:825_0	“Ajjhatto dhammo ajjhattassa dhammassa ārammaṇapaccayena paccayo”ti ettha “ajjhattā	825	
PA_tika-abh02_t:825_1	khandhā iddhividhañāṇassa pubbenivāsānussatiñāṇassa yathākammūpagañāṇassa anāgataṃsañāṇassa	825	
PA_tika-abh02_t:825_2	āvajjanāya ārammaṇapaccayena paccayo”ti vuttattā na cetopariyañāṇaṃ viya yathākammūpagañāṇaṃ	825	
PA_tika-abh02_t:825_3	parasantānagatameva jānāti, sasantānagatampi pana apākaṭaṃ rūpaṃ dibbacakkhu viya	825	
PA_tika-abh02_t:825_4	apākaṭaṃ kammaṃ vibhāveti. Tenāha “attano kammajānanakāle”ti.	825	
PA_tika-abh02_t:826	Pañhapucchakavaṇṇanā niṭṭhitā.	82	
PA_tika-abh02_t:827	Jhānavibhaṅgavaṇṇanā niṭṭhitā.	82	
PA_tika-abh02_t:828	13. Appamaññāvibhaṅgo	82	
PA_tika-abh02_t:829	1. Suttantabhājanīyavaṇṇanā	82	
PA_tika-abh02_t:830_0	642. Sabbadhīti disādesodhinā anodhisopharaṇaṃ vuttaṃ, sabbattatāya sabbāvantanti	830	
PA_tika-abh02_t:830_1	sattodhinā. Tenāha “anodhiso dassanattha”nti. Tathā-saddo iti-saddo vā na vuttoti	830	
PA_tika-abh02_t:830_2	“mettāsahagatena cetasā”ti etassa anuvattakaṃ taṃ dvayaṃ tassa pharaṇantarādiṭṭhānaṃ	830	
PA_tika-abh02_t:830_3	aṭṭhānanti katvā na vuttaṃ, puna “mettāsahagatena cetasā”ti vuttanti attho.	830	
PA_tika-abh02_t:831	643. Hirottappānupālitā mettā na parihāyati āsannasapattassa rāgassa sinehassa ca vipattiyā anuppattitoti adhippāyo.	83	
PA_tika-abh02_t:832	645. Adhimuñcitvāti suṭṭhu pasāretvāti attho. Taṃ dassento “adhikabhāvenā”tiādimāha, balavatā vā adhimokkhena adhimuccitvā.	83	
PA_tika-abh02_t:833_0	648. Heṭṭhā vuttoyevāti “sabbena sabbaṃ sabbathā sabba”nti etesaṃ “sabbena sikkhāsamādānena	833	
PA_tika-abh02_t:833_1	sabbaṃ sikkhaṃ, sabbena sikkhitabbākārena sabbaṃ sikkha”nti ca jhānavibhaṅge attho	833	
PA_tika-abh02_t:833_2	vutto. Idha pana sabbena avadhinā attasamatāya sabbasattayuttatāya ca sabbaṃ lokaṃ,	833	
PA_tika-abh02_t:833_3	sabbāvadhidisādipharaṇākārehi sabbaṃ lokanti ca attho yujjati.	833	
PA_tika-abh02_t:834	650. Paccatthikavighātavasenāti mettādīnaṃ āsannadūrapaccatthikānaṃ rāgabyāpādādīnaṃ vighātavasena. Yaṃ appamāṇaṃ, so averoti so averabhāvoti ayaṃ vā tassa atthoti.	83	
PA_tika-abh02_t:835	653. Nirayādi gati, caṇḍālādi kulaṃ, annādīnaṃ alābhitā bhogo. Ādi-saddena dubbaṇṇatādi gahitaṃ.	83	
PA_tika-abh02_t:836	Suttantabhājanīyavaṇṇanā niṭṭhitā.	83	
PA_tika-abh02_t:837	3. Pañhapucchakavaṇṇanā	83	
PA_tika-abh02_t:838_0	699. Imasmiṃ pana…pe… kathitāti iminā imasmiṃ vibhaṅge kathitānaṃ lokiyabhāvameva	838	
PA_tika-abh02_t:838_1	dassento khandhavibhaṅgādīhi visesetīti na aññattha lokuttarānaṃ appamaññānaṃ kathitatā anuññātā hoti.	838	
PA_tika-abh02_t:839	Pañhapucchakavaṇṇanā niṭṭhitā.	83	
PA_tika-abh02_t:840	Appamaññāvibhaṅgavaṇṇanā niṭṭhitā.	84	
PA_tika-abh02_t:841	14. Sikkhāpadavibhaṅgo	84	
PA_tika-abh02_t:842	1. Abhidhammabhājanīyavaṇṇanā	84	
PA_tika-abh02_t:843_0	703. Patiṭṭhānaṭṭhenāti sampayogavasena upanissayavasena ca okāsabhāvena. Piṭṭhapūvaodanakiṇṇanānāsambhāre	843	
PA_tika-abh02_t:843_1	pakkhipitvā madditvā katā surā nāma. Madhukādipupphapanasādiphalaucchumuddikādinānāsambhārānaṃ	843	
PA_tika-abh02_t:843_2	rasā ciraparivāsitā merayaṃ nāma, āsavoti attho.	843	
PA_tika-abh02_t:844	704. Taṃsampayuttattāti viratisampayuttattā, viraticetanāsampayuttattā vā.	84	
PA_tika-abh02_t:845_0	Kammapathā evāti asabbasādhāraṇesu jhānādikoṭṭhāsesu kammapathakoṭṭhāsikā evāti attho.	845	
PA_tika-abh02_t:845_1	Surāpānampi “surāpānaṃ, bhikkhave, āsevitaṃ…pe… nirayasaṃvattanika”nti visuṃ kammapathabhāvena	845	
PA_tika-abh02_t:845_2	āgatanti vadanti. Evaṃ sati ekādasa kammapathā siyuṃ, tasmāssa yathāvuttesveva kammapathesu	845	
PA_tika-abh02_t:845_3	upakārakattasabhāgattavasena anupaveso daṭṭhabbo.	845	
PA_tika-abh02_t:846_0	Sattaitthipurisārammaṇatā tathāgahitasaṅkhārārammaṇatāya daṭṭhabbā. “Pañca sikkhāpadā	846	
PA_tika-abh02_t:846_1	parittārammaṇā”ti hi vuttaṃ. “Sabbāpi hi etā vītikkamitabbavatthuṃ ārammaṇaṃ katvā	846	
PA_tika-abh02_t:846_2	veracetanāhi eva viramantī”ti ca vakkhatīti.	846	
PA_tika-abh02_t:847_0	Gorūpasīlako pakatibhaddo. Kākaṇikamattassa atthāyātiādi lobhavasena musākathane	847	
PA_tika-abh02_t:847_1	vuttaṃ. Dosavasena musākathane ca niṭṭhappatto saṅghabhedo gahito. Dosavasena parassa	847	
PA_tika-abh02_t:847_2	byasanatthāya musākathane pana tassa tassa guṇavasena appasāvajjamahāsāvajjatā yojetabbā,	847	
PA_tika-abh02_t:847_3	mandādhimattabyasanicchāvasena ca. Nissaggiyathāvaravijjāmayiddhimayā sāhatthikāṇattikesveva	847	
PA_tika-abh02_t:847_4	pavisantīti dve eva gahitā.	847	
PA_tika-abh02_t:848	Pañcapi kammapathā evāti cetanāsaṅkhātaṃ pariyāyasīlaṃ sandhāya vuttaṃ, viratisīlaṃ pana maggakoṭṭhāsikanti. Tesaṃ panāti sesasīlānaṃ.	84	
PA_tika-abh02_t:849_0	712. “Koṭṭhāsabhāvenā”ti vuttaṃ, “patiṭṭhānabhāvenā”ti pana vattabbaṃ. Ettha pana	849	
PA_tika-abh02_t:849_1	sikkhāpadavāre pahīnapañcābhabbaṭṭhānassa arahato viramitabbaverassa sabbathā abhāvā	849	
PA_tika-abh02_t:849_2	kiriyesu viratiyo na santīti na uddhaṭā, sekkhānaṃ pana pahīnapañcaverattepi taṃsabhāgatāya	849	
PA_tika-abh02_t:849_3	verabhūtānaṃ akusalānaṃ veranidānānaṃ lobhādīnañca sabbhāvā viratīnaṃ uppatti na	849	
PA_tika-abh02_t:849_4	na bhavissati. Akusalasamuṭṭhitāni ca kāyakammādīni tesaṃ kāyaduccaritādīni verāneva,	849	
PA_tika-abh02_t:849_5	tehi ca tesaṃ viratiyo honteva, yato naphalabhūtassapi uparimaggattayassa aṭṭhaṅgikatā	849	
PA_tika-abh02_t:849_6	hoti. Sikkhāvāre ca abhāvetabbatāya phaladhammāpi na sikkhitabbā, nāpi sikkhitasikkhassa	849	
PA_tika-abh02_t:849_7	uppajjamānā kiriyadhammāti na keci abyākatā sikkhāti uddhaṭā.	849	
PA_tika-abh02_t:850	Abhidhammabhājanīyavaṇṇanā niṭṭhitā.	85	
PA_tika-abh02_t:851	2. Pañhapucchakavaṇṇanā	85	
PA_tika-abh02_t:852	714. Sampattavirativasenāti sampatte paccuppanne ārammaṇe yathāviramitabbato virativasenāti attho.	85	
PA_tika-abh02_t:853	Pañhapucchakavaṇṇanā niṭṭhitā.	85	
PA_tika-abh02_t:854	Sikkhāpadavibhaṅgavaṇṇanā niṭṭhitā.	85	
PA_tika-abh02_t:855	15. Paṭisambhidāvibhaṅgo	85	
PA_tika-abh02_t:856	1. Suttantabhājanīyaṃ	85	
PA_tika-abh02_t:857	1. Saṅgahavāravaṇṇanā	85	
PA_tika-abh02_t:858_0	718. Eseva nayoti saṅkhepena dassetvā tameva nayaṃ vitthārato dassetuṃ “dhammappabhedassa	858	
PA_tika-abh02_t:858_1	hī”tiādimāha. Niruttipaṭibhānappabhedā tabbisayānaṃ atthādīnaṃ paccayuppannādibhedehi	858	
PA_tika-abh02_t:858_2	bhinditvā veditabbā.	858	
PA_tika-abh02_t:859_0	“Yaṃ kiñci paccayasamuppanna”nti etena saccahetudhammapaccayākāravāresu āgatāni dukkhādīni	859	
PA_tika-abh02_t:859_1	gahitāni. Saccapaccayākāravāresu nibbānaṃ, pariyattivāre bhāsitattho, abhidhammabhājanīye	859	
PA_tika-abh02_t:859_2	vipāko kiriyañcāti evaṃ pāḷiyaṃ vuttānameva vasena pañca atthā veditabbā, tathā dhammā ca.	859	
PA_tika-abh02_t:860_0	Vidahatīti nibbattakahetuādīnaṃ sādhāraṇaṃ nibbacanaṃ, tadatthaṃ pana vibhāvetumāha	860	
PA_tika-abh02_t:860_1	“pavatteti ceva pāpeti cā”ti. Tesu purimo attho maggavajjesu daṭṭhabbo. Bhāsitampi	860	
PA_tika-abh02_t:860_2	hi avabodhanavasena atthaṃ pavattetīti. Maggo pana nibbānaṃ pāpetīti tasmiṃ pacchimo.	860	
PA_tika-abh02_t:861_0	Dhammaniruttābhilāpeti ettha dhamma-saddo sabhāvavācakoti katvā āha “yā sabhāvaniruttī”ti,	861	
PA_tika-abh02_t:861_1	aviparītaniruttīti attho. Tassā abhilāpeti tassā niruttiyā avacanabhūtāya paññattiyā	861	
PA_tika-abh02_t:861_2	abhilāpeti keci vaṇṇayanti. Evaṃ sati paññatti abhilapitabbā, na vacananti āpajjati,	861	
PA_tika-abh02_t:861_3	na ca vacanato aññaṃ abhilapitabbaṃ uccāretabbaṃ atthi, athāpi phassādivacanehi bodhetabbaṃ	861	
PA_tika-abh02_t:861_4	abhilapitabbaṃ siyā, evaṃ sati atthadhammavajjaṃ tehi bodhetabbaṃ na vijjatīti tesaṃ	861	
PA_tika-abh02_t:861_5	niruttibhāvo āpajjati. “Phassoti ca sabhāvanirutti, phassaṃ phassāti na sabhāvaniruttī”ti	861	
PA_tika-abh02_t:861_6	dassitovāyamattho, na ca avacanaṃ evaṃpakāraṃ atthi, tasmā vacanabhūtāya eva tassā	861	
PA_tika-abh02_t:861_7	sabhāvaniruttiyā abhilāpe uccāraṇeti attho daṭṭhabbo.	861	
PA_tika-abh02_t:862_0	Taṃ sabhāvaniruttiṃ saddaṃ ārammaṇaṃ katvā paccavekkhantassa tasmiṃ sabhāvaniruttābhilāpe	862	
PA_tika-abh02_t:862_1	pabhedagataṃ ñāṇaṃ niruttipaṭisambhidāti vuttattā niruttisaddārammaṇāya sotaviññāṇavīthiyā	862	
PA_tika-abh02_t:862_2	parato manodvāre niruttipaṭisambhidā pavattatīti vadanti. “Niruttipaṭisambhidā paccuppannārammaṇā”ti	862	
PA_tika-abh02_t:862_3	ca vacanaṃ saddaṃ gahetvā pacchā jānanaṃ sandhāya vuttanti. Evaṃ pana aññasmiṃ paccuppannārammaṇe	862	
PA_tika-abh02_t:862_4	aññaṃ paccuppannārammaṇanti vuttanti āpajjati. Yathā pana dibbasotañāṇaṃ manussāmanussādisaddappabhedanicchayassa	862	
PA_tika-abh02_t:862_5	paccayabhūtaṃ taṃ taṃ saddavibhāvakaṃ, evaṃ sabhāvāsabhāvaniruttinicchayassa paccayabhūtaṃ	862	
PA_tika-abh02_t:862_6	paccuppannasabhāvaniruttisaddārammaṇaṃ taṃvibhāvakañāṇaṃ niruttipaṭisambhidāti vuccamāne	862	
PA_tika-abh02_t:862_7	na pāḷivirodho hoti. Taṃ sabhāvaniruttiṃ saddaṃ ārammaṇaṃ katvā paccavekkhantassāti	862	
PA_tika-abh02_t:862_8	ca paccuppannasaddārammaṇaṃ paccavekkhaṇaṃ pavattayantassāti na na sakkā vattuṃ.	862	
PA_tika-abh02_t:862_9	Tampi hi ñāṇaṃ sabhāvaniruttiṃ vibhāventaṃyeva taṃtaṃsaddapaccavekkhaṇānantaraṃ taṃtaṃpabhedanicchayahetuttā	862	
PA_tika-abh02_t:862_10	niruttiṃ bhindantaṃ paṭivijjhantameva uppajjatīti ca pabhedagatampi hotīti. Sabhāvaniruttīti	8621	
PA_tika-abh02_t:862_11	māgadhabhāsā adhippetāti tato aññaṃ sakkaṭanāmādisaddaṃ sandhāya “aññaṃ panā”ti āha.	8621	
PA_tika-abh02_t:862_12	Byañjananti nipātapadamāha.	8621	
PA_tika-abh02_t:863_0	Kathitaṃ aṭṭhakathāyaṃ. Bodhimaṇḍa-saddo paṭhamābhisambuddhaṭṭhāne eva daṭṭhabbo,	863	
PA_tika-abh02_t:863_1	na yattha katthaci bodhirukkhassa patiṭṭhitaṭṭhāne. Suvaṇṇasalākanti seṭṭhasalākaṃ,	863	
PA_tika-abh02_t:863_2	dhammadesanatthaṃ salākaṃ gahetvāti attho, na paṭisambhidāyaṃ ṭhitena pavāritaṃ,	863	
PA_tika-abh02_t:863_3	tasmā paṭisambhidāto aññeneva pakārena jānitabbato na sakkaṭabhāsājānanaṃ paṭisambhidākiccanti adhippāyo.	863	
PA_tika-abh02_t:864_0	Idaṃ kathitanti māgadhabhāsāya sabhāvaniruttitāñāpanatthaṃ idaṃ idāni vattabbaṃ kathitanti	864	
PA_tika-abh02_t:864_1	attho. Chaddantavāraṇa -tittirajātakādīsu tiracchānesu ca māgadhabhāsā ussannā, na	864	
PA_tika-abh02_t:864_2	oṭṭakādibhāsā sakkaṭaṃ vā.	864	
PA_tika-abh02_t:865_0	Tatthāti māgadhasesabhāsāsu. Sesā parivattanti ekantena kālantare aññathā honti vinassanti	865	
PA_tika-abh02_t:865_1	ca. Māgadhā pana katthaci kadāci parivattantīpi na sabbattha sabbadā sabbathā ca	865	
PA_tika-abh02_t:865_2	parivattati, kappavināsepi tiṭṭhatiyevāti “ayamevekā na parivattatī”ti āha. Papañcoti	865	
PA_tika-abh02_t:865_3	cirāyananti attho. Buddhavacanameva cetassa visayo, teneva “nelaṅgo setapacchādo”ti	865	
PA_tika-abh02_t:865_4	gāthaṃ pucchito citto gahapati “‘kiṃ nu kho etaṃ, bhante, bhagavatā bhāsita’nti?	865	
PA_tika-abh02_t:865_5	‘Evaṃ gahapatī’ti. ‘Tena hi, bhante, muhuttaṃ āgametha, yāvassa atthaṃ pekkhāmī”’ti āhāti vadanti.	865	
PA_tika-abh02_t:866_0	Sabbatthakañāṇanti atthādīsu ñāṇaṃ. Tañhi sabbesu tesu tīsu catūsupi vā pavattattā,	866	
PA_tika-abh02_t:866_1	kusalakiriyabhūtāya paṭibhānapaṭisambhidāya dhammatthabhāvato tīsu eva vā pavattattā	866	
PA_tika-abh02_t:866_2	“sabbatthakañāṇa”nti vuttaṃ. Imāni ñāṇāni idamatthajotakānīti sātthakānaṃ paccavekkhitabbattā	866	
PA_tika-abh02_t:866_3	sabbo attho etassātipi sabbatthakaṃ, sabbasmiṃ khittanti vā. Sekkhe pavattā arahattappattiyā	866	
PA_tika-abh02_t:866_4	visadā hontīti vadanti. Pubbayogo viya pana arahattappatti arahatopi paṭisambhidāvisadatāya	866	
PA_tika-abh02_t:866_5	paccayo na na hotīti pañcannampi yathāyogaṃ sekkhāsekkhapaṭisambhidāvisadattakāraṇatā yojetabbā.	866	
PA_tika-abh02_t:867_0	Pucchāya parato pavattā kathāti katvā aṭṭhakathā “paripucchā”ti vuttā. Paṭipattiṃ	867	
PA_tika-abh02_t:867_1	pūretabbaṃ maññissantīti paṭipattigarutāya lābhaṃ hīḷentena satasahassagghanakampi	867	
PA_tika-abh02_t:867_2	kambalaṃ vāsiyā koṭṭetvā paribhaṇḍakaraṇaṃ mayā kataṃ āvajjitvā lābhagaruno pariyattidharā	867	
PA_tika-abh02_t:867_3	dhammakathikāva bhavituṃ na maññissantīti vuttaṃ hoti. Ettha ca therassa kaṅkhuppattiyā	867	
PA_tika-abh02_t:867_4	pubbe avisadataṃ dassetvā arahattappattassa pañhavissajjanena arahattappattiyā visadatā	867	
PA_tika-abh02_t:867_5	dassitā. Tissatthero anantaraṃ vutto tissatthero evāti vadanti.	867	
PA_tika-abh02_t:868_0	Pabhedo nāma maggehi adhigatānaṃ paṭisambhidānaṃ pabhedagamanaṃ. Adhigamo tehi paṭilābho,	868	
PA_tika-abh02_t:868_1	tasmā so lokuttaro, pabhedo kāmāvacaro daṭṭhabbo. Na pana tathāti yathā adhigamassa	868	
PA_tika-abh02_t:868_2	balavapaccayo hoti, na tathā pabhedassāti attho. Idāni pariyattiyādīnaṃ adhigamassa	868	
PA_tika-abh02_t:868_3	balavapaccayattābhāvaṃ, pubbayogassa ca balavapaccayattaṃ dassento “pariyattisavanaparipucchā	868	
PA_tika-abh02_t:868_4	hī”tiādimāha. Tattha paṭisambhidā nāma natthīti paṭisambhidādhigamo natthīti adhippāyo.	868	
PA_tika-abh02_t:868_5	Idāni yaṃ vuttaṃ hoti, taṃ dassento “ime panā”tiādimāha. Pubbayogādhigamā hi dvepi	868	
PA_tika-abh02_t:868_6	visadakāraṇāti “pubbayogo pabhedassa balavapaccayo hotī”ti vuttanti.	868	
PA_tika-abh02_t:869	Saṅgahavāravaṇṇanā niṭṭhitā.	86	
PA_tika-abh02_t:870	2. Saccavārādivaṇṇanā	87	
PA_tika-abh02_t:871_0	719. Hetuvāre kālattayepi hetuphaladhammā “atthā”ti vuttā, tesañca hetudhammā “dhammā”ti,	871	
PA_tika-abh02_t:871_1	dhammavāre veneyyavasena atītānañca saṅgahitattā “uppannā samuppannā”tiādi na vuttanti	871	
PA_tika-abh02_t:871_2	atītapaccuppannā “atthā”ti vuttā, taṃnibbattakā ca “dhammā”ti idametesaṃ dvinnampi vārānaṃ nānattaṃ.	871	
PA_tika-abh02_t:872	Saccavārādivaṇṇanā niṭṭhitā.	87	
PA_tika-abh02_t:873	Suttantabhājanīyavaṇṇanā niṭṭhitā.	87	
PA_tika-abh02_t:874	2. Abhidhammabhājanīyavaṇṇanā	87	
PA_tika-abh02_t:875_0	725. Avuttattāti “tesaṃ vipāke ñāṇa”nti sāmaññena vatvā visesena avuttattāti adhippāyo.	875	
PA_tika-abh02_t:875_1	Ettha ca kiriyānaṃ avipākattā dhammabhāvo na vuttoti. Yadi evaṃ vipākā na hontīti	875	
PA_tika-abh02_t:875_2	atthabhāvo ca na vattabboti? Na, paccayuppannattā. Evañce kusalākusalānampi atthabhāvo	875	
PA_tika-abh02_t:875_3	āpajjatīti. Nappaṭisiddho, vipākassa pana padhānahetutāya pākaṭattā dhammabhāvova	875	
PA_tika-abh02_t:875_4	tesaṃ vutto. Kiriyānaṃ paccayattā dhammabhāvo āpajjatīti ce? Nāyaṃ doso appaṭisiddhattā,	875	
PA_tika-abh02_t:875_5	kammaphalasambandhassa pana ahetuttā dhammabhāvo na vutto. Apica “ayaṃ imassa paccayo,	875	
PA_tika-abh02_t:875_6	idaṃ paccayuppanna”nti evaṃ bhedaṃ akatvā kevalaṃ kusalākusale vipākakiriyadhamme	875	
PA_tika-abh02_t:875_7	ca sabhāvato paccavekkhantassa dhammapaṭisambhidā atthapaṭisambhidā ca hotītipi tesaṃ	875	
PA_tika-abh02_t:875_8	atthadhammatā na vuttāti veditabbā. Kusalākusalavāresu ca dhammapaṭisambhidā kusalākusalānaṃ	875	
PA_tika-abh02_t:875_9	paccayabhāvaṃ sattivisesaṃ sanipphādetabbataṃ passantī nipphādetabbāpekkhā hotīti	875	
PA_tika-abh02_t:875_10	taṃsambandheneva “tesaṃ vipāke ñāṇaṃ atthapaṭisambhidā”ti vuttaṃ. Sabhāvadassanamattameva	8751	
PA_tika-abh02_t:875_11	pana atthapaṭisambhidāya kiccaṃ nipphannaphalamattadassanatoti tassā nipphādakānapekkhattā	8751	
PA_tika-abh02_t:875_12	vipākavāre “tesaṃ vipaccanake ñāṇaṃ dhammapaṭisambhidā”ti na vuttanti veditabbaṃ.	8751	
PA_tika-abh02_t:876_0	Sabhāvapaññattiyāti na sattādipaññattiyā, aviparītapaññattiyā vā. Khobhetvāti lomahaṃsajananasādhukāradānādīhi	876	
PA_tika-abh02_t:876_1	khobhetvā. Puna dhammassavane jānissathāti appassutattā dutiyavāraṃ kathento tadeva	876	
PA_tika-abh02_t:876_2	kathessatīti adhippāyo.	876	
PA_tika-abh02_t:877	746. Bhūmidassanatthanti ettha kāmāvacarā lokuttarā ca bhūmi “bhūmī”ti veditabbā, cittuppādā vāti.	87	
PA_tika-abh02_t:878	Abhidhammabhājanīyavaṇṇanā niṭṭhitā.	87	
PA_tika-abh02_t:879	3. Pañhapucchakavaṇṇanā	87	
PA_tika-abh02_t:880_0	747. Paccayasamuppannañca atthaṃ paccayadhammañcāti vacanehi hetādipaccayasamuppannānaṃ	880	
PA_tika-abh02_t:880_1	kusalākusalarūpānampi atthapariyāyaṃ, hetādipaccayabhūtānaṃ vipākakiriyarūpānampi	880	
PA_tika-abh02_t:880_2	dhammapariyāyañca dasseti. Paṭibhānapaṭisambhidāya kāmāvacaravipākārammaṇatā mahaggatārammaṇatā	880	
PA_tika-abh02_t:880_3	ca paṭisambhidāñāṇārammaṇatte na yujjati paṭisambhidāñāṇānaṃ kāmāvacaralokuttarakusalesu	880	
PA_tika-abh02_t:880_4	kāmāvacarakiriyālokuttaravipākesu ca uppattito. Sabbañāṇārammaṇatāya sati yujjeyya,	880	
PA_tika-abh02_t:880_5	“yena ñāṇena tāni ñāṇāni jānātī”ti vacanato pana na sabbañāṇārammaṇatāti kathayanti.	880	
PA_tika-abh02_t:880_6	Suttantabhājanīye pana “ñāṇesu ñāṇaṃ paṭibhānapaṭisambhidā”ti avisesena vuttattā	880	
PA_tika-abh02_t:880_7	sabbañāṇārammaṇatā siyā. Abhidhammabhājanīyepi cittuppādavasena kathanaṃ niravasesakathananti	880	
PA_tika-abh02_t:880_8	yathādassitavisayavacanavasena “yena ñāṇena tāni ñāṇāni jānātī”ti yaṃ vuttaṃ, taṃ	880	
PA_tika-abh02_t:880_9	aññārammaṇataṃ na paṭisedhetīti. Yathā ca atthapaṭisambhidāvisayānaṃ na niravasesena	880	
PA_tika-abh02_t:880_10	kathanaṃ abhidhammabhājanīye, evaṃ paṭibhānapaṭisambhidāvisayassapīti. Evaṃ paṭibhānapaṭisambhidāya	8801	
PA_tika-abh02_t:880_11	sabbañāṇavisayattā “tisso paṭisambhidā siyā parittārammaṇā siyā mahaggatārammaṇā	8801	
PA_tika-abh02_t:880_12	siyā appamāṇārammaṇā”ti vuttā.	8801	
PA_tika-abh02_t:881_0	Yadipi “siyā atthapaṭisambhidā na maggārammaṇā”ti vacanato abhidhammabhājanīye vuttapaṭisambhidāsveva	881	
PA_tika-abh02_t:881_1	pañhapucchakanayo pavatto. Na hi maggo paccayuppanno na hoti, abhidhammabhājanīye	881	
PA_tika-abh02_t:881_2	ca paṭisambhidāñāṇavisayā eva paṭibhānapaṭisambhidā vuttāti na tassā mahaggatārammaṇatāti.	881	
PA_tika-abh02_t:881_3	Evamapi dvepi etā pāḷiyo virujjhanti, tāsu balavatarāya ṭhatvā itarāya adhippāyo	881	
PA_tika-abh02_t:881_4	maggitabbo. Kusalākusalānaṃ pana paccayuppannattapaṭivedhopi kusalākusalabhāvapaṭivedhavinimutto	881	
PA_tika-abh02_t:881_5	natthīti nippariyāyā tattha dhammapaṭisambhidā ekantadhammavisayattā, tathā vipākakiriyānaṃ	881	
PA_tika-abh02_t:881_6	paccayabhāvapaṭivedhopi vipākakiriyabhāvapaṭivedhavinimutto natthīti nippariyāyā	881	
PA_tika-abh02_t:881_7	tattha atthapaṭisambhidā ekantikaatthavisayattā. Kiñci pana ñāṇaṃ appaṭibhānabhūtaṃ	881	
PA_tika-abh02_t:881_8	natthi ñeyyappakāsanatoti sabbasmimpi ñāṇe nippariyāyā paṭibhānapaṭisambhidā bhavituṃ	881	
PA_tika-abh02_t:881_9	arahati. Nippariyāyapaṭisambhidāsu pañhapucchakassa pavattiyaṃ dvepi pāḷiyo na virujjhanti.	881	
PA_tika-abh02_t:882_0	Saddārammaṇattā bahiddhārammaṇāti ettha parassa abhilāpasaddārammaṇattāti bhavitabbaṃ.	882	
PA_tika-abh02_t:882_1	Na hi saddārammaṇatā bahiddhārammaṇatāya kāraṇaṃ saddassa ajjhattassa ca sabbhāvāti.	882	
PA_tika-abh02_t:882_2	Anuvattamāno ca so eva saddoti visesanaṃ na katanti daṭṭhabbaṃ.	882	
PA_tika-abh02_t:883	Pañhapucchakavaṇṇanā niṭṭhitā.	88	
PA_tika-abh02_t:884	Paṭisambhidāvibhaṅgavaṇṇanā niṭṭhitā.	88	
PA_tika-abh02_t:885	16. Ñāṇavibhaṅgo	88	
PA_tika-abh02_t:886	1. Ekakamātikādivaṇṇanā	88	
PA_tika-abh02_t:887_0	751. Okāsaṭṭhena sampayuttā dhammā ārammaṇañcāpi ñāṇassa vatthu. Yāthāvakavatthuvibhāvanāti	887	
PA_tika-abh02_t:887_1	nahetādiavitathekappakāravatthuvibhāvanā. Yathā ekaṃ nahetu, tathā ekaṃ aññampīti	887	
PA_tika-abh02_t:887_2	hi gahetabbaṃ avitathasāmaññayuttaṃ ñāṇārammaṇaṃ yāthāvakavatthu. Yāthāvakena vā	887	
PA_tika-abh02_t:887_3	avitathasāmaññena vatthuvibhāvanā yāthāvakavatthuvibhāvanā.	887	
PA_tika-abh02_t:888_0	Dukānurūpehīti dukamātikānurūpehīti vadanti. Osānadukassa pana dukamātikaṃ anissāya	888	
PA_tika-abh02_t:888_1	vuttattā dukabhāvānurūpehīti vattabbaṃ. Evaṃ tikānurūpehīti etthāpi daṭṭhabbaṃ. Osānaduke	888	
PA_tika-abh02_t:888_2	pana atthoti phalaṃ, anekatthattā dhātusaddānaṃ taṃ janetīti atthajāpikā, kāraṇagatā	888	
PA_tika-abh02_t:888_3	paññā. Jāpito janito attho etissāti jāpitatthā, kāraṇapaññāsadisī phalappakāsanabhūtā	888	
PA_tika-abh02_t:888_4	phalasampayuttā paññā.	888	
PA_tika-abh02_t:889	10. Dasakamātikāvaṇṇanā	88	
PA_tika-abh02_t:890_0	760. “Catasso kho imā, sāriputta, yoniyo. Katamā…pe… yo kho maṃ, sāriputta, evaṃ	890	
PA_tika-abh02_t:890_1	jāna”nti vacanena catuyoniparicchedakañāṇaṃ vuttaṃ, “nirayañcāhaṃ, sāriputta, pajānāmī”tiādinā	890	
PA_tika-abh02_t:890_2	pañcagatiparicchedakaṃ. “Saṃyuttake āgatāni tesattati ñāṇāni, sattasattati ñāṇānī”ti	890	
PA_tika-abh02_t:890_3	vuttaṃ, tattha pana nidānavagge sattasattati āgatāni catucattārīsañca, tesattati	890	
PA_tika-abh02_t:890_4	pana paṭisambhidāmagge sutamayādīni āgatāni dissanti, na saṃyuttaketi. Aññānipīti	890	
PA_tika-abh02_t:890_5	etena idha ekakādivasena vuttaṃ, aññattha ca “pubbante ñāṇa”ntiādinā, brahmajālādīsu	890	
PA_tika-abh02_t:890_6	ca “tayidaṃ tathāgato pajānāti ‘imāni diṭṭhiṭṭhānāni evaṃ gahitānī’ti”ādinā vuttaṃ	890	
PA_tika-abh02_t:890_7	anekañāṇappabhedaṃ saṅgaṇhāti. Yāthāvapaṭivedhato sayañca akampiyaṃ puggalañca taṃsamaṅgiṃ	890	
PA_tika-abh02_t:890_8	ñeyyesu adhibalaṃ karotīti āha “akampiyaṭṭhena upatthambhakaṭṭhena cā”ti.	890	
PA_tika-abh02_t:891_0	Seṭṭhaṭṭhānaṃ sabbaññutaṃ. Paṭijānanavasena sabbaññutaṃ abhimukhaṃ gacchanti, aṭṭha	891	
PA_tika-abh02_t:891_1	vā parisā upasaṅkamantīti āsabhā, buddhā. Idaṃ panāti buddhānaṃ ṭhānaṃ sabbaññutameva	891	
PA_tika-abh02_t:891_2	vadati. Tiṭṭhamānovāti avadantopi tiṭṭhamānova paṭijānāti nāmāti attho. Aṭṭhasu parisāsu	891	
PA_tika-abh02_t:891_3	“abhijānāmahaṃ, sāriputta, anekasataṃ khattiyaparisaṃ…pe… tatra vata maṃ bhayaṃ vā	891	
PA_tika-abh02_t:891_4	sārajjaṃ vā okkamissatīti nimittametaṃ, sāriputta, na samanupassāmī”ti vacanena dassitaakampiyañāṇayutto	891	
PA_tika-abh02_t:891_5	dasabalohanti abhītanādaṃ nadati. Sīhanādasuttena khandhakavagge āgatena.	891	
PA_tika-abh02_t:892_0	“Devamanussānaṃ catucakkaṃ vattatī”ti suttasesena sappurisūpassayādīnaṃ phalasampatti	892	
PA_tika-abh02_t:892_1	pavatti, purimasappurisūpassayādiṃ upanissāya pacchimasappurisūpassayādīnaṃ sampatti	892	
PA_tika-abh02_t:892_2	pavatti vā vuttāti ādi-saddena tattha ca cakka-saddassa gahaṇaṃ veditabbaṃ. Paṭivedhaniṭṭhattā	892	
PA_tika-abh02_t:892_3	arahattamaggañāṇaṃ paṭivedhoti “phalakkhaṇe uppannaṃ nāmā”ti vuttaṃ. Tena paṭiladdhassapi	892	
PA_tika-abh02_t:892_4	desanāñāṇassa kiccanipphattiparassa bujjhanamattena hotīti “aññāsikoṇḍaññassa sotāpattiphalakkhaṇe	892	
PA_tika-abh02_t:892_5	pavattaṃ nāmā”ti vuttaṃ. Tato paraṃ pana yāva parinibbānā desanāñāṇappavatti tasseva	892	
PA_tika-abh02_t:892_6	pavattitassa dhammacakkassa ṭhānanti veditabbaṃ, pavattitacakkassa cakkavattino cakkaratanaṭṭhānaṃ viya.	892	
PA_tika-abh02_t:893_0	Samādīyantīti samādānāni, tāni pana samādiyitvā katāni hontīti āha “samādiyitvā katāna”nti.	893	
PA_tika-abh02_t:893_1	Kammameva vā kammasamādānanti etena samādāna-saddassa apubbatthābhāvaṃ dasseti muttagata-sadde gata-saddassa viya.	893	
PA_tika-abh02_t:894	Agatigāmininti nibbānagāminiṃ. Vuttañhi “nibbānañcāhaṃ, sāriputta, pajānāmi nibbānagāminiñca paṭipada”nti.	89	
PA_tika-abh02_t:895	Hānabhāgiyadhammanti hānabhāgiyasabhāvaṃ, kāmasahagatasaññādidhammaṃ vā. Taṃ kāraṇanti pubbeva katābhisaṅkhārādiṃ.	89	
PA_tika-abh02_t:896_0	“Idānī”ti etassa “iminā anukkamena vuttānīti veditabbānī”ti iminā saha yojanā kātabbā.	896	
PA_tika-abh02_t:896_1	Kilesāvaraṇaṃ tadabhāvañcāti kilesāvaraṇābhāvaṃ. Kilesakkhayādhigamassa hi kilesāvaraṇaṃ	896	
PA_tika-abh02_t:896_2	aṭṭhānaṃ, tadabhāvo ṭhānaṃ. Anadhigamassa kilesāvaraṇaṃ ṭhānaṃ, tadabhāvo aṭṭhānanti.	896	
PA_tika-abh02_t:896_3	Tattha tadabhāvaggahaṇena gahitaṃ “atthi dinna”ntiādikāya sammādiṭṭhiyā ṭhitiṃ tabbiparītāya	896	
PA_tika-abh02_t:896_4	ṭhānābhāvañca adhigamassa ṭhānaṃ passantena iminā ñāṇena adhigamānadhigamānaṃ ṭhānāṭṭhānabhūte	896	
PA_tika-abh02_t:896_5	kilesāvaraṇatadabhāve passati bhagavāti imamatthaṃ sādhento āha “lokiyasammādiṭṭhiṭhitidassanato	896	
PA_tika-abh02_t:896_6	niyatamicchādiṭṭhiṭhānābhāvadassanato cā”ti. Ettha ca adhigamaṭṭhānadassanameva adhippetaṃ	896	
PA_tika-abh02_t:896_7	upari bhabbapuggalavaseneva vipākāvaraṇābhāvadassanādikassa vakkhamānattā. Iminā	896	
PA_tika-abh02_t:896_8	pana ñāṇena sijjhanato pasaṅgena itarampi vuttanti veditabbaṃ. Dhātuvemattadassanatoti	896	
PA_tika-abh02_t:896_9	rāgādīnaṃ adhimattatādivasena taṃsahitānaṃ dhātūnaṃ vemattatādassanato, “ayaṃ imissā	896	
PA_tika-abh02_t:896_10	dhātuyā adhimattattā rāgacarito”tiādinā cariyāhetūnaṃ vā, rāgādayo eva vā pakatibhāvato	8961	
PA_tika-abh02_t:896_11	dhātūti rāgādivemattadassanatoti attho. Payogaṃ anādiyitvāti santatimahāmattaaṅgulimālādīnaṃ	8961	
PA_tika-abh02_t:896_12	viya kāmarāgabyāpādādivasena payogaṃ anādiyitvā.	8961	
PA_tika-abh02_t:897	(1.) Ekakaniddesavaṇṇanā	89	
PA_tika-abh02_t:898_0	761. Na hetumevāti ettha ca na hetū evāti attho, byañjanasiliṭṭhatāvasena pana rassattaṃ	898	
PA_tika-abh02_t:898_1	ma-kāro ca kato “adukkhamasukhā”ti ettha viya. Imināpi nayenāti ettha purimanayena	898	
PA_tika-abh02_t:898_2	hetubhāvādipaṭikkhepo, pacchimanayena nahetudhammādikoṭṭhāsasaṅgahoti ayaṃ viseso	898	
PA_tika-abh02_t:898_3	veditabbo. Cutiggahaṇena cutiparicchinnāya ekāya jātiyā gahaṇaṃ daṭṭhabbaṃ, bhavaggahaṇena	898	
PA_tika-abh02_t:898_4	navadhā vuttabhavassa. Tadantogadhatāya tattha tattha pariyāpannatā vuttā. Uppannaṃ	898	
PA_tika-abh02_t:898_5	manoviññāṇaviññeyyamevāti “na rūpaṃ viya uppannā chaviññāṇaviññeyyā”ti rūpato etesaṃ visesanaṃ karoti.	898	
PA_tika-abh02_t:899	762. Kappato kappaṃ gantvāpi na uppajjatīti na kadāci tathā uppajjati. Na hi khīrādīnaṃ viya etesaṃ yathāvuttalakkhaṇavilakkhaṇatā atthīti dasseti.	89	
PA_tika-abh02_t:900_0	763. Samodhānetvāti loke vijjamānaṃ sabbaṃ rūpaṃ samodhānetvā. Etena mahattepi avibhāvakattaṃ	900	
PA_tika-abh02_t:900_1	dassento sukhumattā na vibhāvessatīti vādapathaṃ chindati. Cakkhupasāde mama vatthumhīti	900	
PA_tika-abh02_t:900_2	attho. Visayoti issariyaṭṭhānanti adhippāyo.	900	
PA_tika-abh02_t:901	764. Abbokiṇṇāti abyavahitā, anantaritāti attho. Vavatthitānampi paṭipāṭiniyamo tena paṭikkhittoti attho. Anantaratāti anantarapaccayatā etena paṭikkhittāti attho.	90	
PA_tika-abh02_t:902	765. Samanantaratāti ca samanantarapaccayatā.	90	
PA_tika-abh02_t:903_0	766. Ābhujanatoti ābhuggakaraṇato, nivattanato icceva attho. Ettha ca “pañca viññāṇā	903	
PA_tika-abh02_t:903_1	anābhogā”ti ābhogasabhāvā na hontīti attho, “pañcannaṃ viññāṇānaṃ natthi āvaṭṭanā	903	
PA_tika-abh02_t:903_2	vā”tiādīsupi āvaṭṭanabhāvo vātiādinā attho daṭṭhabbo.	903	
PA_tika-abh02_t:904	Na kañci dhammaṃ paṭivijānātīti ettha na sabbe rūpādidhammā dhammaggahaṇena gahitāti yathādhippetadhammadassanatthaṃ “manopubbaṅgamā dhammāti evaṃ vutta”nti āha.	90	
PA_tika-abh02_t:905_0	Rūpādīsu abhinipatanaṃ tehi samāgamo tesantipi vattuṃ yujjatīti āha “rūpādīnaṃ abhinipātamatta”nti.	905	
PA_tika-abh02_t:905_1	Kammatthe vā sāmivacanaṃ. Viññāṇehi abhinipatitabbāni hi rūpādīnīti. Idaṃ vuttaṃ	905	
PA_tika-abh02_t:905_2	hotītiādīsu hi ayaṃ adhippāyo – ārammaṇakaraṇena paṭivijānitabbāni rūpādīni ṭhapetvā	905	
PA_tika-abh02_t:905_3	kusalākusalacetanāya taṃsampayuttānañca yathāvuttānaṃ sahajapubbaṅgamadhammena paṭivijānitabbānaṃ	905	
PA_tika-abh02_t:905_4	paṭivijānanaṃ etesaṃ natthīti. Evañca katvā “dassanādimattato pana muttā aññā etesaṃ	905	
PA_tika-abh02_t:905_5	kusalādipaṭiviññatti nāma natthī”ti kiccantaraṃ paṭisedheti.	905	
PA_tika-abh02_t:906_0	Avipākabhāvena aññaṃ abyākatasāmaññaṃ anivārento kusalākusalaggahaṇañca karotīti	906	
PA_tika-abh02_t:906_1	cavanapariyosānañca kiccaṃ. Pi-saddena sahajavanakāni vīthicittāni sampiṇḍetvā pañcadvāre	906	
PA_tika-abh02_t:906_2	paṭisedhane ayaṃ adhippāyo siyā – “manasā ce paduṭṭhena…pe… pasannena bhāsati vā	906	
PA_tika-abh02_t:906_3	karoti vā”ti evaṃ vuttā bhāsanakaraṇakarā, taṃsadisā ca sukhadukkhuppādakā balavanto	906	
PA_tika-abh02_t:906_4	chaṭṭhadvārikā eva dhammaggahaṇena gahitāti na tesaṃ pañcadvārikajavanena paṭivijānanaṃ	906	
PA_tika-abh02_t:906_5	atthi, dubbalānaṃ pana pubbaṅgamapaṭivijānanaṃ tattha na paṭisiddhaṃ “na kāyakammaṃ	906	
PA_tika-abh02_t:906_6	na vacīkammaṃ paṭṭhapetī”ti viññattidvayajanakasseva paṭṭhapanapaṭikkhepena dubbalassa	906	
PA_tika-abh02_t:906_7	manokammassa anuññātattā. Tathā kāyasucaritādikusalakammaṃ karomīti, tabbiparītaṃ	906	
PA_tika-abh02_t:906_8	akusalaṃ kammaṃ karomīti ca kusalākusalasamādānaṃ pañcadvārikajavanena na hoti. Tathā	906	
PA_tika-abh02_t:906_9	paṭiccasamuppādavaṇṇanāyaṃ vuttā “pañcadvārikacuti ca na pañcadvārikacittehi hoti	906	
PA_tika-abh02_t:906_10	cuticittassa ataṃdvārikattā”ti. Yā panāyaṃ pāḷi “pañcahi viññāṇehi na kañci dhammaṃ	9061	
PA_tika-abh02_t:906_11	paṭivijānāti aññatra abhinipātamattā”ti, tassā rūpādīnaṃ āpāthamattaṃ muñcitvā aññaṃ	9061	
PA_tika-abh02_t:906_12	kañci dhammasabhāvaṃ na paṭivijānātīti ayamattho dissati. Na hi rūpaṃ paṭiggaṇhantampi	9061	
PA_tika-abh02_t:906_13	cakkhuviññāṇaṃ rūpanti ca gaṇhātīti. Sampaṭicchanassapi rūpanīlādiākārapaṭivijānanaṃ	9061	
PA_tika-abh02_t:906_14	natthīti kiñci dhammassa paṭivijānanaṃ paṭikkhittaṃ, pañcahi pana viññāṇehi sātisayaṃ	9061	
PA_tika-abh02_t:906_15	tassa vijānananti “aññatra abhinipātamattā”ti na vuttaṃ. Yassa pāḷiyaṃ bahiddhāpaccuppannārammaṇatā	9061	
PA_tika-abh02_t:906_16	vuttā, tato aññaṃ niruttipaṭisambhidaṃ icchantehi pañcadvārajavanena paṭisambhidāñāṇassa	9061	
PA_tika-abh02_t:906_17	sahuppatti paṭisiddhā. Rūpārūpadhammeti rūpārūpāvacaradhammeti attho.	9061	
PA_tika-abh02_t:907_0	Pañcadvārikacittena na paṭibujjhatīti kasmā vuttaṃ, nanu rūpādīnaṃ āpāthagamane niddāpaṭibodho	907	
PA_tika-abh02_t:907_1	hotīti? Na, paṭhamaṃ manodvārikajavanassa uppattitoti dassento āha “niddāyantassa	907	
PA_tika-abh02_t:907_2	hī”tiādi. Palobhetvā saccasupinena.	907	
PA_tika-abh02_t:908_0	Abyākatoyeva āvajjanamattasseva uppajjanatoti vadanti. Evaṃ vadantehi manodvārepi	908	
PA_tika-abh02_t:908_1	āvajjanaṃ dvattikkhattuṃ uppajjitvā javanaṭṭhāne ṭhatvā bhavaṅgaṃ otaratīti adhippetanti daṭṭhabbaṃ.	908	
PA_tika-abh02_t:909	Tassā eva vasenāti tassā vasena ekavidhena ñāṇavatthu hotīti ca, veditabbanti ca yojanā kātabbā.	90	
PA_tika-abh02_t:910	Ekakaniddesavaṇṇanā niṭṭhitā.	91	
PA_tika-abh02_t:911	(2.) Dukaniddesavaṇṇanā	91	
PA_tika-abh02_t:912_0	767. Attha-saddo aññatra sabhāvaṃ gahetvā adhikaraṇesu pavattamāno adhikaraṇavasena	912	
PA_tika-abh02_t:912_1	liṅgaparivattiṃ gacchatīti adhippāyena jāpitā ca sā atthā cāti jāpitatthāti ayamattho	912	
PA_tika-abh02_t:912_2	vibhāvitoti daṭṭhabbo.	912	
PA_tika-abh02_t:913	Dukaniddesavaṇṇanā niṭṭhitā.	91	
PA_tika-abh02_t:914	(3.) Tikaniddesavaṇṇanā	91	
PA_tika-abh02_t:915_0	768. Paññāpariṇāmitesūti paññāya paripācitesu. “Yogavihitesūti idañca visayavisesanamattameva,	915	
PA_tika-abh02_t:915_1	tasmā yāni paññāya vihitāni ahesuṃ honti bhavissanti ca, sabbāni tāni yogavihitānīti	915	
PA_tika-abh02_t:915_2	daṭṭhabbāni. Sikkhitvā kātabbaṃ sippaṃ, itaraṃ kammaṃ. Ayametesaṃ viseso. Vaḍḍhakīkammanti	915	
PA_tika-abh02_t:915_3	ca asikkhitvāpi kātabbaṃ thūlakammaṃ “kamma”nti daṭṭhabbaṃ, paññā eva vā tattha tattha	915	
PA_tika-abh02_t:915_4	“kammaṃ sippa”nti ca veditabbā. Nāgamaṇḍalaṃ nāma maṇḍalaṃ katvā sappe vijjāya pakkositvā	915	
PA_tika-abh02_t:915_5	baliṃ datvā visāpanayanaṃ. Parittaṃ rakkhā, yena “phū”ti mukhavātaṃ datvā visaṃ apanayanti,	915	
PA_tika-abh02_t:915_6	so uṇṇanābhiādimanto phudhamanakamanto. “A ā”tiādikā mātikā “ka kā”tiādiko tappabhedo ca lekhā.	915	
PA_tika-abh02_t:916_0	Kusalaṃ dhammaṃ sakaṃ, itaraṃ nosakaṃ. Catunnaṃ saccānaṃ paṭivijjhitabbānaṃ tappaṭivedhapaccayabhāvena	916	
PA_tika-abh02_t:916_1	anulomanaṃ daṭṭhabbaṃ. Pubbe “yogavihitesu vā kammāyatanesū”tiādinā paññā vuttā,	916	
PA_tika-abh02_t:916_2	puna tassā vevacanavasena “anulomikaṃ khanti”ntiādi vuttanti adhippāyena “anu…pe…	916	
PA_tika-abh02_t:916_3	paññāvevacanānī”ti āha. Ettha ca evarūpinti yathāvuttakammāyatanādivisayaṃ kammassakatasaccānulomikasabhāvaṃ	916	
PA_tika-abh02_t:916_4	aniccādipavattiākārañcāti attho. Yathāvuttā ca bhūmisabhāvapavattiākāraniddesā khantiādīhi	916	
PA_tika-abh02_t:916_5	yojetabbā. Yassā paññāya dhammā nijjhānapajānanakiccasaṅkhātaṃ olokanaṃ khamanti	916	
PA_tika-abh02_t:916_6	aviparītasabhāvattā, sā paññā dhammānaṃ nijjhānakkhamanaṃ etissā atthīti dhammanijjhānakkhantīti attho.	916	
PA_tika-abh02_t:917_0	769. Asaṃvaraṃ muñcatīti samādānasampattaviratisampayuttacetanā “sīlaṃ pūrentassa	917	
PA_tika-abh02_t:917_1	muñcacetanā”ti vuttā. Pubbāparapaññāya ca dānasīlamayatāvacanato muñcaaparacetanāvasena	917	
PA_tika-abh02_t:917_2	“ārabbhā”ti, pubbacetanāvasena “adhikiccā”ti ca vattuṃ yuttanti “adhikiccā”tipi pāṭho yujjati.	917	
PA_tika-abh02_t:918_0	770. Pañcasīladasasīlāni viññāṇassa jātiyā ca paccayabhūtesu saṅkhārabhavesu antogadhānīti	918	
PA_tika-abh02_t:918_1	“uppādā vā”tiādikāya dhammaṭṭhitipāḷiyā saṅgahitāni. Bhavanibbattakasīlassa paññāpanaṃ	918	
PA_tika-abh02_t:918_2	satipi savane na tathāgatadesanāyattanti bhikkhuādīnampi taṃ vuttaṃ.	918	
PA_tika-abh02_t:919	Adhipaññāya paññāti adhipaññāya antogadhā paññā. Atha vā adhipaññānibbattesu, tadadhiṭṭhānesu vā dhammesu adhipaññā-saddo daṭṭhabbo, tattha paññā adhipaññāya paññā.	91	
PA_tika-abh02_t:920_0	771. Apāyuppādanakusalatā apāyakosallaṃ siyāti maññamāno pucchati “apāyakosallaṃ	920	
PA_tika-abh02_t:920_1	kathaṃ paññā nāma jātā”ti. Taṃ pana parassa adhippāyaṃ nivattento “paññavāyeva hī”tiādimāha.	920	
PA_tika-abh02_t:920_2	Tatrupāyāti tatra tatra upāyabhūtā. Ṭhāne uppatti etassāti ṭhānuppattiyaṃ. Kiṃ taṃ?	920	
PA_tika-abh02_t:920_3	Kāraṇajānanaṃ, bhayādīnaṃ uppattikkhaṇe tasmiṃyeva ṭhāne lahuuppajjanakanti vuttaṃ hoti.	920	
PA_tika-abh02_t:921	Tikaniddesavaṇṇanā niṭṭhitā.	92	
PA_tika-abh02_t:922	(4.) Catukkaniddesavaṇṇanā	92	
PA_tika-abh02_t:923	793. Na paritassatīti “api nāma me taṇḍulādīni siyu”nti na pattheti, tadabhāvena vā na uttasati.	92	
PA_tika-abh02_t:924_0	796. Aparappaccayeti parena napattiyāyitabbe. Dhamme ñāṇanti saccavisayaṃ ñāṇaṃ.	924	
PA_tika-abh02_t:924_1	Ariyasaccesu hi dhamma-saddo tesaṃ aviparītasabhāvattāti. Saṅkhatapavaro vā ariyamaggo	924	
PA_tika-abh02_t:924_2	tassa ca phalaṃ dhammo, tattha paññā taṃsahagatā dhamme ñāṇaṃ. Na aññañāṇuppādanaṃ	924	
PA_tika-abh02_t:924_3	nayanayanaṃ, ñāṇasseva pana pavattivisesoti adhippāyenāha “paccavekkhaṇañāṇassa kicca”nti.	924	
PA_tika-abh02_t:924_4	Ettha ca iminā dhammenāti maggañāṇenāti vuttaṃ, duvidhampi pana maggaphalañāṇaṃ paccavekkhaṇāya	924	
PA_tika-abh02_t:924_5	ca mūlaṃ, kāraṇañca nayanayanassāti duvidhenapi tena dhammenāti na na yujjati, tathā	924	
PA_tika-abh02_t:924_6	catusaccadhammassa ñātattā, maggaphalasaṅkhātassa ca dhammassa saccapaṭivedhasampayogaṃ	924	
PA_tika-abh02_t:924_7	gatattā nayanaṃ hotīti tena iminā dhammena ñāṇavisayabhāvena, ñāṇasampayogena vā	924	
PA_tika-abh02_t:924_8	ñātenāti ca attho na na yujjati.	924	
PA_tika-abh02_t:925_0	Yadipi sabbena sabbaṃ atītānāgatapaccuppannaṃ dukkhaṃ abhijānanti, tathāpi paccuppanne	925	
PA_tika-abh02_t:925_1	sasantatipariyāpanne savisese abhiniveso hotīti āha “na taññeva ima”nti. Diṭṭhena	925	
PA_tika-abh02_t:925_2	adiṭṭhena nayato nayanañāṇaṃ, adiṭṭhassa diṭṭhatāya kāraṇabhūtattā kāraṇañāṇaṃ, anurūpatthavācako	925	
PA_tika-abh02_t:925_3	vā kāraṇa-saddoti dhamme ñāṇassa anurūpañāṇanti attho.	925	
PA_tika-abh02_t:926_0	Sammutimhi ñāṇanti dhamme ñāṇādīnaṃ viya sātisayassa paṭivedhakiccassa abhāvā visayobhāsanamattajānanasāmaññena	926	
PA_tika-abh02_t:926_1	ñāṇanti sammatesu antogadhanti attho. Sammutivasena vā pavattaṃ sammutimhi ñāṇaṃ,	926	
PA_tika-abh02_t:926_2	avasesaṃ pana itarañāṇattayavisabhāgaṃ ñāṇaṃ tabbisabhāgasāmaññena sammutiñāṇamhi	926	
PA_tika-abh02_t:926_3	paviṭṭhattā sammutiñāṇaṃ nāma hotīti.	926	
PA_tika-abh02_t:927	797. Kilesamūlake cāti nīvaraṇamūlake ca kāmabhavadhamme.	92	
PA_tika-abh02_t:928_0	798. Sā hissāti ettha assāti yo “kāmesu vītarāgo hotī”ti evaṃ vutto, assa paṭhamajjhānasamaṅgissāti	928	
PA_tika-abh02_t:928_1	attho. Svevāti etena kāmesu vītarāgabhāvanāvatthasseva paṭhamajjhānasamaṅgissa gahaṇe	928	
PA_tika-abh02_t:928_2	pavatte tassa tato paraṃ avatthaṃ dassetuṃ “kāmesu vītarāgo samāno”ti vuttaṃ. Catutthamaggapaññā	928	
PA_tika-abh02_t:928_3	chaṭṭhābhiññābhāvappattiyā taṃ paṭivijjhati nāma, itarā tadupanissayattā. Yathānurūpaṃ	928	
PA_tika-abh02_t:928_4	vā āsavakkhayabhāvato, phale vā āsavakkhaye sati yathānurūpaṃ taṃnibbattanato catūsupi	928	
PA_tika-abh02_t:928_5	maggesu paññā chaṭṭhaṃ abhiññaṃ paṭivijjhatīti daṭṭhabbā.	928	
PA_tika-abh02_t:929_0	799. Kāmasahagatāti vatthukāmārammaṇā. Codentīti kāmābhimukhaṃ tanninnaṃ karontīti	929	
PA_tika-abh02_t:929_1	attho. Tadanudhammatāti tadanudhammā icceva vuttaṃ hoti. Tā-saddassa apubbatthābhāvatoti	929	
PA_tika-abh02_t:929_2	adhippāyenāha “tadanurūpasabhāvā”ti. Nikantiṃ, nikantisahagatacittuppādaṃ vā “micchāsatī”ti	929	
PA_tika-abh02_t:929_3	vadati. “Aho vata me avitakkaṃ uppajjeyyā”ti avitakkārammaṇā avitakkasahagatā.	929	
PA_tika-abh02_t:930	801. Adhigamabhāvena abhimukhaṃ jānantassa abhijānantassa, abhivisiṭṭhena vā ñāṇena jānantassa, anārammaṇabhūtañca taṃ ṭhānaṃ pākaṭaṃ karontassāti attho.	93	
PA_tika-abh02_t:931	802. Vasitāpañcakarahitaṃ jhānaṃ appaguṇaṃ. Ettha catasso paṭipadā cattāri ārammaṇānīti paññāya paṭipadārammaṇuddesena paññā eva uddiṭṭhāti sā eva vibhattāti.	93	
PA_tika-abh02_t:932	Catukkaniddesavaṇṇanā niṭṭhitā.	93	
PA_tika-abh02_t:933	(5.) Pañcakaniddesavaṇṇanā	93	
PA_tika-abh02_t:934_0	804. Pañcaṅgiko sammāsamādhīti samādhiaṅgabhāvena paññā uddiṭṭhāti. Pītipharaṇatādivacanena	934	
PA_tika-abh02_t:934_1	hi tameva vibhajati, “so imameva kāyaṃ vivekajena pītisukhena abhisandetī”tiādinā	934	
PA_tika-abh02_t:934_2	nayena pītiyā sukhassa ca pharaṇaṃ veditabbaṃ. Pītipharaṇatāsukhapharaṇatāhi ārammaṇe	934	
PA_tika-abh02_t:934_3	ṭhatvā catutthajjhānassa uppādanato “pādā viyā”ti tā vuttā.	934	
PA_tika-abh02_t:935_0	Dutiyapañcake ca “pañcañāṇiko”ti samādhimukhena pañcañāṇāneva uddiṭṭhāni niddiṭṭhāni	935	
PA_tika-abh02_t:935_1	cāti daṭṭhabbāni. Lokiyasamādhissa paccanīkāni nīvaraṇapaṭhamajjhānanikantiādīni	935	
PA_tika-abh02_t:935_2	niggahetabbāni. Aññe kilesā vāretabbā, imassa pana arahattasamādhissa paṭippassaddhasabbakilesattā	935	
PA_tika-abh02_t:935_3	na niggahetabbaṃ vāretabbañca atthīti maggānantaraṃ samāpattikkhaṇe ca appayogeneva	935	
PA_tika-abh02_t:935_4	adhigatattā ca ṭhapitattā ca, aparihānivasena ṭhapitattā vā na sasaṅkhāraniggayhavāritagato.	935	
PA_tika-abh02_t:935_5	Sativepullappattattāti etena appavattamānāyapi satiyā satibahulatāya sato eva nāmāti	935	
PA_tika-abh02_t:935_6	dasseti. Yathāparicchinnakālavasenāti etena paricchindanasatiyā satoti.	935	
PA_tika-abh02_t:936	Pañcakaniddesavaṇṇanā niṭṭhitā.	93	
PA_tika-abh02_t:937	(6.) Chakkaniddesavaṇṇanā	93	
PA_tika-abh02_t:938_0	805. Visuddhibhāvaṃ dassento “dūra…pe… rammaṇāyā”ti āha. Sotadhātuvisuddhīti ca cittacetasikā	938	
PA_tika-abh02_t:938_1	dhammā vuttāti tattha ñāṇaṃ sotadhātuvisuddhiyā ñāṇaṃ. “Cetopariyañāṇa”nti idameva	938	
PA_tika-abh02_t:938_2	atthavasena “paracitte ñāṇa”nti uddhaṭanti daṭṭhabbaṃ. Cutūpapātañāṇassa dibbacakkhuñāṇekadesattā	938	
PA_tika-abh02_t:938_3	“vaṇṇadhātuārammaṇā”ti vuttaṃ. Muddhappattena cutūpapātañāṇasaṅkhātena dibbacakkhuñāṇena	938	
PA_tika-abh02_t:938_4	sabbaṃ dibbacakkhuñāṇanti vuttanti daṭṭhabbaṃ.	938	
PA_tika-abh02_t:939	Chakkaniddesavaṇṇanā niṭṭhitā.	93	
PA_tika-abh02_t:940	(7.) Sattakaniddesavaṇṇanā	94	
PA_tika-abh02_t:941_0	806. Tadeva ñāṇanti chabbidhampi paccavekkhaṇañāṇaṃ vipassanārammaṇabhāvena saha	941	
PA_tika-abh02_t:941_1	gahetvā vuttanti adhippāyo. Dhammaṭṭhitiñāṇenāti chapi ñāṇāni saṅkhipitvā vuttena	941	
PA_tika-abh02_t:941_2	ñāṇena. Khayadhammantiādinā hi pakārena pavattañāṇassa dassanaṃ, ñāṇavipassanādassanato	941	
PA_tika-abh02_t:941_3	vipassanāpaṭivipassanādassanamattamevāti na taṃ aṅganti adhippāyo. Pāḷiyaṃ pana sabbattha	941	
PA_tika-abh02_t:941_4	ñāṇavacanena aṅgānaṃ vuttattā nirodhadhammanti ñāṇanti iti-saddena pakāsetvā vuttaṃ	941	
PA_tika-abh02_t:941_5	vipassanāñāṇaṃ sattamaṃ ñāṇanti ayamattho dissati. Na hi yampi taṃ dhammaṭṭhitiñāṇaṃ,	941	
PA_tika-abh02_t:941_6	tampi ñāṇanti sambandho hoti taṃñāṇaggahaṇe etasmiṃ ñāṇabhāvadassanassa anadhippetattā,	941	
PA_tika-abh02_t:941_7	“khayadhammaṃ…pe… nirodhadhamma”nti etesaṃ sambandhābhāvappasaṅgato cāti.	941	
PA_tika-abh02_t:942	Sattakaniddesavaṇṇanā niṭṭhitā.	94	
PA_tika-abh02_t:943	(8.) Aṭṭhakaniddesavaṇṇanā	94	
PA_tika-abh02_t:944	808. Vihāritabbaṭṭhenāti paccanīkadhamme, dukkhaṃ vā vicchinditvā pavattetabbaṭṭhena.	94	
PA_tika-abh02_t:945	Aṭṭhakaniddesavaṇṇanā niṭṭhitā.	94	
PA_tika-abh02_t:946	(10.) Dasakaniddeso	94	
PA_tika-abh02_t:947	Paṭhamabalaniddesavaṇṇanā	94	
PA_tika-abh02_t:948_0	809. Avijjamānaṃ ṭhānaṃ aṭṭhānaṃ, natthi ṭhānanti vā aṭṭhānaṃ. Esa “anavakāso”ti	948	
PA_tika-abh02_t:948_1	etthāpi nayo. Tadatthanigamanamattameva hi “netaṃ ṭhānaṃ vijjatī”ti vacananti. Asukhe	948	
PA_tika-abh02_t:948_2	sukhanti diṭṭhivipallāsova idha sukhato upagamanassa ṭhānanti adhippetanti dassento	948	
PA_tika-abh02_t:948_3	“ekanta…pe… attadiṭṭhivasenā”ti padhānadiṭṭhimāha. Bhedānurūpassa sāvanaṃ anussāvanaṃ,	948	
PA_tika-abh02_t:948_4	bhedānurūpena vā vacanena viññāpanaṃ.	948	
PA_tika-abh02_t:949	Liṅge parivatte ca so eva ekakammanibbattito bhavaṅgappabandho jīvitindriyappabandho ca, nāññoti āha “api parivattaliṅga”nti. Ayaṃ pañhoti ñāpanicchānibbattā kathā.	94	
PA_tika-abh02_t:950_0	Saṅgāmacatukkaṃ sapattavasena yojetabbaṃ. Sabbattha ca purimaṃ abhisandhicittaṃ appamāṇaṃ,	950	
PA_tika-abh02_t:950_1	vadhakacittaṃ pana tadārammaṇañca jīvitindriyaṃ ānantariyānānantariyabhāve pamāṇanti	950	
PA_tika-abh02_t:950_2	daṭṭhabbaṃ. Puthujjanasseva taṃ dinnaṃ hoti. Kasmā? Yathā vadhakacittaṃ paccuppannārammaṇampi	950	
PA_tika-abh02_t:950_3	jīvitindriyappabandhavicchedanavasena ārammaṇaṃ katvā pavattati, na evaṃ cāgacetanā.	950	
PA_tika-abh02_t:950_4	Sā hi cajitabbaṃ ārammaṇaṃ katvā cajanamattameva hoti, aññasakakaraṇañca tassa cajanaṃ,	950	
PA_tika-abh02_t:950_5	tasmā yassa taṃ sakaṃ kataṃ, tasseva dinnaṃ hotīti.	950	
PA_tika-abh02_t:951_0	Saṇṭha…pe… kappavināseyeva muccatīti idaṃ kappaṭṭhakathāya na sameti. Tattha hi aṭṭhakathāyaṃ	951	
PA_tika-abh02_t:951_1	vuttaṃ “āpāyikoti idaṃ suttaṃ yaṃ so ekaṃ kappaṃ asītibhāge katvā tato ekabhāgamattaṃ	951	
PA_tika-abh02_t:951_2	kālaṃ tiṭṭheyya, taṃ āyukappaṃ sandhāya vutta”nti. Kappavināseyevāti pana āyukappavināseyevāti	951	
PA_tika-abh02_t:951_3	atthe sati natthi virodho. Ettha ca saṇṭhahanteti idaṃ sve vinassissatīti viya abhūtaparikappavasena	951	
PA_tika-abh02_t:951_4	vuttaṃ. Ekadivasameva paccati tato paraṃ kappābhāvena āyukappassapi abhāvatoti avirodhato	951	
PA_tika-abh02_t:951_5	atthayojanā daṭṭhabbā.	951	
PA_tika-abh02_t:952	Pakatattoti anukkhitto. Samānasaṃvāsakoti apārājiko.	95	
PA_tika-abh02_t:953_0	Kiṃ pana tanti yo so “niyato”ti vutto, taṃ kiṃ niyametīti attho. Tasseva pana yathāpucchitassa	953	
PA_tika-abh02_t:953_1	niyatassa micchattasammattaniyatadhammānaṃ viya sabhāvato vijjamānataṃ yathāpucchitañca	953	
PA_tika-abh02_t:953_2	niyāmakahetuṃ paṭisedhetvā yena “niyato”ti “sattakkhattuparamādiko”ti ca vuccati,	953	
PA_tika-abh02_t:953_3	taṃ yathādhippetakāraṇaṃ dassetuṃ “sammāsambuddhena hī”tiādimāha. Jātassa kumārassa	953	
PA_tika-abh02_t:953_4	viya ariyāya jātiyā jātassa nāmamattametaṃ niyatasattakkhattuparamādikaṃ, niyatāniyatabhedaṃ	953	
PA_tika-abh02_t:953_5	nāmanti attho. Yadi pubbahetu niyāmako, sotāpanno ca niyatoti sotāpattimaggato uddhaṃ	953	
PA_tika-abh02_t:953_6	tiṇṇaṃ maggānaṃ upanissayabhāvato pubbahetukiccaṃ, tato pubbe pana pubbahetukiccaṃ	953	
PA_tika-abh02_t:953_7	natthīti sotāpattimaggassa upanissayābhāvo āpajjati. Yadi hi tassapi pubbahetu upanissayo	953	
PA_tika-abh02_t:953_8	siyā, so ca niyāmakoti sotāpattimagguppattito pubbe eva niyato siyā, tañca aniṭṭhaṃ,	953	
PA_tika-abh02_t:953_9	tasmāssa pubbahetunā ahetukatā āpannāti imamatthaṃ sandhāyāha “iccassa ahetu appaccayā	953	
PA_tika-abh02_t:953_10	nibbattiṃ pāpuṇātī”ti.	9531	
PA_tika-abh02_t:954_0	Paṭiladdhamaggo sotāpattimaggo, teneva sattakkhattuparamādiniyame sati sattamabhavādito	954	
PA_tika-abh02_t:954_1	uddhaṃ pavattanakassa dukkhassa mūlabhūtā kilesā teneva khīṇāti upari tayo maggā	954	
PA_tika-abh02_t:954_2	akiccakā hontīti attho. Yadi upari tayo maggā sattakkhattuparamādikaṃ niyamenti,	954	
PA_tika-abh02_t:954_3	tato ca añño sotāpanno natthīti sotāpattimaggassa akiccakatā nippayojanatā āpajjatīti	954	
PA_tika-abh02_t:954_4	attho. Atha sakkāyadiṭṭhādippahānaṃ dassanakiccaṃ, tesaṃ pahānena sattakkhattuparamāditāya	954	
PA_tika-abh02_t:954_5	bhavitabbaṃ. Sā cuparimaggehi eva hotīti sattamabhavādito uddhaṃ pavattito tena vinā	954	
PA_tika-abh02_t:954_6	vuṭṭhāne sakkāyadiṭṭhādippahānena ca tena vinā bhavitabbanti āha “paṭhamamaggena	954	
PA_tika-abh02_t:954_7	ca anuppajjitvāva kilesā khepetabbā hontī”ti. Na añño koci niyametīti nāmakaraṇanimittato	954	
PA_tika-abh02_t:954_8	vipassanāto añño koci niyāmako nāma natthīti attho. Vipassanāva niyametīti ca nāmakaraṇanimittataṃyeva	954	
PA_tika-abh02_t:954_9	sandhāya vuttaṃ. Tenevāha “iti sammāsambuddhena gahitanāmamattameva ta”nti.	954	
PA_tika-abh02_t:955_0	Na uppajjantīti pana atthīti “na me ācariyo atthi, sadiso me na vijjatī”tiādiṃ imissā	955	
PA_tika-abh02_t:955_1	lokadhātuyā ṭhatvā vadantena bhagavatā “kiṃ panāvuso sāriputta, atthetarahi aññe	955	
PA_tika-abh02_t:955_2	samaṇā vā brāhmaṇā vā bhagavatā samasamā sambodhiyanti evaṃ puṭṭhāhaṃ, bhante, noti	955	
PA_tika-abh02_t:955_3	vadeyya”nti vatvā tassa kāraṇaṃ dassetuṃ “aṭṭhānametaṃ anavakāso, yaṃ ekissā lokadhātuyā	955	
PA_tika-abh02_t:955_4	dve arahanto sammāsambuddhā”ti imaṃ suttaṃ dassentena dhammasenāpatinā ca buddhakkhettabhūtaṃ	955	
PA_tika-abh02_t:955_5	imaṃ lokadhātuṃ ṭhapetvā aññattha anuppatti vuttā hotīti adhippāyo.	955	
PA_tika-abh02_t:956_0	“Yo pana bhikkhū”tiādinā vuttāni sikkhāpadāni mātikā, tāya antarahitāya nidānuddesasaṅkhāte	956	
PA_tika-abh02_t:956_1	pātimokkhe pabbajjūpasampadākammesu ca sāsanaṃ tiṭṭhatīti attho. Pātimokkhe vā antogadhā	956	
PA_tika-abh02_t:956_2	pabbajjā upasampadā ca tadubhayābhāve pātimokkhābhāvato, tasmā pātimokkhe, tāsu ca	956	
PA_tika-abh02_t:956_3	sāsanaṃ tiṭṭhatīti vuttaṃ. Osakkitaṃ nāmāti pacchimapaṭivedhasīlabhedadvayaṃ ekato	956	
PA_tika-abh02_t:956_4	katvā tato paraṃ vinaṭṭhaṃ nāma hotīti attho.	956	
PA_tika-abh02_t:957	Tāti rasmiyo. Kāruññanti paridevanakāruññaṃ.	95	
PA_tika-abh02_t:958	Anacchariyattāti dvīsu uppajjamānesu acchariyattābhāvadosatoti attho. Vivādabhāvatoti vivādābhāvatthaṃ dve na uppajjantīti attho.	95	
PA_tika-abh02_t:959_0	Ekaṃ buddhaṃ dhāretīti ekabuddhadhāraṇī. Etena evaṃsabhāvā ete buddhaguṇā, yena dutiyabuddhaguṇe	959	
PA_tika-abh02_t:959_1	dhāretuṃ asamatthā ayaṃ lokadhātūti dasseti. Paccayavisesanipphannānañhi dhammānaṃ	959	
PA_tika-abh02_t:959_2	sabhāvaviseso na sakkā dhāretunti. Samaṃ uddhaṃ pajjatīti samupādikā, udakassopari	959	
PA_tika-abh02_t:959_3	samaṃ gāminīti attho. Dvinnampīti dvepi, dvinnampi vā sarīrabhāraṃ. Chādentanti rocayamānaṃ.	959	
PA_tika-abh02_t:959_4	Sakiṃ bhuttovāti ekampi ālopaṃ ajjhoharitvāva mareyyāti attho.	959	
PA_tika-abh02_t:960_0	Atidhammabhārenāti dhammena nāma pathavī tiṭṭheyya, sā kiṃ teneva calatīti adhippāyo.	960	
PA_tika-abh02_t:960_1	Puna thero “ratanaṃ nāma loke kuṭumbaṃ sandhārentaṃ abhimatañca lokena attano garusabhāvatāya	960	
PA_tika-abh02_t:960_2	sakaṭabhaṅgassa kāraṇaṃ atibhārabhūtaṃ diṭṭhaṃ. Evaṃ dhammo ca hitasukhavisesehi	960	
PA_tika-abh02_t:960_3	taṃsamaṅginaṃ dhārento abhimato ca viññūhi gambhīrāppameyyabhāvena garusabhāvattā	960	
PA_tika-abh02_t:960_4	atibhārabhūto pathavīcalanassa kāraṇaṃ hotī”ti dassento “idha, mahārāja, dve sakaṭā”tiādimāha.	960	
PA_tika-abh02_t:960_5	Ekassāti ekasmā, ekassa vā sakaṭassa ratanaṃ, tasmā sakaṭato gahetvāti attho. Osāritanti	960	
PA_tika-abh02_t:960_6	pavesitaṃ āhaṭaṃ vuttanti attho.	960	
PA_tika-abh02_t:961_0	Sabhāvapakatikāti akittimapakatikāti attho. Kāraṇamahantattāti mahantehi pāramitākāraṇehi	961	
PA_tika-abh02_t:961_1	buddhaguṇānaṃ nibbattitoti vuttaṃ hoti. Pathavīādayo mahantā attano attano visaye	961	
PA_tika-abh02_t:961_2	ekekāva, evaṃ sammāsambuddhopi mahanto attano visaye eko eva. Ko ca tassa visayo?	961	
PA_tika-abh02_t:961_3	Yāvatakaṃ ñeyyaṃ, evaṃ ākāso viya anantavisayo bhagavā eko eva hotīti vadanto lokadhātvantaresupi	961	
PA_tika-abh02_t:961_4	dutiyassa abhāvaṃ dasseti.	961	
PA_tika-abh02_t:962_0	Pubbabhāge āyūhanavasena āyūhanasamaṅgitā sanniṭṭhānacetanāvasena cetanāsamaṅgitā	962	
PA_tika-abh02_t:962_1	ca veditabbā, santatikhaṇavasena vā. Vipākārahanti dutiyabhavādīsu vipaccanapakatitaṃ	962	
PA_tika-abh02_t:962_2	sandhāya vadati. Calatīti parivattati. Sunakhehi vajanasīlo sunakhavājiko.	962	
PA_tika-abh02_t:963	Paṭhamabalaniddesavaṇṇanā niṭṭhitā.	96	
PA_tika-abh02_t:964	Dutiyabalaniddesavaṇṇanā	96	
PA_tika-abh02_t:965	810. Gatito aññā gatisampatti nāma natthīti dassento “sampannā gatī”ti āha. Mahāsudassanādisurājakālo paṭhamakappikādisumanussakālo ca kālasampatti.	96	
PA_tika-abh02_t:966_0	Ekantaṃ kusalasseva okāsoti idaṃ yadipi koci kāyasucaritādipayogasampattiyaṃ ṭhitaṃ	966	
PA_tika-abh02_t:966_1	bādheyya, taṃ pana bādhanaṃ bādhakasseva issādinimittena viparītaggāhena jātaṃ. Sā	966	
PA_tika-abh02_t:966_2	payogasampatti sabhāvato sukhavipākasseva paccayo, na dukkhavipākassāti imamatthaṃ	966	
PA_tika-abh02_t:966_3	sandhāya vuttaṃ. Makkaṭo bhattapuṭaṃ bandhaṭṭhāne muñcitvā bhuñjituṃ na jānāti, yattha	966	
PA_tika-abh02_t:966_4	vā tattha vā bhinditvā vināseti, evaṃ anupāyaññūpi bhoge. Susāne chaḍḍetvātiādinā	966	
PA_tika-abh02_t:966_5	ghātetvā chaḍḍitassa vuṭṭhānābhāvo viya apāyato vuṭṭhānābhāvoti dasseti.	966	
PA_tika-abh02_t:967_0	“Paccarī”tipi uḷumpassa nāmaṃ, tena ettha katā “mahāpaccarī”ti vuccati. Udake maraṇaṃ	967	
PA_tika-abh02_t:967_1	thale maraṇañca ekamevāti kasmā vuttaṃ, nanu sakkena “samuddārakkhaṃ karissāmī”ti	967	
PA_tika-abh02_t:967_2	vuttanti? Saccaṃ vuttaṃ, jīvitassa lahuparivattitaṃ pakāsentehi therehi evaṃ vuttaṃ,	967	
PA_tika-abh02_t:967_3	lahuparivattitāya jīvitahetu na gamissāmāti adhippāyo. Atha vā udaketi nāgadīpaṃ	967	
PA_tika-abh02_t:967_4	sandhāya vuttaṃ, thaleti jambudīpaṃ.	967	
PA_tika-abh02_t:968_0	Thero na detīti kathamahaṃ etena ñāto, kenaci kiñci ācikkhitaṃ siyāti saññāya na	968	
PA_tika-abh02_t:968_1	adāsi. Teneva “mayampi na jānāmā”ti vuttaṃ. Aparassāti aparassa bhikkhuno pattaṃ	968	
PA_tika-abh02_t:968_2	ādāya…pe… therassa hatthe ṭhapesīti yojanā. Anāyataneti nikkāraṇe, ayutte vā nassanaṭṭhāne.	968	
PA_tika-abh02_t:968_3	Tuvaṃ attānaṃ rakkheyyāsi, mayaṃ pana mahallakattā kiṃ rakkhitvā karissāma, mahallakattā	968	
PA_tika-abh02_t:968_4	eva ca rakkhituṃ na sakkhissāmāti adhippāyo. Anāgāmittā vā thero attanā vattabbaṃ jānitvā ovadati.	968	
PA_tika-abh02_t:969	Sammāpayogassa gatamaggoti sammāpayogena nipphāditattā tassa sañjānanakāraṇanti attho.	96	
PA_tika-abh02_t:970	Bhūtamatthaṃ katvā abhūtopamaṃ kathayissatīti adhippāyo. Manussāti bhaṇḍāgārikādiniyuttā manussā mahantattā sampaṭicchituṃ nāsakkhiṃsu.	97	
PA_tika-abh02_t:971	Dutiyabalaniddesavaṇṇanā niṭṭhitā.	97	
PA_tika-abh02_t:972	Tatiyabalaniddesavaṇṇanā	97	
PA_tika-abh02_t:973	811. Añcitāti gatā. Peccāti puna, maritvāti vā attho. Ussannattāti vitakkabahulatāya ussannattāti vadanti, sūratādīhi vā ussannattā. Dibbantīti kīḷanti.	97	
PA_tika-abh02_t:974_0	Sañjīvakāḷasuttasaṅghātaroruvamahāroruvatāpanamahātāpanaavīciyo aṭṭha mahānirayā.	974	
PA_tika-abh02_t:974_1	Ekekassa cattāri dvārāni, ekekasmiṃ dvāre cattāro cattāro gūthanirayādayoti evaṃ	974	
PA_tika-abh02_t:974_2	soḷasa ussadaniraye vaṇṇayanti.	974	
PA_tika-abh02_t:975	Sakkasuyāmādayo viya jeṭṭhakadevarājā. Pajāpativaruṇaīsānādayo viya dutiyādiṭṭhānantarakārako paricārako hutvā.	97	
PA_tika-abh02_t:976	Tatiyabalaniddesavaṇṇanā niṭṭhitā.	97	
PA_tika-abh02_t:977	Catutthabalaniddesavaṇṇanā	97	
PA_tika-abh02_t:978	812. Kappoti dvedhābhūtaggo. Ettha ca bījādidhātunānattavasena khandhādidhātunānattaṃ veditabbaṃ.	97	
PA_tika-abh02_t:979	Catutthabalaniddesavaṇṇanā niṭṭhitā.	97	
PA_tika-abh02_t:980	Pañcamabalaniddesavaṇṇanā	98	
PA_tika-abh02_t:981_0	813. Ajjhāsayadhātūti ajjhāsayasabhāvo. Yathā gūthādīnaṃ dhātusabhāvo eso, yaṃ gūthādīheva	981	
PA_tika-abh02_t:981_1	saṃsandati, evaṃ puggalānaṃ ajjhāsayassevesa sabhāvo, yaṃ dussīlādayo dussīlādikeheva	981	
PA_tika-abh02_t:981_2	saṃsandantīti vuttaṃ hoti. Bhikkhūpi āhaṃsūti aññamaññaṃ āhaṃsu. Āvuso ime manussā	981	
PA_tika-abh02_t:981_3	“yathāsabhāgena paribhuñjathā”ti vadantā amhe sabhāgāsabhāge viditvā hīnajjhāsayapaṇītajjhāsayataṃ	981	
PA_tika-abh02_t:981_4	paricchinditvā dhātusaṃyuttakamme upanenti tassa payogaṃ daṭṭhukāmāti attho, evaṃ	981	
PA_tika-abh02_t:981_5	sabhāgavaseneva ajjhāsayadhātuparicchindanato ajjhāsayadhātusabhāgavasena niyametīti adhippāyo.	981	
PA_tika-abh02_t:982	Pañcamabalaniddesavaṇṇanā niṭṭhitā.	98	
PA_tika-abh02_t:983	Chaṭṭhabalaniddesavaṇṇanā	98	
PA_tika-abh02_t:984_0	Caritanti idha duccaritaṃ sucaritanti vuttaṃ. Apparajaṃ akkhaṃ etesanti apparajakkhāti	984	
PA_tika-abh02_t:984_1	attho vibhāvito, apparajaṃ akkhimhi etesanti apparajakkhātipi saddattho sambhavati.	984	
PA_tika-abh02_t:984_2	Ettha ca āsayajānanādinā yehi indriyehi paroparehi sattā kalyāṇapāpāsayādikā honti,	984	
PA_tika-abh02_t:984_3	tesaṃ jānanaṃ vibhāvetīti veditabbaṃ. Evañca katvā indriyaparopariyattaāsayānusayañāṇānaṃ	984	
PA_tika-abh02_t:984_4	visuṃ asādhāraṇatā, indriyaparopariyattanānādhimuttikatāñāṇānaṃ visuṃ balatā ca siddhā hoti.	984	
PA_tika-abh02_t:985_0	815. Yadariyāti ye ariyā. Āvasiṃsūti nissāya vasiṃsu. Ke pana te? “Idha, bhikkhave,	985	
PA_tika-abh02_t:985_1	bhikkhu pañcaṅgavippahīno hoti chaḷaṅgasamannāgato ekārakkho caturāpasseno panuṇṇapaccekasacco	985	
PA_tika-abh02_t:985_2	samavayasaṭṭhesano anāvilasaṅkappo passaddhakāyasaṅkhāro suvimuttacitto suvimuttapañño”ti	985	
PA_tika-abh02_t:985_3	evaṃ vuttā. Etesu pañcaṅgavippahīnapaccekasaccapanodanaesanāsamavayasajjanāni “saṅkhāyekaṃ	985	
PA_tika-abh02_t:985_4	paṭisevati adhivāseti parivajjeti vinodetī”ti vuttesu apassenesu vinodanañca maggakiccāneva,	985	
PA_tika-abh02_t:985_5	itare ca maggeneva samijjhanti. Tenāha “etañhi suttaṃ…pe… dīpetī”ti.	985	
PA_tika-abh02_t:986_0	816. Ārammaṇasantānānusayanesu iṭṭhārammaṇe ārammaṇānusayanena anuseti. Āciṇṇasamāciṇṇāti	986	
PA_tika-abh02_t:986_1	etena samantato veṭhetvā viya ṭhitabhāvena anusayitataṃ dasseti. Bhavassapi vatthukāmattā,	986	
PA_tika-abh02_t:986_2	rāgavasena vā samānattā “bhavarāgānusayo…pe… saṅgahito”ti āha.	986	
PA_tika-abh02_t:987	818. “Paṇītādhimuttikā tikkhindriyā, itare mudindriyā”ti evaṃ indriyavisesadassanatthameva adhimuttiggahaṇanti āha “tikkhindriyamudindriyabhāvadassanattha”nti.	98	
PA_tika-abh02_t:988_0	819. Pahānakkamavasenāti ettha pahātabbapajahanakkamo pahānakkamoti daṭṭhabbo, yassa	988	
PA_tika-abh02_t:988_1	pahānena bhavitabbaṃ, taṃ teneva pahānena paṭhamaṃ vuccati, tato appahātabbanti ayaṃ vā pahānakkamo.	988	
PA_tika-abh02_t:989	820. Maggassa upanissayabhūtāni indriyāni upanissayaindriyāni.	98	
PA_tika-abh02_t:990	826. Nibbutichandarahitattā acchandikaṭṭhānaṃ paviṭṭhā. Yasmiṃ bhavaṅge pavattamāne taṃsantatiyaṃ lokuttaraṃ nibbattati, taṃ tassa pādakaṃ.	99	
PA_tika-abh02_t:991	Chaṭṭhabalaniddesavaṇṇanā niṭṭhitā.	99	
PA_tika-abh02_t:992	Sattamabalaniddesavaṇṇanā	99	
PA_tika-abh02_t:993_0	828. Niddāyitvāti kammaṭṭhānaṃ manasi karonto niddaṃ okkamitvā paṭibuddho samāpattiṃ	993	
PA_tika-abh02_t:993_1	samāpannomhīti attho. Nīvaraṇādīhi visuddhacittasantati eva cittamañjūsā, samādhi	993	
PA_tika-abh02_t:993_2	vā, kammaṭṭhānaṃ vā. Cittaṃ ṭhapetunti samāpatticittaṃ ṭhapetuṃ. Saññāvedayitānaṃ	993	
PA_tika-abh02_t:993_3	apagamo eva apagamavimokkho.	993	
PA_tika-abh02_t:994_0	Saññāmanasikārānaṃ kāmādidutiyajjhānādipakkhandanāni “hānabhāgiyavisesabhāgiyadhammā”ti	994	
PA_tika-abh02_t:994_1	dassitāni, tehi pana jhānānaṃ taṃsabhāvatā dhamma-saddena vuttā. Paguṇabhāvavodānaṃ	994	
PA_tika-abh02_t:994_2	paguṇavodānaṃ. Tadeva paṭhamajjhānādīhi vuṭṭhahitvā dutiyajjhānādiadhigamassa paccayattā	994	
PA_tika-abh02_t:994_3	“vuṭṭhānaṃ nāmā”ti vuttaṃ. “Vodānampi vuṭṭhānaṃ, tamhā tamhā samādhimhā vuṭṭhānampi	994	
PA_tika-abh02_t:994_4	vuṭṭhāna”nti imāya vuṭṭhānapāḷiyā asaṅgahitattā nirodhasamāpattiyā vuṭṭhānaṃ “pāḷimuttakavuṭṭhānaṃ	994	
PA_tika-abh02_t:994_5	nāmā”ti vuttaṃ. Ye pana “nirodhato phalasamāpattiyā vuṭṭhāna”nti pāḷi natthīti vadeyyuṃ,	994	
PA_tika-abh02_t:994_6	te “nirodhā vuṭṭhahantassa nevasaññānāsaññāyatanaṃ phalasamāpattiyā anantarapaccayena	994	
PA_tika-abh02_t:994_7	paccayo”ti imāya pāḷiyā paṭisedhetabbā.	994	
PA_tika-abh02_t:995	Sattamabalaniddesavaṇṇanā niṭṭhitā.	99	
PA_tika-abh02_t:996	Dasamabalaniddesavaṇṇanā	99	
PA_tika-abh02_t:997_0	831. Rāgādīhi cetaso vimuttibhūto samādhi cetovimutti. Paññāva vimutti paññāvimutti.	997	
PA_tika-abh02_t:997_1	Kammantaravipākantaramevāti kammantarassa vipākantaramevāti attho. Cetanācetanāsampayuttakadhamme	997	
PA_tika-abh02_t:997_2	nirayādinibbānagāminipaṭipadābhūte kammanti gahetvā āha “kammaparicchedamevā”ti.	997	
PA_tika-abh02_t:997_3	Appetuṃ na sakkoti aṭṭhamanavamabalāni viya, taṃsadisaṃ iddhividhañāṇaṃ viya vikubbituṃ.	997	
PA_tika-abh02_t:997_4	Etena dasabalasadisatañca vāreti, jhānādiñāṇaṃ viya vā appetuṃ vikubbituñca. Yadipi	997	
PA_tika-abh02_t:997_5	hi jhānādipaccavekkhaṇañāṇaṃ sattamabalanti tassa savitakkasavicāratā vuttā, tathāpi	997	
PA_tika-abh02_t:997_6	jhānādīhi vinā paccavekkhaṇā natthīti jhānādisahagataṃ ñāṇaṃ tadantogadhaṃ katvā	997	
PA_tika-abh02_t:997_7	evaṃ vuttanti veditabbaṃ. Atha vā sabbaññutaññāṇaṃ jhānādikiccaṃ viya na sabbaṃ balakiccaṃ	997	
PA_tika-abh02_t:997_8	kātuṃ sakkotīti dassetuṃ “tañhi jhānaṃ hutvā appetuṃ iddhi hutvā vikubbituñca na	997	
PA_tika-abh02_t:997_9	sakkotī”ti vuttaṃ, na pana kassaci balassa jhānaiddhibhāvatoti daṭṭhabbaṃ.	997	
PA_tika-abh02_t:998	Dasamabalaniddesavaṇṇanā niṭṭhitā.	99	
PA_tika-abh02_t:999	Ñāṇavibhaṅgavaṇṇanā niṭṭhitā.	99	
PA_tika-abh02_t:1000	17. Khuddakavatthuvibhaṅgo	100	
PA_tika-abh02_t:1001	1. Ekakamātikādivaṇṇanā	100	
PA_tika-abh02_t:1002_0	832. “Tettiṃsati tikā”ti vuttaṃ, te pana pañcatiṃsa. Tathā “purisamalādayo aṭṭha	1002	
PA_tika-abh02_t:1002_1	navakā”ti vuttaṃ, te pana āghātavatthuādayo nava. Ye “dve aṭṭhārasakā”tiādimhi vuttā,	1002	
PA_tika-abh02_t:1002_2	te eva “iti atītāni chattiṃsā”tiādinā tayo chattiṃsakā katāti āha “cha aṭṭhārasakā”ti,	1002	
PA_tika-abh02_t:1002_3	dvāsaṭṭhi pana diṭṭhigatāni aññattha vuttabhāveneva idha nikkhittānīti na gahitānīti daṭṭhabbāni.	1002	
PA_tika-abh02_t:1003	Ekakamātikādivaṇṇanā niṭṭhitā.	100	
PA_tika-abh02_t:1004	(1.) Ekakaniddesavaṇṇanā	100	
PA_tika-abh02_t:1005_0	843-844. Atthi paṭiccaṃ nāmāti yathā “cakkhuñca paṭiccā”tiādīsu nissayādipaccayabhāvena	1005	
PA_tika-abh02_t:1005_1	paṭiccāti vuttaṃ, na tathā idha khattiyādijātīnaṃ paramatthato avijjamānānaṃ nissayādipaccayattassa	1005	
PA_tika-abh02_t:1005_2	abhāvā. Yesu pana khandhesu santesu khattiyādisammuti hoti, tesaṃ abbocchinnatāva	1005	
PA_tika-abh02_t:1005_3	khattiyādijātiyā atthitā, sā idha paṭicca-saddena vibhāvitāti attho. Ekissā seṇiyāti	1005	
PA_tika-abh02_t:1005_4	asambhinnāyāti attho.	1005	
PA_tika-abh02_t:1006_0	Pañhavissajjanādikiriyāsu purato karaṇaṃ purekkhāro. Nikkheparāsīti nidhānarāsi.	1006	
PA_tika-abh02_t:1006_1	Patthaṭākittinoti vitthiṇṇākittino. Rattaññumadoti purāṇaññutāmadoti vadanti. Cirarattijātena,	1006	
PA_tika-abh02_t:1006_2	cirarattipabbajitena vā jānitabbassa, rattīnameva vā jānanamado. Upaṭṭhāpakamānoti	1006	
PA_tika-abh02_t:1006_3	āṇākaraṇamāno. Āṇākaraṇañhi vicāraṇaṃ idha “yaso”ti vuttanti. Parimaṇḍalattabhāvanissito	1006	
PA_tika-abh02_t:1006_4	māno pariṇāhamado. Sarīrasampattipāripūriyā mado pāripūrimado.	1006	
PA_tika-abh02_t:1007	845. Vatthunā vināpi vattabbatāya avatthukaṃ, na vatthuno abhāvā.	100	
PA_tika-abh02_t:1008_0	846. Cittassa vossajjananti cittassa satito muccanaṃ, kāyaduccaritādīsu pakkhandanaṃ	1008	
PA_tika-abh02_t:1008_1	vā vossaggo. Patiṭṭhābhāvoti kusalakaraṇe aṭṭhānaṃ, anuṭṭhānanti attho. Pamādasaṅkhātassa	1008	
PA_tika-abh02_t:1008_2	atthassa kāyaduccarite cittassa vossaggo pāṇātipāte micchādiṭṭhiyaṃ kodhe upanāheti	1008	
PA_tika-abh02_t:1008_3	evamādiko pariyāyo apariyanto, tadatthatappariyāyappakāsako vossagganissaggādiko	1008	
PA_tika-abh02_t:1008_4	byañjanapariyāyo cāti sabbaṃ taṃ saṅkhipitvā evarūpoti idaṃ ākāranidassanaṃ sabbapariyāyassa	1008	
PA_tika-abh02_t:1008_5	vattuṃ asakkuṇeyyattā katanti dassento āha “pariyantābhāvato”ti. Vissaṭṭhākāroti	1008	
PA_tika-abh02_t:1008_6	satiyā paccanīkabhūte cattāro khandhe dasseti.	1008	
PA_tika-abh02_t:1009	847. Cittassa thaddhatā tathāpavattacittamevāti vadanti, mānaviseso vā daṭṭhabbo. Upasaṅkamane vanditabbaṃ hotīti pariyanteneva carati.	100	
PA_tika-abh02_t:1010_0	848. “Āpattiṃ āpannosī”ti vutte “āvuso, tvaṃ āpannosī”tiādinā tena vuttaṃ tasseva	1010	
PA_tika-abh02_t:1010_1	upari khipanavasena “paṭippharitvā”ti vadanti. “Tasmiṃ nāma dalidde, akusale vā idaṃ	1010	
PA_tika-abh02_t:1010_2	karonte ahaṃ kasmā na karomī”ti evaṃ idha paṭippharaṇaṃ yuttaṃ. Karaṇassa uttarakiriyā	1010	
PA_tika-abh02_t:1010_3	karaṇuttariyaṃ. Akusalapakkho esāti sārambhoti adhippāyo.	1010	
PA_tika-abh02_t:1011_0	849. Aticca icchatīti aticciccho, tassa bhāvo aticcicchatāti vattabbe cci-kāralopaṃ	1011	
PA_tika-abh02_t:1011_1	katvā “aticchatā”ti vuttaṃ. Atricchatāti ca sā eva vuccatīti. Tatrāpi neruttikavidhānena	1011	
PA_tika-abh02_t:1011_2	padasiddhi veditabbā. Yathāladdhaṃ vā atikkamitvā atra atra icchanaṃ atricchatā,	1011	
PA_tika-abh02_t:1011_3	sā eva ra-kārassa ta-kāraṃ katvā “aticchatā”ti vuttā.	1011	
PA_tika-abh02_t:1012_0	Atricchanti aticchaṃ, atra vā icchanto. Kena? Atilobhena atilobhamicchāsaṅkhātena	1012	
PA_tika-abh02_t:1012_1	atilobhamadena ca. Attano hitaṃ attāti vuttaṃ. Hāyati jīrati, ādiṇṇo vā attā, patto	1012	
PA_tika-abh02_t:1012_2	vā attā, naṃ jīrati candakinnariṃ patthayitvā asitābhūdeviyā vihīno viya.	1012	
PA_tika-abh02_t:1013	Icchāhatassāti icchāya upaddutassa, mudditassa vā.	101	
PA_tika-abh02_t:1014	Atihīḷayānoti avamaññamāno. Malakanti evaṃnāmakaṃ janapadaṃ, abbhokāsaṃ vā. Kodaṇḍakenāti kudaṇḍakena rassadaṇḍakena. Gaddulenāti ca vadanti. Ruhiramakkhitaṅgoti ruhirasinnagatto.	101	
PA_tika-abh02_t:1015	850. Jānantasseva bhiyyo bhiyyo codento viya sambhāvetukāmo hoti. Paccayeti upādānādipaccaye.	101	
PA_tika-abh02_t:1016_0	851. Ye patirūpena vañcenti, te gaṇṭhikā, durācārena vā gaṇṭhibhūtā. Gaṇṭhikaputtā	1016	
PA_tika-abh02_t:1016_1	nāma gaṇṭhikā eva honti, tena saddhivihārikā gaṇṭhikabhāvena “thero…pe… dīghacaṅkame	1016	
PA_tika-abh02_t:1016_2	viharatī”ti vadanti.	1016	
PA_tika-abh02_t:1017_0	Vaṭṭati bhanteti ayampi eko pakāro, lābhinā eva pana sakkā ñātunti attano samāpattilābhitaṃ	1017	
PA_tika-abh02_t:1017_1	sūcetīti attho. Pañcattayaṃ nāma uparipaṇṇāsake dutiyasuttaṃ. Tassa gambhīrattā vadati	1017	
PA_tika-abh02_t:1017_2	“pañcattayaṃ olokentassā”ti.	1017	
PA_tika-abh02_t:1018	852. Siṅganti siṅgāraṃ. Tañhi kusalassa vijjhanato samāsevitatāya sīse parikkhataṃ sunikhataṃ visāṇaṃ viya, thirattā ca siṅgaṃ viyāti siṅgaṃ, taṃ panatthato rāgo.	101	
PA_tika-abh02_t:1019_0	853. Temanakaraṇatthe tintiṇa-saddo daṭṭhabbo. Khīyananti ca yena lobhena paraṃ mamanti	1019	
PA_tika-abh02_t:1019_1	vadantaṃ khīyati, so vutto. Khīyanaṃ bhaṇḍananti ca vadanti. Tintiṇanti vā loluppamicceva	1019	
PA_tika-abh02_t:1019_2	vuttaṃ hoti. Saññā-saddo hi eso loluppavācakoti.	1019	
PA_tika-abh02_t:1020_0	854. Ūruppamāṇāpīti etena mahantaghanabhāvena apūtitaṃ dasseti. Athavātiādinā cīvaramaṇḍanādīnaṃ	1020	
PA_tika-abh02_t:1020_1	visesanāni “imassa vā pūtikāyassa bāhirānaṃ vā parikkhārānaṃ maṇḍanā”tiādīnīti dasseti.	1020	
PA_tika-abh02_t:1020_2	Cīvarena hi maṇḍanā cīvaramaṇḍanā, cīvarassa vā maṇḍanā cīvaramaṇḍanā, evaṃ pattamaṇḍanā	1020	
PA_tika-abh02_t:1020_3	senāsanamaṇḍanā cāti adhippāyo. Ūnaṭṭhānapūraṇaṃ chavirāgasusaṇṭhānādikaraṇañca cīvarādīsu	1020	
PA_tika-abh02_t:1020_4	kāye ca yathāyogaṃ yojetabbaṃ. Tadahujātadārako viya hotīti dārakacāpalyaṃ na muñcatīti attho.	1020	
PA_tika-abh02_t:1021	855. Sadisā anurūpā bhatti sabhāgo, na sabhāgo asabhāgo, mānathaddhatā, virodho vā. Tenassa mātādīsu vattanaṃ asabhāgavuttitā. Evaṃvidhānaṃ mānādhikānaṃ akusalānamidaṃ nāmaṃ.	102	
PA_tika-abh02_t:1022	856. Paritassitāti saṅkampanā, ukkaṇṭhitassa vā tassa tassa taṇhāyanā.	102	
PA_tika-abh02_t:1023_0	857. Kusalakaraṇe kāyassa avipphārikatā līnatā jātiālasyaṃ, na rogautubhojanādīhi	1023	
PA_tika-abh02_t:1023_1	kāyagelaññaṃ tandī nāma, atha kho pakatiālasyanti attho. Kāyālasiyanti nāmakāyassa	1023	
PA_tika-abh02_t:1023_2	ālasiyaṃ, tadeva rūpakāyassāpīti daṭṭhabbaṃ.	1023	
PA_tika-abh02_t:1024	858. Accasanādīhi uppannadhātukkhobhanimittaṃ ālasiyaṃ vijambhitā.	102	
PA_tika-abh02_t:1025	859. Bhattanimittena uppannaṃ ālasyaṃ bhattasammado.	102	
PA_tika-abh02_t:1026	860. Imehi panāti cittassa akalyatādīhi. Sabbattha kilesavasenāti thinamiddhakāraṇānaṃ rāgādīnaṃ vasenāti daṭṭhabbaṃ.	102	
PA_tika-abh02_t:1027	861. Sammāājīvato apeto katoti apakato. So ājīvupaddavena upaddutoti katvā āha “upaddutassāti attho”ti.	102	
PA_tika-abh02_t:1028	Tividhampi taṃ tattha āgataṃ tassa nissayabhūtāya imāya pāḷiyā dassetunti evamattho daṭṭhabbo.	102	
PA_tika-abh02_t:1029_0	Pāpaṇikānīti āpaṇato chaḍḍitāni. Nantakānīti antarahitāni, cīrāni vā. Gilānassa paccayabhūtā	1029	
PA_tika-abh02_t:1029_1	bhesajjasaṅkhātā jīvitaparikkhārā gilānapaccayabhesajjaparikkhārā. Pūtimuttanti purāṇassa	1029	
PA_tika-abh02_t:1029_2	apurāṇassa ca sabbassa gomuttassetaṃ nāmaṃ. Pūtibhāvena chaḍḍitosadhantipi keci.	1029	
PA_tika-abh02_t:1030_0	Agabbhikā ekadvārā dīghasālā kira uddaṇḍo. Kucchitarajabhūtāya pāpicchatāya niratthakakāyavacīvipphandaniggahaṇaṃ	1030	
PA_tika-abh02_t:1030_1	korajaṃ, taṃ etassa atthīti korajiko, ativiya korajiko korajikakorajiko. Atiparisaṅkitoti	1030	
PA_tika-abh02_t:1030_2	keci. Mukhasambhāvitoti korajikakorajikādibhāvena pavattavacanehi attano mukhamattena	1030	
PA_tika-abh02_t:1030_3	aññehi sambhāvito. So evarūpo evarūpatāya eva attānaṃ paraṃ viya katvā “ayaṃ samaṇo”tiādiṃ katheti.	1030	
PA_tika-abh02_t:1031	Paṇidhāyāti “arahāti maṃ jānantū”ti cittaṃ ṭhapetvā, patthetvā vā. Āpāthakajjhāyīti manussānaṃ āpāthaṭṭhāne samādhiṃ samāpanno viya nisīdanto āpāthake janassa pākaṭaṭṭhāne jhāyī.	103	
PA_tika-abh02_t:1032_0	Aññaṃ viya katvā attano samīpe bhaṇanaṃ sāmantajappitaṃ. Ākārassa rassattaṃ katvā	1032	
PA_tika-abh02_t:1032_1	“aṭhapanā”ti vuttaṃ. Kuhanaṃ kuho, tassa ayanā pavatti kuhāyanā, kuhassa vā puggalassa	1032	
PA_tika-abh02_t:1032_2	ayanā gatikiriyā kuhāyanā.	1032	
PA_tika-abh02_t:1033	862. Puṭṭhassāti “ko tisso, ko rājapūjito”ti puṭṭhassa. Nahanāti bandhanā pariveṭhanā.	103	
PA_tika-abh02_t:1034_0	863. Nimittena caranto jīvanto nimittakārako nemittiko, tassa bhāvo nemittikatā.	1034	
PA_tika-abh02_t:1034_1	Attano icchāya pakāsanaṃ obhāso. Ko pana soti? “Ajja bhikkhūnaṃ paccayā dullabhā	1034	
PA_tika-abh02_t:1034_2	jātā”tiādikā paccayapaṭisaṃyuttakathā. Icchitavatthussa samīpe kathanaṃ sāmantajappā.	1034	
PA_tika-abh02_t:1035	864. Bahi chaḍḍanaṃ ukkhepanā. Parapiṭṭhimaṃsakhādanasīlo parapiṭṭhimaṃsiko, tassa bhāvo parapiṭṭhimaṃsikatā.	103	
PA_tika-abh02_t:1036	865. Nikattuṃ appena lābhena bahukaṃ vañcetvā gahetuṃ icchanaṃ nijigīsanaṃ, tassa bhāvo nijigīsanatā. Tasseva icchanassa pavattiākāro, taṃsahajātaṃ vā gavesanakammaṃ.	103	
PA_tika-abh02_t:1037_0	866. Vaṇṇasampannaṃ pokkharaṃ vaṇṇapokkharanti uttarapadalopo pubbapadassa daṭṭhabbo,	1037	
PA_tika-abh02_t:1037_1	vaṇṇapāripūrī vā vaṇṇapokkharatā. “Atthajāpikā”ti ettha viya japa-saddo uppattivācakoti āha “pavattetī”ti.	1037	
PA_tika-abh02_t:1038	867. Seyyasadisamānā unnativasena pavattāti ubhayatthāpi “mānaṃ jappetī”ti vuttaṃ.	103	
PA_tika-abh02_t:1039	868. Hīnamāno pana onativasena pavattito kevalena mānasaddena niddesaṃ nārahatīti taṃniddese “omānaṃ jappetī”ti vuttaṃ.	103	
PA_tika-abh02_t:1040	872. Rājabhogena raṭṭhabhuñjanako rājanissito raṭṭhiyo.	104	
PA_tika-abh02_t:1041_0	879. Puggalaṃ anāmasitvāti yathā seyyassa seyyamānādiniddesesu “parehi seyyaṃ attānaṃ	1041	
PA_tika-abh02_t:1041_1	dahatī”ti seyyādipuggalo mānuppādako āmaṭṭho, evametassa seyyamānabhāvepi mānuppādakapuggalavisesaṃ	1041	
PA_tika-abh02_t:1041_2	anāmasitvā “pare atimaññati”cceva vuttanti attho. Pare atikkamitvā maññanañhi yassa kassaci atimānoti.	1041	
PA_tika-abh02_t:1042	880. Purimamānassa uparimāno mānātimāno, ati-saddo upari-saddassa atthaṃ vadatīti daṭṭhabbo. Purimamānaṃ vā atikkanto māno mānātimāno.	104	
PA_tika-abh02_t:1043	881. Pakkhijātīsu vāyaso anto lāmakoti katvā “kākajāti viyā”ti vuttaṃ.	104	
PA_tika-abh02_t:1044	882. Thero kira dosacarito ahosi, tasmā āditova “tumhe akhīṇāsavā”ti avatvā upāyena kathesīti vadanti, dosacaritattā vā khippaṃ tatiyapadavāre virāgaṃ uppādesīti adhippāyo.	104	
PA_tika-abh02_t:1045	883. Mānaṃ anugatacchandoti mānasampayuttachando, mānasabhāvaṃ anugato mānacchando vā.	104	
PA_tika-abh02_t:1046	884. “Vilambana”nti ca itthipurisasammānanādikiriyādivilambanapaṭisaṃyuttaṃ kattabbaṃ daṭṭhabbaṃ. Tattha yuttamuttasiliṭṭhaṃ paṭibhānaṃ vilambanapaṭibhānaṃ.	104	
PA_tika-abh02_t:1047	887. Amaravādapaṭisaṃyutto vitakko, attano amaraṇatthāya devabhāvatthāya vā vitakko amaravitakko.	104	
PA_tika-abh02_t:1048_0	888. Paresu anuddayā rāgavasena anuddayakaraṇaṃ etassāti parānuddayo, tassa bhāvo	1048	
PA_tika-abh02_t:1048_1	parānuddayatā, paresu vā anuddayasseva sahananditādikassa bhāvo parānuddayatā, tādiso	1048	
PA_tika-abh02_t:1048_2	rāgo. Tatthāti parānuddayatāya saṃsaṭṭhavihārena dassitāyāti attho yujjati.	1048	
PA_tika-abh02_t:1049	890. Anavaññattiṃ patthento anavaññattatthameva kāmaguṇe ca patthetīti āha “pañcakāma…pe… nissito hutvā”ti.	104	
PA_tika-abh02_t:1050	Ekakaniddesavaṇṇanā niṭṭhitā.	105	
PA_tika-abh02_t:1051	(2.) Dukaniddesavaṇṇanā	105	
PA_tika-abh02_t:1052_0	891. Upanayhatīti bandhati. A-kāro anantaratthavācako, mariyādavācakassa vā ākārassa	1052	
PA_tika-abh02_t:1052_1	rassattaṃ katvā “aṭṭhapanā”ti vuttanti “anantaraṭṭhapanā”tiādimāha. Tattha paṭhamuppannassa	1052	
PA_tika-abh02_t:1052_2	pavattākāro mariyādā, taṃ anatikkamitvā tasseva daḷhīkaraṇavasena ṭhapanā mariyādaṭṭhapanā.	1052	
PA_tika-abh02_t:1052_3	Pakatiṭṭhapanāmattameva, visesanarahitāti attho.	1052	
PA_tika-abh02_t:1053_0	892. Niṭṭhuriyaṃ kheḷapātanaṃ, niṭṭhuriyaṃ viya niṭṭhuriyaṃ. Dassetvāti dantehi chinditvā.	1053	
PA_tika-abh02_t:1053_1	Tena pana dassanaṃ paḷāsoti dasseti. Paḷāsassa āyanāti yugaggāhappavatti. Samabhāvadahanaṃ	1053	
PA_tika-abh02_t:1053_2	jayo, tassa āharaṇato āhāro. Dhuraṃ na detīti pāmokkhaṃ na deti.	1053	
PA_tika-abh02_t:1054_0	894. Kāyena cetiyaṅgaṇādivattaṃ karoti “evaṃ vattasampanno saddho kathaṃ kāyaduccaritādīni	1054	
PA_tika-abh02_t:1054_1	karissatī”ti paresaṃ ñāpanatthaṃ. Aticcāti accayaṃ katvā. Āsarantīti āgacchanti,	1054	
PA_tika-abh02_t:1054_2	puna paṭicchādane pavattantīti attho. Konāmevaṃ karotīti vocchindanacchādanā vā vocchādanā.	1054	
PA_tika-abh02_t:1055_0	Na sammā bhāsitāti yo na sammā bhāsati, so saṭhoti dasseti. Kucchi vā piṭṭhi vā jānituṃ	1055	
PA_tika-abh02_t:1055_1	na sakkāti asantaguṇasambhāvaneneva cittānurūpakiriyāvirahato “evaṃcitto evaṃkiriyo”ti	1055	
PA_tika-abh02_t:1055_2	jānituṃ na sakkāti attho.	1055	
PA_tika-abh02_t:1056_0	Ajo eva ajāmigo. Nelakoti taruṇavaccho. Yathā so yakkho tādisaṃ rūpaṃ dassetvā “ajā”ti	1056	
PA_tika-abh02_t:1056_1	saññāya āgatāgate khādati, evamayampi taṃtaṃsadisaguṇasambhāvanena te te vañceti.	1056	
PA_tika-abh02_t:1056_2	Tenetaṃ sāṭheyyaṃ māyāto balavatarā vañcanāti daṭṭhabbaṃ. Teneva “parikkhattatā”ti vuttaṃ.	1056	
PA_tika-abh02_t:1057	908. Sakkāyadiṭṭhādīnaṃ abhāvepi yaṃ saṃyojanaṃ hoti, taṃ bahiddhā saṃyojanato bahiddhāsaṃyojanassa puggalassa visesanabhūtaṃ bahiddhāsaṃyojanaṃ nāma.	105	
PA_tika-abh02_t:1058	Dukaniddesavaṇṇanā niṭṭhitā.	105	
PA_tika-abh02_t:1059	(3.) Tikaniddesavaṇṇanā	105	
PA_tika-abh02_t:1060	909. Akusalamūlāneva vaṭṭamūlānīti tehi kathitehi vaṭṭamūlasamudācāro kathito hotīti āha “tīhi…pe… kathito”ti.	106	
PA_tika-abh02_t:1061_0	919. Sassato lokotiādidassanameva brahmacariyaṃ mokkhasampāpakaṃ uttamacariyanti	1061	
PA_tika-abh02_t:1061_1	diṭṭhigatikehi sammatanti āha “diṭṭhigatikasammatassā”ti. Rūpārūpāvacaravipākesu	1061	
PA_tika-abh02_t:1061_2	sātisayo bhavarāgoti adhippāyena vuttaṃ “mahābrahmāna”nti.	1061	
PA_tika-abh02_t:1062	920. Kathaṃvidhanti kenākārena saṇṭhitanti atthoti katvā āha “ākārasaṇṭhāna”nti. Mānaṭhapanāti seyyādivasena mānena ṭhapanā, mānasaṅkhātā vā ṭhapanā.	106	
PA_tika-abh02_t:1063	921. Cetaso utrāso domanassaṃ, doso vā, taṃsampayuttā vā cetanādayo.	106	
PA_tika-abh02_t:1064_0	922. Desanāsukhatāyāti tiṇṇaṃ addhānaṃ vasena vicikicchāya desanā sukhā “kaṅkhati	1064	
PA_tika-abh02_t:1064_1	vicikicchatī”ti, na pana tathā mohenāti adhippāyo. Vaṇṇādibhedaṃ sutvāti keci kira	1064	
PA_tika-abh02_t:1064_2	vadanti “khattiyajīvo paṇḍuvaṇṇo. Kasmā? So hi pubbaṇhe ramati, pubbaṇhe ca chāyā	1064	
PA_tika-abh02_t:1064_3	paṇḍuvaṇṇā. Brāhmaṇavessasuddajīvā odātapītakāḷavaṇṇā. Te hi majjhanhasāyanharattīsu	1064	
PA_tika-abh02_t:1064_4	odātapītakāḷachāyā kāḷatamakālesu ramantī”ti tesaṃ vaṇṇabhedaṃ, “byāpī parimaṇḍalo”tiādinā	1064	
PA_tika-abh02_t:1064_5	kathentānaṃ saṇṭhānabhedañca sutvā.	1064	
PA_tika-abh02_t:1065_0	923. Purisapuggaloti padadvayaṃ ekapadaṃ katvā jānantānaṃ vasenāyaṃ sammutikathā	1065	
PA_tika-abh02_t:1065_1	pavattā, padantarameva vā idaṃ puggalavācakanti dassento “ayaṃ panā”tiādimāha. Atha	1065	
PA_tika-abh02_t:1065_2	vā purisoti vutto ca puggalo eva, na purisindriyayuttovāti dassanatthampi “purisapuggalo”ti	1065	
PA_tika-abh02_t:1065_3	vuttanti veditabbaṃ. Aṭṭhasu ābādhesūti pittasemhavātasamuṭṭhānautuvipariṇāmajaopakkamikavisamaparihārajasannipātajakammasamuṭṭhānesu.	1065	
PA_tika-abh02_t:1065_4	Pubbe katanti purāṇatarakammaṃ icchantīti upapajjavedanīyañca kira paṭikkhipanti.	1065	
PA_tika-abh02_t:1065_5	Āṇattimūlakena vāti yopi āṇāpetvā vadhabandhādidukkhaṃ uppādeti, tampi taṃmūlakaṃ	1065	
PA_tika-abh02_t:1065_6	na hoti, issaranimmānamūlamevāti adhippāyo.	1065	
PA_tika-abh02_t:1066_0	924. Mohassa anudahanaṃ dāhakāraṇatāya vuttaṃ, sabhāvatopi pana asampaṭivedho sampaṭivedhasukhassa	1066	
PA_tika-abh02_t:1066_1	paccanīkabhūto dukkho evāti anudahanatā veditabbā. Evañca katvā “upekkhā vedanā ñāṇasukhā	1066	
PA_tika-abh02_t:1066_2	aññāṇadukkhā”ti vuttā.	1066	
PA_tika-abh02_t:1067_0	926. Puthunimittārammaṇesūti subhanimittādivasena puthunimittasabhāvesu ārammaṇesu,	1067	
PA_tika-abh02_t:1067_1	puthusabhāvesu vā subhanimittādiārammaṇesu. Kosajjapamādaniddesānaṃ samānattepi avipphārikatāsaṅkhātā	1067	
PA_tika-abh02_t:1067_2	līnavuttitā kosajjaṃ, sativossaggasaṅkhātaṃ pamajjanaṃ pamādoti ayaṃ visesoti.	1067	
PA_tika-abh02_t:1068_0	931. Sagaruvāsanti saottappavāsamāha, sajeṭṭhakavāsanti sahirivāsaṃ. Anādiyanā anaddā	1068	
PA_tika-abh02_t:1068_1	ovādaaggahaṇaṃ, acittīkāroti attho. Sukkhakaṭṭhassa viya anallatā, amudutā vā anaddā.	1068	
PA_tika-abh02_t:1068_2	Asīlyanti asukhasīlatā amudutā eva.	1068	
PA_tika-abh02_t:1069	934. Upārambho dosasampayuttacittuppādo siyā.	106	
PA_tika-abh02_t:1070_0	936. “Idha pāsāṇaṃ karotī”tiādinā ṭhapanatthepi karoti-saddo yujjatīti āha “karotīti	1070	
PA_tika-abh02_t:1070_1	ṭhapetī”ti. Ettha cāyaṃ āvajjanā akusalānaṃ āsannakāraṇattā khuddakavatthūsu vuttāti	1070	
PA_tika-abh02_t:1070_2	veditabbā, tadanukūlakiccattā vā.	1070	
PA_tika-abh02_t:1071	Tikaniddesavaṇṇanā niṭṭhitā.	107	
PA_tika-abh02_t:1072	(4.) Catukkaniddesavaṇṇanā	107	
PA_tika-abh02_t:1073_0	939. Itīti nidassane nipātoti evaṃ-saddena samānatthoti dasseti. Bhavābhavahetūtipīti	1073	
PA_tika-abh02_t:1073_1	ettha bhavanti jāyanti etenāti bhavo, sappiādibhesajjaṃ. Bhavo eva paṇītataro abhivuddho	1073	
PA_tika-abh02_t:1073_2	abhavo. Bhāvanārāmatāariyavaṃsappaheyyattā vā purimataṇhāttayavajjā sabbā taṇhā “bhavābhavahetu	1073	
PA_tika-abh02_t:1073_3	uppajjatī”ti vuttāti veditabbā.	1073	
PA_tika-abh02_t:1074	Etāyāti chandādiagatiyā. Na gacchantīti na pavattanti, taṃ taṃ kiriyaṃ na karontīti attho. Imināti chandādinā agatigamanena. Chandādīsu yena ninno, tena gamanaṃ yathāninnagamanaṃ.	107	
PA_tika-abh02_t:1075_0	“Rājā”tiādinā rājādinimitto viya ūmiādinimitto cittutrāso ūmiādibhayaṃ, “ūmibhayanti	1075	
PA_tika-abh02_t:1075_1	kho, bhikkhave, kodhupāyāsassetaṃ adhivacana”ntiādivacanato kodhupāyāsaodarikattapañcakāmaguṇamātugāmā	1075	
PA_tika-abh02_t:1075_2	vā. Tattha pañcakāmaguṇamātugāmaggahaṇena tannissitachandarāgaggahaṇaṃ veditabbaṃ,	1075	
PA_tika-abh02_t:1075_3	odarikattañca lobhova. Ukkhepanīyādikammaṃ vinayadaṇḍaṃ.	1075	
PA_tika-abh02_t:1076_0	“Atha kho timbaruko paribbājako yena bhagavā…pe… etadavoca ‘kiṃ nu kho, bho gotama,	1076	
PA_tika-abh02_t:1076_1	sayaṃkataṃ sukhadukkha’nti? Mā hevaṃ timbarukāti bhagavā avocā”tiādinā nidānavagge	1076	
PA_tika-abh02_t:1076_2	āgatattā “timbarukadiṭṭhī”ti vuttā.	1076	
PA_tika-abh02_t:1077	Catukkaniddesavaṇṇanā niṭṭhitā.	107	
PA_tika-abh02_t:1078	(5.) Pañcakaniddesavaṇṇanā	107	
PA_tika-abh02_t:1079	940. Āgantuṃ pana na dentīti āgamanassa paccayā na hontīti attho daṭṭhabbo.	107	
PA_tika-abh02_t:1080_0	941. Avadehanatoti pūraṇena maṃsūpacayahetutāya ca upacayanato. Gimhakāle bhuñjitvā	1080	
PA_tika-abh02_t:1080_1	sayantassa sukhaṃ hotīti taṃ utusukhaṃ “seyyasukha”nti vuttaṃ, sayaniriyāpathasukhanti	1080	
PA_tika-abh02_t:1080_2	attho. Vatanti dhutaṅgāni. Tapoti khandhakavattāni, vīriyaṃ vā. Sīlaggahaṇena khandhakavattamethunaviratīnaṃ	1080	
PA_tika-abh02_t:1080_3	gahitattā tapabrahmacariyaggahaṇaṃ na kattabbanti ce? Na, aññasīlato visesetvā tapabrahmacariyānaṃ	1080	
PA_tika-abh02_t:1080_4	devattakāraṇattaggahaṇassa dassanato, bāhirānañcassa vinibandhassa pavattidassanato	1080	
PA_tika-abh02_t:1080_5	vā. Tesañhi avihiṃsādigovatādidukkarakārikāmethunaviratiyo yathākkamaṃ sīlādīni,	1080	
PA_tika-abh02_t:1080_6	tāni ca te devanikāyaṃ paṇidhāya carantīti. Aññathā ca saddhāruciādīhi “yato kho	1080	
PA_tika-abh02_t:1080_7	bho ayaṃ attā rūpī cātumahābhūtiko mātāpettikasambhavo kāyassa bhedā ucchijjatī”tiādinā vikappetvā.	1080	
PA_tika-abh02_t:1081_0	942. Byasanesu ñātibhogarogabyasanaggahaṇena taṃnimittā sokādayo gahitāti daṭṭhabbā.	1081	
PA_tika-abh02_t:1081_1	Dassanasavanesu paṭikūlatā dassanasavanapaṭikūlatā. Ettha ca ādīnavehi pañcahi tesaṃ	1081	
PA_tika-abh02_t:1081_2	kāraṇabhūtā akkhantiyeva bhinditvā kathitāti veditabbā, akkhantimūlakā vā appiyatādihetubhūtā	1081	
PA_tika-abh02_t:1081_3	dukkaṭadubbhāsitatādidosā.	1081	
PA_tika-abh02_t:1082_0	Micchājīvanimittaṃ maraṇakāle uppannabhayaṃ “ājīvakabhaya”nti vuttaṃ. “Ājīvikābhaya”nti	1082	
PA_tika-abh02_t:1082_1	pana pāṭhe paccayānuppattiṃ passato ājīvikanimitto cittutrāsoti attho daṭṭhabbo.	1082	
PA_tika-abh02_t:1082_2	Kittisaddo silokanti tappaṭipakkhā asilokaṃ akitti. Tenāha “garahabhaya”nti.	1082	
PA_tika-abh02_t:1083	943. Uppilāvitanti udaggatāsaṅkhāto avūpasamabhāvo, avūpasamahetubhūto vā pītiyā ākāro.	108	
PA_tika-abh02_t:1084	Pañcakaniddesavaṇṇanā niṭṭhitā.	108	
PA_tika-abh02_t:1085	(6.) Chakkaniddesavaṇṇanā	108	
PA_tika-abh02_t:1086_0	944. “Kodhano hoti upanāhī”tiādinā kodhādihetukā upanāhādayo kodhādīnaṃ sahāyakāraṇabhāvena	1086	
PA_tika-abh02_t:1086_1	suttante vuttāti kodhādayo eva vivādamūlāni, tenettha te eva vuttā. Sandiṭṭhiparāmasitā	1086	
PA_tika-abh02_t:1086_2	attano diṭṭhiyaṃ abhiniviṭṭhatā.	1086	
PA_tika-abh02_t:1087	945. Appatissayoti patissayabhūtehi garūhi virahito. Appamādalakkhaṇanti satiavippavāsaṃ kusalānuyogasātaccaṃ vā.	108	
PA_tika-abh02_t:1088_0	Yuttapayuttatāti tanninnatāvasena suṭṭhu yuttatā. Gaṇasaṅgaṇikā kilesavasena pavattā	1088	
PA_tika-abh02_t:1088_1	saṅgaṇikā. Itthipaṭisaṃyuttakathāsavane itthisaddasavane ca assādo savanasaṃsaggo.	1088	
PA_tika-abh02_t:1088_2	Itthiyā kassaci dānaggahaṇassādo paribhogasaṃsaggo.	1088	
PA_tika-abh02_t:1089_0	946. Somanassena saddhiṃ upavicarantīti somanassupavicārāti akusalasomanassasahagatā	1089	
PA_tika-abh02_t:1089_1	rūpavicārādayo idhādhippetāti veditabbā, tathā upekkhupavicārā ca. Taṃsampayutto	1089	
PA_tika-abh02_t:1089_2	vāti etena vicāraggahaṇena vitakkopi gahitoti vitakkappavattanena “upavitakketī”ti	1089	
PA_tika-abh02_t:1089_3	idampi vuttaṃ hotīti dasseti.	1089	
PA_tika-abh02_t:1090	947. Aññāṇasampayuttāti vicikicchuddhaccasahagatacittesu upekkhā mohoti vadanti, lobhasampayuttupekkhāpi pana gehassitā na na hoti.	109	
PA_tika-abh02_t:1091_0	948. Adhiccasamuppanniko “adhicca samuppanno attā uppanno bhavissatī”ti gaṇhanto	1091	
PA_tika-abh02_t:1091_1	sassatadiṭṭhiko hotīti evarūpassa diṭṭhi viyāti dassento “adhiccasamuppannikassevā”ti	1091	
PA_tika-abh02_t:1091_2	āha. Na so jātoti ettha “jātū”ti ayaṃ nipāto u-kārassa o-kāraṃ katvā jātoti vutto,	1091	
PA_tika-abh02_t:1091_3	tena vā samānatthaṃ nipātantaraṃ etaṃ daṭṭhabbaṃ. Sabbāsavadiṭṭhīti sabbāsavapariyāyena āgatā diṭṭhi.	1091	
PA_tika-abh02_t:1092	Chakkaniddesavaṇṇanā niṭṭhitā.	109	
PA_tika-abh02_t:1093	(7.) Sattakaniddesavaṇṇanā	109	
PA_tika-abh02_t:1094	951. Dvāsaṭṭhiyā diṭṭhīsu sattakassa aññassa abhāvā satta ucchedavādā eva idha tathā avatvā “satta diṭṭhī”ti vuttā.	109	
PA_tika-abh02_t:1095	Sattakaniddesavaṇṇanā niṭṭhitā.	109	
PA_tika-abh02_t:1096	(8.) Aṭṭhakaniddesavaṇṇanā	109	
PA_tika-abh02_t:1097_0	952. “Kammaṃ kho me kattabbaṃ bhavissatī”tiādinā osīdanākārena pavattacittuppādā	1097	
PA_tika-abh02_t:1097_1	kosajjakāraṇāni, kosajjameva vā kosajjantarakāraṇatāya kosajjakāraṇānīti daṭṭhabbāni.	1097	
PA_tika-abh02_t:1097_2	Māsācitaṃ maññeti ettha ācita-saddo tinta-saddassa, maññe-saddo ca viya-saddassa	1097	
PA_tika-abh02_t:1097_3	atthaṃ vadatīti adhippāyena “tintamāso viyā”ti ayamattho vibhāvito, māsacayo viyāti vā attho.	1097	
PA_tika-abh02_t:1098_0	957. Pharatīti phusati, ghaṭṭetīti attho. Aññena kāraṇenāti “ajja tayā vikāle bhuttaṃ,	1098	
PA_tika-abh02_t:1098_1	tena tvaṃ āpattiṃ āpannosī”ti vutto “hiyyo mayā kāle bhuttaṃ, tenāhaṃ anāpanno”tiādinā	1098	
PA_tika-abh02_t:1098_2	aññena ayuttena kāraṇena aññaṃ yuttaṃ kāraṇaṃ paṭicchādetīti attho. Pucchitatthato	1098	
PA_tika-abh02_t:1098_3	bahiddhā yathā taṃ na allīyati, tathā kathāya apanayanaṃ vikkhipanaṃ bahiddhā apanāmanā.	1098	
PA_tika-abh02_t:1099	958. Asaññīvādāti puggalehi diṭṭhiyo dasseti. Yehi vā abhinivesehi asaññī attānaṃ vadanti, te asaññīvādā. Arūpasamāpattinimittanti ākāsādiṃ.	109	
PA_tika-abh02_t:1100	Aṭṭhakaniddesavaṇṇanā niṭṭhitā.	110	
PA_tika-abh02_t:1101	(9.) Navakaniddesavaṇṇanā	110	
PA_tika-abh02_t:1102	960. Dasamassa avuttattā “sattesu uppattivaseneva kathitānī”ti vuttaṃ.	110	
PA_tika-abh02_t:1103	963. Sukhavinicchayanti sevitabbāsevitabbasukhasanniṭṭhānanti attho. Ajjhattaṃ sukhanti sevitabbaṃ nekkhammasukhaṃ. Vinicchayāti dve vinicchayāti idaṃ –	110	
PA_tika-abh02_t:1104	“Sātaṃ asātanti yamāhu loke,	110	
PA_tika-abh02_t:1105	Tamūpanissāya pahoti chando;	110	
PA_tika-abh02_t:1106	Rūpesu disvā vibhavaṃ bhavañca,	110	
PA_tika-abh02_t:1107	Vinicchayaṃ kubbati jantu loke”ti. –	110	
PA_tika-abh02_t:1108	Etassa niddese vuttaṃ.	110	
PA_tika-abh02_t:1109_0	Idha vinicchayoti vuttoti imissā vibhaṅgapāḷiyā yo chandarāgassa paccayasabhāvena	1109	
PA_tika-abh02_t:1109_1	vinicchaya-saddena vutto, sakkapañhepi chandassa nidānabhāvena vitakka-saddena so	1109	
PA_tika-abh02_t:1109_2	eva āgatoti evaṃ vitakkassa vinicchayabhāvaṃ tasseva idha gahitatañca dasseti. Balavasanniṭṭhānanti	1109	
PA_tika-abh02_t:1109_3	balavatiyā taṇhāya ārammaṇassa niṭṭhapetvā gahaṇaṃ.	1109	
PA_tika-abh02_t:1110_0	964. Satipi aññesañca saṅkhatabhāve ahanti asmīti ca sātisayā mānassa saṅkhatatāti	1110	
PA_tika-abh02_t:1110_1	katvā “saṅkhata”nti māno vutto. Seyyādivasena “ahamasmī”ti attano saṅkharaṇaṃ vā	1110	
PA_tika-abh02_t:1110_2	saṅkhataṃ. Ettha “bhavissantī”tiādikā pavatti taṇhādiṭṭhīnaṃ visesavatīti tāsampi	1110	
PA_tika-abh02_t:1110_3	iñjitādibhāvo vutto.	1110	
PA_tika-abh02_t:1111	Navakaniddesavaṇṇanā niṭṭhitā.	111	
PA_tika-abh02_t:1112	(10.) Dasakaniddesavaṇṇanā	111	
PA_tika-abh02_t:1113_0	970. Jālakkhipasaṃvidhānādikusalatāsaṅkappanaṃ upāyacintā, tassā micchābhāvapaṭicchādanabhāvena	1113	
PA_tika-abh02_t:1113_1	pavatto tadākāro moho upāyacintāvasena uppannoti daṭṭhabbo. Yathākate pana pāpe anādīnavadassanavasena	1113	
PA_tika-abh02_t:1113_2	pavattā saññā, saṅkappo vā paccavekkhaṇā, tassāpi micchābhāvapaṭicchādakaṃ tadākāraṃ,	1113	
PA_tika-abh02_t:1113_3	anādīnavadassanaṃ vā paccavekkhaṇākārena uppanno mohoti. Vimuttasaññitāti adhimānasampayuttaṃ,	1113	
PA_tika-abh02_t:1113_4	titthiyānaṃ vā attano diṭṭhiyā vimuttatāsañjānanaṃ. “Vimuttomhī”ti evaṃ pavatto akusalacittuppādo	1113	
PA_tika-abh02_t:1113_5	micchāvimuttīti keci vadanti. Phalaṃ viya vimuttanti gahite pana diṭṭhisampayuttacitte	1113	
PA_tika-abh02_t:1113_6	diṭṭhi micchāñāṇaṃ, samādhi ca micchāvimuttīti yuttaṃ siyā.	1113	
PA_tika-abh02_t:1114	Dasakaniddesavaṇṇanā niṭṭhitā.	111	
PA_tika-abh02_t:1115	Taṇhāvicaritaniddesavaṇṇanā	111	
PA_tika-abh02_t:1116_0	973. Samūhagāhatoti taṇhāmānadiṭṭhīnaṃ sādhāraṇaggahaṇatoti vadanti. “Itthaṃ evaṃ	1116	
PA_tika-abh02_t:1116_1	aññathā”ti pana visesaṃ akatvā gahaṇaṃ samūhagāhoti daṭṭhabbo. Aññaṃ ākāranti parasantānagataṃ	1116	
PA_tika-abh02_t:1116_2	ākāraṃ. Atthīti sadā saṃvijjatīti attho. Sīdatīti vinassati. Saṃsayaparivitakkavasenāti	1116	
PA_tika-abh02_t:1116_3	“kiṃ nu kho ahaṃ siyaṃ, na siya”nti evaṃ parivitakkavasena. Patthanākappanavasenāti	1116	
PA_tika-abh02_t:1116_4	“api nāma sādhu panāhaṃ siya”nti evaṃ patthanāya kappanavasena.	1116	
PA_tika-abh02_t:1117_0	Suddhasīsāti taṇhāmānadiṭṭhīnaṃ sādhāraṇasīsā visesassa anissitattā “suddhasīsā”ti	1117	
PA_tika-abh02_t:1117_1	vuttā. Tattha diṭṭhisīsehi diṭṭhiyā taṇhā dassitā, sīsasīsamūlakehi mānadiṭṭhīhi	1117	
PA_tika-abh02_t:1117_2	sayameva cāti āha “evamete…pe… taṇhā vicaritadhammā veditabbā”ti. Diṭṭhimānesupi	1117	
PA_tika-abh02_t:1117_3	“taṇhāvicaritānī”ti vacanañca aññamaññaṃ vippayogīnaṃ diṭṭhimānānaṃ taṇhāya avippayogīnaṃ	1117	
PA_tika-abh02_t:1117_4	taṃmūlakattāva tappadhānatāya katanti veditabbaṃ.	1117	
PA_tika-abh02_t:1118_0	974. Avakkarīti nipāto nānābhāve vattatīti anānākaraṇaṃ anavakkari, taṃ katvā, avakkari	1118	
PA_tika-abh02_t:1118_1	vā akatvā anavakkari katvāti evaṃ dassento āha “avinibbhogaṃ katvā”ti. “Anavakāriṃ	1118	
PA_tika-abh02_t:1118_2	karitvā”ti vā pāṭho, tattha avakiraṇaṃ vikkhepanaṃ samūhassa ekadesānaṃ vinibbhujjanaṃ	1118	
PA_tika-abh02_t:1118_3	avakāri, taṃ avakāriṃ vinibbhogaṃ akatvā, pañcapi khandhe samūhato ekatteneva gahetvā	1118	
PA_tika-abh02_t:1118_4	attato avinibbhujjitvā asmīti chandamānadiṭṭhiyo paṭilabhatīti attho. Asitabyābhaṅgitāyāti	1118	
PA_tika-abh02_t:1118_5	dāttena kājena cāti etena parikkhārena, asitabyābhaṅgīhi lavanavahanakiriyā vā “asitabyābhaṅgī”ti vuttā.	1118	
PA_tika-abh02_t:1119_0	976. Avakāriṃ karitvāti rūpādīni attato vinibbhujjitvā iminā rūpena…pe… iminā viññāṇena	1119	
PA_tika-abh02_t:1119_1	asmīti chandaṃ paṭilabhatīti evaṃ sabbattha imināti etassa attato avinibbhuttena	1119	
PA_tika-abh02_t:1119_2	rūpādināti attho daṭṭhabbo. Attato hi avinibbhuttāni abahikatāni ahamicceva gahitāni	1119	
PA_tika-abh02_t:1119_3	rūpādīni upādāya upagantvā pavattā taṇhā “ajjhattikassa upādāyā”ti vuttā, attato	1119	
PA_tika-abh02_t:1119_4	ca vinibbhuttāni bahikatāni upagantvā pavattā “bāhirassa upādāyā”ti. Khaggena vā	1119	
PA_tika-abh02_t:1119_5	chattena vā ahaṃ niccoti abhimaṅgalasammatena khaggādinā mama vināso natthīti maññatīti	1119	
PA_tika-abh02_t:1119_6	attho. Ekekassāti idaṃ anādimhi anante ca saṃsāre ekekassa atītānāgatesu chattiṃsāyapi	1119	
PA_tika-abh02_t:1119_7	sambhavadassanatthaṃ vuttaṃ, ekekassa vā puggalassa yathālābhavasenāti idampi anissitataṇhāmānadiṭṭhiṃ	1119	
PA_tika-abh02_t:1119_8	katvā puthujjanassa addhāpaccuppanne kassaci sambhavadassanatthaṃ.	1119	
PA_tika-abh02_t:1120	Taṇhāvicaritaniddesavaṇṇanā niṭṭhitā.	112	
PA_tika-abh02_t:1121	Khuddakavatthuvibhaṅgavaṇṇanā niṭṭhitā.	112	
PA_tika-abh02_t:1122	18. Dhammahadayavibhaṅgo	112	
PA_tika-abh02_t:1123	1. Sabbasaṅgāhikavāravaṇṇanā	112	
PA_tika-abh02_t:1124_0	978. “Pañcakkhandhā”tiādinā khandhādīnaṃ dhātusambhavapariyāpannapātubhāva bhūmantaratīsu	1124	
PA_tika-abh02_t:1124_1	dhātūsuuppādakadānādikusala kammatabbipākaabhiññeyyādiārammaṇadukadvayadiṭṭhādikusalattikāditikapañcakarūpalokiyadukadvayabhedabhinnānaṃ	1124	
PA_tika-abh02_t:1124_2	niravasesato saṅgahitattā dutiyavārādīnañca ettha anuppavesato sabbasāmaññena vutto	1124	
PA_tika-abh02_t:1124_3	paṭhamo sabbasaṅgāhikavāro nāma, dutiyo uppattānuppattidassanavāro nāmāti vuttaṃ.	1124	
PA_tika-abh02_t:1124_4	Tattha pana “kāmadhātuyā kati khandhā kati āyatanānī”tiādinā tesaṃ atthitā eva vuttā,	1124	
PA_tika-abh02_t:1124_5	kiriyāvisesassa appayogo “atthi bhavati saṃvijjatī”ti sāmaññakiriyāya viññeyyabhāvato,	1124	
PA_tika-abh02_t:1124_6	tenāyaṃ “sambhavāsambhavadassanavāro”ti vattuṃ yutto, catuttho ca upapattikkhaṇe	1124	
PA_tika-abh02_t:1124_7	uppattānuppattidassanavāroti tattha pātubhāvāpātubhāvavacanato.	1124	
PA_tika-abh02_t:1125	979. Yathāpucchanti pucchānurūpaṃ avitathabyākaraṇaṃ parehi katampi sabbaññuvacanaṃ viññāya katattā sabbaññubyākaraṇameva nāma hoti, ko pana vādo sabbaññunā eva kateti adhippāyo.	112	
PA_tika-abh02_t:1126	2. Uppattānuppattivāravaṇṇanā	112	
PA_tika-abh02_t:1127_0	991. Kāmadhātusambhūtānañcāti iddhiyā rūpadhātugatānaṃ kāmāvacarasattānañcāti attho.	1127	
PA_tika-abh02_t:1127_1	Ghānāyatanādīnaṃ abhāvenāti ettha yadi tadabhāvena gandhāyatanādīni āyatanādikiccaṃ	1127	
PA_tika-abh02_t:1127_2	na karonti, asaññasattesu cakkhāyatanassa abhāvena rūpāyatanaṃ āyatanādikiccaṃ na	1127	
PA_tika-abh02_t:1127_3	kareyya. Tato “asaññasattānaṃ devānaṃ upapattikkhaṇe dvāyatanāni pātubhavantī”tiādivacanaṃ	1127	
PA_tika-abh02_t:1127_4	na vattabbaṃ siyā. Kāmāvacarādiokāsā tattha uppajjamānasattānaṃ, tattha pariyāpannadhammānaṃ	1127	
PA_tika-abh02_t:1127_5	vā adhiṭṭhānabhāvena “dhātū”ti vuccanti, tathā yesu kāmāvacarādisattanikāyesu kāmāvacarādisattā	1127	
PA_tika-abh02_t:1127_6	uppajjanti, tesaṃ sattānaṃ uppatti etthāti sattuppattīti vuccamānā te sattanikāyā	1127	
PA_tika-abh02_t:1127_7	ca, na panettha apariyāpannokāso apariyāpannasattanikāyo ca atthi, yo “dhātū”ti vucceyyāti	1127	
PA_tika-abh02_t:1127_8	imamatthaṃ dassento “okāsavasena vā sattuppattivasena vā apariyāpannadhātu nāma natthī”ti	1127	
PA_tika-abh02_t:1127_9	āha. Sattuppattivasenāti iminā vā okāsasattalokadvayaṃ saha gahetvā tādisāya apariyāpannadhātuyā	1127	
PA_tika-abh02_t:1127_10	abhāvaṃ dasseti, sattabhāvena vā uppatti sattuppatti, sattāvāsavasena taṃtaṃbhavavasena	11271	
PA_tika-abh02_t:1127_11	uppajjamānā upādinnakakkhandhā taṃtaṃpariyāpannānaṃ sadisādhiṭṭhānabhāvena dhātūti	11271	
PA_tika-abh02_t:1127_12	vuccantīti evaṃ apariyāpannadhātu natthīti attho.	11271	
PA_tika-abh02_t:1128	3. Pariyāpannāpariyāpannavāravaṇṇanā	112	
PA_tika-abh02_t:1129	999. Bhavavasena okāsavasena ca paricchinnāti tattha aññattha ca uppajjamānā upādinnakakkhandhā taṃtaṃpariyāpannā sabbe daṭṭhabbā.	112	
PA_tika-abh02_t:1130	6. Uppādakakammaāyuppamāṇavāro	113	
PA_tika-abh02_t:1131	(1.) Uppādakakammavaṇṇanā	113	
PA_tika-abh02_t:1132_0	1021. Khandhādīnaṃ dhātusambhavādivasena pabhedaṃ vatvā ye sattā dhātuppabhedavanto,	1132	
PA_tika-abh02_t:1132_1	yañca tesaṃ uppādakakammaṃ, yo ca tassa vipāko, tesaṃ vasena pabhedaṃ dassetuṃ “tayo	1132	
PA_tika-abh02_t:1132_2	devā”tiādiko chaṭṭhavāro āraddho. Khandhādayo eva hi dhātuttayabhūtadevavasena dānādikammavasena	1132	
PA_tika-abh02_t:1132_3	taṃtaṃāyuppamāṇaparicchinnaupādinnakakkhandhavasena ca bhinnāti. Catudoṇaṃ ambaṇaṃ, chadoṇanti eke.	1132	
PA_tika-abh02_t:1133	Uppādakakammavaṇṇanā niṭṭhitā.	113	
PA_tika-abh02_t:1134	(2.) Āyuppamāṇavaṇṇanā	113	
PA_tika-abh02_t:1135	1024. Tayopi janāti tayo janasamūhāti adhippāyo.	113	
PA_tika-abh02_t:1136	1025. Ābhāti sobhanā pabhā.	113	
PA_tika-abh02_t:1137_0	1026. Kañcanapiṇḍo viya sassirikā kañcanapiṇḍasassirikā. Tattha pana sobhanapabhāya	1137	
PA_tika-abh02_t:1137_1	kiṇṇā subhākiṇṇāti vattabbe ā-kārassa rassattaṃ antimaṇa-kārassa ha-kārañca katvā	1137	
PA_tika-abh02_t:1137_2	“subhakiṇhā”ti vuttā, atha pana subhena kiṇṇā subhakiṇṇā. Purimapadesupi parittaṃ	1137	
PA_tika-abh02_t:1137_3	subhaṃ etesanti parittasubhā, appamāṇaṃ subhaṃ etesanti appamāṇasubhāti subha-saddena	1137	
PA_tika-abh02_t:1137_4	samāso yojetabbo hoti.	1137	
PA_tika-abh02_t:1138_0	1027. Ārammaṇamanasikārā pubbabhāgena kathitāti jhānakkhaṇe tato pacchā vā parittādikasiṇārammaṇabhāvanāya	1138	
PA_tika-abh02_t:1138_1	āvajjanena ca jhānassa ārammaṇamanasikāranānattatā na hoti, pubbabhāgabhāvanāya pana	1138	
PA_tika-abh02_t:1138_2	pubbabhāgāvajjanena ca hotīti attho. Pubbabhāgabhāvanāya vasena hi jhānaṃ parittapathavīkasiṇādīsu	1138	
PA_tika-abh02_t:1138_3	taṃtadārammaṇaṃ hoti, pubbabhāgena taṃtaṃkasiṇāvajjanena taṃtaṃmanasikāranti. Chandādayo	1138	
PA_tika-abh02_t:1138_4	pana appanākkhaṇepi vijjanti. Tattha paṇidhīti na taṇhāpatthanā, atha kho chandapatthanāva	1138	
PA_tika-abh02_t:1138_5	daṭṭhabbā. Adhimokkho nicchayo. Abhinīhāro cittappavattiyeva. Yadi pana bhavachandabhavapatthanādayo	1138	
PA_tika-abh02_t:1138_6	taṃtaṃbhavavisesaniyāmakā adhippetā. “Appanāyapi vaṭṭantī”ti etassa appanāya pavattāya	1138	
PA_tika-abh02_t:1138_7	tato pacchāpi vaṭṭantīti attho daṭṭhabbo. Saññāvirāgādīhi pana visesiyamānaṃ ārammaṇaṃ	1138	
PA_tika-abh02_t:1138_8	tathā tathā tattha pavatto manasikāro ca bhavavisesaniyāmako pubbabhāgova vaṭṭatīti	1138	
PA_tika-abh02_t:1138_9	“ārammaṇamanasikārā pubbabhāgena kathitā”ti vuttaṃ.	1138	
PA_tika-abh02_t:1139	Vipulā phalāti vipulasantasukhāyuvaṇṇādiphalā. Suṭṭhu passanti paññācakkhunā maṃsadibbacakkhūhi ca.	113	
PA_tika-abh02_t:1140	1028. “Yāva na taṃ pāpakammaṃ byantī hotī”ti vacanato “kammameva pamāṇa”nti āha, abbudādiāyuppamāṇaparicchedo pana kammavaseneva katoti adhippāyo.	114	
PA_tika-abh02_t:1141	Nilīyanokāsassa abhāvāti samānajātikena accharāgaṇena sabbadā parivāriyamānassa kāmaguṇākiṇṇassa tabbirahitaṭṭhānassa abhāvāti attho.	114	
PA_tika-abh02_t:1142_0	Kiṃ niyametīti kiṃ jhānaṃ upapattiṃ niyametīti attho. Nava brahmaloketi brahmapārisajjādayo	1142	
PA_tika-abh02_t:1142_1	navapi sodhetvā. Matthaketi vehapphalesūti attho. Seṭṭhabhavā nāmāti tato paraṃ agamanato	1142	
PA_tika-abh02_t:1142_2	uttamabhavāti adhippāyo. Teneva bhavasīsānīti gahitā. Imesu tīsu ṭhānesūti vehapphalādiṭṭhānāni	1142	
PA_tika-abh02_t:1142_3	eva sandhāya vuttaṃ. Vehapphalato pana purimesu navasu nibbattaanāgāmī arūpadhātuṃ	1142	
PA_tika-abh02_t:1142_4	upapajjatīti katvā “rūpadhātuyā cutassa arūpadhātuṃ upapajjantassa kassaci satta	1142	
PA_tika-abh02_t:1142_5	anusayā anusenti, kassaci pañca, kassaci tayo anusentī”ti idaṃ vuttaṃ, na vehapphalādīsu	1142	
PA_tika-abh02_t:1142_6	upapannaṃ sandhāyāti ayamettha adhippāyo siyā. Yaṃ pana vuttaṃ “navasu brahmalokesu	1142	
PA_tika-abh02_t:1142_7	nibbattaariyasāvakānaṃ tatrūpapattiyeva hoti, na heṭṭhūpapattī”ti, etena heṭṭhūpapatti	1142	
PA_tika-abh02_t:1142_8	eva nivāritā, na tesveva uparūpari vehapphale ca upapatti arūpadhātūpapatti ca. “Paṭhamajjhānabhūmiyaṃ	1142	
PA_tika-abh02_t:1142_9	nibbatto anāgāmī nava brahmaloke sodhetvā matthake ṭhito parinibbātī”ti idampi anupubbena	1142	
PA_tika-abh02_t:1142_10	ārohantaṃ sandhāya vuttanti na tena tassa matthakaṃ appattassa arūpadhātuṃ upapatti	11421	
PA_tika-abh02_t:1142_11	nivāritāti daṭṭhabbā.	11421	
PA_tika-abh02_t:1143_0	Yo vā aññattha tattha vā maggaṃ bhāvetvā cavitvā tattha upapanno avikkhambhitarūparāgo	1143	
PA_tika-abh02_t:1143_1	ariyasāvako, taṃ sandhāya ayaṃ aṭṭhakathā vuttā. Teneva “navasu brahmalokesu nibbattaariyasāvakāna”nti,	1143	
PA_tika-abh02_t:1143_2	“paṭhamajjhānabhūmiyaṃ nibbatto anāgāmī”ti, “imesu tīsu ṭhānesu nibbattaanāgāmino”ti	1143	
PA_tika-abh02_t:1143_3	ca sabbattha nibbattaggahaṇaṃ kataṃ. Tassa pana yena tattha upapanno, tasmiṃ rūparāge	1143	
PA_tika-abh02_t:1143_4	vikkhambhite puna bhavābhilāso na bhavissatīti arūparāgupacchedo ca bhavissatiyeva.	1143	
PA_tika-abh02_t:1143_5	Yo pana puthujjano tattha nibbatto ariyamaggaṃ bhāvetvā arūpehi vikkhambhitarūparāgo	1143	
PA_tika-abh02_t:1143_6	uppanne magge nibbattabhavādīnavadassanavasena anivattitabhavābhilāso, tassa vasena	1143	
PA_tika-abh02_t:1143_7	yamakapāḷi pavattāti vā ayamattho adhippeto siyā.	1143	
PA_tika-abh02_t:1144	Āyuppamāṇavaṇṇanā niṭṭhitā.	114	
PA_tika-abh02_t:1145	7. Abhiññeyyādivāravaṇṇanā	114	
PA_tika-abh02_t:1146_0	1030. “Ruppanalakkhaṇaṃ rūpaṃ, phusanalakkhaṇo phasso”tiādinā sāmaññavisesalakkhaṇapariggāhikā	1146	
PA_tika-abh02_t:1146_1	salakkhaṇapariggāhikā diṭṭhikaṅkhāvitaraṇavisuddhiyo ñātapariññā, tato paraṃ yāva	1146	
PA_tika-abh02_t:1146_2	anulomā tīraṇapariññā, udayabbayānupassanato paṭṭhāya yāva maggā pahānapariññā.	1146	
PA_tika-abh02_t:1147_0	Tattha tatthāti khandhādīnaṃ tāva khandhavibhaṅgādīsu pañhapucchakavāre vattabbaṃ	1147	
PA_tika-abh02_t:1147_1	vuttaṃ, hetuādīnañca khandhādīsu antogadhattā tattha tattha pañhapucchakavāre vattabbaṃ	1147	
PA_tika-abh02_t:1147_2	vuttamevāti daṭṭhabbaṃ.	1147	
PA_tika-abh02_t:1148	Abhiññeyyādivāravaṇṇanā niṭṭhitā.	114	
PA_tika-abh02_t:1149	Dhammahadayavibhaṅgavaṇṇanā niṭṭhitā.	114	
PA_tika-abh02_t:1150	Iti sammohavinodaniyā līnatthapadavaṇṇanā	115	
PA_tika-abh02_t:1151	Vibhaṅga-mūlaṭīkā samattā.	115	
PA_tika-abh02_t:1152	Namo tassa bhagavato arahato sammāsambuddhassa	115	
PA_tika-abh02_t:1153	Abhidhammapiṭake	115	
PA_tika-abh02_t:1154	Vibhaṅga-anuṭīkā	115	
PA_tika-abh02_t:1155	1. Khandhavibhaṅgo	115	
PA_tika-abh02_t:1156	1. Suttantabhājanīyavaṇṇanā	115	
PA_tika-abh02_t:1157_0	Catusaccantogadhattā catunnaṃ ariyasaccānaṃ gāthāyaṃ “catusaccadaso”ti nippadesato	1157	
PA_tika-abh02_t:1157_1	saccāni gahitānīti nippadesato eva tadatthaṃ vibhāvento “cattāri saccānī”tiādimāha.	1157	
PA_tika-abh02_t:1157_2	Tattha samāhaṭānīti samānītāni, cittena ekato gahitānīti adhippāyo. “Samāhaṭānī”ti	1157	
PA_tika-abh02_t:1157_3	ca etena samāhāre ayaṃ samāsoti dasseti. Tenevassa katekattassa catusaccanti napuṃsakaniddeso	1157	
PA_tika-abh02_t:1157_4	“tivaṭṭa”ntiādīsu viya. Pattādipakkhepena hissa na itthiliṅgatā yathā pañcapattaṃ,	1157	
PA_tika-abh02_t:1157_5	catuyugaṃ, tibhuvananti, taṃ catusaccaṃ passi adakkhi, pariññāpahānasacchikiriyābhāvanābhisamayavasena	1157	
PA_tika-abh02_t:1157_6	paṭivijjhīti attho. Kasmā panettha anantāparimāṇesu anaññasādhāraṇesu mahākaruṇāsabbaññutaññāṇādīsu	1157	
PA_tika-abh02_t:1157_7	buddhaguṇesu saṃvijjamānesu sāvakehi, paccekabuddhehi ca sādhāraṇena catusaccadassanena	1157	
PA_tika-abh02_t:1157_8	bhagavantaṃ thometīti codanaṃ manasi katvā āha “satipi sāvakāna”ntiādi. Tattha “anaññapubbakattā”ti	1157	
PA_tika-abh02_t:1157_9	iminā sāvakehi, “tattha cā”tiādinā paccekabuddhehi ca bhagavato catusaccadassanassa	1157	
PA_tika-abh02_t:1157_10	asādhāraṇataṃ, niratisayatañca dasseti. Parasantānesu pasāritabhāvena supākaṭattāti	11571	
PA_tika-abh02_t:1157_11	desanānubhāvena veneyyasantānesu catusaccadassanassa vitthāritabhāvena yāva devamanussesu	11571	
PA_tika-abh02_t:1157_12	suppakāsitattā. Nāthasaddaṃ loke yācanupatāpissariyāsīsāsu paṭhantīti tamatthaṃ dassetuṃ	11571	
PA_tika-abh02_t:1157_13	“nāthatīti nātho”tiādi vuttaṃ. Tattha yasmā bhagavā catusaccadassanabhāveneva attano	11571	
PA_tika-abh02_t:1157_14	hitasukhāsīsāya kilesabyasanupatāpanassa, hitapaṭipattiyācanassa ca matthakaṃ patto,	11571	
PA_tika-abh02_t:1157_15	tasmā taṃ teneva pakāsitanti atthuddhāraṃ anāmasitvā paduddhāravasena nāthasaddassa	11571	
PA_tika-abh02_t:1157_16	atthaṃ dassento “veneyyānaṃ hitasukhaṃ āsīsatī”tiādimāha. “Catusaccadaso”ti vā iminā	11571	
PA_tika-abh02_t:1157_17	anaññasādhāraṇo bhagavato ñāṇānubhāvo pakāsitoti “nātho”ti iminā anaññasādhāraṇaṃ	11571	
PA_tika-abh02_t:1157_18	karuṇānubhāvaṃ vibhāvetuṃ “veneyyāna”ntiādi vuttaṃ. Paramena cittissariyena samannāgato	11571	
PA_tika-abh02_t:1157_19	bhagavā nāthoti vuccatīti yojanā. Tathā paramena cittissariyena samannāgato sabbasatte	11571	
PA_tika-abh02_t:1157_20	guṇehi īsatīti yojetabbaṃ. Cittissariyenāti ariyiddhiādinā citte vasībhāvena. Guṇehi	11572	
PA_tika-abh02_t:1157_21	īsatīti paramukkaṃsagatehi attano sīlādiguṇehi dhammena issariyaṃ vattetīti attho.	11572	
PA_tika-abh02_t:1157_22	Evaṃbhūto yasmā sabbābhibhū nāma hoti, tena vuttaṃ “abhibhavatī”ti. Tathā cāha “sadevake,	11572	
PA_tika-abh02_t:1157_23	bhikkhave, loke…pe… abhibhū anabhibhūto, tasmā ‘tathāgato’ti vuccatī”ti. Duvidhenāpi	11572	
PA_tika-abh02_t:1157_24	issariyatthaṃ nāthasaddaṃ dasseti.	11572	
PA_tika-abh02_t:1158_0	Aṭṭhārasappabhedāya desanāya thomanamevāti yojanā. Samānagaṇanaguṇehīti samānagaṇanehi	1158	
PA_tika-abh02_t:1158_1	guṇehi karaṇabhūtehi. Yathāvuttena niratisayena catusaccadassanenāti sabbaññutaññāṇassa,	1158	
PA_tika-abh02_t:1158_2	dasabalesu vasībhāvassa ca padaṭṭhānabhūtena. Saccābhisambodhena hi abhinīhārānurūpaṃ	1158	
PA_tika-abh02_t:1158_3	rūpārūpadhammesu chattiṃsakoṭisatasahassamukhappavattena sātisayaṃ santatisamūhakiccārammaṇaghanappabhedena	1158	
PA_tika-abh02_t:1158_4	mahāvajirañāṇasaṅkhātena buddhāveṇikena sammasanena sambhūtena bhagavā sammāsambodhiyaṃ	1158	
PA_tika-abh02_t:1158_5	patiṭṭhitova kusalādibhedena, phassādibhedena ca dhamme vibhajanto cittuppādakaṇḍādivasena	1158	
PA_tika-abh02_t:1158_6	dhammasaṅgahaṃ catudhā desetuṃ samattho ahosi. Tathā atītaṃse appaṭihatañāṇatādibuddhadhammasamannāgato	1158	
PA_tika-abh02_t:1158_7	bhagavā atītādibhedato khandhādike vibhajitvā desetuṃ samattho ahosi. Tena vuttaṃ	1158	
PA_tika-abh02_t:1158_8	“yathāvuttena…pe… vibhaṅga”nti. “Sabbaññubhāsitattā”ti vatvā puna “asabbaññunā desetuṃ	1158	
PA_tika-abh02_t:1158_9	asakkuṇeyyataṃ dassento”ti etena dhammasaṅgaṇīvibhaṅgānaṃ anvayato byatirekato ca	1158	
PA_tika-abh02_t:1158_10	sammāsambuddhappaveditataññeva vibhāveti. Sammāsambuddhatādiguṇeti buddharatanassa	11581	
PA_tika-abh02_t:1158_11	sammāsambuddhatā, dhammasaṅgharatanānaṃ svākkhātatā, suppaṭipannatāti evamādiguṇe pakāseti.	11581	
PA_tika-abh02_t:1159_0	Nanu ca “catusaccadaso”tiādinā bhagavatova guṇā vibhāvitāti? Saccaṃ, teneva dhammasaṅghānampi	1159	
PA_tika-abh02_t:1159_1	guṇā vibhāvitā honti tappabhavassa anaññathābhāvato, tadapadesena vā dhammo, tadādhāro	1159	
PA_tika-abh02_t:1159_2	ca saṅgho vuttova hotīti vuttaṃ “buddhādīnaṃ…pe… vibhāvetī”ti.	1159	
PA_tika-abh02_t:1160_0	Atītaṃseti atītakoṭṭhāse, pubbanteti attho. Appaṭihatanti nappaṭihataṃ, ñāṇassa paṭighāto	1160	
PA_tika-abh02_t:1160_1	nāma aññāṇaṃ, sabbampi vā kilesajātaṃ. Taṃ yasmā bhagavato saha vāsanāya pahīnaṃ,	1160	
PA_tika-abh02_t:1160_2	tasmāssa atītaṃse sabbatthakameva ñeyyāvaraṇappahānena ñāṇaṃ appaṭihatanti vuccati.	1160	
PA_tika-abh02_t:1160_3	Esa nayo sesesupi. Kiṃ panetāni pāṭiyekkaṃ visuṃ ñāṇāni, udāhu atītādīsu pavattanakañāṇāni	1160	
PA_tika-abh02_t:1160_4	eva? Tīsu kālesu appaṭihatañāṇāni nāma pāṭiyekkaṃ bhagavato tīṇi ñāṇānevāti vadanti.	1160	
PA_tika-abh02_t:1160_5	Ekaṃyeva hutvā tīsu kālesu appaṭihatañāṇaṃ nāma sabbaññutaññāṇameva. Sabbaṃ kāyakammanti	1160	
PA_tika-abh02_t:1160_6	yaṃ kiñci bhagavatā kattabbaṃ kāyakammaṃ. Ñāṇapubbaṅgamanti ñāṇapurecārikaṃ. Ñāṇānuparivattanti	1160	
PA_tika-abh02_t:1160_7	ñāṇassa anuparivattanakaṃ, sabbaṃ kāyapayogaṃ pavattento bhagavā ñāṇena paricchinditvā	1160	
PA_tika-abh02_t:1160_8	ñāṇasahitameva pavattetīti attho. Sesapadadvayepi eseva nayo. Chandassāti kattukamyatāya,	1160	
PA_tika-abh02_t:1160_9	mahākaruṇāsamāyogato sattānaṃ ekantahitesitāya hitakiriyāchandassāti attho. Dhammadesanāyāti	1160	
PA_tika-abh02_t:1160_10	dhammakathāya. Aparikkhayāparimeyyapaṭibhānatāya hi bhagavato karaṇasampattiyā ca	11601	
PA_tika-abh02_t:1160_11	dhammadesanā nirantaraṃ pavattiyamānāpi na kadācipi parikkhayaṃ gacchati, aññadatthu	11601	
PA_tika-abh02_t:1160_12	uparūpari vaḍḍhateva. Vīriyassāti parahitapaṭipattiyaṃ ussāhassa. Vimuttiyāti phalavimuttiyā.	11601	
PA_tika-abh02_t:1160_13	Ettha ca samādhiādīnaṃ ahāni taṃtaṃpaṭipakkhassa savāsanapahīnattā anaññasādhāraṇatāya	11601	
PA_tika-abh02_t:1160_14	veditabbā. Chandādīnaṃ pana mahākaruṇāsamāyogatopi. Sesaṃ suviññeyyameva.	11601	
PA_tika-abh02_t:1161_0	1. Te eva dhammeti te eva kusalādike tikadukehi saṅgahite dhamme. Suttante khandhādivasena	1161	
PA_tika-abh02_t:1161_1	vutte khandhādivasena vibhajitunti yojanā. Nanu suttante paṭisambhidāvasena te na	1161	
PA_tika-abh02_t:1161_2	vuttāti? Yadipi sarūpato na vuttā, “jarāmaraṇe ñāṇaṃ, jarāmaraṇasamudaye ñāṇa”ntiādinā	1161	
PA_tika-abh02_t:1161_3	pana hetuhetuphalādīsu ñāṇavibhāgassa vuttattā atthato vuttā eva honti, paṭisambhidāmagge	1161	
PA_tika-abh02_t:1161_4	vā paṭisambhidānaṃ āgatattā suttante paṭisambhidāvasenapi te dhammā vuttā eva. Tatthāti	1161	
PA_tika-abh02_t:1161_5	tasmiṃ suttante. Saṅkhepenāti samāsena. Uddesaniddesamatteneva hi suttante khandhādayo	1161	
PA_tika-abh02_t:1161_6	desitā, na paṭiniddesādināti saṅkhepena te tattha vuttāti vuttā. Tatthāti vā dhammasaṅgahe.	1161	
PA_tika-abh02_t:1161_7	Tatthāpi hi “tasmiṃ kho pana samaye cattāro khandhā hontī”tiādinā khandhādayo saṅkhepena	1161	
PA_tika-abh02_t:1161_8	vuttāti. Vibhajīyanti ettha, etena vā khandhādayoti vibhaṅgo, te eva pakirīyanti	1161	
PA_tika-abh02_t:1161_9	paṭṭhapīyanti ettha, etena vāti pakaraṇaṃ, vibhaṅgo ca so pakaraṇañcāti vibhaṅgappakaraṇaṃ.	1161	
PA_tika-abh02_t:1161_10	Ādisaddatthajotakenāti “iti vā, iti evarūpā naccagītavāditavisūkadassanā paṭivirato”tiādīsu	11611	
PA_tika-abh02_t:1161_11	viya ādisaddassa atthadīpakena. Pakāratthajotakenāti “iti kho, bhikkhave, sappaṭibhayo	11611	
PA_tika-abh02_t:1161_12	bālo, appaṭibhayo paṇḍito”tiādīsu viya pakāratthavibhāvakena. “Ekadesena samudāyaṃ	11611	
PA_tika-abh02_t:1161_13	nidassetī”ti etena “rūpakkhandho…pe… viññāṇakkhandho”ti ettha itisaddassa nidassanatthataṃ	11611	
PA_tika-abh02_t:1161_14	dasseti. Nidassanatthopi hi iti-saddo diṭṭho yathā “atthīti kho, kaccāna, ayameko	11611	
PA_tika-abh02_t:1161_15	anto”tiādīsu. Parisamāpanattho vā “tasmātiha me, bhikkhave, dhammadāyādā bhavatha,	11611	
PA_tika-abh02_t:1161_16	no āmisadāyādā. Atthi me tumhesu anukampā ‘kinti me sāvakā dhammadāyādā bhaveyyuṃ,	11611	
PA_tika-abh02_t:1161_17	no āmisadāyādā’ti” evamādīsu viya. Parisamāpanañhetaṃ suttantabhājanīyassa ekadesadassanena	11611	
PA_tika-abh02_t:1161_18	yadidaṃ “pañcakkhandhā rūpakkhandho…pe… viññāṇakkhandho”ti tāva tadatthassa saṅgahitattā.	11611	
PA_tika-abh02_t:1161_19	Tatthāti vibhaṅgappakaraṇe. “Nibbānavajjāna”nti ettha yadi nibbānavajjānaṃ…pe… appakatarapadattā	11611	
PA_tika-abh02_t:1161_20	khandhānaṃ khandhavibhaṅgo ādimhi vutto, nanu saha nibbānena sabbadhammasaṅgāhakattā,	11612	
PA_tika-abh02_t:1161_21	sabbadhammasaṅgāhakehi ca āyatanādīhi khandhehi ca appakatarapadattā saccavibhaṅgo	11612	
PA_tika-abh02_t:1161_22	ādimhi vattabboti? Na, tatthāpi dukkhasaccavibhaṅge ekadesena khandhānaṃ eva vibhajitabbato.	11612	
PA_tika-abh02_t:1161_23	Yathāha “tattha katamaṃ dukkhaṃ ariyasaccaṃ? Jātipi dukkhā…pe… saṃkhittena pañcupādānakkhandhā	11612	
PA_tika-abh02_t:1161_24	dukkhā”ti. Idha pana anavasesatova khandhā vibhajīyantīti nibbānavajjānaṃ…pe… appakatarapadattā	11612	
PA_tika-abh02_t:1161_25	khandhānaṃ khandhavibhaṅgo ādimhi vutto.	11612	
PA_tika-abh02_t:1162_0	Apica rūpasammūḷhā arūpasammūḷhā ubhayasammūḷhāti tividhā bodhaneyyapuggalā, tathā	1162	
PA_tika-abh02_t:1162_1	saṃkhittarucino vitthārarucino nātisaṅkhepavitthārarucino, tikkhindriyā mudindriyā	1162	
PA_tika-abh02_t:1162_2	majjhimindriyāti ca. Tesu arūpasammūḷhānaṃ upakārāya khandhadesanā, rūpasammūḷhānaṃ	1162	
PA_tika-abh02_t:1162_3	āyatanadesanā, ubhayasammūḷhānaṃ dhātudesanā. Tathā saṃkhittarucīnaṃ khandhadesanā,	1162	
PA_tika-abh02_t:1162_4	nātisaṅkhepavitthārarucīnaṃ āyatanadesanā, vitthārarucīnaṃ dhātudesanā. Tikkhindriyānaṃ	1162	
PA_tika-abh02_t:1162_5	khandhadesanā, majjhimindriyānaṃ āyatanadesanā, mudindriyānaṃ dhātudesanāti iminā	1162	
PA_tika-abh02_t:1162_6	payojanena anukkamena ca khandhāyatanadhātuvibhaṅgānaṃ desanākkamova veditabbo. Taṃ	1162	
PA_tika-abh02_t:1162_7	panetaṃ khandhādittayaṃ pavattinivattitadubhayahetumukheneva ñāyamānaṃ yathābhūtāvabodhāya	1162	
PA_tika-abh02_t:1162_8	hoti, nāññathāti dassanatthaṃ saccavibhaṅgadesanā pavattā. So ca yathābhūtāvabodho	1162	
PA_tika-abh02_t:1162_9	visesato indriyasannissayenāti indriyavibhaṅgadesanā. Indriyānañca indaṭṭho taṃtaṃpaccayadhammabhūtānaṃ	1162	
PA_tika-abh02_t:1162_10	yathāsakaṃ paccayuppannesu paccayabhāvavisesenevāti paccayapaccayuppannavibhāgasandassanī	11621	
PA_tika-abh02_t:1162_11	paccayākāravibhaṅgadesanā. Paccayākārassa khandhādīnañca aviparītasabhāvāvabodho	11621	
PA_tika-abh02_t:1162_12	satipaṭṭhānādīsu sammāmanasikārenāti satipaṭṭhānasammappadhānaiddhipādabojjhaṅgamaggaṅgavibhaṅgadesanā.	11621	
PA_tika-abh02_t:1162_13	Svāyaṃ satipaṭṭhānādīsu sammāmanasikāro imāya paṭipattiyā hotīti jhānaappamaññāvibhaṅgadesanā,	11621	
PA_tika-abh02_t:1162_14	sā sammāpaṭipatti ettake sīle patiṭṭhitassa sambhavatīti sikkhāpadavibhaṅgadesanā,	11621	
PA_tika-abh02_t:1162_15	yathāvuttāya ca sammāpaṭipattiyā ime ānisaṃsāti paṭisambhidāñāṇavibhaṅgadesanā, te	11621	
PA_tika-abh02_t:1162_16	cime ñāṇavisesā imesu kilesesu pahīyantesu ca sambhavanti, nāññathāti kilesavibhaṅgadesanā,	11621	
PA_tika-abh02_t:1162_17	evaṃ vitthārato desite khandhādike saṅkhepatopi jānantassa atthasiddhi hoti evāti	11621	
PA_tika-abh02_t:1162_18	dassanatthaṃ pariyosāne dhammahadayavibhaṅgadesanā pavattāti evametesaṃ aṭṭhārasannaṃ	11621	
PA_tika-abh02_t:1162_19	mahāvibhaṅgānaṃ desanākkamakāraṇaṃ veditabbaṃ.	11621	
PA_tika-abh02_t:1163_0	Rūpādīnanti rūpavedanāsaññāsaṅkhāraviññāṇānaṃ. Vedayitādisabhāvattābhāvāti yathākkamaṃ	1163	
PA_tika-abh02_t:1163_1	anubhavanasañjānanābhisaṅkharaṇādisabhāvattābhāvā. Na hi rūpaṃ vedayitādisabhāvaṃ,	1163	
PA_tika-abh02_t:1163_2	vedanādi vā ruppanādisabhāvaṃ. Yato rūpādīnaṃ vedanāsamavarodhanena “cattāro khandhā”tiādinā	1163	
PA_tika-abh02_t:1163_3	saṅkhipitvā khandhā 06 desetabbā siyuṃ. Ruppanādito aññassābhāvāti ruppanānubhavanādisabhāvato	1163	
PA_tika-abh02_t:1163_4	aññassa atītādike gahetvā rāsivasena vattabbassa saṃkhittassa sabhāvassa abhāvā.	1163	
PA_tika-abh02_t:1163_5	Na hi cetasikādibhāvo vedanādīnaṃ sabhāvo. Heṭṭhā gaṇanesūti pañcato heṭṭhā gaṇanesu.	1163	
PA_tika-abh02_t:1163_6	Aniṭṭhānanti apariyosānaṃ. Rūpādīsu hi katipaye, ekampi vā aggahetvā vuccamānā khandhavasena	1163	
PA_tika-abh02_t:1163_7	desanā anavasesasaṅkhatadhammasaṅgāhinī na sambhavati. Khandhassāti rāsaṭṭhassa khandhassa.	1163	
PA_tika-abh02_t:1163_8	Tenevāha “na hī”tiādi. Savibhāgadhammehīti sappabhedadhammehi.	1163	
PA_tika-abh02_t:1164_0	“Saddatthasahitaṃ khandhasaddassa visayaṃ dassetī”ti etena rāsisaddassa viya rāsaṭṭhe	1164	
PA_tika-abh02_t:1164_1	khandhasaddassa vācakabhāvena pavattiṃ dasseti pariyāyantarabhāvato. Guṇādīsu pana	1164	
PA_tika-abh02_t:1164_2	kevalaṃ tabbisayapayogabhāveneva pavatti, na vācakabhāvenāti āha “guṇe…pe… na saddattha”nti.	1164	
PA_tika-abh02_t:1164_3	Khandhasaddoti sīlādisadde sannidhāpito khandhasaddo. Tenevāha “sīlādiguṇavisiṭṭhaṃ	1164	
PA_tika-abh02_t:1164_4	rāsaṭṭhaṃ dīpetī”ti. Kecīti dhammasirittheraṃ sandhāya vadati. Etthāti “sīlakkhandho	1164	
PA_tika-abh02_t:1164_5	samādhikkhandho”ti ettha. Na kevalañca so eva, aṭṭhakathācariyehipi ettha guṇatthatā	1164	
PA_tika-abh02_t:1164_6	icchitā eva. Tathā hi aṭṭhasāliniyaṃ “sīlakkhandho samādhikkhandhotiādīsu guṇaṭṭhenā”ti	1164	
PA_tika-abh02_t:1164_7	vuttaṃ. Nanu ca kevalopi khandhasaddo “tiṇṇaṃ kho, māṇava, khandhānaṃ vaṇṇavādī,	1164	
PA_tika-abh02_t:1164_8	na kho, āvuso visākha, tīhi khandhehi ariyo aṭṭhaṅgiko maggo saṅgahito”ti ca ādīsu	1164	
PA_tika-abh02_t:1164_9	sīlādivācako diṭṭhoti? Na, tatthāpi adhikārādivacchedakavasenevassa sīlādīsu pavattidassanato.	1164	
PA_tika-abh02_t:1164_10	Na khandhasaddo paññattisaddassa atthe vattatīti niruttivohārādisaddā viya paññattipariyāyo	11641	
PA_tika-abh02_t:1164_11	na hotīti attho. Dārukkhandhoti paññatti hotīti tassa khandhasaddassa paññattivisesappavattitaṃ	11641	
PA_tika-abh02_t:1164_12	dasseti. Viññāṇakkhandhoti khandhasaddoti “viññāṇaṃ viññāṇakkhandho”ti ettha vutto	11641	
PA_tika-abh02_t:1164_13	khandhasaddo. Samudāye niruḷhoti atītādibhedabhinnassa paññāya abhisaṃyūhanena rāsikate	11641	
PA_tika-abh02_t:1164_14	viññāṇasamūhe niruḷho. Tāya eva ruḷhiyā pavattatīti tāya samudāye niruḷhatāya tadavayave	11641	
PA_tika-abh02_t:1164_15	ekasmimpi viññāṇe pavattatīti. Ettha ca ñāṇasampayutte niruḷho kosallasambhūtaṭṭhena	11641	
PA_tika-abh02_t:1164_16	kusalabhāvo viya ñāṇavippayutte viññāṇasamudāye niruḷho tadekadesepi ruḷhiyā pavattatīti	11641	
PA_tika-abh02_t:1164_17	veditabbaṃ. Atha vā kiñci nimittaṃ gahetvā satipi aññasmiṃ tannimittayutte kismiñcideva	11641	
PA_tika-abh02_t:1164_18	visaye sammutiyā cirakālatāvasena nimittavirahepi pavatti ruḷhi nāma, yathā mahiyaṃ	11641	
PA_tika-abh02_t:1164_19	setīti mahiṃso, gacchantīti gāvoti, evaṃ khandhasaddassāpi ruḷhibhāvo veditabbo.	11641	
PA_tika-abh02_t:1165_0	Rāsito guṇatoti sabbattha bhummatthe vā nissakkavacanaṃ daṭṭhabbaṃ. Niyametvāti vavatthapetvā.	1165	
PA_tika-abh02_t:1165_1	Piṇḍaṭṭhoti saṅghātattho. Tasmāti yasmā pañceva khandhā vuttā, koṭṭhāsaṭṭhe ca khandhaṭṭhe	1165	
PA_tika-abh02_t:1165_2	nibbānassa vasena chaṭṭhenāpi khandhena bhavitabbaṃ, tasmā khandhaṭṭho nāma rāsaṭṭhoti	1165	
PA_tika-abh02_t:1165_3	yuttaṃ. “Yesaṃ vā atītādivasena bhedo atthī”tiādinā atītādivibhāgabhinnesu ruppanādisabhāvadhammesu	1165	
PA_tika-abh02_t:1165_4	visuṃ visuṃ koṭṭhāsabhāvena gayhamānesu tabbibhāgarahitassa ekassa nibbānassa rāsaṭṭhatā	1165	
PA_tika-abh02_t:1165_5	viya koṭṭhāsaṭṭhatāpi na sambhavatīti dasseti. Etena paññattiyāpi khandhesu aggahaṇe	1165	
PA_tika-abh02_t:1165_6	kāraṇaṃ vuttanti veditabbaṃ.	1165	
PA_tika-abh02_t:1166_0	Kasmā panettha phassādike viya saṅkhārakkhandhe anavarodhetvā vedanāsaññā visuṃ khandhabhāvena	1166	
PA_tika-abh02_t:1166_1	gahitāti? Vivādamūlatādivisesadassanatthaṃ. Gahaṭṭhānañhi vivādakāraṇaṃ kāmajjhosānaṃ.	1166	
PA_tika-abh02_t:1166_2	Vuttañcetaṃ “puna caparaṃ, bhikkhave, kāmahetu kāmanidānaṃ kāmādhikaraṇaṃ kāmānameva	1166	
PA_tika-abh02_t:1166_3	hetu mātāpi puttena vivadati, puttopi mātarā vivadatī”tiādi. Pabbajitānaṃ diṭṭhābhiniveso.	1166	
PA_tika-abh02_t:1166_4	Vuttampi cetaṃ “ye diṭṭhimuggayha vivādayanti, ‘idameva sacca’nti ca vādayantī”tiādi.	1166	
PA_tika-abh02_t:1166_5	Tesu kāmajjhosānaṃ vedanassādena hoti, diṭṭhābhiniveso saññāvipallāsena. Saññāvipallāsena	1166	
PA_tika-abh02_t:1166_6	hi cittavipallāso, cittavipallāsena diṭṭhimānataṇhāpapañcānaṃ vipallāsoti. Tathā	1166	
PA_tika-abh02_t:1166_7	vedanānugiddho vipallatthasañño ca saṃsarati. Vedanānugiddhassa hi vedanāpaccayā	1166	
PA_tika-abh02_t:1166_8	taṇhā siddhā hoti, tato ca taṇhāpaccayā upādānanti āvaṭṭati bhavacakkaṃ. Vipallatthasaññissa	1166	
PA_tika-abh02_t:1166_9	ca “saññānidānā hi papañcasaṅkhā”ti vacanato diṭṭhimānataṇhāpapañcānaṃ anupacchedato	1166	
PA_tika-abh02_t:1166_10	saṃsārassa anupacchedova. Iti vivādakāraṇānaṃ kāmajjhosānadiṭṭhābhinivesānaṃ kāraṇabhāvo	11661	
PA_tika-abh02_t:1166_11	saṃsārahetubhāvoti imassa vivādamūlatādivisesassa dassanatthaṃ saṅkhārakkhandhe anavarodhetvā	11661	
PA_tika-abh02_t:1166_12	vedanāsaññā visuṃ khandhabhāvena gahitāti veditabbaṃ.	11661	
PA_tika-abh02_t:1167_0	Okāsesūti vibhajanakiriyāya pavattiṭṭhānabhāvato atītādayo okāsāti vuttā. Itisaddenāti	1167	
PA_tika-abh02_t:1167_1	“upādāyarūpa”nti evaṃ aṭṭhakathāyaṃ vuttaitisaddena. Nidassanatthenāti udāharaṇatthena.	1167	
PA_tika-abh02_t:1167_2	Sabboti sakalo ekādasasu okāsesu vibhatto vibhajananayo. Idañca vibhajananti “cattāro	1167	
PA_tika-abh02_t:1167_3	ca mahābhūtā…pe… upādāyarūpa”nti evaṃ vibhattaṃ idañca vibhajanaṃ. Oḷārikādīsūti	1167	
PA_tika-abh02_t:1167_4	oḷārikasukhumahīnapaṇītadūrasantikesu. Cakkhāyatanantiādivibhajanañcāti “cakkhāyatanaṃ…pe…	1167	
PA_tika-abh02_t:1167_5	phoṭṭhabbāyatanaṃ itthindriyaṃ…pe… kabaḷīkāro āhāro rūpā saddā gandhā rasā phoṭṭhabbāti	1167	
PA_tika-abh02_t:1167_6	evaṃ pavattaṃ vibhajanañca. Yathāsambhavanti yathārahaṃ. Ekādasasu okāsesu yaṃ yattha	1167	
PA_tika-abh02_t:1167_7	vibhajanaṃ yuttaṃ, taṃ tattha yojetabbaṃ. Evaṃ vedanākkhandhādīsupīti yathā rūpakkhandhe	1167	
PA_tika-abh02_t:1167_8	yathāsambhavaṃ ekādasasu okāsesu vibhajanaṃ yojetabbanti vuttaṃ, evaṃ vedanākkhandhādīsupi	1167	
PA_tika-abh02_t:1167_9	yathāsambhavaṃ ekādasasu okāsesu vibhajanaṃ yojetabbanti attho.	1167	
PA_tika-abh02_t:1168_0	Tattha vedanākkhandho tāva purime okāsapañcake sukhādivedanāttikavasena vibhatto,	1168	
PA_tika-abh02_t:1168_1	itarasmiṃ kusalattikavedanāttikasamāpannadukasāsavadukavasena. Saññākkhandho pana	1168	
PA_tika-abh02_t:1168_2	purime okāsapañcake chaphassadvāravasena, itarasmiṃ oḷārikaduke paṭighasamphassadukavasena	1168	
PA_tika-abh02_t:1168_3	ceva yathāvuttakusalattikādivasena ca vibhatto. Sesesu kusalattikādivaseneva. Tathā	1168	
PA_tika-abh02_t:1168_4	saṅkhārakkhandho. Paṭighasamphassaduko panettha nattheva. Cetanāya eva cettha niddeso	1168	
PA_tika-abh02_t:1168_5	saṅkhārakkhandhadhammānaṃ cetanāppadhānabhāvadassanatthaṃ. Tathā hi sā “saṅkhārakkhandho”ti	1168	
PA_tika-abh02_t:1168_6	vuttā. Tatthāti tasmiṃ viññāṇakkhandhassa vibhajane paṭiniddese. Taṃ pana dvayanti	1168	
PA_tika-abh02_t:1168_7	manodhātumanoviññāṇadhātudvayaṃ. Yañhi sattaviññāṇadhātudesanāyaṃ “manodhātu, manoviññāṇadhātū”ti	1168	
PA_tika-abh02_t:1168_8	dvayaṃ desitaṃ, taṃ chaviññāṇakāyadesanāyaṃ “manoviññāṇa”ntveva vuccatīti.	1168	
PA_tika-abh02_t:1169	Pāḷinayenāti khandhavibhaṅgapāḷinayena. Aññena pakārenāti dhammasaṅgahe, tadaṭṭhakathāyañca āgatena pakārantarena.	116	
PA_tika-abh02_t:1170	1. Rūpakkhandhaniddesavaṇṇanā	117	
PA_tika-abh02_t:1171_0	2. “Kiñcī”ti padaṃ “ekacca”nti iminā samānatthanti āha “kiñcīti pakārantarabhedaṃ	1171	
PA_tika-abh02_t:1171_1	āmasitvā aniyamanidassana”nti. Ubhayenāti pakārabhedaṃ anāmasitvā āmasitvā ca aniyamadassanavasena	1171	
PA_tika-abh02_t:1171_2	pavattena “yaṃ kiñcī”ti padadvayena. Adhippetatthanti rūpaṃ. Aticcāti atikkamitvā.	1171	
PA_tika-abh02_t:1171_3	Pavattitoti pavattanato. Niyamanatthanti nivattanatthaṃ.	1171	
PA_tika-abh02_t:1172_0	“Kiñcā”ti ettha kiṃ-saddo pucchāyaṃ hetuatthadīpako, karaṇe cetaṃ paccattavacanaṃ,	1172	
PA_tika-abh02_t:1172_1	ca-saddo vacanālaṅkāroti āha “kena kāraṇena vadethā”ti. Dutiyavikappe pana vuttanayeneva	1172	
PA_tika-abh02_t:1172_2	kāraṇatthe pavattaṃ kiṃ-saddaṃ “vadethā”ti kiriyāpadasambandhanena upayogavasena	1172	
PA_tika-abh02_t:1172_3	pariṇāmetvā vadati “taṃ kāraṇaṃ vadethā”ti.	1172	
PA_tika-abh02_t:1173_0	Purimasantānassa bhedanti purimasantānassa vināsaṃ, vināsāpadesena cettha santāne	1173	
PA_tika-abh02_t:1173_1	visadisuppādameva dasseti. Tenevāha “visadisasantānuppattidassanato”ti. Nanu ca arūpadhammānampi	1173	
PA_tika-abh02_t:1173_2	virodhipaccayasamavāye visadisuppatti atthīti? Saccaṃ atthi, sā pana na pākaṭatarā,	1173	
PA_tika-abh02_t:1173_3	pākaṭatarā ca idhādhippetā. Tenevāha “sītādisannipāte”ti. Tathā cāha bhagavā “sītenapi	1173	
PA_tika-abh02_t:1173_4	ruppati, uṇhenapi ruppatī”tiādi. Idāni bheda-saddo ujukameva vikārāpattiṃ vadatīti	1173	
PA_tika-abh02_t:1173_5	dassento “bhedo cā”tiādimāha. Visadisarūpuppattiyeva, na uppannassa aññathābhāvoti	1173	
PA_tika-abh02_t:1173_6	adhippāyo. Tena kāpiliyaṃ pariṇāmavādaṃ paṭikkhipati. Yadi purimasantānato bhedo	1173	
PA_tika-abh02_t:1173_7	visadisuppatti ruppanaṃ, evaṃ sante lakkhaṇassa atippasaṅgo siyāti codanaṃ manasi	1173	
PA_tika-abh02_t:1173_8	katvā āha “arūpakkhandhāna”ntiādi. Ettha sītādīhīti ādi-saddena yathā uṇhajighacchādayo	1173	
PA_tika-abh02_t:1173_9	saṅgayhanti, evaṃ āhārādīnampi saṅgaho daṭṭhabbo. Yenāti yena sītādīhi samāgamena.	1173	
PA_tika-abh02_t:1173_10	Tatthāti tesu rūpadhammesu. Āhārādikassa vā ṭhitippattassāti sambandho. Yathā rūpadhammānaṃ	11731	
PA_tika-abh02_t:1173_11	ṭhitikkhaṇe sītādīhi samāgamo hoti, evaṃ arūpakkhandhānaṃ aññehi samāgamo natthi	11731	
PA_tika-abh02_t:1173_12	atilahuparivattito, tasmā arūpadhammā rūpadhammānaṃ viya pākaṭassa vikārassa abhāvato	11731	
PA_tika-abh02_t:1173_13	“ruppantī”ti, “ruppanalakkhaṇā”ti ca na vuccantīti sambandho. “Ruppatī”ti padassa	11731	
PA_tika-abh02_t:1173_14	kattukammasādhanānaṃ vasena atthaṃ dassetuṃ aṭṭhakathāyaṃ “kuppati ghaṭṭīyati pīḷīyati	11731	
PA_tika-abh02_t:1173_15	bhijjatī”ti vuttanti tadatthaṃ vivaranto “kuppatīti etenā”tiādimāha. Kopādikiriyāti	11731	
PA_tika-abh02_t:1173_16	kopasaṅghaṭṭanapīḷanakiriyā. Kopa-saddo cettha khobhapariyāyo veditabbo. Kattubhūto	11731	
PA_tika-abh02_t:1173_17	kammabhūto ca atthoti kattukammasādhanānaṃ vasena vuccamāno bhūtupādāyarūpasaṅkhāto	11731	
PA_tika-abh02_t:1173_18	attho. Kammakattutthena bhijjati-saddenāti yadā kammakattuttho ruppati-saddo, tadā	11731	
PA_tika-abh02_t:1173_19	bhijjati-saddopi tadattho eva veditabboti attho. Tattha yadā kammatthe “ruppatī”ti	11731	
PA_tika-abh02_t:1173_20	padaṃ, tadā “sītenā”tiādīsu kattuatthe karaṇavacanaṃ. Yadā pana “ruppatī”ti padaṃ	11732	
PA_tika-abh02_t:1173_21	kattuatthe kammakattuatthe vā, tadā hetumhi karaṇavacanaṃ veditabbaṃ. “Yaṃ pana ruppatī”tiādinā	11732	
PA_tika-abh02_t:1173_22	“kuppatī”tiādīnaṃ kattukammatthānampi atthavacanānaṃ vacane kāraṇaṃ dasseti. Yadipi	11732	
PA_tika-abh02_t:1173_23	attha-saddo “pīḷanaṭṭho”tiādīsu sabhāvapariyāyopi hoti, “kenaṭṭhenā”ti panettha abhidheyyapariyāyo	11732	
PA_tika-abh02_t:1173_24	adhippetoti āha “kenaṭṭhenāti pucchāsabhāgavasena ruppanaṭṭhenā”ti, ruppanasaddābhidheyyabhāvenāti	11732	
PA_tika-abh02_t:1173_25	attho. Tenevāha “na kevalaṃ saddatthoyeva ruppana”nti. Tassa atthassāti tassa bhūtupādāyappabhedassa	11732	
PA_tika-abh02_t:1173_26	sabhāvadhammassa. Ruppanalakkhaṇañca nāmetaṃ aniccatādi viya kakkhaḷattādito aññanti	11732	
PA_tika-abh02_t:1173_27	na gahetabbaṃ. Paññattiviseso hi tanti, kakkhaḷattādīnaṃyeva pana arūpadhammavidhuro	11732	
PA_tika-abh02_t:1173_28	sabhāvavisesoti veditabbaṃ.	11732	
PA_tika-abh02_t:1174_0	Mucchāpattiyāti mucchāya mohassa āpajjanena. Kappasaṇṭhānaṃ udakanti kappasaṇṭhāpakamahāmeghavuṭṭhaṃ	1174	
PA_tika-abh02_t:1174_1	udakaṃ. Tathāti tappakāratāya khārabhāve sati udakena kappavuṭṭhānakāle viya pathavī	1174	
PA_tika-abh02_t:1174_2	vilīyeyya. Lokantariyasattānaṃ pana pāpakammabalena akhārepi khāre viya sarīrassa	1174	
PA_tika-abh02_t:1174_3	vilīyanā veditabbā. Tenevāti saussadanissayanirayassa vuttattā eva. Na hi avīcimhi	1174	
PA_tika-abh02_t:1174_4	pañcavidhabandhanādikammakāraṇaṃ karonti.	1174	
PA_tika-abh02_t:1175_0	3. Pakaraṇappattaṃ rūpaṃ pakkhipitvā mātikā ṭhapitāti ānetvā sambandho. Mahābhūtu…pe…	1175	
PA_tika-abh02_t:1175_1	āpajjati tappakārabhāvena atītaṃse gaṇanaṃ gatanti vuttattāti adhippāyo. “Na hī”tiādinā	1175	
PA_tika-abh02_t:1175_2	dhammantaranivattanatthatā pakārantaranivattanatthatā ca bhūtupādāyagahaṇassa natthīti	1175	
PA_tika-abh02_t:1175_3	dasseti. Taṃdassaneti gaṇanantaradassane. Taṃsabhāvattāti bhūtupādāyasabhāvattā.	1175	
PA_tika-abh02_t:1175_4	“Na cā”tiādinā bhūtupādāyasabhāvo atītaṃsagaṇitatāya taṃsabhāvassapi aññathā gaṇitattā,	1175	
PA_tika-abh02_t:1175_5	ataṃsabhāvassa ca tathā gaṇitattā akāraṇanti dasseti. “Ajjhatta…pe… labbhatī”ti etena	1175	
PA_tika-abh02_t:1175_6	dutiyanaye na kevalaṃ yathāvuttova doso, atha kho abyāpitopi dosoti dasseti. Tadetaṃ	1175	
PA_tika-abh02_t:1175_7	pana akāraṇaṃ kāraṇabhāvasseva anadhippetattā. Na hettha bhūtupādāyarūpabhāvo atītaṃse	1175	
PA_tika-abh02_t:1175_8	gaṇanassa kāraṇanti adhippetaṃ, yato yathāvuttadosāpatti siyā.	1175	
PA_tika-abh02_t:1176_0	“Kintī”ti ettha “ki”nti pubbe yaṃ “rūpa”nti sāmaññato gahitaṃ, tassa sarūpapucchā.	1176	
PA_tika-abh02_t:1176_1	Iti-saddo nidassanattho, na kāraṇattho. Tenassa yaṃ rūpaṃ atītaṃ niruddhaṃ…pe… atītaṃsena	1176	
PA_tika-abh02_t:1176_2	saṅgahitaṃ atītakoṭṭhāse gaṇanaṃ gataṃ, taṃ kinti ce? “Cattāro ca…pe… rūpa”nti bhūtupādāyavibhāgadassanamukhena	1176	
PA_tika-abh02_t:1176_3	visesaṃ nidasseti. Yattakā hi idha visesā niddiṭṭhā cakkhāyatanādayo, tesamidaṃ nidassananti.	1176	
PA_tika-abh02_t:1176_4	Na cettha purimanayato aviseso. Tattha hi rūpassa bhūtupādāyatāmattasabhāvadassanatā	1176	
PA_tika-abh02_t:1176_5	vuttā. Tenāha aṭṭhakathāyaṃ “atītarūpampi bhūtāni cevā”tiādi. Idha pana bhūtupādāyena	1176	
PA_tika-abh02_t:1176_6	nidassanabhūtena rūpassa sabbavisesavibhāvanatā dassitā. Evañca katvā abyāpitadosopi	1176	
PA_tika-abh02_t:1176_7	cettha anokāsova, yaṃ rūpaṃ ajjhattaṃ…pe… upādinnaṃ, kinti? Cattāro ca…pe… rūpanti	1176	
PA_tika-abh02_t:1176_8	tadaññavisesanidassanassa adhippetattā. Tathā cāha “evaṃ sabbattha attho veditabbo”ti.	1176	
PA_tika-abh02_t:1177_0	Pariyāyadesanattāti sabhāvato pariyāyanaṃ parivattanaṃ pariyāyo, ujukaṃ appavattīti	1177	
PA_tika-abh02_t:1177_1	attho. Pariyāyena, pariyāyabhūtā vā desanā etthāti pariyāyadesanaṃ, suttantaṃ. Suttantañhi	1177	
PA_tika-abh02_t:1177_2	veneyyajjhāsayavasena desetabbadhamme lesato labbhamānabhāvakathanaṃ, na ujunippadesabhāvakathananti	1177	
PA_tika-abh02_t:1177_3	pariyāyadesanaṃ nāma. Teneva taṃ “yathānulomasāsana”nti vuccati. Abhidhammo pana	1177	
PA_tika-abh02_t:1177_4	desetabbadhamme ujunippadesakathananti nippariyāyadesanaṃ nāma, yato “yathādhammasāsana”nti	1177	
PA_tika-abh02_t:1177_5	vuccati. Nicchayena desoti vavatthānato kathanaṃ. Tathā bhaddekarattasuttādīsu viya	1177	
PA_tika-abh02_t:1177_6	atītādibhāvo atītānāgatapaccuppannabhāvo addhāvasena idhāpi khandhavibhaṅge suttantabhājanīyattā	1177	
PA_tika-abh02_t:1177_7	niddisitabbo siyāti yojanā.	1177	
PA_tika-abh02_t:1178_0	Sannipatitanti samāgataṃ. Santānavasenāti pubbāparavasena. Pubbenāparassa samappamāṇatāya	1178	
PA_tika-abh02_t:1178_1	anūnaṃ anadhikaṃ, tato eva ekākāraṃ. Pavattikālavasena vā anūnaṃ anadhikaṃ, samānasabhāvatāya	1178	
PA_tika-abh02_t:1178_2	ekākāraṃ. Tena visabhāgautunā anantaritataṃ dasseti. Evaṃ āhārepīti ettha visabhāgāhārena	1178	
PA_tika-abh02_t:1178_3	anantarito anekavāraṃ anekadivasampi bhutto sabhāgekāhāraṃ nāma. “Tato pubbe visabhāgautuāhārasamuṭṭhānaṃ	1178	
PA_tika-abh02_t:1178_4	atītaṃ, pacchā anāgata”nti hi vuttanti. “Ekāhārasamuṭṭhāna”nti pana vuttattā ekasseva	1178	
PA_tika-abh02_t:1178_5	āhārassa yojanā yuttarūpāti apare. Pañcadvāravasenāti ettha pañcadvārāvajjanato paṭṭhāya	1178	
PA_tika-abh02_t:1178_6	yāva tadārammaṇaṃ, yāva javanaṃ, yāva vā voṭṭhabbanaṃ, tāva pavattā cittasantati	1178	
PA_tika-abh02_t:1178_7	ekavīthi. Ekajavanasamuṭṭhānanti ekajavanavārasamuṭṭhānaṃ. Ettha ca samayaṃ anāmasitvāva	1178	
PA_tika-abh02_t:1178_8	santativasena, santatiñca anāmasitvāva samayavasena atītādivibhāgo gahetabbo.	1178	
PA_tika-abh02_t:1179_0	Tesanti hetupaccayānaṃ. Kalāpassāti rūpakalāpassa. Kammānantarādīti kammādi, anantarādīti	1179	
PA_tika-abh02_t:1179_1	paccekaṃ ādi-saddo yojetabbo. Tattha paṭhamena ādisaddena upanissayapaccayassa āhārādino	1179	
PA_tika-abh02_t:1179_2	ca dutiyena samanantarānantarūpanissayādino saṅgaho veditabbo. Cittuppādassa cettha	1179	
PA_tika-abh02_t:1179_3	kammānantarādipaccayavasena, itarassa kammādivaseneva janakabhāve yojanā daṭṭhabbā.	1179	
PA_tika-abh02_t:1179_4	Tathā cittuppādassa purejātavasena, itarassa pacchājātavasena, ubhayesampi sahajātavasena	1179	
PA_tika-abh02_t:1179_5	upatthambhanaṃ veditabbaṃ. Tenevāha “yathāsambhavaṃ yojetabba”nti. Uppādakkhaṇeti	1179	
PA_tika-abh02_t:1179_6	hetukiccakkhaṇe. Hetukiccaṃ nāma tassa tassa uppādetabbassa uppattikaraṇaṃ, tañca	1179	
PA_tika-abh02_t:1179_7	tasmiṃ khaṇe uppannaphalattā tato paraṃ kattabbābhāvato niṭṭhitañcāti daṭṭhabbaṃ.	1179	
PA_tika-abh02_t:1179_8	Itaraṃ pana tīsupi khaṇesu paccayakiccaṃ daṭṭhabbanti yojanā.	1179	
PA_tika-abh02_t:1180	6. Aniṭṭhanāmanivattanassāti aniṭṭhanāmanivattiyā akāraṇabhāvadassanena iṭṭhanāmalābhāpanassa akāraṇabhāvaṃ dasseti.	118	
PA_tika-abh02_t:1181_0	Devamanussasampattibhaveti sampattiyutte sampanne devamanussabhave. Samiddhasobhanatāti	1181	
PA_tika-abh02_t:1181_1	abhivuddhasobhanatā. Tato evāti sampattivirahato eva, asampannattā evāti attho. Tesaṃyeva	1181	
PA_tika-abh02_t:1181_2	hatthiādīnaṃ sukhassa hetubhāvaṃ na gacchanti sāraṇādivasena dukkhapaccayattā. Tesanti	1181	
PA_tika-abh02_t:1181_3	hatthirūpādīnaṃ. “Tassa tassevā”tiādinā yathāvuttamatthaṃ vivarati. Akusalena attanā	1181	
PA_tika-abh02_t:1181_4	katena nibbattaṃ dukkhassa paccayo hotīti yojanā. Tasmāti yasmā kammaṃ yasmiṃ santāne	1181	
PA_tika-abh02_t:1181_5	nibbattaṃ, tattheva sukhadukkhānaṃ paccayo hoti, na aññattha, tasmā. Aṭṭhakathāyaṃ	1181	
PA_tika-abh02_t:1181_6	panāti ekaccamatadassanaṃ. Tattha “aniṭṭhaṃ nāma natthī”ti yasmā paṭisedhadvayena	1181	
PA_tika-abh02_t:1181_7	kusalakammajassa iṭṭhabhāvo niyato, tasmā “kusalakammajameva iṭṭha”nti evaṃ aniyametvā	1181	
PA_tika-abh02_t:1181_8	“kusalakammajaṃ iṭṭhamevā”ti evamettha niyamo gahetabboti dassento “akusalakammajampī”tiādimāha.	1181	
PA_tika-abh02_t:1181_9	Kinti akusalakammajaṃ sobhanaṃ, yaṃ paresaṃ iṭṭhaṃ nāma siyā? Yadi duggatiyaṃ kesañci	1181	
PA_tika-abh02_t:1181_10	tiracchānānaṃ saṇṭhānādisampatti sugatiyaṃ sattānaṃ akusalanissandena virūparūpatā	11811	
PA_tika-abh02_t:1181_11	viya kusalanissandena, kathaṃ tassā akusalakammajatā. Atha pana yaṃ kesañci amanāpampi	11811	
PA_tika-abh02_t:1181_12	samānaṃ rūpaṃ manāpaṃ hutvā upaṭṭhāti, taṃ sandhāya vuttaṃ, evampi yathā kesañci	11811	
PA_tika-abh02_t:1181_13	tiracchānādīnaṃ kusalakammajaṃ manussādirūpaṃ amanāpato upaṭṭhahantampi kusalavipākasseva	11811	
PA_tika-abh02_t:1181_14	ārammaṇabhāvato atthato iṭṭhameva nāma hoti, evaṃ akusalakammajaṃ kesañci manāpaṃ	11811	
PA_tika-abh02_t:1181_15	hutvā upaṭṭhahantampi akusalavipākasseva ārammaṇabhāvato atthato aniṭṭhameva nāma	11811	
PA_tika-abh02_t:1181_16	hoti, evañcetaṃ sampaṭicchitabbaṃ. Aññathā “aṭṭhānametaṃ anavakāso, yaṃ kāyaduccaritassa	11811	
PA_tika-abh02_t:1181_17	iṭṭho kanto manāpo vipāko uppajjeyyā”tiādiaṭṭhānapāḷiyā virodho siyā. Tenevāha “kusalakammajassa	11811	
PA_tika-abh02_t:1181_18	panā”tiādi. Sabbesanti attano, paresañca. Iṭṭhassa abhāvo vattabboti yathā “kusalakammajaṃ	11811	
PA_tika-abh02_t:1181_19	aniṭṭhaṃ nāma natthī”ti vuttaṃ, evaṃ kiñcāpi “akusalakammajaṃ iṭṭhaṃ nāma natthī”ti	11811	
PA_tika-abh02_t:1181_20	aṭṭhakathāyaṃ na vuttaṃ, tena pana nayadassanena akusalakammajassa abhāvo vutto eva	11812	
PA_tika-abh02_t:1181_21	hotīti so saṃvaṇṇanāvasena niddhāretvā vattabboti adhippāyo. Etena kusalakammajameva	11812	
PA_tika-abh02_t:1181_22	iṭṭhanti purimapadāvadhāraṇassa gahetabbataṃ dasseti.	11812	
PA_tika-abh02_t:1182_0	Idāni “hatthiādīnampī”tiādinā tamevatthaṃ vivarati. Kusalavipākassāti etthāpi kusalavipākasseva	1182	
PA_tika-abh02_t:1182_1	ārammaṇanti attho. Manussānanti ca nidassanamattaṃ daṭṭhabbaṃ. Itaresampi ca akusalakammajaṃ	1182	
PA_tika-abh02_t:1182_2	akusalavipākasseva, kusalakammajañca kusalavipākasseva ārammaṇanti dassitovāyaṃ nayoti.	1182	
PA_tika-abh02_t:1182_3	Kasmā pana iṭṭhāniṭṭhamissite vatthumhi manāpatāva saṇṭhātīti āha “iṭṭhārammaṇena…pe…	1182	
PA_tika-abh02_t:1182_4	sakkā vattu”nti. Suṭṭhu vuttanti “iṭṭhāniṭṭhaṃ ekantato vipākeneva paricchijjatī”ti	1182	
PA_tika-abh02_t:1182_5	vadantehi iṭṭhāniṭṭhārammaṇavavatthānaṃ sammadeva vuttaṃ. Taṃ anugantvāti vipākavasena	1182	
PA_tika-abh02_t:1182_6	iṭṭhāniṭṭhārammaṇavavatthānaṃ anugantvā. Sabbatthāti sugatiduggatīsu, sabbesu vā ārammaṇesu.	1182	
PA_tika-abh02_t:1183_0	“Aniṭṭhā”ti vacaneneva tesaṃ iṭṭhatā nivattitāti āha “sadisatā ca rūpādibhāvoyevā”ti.	1183	
PA_tika-abh02_t:1183_1	Iṭṭhāneva rūpādīni kāmaguṇāti sutte vuttānīti mittapaṭipakkho amitto viya iṭṭhapaṭipakkhā	1183	
PA_tika-abh02_t:1183_2	aniṭṭhāti adhippetāti vuttaṃ “aniṭṭhāti…pe… vohāro viyā”ti. Sabbāni vāti ettha “piyarūpaṃ	1183	
PA_tika-abh02_t:1183_3	sātarūpa”nti vacanato kathaṃ aniṭṭhānaṃ rūpādīnaṃ kāmaguṇabhāvāpattīti ce? Tesampi	1183	
PA_tika-abh02_t:1183_4	vipallāsavasena taṇhāvatthubhāvato piyarūpabhāvassa adhippetattā. Yadi evaṃ kathaṃ	1183	
PA_tika-abh02_t:1183_5	“cakkhuviññeyyāni rūpāni iṭṭhānī”tiādisuttapadaṃ nīyatīti āha “atisayenā”tiādi.	1183	
PA_tika-abh02_t:1184_0	Indriyabaddharūpavasena pāḷiyaṃ hīnadukaniddeso pavattoti dassetuṃ “dvīsupi hīnapaṇītapadesū”tiādimāha.	1184	
PA_tika-abh02_t:1184_1	Avayavayoge sāmivacanaṃ, na kattarīti adhippāyo. “Tesaṃ tesaṃ sattāna”nti indriyabaddharūpe	1184	
PA_tika-abh02_t:1184_2	niddiṭṭhe kasmā kammajavasena attho vutto, na catusantativasenāti āha “sattasantāna…pe…	1184	
PA_tika-abh02_t:1184_3	vutta”nti. Padhānattā hi kammajavasena atthaṃ vatvā sesesu “evaṃ utusamuṭṭhānādīsupī”ti	1184	
PA_tika-abh02_t:1184_4	aṭṭhakathāyaṃ atideso kato. “Tehi tehīti etasmiṃ atthe”ti iminā “tesaṃ tesa”nti kattari	1184	
PA_tika-abh02_t:1184_5	sāmivacanaṃ āsaṅkati. Tathā sati visaye vā sāmivacane laddhaguṇaṃ dasseti “na kammajavasenevā”tiādinā,	1184	
PA_tika-abh02_t:1184_6	kammajaggahaṇañcettha upalakkhaṇaṃ daṭṭhabbaṃ.	1184	
PA_tika-abh02_t:1185	Mariyādābhūtanti uttamamariyādābhūtaṃ. Tenevāha “yassa yeva manāpā, tassa teva paramā”ti. Tesanti kāmaguṇānaṃ. Sabhāvatoti lakkhaṇato.	118	
PA_tika-abh02_t:1186_0	“Ekasmiṃyeva assādanakujjhanato”tiādinā “yasmā teyeva rūpādayo eko assādetī”tiādikaṃ	1186	
PA_tika-abh02_t:1186_1	suttantavivaraṇaṃ iṭṭhāniṭṭhabhāve hetubhāvena vuttanti dasseti. Iṭṭhāniṭṭhaggahaṇaṃ	1186	
PA_tika-abh02_t:1186_2	hotīti nibbāne viya aniṭṭhaggahaṇaṃ saññāvipallāsena aññesupi ārammaṇesu iṭṭhāniṭṭhābhiniveso hotīti adhippāyo.	1186	
PA_tika-abh02_t:1187_0	Vibhāgo nāma asaṅkaro, vitthāro cāti “vibhatta”nti padassa “vavatthitaṃ, pakāsita”nti	1187	
PA_tika-abh02_t:1187_1	ca atthamāha. Aññesanti atiaḍḍhadaliddānaṃ. Idaṃ iṭṭhaṃ, aniṭṭhañca hotīti ettha	1187	
PA_tika-abh02_t:1187_2	ca-saddena aniṭṭhaṃ, iṭṭhañca hotīti ayampi attho vuttoti veditabbaṃ. Aniṭṭhaṃ iṭṭhanti	1187	
PA_tika-abh02_t:1187_3	iṭṭhassa “aniṭṭha”nti, aniṭṭhassa “iṭṭha”nti gahaṇe yathāsaṅkhyaṃ yojanā. Indriyavikārāpattiādināti	1187	
PA_tika-abh02_t:1187_4	ettha ādi-saddena pubbābhisaṅkhārādiṃ saṅgaṇhāti. Puretaraṃ pavattacittābhisaṅkhāravasenāpi	1187	
PA_tika-abh02_t:1187_5	hi vināva saññāvipallāsaṃ iṭṭhaṃ “aniṭṭha”nti, aniṭṭhañca “iṭṭha”nti gayhatīti.	1187	
PA_tika-abh02_t:1188_0	Tena vipākenāti tena kusalākusalavipākena. Ārammaṇassa iṭṭhāniṭṭhatanti yattha taṃ	1188	
PA_tika-abh02_t:1188_1	uppajjati, tassa buddharūpādikassa gūthādikassa ca ārammaṇassa yathākkamaṃ iṭṭhataṃ	1188	
PA_tika-abh02_t:1188_2	aniṭṭhatañca nidasseti. Vijjamānepi saññāvipallāse ārammaṇena vipākaniyamadassananti	1188	
PA_tika-abh02_t:1188_3	iṭṭhārammaṇe kusalavipākova uppajjati, aniṭṭhārammaṇe akusalavipākovāti evaṃ ārammaṇena	1188	
PA_tika-abh02_t:1188_4	vipākaniyamadassanaṃ. Ārammaṇaniyamadassanatthanti yaṃ kusalavipākassa ārammaṇaṃ,	1188	
PA_tika-abh02_t:1188_5	taṃ iṭṭhaṃ nāma. Yaṃ akusalavipākassa ārammaṇaṃ, taṃ aniṭṭhaṃ nāmāti dassanatthaṃ.	1188	
PA_tika-abh02_t:1188_6	Ārammaṇena niyāmito hi vipāko attano upakārakassa ārammaṇassa niyāmako hotīti.	1188	
PA_tika-abh02_t:1189_0	Dvārantare dukkhassa paccayabhūtassa ārammaṇassa dvārantare sukhavipākuppādanato,	1189	
PA_tika-abh02_t:1189_1	dvārantare sukhassa paccayabhūtassa ārammaṇassa dvārantare dukkhavipākuppādanato	1189	
PA_tika-abh02_t:1189_2	vipākena ārammaṇaniyamadassanena vipākavasena iṭṭhāniṭṭhatā dassitāti yojanā.	1189	
PA_tika-abh02_t:1190_0	7. Duppariggahaṭṭhena kāraṇabhūtena lakkhaṇassa indriyādisabhāvassa duppaṭivijjhatā,	1190	
PA_tika-abh02_t:1190_1	evaṃ supariggahaṭṭhena lakkhaṇasuppaṭivijjhatā veditabbā. “Dūre”ti avuttassāti lakkhaṇato	1190	
PA_tika-abh02_t:1190_2	“dūre”ti akathitassa. Vuttampīti lakkhaṇato “dūre”ti vuttampi sukhumarūpaṃ.	1190	
PA_tika-abh02_t:1191_0	“Bhindamāno”ti sambhindamānoti vuttaṃ hotīti āha “missakaṃ karonto”ti. Yasmā pana	1191	
PA_tika-abh02_t:1191_1	bhedanaṃ vibhāgakaraṇampi hoti, tasmā dutiyavikappe “bhindamāno”ti padassa “visuṃ	1191	
PA_tika-abh02_t:1191_2	karonto”ti atthamāha. Tatiyavikappe pana bhindamānoti vināsentoti attho. Tenāha “santikabhāvaṃ	1191	
PA_tika-abh02_t:1191_3	bhinditvā dūrabhāvaṃ, dūrabhāvañca bhinditvā santikabhāvaṃ karonto”ti. Na hi sakkā	1191	
PA_tika-abh02_t:1191_4	santikassa tabbhāvaṃ avināsetvā dūrabhāvaṃ kātuṃ, tathā itarassāpi. Santikabhāvakaraṇena	1191	
PA_tika-abh02_t:1191_5	na bhindati na vināseti, na ca okāsadūrato lakkhaṇato dūraṃ visuṃ karaṇena bhindati	1191	
PA_tika-abh02_t:1191_6	vibhāgaṃ karoti, nāpi okāsadūrena lakkhaṇato dūraṃ vomissakakaraṇena bhindati sambhindatīti	1191	
PA_tika-abh02_t:1191_7	yojanā. “Tidhā attho daṭṭhabbo”ti saṅkhepena vuttamatthaṃ “na hī”tiādinā vivarati.	1191	
PA_tika-abh02_t:1191_8	Visuṃ karoti, vomissakaṃ karotīti karoti-saddaṃ ānetvā sambandho. “Etthāpī”tiādinā	1191	
PA_tika-abh02_t:1191_9	yathā “okāsato dūrameva bhindatī”ti ettha okāsato dūrassa okāsato santikabhāvakaraṇaṃ	1191	
PA_tika-abh02_t:1191_10	adhippetanti vināsanaṃ bhedanaṃ, evaṃ “na lakkhaṇato dūraṃ bhindatī”ti etthāpi lakkhaṇato	11911	
PA_tika-abh02_t:1191_11	dūrassa lakkhaṇato santikabhāvākaraṇaṃ abhedanaṃ avināsananti imamatthaṃ dasseti.	11911	
PA_tika-abh02_t:1191_12	Vomissakakaraṇavibhāgakaraṇatthataṃ sandhāyāha “bhindamānoti ettha ca aññathā bhedanaṃ	11911	
PA_tika-abh02_t:1191_13	vutta”nti. Pacchimanaye vināsanatthameva sandhāya “bhedanaṃ idha ca aññathā vutta”nti avoca.	11911	
PA_tika-abh02_t:1192	Rūpakkhandhaniddesavaṇṇanā niṭṭhitā.	119	
PA_tika-abh02_t:1193	2. Vedanākkhandhaniddesavaṇṇanā	119	
PA_tika-abh02_t:1194_0	8. Cakkhādayo pasādāti oḷārikattabhāvapariyāpannā cakkhusotaghānajivhāpasādā, manomayattabhāvapariyāpannā	1194	
PA_tika-abh02_t:1194_1	cakkhusotappasādā ca. Kāyavohāraṃ arahantīti kāyantogadhattā kāyekadesattā ca kāyoti	1194	
PA_tika-abh02_t:1194_2	vattabbataṃ arahanti. Kāyoti hi attabhāvopi vuccati “sakkāyadiṭṭhī”tiādīsu, karajakāyopi	1194	
PA_tika-abh02_t:1194_3	“so imamhā kāyā aññaṃ kāyaṃ abhinimminātī”tiādīsu. Tabbatthukāti cakkhādinissitā	1194	
PA_tika-abh02_t:1194_4	kāyikāti pariyāyena vuttā, nippariyāyena pana cetasikāva. Yathāha “yaṃ tasmiṃ samaye	1194	
PA_tika-abh02_t:1194_5	tajjācakkhuviññāṇadhātusamphassajaṃ cetasikaṃ neva sātaṃ nāsātaṃ cetosamphassajaṃ	1194	
PA_tika-abh02_t:1194_6	adukkhamasukhaṃ vedayita”ntiādi. “Na hi cakkhādayo kāyappasādā hontī”ti iminā kāyapasādanissitā	1194	
PA_tika-abh02_t:1194_7	vedanā nippariyāyena kāyikāti dasseti. Kāyikacetasikādibhāvenāti ādi-saddena kusalākusalābyākatādibhāvā	1194	
PA_tika-abh02_t:1194_8	saṅgayhanti. Tenāti sukhādivedanekadesassa addhāsamayavasena atītādibhāvābhāvena.	1194	
PA_tika-abh02_t:1194_9	Keci panettha “heṭṭhā dassitanayattā pākaṭattā addhāvasena, ekamuhuttādipubbaṇhādīsu	1194	
PA_tika-abh02_t:1194_10	utuādinā rūpassa viya vedanāya vibhāgo na gayhatīti samayavasena ca atītādibhedo	11941	
PA_tika-abh02_t:1194_11	na dassito”ti vadanti. Santānavasena pavattānampi vedanānaṃ cittena samūhato gahetabbataṃ	11941	
PA_tika-abh02_t:1194_12	sandhāyāha “vedanāsamudāyo”ti. Tehīti addhāsamayavasena atītādibhāvehi. Etthāti etasmiṃ	11941	
PA_tika-abh02_t:1194_13	vibhaṅge. Teti “vedanekadesā”ti vuttā kāyikacetasikādibhāvena bhinnā sukhādivedanāvisesā.	11941	
PA_tika-abh02_t:1194_14	Yadi vedanekadesā ettha gahitā, khaṇaparicchinnāva te gahetabbā, na santatiparicchinnāti	11941	
PA_tika-abh02_t:1194_15	āha “ekasantatiyaṃ panā”tiādi. Tesūti sukhādibhedesu. Bhedoti viseso. Tassāti sukhādivisesassa.	11941	
PA_tika-abh02_t:1194_16	Yathā cettha, evaṃ “taṃsahitataduppādakā”ti etthāpi taṃ-saddena sukhādiviseso paccāmaṭṭhoti	11941	
PA_tika-abh02_t:1194_17	veditabbo. Santati paricchedikā bhavituṃ arahatīti sambandho. Santatikhaṇavaseneva	11941	
PA_tika-abh02_t:1194_18	paricchedo vutto, na addhāsamayavasenāti adhippāyo.	11941	
PA_tika-abh02_t:1195_0	“Pubbantāparantamajjhagatā”ti niṭṭhitahetukiccā aniṭṭhitapaccayakiccāti vuttā, taṃ	1195	
PA_tika-abh02_t:1195_1	pana atikkantahetupaccayakiccanti evaṃ vuttassa nayassa upalakkhaṇanti āha “pubbantāparantamajjhagatāti	1195	
PA_tika-abh02_t:1195_2	etena hetupaccayakiccavasena vuttanayaṃ dassetī”ti. Ettha kusalākusalakiriyavedanānaṃ	1195	
PA_tika-abh02_t:1195_3	rūpassa viya, vipākānaṃ viya ca ayaṃ nāma janakahetūti nippariyāyena na sakkā vattuṃ,	1195	
PA_tika-abh02_t:1195_4	pariyāyena pana anantarapaccayabhūto hetūti vattabbo.	1195	
PA_tika-abh02_t:1196_0	11. Santāpanakiccanti pariḍahanakiccaṃ. Jātiādisaṅkaranti jātisabhāvapuggalalokiyalokuttarato	1196	
PA_tika-abh02_t:1196_1	saṅkaraṃ sambhedaṃ akatvā. Samānajātiyanti ekajātiyaṃ. Sukhato tajjātiyā adukkhamasukhā	1196	
PA_tika-abh02_t:1196_2	paṇītāti yojetabbāti sambandho. Samānabhedeti bhūmantarādisamānavibhāge. Upabrūhitānaṃ	1196	
PA_tika-abh02_t:1196_3	dhātūnanti uḷārarūpasamuṭṭhāpanena paṇītānaṃ rūpadhammānaṃ. Vibādhitānanti nippīḷitānaṃ	1196	
PA_tika-abh02_t:1196_4	milāpitānaṃ. Ubhayanti sukhādidvayaṃ. Ettha ca khobhanā, āluḷanā ca kāyikasukhassa	1196	
PA_tika-abh02_t:1196_5	vasena veditabbā. Abhisandanā jhānasukhassa. Madayanā kāmasukhassa. Tathā chādanā.	1196	
PA_tika-abh02_t:1196_6	Āsiñcanā sabbassa. Chādanā āsiñcanā vā sabbassa vasena veditabbā.	1196	
PA_tika-abh02_t:1197_0	Sabhāvādibhedena cāti sabhāvapuggalalokiyādibhedena ca. Ekantapaṇīte lokuttare hīnapaṇītānaṃ	1197	
PA_tika-abh02_t:1197_1	paṭipadānaṃ vasena hīnapaṇītatā. Ekantahīne akusale chandādivasena hīnapaṇītatā,	1197	
PA_tika-abh02_t:1197_2	oḷārikasukhumatā ca. Tathā hi vuttaṃ aṭṭhakathāyaṃ “yā oḷārikā, sā hīnā. Yā sukhumā,	1197	
PA_tika-abh02_t:1197_3	sā paṇītā”ti. Akusalādīsu dosasahagatādiantarabhedavasena upādāyupādāya oḷārikasukhumatā	1197	
PA_tika-abh02_t:1197_4	taṃtaṃvāpanavasena vuccati, na kusalākusalādivasenāti āha “taṃtaṃvāpanavasena kathanepi	1197	
PA_tika-abh02_t:1197_5	parivattanaṃ natthī”ti. Dosussannatāyāti kilesādhikatāya. Tathāti dosussannatāya.	1197	
PA_tika-abh02_t:1197_6	Kathaṃ pana kusalesu dosussannatā? Upanissayavasena, kilesādhikehi santāne pavattamānā	1197	
PA_tika-abh02_t:1197_7	kusalā dhammā kilesehi sambādhappattiyā tiṇādīhi sambādhappattāni viya sassāni vipulaphalauḷāraphalā	1197	
PA_tika-abh02_t:1197_8	na hontīti. Tathāti mandadosatāya. Kusalānaṃ mandadosatāpi vuttanayānusārena veditabbā.	1197	
PA_tika-abh02_t:1197_9	Oḷārikasukhumanikantīti ettha antogadhavisesaṃ nikantiyā oḷārikasukhumatāsāmaññaṃ	1197	
PA_tika-abh02_t:1197_10	vuttaṃ. Yathā hettha oḷārikasāmaññena oḷārikoḷārikataroḷārikatamā nikantiyo gayhanti,	11971	
PA_tika-abh02_t:1197_11	tathā sukhumasukhumatarasukhumatamā sukhumatāsāmaññena gayhantīti. Sukhumatamanikantivatthunti	11971	
PA_tika-abh02_t:1197_12	cettha yāva bhavaggaṃ vipassanāñāṇañca veditabbaṃ.	11971	
PA_tika-abh02_t:1198	13. Yadi siyāti yadi asampayogo visaṃsaṭṭho siyā.	119	
PA_tika-abh02_t:1199_0	Santikato akusalatoti akusalabhāvena santikato lobhasahagatādiakusalavedayitato.	1199	
PA_tika-abh02_t:1199_1	Akusalāti dosasahagatādiakusalavedanā dūreti yathā uddharīyati. Tato dūrato kusalatoti	1199	
PA_tika-abh02_t:1199_2	tato akusalato dūrato kāmāvacarādikusalavedayitato kusalā kāmāvacarādikusalavedanā.	1199	
PA_tika-abh02_t:1199_3	“Na sakkā”ti vuttaṃ uddharituṃ asakkuṇeyyataṃ “tathā hi satī”tiādinā vivarati. Tasmāti	1199	
PA_tika-abh02_t:1199_4	yasmā dūrato santikuddharaṇaṃ vuttanayena santikato santikuddharaṇameva hoti, tathā	1199	
PA_tika-abh02_t:1199_5	sati atthaviseso na hoti, upādāyupādāya dūrasantikatā idha vuccati. Tasmā santikato	1199	
PA_tika-abh02_t:1199_6	santikuddharaṇañca na sakkā kātuṃ atthavisesābhāvato, anadhippetattā cāti adhippāyo.	1199	
PA_tika-abh02_t:1200_0	Nanu ca atisayavacanicchāvasena attheva atthavisesoti codanaṃ manasi katvā āha “dūradūrataratāya	1200	
PA_tika-abh02_t:1200_1	viya santikasantikataratāya ca anadhippetattā”ti. Yāti akusalavedanā. Tatoti kusalavedayitato.	1200	
PA_tika-abh02_t:1200_2	Idha vuttassa dūrassāti imasmiṃ vedanākkhandhavibhaṅge “akusalā vedanā kusalābyākatāhi	1200	
PA_tika-abh02_t:1200_3	vedanāhi dūre”tiādinā vuttassa dūrassa. Dūrato accantavisabhāgattāti yato yaṃ “dūre”ti	1200	
PA_tika-abh02_t:1200_4	vuttaṃ, tato accantavisadisattā tassa vasena dūre santikaṃ natthīti na sakkā dūrato	1200	
PA_tika-abh02_t:1200_5	santikaṃ uddharituṃ. Ayañhettha adhippāyo – heṭṭhā yā vedanā yāya vedanāya dūreti	1200	
PA_tika-abh02_t:1200_6	vuttā, sā eva tassā kenacipi pariyāyena santiketi na uddharitabbāti. Santiketi vuttavedanaṃyeva	1200	
PA_tika-abh02_t:1200_7	sandhāya vadati. Bhinneti lobhasahagatādivasena vibhatte. Tatthevāti “santike”ti	1200	
PA_tika-abh02_t:1200_8	vuttaatthe eva. Idaṃ vuttaṃ hoti – “akusalā vedanā akusalāya vedanāya santike”ti	1200	
PA_tika-abh02_t:1200_9	evaṃ vuttaakusalāya vedanāyameva lobhasahagatādivasena vibhattāya dūrabhāvopi labbhati. Evaṃ sesesupīti.	1200	
PA_tika-abh02_t:1201_0	Yadi santikato dūraṃ labbhati, yadaggena dūraṃ labbhati, tadaggena dūrato santikaṃ	1201	
PA_tika-abh02_t:1201_1	uddhariyeyyāti codanaṃ manasi katvā āha “upādāyupādāya dūrato ca santikaṃ na sakkā	1201	
PA_tika-abh02_t:1201_2	uddharitu”ntiādi. Tassattho – yaṃ santikato dūraṃ labbhati, yadipi taṃ visabhāgaṭṭhena	1201	
PA_tika-abh02_t:1201_3	labbhati, tathāpi yaṃ tattha santikaṃ labbhati, taṃ sabhāgaṭṭheneva labbhatīti santikatova	1201	
PA_tika-abh02_t:1201_4	santikaṃ uddhaṭaṃ siyāti. Tasmāti yasmā visabhāgaṭṭhena dūratā, sabhāgaṭṭhena ca	1201	
PA_tika-abh02_t:1201_5	santikatā icchitā, tasmā. Lobhasahagatāya dosasahagatā visabhāgatāya dūre samānā	1201	
PA_tika-abh02_t:1201_6	kathaṃ santike bhaveyyāti adhippāyo. Nanu tāsaṃ akusalasabhāgatā labbhatevāti tattha	1201	
PA_tika-abh02_t:1201_7	uttaramāha “visabhāgatā”tiādi. Tattha bhedaṃ aggahetvā na pavattatīti bhedaṃ visesaṃ	1201	
PA_tika-abh02_t:1201_8	asadisataṃ gahetvā eva pavattati visabhāgatā. Dūratāyāti idhādhippetāya dūratāya	1201	
PA_tika-abh02_t:1201_9	sabhāgassa abyāpakattā dūrato santikuddharaṇaṃ na sakkā kātuṃ. Sati hi sabhāgabyāpakatte	1201	
PA_tika-abh02_t:1201_10	siyā santikatāti dūrato santikuddharaṇaṃ sakkā kātunti adhippāyo. “Na hī”tiādinā	12011	
PA_tika-abh02_t:1201_11	tamevatthaṃ pākaṭaṃ karoti. Sabhāgatāti sāmaññaṃ. Bhedanti visesaṃ. Antogadhaṃ katvāvāti	12011	
PA_tika-abh02_t:1201_12	abhibyāpetvāva. Visabhāgabyāpakattā santikatāyāti idhādhippetavisabhāgaṃ byāpetvā	12011	
PA_tika-abh02_t:1201_13	pavattanato heṭṭhā vuttasantikatāya santikato dūruddharaṇaṃ sakkā kātuṃ. Tamevatthaṃ	12011	
PA_tika-abh02_t:1201_14	“akusalatā hī”tiādinā pākaṭaṃ karoti.	12011	
PA_tika-abh02_t:1202	Vedanākkhandhaniddesavaṇṇanā niṭṭhitā.	120	
PA_tika-abh02_t:1203	3. Saññākkhandhaniddesavaṇṇanā	120	
PA_tika-abh02_t:1204_0	17. Tassāpīti saññāyapi. Tabbatthukattāti cakkhuvatthukattā. Paṭighaviññeyyoti yathāvuttapaṭighato	1204	
PA_tika-abh02_t:1204_1	vijānitabbo paṭighavasena gahetabbo. Uttarapadalopaṃ katvāti purimapade uttarapadalopaṃ katvā.	1204	
PA_tika-abh02_t:1205_0	Viññeyyabhāve, na uppattiyanti adhippāyo. Vacananti saddo, nāmanti attho. Vacanādhīnāti	1205	
PA_tika-abh02_t:1205_1	gahetabbataṃ pati saddādhīnā, nāmāyattagahaṇāti attho. Yadettha vattabbaṃ, taṃ nāmarūpaduke	1205	
PA_tika-abh02_t:1205_2	vuttameva. Adhivacanaṃ paññattipakāsakaṃ ñāpakaṃ etesaṃ atthīti adhivacanā yathā	1205	
PA_tika-abh02_t:1205_3	arisasoti. Tatojoti adhivacanasaṅkhātato arūpakkhandhato jāto. Arūpakkhandhapariyāpannattā	1205	
PA_tika-abh02_t:1205_4	phassepi yathāvutto attho sambhavatīti dassetuṃ “samphassoyeva vā”tiādimāha. Na kevalaṃ	1205	
PA_tika-abh02_t:1205_5	manodvārikaphasse eva, atha kho pañcadvārikaphassepi “viññeyyabhāve vacanaṃ adhikicca	1205	
PA_tika-abh02_t:1205_6	pavattā adhivacanā”tiādivuttappakāro attho sambhavati. Itīti tasmā. Tena pariyāyenāti	1205	
PA_tika-abh02_t:1205_7	manosamphassajapariyāyena. Tatojāpīti pañcadvārikaphassajātāpi. Aññappakārāsambhavatoti	1205	
PA_tika-abh02_t:1205_8	paṭighasamphassajapariyāyassa asambhavato. Āveṇikaṃ paṭighasamphassajatā. Pakārantaraṃ	1205	
PA_tika-abh02_t:1205_9	adhivacanasamphassajatā.	1205	
PA_tika-abh02_t:1206_0	Yadi evanti yadi pañcadvārikaphassehi uppannasaññā pariyāyato nippariyāyato ca “adhivacanasamphassajā”ti	1206	
PA_tika-abh02_t:1206_1	vuccanti, evaṃ cattāropi arūpino khandhā evaṃ vattuṃ yuttā. Evaṃ sante saññāva kasmā	1206	
PA_tika-abh02_t:1206_2	“adhivacanasamphassajā”ti vuttāti āha “tiṇṇaṃ khandhāna”ntiādi. Tattha tiṇṇaṃ khandhānanti	1206	
PA_tika-abh02_t:1206_3	vedanāsaṅkhāraviññāṇakkhandhānaṃ. Atthavasenāti “vacanaṃ adhikicca pavattā adhivacanā”tiādinā	1206	
PA_tika-abh02_t:1206_4	vuttaatthavasena anvatthatāvasena. Attano pattampi nāmanti “adhivacanasamphassajā”ti	1206	
PA_tika-abh02_t:1206_5	evaṃ attano anuppattampi nāmaṃ. Dhammābhilāpoti sabhāvanirutti. Pubbe catunnaṃ arūpakkhandhānaṃ	1206	
PA_tika-abh02_t:1206_6	sādhāraṇopi adhivacanasamphassajavohāro ruḷhivasena saññāya eva pavattoti vatvā idāni	1206	
PA_tika-abh02_t:1206_7	so tadaññārūpakkhandhasādhāraṇo saññāya nivesitoti dassetuṃ “atha vā”tiādimāha. Rajjitvā	1206	
PA_tika-abh02_t:1206_8	olokanādīsūti ettha ādi-saddena kujjhitvā olokanādi viya rajjitvā savanādipi saṅgayhatīti	1206	
PA_tika-abh02_t:1206_9	veditabbaṃ, tathāsotāvadhānādinopi rattatādivijānananimittatāsambhavato. Cakkhusamphassajāsaññāya	1206	
PA_tika-abh02_t:1206_10	pana pākaṭabhāvaṃ nidassanavasena dassetuṃ “olokanaṃ cakkhuviññāṇavisayasamāgame”tiādimāha.	12061	
PA_tika-abh02_t:1207_0	Olokanassa apākaṭabhāve rattatādivijānanaṃ na hoti, pākaṭabhāve ca hotīti āha “pasādavatthukā	1207	
PA_tika-abh02_t:1207_1	evā”ti. “Aññaṃ cintenta”nti yaṃ pubbe tena kathitaṃ, kāyena vā pakāsitaṃ, tato aññaṃ	1207	
PA_tika-abh02_t:1207_2	kiñci atthaṃ cintentaṃ. Tenevāha “ñāta”nti.	1207	
PA_tika-abh02_t:1208	Saññākkhandhaniddesavaṇṇanā niṭṭhitā.	120	
PA_tika-abh02_t:1209	4. Saṅkhārakkhandhaniddesavaṇṇanā	120	
PA_tika-abh02_t:1210_0	20. “Heṭṭhimakoṭiyāti etthā”ti idaṃ paṭhamaṃ “heṭṭhimakoṭiyā”ti vacanaṃ sandhāya	1210	
PA_tika-abh02_t:1210_1	vuttaṃ. Tassa hi bhummavasena attho gahetabbo. Tenāha “tattha hi padhānaṃ dassita”nti.	1210	
PA_tika-abh02_t:1210_2	Heṭṭhimakoṭiyāva padhānaṃ dassitanti imamatthaṃ gahetvā “yadi eva”ntiādinā codeti.	1210	
PA_tika-abh02_t:1210_3	Itaro “heṭṭhimakoṭiyā padhānameva dassita”nti evamettha niyamo gahetabboti dassento	1210	
PA_tika-abh02_t:1210_4	“uparimakoṭigatabhāvenā”tiādinā taṃ pariharati. Padhānasseva dassanaṃ. Padhāne hi	1210	
PA_tika-abh02_t:1210_5	dassite appadhānampi atthato dassitameva hotīti. Tenāha aṭṭhakathāyaṃ “taṃsampayuttasaṅkhārā	1210	
PA_tika-abh02_t:1210_6	pana tāya gahitāya gahitāva hontī”ti. Yaṃ heṭṭhimakoṭiyaṃ labbhati, taṃ uparimakoṭiyampi	1210	
PA_tika-abh02_t:1210_7	labbhati evāti āha “heṭṭhimakoṭi hi sabbabyāpikā”ti. Dutiye karaṇaniddesataṃ dassetuṃ	1210	
PA_tika-abh02_t:1210_8	“āgatāti sambandho”ti āha. Āgamanakiriyā hi heṭṭhimakoṭiyā karaṇabhāvena tattha vuttāti.	1210	
PA_tika-abh02_t:1210_9	Yathā ca āgamanakiriyāya, evaṃ vacanakiriyāyapi heṭṭhimakoṭiyā karaṇabhāvo sambhavatīti	1210	
PA_tika-abh02_t:1210_10	dassetuṃ “purimepi vā”tiādimāha. “Ekūnapaññāsappabhede”ti idaṃ lokiyacittuppāde pāḷiāgatānaṃ	12101	
PA_tika-abh02_t:1210_11	saṅkhārakkhandhadhammānaṃ uparimakoṭiṃ sandhāya vuttaṃ. Yevāpanakadhammehi saddhiṃ	12101	
PA_tika-abh02_t:1210_12	uparimakoṭiyā gayhamānāya “tepaññāsā”ti vattabbaṃ siyā, lokuttaracittuppādavasena	12101	
PA_tika-abh02_t:1210_13	pana “sattapaññāsā”ti.	12101	
PA_tika-abh02_t:1211	Saṅkhārakkhandhaniddesavaṇṇanā niṭṭhitā.	121	
PA_tika-abh02_t:1212	Pakiṇṇakakathāvaṇṇanā	121	
PA_tika-abh02_t:1213_0	Samuggama-padassa tatvato pariyāyato ca atthaṃ dasseti “sañjātiyaṃ ādiuppattiya”nti.	1213	
PA_tika-abh02_t:1213_1	Bhedato pana samāyoge uggamananti. Tattha kena samāyoge, kuto, kathañca uggamananti	1213	
PA_tika-abh02_t:1213_2	vicāraṇāyaṃ āha “taṃtaṃpaccayasamāyoge”tiādi. Tatthevāti pañcavokārabhave eva. Tattha	1213	
PA_tika-abh02_t:1213_3	hi pañcakkhandhā paripuṇṇā samuggacchanti. Yathādhigatānaṃ adhigatappakārānaṃ, paṭisandhikānanti	1213	
PA_tika-abh02_t:1213_4	attho. Opapātikasamuggameneva cettha saṃsedajasamuggamopi gahitoti daṭṭhabbo pañcakkhandhapariyāpannānaṃ	1213	
PA_tika-abh02_t:1213_5	tadā uppajjanārahānaṃ uppajjanato. Tattha saṃsedajā uppajjitvā vaḍḍhanti, itare na	1213	
PA_tika-abh02_t:1213_6	vaḍḍhantīti idametesaṃ nānākaraṇaṃ. Sukhumajātiyalomā eva kira keci eḷakā himavante	1213	
PA_tika-abh02_t:1213_7	vijjanti, tesaṃ lomaṃ sandhāya “jātimantaeḷakaloma”nti vuttaṃ atisukhumattā tesaṃ	1213	
PA_tika-abh02_t:1213_8	lomānaṃ. Keci pana “ajapākatikeḷakādīhi saṅkararahitānaṃ tesaṃ eḷakavisesānaṃ nibbatteḷakassa	1213	
PA_tika-abh02_t:1213_9	lomaṃ jātiuṇṇā, tampi taṅkhaṇanibbattassā”ti vadanti. Gabbhaṃ phāletvā gahitassāti	1213	
PA_tika-abh02_t:1213_10	apare. Evaṃsaṇṭhānanti jātiuṇṇaṃsuno paggharitvā agge ṭhitatelabindusaṇṭhānaṃ. Vaṇṇappaṭibhāgoti	12131	
PA_tika-abh02_t:1213_11	rūpapaṭicchanno saṇṭhānapaṭicchanno ca.	12131	
PA_tika-abh02_t:1214	Santatimūlānīti tasmiṃ bhave rūpasantatiyā mūlabhūtāni. Anekindriyasamāhārabhāvatoti yathārahaṃ cakkhādianekindriyasaṅghātabhāvato. Padhānaṅganti uttamaṅgaṃ siro.	121	
PA_tika-abh02_t:1215_0	Na tassa tassa khandhassa paripuṇṇataṃ, taṃtaṃkhandhekadesasseva vuttattāti adhippāyo.	1215	
PA_tika-abh02_t:1215_1	Kāmāvacarānanti kāmāvacarasattānaṃ. Parihīnāyatanassāti parihīnassa cakkhādiāyatanassa	1215	
PA_tika-abh02_t:1215_2	vasena. Tattha duggatiyaṃ andhassa cakkhudasakavasena, badhirassa sotadasakavasena,	1215	
PA_tika-abh02_t:1215_3	andhabadhirassa ubhayavasena santatisīsahāni veditabbā. Napuṃsakassa pana bhāvahāni	1215	
PA_tika-abh02_t:1215_4	vuttā eva. Tathā andhabadhirāghānakassa cakkhusotaghānavasena. Taṃ pana dhammahadayavibhaṅgapāḷiyā	1215	
PA_tika-abh02_t:1215_5	virujjhati. Taṃ parato āvi bhavissati. Rūpāvacarānaṃ pana cakkhusotavatthujīvitavasena	1215	
PA_tika-abh02_t:1215_6	cattāri santatisīsānīti itaresaṃ vasena santatisīsahāni veditabbā.	1215	
PA_tika-abh02_t:1216_0	Tesanti pañcannaṃ khandhānaṃ. Vatthubhāvenāti vicāraṇāya adhiṭṭhānabhāvena. Paṭisandhiyaṃ	1216	
PA_tika-abh02_t:1216_1	uppannā pavattā pañcakkhandhāti paṭisandhikkhaṇe pavattikkhaṇe ca pañcakkhandhe dasseti.	1216	
PA_tika-abh02_t:1216_2	Bhummaniddesoti “pañcasu khandhesū”ti ayaṃ bhummaniddeso. Aññathāti niddhāraṇe anadhippete.	1216	
PA_tika-abh02_t:1216_3	“Bhāvenabhāvalakkhaṇatthe”ti idaṃ visayādiatthānaṃ idhāsambhavato vuttaṃ. Ubhayanti	1216	
PA_tika-abh02_t:1216_4	rūpārūpaṃ. Rūpārūpasantatinti rūpasamuṭṭhāpakaṃ rūpasantatiṃ arūpasantatiñca. “Vatthu	1216	
PA_tika-abh02_t:1216_5	uppādakkhaṇe dubbalaṃ hotī”ti idaṃ na paṭisandhikkhaṇaṃ eva, nāpi vatthurūpaṃ eva	1216	
PA_tika-abh02_t:1216_6	sandhāya vuttanti dassento āha “sabbarūpānaṃ uppādakkhaṇe dubbalataṃ sandhāya vutta”nti.	1216	
PA_tika-abh02_t:1216_7	“Tadā hī”tiādi yathāvuttassa atthassa kāraṇavacanaṃ. Tattha tanti rūpaṃ. “Kammakkhittattā”ti	1216	
PA_tika-abh02_t:1216_8	idaṃ na kammajatāmattaṃ sandhāya vuttaṃ, atha kho kammajassa paṭhamuppattiyaṃ apatiṭṭhitataṃ	1216	
PA_tika-abh02_t:1216_9	sandhāyāti dassento “satipī”tiādimāha. Tato paranti tato paṭisandhito paraṃ. Sadisasantāne	1216	
PA_tika-abh02_t:1216_10	yathā patiṭṭhitaṃ, na tathā visadisasantāneti āha “samānasantatiya”nti.	12161	
PA_tika-abh02_t:1217_0	Aṅgabhāvanti kāraṇabhāvaṃ. Tenevāha “sahāyabhāva”nti. Tesaṃ dhammānanti yehi saddhiṃ	1217	
PA_tika-abh02_t:1217_1	uppannaṃ, tesaṃ paṭisandhiyaṃ cittacetasikadhammānaṃ. Tadāti ṭhitikkhaṇe bhaṅgakkhaṇe	1217	
PA_tika-abh02_t:1217_2	ca rūpuppādanameva natthi. Anantarādipaccayalābhena uppādakkhaṇe eva cittassa balavabhāvo,	1217	
PA_tika-abh02_t:1217_3	na itaratra. Tenāha “yadā ca rūpuppādanaṃ, tadā uppādakkhaṇe”ti.	1217	
PA_tika-abh02_t:1218_0	Yehākārehīti āhārindriyapaccayādiākārehi. Yathāsambhavaṃ paccayā hontīti phassādayo	1218	
PA_tika-abh02_t:1218_1	āhārādivasena yathārahaṃ paccayā honti. Vuttañhetaṃ paṭṭhāne “paṭisandhikkhaṇe vipākābyākatā	1218	
PA_tika-abh02_t:1218_2	āhārā sampayuttakānaṃ khandhānaṃ, kaṭattā ca rūpānaṃ āhārapaccayena paccayo”tiādi.	1218	
PA_tika-abh02_t:1219_0	Cuticittena saddhiṃ uppajjamānaṃ, cuticittena vā kāraṇabhūtena uppajjamānaṃ. Tato	1219	
PA_tika-abh02_t:1219_1	purimatarehi uppajjamānaṃ viyāti yathā cuticittato āsannehi purimatarehi uppajjamānaṃ	1219	
PA_tika-abh02_t:1219_2	rūpaṃ bhavantare na uppajjati, evaṃ cuticittena uppajjamānampi anupacchinnepi vaṭṭamūleti	1219	
PA_tika-abh02_t:1219_3	akāraṇaṃ vaṭṭamūlāvūpasamo cuticittassa rūpuppādaneti dasseti.	1219	
PA_tika-abh02_t:1220	Arūpassāti āruppassa.	122	
PA_tika-abh02_t:1221_0	Utunāti paṭisandhicittassa ṭhitikkhaṇe uppannena utunā. Samuṭṭhite rūpeti paṭisandhicittassa	1221	
PA_tika-abh02_t:1221_1	bhaṅgakkhaṇe rūpe samuṭṭhite paṭisandhianantaraṃ paṭhamabhavaṅgacittaṃ rūpaṃ samuṭṭhāpeti.	1221	
PA_tika-abh02_t:1221_2	Uppādanirodhakkhaṇāti yathāvuttesu soḷasasu cittesu ādicittassa uppādakkhaṇo, soḷasamacittassa	1221	
PA_tika-abh02_t:1221_3	nirodhakkhaṇo cāti vadanti, rūpasseva pana uppādanirodhakkhaṇā veditabbā.	1221	
PA_tika-abh02_t:1222_0	Dharamānakkhaṇe evāti tassa utuno vijjamānakkhaṇe eva yadi gahitā, “soḷasacittakkhaṇāyukaṃ	1222	
PA_tika-abh02_t:1222_1	rūpa”nti vuttaṃ hoti soḷasaheva cittehi tassa dharamānatāya paricchinnattā. Uppādakkhaṇaṃ	1222	
PA_tika-abh02_t:1222_2	aggahetvāti utuno dharamānakkhaṇe uppādakkhaṇaṃ aggahetvā nirodhakkhaṇo atha gahito,	1222	
PA_tika-abh02_t:1222_3	“sattarasacittakkhaṇāyukaṃ rūpa”nti vuttaṃ hoti uppādakkhaṇasahitena ca ekassa cittakkhaṇassa	1222	
PA_tika-abh02_t:1222_4	gahitattā. “Adhikasoḷasacittakkhaṇāyuka”nti vuttaṃ hoti nirodhakkhaṇassa bahikatattā.	1222	
PA_tika-abh02_t:1223_0	Evaṃ uppādanirodhakkhaṇesu gahitesu aggahitesu ca soḷasasattarasacittakkhaṇāyukatā,	1223	
PA_tika-abh02_t:1223_1	tato adhikacittakkhaṇāyukatā ca siyāti dassetvā idāni tattha ṭhitapakkhaṃ dassento	1223	
PA_tika-abh02_t:1223_2	“yasmā panā”tiādimāha. Tattha tassa dharamānakkhaṇe uppannesūti tassa utuno dharamānakkhaṇe	1223	
PA_tika-abh02_t:1223_3	uppannesu soḷasasu cittesu paṭisandhipi yasmā gahitā, tasmā utuno uppādakkhaṇo dharamānakkhaṇe	1223	
PA_tika-abh02_t:1223_4	gahitoti nirodhakkhaṇe aggahite “rūpe dharanteyeva soḷasa cittāni uppajjitvā nirujjhanti,	1223	
PA_tika-abh02_t:1223_5	taṃ pana sattarasamena cittena saddhiṃ nirujjhatī”ti evaṃ aṭṭhakathāyaṃ vakkhamānā	1223	
PA_tika-abh02_t:1223_6	adhikasoḷasacittakkhaṇāyukatā adhippetā. Gahite vā nirodhakkhaṇe soḷasacittakkhaṇāyukatā	1223	
PA_tika-abh02_t:1223_7	adhippetāti sambandho. Ettha ca “adhikasoḷasacittakkhaṇāyukatā”ti idaṃ paṭisandhicittassa	1223	
PA_tika-abh02_t:1223_8	uppādakkhaṇo gahitoti katvā vuttaṃ. Yasmā pana paṭiccasamuppādavibhaṅgavaṇṇanāyaṃ	1223	
PA_tika-abh02_t:1223_9	“dve bhavaṅgāni, āvajjanaṃ, dassanaṃ, sampaṭicchanaṃ, santīraṇaṃ, voṭṭhabbanaṃ, pañca	1223	
PA_tika-abh02_t:1223_10	javanāni, dve tadārammaṇāni, ekaṃ cuticittanti pañcadasa cittakkhaṇā atītā honti,	12231	
PA_tika-abh02_t:1223_11	athāvasesaekacittakkhaṇāyuke”ti, tathā tadārammaṇapariyosānāni, “ekaṃ cuticittaṃ,	12231	
PA_tika-abh02_t:1223_12	tadavasāne tasmiññeva ekacittakkhaṇaṭṭhitike ārammaṇe paṭisandhicittaṃ uppajjatī”ti	12231	
PA_tika-abh02_t:1223_13	ca vakkhati. Tasmā rūpassa soḷasacittakkhaṇāyukatāyapi atthasiddhi hotiyeva. Tenāha	12231	
PA_tika-abh02_t:1223_14	“soḷasacittakkhaṇāyukatā adhippetā”ti. Tathāpi uppajjitvā bhavaṅgacalanassa paccayo	12231	
PA_tika-abh02_t:1223_15	hoti, na uppajjamānamevāti sattarasacittakkhaṇāyukatā veditabbā.	12231	
PA_tika-abh02_t:1224_0	Ojāya sabhāvasukhumatā upādārūpabhāvato. Ettha ca mātarā ajjhohaṭā ojā bāhirabbhañjanaṃ	1224	
PA_tika-abh02_t:1224_1	viya gabbhamallinā tasmiṃ santāne ojaṭṭhamakarūpuppattiyā paccayo hoti. Āhārasamuṭṭhānarūpapaveṇiyā	1224	
PA_tika-abh02_t:1224_2	ojāya viya sesatisantatiojāya rūpuppādananti udariye ojā rūpaṃ na samuṭṭhāpeti utusamuṭṭhānabhāvato,	1224	
PA_tika-abh02_t:1224_3	upādinnakaṭṭhāne eva pana samuṭṭhāpeti, rasaharaṇīhi gantvā kāyānusaṭanti veditabbaṃ.	1224	
PA_tika-abh02_t:1225_0	Cittañcevāti ettha ca-saddena paṭiyogīnaṃ kammameva samuccinoti, na cittena sampayuttadhammeti	1225	
PA_tika-abh02_t:1225_1	katvā āha “cittassa pubbaṅgamatāya vutta”nti. “Cittuppādaṃ gaṇhāti ‘cittaṃ uppannaṃ	1225	
PA_tika-abh02_t:1225_2	hotī’tiādīsu viya, na kammacetanaṃ viya ekadhammamevā”ti vutte “yathā cittasamuṭṭhānarūpassa	1225	
PA_tika-abh02_t:1225_3	hetuādayo cittasampayuttadhammāpi samuṭṭhāpakāva, evaṃ kammasamuṭṭhānarūpassa kammasampayuttāpī”ti	1225	
PA_tika-abh02_t:1225_4	codanaṃ samuṭṭhāpetvā tassa parihāraṃ vattuṃ “kammasamuṭṭhānañcā”tiādimāha.	1225	
PA_tika-abh02_t:1226_0	Rūpassāti rūpakkhaṇassa, rūpassa vā addhuno. Nayadassanamattaṃ daṭṭhabbaṃ paṭisandhikkhaṇe	1226	
PA_tika-abh02_t:1226_1	eva rūpārūpadhammānaṃ ekakkhaṇe pātubhāvoti imassa atthassa anadhippetattā. Tenevāha	1226	
PA_tika-abh02_t:1226_2	“tato parampi rūpārūpānaṃ sahuppattisabbhāvato”ti. Yathā ca “paṭisandhikkhaṇe evā”ti	1226	
PA_tika-abh02_t:1226_3	niyamo na gahetabbo, evaṃ “ekakkhaṇe eva pātubhāvo”tipi niyamo na gahetabboti dassento	1226	
PA_tika-abh02_t:1226_4	“na paneta”ntiādimāha. Taṃdīpanatthamevāti asamānakālatādīpanatthameva, na sahuppādadīpanatthaṃ.	1226	
PA_tika-abh02_t:1226_5	Addhānaparicchedakathā hi ayanti.	1226	
PA_tika-abh02_t:1227_0	Yadi evanti yathā phalapattāni, evaṃ rūpārūpadhammā yadi dandhalahuparivattino. Asamānaddhattāti	1227	
PA_tika-abh02_t:1227_1	atulyakālattā. Nicchiddesūti nibbivaresu. Tena nirantarappavattiṃ eva vibhāveti.	1227	
PA_tika-abh02_t:1227_2	Ayanti addhānaparicchedakathā. Cittajarūpādīnaṃ na tathā nirantarabhāvena pavatti,	1227	
PA_tika-abh02_t:1227_3	yathā kammajarūpānanti āha “kammajarūpappavattiṃ sandhāyā”ti. Kammajarūpānaṃ vā itaresaṃ	1227	
PA_tika-abh02_t:1227_4	mūlabhāvato padhānanti “kammajarūpappavattiṃ sandhāyā”ti vuttaṃ. Acittuppādakattā	1227	
PA_tika-abh02_t:1227_5	abyābajjhatāya nirodhasamāpattiyā nibbānapaṭibhāgatā veditabbā. Pade padaṃ akkamitvāti	1227	
PA_tika-abh02_t:1227_6	lakuṇḍakapādatāya attano akkantapadasamīpe padaṃ nikkhipitvā. Yo hi sīghapadavikkamo	1227	
PA_tika-abh02_t:1227_7	lakuṇḍakapādo, so idhādhippetoti āha “lahuṃ lahuṃ akkamitvāti attho”ti. Saheva nirujjhantīti	1227	
PA_tika-abh02_t:1227_8	rūpaṃ kammajamidhādhippetanti katvā vuttaṃ. Utujaṃ pana cutito uddhampi pavattati	1227	
PA_tika-abh02_t:1227_9	eva. Pubbe vuttanti “rūpassa sattarasacittakkhaṇā, arūpassa tato ekabhāgo”ti evaṃ	1227	
PA_tika-abh02_t:1227_10	vuttaṃ addhānappakāraṃ.	12271	
PA_tika-abh02_t:1228_0	Ekuppādatoti samānuppādato. Samānattho hi ayaṃ eka-saddo. Eko daṭṭhabbākāroti eko	1228	
PA_tika-abh02_t:1228_1	ñātapariññāya passitabbākāro. Evañhi soḷasākārā siyuṃ, itarathā vīsati, tato adhikā	1228	
PA_tika-abh02_t:1228_2	vā ete ākārā bhaveyyuṃ. Tassāti pacchimakammajassa. Heṭṭhā soḷasaketi pariyosānasoḷasakassa	1228	
PA_tika-abh02_t:1228_3	anantarātītasoḷasake. Pacchimassāti tattha pacchimacittassa. Nānānirodhabhāvaṃ viya	1228	
PA_tika-abh02_t:1228_4	ekuppādabhāvampi pacchimakammajassa ṭhapane kāraṇaṃ anicchanto “yadi panā”ti sāsaṅkaṃ	1228	
PA_tika-abh02_t:1228_5	vadati. “Sabbampī”tiādinā tattha atippasaṅgaṃ dasseti. Vajjetabbaṃ nānuppādaṃ ekanirodhaṃ.	1228	
PA_tika-abh02_t:1228_6	Gahetabbaṃ ekuppādanānānirodhaṃ. Ubhayampi tadā natthi anuppajjanato. Tenevāha “kammajarūpassa	1228	
PA_tika-abh02_t:1228_7	anuppattito”ti. Tato pubbeti pacchimakammajarūpuppajjanato oraṃ. Aññassāti yassa	1228	
PA_tika-abh02_t:1228_8	cittassa uppādakkhaṇe uppannaṃ, tato aññassa cittassa. Ṭhitikkhaṇe uppannassa ekuppādatā,	1228	
PA_tika-abh02_t:1228_9	bhaṅgakkhaṇe uppannassa nānānirodhatā ca natthīti āha “ṭhitibhaṅgakkhaṇesu uppannarūpāni	1228	
PA_tika-abh02_t:1228_10	vajjetvā”ti. Tenāti rūpena. “Saṅkhalikassa viya sambandho”ti etena avicchinnasambandho	12281	
PA_tika-abh02_t:1228_11	idha “paveṇī”ti adhippetoti dasseti. Aññathāti vicchijjamānampi gahetvā “paveṇī”ti	12281	
PA_tika-abh02_t:1228_12	vuccamāne. Na hi rūpadhammānaṃ arūpadhammānaṃ viya anantarapaccayabhāvo atthīti rūpadhammānaṃ	12281	
PA_tika-abh02_t:1228_13	bhaṅgakkhaṇe uppannarūpadhamme aggahetvā “aṭṭhacattālīsā”ti vuttaṃ. Tesaṃ pana gahaṇe	12281	
PA_tika-abh02_t:1228_14	ekūnapaññāsāva siyāti āha “ekūnapaññāsakammajiyavacanaṃ kattabbaṃ siyā”ti.	12281	
PA_tika-abh02_t:1229_0	Sudīpanattāti sukhadīpanattā, nayadassanabhāvena vā suṭṭhu dīpanattā. Tenevāha “etena	1229	
PA_tika-abh02_t:1229_1	hi nayenā”tiādi. Tattha tanti rūpaṃ. Tenāti rūpena. Ubhayatthāti pacchimakammajarūpappavattiyaṃ,	1229	
PA_tika-abh02_t:1229_2	tato pubbe ca. Aññassāti ekassa cittassa ṭhitikkhaṇe uppajjitvā tato aññassa cittassa.	1229	
PA_tika-abh02_t:1229_3	Tassāti rūpassa. Ettha ca pacchimakammajarūpappavattiyaṃ nirujjhanakanti vuttaṃ tato	1229	
PA_tika-abh02_t:1229_4	puretarappavattaṃ rūpaṃ veditabbaṃ. Catusantatikarūpenātiādi yathāvuttasaṅgahagamanadassanaṃ.	1229	
PA_tika-abh02_t:1229_5	Etthāti etasmiṃ nānuppādekanirodhatādīpane. Ṭhitikkhaṇeti arūpassa rūpassa ca ṭhitikkhaṇe	1229	
PA_tika-abh02_t:1229_6	uppannassa rūpassa ca arūpassa ca dassitattā. Adassitassāti yathā eva ettha, evaṃ	1229	
PA_tika-abh02_t:1229_7	tattha vibhajitvā adassitassa. Kasmā panettha pacchimakammajena dīpanāyaṃ samatiṃsakammajarūpaggahaṇaṃ	1229	
PA_tika-abh02_t:1229_8	katanti āha “samatiṃsa…pe… yojita”nti. Tato kammato jātā taṃkammajā, tesu. Saṅkharotīti	1229	
PA_tika-abh02_t:1229_9	saṅkhāro, jīvitañca taṃ saṅkhāro cāti jīvitasaṅkhāro, āyu. Jīvitena saṅkharīyantīti	1229	
PA_tika-abh02_t:1229_10	jīvitasaṅkhārā, usmādayo.	12291	
PA_tika-abh02_t:1230_0	Aññassa uppādakkhaṇeti yassa cittassa uppādakkhaṇe uppannaṃ rūpaṃ aññassa tato sattarasamassa	1230	
PA_tika-abh02_t:1230_1	uppādakkhaṇe, ṭhitikkhaṇe uppannaṃ aññassa ṭhitikkhaṇeti sambandho. “Vuttanti adhippāyo”ti	1230	
PA_tika-abh02_t:1230_2	idaṃ pāḷiyā virujjhantampi aṭṭhakathāyaṃ āgatabhāvadassanatthaṃ vuttanti ayamettha	1230	
PA_tika-abh02_t:1230_3	adhippāyoti attho. Kasmāti cittasamuṭṭhānarūpaṃ sandhāya pāḷi pavattā, aṭṭhakathāyaṃ	1230	
PA_tika-abh02_t:1230_4	pana kammajarūpanti sā tāya kena kāraṇena virujjhatīti āha “catu…pe… bhavitabbattā”ti,	1230	
PA_tika-abh02_t:1230_5	nipphannassāti adhippāyo. Tenāha aṭṭhakathāyaṃ “yo cāyaṃ cittasamuṭṭhānassa…pe… kammādisamuṭṭhānassāpi	1230	
PA_tika-abh02_t:1230_6	ayameva khaṇaniyamo”ti. Etehīti yathānīto yamakapāṭho, “kāyasaṅkhāro cittasamuṭṭhāno”tiādiko	1230	
PA_tika-abh02_t:1230_7	aṭṭhakathāpadesoti etehi. Natthiyeva ekuppādaekanirodhadīpanatoti adhippāyo. Tena	1230	
PA_tika-abh02_t:1230_8	hi vuttaṃ “yena cittena saddhiṃ uppajjati, tato paṭṭhāya sattarasamena saddhiṃ nirujjhatī”tiādi.	1230	
PA_tika-abh02_t:1231_0	Puna “etehī”ti iminā ekuppādanānānirodhanānuppādaekanirodhadīpanavasena pavattā aṭṭhakathāpadesā	1231	
PA_tika-abh02_t:1231_1	gahitāti veditabbaṃ, ubhayatthāpi vā etehi ācariyehīti attho. Tatiyo bhāgo, tena	1231	
PA_tika-abh02_t:1231_2	adhikā soḷasacittakkhaṇāyukatā tatiya…pe… yukatā vuttāti sambandho. Tatiya bhāgoti	1231	
PA_tika-abh02_t:1231_3	ca uppādaṭṭhitikkhaṇe upādāya bhaṅgakkhaṇo adhippeto. Yasmiṃ ekādasa cittakkhaṇā	1231	
PA_tika-abh02_t:1231_4	atītā, avasesapañcacittakkhaṇāyuke, yasmiṃ pañcadasa cittakkhaṇā atītā, avasesaekacittakkhaṇāyuke	1231	
PA_tika-abh02_t:1231_5	tasmiṃyeva ārammaṇeti yojetabbaṃ. Ubhayañcetaṃ yathākkamaṃ manodvāre pañcadvāre ca	1231	
PA_tika-abh02_t:1231_6	āpāthagataṃ veditabbaṃ. Na kho panevaṃ sakkā viññātuṃ ekacittakkhaṇātītaṃ ārammaṇaṃ	1231	
PA_tika-abh02_t:1231_7	sandhāya paṭiccasamuppādavibhaṅgaṭṭhakathāyaṃ tathā vuttanti dassento “na hi sakkā”tiādimāha.	1231	
PA_tika-abh02_t:1231_8	Pañcadasāti atirekapañcadasa cittakkhaṇā atītāti sambandho. “Tasmā”tiādinā yattha	1231	
PA_tika-abh02_t:1231_9	khaṇekadesaṃ aggahitanti na sakkā vattuṃ, tameva dasseti. Evaṃ tāva na rūpaṃ sattarasacittakkhaṇāyukaṃ,	1231	
PA_tika-abh02_t:1231_10	nāpi tatiyabhāgādhikasoḷasacittakkhaṇāyukaṃ, atha kho soḷasacittakkhaṇāyukamevāti dassitaṃ hoti.	12311	
PA_tika-abh02_t:1232_0	Kasmā panettha rūpameva samānepi aniccasaṅkhatādibhāve cirāyukaṃ jātanti? Dandhaparivattibhāvato.	1232	
PA_tika-abh02_t:1232_1	Arūpadhammā hi sārammaṇā cittapubbaṅgamā, te yathābalaṃ attano ārammaṇavibhāvanavasena	1232	
PA_tika-abh02_t:1232_2	pavattantīti tadatthanipphattisamanantarameva nirujjhanato lahuparivattino. Tenāha	1232	
PA_tika-abh02_t:1232_3	bhagavā, “nāhaṃ, bhikkhave, aññaṃ ekadhammampi samanupassāmi evaṃ lahuparivattaṃ,	1232	
PA_tika-abh02_t:1232_4	yadidaṃ, bhikkhave, citta”nti. Rūpadhammā pana anārammaṇā, te ārammaṇavasena arūpadhammehi	1232	
PA_tika-abh02_t:1232_5	vibhāvetabbā. Sā ca nesaṃ vohārānuguṇā vibhāvetabbatā attano dandhaparivattitāya,	1232	
PA_tika-abh02_t:1232_6	tesañca lahuparivattitāya soḷasahi sattarasahi vā cittakkhaṇehi nippajjatīti rūpamevettha	1232	
PA_tika-abh02_t:1232_7	cirāyukaṃ jātaṃ. Kiñca – lahuviññāṇavisayasantatimattādhīnavuttitāya tiṇṇaṃ khandhānaṃ,	1232	
PA_tika-abh02_t:1232_8	ārammaṇūpaladdhimattabhāvato viññāṇassa ca lahuparivattitā, dandhamahābhūtappaccayatāya	1232	
PA_tika-abh02_t:1232_9	pana rūpassa dandhaparivattitā. Nānādhātūsu tathāgatasseva yathābhūtañāṇaṃ, tena	1232	
PA_tika-abh02_t:1232_10	ca rūpameva purejātapaccayo vutto, pacchājātapaccayo ca tassevāti na ettha aniccasaṅkhatādibhāvasāmaññena	12321	
PA_tika-abh02_t:1232_11	rūpārūpaṃ samānāyukaṃ parikappetabbaṃ. Vuttanayena rūpameva cirāyukanti niṭṭhamettha gantabbaṃ.	12321	
PA_tika-abh02_t:1233_0	Yathā ca rūpassa sattarasacittakkhaṇāyukatā, tatiyabhāgādhikasoḷasacittakkhaṇāyukatā	1233	
PA_tika-abh02_t:1233_1	vā na hoti, taṃ dassetvā yvāyaṃ aṭṭhakathāyaṃ cittassa ṭhitikkhaṇe rūpuppādo vutto,	1233	
PA_tika-abh02_t:1233_2	tattha ṭhitikkhaṇameva tāva cittassa ananujānanto “yo cettha…pe… vicāretabbo”ti vatvā	1233	
PA_tika-abh02_t:1233_3	yamake uppannauppajjamānavārādipāḷiṃ āharanto “cittayamake”tiādimāha. Tattha paripuṇṇavissajjaneti	1233	
PA_tika-abh02_t:1233_4	ubhayampi yamakapadaṃ ahāpetvā katavissajjane. Uppādakkhaṇe anāgatañcāti uppādakkhaṇe	1233	
PA_tika-abh02_t:1233_5	ca cittaṃ, anāgatañca cittaṃ na niruddhaṃ, nirujjhamānanti attho. Ṭhitikkhaṇābhāvaṃ	1233	
PA_tika-abh02_t:1233_6	cittassa dīpetīti uppannauppajjamānavārādīsu “ṭhitikkhaṇe”ti avacanaṃ cittassa ṭhitikkhaṇaṃ	1233	
PA_tika-abh02_t:1233_7	nāma natthīti imamatthaṃ dīpeti bodheti. Na hi yathādhammasāsane abhidhamme labbhamānassa	1233	
PA_tika-abh02_t:1233_8	avacane kāraṇaṃ dissatīti adhippāyo. Na kevalamabhidhamme avacanameva cittassa ṭhitikkhaṇābhāvajotakaṃ,	1233	
PA_tika-abh02_t:1233_9	apica kho suttantapāḷipīti dassento “suttesupī”tiādimāha. Tattha aññathattaṃ nāma	1233	
PA_tika-abh02_t:1233_10	pubbāparaviseso. Khaṇadvayasamaṅgiṃ ṭhitanti paccuppannassa ṭhitabhāvamāha. Aññathattaṃ	12331	
PA_tika-abh02_t:1233_11	pana santāneyeva veditabbaṃ.	12331	
PA_tika-abh02_t:1234_0	Ettha ca keci “yathābhūto dhammo uppajjati, kiṃ tathābhūtova bhijjati, udāhu aññathābhūto?	1234	
PA_tika-abh02_t:1234_1	Yadi tathābhūtova bhijjati, na jaratāya sambhavo. Atha aññathābhūto, añño eva soti	1234	
PA_tika-abh02_t:1234_2	sabbathāpi ṭhitikkhaṇassa abhāvoyevā”ti vadanti. Tattha ekadhammādhārabhāvepi uppādanirodhānaṃ	1234	
PA_tika-abh02_t:1234_3	aññova uppādakkhaṇo, añño nirodhakkhaṇo. Uppādāvatthañhi upādāya uppādakkhaṇo, nirodhāvatthaṃ	1234	
PA_tika-abh02_t:1234_4	upādāya nirodhakkhaṇo. Uppādāvatthāya ca bhinnā nirodhāvatthāti ekasmiṃyeva sabhāvadhamme	1234	
PA_tika-abh02_t:1234_5	yathā icchitabbā, aññathā aññova dhammo uppajjati, añño dhammo nirujjhatīti āpajjeyya,	1234	
PA_tika-abh02_t:1234_6	evaṃ nirodhāvatthāya viya nirodhābhimukhāvatthāyapi bhavitabbaṃ. Sā ṭhiti, jaratā	1234	
PA_tika-abh02_t:1234_7	cāti sampaṭicchitabbametaṃ. Yadi evaṃ kasmā pāḷiyaṃ ṭhitikkhaṇo na vuttoti? Vineyyajjhāsayānurodhena	1234	
PA_tika-abh02_t:1234_8	nayadassanavasena pāḷi gatāti veditabbā. Abhidhammadesanāpi hi kadāci vineyyajjhāsayānurodhena	1234	
PA_tika-abh02_t:1234_9	pavattati. Tathā hi rūpassa uppādo “upacayo, santatī”ti bhinditvā desito. Hetusampayuttadukādidesanā	1234	
PA_tika-abh02_t:1234_10	cettha nidassitabbā.	12341	
PA_tika-abh02_t:1235_0	“Yassa vā panā”tiādi pucchāvacanaṃ. Tassa “no”ti vissajjanaṃ. Samudayasaccaṃ nirujjhatīti	1235	
PA_tika-abh02_t:1235_1	cittuppādassa nirodhakkhaṇo vutto. Ayamettha adhippāyo – yadi cittassa bhaṅgakkhaṇe	1235	
PA_tika-abh02_t:1235_2	rūpaṃ uppajjeyya, taṃ dukkhasaccanti katvā “no”ti vattuṃ na sakkā, vuttañcetaṃ. Tasmā	1235	
PA_tika-abh02_t:1235_3	viññāyati “cittassa nirodhakkhaṇe rūpuppādo natthī”ti. Tayidamakāraṇaṃ. Arūpalokañhi	1235	
PA_tika-abh02_t:1235_4	sandhāya, cittasamuṭṭhānarūpaṃ vā “no”ti sakkā vattunti. Ayañhi yamakadesanāya pakati,	1235	
PA_tika-abh02_t:1235_5	yadidaṃ yathāsambhavayojanā. Etena “na ca cittasamuṭṭhānarūpamevā”tiādivacanaṃ paṭikkhittaṃ	1235	
PA_tika-abh02_t:1235_6	daṭṭhabbaṃ. Atha vā paccāsattiñāyena yaṃ samudayasaccaṃ nirujjhati, tena yaṃ dukkhasaccaṃ	1235	
PA_tika-abh02_t:1235_7	uppādetabbaṃ cittacetasikatappaṭibaddharūpasaṅkhātaṃ, tassa tadā uppatti natthīti	1235	
PA_tika-abh02_t:1235_8	“no”ti vissajjanaṃ, na sabbassa.	1235	
PA_tika-abh02_t:1236_0	Sahuppādekanirodhavacanatoti “yassa kāyasaṅkhāro nirujjhati, tassa cittasaṅkhāro	1236	
PA_tika-abh02_t:1236_1	nirujjhatīti? Āmantā”ti evaṃ sahuppādasahanirodhavacanato. Tena vacanenāti “yassa	1236	
PA_tika-abh02_t:1236_2	kāyasaṅkhāro”tiādivacanena. Aññarūpānanti kammautuāhārajarūpānaṃ. Sahuppādasahanirodhādikānanti	1236	
PA_tika-abh02_t:1236_3	etthāyaṃ yojanā – appaṭikkhittasahuppādasahanirodhaananuññātanānuppādanānānirodhaanivāritaabyākatabhāvānaṃ	1236	
PA_tika-abh02_t:1236_4	kammajādīnanti. Etenāti “yassa kusalā dhammā uppajjantī”tiādikena pāṭhena, “na cittasamuṭṭhānarūpamevā”ti	1236	
PA_tika-abh02_t:1236_5	yuttivacanena ca. Yamakapāḷianussaraṇeti yathādassitacittayamakapāḷiyā yathārutavaseneva	1236	
PA_tika-abh02_t:1236_6	anussaraṇe vijjamāne. Bhijjamānatāti cittassa bhijjamānatā nāma nirujjhamānatā ṭhitiyā	1236	
PA_tika-abh02_t:1236_7	abhāvato. Sahāyabhāvaṃ nāpi gacchati nissayatthibhāvādinā paccayabhāvābhāvato. Uppādakkhaṇe	1236	
PA_tika-abh02_t:1236_8	eva hi anantarādipaccayalābhena cittassa balavatā. Evañca satīti evañca utunāpi bhavaṅgacittassa	1236	
PA_tika-abh02_t:1236_9	uppādakkhaṇeyeva rūpasamuṭṭhāpane sati. Taṃcittakkhaṇeti tassa cittassa khaṇe, khaṇadvayepīti	1236	
PA_tika-abh02_t:1236_10	attho. Tenevāti atilahuparivattibhāveneva. Atha vā tenevāti dandhaparivattikatāya	12361	
PA_tika-abh02_t:1236_11	rūpassa sakalaṃ ekacittakkhaṇaṃ uppajjamānabhāveneva. Tanti cittaṃ. Paṭisandhicittaṃ	12361	
PA_tika-abh02_t:1236_12	sampayuttadhammānaṃ viya sahajātarūpadhammānampi sahajātādipaccayena paccayo hotīti	12361	
PA_tika-abh02_t:1236_13	āha “paṭisandhito uddha”nti. Cittasamuṭṭhānānaṃ cittaṃ sahajātādipaccayo hotiyevāti	12361	
PA_tika-abh02_t:1236_14	vuttaṃ “acittasamuṭṭhānāna”nti. Tadanantaranti yena cittena sahuppannaṃ, tassa cittassa	12361	
PA_tika-abh02_t:1236_15	anantaraṃ. Tanti rūpaṃ. Tadanantaraṃ cittanti sahuppannacittānantaraṃ cittaṃ. Yadi	12361	
PA_tika-abh02_t:1236_16	evanti yadi sakalaṃ cittakkhaṇaṃ rūpaṃ uppajjamānameva hoti, cittassa uppādakkhaṇe	12361	
PA_tika-abh02_t:1236_17	eva rūpassa uppādārambhoti āha “na, cittanirodhakkhaṇe rūpuppādārambhābhāvato”ti.	12361	
PA_tika-abh02_t:1236_18	Cittakkhaṇeti attanā sahuppannacittassa khaṇe. Tanti rūpaṃ. Rūpasamuṭṭhāpanapurejātapaccayakiccanti	12361	
PA_tika-abh02_t:1236_19	rūpasamuṭṭhāpanakiccañca purejātapaccayakiccañca. Ṭhitippattivisesālābhanti ṭhitippattiyā	12361	
PA_tika-abh02_t:1236_20	laddhabbo yo viseso, tassa alābhaṃ. Idaṃ vuttanti “yena sahuppajjati, taṃcittakkhaṇe	12362	
PA_tika-abh02_t:1236_21	rūpaṃ uppajjamānamevā”ti idaṃ pariyāyena vuttaṃ.	12362	
PA_tika-abh02_t:1237_0	Yaṃ yassa sambandhibhāvena vuttaṃ, taṃ dūre ṭhitampi tena sambandhanīyanti āha “tato	1237	
PA_tika-abh02_t:1237_1	paraṃ…pe… etena saha sambandho”ti. Tasmā “tato”ti ettha taṃsaddena cutiṃ paccāmasatīti	1237	
PA_tika-abh02_t:1237_2	vuttaṃ “cutito paranti attho”ti.	1237	
PA_tika-abh02_t:1238	Natthīti katvāti yadipi yathā aṭṭhakathāyaṃ vuttaṃ, tathā ekuppādekanirodhatā rūpānaṃ arūpehi, arūpānañca rūpehi natthi. Yathā ca amhehi vuttaṃ, tathā atthevāti adhippāyo.	123	
PA_tika-abh02_t:1239	Catutthassa pakārassa vuccamānattā “tayo pakāre āhā”ti vuttaṃ.	123	
PA_tika-abh02_t:1240_0	“Tesaṃyeva rūpānaṃ kāyavikāro”tiādinā parinipphannānaṃ vikārādibhāvaṃ dassetvā “sabbaṃ	1240	
PA_tika-abh02_t:1240_1	parinipphannaṃ saṅkhatamevā”ti vadantena parinipphannatāpariyāyo dassito. Pubbantāparantaparicchinnoti	1240	
PA_tika-abh02_t:1240_2	pātubhāvaviddhaṃsabhāvaparicchinno, udayabbayaparicchinno vā. “Ayaṃ datto nāma hotū”tiādinā	1240	
PA_tika-abh02_t:1240_3	nāmakaraṇaṃ nāmaggahaṇaṃ. Samāpajjanaṃ nirodhasamāpattiyā samathavipassanānukkamena	1240	
PA_tika-abh02_t:1240_4	nāmakāyassa nirodhameva. Ādi-saddena sattakasiṇādipaññattiyā paññāpanaṃ saṅgaṇhāti.	1240	
PA_tika-abh02_t:1240_5	Nipphādiyamānoti sādhiyamāno.	1240	
PA_tika-abh02_t:1241	Pakiṇṇakakathāvaṇṇanā niṭṭhitā.	124	
PA_tika-abh02_t:1242	Kamādivinicchayakathāvaṇṇanā	124	
PA_tika-abh02_t:1243_0	Uppattikkamādīsu desanākkamopi labbhatevāti “cattāro satipaṭṭhānātiādiko desanākkamovā”ti	1243	
PA_tika-abh02_t:1243_1	vuttaṃ. Anupubbukkaṃsatoti dānasīlakāmādīnavādidassananekkhammakathānaṃ anukkamena	1243	
PA_tika-abh02_t:1243_2	ukkaṭṭhabhāvato kathānaṃ anupubbukkaṃsatā vuttā. Tena ukkaṃsakkamo nāmāyaṃ visuṃ	1243	
PA_tika-abh02_t:1243_3	kamoti dasseti. Tathāpi dānādīnaṃ desanākkamāvarodhane kāraṇamāha “uppattiādivavatthānābhāvato”ti.	1243	
PA_tika-abh02_t:1243_4	Tattha ādi-saddena pahānapaṭipattibhūmikkame saṅgaṇhāti. “Cakkhuādīnampi visayabhūta”nti	1243	
PA_tika-abh02_t:1243_5	iminā pañcarūpindriyagocaratā adhippetāti āha “ekadesenā”tiādi. Ekadesenāti bāhiroḷārikāyatanehi.	1243	
PA_tika-abh02_t:1243_6	Etthāti “yaṃ vedayati, taṃ sañjānātī”ti etasmiṃ pade vuttanayena.	1243	
PA_tika-abh02_t:1244_0	Taṃsabhāvatānivattanatthanti anāsavadhammasabhāvatānivattanatthaṃ. Anāsavā khandhesveva	1244	
PA_tika-abh02_t:1244_1	vuttāti attho sāsavānampi khandhesu vuttattā. Nanu ca anāsavadhammo khandhesu avuttopi	1244	
PA_tika-abh02_t:1244_2	atthīti? Saccaṃ atthi, khandhādhikāre khandhapariyāpannā eva anāsavā gayhantīti nāyaṃ doso.	1244	
PA_tika-abh02_t:1245_0	Yathā phassādayo visesato tadanuguṇavuttitāya saṅkhatābhisaṅkharaṇasabhāvāti saṅkhārakkhandhe	1245	
PA_tika-abh02_t:1245_1	samavaruddhā, na evaṃ vedanāsaññāviññāṇānīti rūpadhammā viya tāni visuṃ khandhabhāvena	1245	
PA_tika-abh02_t:1245_2	vuttāni. Etena phassādīnaṃ visuṃ khandhasaddavacanīyatābhāvo vuttoti veditabbo. Tena	1245	
PA_tika-abh02_t:1245_3	vuttaṃ “phusanādayo panā”tiādi. Itiādīnañca suttānanti ettha ādi-saddena “rūpe kho,	1245	
PA_tika-abh02_t:1245_4	bhikkhave, sati rūpaṃ upādāya rūpaṃ abhinivissa uppajjanti saṃyojanābhinivesavinibandhā.	1245	
PA_tika-abh02_t:1245_5	Vedanāya…pe… saññāya… saṅkhāresu… viññāṇe sati viññāṇaṃ upādāya viññāṇaṃ abhinivissa	1245	
PA_tika-abh02_t:1245_6	uppajjanti saṃyojanābhinivesavinibandhā”ti, tathā “ahaṃ rūpaṃ, mama rūpanti pariyuṭṭhaṭṭhāyī	1245	
PA_tika-abh02_t:1245_7	hotī”ti ca evamādīnaṃ suttapadānaṃ saṅgaho daṭṭhabbo. Etenāti attanā dassitasuttena.	1245	
PA_tika-abh02_t:1245_8	Vakkhamānasuttavasena cāti “rūpe kho, bhikkhave, satī”tiādikassa aṭṭhakathāyaṃ vakkhamānassa	1245	
PA_tika-abh02_t:1245_9	suttassa vasena. “Parittārammaṇādivasena na vattabbā”ti etena navattabbārammaṇāpi	1245	
PA_tika-abh02_t:1245_10	diṭṭhi khandhe eva nissāya uppajjati, pageva khandhārammaṇāti dasseti.	12451	
PA_tika-abh02_t:1246	Vedanākāraṇāyāti vedanāyātanāya. Chādāpanatoti rocāpanato. Bāhullenāti bahulabhāvena. Upādānakkhandhā hi bāhullappavattikā, na itare.	124	
PA_tika-abh02_t:1247_0	Puṭaṃ katvāti ca chattasadisaṃ puṭaṃ bandhaṃ katvā. Vatthumhīti cakkhādivatthumhi.	1247	
PA_tika-abh02_t:1247_1	Vaṭṭagatavedanaṃ sandhāya vuttaṃ. Sā hi idha daṭṭhabbabhāve ṭhitā. Ūnehīti vatthunā, kilesehi ca ūnehi.	1247	
PA_tika-abh02_t:1248_0	Māyāyāti indajālādimāyāya payogo māyāti adhippāyenāha “māyāya dassitaṃ rūpaṃ ‘māyā’ti	1248	
PA_tika-abh02_t:1248_1	āhā”ti. Vatthubhāvāditoti ādi-saddena ārammaṇasampayuttādike saṅgaṇhāti. Katthacīti	1248	
PA_tika-abh02_t:1248_2	rūpakkhandhādike. Koci visesoti asubhādikova.	1248	
PA_tika-abh02_t:1249_0	Tassāti ajjhattikarūpassa. Yassa kāmarāgappahānamukhena sabbarāgappahānaṃ sambhavati,	1249	
PA_tika-abh02_t:1249_1	taṃ sandhāyāha “kāmarāgamukhena vā sabbalobhappahānaṃ vadatī”ti. Yojetabbanti vedanāya	1249	
PA_tika-abh02_t:1249_2	chandarāgaṃ pajahanto tassā samudayabhūte phassepi chandarāgaṃ pajahatīti yojetabbanti.	1249	
PA_tika-abh02_t:1249_3	Pariññattayassa yojanā pākaṭā eva.	1249	
PA_tika-abh02_t:1250	Tatoti dukkhuppādanasukhavināsanānaṃ adassanato. Bhindatīti vināseti. Tanti manosañcetanāhāraṃ ñātatīraṇapariññāhi pariggaṇhāti tīreti.	125	
PA_tika-abh02_t:1251_0	Taṃ pajahantoti avijjaṃ pajahanto. Parāmaṭṭhanti parāmāsasaṅkhātāya diṭṭhiyā niccādivasena	1251	
PA_tika-abh02_t:1251_1	gahitaṃ. Viññāṇaṃ niccato passanto diṭṭhupādānaṃ upādiyatīti ayamattho “tadevidaṃ	1251	
PA_tika-abh02_t:1251_2	viññāṇaṃ sandhāvati saṃsarati, anañña”ntiādisuttapadehi dīpetabbo.	1251	
PA_tika-abh02_t:1252	Kamādivinicchayakathāvaṇṇanā niṭṭhitā.	125	
PA_tika-abh02_t:1253	Suttantabhājanīyavaṇṇanā niṭṭhitā.	125	
PA_tika-abh02_t:1254	2. Abhidhammabhājanīyavaṇṇanā	125	
PA_tika-abh02_t:1255_0	34. Taṃ vatvāti taṃ bhūmivasena jānitabbataṃ “sabbāpi catubhūmikavedanā”tiādinā vatvā.	1255	
PA_tika-abh02_t:1255_1	Sampayuttato dassitatādīti ettha ādi-saddena hetujātibhūmiindriyavatthusamphassajabhedato	1255	
PA_tika-abh02_t:1255_2	dassitataṃ anavasesato saṅgaṇhāti.	1255	
PA_tika-abh02_t:1256_0	Yadipi taṃ-saddo pubbe vuttassa sāmaññato paṭiniddeso, tathāpi anantarameva paccāmasituṃ	1256	
PA_tika-abh02_t:1256_1	yutto itarattha asambhavatoti āha “aṭṭha…pe… yojanā”ti. “Aṭṭhavidhattābhāvato”ti	1256	
PA_tika-abh02_t:1256_2	iminā taṃ asambhavaṃ dasseti.	1256	
PA_tika-abh02_t:1257	Pūraṇatthameva vutto, apubbatābhāvatoti attho.	125	
PA_tika-abh02_t:1258_0	Gahaṇavaḍḍhanavasenāti gahaṇassa vaḍḍhanavasena. Gahaṇanti cettha kathanaṃ daṭṭhabbaṃ,	1258	
PA_tika-abh02_t:1258_1	tassa vaḍḍhanaṃ tasmiṃ tasmiṃ ṭhāne avuttassa kathanaṃ. Tenāha “pubbe gahitato aññassa	1258	
PA_tika-abh02_t:1258_2	gahaṇaṃ vaḍḍhana”nti, tato eva ca “purimagahite aññupacayavasenā”ti vuttaṃ. “Vaḍḍhanasaddo	1258	
PA_tika-abh02_t:1258_3	chedanattho”ti idaṃ yathā asivā “sivā”ti, diṭṭhañca “adiṭṭha”nti vuccati, evaṃ daṭṭhabbaṃ.	1258	
PA_tika-abh02_t:1258_4	Nayanīharaṇanti nīyatīti nayo, desanā, tassa nīharaṇaṃ pavattanaṃ. Vaḍḍhanakanayoti	1258	
PA_tika-abh02_t:1258_5	yathāvuttavaḍḍhanakavasena pavatto desanānayo. Aññe bhedāti ekavidhacatubbidhādayo	1258	
PA_tika-abh02_t:1258_6	bhedā. Yadi avisiṭṭhā, kasmā vuttāti āha “tathāpī”tiādi. Tattha paññāppabhedajananatthanti	1258	
PA_tika-abh02_t:1258_7	dhammavisayāya pabhedagatāya paññāya vineyyānaṃ nibbattanatthaṃ, vijjāṭṭhānādivasena	1258	
PA_tika-abh02_t:1258_8	vineyyānaṃ dhammapaṭisambhidāya uppādanatthanti attho. Abhiññeyyadhammavibhāgatāya	1258	
PA_tika-abh02_t:1258_9	sammasanavārassa visayabhāvato vuttaṃ “ekekassa vārassa gahitassa niyyānamukhabhāvato”ti.	1258	
PA_tika-abh02_t:1258_10	Itarepi bhedā vuttāti duvidhatividhabhedānaṃ yaṃ nānattaṃ, tassa vasena itare bhedā	12581	
PA_tika-abh02_t:1258_11	anānattāpi yathāvuttakāraṇato vuttā. “Na kevala”ntiādinā bhedānaṃ aññamaññapekkhataṃ	12581	
PA_tika-abh02_t:1258_12	dassetvā “tasmā”tiādinā tesaṃ visiṭṭhataṃ dasseti.	12581	
PA_tika-abh02_t:1259_0	Yathā dukamūlakādīsu bhedā gaṇanānupubbiyā pavattā pabhedantarāpekkhā, na evamete.	1259	
PA_tika-abh02_t:1259_1	Ete pana sattavidhādibhedā pabhedantaranirapekkhā kevalaṃ bahuvidhabhāvasāmaññeneva	1259	
PA_tika-abh02_t:1259_2	vuttāti dasseti “aññappabhedanirapekkhā”tiādinā. Dukatikapadatthānaṃ yathārahaṃ apekkhitabbāpekkhakabhāvena	1259	
PA_tika-abh02_t:1259_3	vuttattā yathā duke ṭhapetvā vuttā tikā tattha pakkhittā nāma jātā, evaṃ tikadukapadatthānaṃ	1259	
PA_tika-abh02_t:1259_4	apekkhitabbāpekkhakabhāvena vuttattā duke vatvā vuttesupi tikesu te pakkhittā nāma	1259	
PA_tika-abh02_t:1259_5	hontīti āha “parato…pe… yojitattā”ti.	1259	
PA_tika-abh02_t:1260_0	Samānavīthiyanti ekavīthiyaṃ. Cakkhusaṅghaṭṭanāyāti cakkhurūpapaṭighātena. Soti cakkhurūpapaṭighāto.	1260	
PA_tika-abh02_t:1260_1	Taduppādikāti tassa cakkhusamphassassa uppādikā. Sāti āvajjanavedanā. Nanu ca vedanāpaccayo	1260	
PA_tika-abh02_t:1260_2	phasso vutto, na phassapaccayā vedanāti? Na, vedanāsīsena cittuppādassa gahitattāti.	1260	
PA_tika-abh02_t:1260_3	Tappayojanattāti cakkhusamphassapayojanattā. Payojayatīti payojanaṃ, phalaṃ.	1260	
PA_tika-abh02_t:1261_0	Rūpāvacarārūpāvacarānaṃ vipākānanti adhippāyo. Te hi idha aggahitā. Tenevāha “tesaṃ	1261	
PA_tika-abh02_t:1261_1	sayameva manodvārabhūtattā”tiādi. Tatoti bhavaṅgato. Cakkhusamphassapaccayādikusalādīnanti	1261	
PA_tika-abh02_t:1261_2	ettha purimena ādi-saddena “sotasamphassapaccayā”ti evamādayo saṅgahitā, dutiyena	1261	
PA_tika-abh02_t:1261_3	akusalādayo. “Kāmāvacaraaṭṭhakusalacittavasenā”tiādinā kusalābyākatānampi kāmāvacarānaṃyeva	1261	
PA_tika-abh02_t:1261_4	yojitattā vuttaṃ “samānavīthiyaṃ labbhamānatā aṭṭhakathāyaṃ vuttā”ti. Vedanāpītisanidassanattikavajjānaṃ	1261	
PA_tika-abh02_t:1261_5	ekūnavīsatiyā tikānaṃ vasena ekūnavīsaticatuvīsatikā. Yadi asamānavīthiyampi kusalādīnaṃ	1261	
PA_tika-abh02_t:1261_6	labbhamānatā yojetabbā, atha kasmā samānavīthiyaṃyeva yojitāti āha “aṭṭhakathāyaṃ	1261	
PA_tika-abh02_t:1261_7	panā”tiādi. Tenevāti asamānavīthiyaṃ appaṭikkhittattāyeva.	1261	
PA_tika-abh02_t:1262_0	Cittasambandhoti cittena sambandho cittasambandhaṃ katvā cittasīsena vedanāya kathanaṃ.	1262	
PA_tika-abh02_t:1262_1	Tikabhūmivasenāti kusalattikāditikavasena, kāmāvacarādibhūmivasena ca. Dvāratikavasenāti	1262	
PA_tika-abh02_t:1262_2	cakkhādiuppattidvāravasena, kusalattikāditikavasena ca. Yattha katthacīti dīpetabbassa	1262	
PA_tika-abh02_t:1262_3	atthassa visesābhāvato sattavidhabhedādīsu yattha katthaci. Na ca dvāraṃ anāmaṭṭhanti	1262	
PA_tika-abh02_t:1262_4	yojanā. Tena sattavidhabhedato tiṃsavidhabhede visesaṃ dasseti. Yadipi ubhayattha	1262	
PA_tika-abh02_t:1262_5	bhūmiyo āgatā, rūpāvacarādibhūmiāmasanena pana asamānavīthiyaṃ labbhamānatā dassitāti	1262	
PA_tika-abh02_t:1262_6	āha “atibyattā ca ettha samānāsamānavīthīsu labbhamānatā”ti. Sukhadīpanāni honti	1262	
PA_tika-abh02_t:1262_7	dvārabhūmiāmasanamukhena vedanākkhandhassa vibhattattā. Na bhūmiyo apekkhitvā ṭhapitāti	1262	
PA_tika-abh02_t:1262_8	kathetabbabhāvena bhūmiyo apekkhitvā na ṭhapitā, bhūmivibhāgena na kathitāti attho.	1262	
PA_tika-abh02_t:1262_9	Apekkhitabbarahitāti dvārabhūmīnaṃ aggahitattā ākaṅkhitabbadvārādivisesarahitā.	1262	
PA_tika-abh02_t:1263_0	“Upanissayakoṭiyā”ti ettha nippariyāyato pariyāyato ca upanissayakoṭidassanamukhena	1263	
PA_tika-abh02_t:1263_1	idhādhippetaupanissayakoṭiṃ dassetuṃ “saddhaṃ upanissāyā”tiādi vuttaṃ. Tattha upanissayānanti	1263	
PA_tika-abh02_t:1263_2	vedanāya upanissayabhūtānaṃ. Dassananti cakkhuviññāṇaṃ, disvā vā gahaṇaṃ. Upanissayantabhāvenāti	1263	
PA_tika-abh02_t:1263_3	lāmakūpanissayabhāvena. Yadi ghāyanādīni upanissayo bhaveyyuṃ, pakatūpanissayāneva	1263	
PA_tika-abh02_t:1263_4	siyuṃ. Pakatūpanissayo ca nānāvīthiyaṃyevāti tadalābhavacanaṃ idha nānāvīthijotakanti	1263	
PA_tika-abh02_t:1263_5	dasseti “ghānādidvāresū”tiādinā. Kasiṇaparikammādīnanti kasiṇaparikammasamāpattinibbattanavipassanāvaḍḍhanādīnaṃ.	1263	
PA_tika-abh02_t:1263_6	Tadalābhoti upanissayālābho, so ca ghāyanādīhi paresaṃ paṭipattiyā jānituṃ asakkuṇeyyattā.	1263	
PA_tika-abh02_t:1263_7	Antimabhavikabodhisattādīnaṃ savanena vinā taṃphusanaṃ siyā mūlūpanissayoti “yebhuyyenā”ti vuttaṃ.	1263	
PA_tika-abh02_t:1264	Sampannajjhāsayoti vivaṭṭūpanissayasampattiyā sampannajjhāsayo. Tenāti “evaṃ cakkhuviññāṇa”nti vacanena. Tadupanissayanti tato paraṃ uppannakasiṇarūpadassanādīnaṃ upanissayabhūtaṃ.	126	
PA_tika-abh02_t:1265_0	Thāmagamanaṃ nāma kāmarāgādīnaṃyeva āveṇiko sabhāvoti āha “appahīnakāmarāgādikassa	1265	
PA_tika-abh02_t:1265_1	vā”ti. “Rāgo uppanno”tiādinā iṭṭhāniṭṭhārammaṇe rāgapaṭighānaṃ uppattivicāraṇāva	1265	
PA_tika-abh02_t:1265_2	vuttā, na nesaṃ kiccavisesoti kiccavisesena vutte dassento “asamapekkhanāyā”tiādimāha.	1265	
PA_tika-abh02_t:1265_3	Pavattā vedanāti attho. Pakārantarenāti cakkhusamphassapaccayā uppannakilesānaṃ samatikkamanasaṅkhātena	1265	
PA_tika-abh02_t:1265_4	pakārantarena. Tathā bhāvanāvasenāti ettha tathā-saddena cakkhusamphassassa catubhūmikavedanāya	1265	
PA_tika-abh02_t:1265_5	upanissayabhāvo eva pakārantarena kathitoti imamevatthaṃ ākaḍḍhati. Bhāvanāyevettha pakārantaraṃ.	1265	
PA_tika-abh02_t:1266	Sabbaṃ sammasanaṃ bhāvanāti veditabbā, na nīvaraṇappahānapariññāva.	126	
PA_tika-abh02_t:1267	Aññamaññassa cāti phoṭṭhabbamahābhūtesu itarītarassa, āpodhātuyā ca vasena.	126	
PA_tika-abh02_t:1268_0	Tesanti jātiādīnaṃ, kammatthe cetaṃ sāmivacanaṃ. Sahajātassa manosamphassassa balavapaccayabhāvaṃ	1268	
PA_tika-abh02_t:1268_1	dassetīti sambandho. Tassa vā dassanassāti tassa vā jātiādike bhayato dassanavasena	1268	
PA_tika-abh02_t:1268_2	pavattassa kāmāvacarañāṇassa.	1268	
PA_tika-abh02_t:1269_0	Tadeva attano phalasseva phalabhāvenāti “manosamphasso”ti phassassa kāraṇabhāvena	1269	
PA_tika-abh02_t:1269_1	yaṃ vuttaṃ, tadeva viññāṇaṃ attano phalassa phalabhāvena vuttassa phassassa “cakkhusamphassaja”ntiādinā	1269	
PA_tika-abh02_t:1269_2	phalabhāvena vattuṃ na yuttaṃ. “Manosamphasso”tiādinā labbhamānopi viññāṇaṃ paṭicca	1269	
PA_tika-abh02_t:1269_3	phassassa paccayabhāvo hetuphalasaṅkarapariharaṇatthaṃ na vuttoti vatvā yadipi phasso	1269	
PA_tika-abh02_t:1269_4	viññāṇassa paccayo hoti, na pana phassassa viya viññāṇaṃ so tassa visesapaccayo hotīti	1269	
PA_tika-abh02_t:1269_5	viññāṇassa cakkhusamphassajāditā na vuttāti dassetuṃ “yasmā vā”tiādi vuttaṃ.	1269	
PA_tika-abh02_t:1270	Abhidhammabhājanīyavaṇṇanā niṭṭhitā.	127	
PA_tika-abh02_t:1271	3. Pañhapucchakavaṇṇanā	127	
PA_tika-abh02_t:1272_0	150. Taṃ taṃ samudāyanti taṃ taṃ cittuppādasaṅkhātadhammasamudāyaṃ, anavasesarūpadhammasamudāyañca.	1272	
PA_tika-abh02_t:1272_1	Yathāsambhavanti copanaṃ patto saṃvaro chaṭṭhadvāre, itaro chasupīti evaṃ yathāsambhavaṃ.	1272	
PA_tika-abh02_t:1272_2	Tatoti abhijjhādomanassādito. Yathāyoganti yo saṃvaritabbo, tadanurūpaṃ.	1272	
PA_tika-abh02_t:1273	Katthacīti te eva parivaṭṭe sāmaññena vadati. Katthacīti vā tesu parivaṭṭesu kismiñcipi padese. Kiñcipi appakampi. Ekova paricchedo, na āyatanavibhaṅgādīsu viya nānāti adhippāyo.	127	
PA_tika-abh02_t:1274	Pañhapucchakavaṇṇanā niṭṭhitā.	127	
PA_tika-abh02_t:1275	Khandhavibhaṅgavaṇṇanā niṭṭhitā.	127	
PA_tika-abh02_t:1276	2. Āyatanavibhaṅgo	127	
PA_tika-abh02_t:1277	1. Suttantabhājanīyavaṇṇanā	127	
PA_tika-abh02_t:1278_0	154. Asādhāraṇatoti āveṇikato. Taṃ nesaṃ asādhāraṇabhāvaṃ vipakkhavasena patiṭṭhāpetuṃ	1278	
PA_tika-abh02_t:1278_1	sādhāraṇaṃ udāharaṇavasena dasseti “āyatanasaddattho viyā”ti. Atha vā cakkhādiattho	1278	
PA_tika-abh02_t:1278_2	eva cakkhādisaddavisesito āyatanatthoti taṃ tādisaṃ āyatanatthaṃ sandhāyāha “āyatanasaddattho	1278	
PA_tika-abh02_t:1278_3	viya asādhāraṇato”ti.	1278	
PA_tika-abh02_t:1279_0	Yadi visayassādanattho cakkhu-saddo, sotādīnampi ayaṃ samaññā siyāti atippasaṅgaṃ	1279	
PA_tika-abh02_t:1279_1	pariharanto “satipī”tiādimāha. Dutiye atthavikappe cakkhatīti viññāṇādhiṭṭhitaṃ samavisamaṃ	1279	
PA_tika-abh02_t:1279_2	ācikkhati, ācikkhantaṃ viya, vibhāventaṃ viya vā hotīti attho. Rūpamiva cakkhuviññeyyaṃ	1279	
PA_tika-abh02_t:1279_3	viya saviggahamiva sabimbakaṃ viya vaṇṇavācako rūpa-saddo adhippetoti āha “vitthāraṇaṃ	1279	
PA_tika-abh02_t:1279_4	vā rūpasaddassa attho”ti.	1279	
PA_tika-abh02_t:1280_0	Vacanamevāti saviññattikasaddameva. Gamīyatīti upanīyati. Ajjhoharaṇassa rasaggahaṇamūlatāvacanena	1280	
PA_tika-abh02_t:1280_1	rasassa paramparāya jīvitahetutaṃ dasseti. Rasanimittañhi rasaggahaṇaṃ, rasaggahaṇanimittaṃ	1280	
PA_tika-abh02_t:1280_2	ajjhoharaṇaṃ, taṃnimittaṃ jīvitanti. Rasaggahaṇamūlatā ca ajjhoharaṇassa yebhuyyato	1280	
PA_tika-abh02_t:1280_3	veditabbā. Dissati apadissati etena phalanti deso, hetūti āha “uppattidesoti uppattikāraṇa”nti.	1280	
PA_tika-abh02_t:1280_4	Tathāti cakkhāyatanādippakārena. Manogocarabhūtāti manaso eva gocarabhūtā. Sāmaññalakkhaṇenevāti	1280	
PA_tika-abh02_t:1280_5	anubhavanādivisesalakkhaṇaṃ aggahetvā dhammabhāvasaṅkhātasādhāraṇalakkhaṇeneva. Ekāyatanattaṃ	1280	
PA_tika-abh02_t:1280_6	upanetvā vuttā dvādasa ekasabhāvattā bhinditvā vacane payojanābhāvā. Dvārālambanavibhāgadassanatthā hi āyatanadesanāti.	1280	
PA_tika-abh02_t:1281	Pubbantatoti purimabhāgato pākabhāvato. Pākabhāvo hi sabhāvadhammānaṃ pubbanto, viddhaṃsābhāvo aparanto.	128	
PA_tika-abh02_t:1282_0	Nivāsaṭṭhānādīsu āyatana-saddo na āyatanatthādīsu viya padatthavivaraṇamukhena pavatto,	1282	
PA_tika-abh02_t:1282_1	atha kho tasmiṃ tasmiṃ devagharādike niruḷhatāya evamatthoti āha “ruḷhivasena āyatanasaddassatthaṃ	1282	
PA_tika-abh02_t:1282_2	vattu”nti. Manoti dvārabhūtamano. Nissayabhāvoti ettha nissayasadiso nissayo, sadisatā	1282	
PA_tika-abh02_t:1282_3	ca phalassa tappaṭibaddhavuttitāya daṭṭhabbā. Vacanīyattho bhāvattho.	1282	
PA_tika-abh02_t:1283_0	Tāvatvatoti tattakato. Ūnacodanāti dvādasato ūnāni kasmā na vuttānīti codanā. Yadi	1283	
PA_tika-abh02_t:1283_1	cakkhuviññāṇādīnaṃ asādhāraṇaṃ dhammajātaṃ dhammāyatanaṃ, evaṃ sante cakkhādīnampi	1283	
PA_tika-abh02_t:1283_2	dhammāyatanabhāvo siyāti codanaṃ sandhāyāha “satipī”tiādi. Dvārārammaṇabhāvehīti	1283	
PA_tika-abh02_t:1283_3	na ārammaṇabhāveneva asādhāraṇaṃ, atha kho dvārārammaṇabhāvehi asādhāraṇaṃ sambhavatīti vacanaseso.	1283	
PA_tika-abh02_t:1284_0	Yebhuyyasahuppattiādīhīti yebhuyyena cakkhāyatanādīni kassaci kadāci ekato uppajjanti.	1284	
PA_tika-abh02_t:1284_1	“Kāmadhātuyā upapattikkhaṇe kassaci ekādasāyatanāni uppajjantī”ti hi vuttaṃ. Tasmā	1284	
PA_tika-abh02_t:1284_2	āyatanānaṃ uppattikkamo tāva na yujjati, na pahānakkamo kusalābyākatānaṃ appahātabbato,	1284	
PA_tika-abh02_t:1284_3	na paṭipattikkamo akusalānaṃ, ekaccaabyākatānañca appaṭipajjanīyato, na bhūmikkamo	1284	
PA_tika-abh02_t:1284_4	aḍḍhekādasannaṃ āyatanānaṃ ekantakāmāvacarattā, itaresaṃ catubhūmipariyāpannattā,	1284	
PA_tika-abh02_t:1284_5	ekaccassa lokuttarabhāvato ca. Evaṃ uppattikkamādiayuttiyojanā veditabbā. Yesu vijjamānesu	1284	
PA_tika-abh02_t:1284_6	attabhāvassa paññāpanā, te “mayhaṃ cakkhu”ntiādinā adhikasinehavatthubhūtā cakkhādayo	1284	
PA_tika-abh02_t:1284_7	yathā ajjhattikatāya, evaṃ dassanādikiccakaraindriyatā ca padhānāti āha “ajjhattikabhāvena,	1284	
PA_tika-abh02_t:1284_8	visayibhāvena cā”ti. Ghānādikkamenāti ghānaṃ jivhā kāyoti iminā kamena.	1284	
PA_tika-abh02_t:1285_0	Paccuppannārammaṇattā vā cakkhādīni paṭhamaṃ vuttāni, mano pana kiñci paccuppannārammaṇaṃ,	1285	
PA_tika-abh02_t:1285_1	kiñci yāvanavattabbārammaṇanti pacchā vuttaṃ. Paccuppannārammaṇesupi upādārūpārammaṇāni	1285	
PA_tika-abh02_t:1285_2	cattāri paṭhamaṃ vuttāni, tato bhūtarūpārammaṇaṃ. Upādārūpārammaṇesupi dūratare dūre,	1285	
PA_tika-abh02_t:1285_3	sīghataraṃ sīghañca ārammaṇasampaṭicchanadīpanatthaṃ cakkhādīnaṃ desanākkamo. Cakkhusotadvayañhi	1285	
PA_tika-abh02_t:1285_4	dūragocaranti paṭhamaṃ vuttaṃ. Tatrāpi cakkhu dūrataragocaranti sabbapaṭhamaṃ vuttaṃ.	1285	
PA_tika-abh02_t:1285_5	Passantopi hi dūratare nadisotaṃ na tassa saddaṃ suṇāti. Ghānajivhāsupi ghānaṃ sīghataravuttīti	1285	
PA_tika-abh02_t:1285_6	paṭhamaṃ vuttaṃ. Purato ṭhapitamattassa hi bhojanassa gandho gayhatīti. Yathāṭhānaṃ	1285	
PA_tika-abh02_t:1285_7	vā tesaṃ desanākkamo. Imasmiñhi sarīre sabbupari cakkhussa adhiṭṭhānaṃ, tassa adho	1285	
PA_tika-abh02_t:1285_8	sotassa, tassa adho ghānassa, tassa adho jivhāya, tathā kāyassa yebhuyyena, mano	1285	
PA_tika-abh02_t:1285_9	pana arūpībhāvato sabbapacchā vutto. Taṃtaṃgocarattā tassa tassānantaraṃ bāhirāyatanāni	1285	
PA_tika-abh02_t:1285_10	vuttānīti vuttovāyamatthoti evampi imesaṃ kamo veditabbo.	12851	
PA_tika-abh02_t:1286_0	Tatoti hadayavatthubhedato. Yañhi hadayavatthuṃ nissāya ekaṃ manoviññāṇaṃ pavattati,	1286	
PA_tika-abh02_t:1286_1	na tadeva nissāya aññaṃ pavattati. Niddesavasenāti saṅkhepavitthāraniddesavasena.	1286	
PA_tika-abh02_t:1286_2	Yojetabbaṃ “kusalasamuṭṭhānaṃ kusalasamuṭṭhānassa sabhāga”ntiādinā.	1286	
PA_tika-abh02_t:1287_0	Sabhāvoti visayivisayabhāvo, tadabhinibbattiyañca yogyatā. Kāraṇasamatthatāti kāraṇabhūtā	1287	
PA_tika-abh02_t:1287_1	samatthatā paccayabhāvo. Dvārādibhāvoti dvārārammaṇe dvāravuttibhāvo. Imasmiṃ attheti	1287	
PA_tika-abh02_t:1287_2	anantaraṃ vuttaatthe. Yasmāti yāya dhammatāya yena dvārādibhāvena kāraṇabhūtena.	1287	
PA_tika-abh02_t:1287_3	Sambhavanavisesananti kiriyāya parāmasanamāha. Yaṃ sambhavanaṃ, dhammatāvesāti attho.	1287	
PA_tika-abh02_t:1287_4	Rittakānevāti dhuvādibhāvarittakāneva. Visamādīsu ajjhāsayo etesanti visamādiajjhāsayāni,	1287	
PA_tika-abh02_t:1287_5	visamādiajjhāsayāni viya hontīti visamādiajjhāsayāni, cakkhādīni. Visamabhāva…pe…	1287	
PA_tika-abh02_t:1287_6	vanabhāvehīti visamabhāvādisannissitaahiādisadisupādinnadhammehi cakkhādīhi, vanasannissitamakkaṭasadisena	1287	
PA_tika-abh02_t:1287_7	cittena ca abhiramitattā. Vanabhāvoti hi vanajjhāsayoti attho.	1287	
PA_tika-abh02_t:1288_0	Purimantavivittatāti pubbabhāgaviraho. Uppādato purimakoṭṭhāso hi idha purimanto.	1288	
PA_tika-abh02_t:1288_1	Aparanteti aparabhāge, bhaṅgato uddhanti attho. Udayabbayaparicchinno hi sabhāvadhammo.	1288	
PA_tika-abh02_t:1288_2	Yaṃ sandhāya vuttaṃ “anidhānagatā bhaggā, puñjo natthi anāgate”ti. Sadā abhāvoti	1288	
PA_tika-abh02_t:1288_3	na sadā abhāvapatiṭṭhāpanaṃ sabbakālampi natthīti, atha kho udayabbayaparicchinnattā	1288	
PA_tika-abh02_t:1288_4	sadābhāvapaṭikkhepoti āha “aniccalakkhaṇa”nti. Sabhāvavijahananti bhaṅgappattimāha.	1288	
PA_tika-abh02_t:1288_5	Viparivattanaṃ uppādajarāvatthāhi santānaṃ vinā na vikārāpattīti āha “santānavikārāpatti vā”ti.	1288	
PA_tika-abh02_t:1289_0	Jātidhammatādīhīti jātijarābyādhimaraṇādisabhāvatāhi. Aniṭṭhatāti na iṭṭhatā, dukkhatāti	1289	
PA_tika-abh02_t:1289_1	attho. Purimaṃ sāmaññalakkhaṇanti “paṭipīḷanaṭṭhenā”ti pubbe sāmaññato vuttaṃ dukkhalakkhaṇaṃ.	1289	
PA_tika-abh02_t:1289_2	Paccayavasena dukkhanākārena pavattamānānaṃ sabhāvadhammānaṃ dukkhanaṃ puggalasseva	1289	
PA_tika-abh02_t:1289_3	vasena dukkhamatāti āha “puggalassa pīḷanato dukkhama”nti. Dukkhavacananti “dukkha”nti satthu vacanaṃ.	1289	
PA_tika-abh02_t:1290_0	“Natthi etassa vasavattako”ti iminā natthi etassa attāti anattāti imamatthaṃ dasseti,	1290	
PA_tika-abh02_t:1290_1	“nāpi idaṃ vasavattaka”nti iminā pana na attāti anattāti. Attanoti niyakajjhattaṃ	1290	
PA_tika-abh02_t:1290_2	sandhāya vadati. Parasminti tato aññasmiṃ. Parassa ca attanīti etthāpi eseva nayo.	1290	
PA_tika-abh02_t:1290_3	Taṃ etassa natthīti taṃ yathāvuttaparaparikappitaṃ vasavattakaṃ etassa cakkhādino	1290	
PA_tika-abh02_t:1290_4	natthi, etena catukoṭikasuññatāya saṅgaho daṭṭhabbo. “Suññaṃ taṃ tena vasavattanākārenā”ti	1290	
PA_tika-abh02_t:1290_5	iminā ubhayathāpi avasavattanaṭṭhe dassitabbe tattha tāva ekaṃ dassetuṃ “parassā”tiādiṃ	1290	
PA_tika-abh02_t:1290_6	vatvā puna “atha vā”tiādinā itaraṃ dasseti. Sāmi eva sāmiko, na sāmiko assāmikoti	1290	
PA_tika-abh02_t:1290_7	evaṃ atthe gayhamāne “assāmikato”ti padassa suññavisesanatāya payojanaṃ natthi. Kāmakāriyanti	1290	
PA_tika-abh02_t:1290_8	yathākāmakaraṇīyaṃ. Avasavattanatthaṃ visesetvā dasseti samāsadvayatthasaṅgahato.	1290	
PA_tika-abh02_t:1291_0	Sasantāne dhammānaṃ visadisuppatti idha bhāvasaṅkantigamanaṃ nāmāti āha “santatiyaṃ	1291	
PA_tika-abh02_t:1291_1	bhāvantaruppattiyevā”ti. Tathā visadisuppattiyaṃ purimākāravigamo pakatibhāvavijahananti	1291	
PA_tika-abh02_t:1291_2	āha “santatiyā yathāpavattākāravijahana”nti. Bhavatīti vā bhāvo, avatthāviseso, tassa	1291	
PA_tika-abh02_t:1291_3	saṅkamanaṃ bhāvasaṅkanti. Sabhāvadhammo hi uppādakkhaṇaṃ ṭhitikkhaṇañca patvā bhijjatīti	1291	
PA_tika-abh02_t:1291_4	uppādāvatthāya jarāvatthaṃ, tato bhaṅgāvatthaṃ saṅkamatīti vuccati. Tathā saṅkamato	1291	
PA_tika-abh02_t:1291_5	ca attalābhakkhaṇato uddhaṃ jarāmaraṇehi taṃsabhāvapariccāgo pakatibhāvavijahananti	1291	
PA_tika-abh02_t:1291_6	khaṇavasena cetaṃ yojetabbaṃ. Pubbāparavasenāti ca khaṇānaṃ pubbāparavasenāti attho	1291	
PA_tika-abh02_t:1291_7	sambhavati. Ekatthattāti samānādhikaraṇattā, na pana visesanavisesitabbabhāvānaṃ	1291	
PA_tika-abh02_t:1291_8	ekattā. “Cakkhuṃ anicca”nti vutte “aniccaṃ cakkhu”ntipi vuttameva hotīti “yaṃ cakkhu,	1291	
PA_tika-abh02_t:1291_9	taṃ aniccaṃ, yaṃ aniccaṃ, taṃ cakkhu”nti āpannamevāti āha “aniccānaṃ sesadhammānampi	1291	
PA_tika-abh02_t:1291_10	cakkhubhāvo āpajjatī”ti.	12911	
PA_tika-abh02_t:1292_0	Tehi ca aniccadukkhalakkhaṇehi ca anattalakkhaṇameva visesena dassitaṃ “yadaniccaṃ,	1292	
PA_tika-abh02_t:1292_1	taṃ dukkhaṃ, yaṃ dukkhaṃ, tadanattā”tiādīsu viya. Dosalakkhaṇākāranidassanatthoti	1292	
PA_tika-abh02_t:1292_2	dosassa lakkhitabbākāranidassanattho. Evaṃ dukkhenāti evaṃ nānappakārena akkhirogādidukkhena	1292	
PA_tika-abh02_t:1292_3	ābādhatāya. Anattalakkhaṇadīpakānanti anattatāpaññāpanassa jotakānaṃ upāyabhūtānaṃ.	1292	
PA_tika-abh02_t:1292_4	Na hi ghaṭabhedakaṇṭakavedhādivasena labbhamānā aniccadukkhatā sattānaṃ ekantato	1292	
PA_tika-abh02_t:1292_5	anattatādhigamahetū honti. Paccayapaṭibaddhatāabhiṇhasampaṭipīḷanādivasena pana labbhamānā	1292	
PA_tika-abh02_t:1292_6	honti. Tathā hi cakkhādīni kammādimahābhūtādipaccayapaṭibaddhavuttīni, tato eva ahutvā	1292	
PA_tika-abh02_t:1292_7	sambhavanti, hutvā paṭiventīti aniccāni, abhiṇhasampaṭipīḷitattā dukkhāni, evaṃbhūtāni	1292	
PA_tika-abh02_t:1292_8	ca avasavattanato anattakānīti pariggahe ṭhitehi samupacitañāṇasambhārehi passituṃ sakkā.	1292	
PA_tika-abh02_t:1293_0	Kathaṃ panetesaṃ hutvā abhāvo jānitabboti? Khaṇe khaṇe aññathattadassanato. Taṃ kathaṃ	1293	
PA_tika-abh02_t:1293_1	ñāyatīti? Yuttito. Kā panettha yuttīti? Visesaggahaṇaṃ. Yadi cakkhādīnaṃ khaṇe khaṇe	1293	
PA_tika-abh02_t:1293_2	aññathattaṃ na siyā, bahipaccayabhede yadidaṃ pacchā visesaggahaṇaṃ, taṃ na siyā.	1293	
PA_tika-abh02_t:1293_3	Yassa hi tādisaṃ khaṇe khaṇe aññathattaṃ natthi, tassa asati bahipaccayavisese kathaṃ	1293	
PA_tika-abh02_t:1293_4	pacchā visesaggahaṇaṃ bhaveyya, bhavati ca visesaggahaṇaṃ. Tasmā atthi nesaṃ khaṇe	1293	
PA_tika-abh02_t:1293_5	khaṇe aññathattaṃ yaṃ saṇikaṃ saṇikaṃ vaḍḍhentaṃ pacchā pākaṭataraṃ jāyatīti. Tathā	1293	
PA_tika-abh02_t:1293_6	hi sarīrassa tāva ānāpānānaṃ anavatthānato parissamato ca visesaggahaṇaṃ. Anavatthitā	1293	
PA_tika-abh02_t:1293_7	hi assāsapassāsā vātā vārena vārena pavattanato. Yadi hi assasite vā passassite vā	1293	
PA_tika-abh02_t:1293_8	sarīrassa koci pacchā viseso na siyā, na nesaṃ koci bhedo siyā, diṭṭho ca so. Tasmā	1293	
PA_tika-abh02_t:1293_9	assasitaṃ sarīraṃ aññathā hontaṃ kamena tādisaṃ avatthaṃ pāpuṇāti. Yā passāsassa	1293	
PA_tika-abh02_t:1293_10	paccayo hoti, passasite ca puna tatheva assāsassa paccayo hotīti ānāpānānaṃ anavatthānatopi	12931	
PA_tika-abh02_t:1293_11	sarīrassa visesaggahaṇaṃ aññathattasiddhi. Tathā parissamopi asati visese pacchā	12931	
PA_tika-abh02_t:1293_12	sarīrassa na siyā, yenāyaṃ iriyāpathantarādīni sevanena parissamavinodanaṃ karoti.	12931	
PA_tika-abh02_t:1294_0	Atha vā rūpādibhedatopi visesaggahaṇaṃ. Rūpagandharasaphassādīnañhi visesena yo sarīre	1294	
PA_tika-abh02_t:1294_1	anindriyabaddhesu ca khīrūdakavatthapupphaphalosadhidhaññādīnaṃ pacchā viseso gayhati,	1294	
PA_tika-abh02_t:1294_2	so asati bahipaccayavisese nesaṃ jarādiavatthāsu vaṇṇabalādibhedo, rasavīriyavipākānubhāvabhedo	1294	
PA_tika-abh02_t:1294_3	ca khaṇe khaṇe aññathattaṃ vinā kathamupalabbheyya. Yaṃ pana taṃ dhammatārūpaṃ silādi,	1294	
PA_tika-abh02_t:1294_4	tattha kathanti? Tassāpi sītuṇhasamphassabhedato attheva visesaggahaṇaṃ. Taṃ khaṇe	1294	
PA_tika-abh02_t:1294_5	khaṇe aññathattaṃ vinā na yujjatīti. Sati ca rūpādibhede siddhova taṃnissayamahābhūtabhedopi.	1294	
PA_tika-abh02_t:1294_6	Na hi nissayamahābhūtabhedena vinā nissitabhedo sambhavatīti. Evaṃ tāva rūpadhammānaṃ	1294	
PA_tika-abh02_t:1294_7	visesaggahaṇato khaṇe khaṇe aññathattaṃ, tato ca hutvā abhāvasiddhi.	1294	
PA_tika-abh02_t:1295_0	Arūpadhammānaṃ pana ārammaṇādibhedena visesaggahaṇaṃ. Yattha yattha hi ārammaṇe arūpadhammā	1295	
PA_tika-abh02_t:1295_1	uppajjanti, tattha tattheva te bhijjanti, na aññaṃ saṅkamanti, ārammaṇadhammā ca	1295	
PA_tika-abh02_t:1295_2	yathāsakaṃ khaṇato uddhaṃ na tiṭṭhantīti. Svāyamattho padīpādiudāharaṇena veditabbo.	1295	
PA_tika-abh02_t:1295_3	Aññe eva hi khaṇe khaṇe rūpādayo padīpajālāya, tathā khīradhārādīsu patantīsu, vāyumhi	1295	
PA_tika-abh02_t:1295_4	ca paharante samphassāni. Yathā cetesaṃ khaṇe khaṇe aññathattaṃ, kimaṅgaṃ pana cittacetasikānaṃ.	1295	
PA_tika-abh02_t:1295_5	Kiñca saddabhedato, saddavisesatopi tannimittānaṃ cittacetasikānaṃ khaṇe khaṇe aññathattaṃ,	1295	
PA_tika-abh02_t:1295_6	tato visesaggahaṇaṃ. Paguṇañhi ganthaṃ sīghaṃ parivattentassa cittasamuṭṭhānānaṃ	1295	
PA_tika-abh02_t:1295_7	saddānaṃ bhedo diṭṭho. Na hi kāraṇabhedena vinā phalabhedo atthi. Yathā taṃ vāditasaddānaṃ,	1295	
PA_tika-abh02_t:1295_8	evaṃ ārammaṇabhedena arūpadhammānaṃ visesaggahaṇaṃ. Teneva nesaṃ khaṇe khaṇe aññathattaṃ	1295	
PA_tika-abh02_t:1295_9	veditabbaṃ. Jātibhūmisampayuttadhammabhedena visesaggahaṇepi eseva nayo. Evaṃ rūpārūpadhammānaṃ	1295	
PA_tika-abh02_t:1295_10	visesaggahaṇato khaṇe khaṇe aññathattasiddhi. Yato hutvā abhāvato cakkhādīni aniccānīti	12951	
PA_tika-abh02_t:1295_11	siddhāni, aniccattā eva abhiṇhasampaṭipīḷanato dukkhāni, tato ca avasavattanato anattakāni.	12951	
PA_tika-abh02_t:1295_12	Tenāha bhagavā “yadaniccaṃ, taṃ dukkhaṃ, yaṃ dukkhaṃ, tadanattā”ti.	12951	
PA_tika-abh02_t:1296_0	Nirantaraṃ pavattamānassāti abhiṇhasaddatthaṃ visesetvā vadati. Dhātumattatāyāti	1296	
PA_tika-abh02_t:1296_1	dhātumattabhāvena. Samūhatoti sasambhāracakkhādipiṇḍato. “Cakkhādīna”nti idaṃ “samūhato”ti	1296	
PA_tika-abh02_t:1296_2	padaṃ apekkhitvā sambandhe sāmivacanaṃ, “vinibbhujana”nti padaṃ apekkhitvā kammattheti	1296	
PA_tika-abh02_t:1296_3	veditabbaṃ. Cattāripi ghanānīti santatisamūhakiccārammaṇaghanāni. Pavattarūpādiggahaṇatoti	1296	
PA_tika-abh02_t:1296_4	ruppanādivasena pavattañca taṃ rūpādiggahaṇañcāti pavattarūpādiggahaṇaṃ, tatoti yojetabbaṃ.	1296	
PA_tika-abh02_t:1296_5	Aniccādiggahaṇassa sabbhāvāti rūpavedanādiñāṇato bhinnassa aniccādiñāṇassa labbhamānattā.	1296	
PA_tika-abh02_t:1296_6	Tena satipi rūpādiatthānaṃ aniccādibhāve ruppanādibhāvato aniccādibhāvassa bhedamāha.	1296	
PA_tika-abh02_t:1296_7	Idāni tameva bhedaṃ ñātatīraṇapariññāvisayatāya pākaṭaṃ kātuṃ “na hī”tiādimāha. Nātidhāvitunti	1296	
PA_tika-abh02_t:1296_8	idha lakkhaṇalakkhaṇavantā bhinnā vuttā. Tattha lakkhaṇārammaṇikavipassanāya khandhārammaṇatāvacanena	1296	
PA_tika-abh02_t:1296_9	abhinnāti aññamaññavirodhāpādanena atidhāvituṃ na yuttaṃ. Kasmāti ce? Vuttaṃ “te	1296	
PA_tika-abh02_t:1296_10	panākārā”tiādi. Adhippāyopi cettha lakkhaṇānaṃ rūpādiākāramattatāvibhāvananti daṭṭhabbo.	12961	
PA_tika-abh02_t:1296_11	“Aniccaṃ dukkhaṃ anattā”ti hi saṅkhāre sabhāvato sallakkhentoyeva lakkhaṇāni ca sallakkhetīti.	12961	
PA_tika-abh02_t:1296_12	Yathā aniccādito aniccatādīnaṃ vuttanayena bhedo, evaṃ aniccatādīnampi satipi lakkhaṇabhāvasāmaññe	12961	
PA_tika-abh02_t:1296_13	nānāñāṇagocaratāya, nānāpaṭipakkhatāya, nānindriyādhikatāya ca vimokkhamukhattayabhūtānaṃ	12961	
PA_tika-abh02_t:1296_14	aññamaññabhedoti dassento “aniccanti ca gaṇhanto”tiādimāha. Taṃ suviññeyyameva.	12961	
PA_tika-abh02_t:1297	Suttantabhājanīyavaṇṇanā niṭṭhitā.	129	
PA_tika-abh02_t:1298	2. Abhidhammabhājanīyavaṇṇanā	129	
PA_tika-abh02_t:1299	155. Paccayayugaḷavasenāti ajjhattikabāhirapaccayadvayavasena. Ajjhattikabāhiravasena abbokāratoti ajjhattikavasena ceva bāhiravasena ca asaṅkarato.	129	
PA_tika-abh02_t:1300_0	167. Visaṅkhāraninnassāti nibbānapoṇassa. Vinimuttasaṅkhārassāti samucchedapaṭipassaddhivimuttīhi	1300	
PA_tika-abh02_t:1300_1	samukhena, tappaṭibaddhachandarāgappahānena ca suṭṭhu vinimuttasaṅkhārassa paramassāsabhāvena,	1300	
PA_tika-abh02_t:1300_2	gatibhāvena ca patiṭṭhānabhūte. “Nibbānaṃ arahato gatī”ti hi vuttaṃ. Ṭhitibhāvenāti	1300	
PA_tika-abh02_t:1300_3	ca pāṭho. Taṃsacchikaraṇābhāveti tassa nibbānassa sacchikaraṇābhāve. Nītoti pāpito, pakāsitoti attho.	1300	
PA_tika-abh02_t:1301_0	Cuṇṇitanti bheditaṃ. Tvameva kiṃ na jānāsīti kiṃ tvaṃ na jānāsiyevāti attho. “Kiṃ	1301	
PA_tika-abh02_t:1301_1	tvaṃ ekaṃ nānaṃ jānāsi, kiṃ tvaṃ na jānāsi evā”ti evaṃ vikkhepaṃ karontaṃ paravādiṃ	1301	
PA_tika-abh02_t:1301_2	“nanu ñāte”tiādinā sakavādī nibandhati. Vibhajitvāti “rāgādīnaṃ khīṇante uppannattā”ti	1301	
PA_tika-abh02_t:1301_3	bhāvatthaṃ vibhajitvā. Rāgādīnaṃ khayā na hontīti yojanā. Sasabhāvatā ca nibbānassa	1301	
PA_tika-abh02_t:1301_4	āpannā hotīti sambandho.	1301	
PA_tika-abh02_t:1302	Nibbānārammaṇakaraṇena kāraṇabhūtena. Hetuatthe hi idaṃ karaṇavacanaṃ. Kilesakkhayamattataṃ vā nibbānassa icchato kilesakkhayena bhavitabbanti yojanā.	130	
PA_tika-abh02_t:1303_0	Evaṃ kilesakkhayamatte nibbāne khepetabbā kilesā bahuvidhā nānappakārā, maggo ca	1303	
PA_tika-abh02_t:1303_1	odhiso kilese khepeti. Svāyaṃ “katamaṃ kilesakkhayaṃ nibbānaṃ ārammaṇaṃ katvā katame	1303	
PA_tika-abh02_t:1303_2	kilese khepetī”ti purimapucchādvayameva vadati. Tadevāti yaṃ “avijjātaṇhānaṃ kiñci	1303	
PA_tika-abh02_t:1303_3	ekadesamattampī”ti vuttaṃ, tadeva.	1303	
PA_tika-abh02_t:1304	Ettha ca yāyaṃ “kilesakkhayova nibbāna”nti nibbānassa abhāvatācodanā, tatrāyaṃ āgamato yuttito cassa bhāvābhāvavibhāvanā. Tañhi bhagavatā –	130	
PA_tika-abh02_t:1305	“Atthi, bhikkhave, ajātaṃ abhūtaṃ akataṃ asaṅkhata”nti.	130	
PA_tika-abh02_t:1306	“Atthi, bhikkhave, tadāyatanaṃ, yattha neva pathavī na āpo na tejo na vāyo”ti –	130	
PA_tika-abh02_t:1307	Ca ādinā, tathā –	130	
PA_tika-abh02_t:1308	“Gambhīro duddaso duranubodho santo paṇīto atakkāvacaro nipuṇo paṇḍitavedanīyo”ti –	130	
PA_tika-abh02_t:1309_0	“Asaṅkhatañca vo, bhikkhave, desessāmi asaṅkhatagāminiñca paṭipadaṃ, anataṃ, anāsavaṃ,	1309	
PA_tika-abh02_t:1309_1	saccaṃ, pāraṃ, nipuṇaṃ, sududdasaṃ, ajajjaraṃ, dhuvaṃ, apalokitaṃ, anidassanaṃ, nippapañcaṃ,	1309	
PA_tika-abh02_t:1309_2	santaṃ, amataṃ, paṇītaṃ, sivaṃ, khemaṃ, taṇhākkhayaṃ, acchariyaṃ, abbhutaṃ, anītikaṃ,	1309	
PA_tika-abh02_t:1309_3	anītikadhammaṃ, nibbānaṃ, abyābajjhaṃ, virāgaṃ, suddhiṃ, muttiṃ, anālayaṃ, dīpaṃ,	1309	
PA_tika-abh02_t:1309_4	leṇaṃ, tāṇaṃ, saraṇaṃ, parāyaṇañca vo, bhikkhave, desessāmi parāyaṇagāminiñca paṭipada”nti –	1309	
PA_tika-abh02_t:1310_0	Evamādīhi ca suttapadehi “appaccayā dhammā, asaṅkhatā dhammā, sabbañca rūpaṃ asaṅkhatā	1310	
PA_tika-abh02_t:1310_1	ca dhātū”tiādīhi abhidhammapadesehi ca paramatthabhāveneva desitaṃ. Na hi sabhāvavirahitassa	1310	
PA_tika-abh02_t:1310_2	abhāvamattassa gambhīrāsaṅkhatādibhāvo abyākatadhammādibhāvo ca yutto, vutto ca so.	1310	
PA_tika-abh02_t:1310_3	Tasmā na abhāvamattaṃ nibbānaṃ.	1310	
PA_tika-abh02_t:1311_0	Api cāyaṃ abhāvavādī evaṃ pucchitabbo – yadi kilesābhāvo nibbānaṃ, svāyamabhāvo eko	1311	
PA_tika-abh02_t:1311_1	vā siyā aneko vā? Yadi eko, ekeneva maggena kato sacchikato ca hotīti uparimānaṃ	1311	
PA_tika-abh02_t:1311_2	maggānaṃ niratthakatā āpajjati. Na hi ekaṃ anekehi kammappavattehi sādhetabbaṃ diṭṭhaṃ.	1311	
PA_tika-abh02_t:1311_3	Atha siyā ekova so kilesābhāvo, na pana maggehi kātabbo, atha kho sacchikātabboti.	1311	
PA_tika-abh02_t:1311_4	Evaṃ sati suṭṭhutaraṃ maggassa niratthakatā āpajjati kilesānaṃ appahānato. Akaronto	1311	
PA_tika-abh02_t:1311_5	ca maggo kilesābhāvaṃ tassa sacchikiriyāya kamatthaṃ sādheyya, atha maggānaṃ saṃyojanattayappahānādipaṭiniyatakiccatāya	1311	
PA_tika-abh02_t:1311_6	pahāyakavibhāgena kilesābhāvabhedo, evaṃ sati vinā sabhāvabhedaṃ bahubhāvo natthīti	1311	
PA_tika-abh02_t:1311_7	bahubhāvatāpadesenassa sasabhāvatā āpannā. Athāpi siyā “yesaṃ abhāvo, tesaṃ bahubhāvena	1311	
PA_tika-abh02_t:1311_8	bahubhāvopacāro”ti, evaṃ sati yesaṃ abhāvo, tesaṃ sabhāvatāya sasabhāvopacāropi siyā.	1311	
PA_tika-abh02_t:1311_9	Tathā tesaṃ kilesasaṅkhatāditāya kilesasaṅkhatādibhāvā ca siyuṃ, na cetaṃ yuttanti	1311	
PA_tika-abh02_t:1311_10	na tesaṃ bahubhāvopacāro yutto. Ekabhāvopi cassa asabhāvatāya eva vattuṃ na sakkāti	13111	
PA_tika-abh02_t:1311_11	ce? Na, abhāvasāmaññato, abhāvasāmaññena abhedasamaññāya ekattaniddeso. Sati ca ekatte	13111	
PA_tika-abh02_t:1311_12	pubbe vuttadosānativatti.	13111	
PA_tika-abh02_t:1312_0	Bahubhāve ca sasabhāvatā siddhā. Yadipi siyā yathā bahubhāvo sasabhāvataṃ, evaṃ sāmaññena	1312	
PA_tika-abh02_t:1312_1	sasabhāvatā bahubhāvaṃ na byabhicareyyāti sasabhāvapakkhepi nibbānassa bahubhāvo	1312	
PA_tika-abh02_t:1312_2	āpajjatīti? Taṃ na, kasmā? Tathā sāmaññābhedato. Na hi evaṃ vattuṃ labbhā yathā kharabhāvo	1312	
PA_tika-abh02_t:1312_3	sasabhāvataṃ na byabhicarati, evaṃ sasabhāvatāpi kharabhāvaṃ na byabhicareyyāti.	1312	
PA_tika-abh02_t:1312_4	Evañhi sati tadaññasabbadhammābhāvappasaṅgo siyā, tasmā bahubhāvo sasabhāvatāpekkho,	1312	
PA_tika-abh02_t:1312_5	na sasabhāvatā bahubhāvāpekkhāti na sasabhāvassa nibbānassa bahubhāvāpatti. “Ekañhi	1312	
PA_tika-abh02_t:1312_6	saccaṃ na dutīyamatthi, ekā niṭṭhā na puthuniṭṭhā”tiādivacanato.	1312	
PA_tika-abh02_t:1313_0	Api cettha kilesābhāvo nāma rāgādīnaṃ samucchedo accantappahānaṃ anuppādanirodho.	1313	
PA_tika-abh02_t:1313_1	Tassa ca ekatte ekeneva maggena sādhetabbatā kiccavisesābhāvatoti dassanādimaggavibhāgo	1313	
PA_tika-abh02_t:1313_2	na siyā. Icchito ca so odhisova kilesānaṃ pahātabbattā. So ca maggavibhāgo saddhādīnaṃ	1313	
PA_tika-abh02_t:1313_3	indriyānaṃ nātitikkhatikkhatikkhataratikkhatamabhāvena ekasmimpi samucchedappahānayogyabhāve	1313	
PA_tika-abh02_t:1313_4	sacchikiriyāvisesena hotīti nibbānassa sasabhāvatāyayeva yutto. Abhāvo pana kilesānaṃ	1313	
PA_tika-abh02_t:1313_5	maggena kātabbo siyā “mā maggassa niratthakatā ahosī”ti, na sacchikātabbo. Ko hi	1313	
PA_tika-abh02_t:1313_6	tassa sabhāvo, yo tena sacchikariyeyya. So ca kilesābhāvo ekeneva maggena sādhetabbo	1313	
PA_tika-abh02_t:1313_7	siyā, na catūhi “mā catubhāvanibbānatāpatti, nibbānavisesāpatti ca ahosī”ti. Tato	1313	
PA_tika-abh02_t:1313_8	dassanādimaggavibhāgo na siyāti sabbaṃ āvattati.	1313	
PA_tika-abh02_t:1314_0	Yadi ca abhāvo bhāvassa siyāti tassa bhāvadhammatā icchitā, evaṃ sati yathā saṅkhatadhammassa	1314	
PA_tika-abh02_t:1314_1	tassa jarāmaraṇādīnaṃ viya saṅkhatadhammatāpi āpannā, evaṃ bahūnaṃ kilesānaṃ dhammassa	1314	
PA_tika-abh02_t:1314_2	tassa bahubhāvādippasaṅgopi dunnivāroti ataṃsabhāvassa asaṅkhatassekassa sasabhāvassa	1314	
PA_tika-abh02_t:1314_3	nibbānabhāvo veditabbo.	1314	
PA_tika-abh02_t:1315_0	Yadi evaṃ kasmā “rāgakkhayo dosakkhayo mohakkhayo”ti vuttanti? Khayena adhigantabbattā.	1315	
PA_tika-abh02_t:1315_1	Khayo hi ariyamaggo. Yathāha “khaye ñāṇaṃ, anuppāde ñāṇa”nti. Tena rāgādikkhayapariyāyena	1315	
PA_tika-abh02_t:1315_2	ariyamaggena adhigantabbato “paramatthaṃ gambhīraṃ nipuṇaṃ duddasaṃ duranubodhaṃ	1315	
PA_tika-abh02_t:1315_3	nibbānaṃ rāgādikkhayo”ti vuttaṃ. Rāgādippahānamukhena vā tathā pattabbato, yathā	1315	
PA_tika-abh02_t:1315_4	aññatthāpi vuttaṃ “madanimmaddano pipāsavinayo”tiādi.	1315	
PA_tika-abh02_t:1316_0	Apica yathā pariññeyyatāya sauttarānaṃ kāmānaṃ rūpānañca paṭipakkhabhūtaṃ tabbidhurasabhāvaṃ	1316	
PA_tika-abh02_t:1316_1	nissaraṇaṃ paññāyati, evaṃ sasabhāvānaṃ sabbesampi saṅkhatadhammānaṃ paṭipakkhabhūtena	1316	
PA_tika-abh02_t:1316_2	tabbidhurasabhāvena nissaraṇena bhavitabbaṃ. Yañca tannissaraṇaṃ, sā asaṅkhatā dhātu.	1316	
PA_tika-abh02_t:1316_3	Kiñca bhiyyo – saṅkhatadhammārammaṇaṃ vipassanāñāṇaṃ api anulomañāṇaṃ kilese tadaṅgavasena	1316	
PA_tika-abh02_t:1316_4	pajahati, na samucchedavasena pajahituṃ sakkoti. Tathā sammutisaccārammaṇaṃ paṭhamajjhānādīsu	1316	
PA_tika-abh02_t:1316_5	ñāṇaṃ vikkhambhanavaseneva kilese pajahati, na samucchedavasena. Iti saṅkhatadhammārammaṇassa,	1316	
PA_tika-abh02_t:1316_6	sammutisaccārammaṇassa ca ñāṇassa kilesānaṃ samucchedappahāne asamatthabhāvato tesaṃ	1316	
PA_tika-abh02_t:1316_7	samucchedappahānakarassa ariyamaggañāṇassa tadubhayaviparītasabhāvena ārammaṇena	1316	
PA_tika-abh02_t:1316_8	bhavitabbaṃ, sā asaṅkhatā dhātu. Tathā “atthi, bhikkhave, ajātaṃ abhūtaṃ akataṃ asaṅkhata”nti	1316	
PA_tika-abh02_t:1316_9	idaṃ nibbānassa paramatthato atthibhāvajotakaṃ vacanaṃ aviparītatthaṃ bhagavatā bhāsitattā.	1316	
PA_tika-abh02_t:1316_10	Yañhi bhagavatā bhāsitaṃ, taṃ aviparītatthaṃ yathā taṃ “sabbe saṅkhārā aniccā, sabbe	13161	
PA_tika-abh02_t:1316_11	saṅkhārā dukkhā, sabbe dhammā anattā”ti, tathā nibbāna-saddo katthaci visaye yathābhūtaparamatthavisayo	13161	
PA_tika-abh02_t:1316_12	upacāravuttisabbhāvato seyyathāpi sīha-saddo. Atha vā attheva paramatthato asaṅkhatā	13161	
PA_tika-abh02_t:1316_13	dhātu itaratabbiparītavimuttisabhāvattā seyyathāpi “pathavīdhātu vedanā cā”ti evamādīhi	13161	
PA_tika-abh02_t:1316_14	nayehi yuttitopi asaṅkhatāya dhātuyā paramatthato atthibhāvo veditabbo.	13161	
PA_tika-abh02_t:1317	Abhidhammabhājanīyavaṇṇanā niṭṭhitā.	131	
PA_tika-abh02_t:1318	3. Pañhapucchakavaṇṇanā	131	
PA_tika-abh02_t:1319	168. Kiñcīti kiñci ārammaṇaṃ. Ālambanatoti ārammaṇakaraṇato.	131	
PA_tika-abh02_t:1320	Pañhapucchakavaṇṇanā niṭṭhitā.	132	
PA_tika-abh02_t:1321	Āyatanavibhaṅgavaṇṇanā niṭṭhitā.	132	
PA_tika-abh02_t:1322	3. Dhātuvibhaṅgo	132	
PA_tika-abh02_t:1323	1. Suttantabhājanīyavaṇṇanā	132	
PA_tika-abh02_t:1324_0	172. Abhidhamme ca āgatāti imasmiṃ dhātuvibhaṅge abhidhammabhājanīyapañhapucchakesu,	1324	
PA_tika-abh02_t:1324_1	nikkhepakaṇḍadhammahadayavibhaṅgādīsu ca desanāruḷhā. Yathā pana suttante abhidhamme	1324	
PA_tika-abh02_t:1324_2	ca āgatā khandhādayo suttante desitaniyāmena khandhavibhaṅgādīsu suttantabhājanīyavasena	1324	
PA_tika-abh02_t:1324_3	vibhattā, evamidhāpi cakkhudhātādayo suttantabhājanīyavasena vibhajitabbā siyuṃ.	1324	
PA_tika-abh02_t:1324_4	Tattha khandhādīnaṃ sabbasaṅgāhako abhidhammadesanāvisiṭṭho suttante āgato añño desetabbākāro	1324	
PA_tika-abh02_t:1324_5	natthīti te rūpakkhandhādivaseneva suttantabhājanīye desitā, dhātūnaṃ pana so atthīti	1324	
PA_tika-abh02_t:1324_6	te tiṇṇaṃ dhātuchakkānaṃ vasena idha desitāti dassento āha “suttantesveva…pe… vibhattanti	1324	
PA_tika-abh02_t:1324_7	veditabba”nti. Tenāha aṭṭhakathāyaṃ “sabbā dhātuyo chahi chahi dhātūhi saṅkhipitvā”ti.	1324	
PA_tika-abh02_t:1325_0	Kathaṃ pana chasu chasu dhātūsu aṭṭhārasannaṃ dhātūnaṃ samavarodhoti? Sabhāvanissayadvārārammaṇasampayogasāmaññato.	1325	
PA_tika-abh02_t:1325_1	Tattha paṭhamachakke tāva pathavītejovāyodhātuyo sabhāvato phoṭṭhabbadhātu. Āpodhātuākāsadhātuyo	1325	
PA_tika-abh02_t:1325_2	dhammadhātuekadeso. Viññāṇadhātu sattaviññāṇadhātuyo. Catudhātuggahaṇena cettha tadāyattavuttikā	1325	
PA_tika-abh02_t:1325_3	nissayāpadesena, viññāṇadhātuyā dvārārammaṇabhāvena vā avasiṭṭhā rūpadhātuyo samavaruddhā,	1325	
PA_tika-abh02_t:1325_4	viññāṇadhātuggahaṇena taṃsampayogato dhammadhātuekadesoti evaṃ sabbadhātusamavarodho	1325	
PA_tika-abh02_t:1325_5	daṭṭhabbo. Dutiye chapi dhātuyo sabhāvato, dhammāyatanekadeso, taṃsampayogato sattaviññāṇadhātuyo,	1325	
PA_tika-abh02_t:1325_6	yathārahaṃ tesaṃ nissayadvārārammaṇabhāvato avasiṭṭhadhātuyo samavaruddhā. Tatiyachakkepi	1325	
PA_tika-abh02_t:1325_7	eseva nayo. Evamettha chasu chasu dhātūsu aṭṭhārasannaṃ dhātūnaṃ samavarodho daṭṭhabbo.	1325	
PA_tika-abh02_t:1325_8	Tena vuttaṃ “sabbā dhātuyo chahi chahi dhātūhi saṅkhipitvā”ti.	1325	
PA_tika-abh02_t:1326_0	Suññoti attasuñño, tena sasabhāvatāya ca idha dhātuvohāroti āha “suññe sabhāvamatte	1326	
PA_tika-abh02_t:1326_1	niruḷho dhātusaddo”ti. Taṃtaṃbhūtavivittatā rūpapariyantova ākāsoti yehi vivitto,	1326	
PA_tika-abh02_t:1326_2	yesañca paricchedo, tehi asamphuṭṭhatā tesaṃ byāpakabhāve sati na hotīti āha “catūhi	1326	
PA_tika-abh02_t:1326_3	mahābhūtehi abyāpitabhāvo”ti. Paricchinnavuttīni hi bhūtānīti.	1326	
PA_tika-abh02_t:1327	173. Avayavavinimutto samudāyo nāma koci natthīti purimatthaṃ asambhāvento “dve eva vā”tiādinā samudāyena vinā dutiyatthamāha. Paccattaṃ attani jātatanti pāṭipuggalikataṃ.	132	
PA_tika-abh02_t:1328	Pāṭiyekko koṭṭhāsoti vā lomādiitarakoṭṭhāsehi asammisso visuṃ eko pathavīkoṭṭhāsoti attho.	132	
PA_tika-abh02_t:1329	Payoganti bhāvanāpayogaṃ. Vīriyanti bhāvanānipphādakaṃ ussāhaṃ. Āyūhananti tādisaṃ cetanaṃ.	132	
PA_tika-abh02_t:1330_0	Dhātupaṭikkūlavaṇṇamanasikārānanti dhātumanasikārapaṭikkūlamanasikāravaṇṇamanasikārānaṃ.	1330	
PA_tika-abh02_t:1330_1	Abyāpāratāyāti “ahametaṃ nipphādemi, mama esā nipphādanā”ti cetanārahitatāya. Karontīti	1330	
PA_tika-abh02_t:1330_2	ābhogapaccavekkhaṇāni uppādenti.	1330	
PA_tika-abh02_t:1331	Lakkhaṇavasenāti sabhāvavasena. So pana yasmā pathavīdhātuyā kakkhaḷakharatā hotīti āha “kakkhaḷaṃ kharigatantiādivacanaṃ sandhāya vutta”nti.	133	
PA_tika-abh02_t:1332_0	Vekantakaṃ nāma sabbalohacchedanasamatthaṃ lohaṃ. Tathā hi taṃ vikantati chindatīti	1332	
PA_tika-abh02_t:1332_1	vikantaṃ, vikantameva vekantakanti vuccati. Lohasadisanti lohākāraṃ lohamalaṃ viya	1332	
PA_tika-abh02_t:1332_2	ghanasahitaṃ hutvā tiṭṭhati. Tāpetvā tāḷitaṃ pana chinnaṃ chinnaṃ hutvā visarati,	1332	
PA_tika-abh02_t:1332_3	mudu maṭṭhaṃ kammaniyaṃ vā na hoti, tena “lohavijātī”ti vuccatīti. Tiputambādīhīti	1332	
PA_tika-abh02_t:1332_4	tiputambe missetvā kataṃ kaṃsalohaṃ, sīsatambe missetvā kataṃ vaṭṭalohaṃ, jasadatambe	1332	
PA_tika-abh02_t:1332_5	missetvā kataṃ ārakūṭaṃ. Yaṃ pana kevalaṃ jasadadhātuviniggataṃ, yaṃ “pittala”ntipi	1332	
PA_tika-abh02_t:1332_6	vadanti, taṃ idha nādhippetaṃ, yathāvuttamissakameva pana gahetvā “kittima”nti vuttaṃ.	1332	
PA_tika-abh02_t:1333_0	Nidassanamattanti muttānaṃ jātito anekabhedattā vuttaṃ. Tathā hi hatthikumbhaṃ varāhadāṭhaṃ	1333	
PA_tika-abh02_t:1333_1	bhujaṅgasīsaṃ valāhakūṭaṃ veṇupabbaṃ macchasiro saṅkho sippīti aṭṭha muttāyoniyo.	1333	
PA_tika-abh02_t:1333_2	Tattha hatthikumbhajā pītavaṇṇā pabhāhīnā. Varāhadāṭhajā varāhadāṭhavaṇṇāva. Bhujaṅgasīsajā	1333	
PA_tika-abh02_t:1333_3	nīlādivaṇṇā suvisuddhā, vaṭṭalā ca. Valāhakajā bhāsurā dubbibhāgarūpā rattibhāge	1333	
PA_tika-abh02_t:1333_4	andhakāraṃ vidhamantā tiṭṭhanti, devūpabhogā eva honti. Veṇupabbajā kāraphalasamānavaṇṇā,	1333	
PA_tika-abh02_t:1333_5	na bhāsurā, te ca veḷavo amanussagocare eva padese jāyanti. Macchasīsajā pāṭhīnapiṭṭhisamānavaṇṇā,	1333	
PA_tika-abh02_t:1333_6	vaṭṭalā, laghavo ca honti pabhāvihīnā, te ca macchā samuddamajjheyeva jāyanti. Saṅkhajā	1333	
PA_tika-abh02_t:1333_7	saṅkhoracchavivaṇṇā, kolappamāṇāpi honti pabhāvihīnāva. Sippijā pana pabhāvisesayuttāva	1333	
PA_tika-abh02_t:1333_8	honti nānāsaṇṭhānā. Evaṃ jātito aṭṭhavidhāsu muttāsu yā macchasaṅkhasippijā, tā sāmuddikā.	1333	
PA_tika-abh02_t:1333_9	Bhujaṅgajāpi kāci sāmuddikāti vadanti, itarā asāmuddikā. Tena vuttaṃ “sāmuddikamuttāti	1333	
PA_tika-abh02_t:1333_10	nidassanamattametaṃ, sabbāpi pana muttā muttā evā”ti. Bahulato vā aṭṭhakathāyaṃ etaṃ	13331	
PA_tika-abh02_t:1333_11	vuttaṃ “muttāti sāmuddikamuttā”ti. Bahulañhi loke sāmuddikāva muttā dissanti. Tatthāpi	13331	
PA_tika-abh02_t:1333_12	sippijāva, itarā kadāci kācīti.	13331	
PA_tika-abh02_t:1334	174. Idha natthi niyamo kevalaṃ dravabhāvasseva adhippetattā.	133	
PA_tika-abh02_t:1335_0	175. Nisitabhāvenāti santāpanādivasappavattena tikhiṇabhāvena. Usmākārañhi nisānaṃ	1335	
PA_tika-abh02_t:1335_1	idha nisitabhāvo. Pākatikoti sābhāviko kāyusmāti adhippeto. Sadāti sabbakālaṃ yāva	1335	
PA_tika-abh02_t:1335_2	jīvitindriyaṃ pavattati. Petaggi nijjhāmataṇhikapetaggi. Idhāti bāhiratejodhātukathāyaṃ.	1335	
PA_tika-abh02_t:1336	176. Vāyanaṃ bījanaṃ, taṃ pana thāmasā pavattīti āha “savegagamanavasenā”ti. Samudīraṇaṃ allaparisosanaṃ, bhūtasaṅghātassa desantaruppattihetubhāvo vā.	133	
PA_tika-abh02_t:1337	177. Bhitticchiddādivasena labbhamānaṃ ajaṭākāsaṃ nissāyeva paricchedākāsassa parikammakaraṇanti āha “ajaṭākāsassa ca kathitata”nti.	133	
PA_tika-abh02_t:1338_0	179. Sukhadukkhaphoṭṭhabbasamuṭṭhāpanapaccayabhāvenāti iṭṭhāniṭṭhaphoṭṭhabbānaṃ nibbattakabhūtena	1338	
PA_tika-abh02_t:1338_1	paccayabhāvena. Kassa pana so paccayabhāvoti āha “sarīraṭṭhakautussā”ti. Paccayabhāvenāti	1338	
PA_tika-abh02_t:1338_2	ca hetumhi karaṇavacanaṃ. Tena hi kāraṇabhūtena sukhadukkhaphoṭṭhabbānaṃ yathāvuttasamatthatā	1338	
PA_tika-abh02_t:1338_3	hotīti. “Tathevā”ti iminā “yathābalaṃ sarīrekadesasakalasarīra”nti idaṃ anukaḍḍhati.	1338	
PA_tika-abh02_t:1338_4	Evanti attano phalūpacārasiddhena pharaṇappakārena. Etesanti sukhādīnaṃ. “Oḷārikappavatti	1338	
PA_tika-abh02_t:1338_5	eva vā pharaṇa”nti iminā nirupacāraṃ etesaṃ pharaṇaṭṭhaṃ dasseti. Ubhayavatoti sukhadukkhavato,	1338	
PA_tika-abh02_t:1338_6	somanassadomanassavato ca, pharaṇāpharaṇaṭṭhānavato vā.	1338	
PA_tika-abh02_t:1339_0	181. Ettha vuttaṃ saṅkappanti etasmiṃ “saṅkappo kāmo”tiādike niddesapadese vuttaṃ	1339	
PA_tika-abh02_t:1339_1	saṅkappaṃ. Tattha hi kilesakāmova “saṅkapparāgo purisassa kāmo”tiādīsu viya. Vatthukāmassa	1339	
PA_tika-abh02_t:1339_2	tathā tathā saṅkappanato parikappanato “saṅkappo”ti vutto, na vitakkoti ayamettha	1339	
PA_tika-abh02_t:1339_3	attho vutto. Ṭīkāyaṃ pana vitakkavasena atthaṃ dassetuṃ “sopi hī”tiādi vuttaṃ. Tatrāpi	1339	
PA_tika-abh02_t:1339_4	purimo evattho adhippetoti ce, sampiṇḍanattho pi-saddo niratthako siyā, “kilesasanthavasambhavato”ti	1339	
PA_tika-abh02_t:1339_5	ca na vattabbaṃ siyā, parato ca “byāpādavacanena byāpādavitakkaṃ dassetī”ti vakkhati.	1339	
PA_tika-abh02_t:1339_6	Kilesakāmo vibhatto kilesasampayuttattāti adhippāyo. Kāmapaṭibaddhāti ettha kāma-saddena	1339	
PA_tika-abh02_t:1339_7	vatthukāmāpi saṅgahitāti daṭṭhabbā.	1339	
PA_tika-abh02_t:1340_0	182. Ubhayattha uppannoti sattesu, saṅkhāresūti ubhayattha uppanno, sattākāro, saṅkhārākāroti	1340	
PA_tika-abh02_t:1340_1	vā ārammaṇassa ubhayākāraggahaṇavasena uppanno. Kammapathaviseso, kammapathavināsako	1340	
PA_tika-abh02_t:1340_2	ca kammapathabhedoti dassetuṃ “abhijjhāsaṃyogenā”tiādi vuttaṃ. Tathā vihiṃsāya vihiṃsāvitakkaṃ	1340	
PA_tika-abh02_t:1340_3	dassetīti yojanā. Vihiṃsāyāti ca vihiṃsāvacanenāti attho. Yathāsambhavaṃ pāṇātipātādivasenāti	1340	
PA_tika-abh02_t:1340_4	ādi-saddena adinnādānamusāvādapesuññapharusavācāsamphappalāpe saṅgaṇhāti. Sabba…pe…	1340	
PA_tika-abh02_t:1340_5	saṅgāhakehi kāmanekkhammadhātūhi. Dve dveti byāpādavihiṃsādhātuyo, abyāpādaavihiṃsādhātuyo	1340	
PA_tika-abh02_t:1340_6	ca. “Etthāti panā”tiādinā saṃkilesavodānānaṃ saṅkarabhāvassa aniṭṭhāpajjanassa ca	1340	
PA_tika-abh02_t:1340_7	dassanena purimaṃyeva atthaṃ byatirekamukhena sampādeti.	1340	
PA_tika-abh02_t:1341	Suttantabhājanīyavaṇṇanā niṭṭhitā.	134	
PA_tika-abh02_t:1342	2. Abhidhammabhājanīyavaṇṇanā	134	
PA_tika-abh02_t:1343_0	183. Āveṇikattho atisayattho ca visesasaddo hotīti tadubhayaṃ dassetuṃ “puggalantarāsādhāraṇaṃ,	1343	
PA_tika-abh02_t:1343_1	nīlādisabbarūpasādhāraṇañcā”ti vuttaṃ. Asādhāraṇakāraṇenāpi hi niddeso hoti yathā	1343	
PA_tika-abh02_t:1343_2	“bherisaddo, yavaṅkuro”ti. Atisayakāraṇenapi yathā “atītānāgatapaccuppannānaṃ kammasamādānānaṃ	1343	
PA_tika-abh02_t:1343_3	ṭhānaso hetuso vipākaṃ yathābhūtaṃ pajānātī”ti. Dhātuattho evāti “dhātu”iti imassa	1343	
PA_tika-abh02_t:1343_4	dhātusaddasseva attho. Dhātuvacanīyo hi attho upasaggena jotīyati.	1343	
PA_tika-abh02_t:1344	Purimena asadiso vidhānadhāraṇatthānaṃ pākaṭo bhedoti. Visabhāgalakkhaṇā visadisasabhāvā avayavā bhāgā, tesu.	134	
PA_tika-abh02_t:1345_0	Yathāsambhavanti kiriyāmanodhātu upanissayakoṭiyā, vipākamanodhātu vipākamanoviññāṇassa	1345	
PA_tika-abh02_t:1345_1	anantarādināpi, itarassa sabbāpi upanissayakoṭiyāva. Dhammadhātu pana vedanādikā	1345	
PA_tika-abh02_t:1345_2	sahajātā sahajātādinā, asahajātā anantarādinā, upanissayena ārammaṇādinā ca manoviññāṇassa	1345	
PA_tika-abh02_t:1345_3	paccayoti evaṃ manodhātudhammadhātūnaṃ manoviññāṇassa hetubhāvo yathāsambhavaṃ yojetabbo.	1345	
PA_tika-abh02_t:1345_4	Dvārabhūtamanopi sutte “manodhātū”ti vuccatīti āha “dvārabhūtamanovasena vā”ti. Tassā	1345	
PA_tika-abh02_t:1345_5	manodhātuyā manoviññāṇassa hetubhāvo yathāsambhavaṃ yojetabboti sambandho.	1345	
PA_tika-abh02_t:1346	Purimanayenāti visesanaṃ dutiyanayassa hīnattikavaseneva vibhattattā. Nānādhātūnañca cakkhudhātuādīnanti sambandho.	134	
PA_tika-abh02_t:1347_0	Na hi dve manoviññāṇadhātuyo santi aṭṭhārasadhātuvibhāgadassaneti adhippāyo. Khandhāyatanadhātindriyānaṃyeva	1347	
PA_tika-abh02_t:1347_1	vasena saṅkhepādivibhāgadassanaṃ tesaṃ bahulaṃ pariññeyyadhammasaṅgaṇhanato. Saccadesanā	1347	
PA_tika-abh02_t:1347_2	pana atisaṃkhittabhāvatoyevettha bahikatā.	1347	
PA_tika-abh02_t:1348_0	Nijjīvassātiādi visesato sattasuññatādīpanatthā dhātudesanāti katvā vuttaṃ. Purimanayo	1348	
PA_tika-abh02_t:1348_1	aññesampi kamavuttīnaṃ dhātūnaṃ sambhavatīti adhippāyena vuttoti “manodhātuyeva vā”tiādinā	1348	
PA_tika-abh02_t:1348_2	dutiyanayo vutto. Tattha avijjamānepi purecarānucarabhāveti purecarānucarābhisandhiyā	1348	
PA_tika-abh02_t:1348_3	abhāvepi kevalaṃ anantarapubbakālaanantarāparakālatāya manodhātu purecarānucarā viya daṭṭhabbāti vuttā.	1348	
PA_tika-abh02_t:1349_0	“Aññaṃ aggahetvā pavattituṃ asamatthatāyā”ti etena viññāṇassa ekantasārammaṇatādassanena	1349	
PA_tika-abh02_t:1349_1	“ārammaṇena vinā sayameva nīlādiābhāsaṃ cittaṃ pavattatī”ti evaṃ pavattitaṃ viññāṇavādaṃ paṭisedheti.	1349	
PA_tika-abh02_t:1350_0	184. Ekanānāsantānagatānanti ekasantānagatānaṃ abhinnasantānagatānaṃ dvārānaṃ, nānāsantānagatānaṃ	1350	
PA_tika-abh02_t:1350_1	bhinnasantānagatānaṃ ārammaṇānanti yojanā. Ekanānājātikattāti cakkhādiekekajātikattā	1350	
PA_tika-abh02_t:1350_2	dvārānaṃ, nīlādianekajātikattā ārammaṇānaṃ.	1350	
PA_tika-abh02_t:1351_0	Cakkhādi ekampi viññāṇassa paccayo hoti, rūpādi pana anekameva saṃhatanti imassa	1351	
PA_tika-abh02_t:1351_1	vā atthavisesassa dassanatthaṃ cakkhurūpādīsu vacanabhedo kato. Kiṃ pana kāraṇaṃ	1351	
PA_tika-abh02_t:1351_2	cakkhādi ekampi viññāṇassa paccayo hoti, rūpādi pana anekamevāti? Paccayabhāvavisesato.	1351	
PA_tika-abh02_t:1351_3	Cakkhu hi cakkhuviññāṇassa nissayapurejātaindriyavippayuttapaccayehi paccayo hontaṃ	1351	
PA_tika-abh02_t:1351_4	atthibhāveneva hoti tasmiṃ sati tassa bhāvato, asati abhāvato, yato taṃ atthiavigatapaccayehissa	1351	
PA_tika-abh02_t:1351_5	paccayo hotīti vuccatīti. Taṃnissayatā cassa na ekadesena allīyanavasena icchitabbā	1351	
PA_tika-abh02_t:1351_6	arūpabhāvato, atha kho garurājādīsu sissarājapurisādīnaṃ viya tappaṭibaddhavuttitāya.	1351	
PA_tika-abh02_t:1351_7	Itare ca paccayā tena tena visesena veditabbā. Svāyaṃ paccayabhāvo na ekasmiṃ na	1351	
PA_tika-abh02_t:1351_8	sambhavatīti ekampi cakkhu cakkhuviññāṇassa paccayo hotīti dassetuṃ pāḷiyaṃ “cakkhuñca	1351	
PA_tika-abh02_t:1351_9	paṭiccā”ti ekavacananiddeso kato.	1351	
PA_tika-abh02_t:1352_0	Rūpaṃ pana yadipi cakkhu viya purejātaatthiavigatapaccayehi paccayo hoti puretaraṃ	1352	
PA_tika-abh02_t:1352_1	uppannaṃ hutvā vijjamānakkhaṇeyeva upakārakattā, tathāpi anekameva saṃhataṃ hutvā	1352	
PA_tika-abh02_t:1352_2	paccayo hoti ārammaṇabhāvato. Yañhi paccayadhammaṃ sabhāvabhūtaṃ, parikappitākāramattaṃ	1352	
PA_tika-abh02_t:1352_3	vā viññāṇaṃ vibhāventaṃ pavattati, tadaññesañca satipi paccayabhāve so tassa sārammaṇasabhāvato	1352	
PA_tika-abh02_t:1352_4	yaṃ kiñci anālambitvā pavattituṃ asamatthassa olubbha pavattikāraṇatāya ālambanīyato	1352	
PA_tika-abh02_t:1352_5	ārammaṇaṃ nāma. Tassa yasmā yathā yathā sabhāvūpaladdhi viññāṇassa ārammaṇapaccayalābho,	1352	
PA_tika-abh02_t:1352_6	tasmā cakkhuviññāṇaṃ rūpaṃ ārabbha pavattamānaṃ tassa sabhāvaṃ vibhāventameva pavattati.	1352	
PA_tika-abh02_t:1352_7	Sā cassa indriyādhīnavuttikassa ārammaṇasabhāvūpaladdhi na ekadvikalāpagatavaṇṇavaseneva	1352	
PA_tika-abh02_t:1352_8	hoti, nāpi katipayakalāpavaṇṇavasena, atha kho ābhogānurūpaṃ āpāthagatavaṇṇavasenāti	1352	
PA_tika-abh02_t:1352_9	anekameva rūpaṃ saṃhaccakāritāya viññāṇassa paccayo hotīti dassento bhagavā “rūpe	1352	
PA_tika-abh02_t:1352_10	cā”ti bahuvacanena niddisi.	13521	
PA_tika-abh02_t:1353_0	Yaṃ pana “rūpāyatanaṃ cakkhuviññāṇadhātuyā, taṃsampayuttakānañca dhammānaṃ ārammaṇapaccayena	1353	
PA_tika-abh02_t:1353_1	paccayo”ti vuttaṃ, taṃ kathanti? Tampi yādisaṃ rūpāyatanaṃ cakkhuviññāṇassa ārammaṇapaccayo,	1353	
PA_tika-abh02_t:1353_2	tādisameva sandhāya vuttaṃ. Kīdisaṃ pana tanti? Samuditanti pākaṭoyamattho. Evañca	1353	
PA_tika-abh02_t:1353_3	katvā yadeke vadanti “āyatanasallakkhaṇavasena cakkhuviññāṇādayo sallakkhaṇārammaṇā,	1353	
PA_tika-abh02_t:1353_4	na dabyasallakkhaṇavasenā”ti, taṃ yuttameva hoti. Na cettha samudāyārammaṇatā āsaṅkitabbā	1353	
PA_tika-abh02_t:1353_5	samudāyābhogasseva abhāvato, samuditā pana vaṇṇadhammā ārammaṇapaccayā honti. Kathaṃ	1353	
PA_tika-abh02_t:1353_6	pana paccekaṃ asamatthā samuditā ārammaṇā honti, na hi paccekaṃ daṭṭhuṃ asakkontā	1353	
PA_tika-abh02_t:1353_7	andhā samuditā passantīti? Nayidamekantikaṃ visuṃ asamatthānaṃ sivikāvahanādīsu samatthatāya	1353	
PA_tika-abh02_t:1353_8	dassanato. Kesādīnañca yasmiṃ ṭhāne ṭhitānaṃ paccekaṃ vaṇṇaṃ gahetuṃ na sakkā, tasmiṃyeva	1353	
PA_tika-abh02_t:1353_9	ṭhāne samuditānaṃ taṃ gahetuṃ sakkāti bhiyyopi tesaṃ saṃhaccakāritā paribyattā. Etena	1353	
PA_tika-abh02_t:1353_10	kiṃ cakkhuviññāṇassa paramāṇurūpaṃ ārammaṇaṃ, udāhu taṃsamudāyotiādikā codanā paṭikkhittā	13531	
PA_tika-abh02_t:1353_11	veditabbā. “Sotañca paṭicca sadde cā”tiādīsupi ayameva nayo.	13531	
PA_tika-abh02_t:1354_0	Evampi attho labbhatīti “manodhātuyāpī”ti pi-saddena na kevalaṃ javanapariyosānā	1354	
PA_tika-abh02_t:1354_1	manoviññāṇadhātuyeva sampiṇḍīyati, atha kho tadārammaṇabhavaṅgasaṅkhātāpi sampiṇḍīyatīti	1354	
PA_tika-abh02_t:1354_2	evampi attho labbhati, sambhavatīti attho. Evaṃ satīti evaṃ aññamanodhātuppavattiyā	1354	
PA_tika-abh02_t:1354_3	oraṃ pavattacittānaṃ manoviññāṇadhātutādassane sati. Satipi manaso sambhūtabhāve	1354	
PA_tika-abh02_t:1354_4	manodhātuyā manoviññāṇadhātubhāvappasaṅgo na hotiyeva taṃsabhāvasseva manoviññāṇadhātubhāvena	1354	
PA_tika-abh02_t:1354_5	niddiṭṭhattā. Idāni tamevatthaṃ “pañcaviññāṇadhātumanodhātū”tiādinā pākaṭataraṃ karoti.	1354	
PA_tika-abh02_t:1354_6	Tabbidhurasabhāvenāti pañcaviññāṇadhātūhi visadisasabhāvena. Uppattiṭṭhānena cāti	1354	
PA_tika-abh02_t:1354_7	manodhātukiriyamanoviññāṇadhātuādīhi paricchinnena uppajjanaṭṭhānena ca. Idāni ekattaggahaṇaṃ	1354	
PA_tika-abh02_t:1354_8	vināpi yathāvuttassa atthassa sambhavaṃ dassetuṃ “anupanītepī”tiādi vuttaṃ. Tattha	1354	
PA_tika-abh02_t:1354_9	sāmaññavasenāti sadisatāvasena. Tassāti bhavaṅgānantaraṃ uppannacittassa. Amanoviññāṇadhātubhāvāsiddhitoti	1354	
PA_tika-abh02_t:1354_10	manodhātubhāvāsiddhito. Na hi “manoviññāṇadhātuyāpi uppajjitvā niruddhasamanantaraṃ	13541	
PA_tika-abh02_t:1354_11	uppajjati cittaṃ…pe… tajjā manoviññāṇadhātū”ti idaṃ vacanaṃ bhavaṅgānantaraṃ uppannacittassa	13541	
PA_tika-abh02_t:1354_12	manodhātubhāvaṃ sādheti. Siddhe hi manodhātubhāve taṃ tassa nivattakaṃ siyāti adhippāyo.	13541	
PA_tika-abh02_t:1354_13	Manoviññāṇadhātuyā pana uppannassa cittassa manoviññāṇadhātubhāvadīpakaṃ vacanaṃ	13541	
PA_tika-abh02_t:1354_14	tādisāya manodhātuyāpi manoviññāṇadhātubhāvameva dīpeyyāti kathaṃ tassā nivattakaṃ	13541	
PA_tika-abh02_t:1354_15	siyāti āha “na hi yaṃ codīyati, tadeva parihārāya hotī”ti.	13541	
PA_tika-abh02_t:1355_0	Yadi evaṃ pañcadvārāvajjanassa manoviññāṇadhātubhāvāpatti evāti codanaṃ manasi katvā	1355	
PA_tika-abh02_t:1355_1	āha “manodhātuyāpī”tiādi. Pañcaviññāṇehi manodhātūhi ca visiṭṭho sabhāvo pañcaviññāṇa…pe…	1355	
PA_tika-abh02_t:1355_2	sabhāvo, tassa vasena. Cutipaṭisandhibhavaṅgānanti tadārammaṇampi bhavaṅgantogadhaṃ	1355	
PA_tika-abh02_t:1355_3	katvā vuttaṃ. Javanāvasānānīti vā javanārammaṇattā tadārammaṇampi gahitaṃ daṭṭhabbaṃ.	1355	
PA_tika-abh02_t:1355_4	Tenevāha “chadvārikacittehi vā”tiādi.	1355	
PA_tika-abh02_t:1356_0	Visuṃ kātuṃ yuttanti āvajjanampi yadipi rūpādivisayaṃ hoti, javanaṃ viya ārammaṇarasānubhavanaṃ	1356	
PA_tika-abh02_t:1356_1	pana na hotīti edise ṭhāne visuṃ kātabbameva. Mano cāti ca-saddo “manañca paṭiccā”tiādīsu	1356	
PA_tika-abh02_t:1356_2	viya na sampiṇḍanattho, atha kho byatirekattho daṭṭhabbo.	1356	
PA_tika-abh02_t:1357	Abhidhammabhājanīyavaṇṇanā niṭṭhitā.	135	
PA_tika-abh02_t:1358	3. Pañhapucchakavaṇṇanā	135	
PA_tika-abh02_t:1359_0	Heṭṭhā vuttanayattāti dhammadhātumanoviññāṇadhātūnaṃ “pañcapaṇṇāsa kāmāvacaradhamme	1359	
PA_tika-abh02_t:1359_1	ārabbha rajjantassā”tiādinā parittārammaṇādibhāve dassiyamāne “cittuppādarūpavasena	1359	
PA_tika-abh02_t:1359_2	taṃ taṃ samudāyaṃ ekekaṃ dhammaṃ katvā”tiādinā tadatthassa khandhavibhaṅgavaṇṇanādīsu vuttanayattā.	1359	
PA_tika-abh02_t:1360	Pañhapucchakavaṇṇanā niṭṭhitā.	136	
PA_tika-abh02_t:1361	Dhātuvibhaṅgavaṇṇanā niṭṭhitā.	136	
PA_tika-abh02_t:1362	4. Saccavibhaṅgo	136	
PA_tika-abh02_t:1363	1. Suttantabhājanīyavaṇṇanā	136	
PA_tika-abh02_t:1364	Uddesavaṇṇanā	136	
PA_tika-abh02_t:1365_0	189. Saccavinimuttaṃ natthi pavattinivattitadubhayahetusandassanavasena pavattanato.	1365	
PA_tika-abh02_t:1365_1	Saccesu kamatīti saccesu visayabhūtesu pavattati. Desetabbatthavisayā hi desanāti.	1365	
PA_tika-abh02_t:1365_2	Etesu kamatīti etesu ariyasaccesu pariññādikiccasādhanavasena pavattati. “Sīlasamādhipaññāsaṅkhāta”nti	1365	
PA_tika-abh02_t:1365_3	vuttaṃ atthasabhāvaṃ kamanakiriyāya kattubhāvena gahitanti pākaṭataraṃ katvā dassetuṃ	1365	
PA_tika-abh02_t:1365_4	“kiṃ kamatī”ti pucchati. Tabbohārenāti tadupacārena. Etena nippariyāyena atthasabhāvaṃ	1365	
PA_tika-abh02_t:1365_5	sāsanaṃ, pariyāyena vacanasabhāvanti dasseti.	1365	
PA_tika-abh02_t:1366_0	Taṃsabhāvāti dukkhādisabhāvā. Amusāsabhāvāti bādhanādibhāvena bhūtasabhāvā. Aññākārarahitāti	1366	
PA_tika-abh02_t:1366_1	abādhanādiākāravivittā. Dvidhāti dukkhadukkhatātannimittatāhi. Rāgādikilesapariḷāho	1366	
PA_tika-abh02_t:1366_2	kilesadāho. Santānassa avipphārikatākaraṇaṃ puggalahiṃsanaṃ. Attano eva tikhiṇabhāvoti	1366	
PA_tika-abh02_t:1366_3	saṅkhatadhammassa attano sabhāveneva rujāvahatikkhabhāvo. Sarasenevāti sabhāveneva.	1366	
PA_tika-abh02_t:1366_4	Sampiṇḍakassa samudayassa, kilesasantāparahitassa maggassa, avipariṇāmassa nirodhassa	1366	
PA_tika-abh02_t:1366_5	dassanena yathāsaṅkhyaṃ dukkhassa saṅkhatasantāpavipariṇāmaṭṭhā āvi bhavantīti āha	1366	
PA_tika-abh02_t:1366_6	“itare yathākkamaṃ samudayamagganirodhadassanehi āvibhavanākārā”ti. Byāpetvāti bhavādīsu	1366	
PA_tika-abh02_t:1366_7	nānārammaṇesu ca visaṭā hutvā. Anekatthattā dhātūnaṃ “ūhanaṃ rāsikaraṇa”nti vatvā	1366	
PA_tika-abh02_t:1366_8	puna tadatthaṃ vivarati “dukkhanibbattana”nti. Ekavokārabhavepi hi rāsibhūtameva	1366	
PA_tika-abh02_t:1366_9	dukkhaṃ nibbattati anekadhammasamūhato, pageva catupañcavokārabhavesu. Ettha ca byāpanatthaṃ	1366	
PA_tika-abh02_t:1366_10	ākāraṃ, tassa ca ya-kārāgamaṃ katvā sampiṇḍanatthaṃ āyūhananti padaṃ veditabbaṃ.	13661	
PA_tika-abh02_t:1366_11	Nidadātīti dukkhassa ekantakāraṇattā taṃ nidassentaṃ viya janetīti dassento “idaṃ	13661	
PA_tika-abh02_t:1366_12	taṃ dukkha”ntiādimāha. Dukkha…pe… āvi bhavati rogadassanena viya roganidānaṃ. Saṃyoga…pe…	13661	
PA_tika-abh02_t:1366_13	dassanehīti saṃyogaṭṭho visaṃyogasabhāvassa nirodhassa, palibodhaṭṭho niyyānasabhāvassa	13661	
PA_tika-abh02_t:1366_14	maggassa dassanena āvi bhavatīti attho. Teti saṃyogapalibodhaṭṭhā.	13661	
PA_tika-abh02_t:1367_0	Etthāti etasmiṃ ārammaṇabhūte sati. Samudayato viveko vivekaṭṭho. Nirodho ca taṇhākkhayabhāvato	1367	
PA_tika-abh02_t:1367_1	samudayato vivitto, tasmā avivekabhūtassa samudayassa dassanena nirodhassa vivekaṭṭho	1367	
PA_tika-abh02_t:1367_2	āvi bhavati, nibbānādhigamahetubhūtassāpi maggassa sappaccayatāya saṅkhatabhāvaṃ	1367	
PA_tika-abh02_t:1367_3	passato appaccayassa nirodhassa asaṅkhataṭṭho āvi bhavati, tathā maraṇadhammatāya	1367	
PA_tika-abh02_t:1367_4	dukkhaṃ vinassantaṃ passato amaraṇadhammassa nirodhassa amataṭṭho āvi bhavatīti imamatthaṃ	1367	
PA_tika-abh02_t:1367_5	dasseti “vivekā”tiādinā. Itare samudayanirodhadukkhadassanehīti ettha samudayadassanena	1367	
PA_tika-abh02_t:1367_6	“nāyaṃ hetu nibbānādhigamāya, ayaṃ pana hetū”ti hetuṭṭho āvi bhavati. Tathā paramagambhīrassa	1367	
PA_tika-abh02_t:1367_7	nipuṇatarassa duddasassa nirodhassa dassanena dassanaṭṭho sukhumarūpadassanena cakkhuno	1367	
PA_tika-abh02_t:1367_8	viya, dukkhadassanena pana anekarogāturakapaṇajanadassanena issarajanassa uḷārabhāvo	1367	
PA_tika-abh02_t:1367_9	viya maggassa ādhipateyyaṭṭho āvi bhavati.	1367	
PA_tika-abh02_t:1368_0	Te panete hetuṭṭhādike sarūpato dassetuṃ “tattha palibodhupacchedavasenā”tiādi vuttaṃ.	1368	
PA_tika-abh02_t:1368_1	Tattha palibodhupacchedavasenāti samudayappahānavasena. “Maggādhipatino dhammā”ti	1368	
PA_tika-abh02_t:1368_2	vacanatoti yasmā satipi jhānādīnaṃ ārammaṇādhipatibhāve “jhānādhipatino dhammā”ti	1368	
PA_tika-abh02_t:1368_3	evamādi na vuttaṃ, “maggādhipatino dhammā” icceva pana vuttaṃ. Tasmā sātisayo maggaṅgadhammānaṃ	1368	
PA_tika-abh02_t:1368_4	ārammaṇādhipatibhāvo. Tenāha “visesato vā ārammaṇādhipatibhūtā maggaṅgadhammā hontī”ti.	1368	
PA_tika-abh02_t:1368_5	So tesaṃ ākāroti yo maggaṅgānaṃ garuṃ katvā paccavekkhaṇavasena pavattadhammānaṃ	1368	
PA_tika-abh02_t:1368_6	ārammaṇādhipatipaccayatāsaṅkhāto ākāro, so maggassa ādhipateyyaṭṭho. Purimo pana	1368	
PA_tika-abh02_t:1368_7	ādhipateyyaṭṭho sahajātādhipativasena vutto. Abhisametabbaṭṭhoti yathāvuttapīḷanādiatthameva	1368	
PA_tika-abh02_t:1368_8	paṭivijjhitabbatāya ekajjhaṃ katvā vadati. Tena abhisamayasaddaṃ kammatthaṃ dasseti.	1368	
PA_tika-abh02_t:1368_9	Abhisamayassāti ñāṇassa. Pavattiākāroti parijānanādivisesākāro. So hi maggakkhaṇe	1368	
PA_tika-abh02_t:1368_10	asammohato siddho, pacchā paccavekkhaṇādinā pākaṭo hoti. Ākāropi ñāṇena araṇīyato	13681	
PA_tika-abh02_t:1368_11	atthoti vuccatīti katvā tatiyanayo dassito. Pīḷanādinā dassito visayavibhāgenapi	13681	
PA_tika-abh02_t:1368_12	visayivibhāgo hoti yathā “rūpasaññā, saddasaññā”ti.	13681	
PA_tika-abh02_t:1369_0	Kucchitaṃ khanti garahitaṃ hutvā asāraṃ. “Samāgamo”tiādinā anvayato byatirekato ca	1369	
PA_tika-abh02_t:1369_1	saṃ-saddassa saṃyogatthajotakattamāha. “Uppannaṃ udita”ntiādīsu kevalassa panna-saddassa,	1369	
PA_tika-abh02_t:1369_2	ita-saddassa ca payoge uppattiatthassa anupalabbhanato, u-saddassa ca payoge upalabbhanato	1369	
PA_tika-abh02_t:1369_3	so uppattiatthaṃ dīpetīti āha “evaṃ uppannaṃ uditanti etthāpī”ti. Visuṃ payujjamānāti	1369	
PA_tika-abh02_t:1369_4	āgama-ita-padehi vinā payujjamānā. Sadhātukanti antonītena dhātunā sadhātukaṃ. Teneva	1369	
PA_tika-abh02_t:1369_5	te “upasaggā”ti ca vuttā.	1369	
PA_tika-abh02_t:1370_0	Dukkhavivekabhāvanti dukkhavivittataṃ. Nivattiyāti nibbānassa. Nivattetvāti anuppādasaddena	1370	
PA_tika-abh02_t:1370_1	visesanavasena nivattetvā. Nirodhapaccayatā nirodhassa maggassa ārammaṇapaccayatā.	1370	
PA_tika-abh02_t:1370_2	Puggalasacchikiriyādhammabhāvehīti puggaladhammabhāvena sacchikaraṇadhammabhāvena	1370	
PA_tika-abh02_t:1370_3	ca. Phalanti ariyaphalaṃ. Tassāti niṭṭhānabhūtāya phalasaṅkhātāya dukkhanirodhappattiyā	1370	
PA_tika-abh02_t:1370_4	abhisamayabhūtāya dukkhanirodhappattiyā paṭipadatā daṭṭhabbā.	1370	
PA_tika-abh02_t:1371	Paṭivijjhanakāle nippariyāyena buddhādisamaññāti āha “paṭividdhakāle pavatta”nti. Tato evāti tena pakāsitattā eva.	137	
PA_tika-abh02_t:1372_0	Tannimittabhāvoti jātiādi viya adhiṭṭhānabhāvena dukkhassa kāraṇabhāvo, na samudayasaccaṃ	1372	
PA_tika-abh02_t:1372_1	viya pabhavabhāvena. Udayabbayapīḷitabhāvo saṅkhāradukkhatā. Pavattanamevāti pavatti	1372	
PA_tika-abh02_t:1372_2	eva. Kiccaṃ rasoti rasassa kiccatthataṃ dasseti. Pavattinivattīsūti niddhāraṇe bhummaṃ.	1372	
PA_tika-abh02_t:1372_3	Avikāratā vikārābhāvo niccatā.	1372	
PA_tika-abh02_t:1373_0	Marīcimāyāattānanti marīciyā māyāya attano ca ariyañāṇassāti ariyānaṃ ñāṇassa. Tena	1373	
PA_tika-abh02_t:1373_1	ariyānaṃ maggañāṇānusārena pavattanakañāṇampi saṅgahitaṃ hoti. Tenāha “avitathagāhakassā”tiādi.	1373	
PA_tika-abh02_t:1373_2	Tesanti paṭivedhapaccavekkhaṇañāṇānaṃ. Tattha paṭivedhañāṇassa paṭivijjhitabbatā	1373	
PA_tika-abh02_t:1373_3	gocarabhāvo, itarassa ārammaṇabhāvo. Paṭivijjhitabbatā, ārammaṇabhāvo vā paṭivedhañāṇassa	1373	
PA_tika-abh02_t:1373_4	gocarabhāvo, itarassa ārammaṇabhāvova.	1373	
PA_tika-abh02_t:1374_0	Bādhakappabhavabhāvenāti bādhakassa uppādakabhāvena visuṃ gahitattā na taṇhā bādhakabhāvena	1374	
PA_tika-abh02_t:1374_1	gahitā pavattipavattihetūnaṃ asaṅkaravasena bodhanato. Evañca katvā abhidhammabhājanīyepi	1374	
PA_tika-abh02_t:1374_2	ayamatthavaṇṇanā yujjateva. Yadipi evaṃ “dukkhameva bādhaka”nti niyamānupapatti,	1374	
PA_tika-abh02_t:1374_3	samudayabhāvappasaṅgo cāti codanaṃ sandhāyāha “jātiādīnaṃ viya vā”tiādi. Bādhakattassa	1374	
PA_tika-abh02_t:1374_4	bādhakatte ca niyamoti āha “dvidhāpi bādhakatthāvadhāraṇenā”ti. Yathā hi bādhakattassa	1374	
PA_tika-abh02_t:1374_5	dukkhe niyatatā, evaṃ dukkhassa ca bādhakatte niyatatāti. Suttantabhājanīye taṇhāya	1374	
PA_tika-abh02_t:1374_6	eva samudayabhāvassa dassitattā taṇhāvasena niyamaṃ dassento “na taṇhāya vinā”tiādimāha.	1374	
PA_tika-abh02_t:1374_7	Suttantabhājanīyavaṇṇanā hesāti. “Kusalehi vinā”tiādinā dukkhahetutāya taṇhāya padhānabhāvamāha.	1374	
PA_tika-abh02_t:1374_8	Tathā hi sā kammavicittatāya hetubhāvaṃ gacchantī visesena kammassa sahakārikāraṇaṃ	1374	
PA_tika-abh02_t:1374_9	hotīti. Dvidhāpi niyamenāti maggova niyyānaṃ, niyyānameva ca maggoti dvippakārena niyamena.	1374	
PA_tika-abh02_t:1375_0	Vacīsaccaṃ saccavācā, taṃsamuṭṭhāpikā cetanā cāti āha “viratisacceti musāvādaviratiya”nti.	1375	
PA_tika-abh02_t:1375_1	Keci pana “viratisaccaṃ samādānaviratī”ti vadanti, tesampi na samādānamattaṃ viratisaccaṃ,	1375	
PA_tika-abh02_t:1375_2	atha kho samādānāvisaṃvādanaṃ. Taṃ pana paṭiññāsaccattā musāvādaviratiyeva hoti.	1375	
PA_tika-abh02_t:1375_3	Tenāha “na hi aññaviratīsu saccasaddo niruḷho”ti. Satipi dukkhasamudayāvabodhe yāvadeva	1375	
PA_tika-abh02_t:1375_4	nirodhamaggādhigamatthā paññābhāvanāti pacchimadvayasseva saccatthaṃ sātisayaṃ, tadadhigamassa	1375	
PA_tika-abh02_t:1375_5	ca avivādahetukaṃ sutte vibhāvitaṃ dassento “tassa panā”tiādimāha.	1375	
PA_tika-abh02_t:1376_0	Ṭhānaṃ natthīti attano vādapatiṭṭhāpanakāraṇaṃ natthīti attho. Attabhāvapaṭilābheneva	1376	
PA_tika-abh02_t:1376_1	sattānaṃ jātiādīnaṃ patti sammukhībhāvo ca jāyatīti āha “sampattatā, paccakkhatā	1376	
PA_tika-abh02_t:1376_2	ca paṭhamatā”ti. Bhagavato desanākkameneva vā paṭhamāditā daṭṭhabbā.	1376	
PA_tika-abh02_t:1377_0	Parijananādīhīti pariññāppahānasacchikiriyābhāvanāhi, nissakkavacanañcetaṃ aññasaddapekkhāya.	1377	
PA_tika-abh02_t:1377_1	Dhammañāṇakiccanti sabhāvadhammāvabodhakiccaṃ. Pariññeyyādīni etapparamānevāti ito	1377	
PA_tika-abh02_t:1377_2	paraṃ neyyaṃ natthīti dasseti.	1377	
PA_tika-abh02_t:1378_0	Dukkhādīnaṃ ariyasaccabhāvassa anurūpaṃ yuttaṃ, ācariyaparamparāgataṃ vā savanaṃ	1378	
PA_tika-abh02_t:1378_1	anussavo. Sutānusārena, aññathā vā kakkhaḷaphusanādianiccādisabhāvasāmaññākārapariggaṇhanaṃ	1378	
PA_tika-abh02_t:1378_2	ākāraparivitakko. Yathāvitakkitākārassa diṭṭhisaṅkhātāya dassanabhūtāya paññāya nijjhānakkhamanaṃ	1378	
PA_tika-abh02_t:1378_3	rocanaṃ diṭṭhinijjhānakkhanti. Ādicco viya pabhāya nirodhaṃ phusati sacchikaroti	1378	
PA_tika-abh02_t:1378_4	kilesandhakāraṃ viddhaṃseti. Cattāripi saccāni passatīti vuttaṃ “yo, bhikkhave, dukkhaṃ passatī”tiādinā.	1378	
PA_tika-abh02_t:1379_0	Kālantaradassananti nānābhisamayaṃ vadati. Ekadassinoti ekasaccadassino. Na yojetabbā	1379	
PA_tika-abh02_t:1379_1	siyāti yojanāyañca sabbadassanaṃ dassanantaraparamanti dassanānuparamo āpajjeyya,	1379	
PA_tika-abh02_t:1379_2	saccānañca nānābhisamaye dukkhadassanādīhi paṭhamamaggādippaheyyānaṃ saṃyojanattayādīnaṃ	1379	
PA_tika-abh02_t:1379_3	ekadesappahānaṃ āpajjati. Tathā ca sati ekadesasotāpattimaggaṭṭhatā, tadanantarañca	1379	
PA_tika-abh02_t:1379_4	pattabbena phalena ekadesasotāpannatā ca āpajjati, tasmā na saccānaṃ nānābhisamayo	1379	
PA_tika-abh02_t:1379_5	yutto. Yathā ca nānābhisamayo na yutto, evaṃ ārammaṇābhisamayopi. Yadi hi ārammaṇakaraṇena	1379	
PA_tika-abh02_t:1379_6	catusaccābhisamayo icchito, na maggo sayameva attānaṃ ārammaṇaṃ karotīti aparipuṇṇo	1379	
PA_tika-abh02_t:1379_7	saccābhisamayo siyā. Aññena maggena maggo ālambīyatīti paripuṇṇovāti ce? Evaṃ sati	1379	
PA_tika-abh02_t:1379_8	yena maggena maggo ālambito, sopi aññena, sopi aññenāti anavaṭṭhānaṃ siyā, tasmā	1379	
PA_tika-abh02_t:1379_9	na ārammaṇapaṭivedhato catusaccābhisamayo yutto, vuttanayeneva pana yutto. Kiñca	1379	
PA_tika-abh02_t:1379_10	paricchinditabbaṃ samucchinditabbañca ālambitvā paricchedasamucchedabhāvanā maggañāṇassa	13791	
PA_tika-abh02_t:1379_11	na yuttā tato anissaṭabhāvato, sabbasaṅkhatavinissaṭaṃ nibbānameva pana ārammaṇatā	13791	
PA_tika-abh02_t:1379_12	yuttā. Ahetukadiṭṭhi akiriyadiṭṭhiggahaṇena gahitā hetubyāpārova paramatthato kiriyāti katvā.	13791	
PA_tika-abh02_t:1380	Pavattetīti sajjati, pavattiyā vā hetu hoti. Nivattetīti saṃharati palayaṃ gameti, palokatādivasena vā mokkhahetu hoti. Padhānatoti pakatito, yaṃ “abyatta”ntipi vuccati.	138	
PA_tika-abh02_t:1381	“Kālo karoti bhūtāni, kālo saṃharatī pajā;	138	
PA_tika-abh02_t:1382	Kālo sutte jāgarati, kālo hi duratikkamo”ti. –	138	
PA_tika-abh02_t:1383_0	Evaṃvādā kālavādino. “Kaṇṭakassa tikhiṇatā, kapiṭṭhaphalādīnaṃ parimaṇḍalatā, migapakkhisarīsapādīnaṃ	1383	
PA_tika-abh02_t:1383_1	vicittabhāvoti evamādayo kena kāritā? Sabhāveneva siddhā, evaṃ sabbampi, na ettha	1383	
PA_tika-abh02_t:1383_2	kassaci kāmakāro”ti evaṃvādā sabhāvavādino. “Loko niyato acchejjasuttāvutābhejjamaṇisadiso,	1383	
PA_tika-abh02_t:1383_3	na ettha kassaci purisakāro”ti evaṃpavattavādā niyativādino, –	1383	
PA_tika-abh02_t:1384	“Yadicchāya pavattanti, yadicchāya nivattare;	138	
PA_tika-abh02_t:1385	Yadicchāya sukhadukkhaṃ, tasmā yadicchatī pajā”ti. –	138	
PA_tika-abh02_t:1386_0	Evaṃpavattavādā yadicchāvādisaṅkhātā adhiccasamuppattivādino ca ettha sabhāvavāde	1386	
PA_tika-abh02_t:1386_1	eva antogadhāti daṭṭhabbā. Aṇūhi loko pavattatīti ājīvakavādaṃ sandhāyāha. So hi	1386	
PA_tika-abh02_t:1386_2	akāraṇapariggaho. Kaṇādavādo pana issaricchāvasena aṇūnaṃ saṃyogaviyogato lokassa	1386	
PA_tika-abh02_t:1386_3	pavattinivattiṃ vadati. Padhānassa appavattīti mahatādibhāvena apariṇāmo, anabhibyatti	1386	
PA_tika-abh02_t:1386_4	vā. “Ahamañño, pakati aññā”ti evaṃ pavattapakatipurisantarajānanena attasukhadukkhamohesu	1386	
PA_tika-abh02_t:1386_5	avibhāgaggahaṇe nivattite kira vuttanayena padhānaṃ nappavattati, so vimokkhoti kāpilā.	1386	
PA_tika-abh02_t:1386_6	Evamādīti ādi-saddena mahābrahmuno samīpatā, saṃyogoti evamādīnampi saṅgaho veditabbo.	1386	
PA_tika-abh02_t:1387_0	Ekattāti ekabhāvato ekopi vutto. Tayoti kiccavibhāgena. Tānīti sammāvācādisīlāni.	1387	
PA_tika-abh02_t:1387_1	Chandassa saddahanānukūlāpi chandanavasena pavatti hotīti saddhindriyasaddhābalehi	1387	
PA_tika-abh02_t:1387_2	saddhiṃ chandiddhipādo vutto. Tādise kāle upekkhānimittānubrūhanena upakārā samādhissa	1387	
PA_tika-abh02_t:1387_3	samavāhitāvasena tādisakiccāva upekkhā veditabbā.	1387	
PA_tika-abh02_t:1388	Vighātakattāti saṃharaṇīyavasena vihantabhāvato.	138	
PA_tika-abh02_t:1389_0	Ariyasaccadvayanti samudayamaggasaccadvayaṃ. Tenevāti yathāvuttadukkhādisaddānaṃ	1389	
PA_tika-abh02_t:1389_1	pariññeyyādivācakattā eva. Ādipadasaṅgahoti “dukkhaṃ, na ariyasacca”nti iminā catukke	1389	
PA_tika-abh02_t:1389_2	ādipade saṅgaho. Tadapekkhanti ariyasaccasaddāpekkhaṃ dukkhasaddaṃ. Catutthapadasaṅgahoti	1389	
PA_tika-abh02_t:1389_3	“neva dukkhaṃ, na ariyasacca”nti iminā padena saṅgaho. Avasesakilesādayoti taṇhāvajjakilesā	1389	
PA_tika-abh02_t:1389_4	avasesākusalā, sāsavāni kusalamūlāni, sāsavā ca kusaladhammā. Te hi abhidhammabhājanīye	1389	
PA_tika-abh02_t:1389_5	samudayabhāvena vuttā, na ariyasaccabhāvenāti āha “samudayo, na ariyasacca”nti. Aññāni	1389	
PA_tika-abh02_t:1389_6	maggaṅgānīti phalasammādiṭṭhiādayo. Iminā nayenāti etthāyaṃ yojanā – atthi samudayo,	1389	
PA_tika-abh02_t:1389_7	na ariyasaccaṃ, atthi ariyasaccaṃ, na samudayo, atthi samudayo ceva ariyasaccañca,	1389	
PA_tika-abh02_t:1389_8	atthi neva samudayo, na ariyasaccaṃ. Tattha paṭhamapadaṃ vuttatthaṃ. Nirodho ariyasaccaṃ,	1389	
PA_tika-abh02_t:1389_9	na samudayo, taṇhā samudayo ceva ariyasaccañca, maggasampayuttā dhammā sāmaññaphalāni	1389	
PA_tika-abh02_t:1389_10	ca yassa pahānāya bhagavati brahmacariyaṃ vussati, tadabhāvato neva samudayo, na	13891	
PA_tika-abh02_t:1389_11	ariyasaccaṃ. Itarasaccadvayaṃ ariyasaccaṃ tassa tassa pabhāvakaṭṭhena siyā samudayo,	13891	
PA_tika-abh02_t:1389_12	na pana yassa pahānāya bhagavati brahmacariyaṃ vussati tathatthena. Itaracatukkadvayepi	13891	
PA_tika-abh02_t:1389_13	ādipadaṃ vuttatthameva. Sesesu samudayo ariyasaccaṃ, na nirodho, asaṅkhatadhātu nirodho	13891	
PA_tika-abh02_t:1389_14	ceva ariyasaccañca, maggasampayuttā dhammā, sāmaññaphalāni ca yassa sacchikiriyāya	13891	
PA_tika-abh02_t:1389_15	bhagavati brahmacariyaṃ vussati tathatthena neva nirodho, na ariyasaccaṃ. Itarasaccadvayaṃ	13891	
PA_tika-abh02_t:1389_16	ariyasaccaṃ, nirodhadhammatāya siyā nirodho, na pana yassa sacchikiriyāya bhagavati	13891	
PA_tika-abh02_t:1389_17	brahmacariyaṃ vussati tathatthena. Tathā nirodho ariyasaccaṃ, na maggo, ariyamaggo	13891	
PA_tika-abh02_t:1389_18	maggo ceva ariyasaccañca, maggasampayuttā dhammā, sāmaññaphalāni ca yassa bhāvanāya	13891	
PA_tika-abh02_t:1389_19	bhagavati brahmacariyaṃ vussati tathatthena neva maggo, na ariyasaccaṃ. Itarasaccadvayaṃ	13891	
PA_tika-abh02_t:1389_20	siyā maggo upapattimaggabhāvato, na pana yassa bhāvanāya bhagavati brahmacariyaṃ	13892	
PA_tika-abh02_t:1389_21	vussati tathatthena.	13892	
PA_tika-abh02_t:1390_0	Santanti samānaṃ. Evaṃ itaresupīti kātabbāpi kiriyā kārakarahitā kevalaṃ attano paccayehi	1390	
PA_tika-abh02_t:1390_1	tāya pavattamānāya paccayasāmaggī kiriyaṃ karotīti vohāramattaṃ hoti. Nibbutigamakesupi eseva nayo.	1390	
PA_tika-abh02_t:1391_0	Sāsavatā asubhatā kilesāsucipaggharaṇato. Dukkhādīnanti dukkhasamudayamaggānaṃ. Samudayādibhāvoti	1391	
PA_tika-abh02_t:1391_1	dukkhassa samudayamaggabhāvo, samudayassa maggadukkhabhāvo, maggassa dukkhasamudayabhāvo	1391	
PA_tika-abh02_t:1391_2	ca, na pana nirodhabhāvo dukkhādīnanti sambandho. Aññamaññasamaṅgitāti dukkhādīnaṃ	1391	
PA_tika-abh02_t:1391_3	itarītarasabhāvayogo. Taṇhāyāti ādhāre bhummaṃ. Punabbhavassāti punabhavasaṅkhātassa	1391	
PA_tika-abh02_t:1391_4	āyatidukkhassa. Pakativādīnanti kāpilānaṃ. Vikārāti mahatādayo byattā. Vibhāvatoti	1391	
PA_tika-abh02_t:1391_5	abhibyattito, pariṇāmato vā pubbe. Paṭippalīnā cāti pacchā pakatiyaṃ palayaṃ gatā	1391	
PA_tika-abh02_t:1391_6	vesammaṃ muñcitvā sattādisamabhāvena anto samoruddhā. Tenāha “pakatibhāveneva tiṭṭhantī”ti.	1391	
PA_tika-abh02_t:1391_7	Pakatibhāvenevāti abyattabhāveneva. Samudayabhāvenāti taṇhāsaṅkhātapabhavabhāvena.	1391	
PA_tika-abh02_t:1391_8	Aññathā taṃsampayuttaavijjādīnampi samudayabhāvo labbhatevāti. Avibhattehīti vesammavirahena	1391	
PA_tika-abh02_t:1391_9	pakatibhāvaṃ gatehi. “Vikārehī”ti sāmaññato vutte “mahantā”tiādinā sarūpato dasseti.	1391	
PA_tika-abh02_t:1391_10	Tattha mahantoti mahābuddhi. Tañhi kāpilā “mahāajjhāsayo”ti ca voharanti. Rūpatammattādayo	13911	
PA_tika-abh02_t:1391_11	pañca tammattā, ahaṃkāro cāti cha avisesā. Cakkhu sotaṃ ghānaṃ jivhā kāyo vācā pāṇi	13911	
PA_tika-abh02_t:1391_12	pādo pāyu upatthaṃ manoti ekādasindriyāni. Pathavī āpo tejo vāyo ākāsanti pañca bhūtavisesā,	13911	
PA_tika-abh02_t:1391_13	tehi. “Pakatibhāveneva ṭhitehī”ti iminā “avibhattehī”ti padassa atthaṃ vadati. Sagabbhāti	13911	
PA_tika-abh02_t:1391_14	sabījā asuññatā. Tantūsūti suttesu samavāyikāraṇabhūtesu. Tathā kapālesu. Tividhañhi	13911	
PA_tika-abh02_t:1391_15	te kāraṇaṃ vadanti upādānakāraṇaṃ nimittakāraṇaṃ samavāyikāraṇanti. Tattha turivemasalākādayo	13911	
PA_tika-abh02_t:1391_16	upādānakāraṇaṃ. Tantavāyo nimittakāraṇaṃ. Tantavo samavāyikāraṇanti. Dvīsu aṇūsūti	13911	
PA_tika-abh02_t:1391_17	pathavībhūtesu vā āpotejovāyobhūtesu vā dvīsu paramāṇūsu. Idhabuddhivohārajanakoti	13911	
PA_tika-abh02_t:1391_18	“idha tantūsu paṭo, idha kapālesu ghaṭo, idha bīraṇesu ghaṭo”tiādinā nayena hetuphalānaṃ	13911	
PA_tika-abh02_t:1391_19	sambandhabhūtena sattānaṃ idhabuddhivohārā jāyanti. So govisāṇānaṃ viya avisuṃ sahasiddhānaṃ	13911	
PA_tika-abh02_t:1391_20	sambandho samavāyo. Khāṇusenānaṃ viya pana visuṃsiddhānaṃ sambandho saṃyogo. Tīsu	13912	
PA_tika-abh02_t:1391_21	aṇūsu tiaṇukaṃ phalaṃ samavetaṃ ekībhūtamiva sambandhanti yojanā. “Samaveta”nti etassa	13912	
PA_tika-abh02_t:1391_22	“ekībhūtamiva sambandha”nti idaṃ atthavivaraṇaṃ. Mahāparimāṇanti mahantaparimāṇaṃ	13912	
PA_tika-abh02_t:1391_23	mahāpathavīādikaṃ ekaṃ phalaṃ, yaṃ te “kāriyaṃ drabya”nti vadanti. Yehi kāraṇehi	13912	
PA_tika-abh02_t:1391_24	āraddhaṃ kāriyadrabyaṃ, tadantogadhāni eva tāni kāraṇāni maññantīti āha “attano antogadhehi	13912	
PA_tika-abh02_t:1391_25	kāraṇehī”ti. Sati samavāye hetumhi phalaṃ samavetanti phale hetu siyā, taṃ natthīti	13912	
PA_tika-abh02_t:1391_26	dassento āha “samavāyābhāvā phale hetu natthīti hetusuññaṃ phala”nti.	13912	
PA_tika-abh02_t:1392_0	Āhārabhedeti kabaḷīkārādiāhāravisese. Tappaccayadhammabhedeti ajjhoharaṇīyavatthusaḷāyatanaavijjāabhisaṅkhārasaṅkhāte	1392	
PA_tika-abh02_t:1392_1	tesaṃ paccayabhūtadhammavisese, ojaṭṭhamakarūpavedanāpaṭisandhiviññāṇanāmarūpasaṅkhāte	1392	
PA_tika-abh02_t:1392_2	vā tannibbattadhammavisese, te paccayā etesaṃ dhammavisesānanti tappaccayadhammabhedā.	1392	
PA_tika-abh02_t:1392_3	Rūpādiārammaṇavasena vāti yojanā. Yānadvayavasenāti samathavipassanāyānadvayavasena.	1392	
PA_tika-abh02_t:1392_4	Kiñcāpi maggakkhaṇe samathavipassanā yuganaddhāva, yathā pana suññatādisamaññā, evaṃ	1392	
PA_tika-abh02_t:1392_5	samathavipassanāsamaññāpi āgamanato maggassa siyunti āha “āgamanavasena vutto”ti.	1392	
PA_tika-abh02_t:1392_6	Yassa vā paññindriyaṃ adhikaṃ, tassa maggo vipassanā, itarassa samathoti evamettha attho daṭṭhabbo.	1392	
PA_tika-abh02_t:1393	Samādhijāti samādhānaṭṭhova. Tato evāti samādhianuguṇakiriyattāva.	139	
PA_tika-abh02_t:1394_0	Ādāya ūhitvāti gahetvā viya takketvā vitakketvā. Dvinnanti sammādiṭṭhisammāsaṅkappānaṃ.	1394	
PA_tika-abh02_t:1394_1	Purimakālassa viya niddeso yathā “ekaṃ khandhaṃ paṭicca tayo khandhā”ti, “ekaṃ mahābhūtaṃ	1394	
PA_tika-abh02_t:1394_2	paṭicca tayo mahābhūtā”ti ca.	1394	
PA_tika-abh02_t:1395_0	Ogāhitunti ñāṇena paṭivijjhituṃ. Gahetuṃ asakkuṇeyyatāya saṇhattaṃ. Sukhumāya paññāya	1395	
PA_tika-abh02_t:1395_1	gahetabbatāya sukhumattaṃ. Itīti iminā kamenāti ayamatthoti adhippāyenāha “itisaddena	1395	
PA_tika-abh02_t:1395_2	vijānanakkamaṃ dassetī”ti. Evaṃ pakārehīti evaṃ-saddena jotiyamāno eva attho pakāra-saddena	1395	
PA_tika-abh02_t:1395_3	vuccatīti “evaṃ-saddena vijānanakāraṇabhūte naye dassetī”ti vuttaṃ. Itīti vā nidassanattho.	1395	
PA_tika-abh02_t:1395_4	Tena vuttappabhede paccāmasanavasena nidasseti. Evaṃ-saddo idamattho. Tena evaṃ pakārehīti	1395	
PA_tika-abh02_t:1395_5	idaṃpakārehi, īdisehīti attho.	1395	
PA_tika-abh02_t:1396	Uddesavaṇṇanā niṭṭhitā.	139	
PA_tika-abh02_t:1397	1. Dukkhasaccaniddeso	139	
PA_tika-abh02_t:1398	Jātiniddesavaṇṇanā	139	
PA_tika-abh02_t:1399_0	190. “Jātiādiniddese”ti iminā “tatthā”ti padassa atthaṃ vadati. Dukkhamātikāti dukkhadukkhādīnaṃ	1399	
PA_tika-abh02_t:1399_1	dukkhavisesānaṃ uddeso. Padadvayeti “pariyāyadukkhaṃ, nippariyāyadukkha”nti etasmiṃ padadvaye.	1399	
PA_tika-abh02_t:1400_0	Dukkhattāyevāti nippariyāyadukkhataṃ vadati. Sabhāvena nāmaṃ visesetīti anvatthasaññataṃ	1400	
PA_tika-abh02_t:1400_1	dasseti. Purimena sabhāvadukkhavācakena dukkhasaddena. So hi visesanaṃ avacchedakabhāvato	1400	
PA_tika-abh02_t:1400_2	pacchimaṃ saṅkhāradukkhaṭṭhaṃ viseseti. So hi nivattetabbagahetabbasādhāraṇattā avacchinditabbo.	1400	
PA_tika-abh02_t:1400_3	Tenāti vipariṇāmaadhiṭṭhānādipakāravisesena.	1400	
PA_tika-abh02_t:1401_0	Desetabbassa atthassa saṅkhipanaṃ idha saṅkhepo, so ca tabbibhāgānaṃ sādhāraṇabhāvoti	1401	
PA_tika-abh02_t:1401_1	āha “saṅkhepo sāmañña”nti. Antokaritvāti antogadhe katvā, saṅgahetvā vā. Ubhayathāpīti	1401	
PA_tika-abh02_t:1401_2	saṅkhepatopi vitthāratopi. Sādhāraṇabhāgānaṃ vibhajanaṃ vibhāgo, vitthāroti āha “vitthāro	1401	
PA_tika-abh02_t:1401_3	pana viseso”ti. Visesantaranivattakoti vibhāgantarāsaṅgāhako.	1401	
PA_tika-abh02_t:1402_0	191. Aparatthāti bhummavacanaṃ sāmiatthe yathā “sabbattha pādaka”nti āha “sāmiatthepi	1402	
PA_tika-abh02_t:1402_1	hi aparatthasaddo sijjhatī”ti. Siddhi pana “itarāhipi dissatī”ti iminā veditabbā.	1402	
PA_tika-abh02_t:1402_2	Yasmā ca evaṃ saddo sambhavati, tasmā pāḷiyaṃ sāmivasena vuttaṃ aṭṭhakathāyaṃ bhummavasena	1402	
PA_tika-abh02_t:1402_3	dassitanti dīpento “tesaṃ tesanti vā”tiādimāha. Aparassāti aparassa sattassa. Manussādibhedo	1402	
PA_tika-abh02_t:1402_4	upapattibhavo gati, tabbisesabhūtā khattiyādisāmaññādhiṭṭhānā khandhā jātīti dassento	1402	
PA_tika-abh02_t:1402_5	“pañcagativasenā”tiādimāha.	1402	
PA_tika-abh02_t:1403_0	Tiṇākāroti tiṇavikappo, tiṇavisesoti attho. Evanti nidassane. Tena vuttappakāraṃ	1403	
PA_tika-abh02_t:1403_1	paṭhamaṃ viññāṇapātubhāvaṃ paccāmasati. Tadupādāyāti tato paṭṭhāya. Ariyabhāvakaraṇattāti	1403	
PA_tika-abh02_t:1403_2	ariyabhāvakāraṇattā. Karotīti hi karaṇaṃ. Ariyasadisattā vā ariyasīlaṃ. Puthujjanakalyāṇakānampi	1403	
PA_tika-abh02_t:1403_3	hi catupārisuddhisīlaṃ ariyasīlasadisaṃ. Ākāravikārāti uppajjanādiākāravikatiyo.	1403	
PA_tika-abh02_t:1403_4	Sahuppādakāti uppādasahitā uppādāvatthā khandhā. Āyatanavasenāti paripuṇṇāparipuṇṇāyatanavasena.	1403	
PA_tika-abh02_t:1403_5	Yonivasenāti aṇḍajādiyonivasena. Ekekeneva padenāti yathā dutiyanaye jātiādipadesu	1403	
PA_tika-abh02_t:1403_6	dvīhi dvīhi padehi paripuṇṇāparipuṇṇāyatanayonivibhāgena sabbasatte pariyādiyitvā	1403	
PA_tika-abh02_t:1403_7	jāti dassitā, na evamidha. Idha panetesu ekekeneva padena avibhāgato sabbasatte pariyādiyitvā.	1403	
PA_tika-abh02_t:1403_8	Ubhayatthāti purimapacchimanayesu bhāvaniddesova yutto. Anabhihite vibhattividhānaṃ,	1403	
PA_tika-abh02_t:1403_9	nābhihiteti. Pākaṭā nibbattīti abhibyattā nibbatti.	1403	
PA_tika-abh02_t:1404_0	Dvinnaṃ dvinnanti ekavokārabhave rūpāyatanadhammāyatanavasena dvinnaṃ, catuvokārabhave	1404	
PA_tika-abh02_t:1404_1	manāyatanadhammāyatanavasena dvinnaṃ. Seseti pañcavokārabhave. Pañcannanti cakkhusotamanorūpadhammāyatanavasena	1404	
PA_tika-abh02_t:1404_2	pañcannaṃ. Tāni hi rūpabhave pañcavokāre upapattikkhaṇe uppajjanti. Kāmadhātuyaṃ	1404	
PA_tika-abh02_t:1404_3	paṭisandhikkhaṇe uppajjamānānanti yojanā. Vikalāvikalindriyānanti aparipuṇṇaparipuṇṇāyatanānaṃ	1404	
PA_tika-abh02_t:1404_4	sattānaṃ. Indriyavaseneva hi āyatanānaṃ vekallaṃ icchitabbaṃ. Tattha vikalindriyassa	1404	
PA_tika-abh02_t:1404_5	sattannaṃ navannaṃ dasannaṃ punapi dasannaṃ, itarassa ekādasannaṃ āyatanānaṃ vasena	1404	
PA_tika-abh02_t:1404_6	saṅgaho veditabbo. Sattannanti kāyamanorūpagandharasaphoṭṭhabbadhammāyatanavasena	1404	
PA_tika-abh02_t:1404_7	sattannaṃ. Gabbhaseyyakañhi sandhāyetaṃ vuttaṃ. Navannanti cakkhusotasaddāyatanavajjānaṃ	1404	
PA_tika-abh02_t:1404_8	navannaṃ. Andhabadhiravasena hidaṃ vuttaṃ. Dasannanti cakkhusaddavajjānaṃ. Puna dasannanti	1404	
PA_tika-abh02_t:1404_9	sotasaddavajjānaṃ. Andhavasena, badhiravasena cetaṃ dvayaṃ vuttaṃ. Ekādasannanti saddavajjānaṃ.	1404	
PA_tika-abh02_t:1405_0	Taṃdukkhabhāvoti pariyāyadukkhabhāvo. Tattha nibbattinivāraṇenāti uppalapadumādīsu	1405	
PA_tika-abh02_t:1405_1	uppattipaṭikkhepena abhāvakathanena. Dukkhuppattikāraṇeti dukkhuppattiyā hetubhūte dukkhuppattiṭṭhāne.	1405	
PA_tika-abh02_t:1406	Maraṇaniddesavaṇṇanā	140	
PA_tika-abh02_t:1407_0	193. Khandhabhedassāti khandhavināsassa. Soti khandhabhedo. Pabandhasamucchedoti	1407	
PA_tika-abh02_t:1407_1	pabandhassa accantasamucchedo. Tabbhāvatoti sammutimaraṇabhāvato. Tadekadesabhāvatoti	1407	
PA_tika-abh02_t:1407_2	tadavayavabhāvato. Tasseva nāmanti asammohatthaṃ vuttaṃ sabbassāpi ekakammanibbattajīvitindriyappabandhavicchedabhāvato.	1407	
PA_tika-abh02_t:1407_3	Sammutimaraṇameva hi jātikkhayamaraṇaṃ, taṃ pana jātikkhayamaraṇaṃ upakkamamaraṇaṃ,	1407	
PA_tika-abh02_t:1407_4	sarasamaraṇanti duvidhaṃ. Tattha sarasamaraṇampi āyukkhayamaraṇaṃ, puññakkhayamaraṇanti	1407	
PA_tika-abh02_t:1407_5	duvidhaṃ. Evametesaṃ tadekadesatā veditabbā. Yañcettha upakkamamaraṇaṃ, taṃ akālamaraṇaṃ.	1407	
PA_tika-abh02_t:1407_6	Sarasamaraṇaṃ kālamaraṇaṃ. Maraṇena sattā yathāladdhaattabhāvena viyujjantīti āha	1407	
PA_tika-abh02_t:1407_7	“sampattibhavakkhandhehi viyojetī”ti.	1407	
PA_tika-abh02_t:1408	Kāraṇatthoti mūlattho. Mūlañhi “ādī”ti vuccati “ko cādi kusalānaṃ dhammānaṃ? Sīlañca suvisuddhaṃ, diṭṭhi ca ujukā”tiādīsu. Tenāha “sandhibandhanacchedamūlakanti attho”ti.	140	
PA_tika-abh02_t:1409	Phalakiriyāgabbhā īdisī hetukiriyāti katvā vuttaṃ “antogadhā”ti. Byasanassa hi āpādakehi āpādanaṃ āpādetabbaāpattiyā saheva sijjhatīti.	140	
PA_tika-abh02_t:1410	Sokaniddesavaṇṇanā	141	
PA_tika-abh02_t:1411_0	194. Sukhaṃ hinoti pavattati etenāti sukhakāraṇaṃ hitaṃ. Bhogabyasanādipadatthavisesanti	1411	
PA_tika-abh02_t:1411_1	bhogabyasanaṃ, sīlabyasananti evaṃ bhogasīlapadānaṃ vasena atthavisesaṃ. Samāsavisesanti	1411	
PA_tika-abh02_t:1411_2	“rogoyeva byasanaṃ, diṭṭhi eva byasana”nti samānādhikaraṇavasena samāsavisesaṃ. Annapānavatthayānādi	1411	
PA_tika-abh02_t:1411_3	paribhuñjitabbato bhogoti adhippeto, so ca dhammasamūhabhāvena. Tabbināsāti ñātibhogabyasanāni	1411	
PA_tika-abh02_t:1411_4	vuttānīti te vikārabhāvena paññāpetabbattā paṇṇattimattā. Parinipphannaṃ nāma khandhapañcakaṃ.	1411	
PA_tika-abh02_t:1411_5	Ataṃsabhāvattā paṇṇatti aparinipphannā, anipphannā ca hotīti vuttaṃ “aparinipphannataṃ	1411	
PA_tika-abh02_t:1411_6	sandhāya anipphannānīti āhā”ti. Na hi paṇṇatti kenaci nipphādīyati. Aññatthāpi aparinipphanne	1411	
PA_tika-abh02_t:1411_7	anipphannavohāro āgatoti dassetuṃ “aparinipphannataṃyevā”tiādimāha. Kāmañcettha aparinipphannaṃ	1411	
PA_tika-abh02_t:1411_8	“anipphanna”nti vuttaṃ, “nipphanna”nti pana na parinipphannameva vuccati, nāpi sabbo	1411	
PA_tika-abh02_t:1411_9	sabhāvadhammoti dassento “khandhavibhaṅge cā”tiādimāha. Nipphannatā vuttāti sambandho.	1411	
PA_tika-abh02_t:1411_10	Anipphannatā sabhāvadhammattepi kenaci na nipphādīyatīti katvā.	14111	
PA_tika-abh02_t:1412_0	Saṅkucitaṃ cintananti pītisomanassapaṭipakkhato, dosasampayogato ca ārammaṇe anabhiratippavattimāha.	1412	
PA_tika-abh02_t:1412_1	Anto attano nissayassa niddahanavasena vā jhānaṃ cintanaṃ antonijjhānaṃ. Satipi anusocanabhāve	1412	
PA_tika-abh02_t:1412_2	attano katākatakusalākusalavisayo manovilekhabhūto vippaṭisāro kukkuccaṃ, yathāvuttaantonijjhānaṃ	1412	
PA_tika-abh02_t:1412_3	sokoti ubhinnaṃ viseso veditabbo.	1412	
PA_tika-abh02_t:1413_0	“Manodvārajavanakkhaṇe”ti paribyattamantonijjhānaṃ sandhāyāha, itaraṃ pana pañcadvārajavanesupi	1413	
PA_tika-abh02_t:1413_1	labbhateva. Tenāha “kāyaviññāṇādī”tiādi. Domanassassāti asocanākārassa domanassassa,	1413	
PA_tika-abh02_t:1413_2	socanākārassāpi vā nānāvīthikassa. Tampi hi dukkhamevāti. Aññathāti manodvārajavane	1413	
PA_tika-abh02_t:1413_3	eva gahite. Tatthāti kāyavatthukamanodvārikesu.	1413	
PA_tika-abh02_t:1414	Paridevaniddesavaṇṇanā	141	
PA_tika-abh02_t:1415_0	195. Ādevanasaddaṃ katvāti ādevitvā, vilapitvāti attho. Puggalassa sambhamabhāvoti	1415	
PA_tika-abh02_t:1415_1	yassa sattassa uppajjati, tassa anavaṭṭhānabhāvo. Sambhamaṃ vā abbhantaragataṃ tassa	1415	
PA_tika-abh02_t:1415_2	paccupaṭṭhāpeti pākaṭabhāvakaraṇenāti sambhamapaccupaṭṭhāno.	1415	
PA_tika-abh02_t:1416	Muṭṭhīhi pothanādīni muṭṭhipothanādīni.	141	
PA_tika-abh02_t:1417	Yena domanassena. Pubbe vuttadukkhatoti “attano khandhaṃ muṭṭhīhi pothetī”tiādinā vuttadukkhato. Taṃnidānanti paridevanidānaṃ.	141	
PA_tika-abh02_t:1418	Dukkhadomanassaniddesavaṇṇanā	141	
PA_tika-abh02_t:1419	196-7. Kāyadukkhābhibhūtassa patikārābhilāsāya tādisadukkhāvahapayogakālādīsu kāyikadukkhassa tadupanissayatā veditabbā. Etena dukkhenāti anāthatāhatthapādacchedanādidukkhena.	141	
PA_tika-abh02_t:1420	Upāyāsaniddesavaṇṇanā	142	
PA_tika-abh02_t:1421	198. Dukkhaṭṭhānanisajjādīni dukkhaṭṭhānādīni. Domanassassa vatthu hoti upāyāsoti sambandho.	142	
PA_tika-abh02_t:1422	Appiyasampayoganiddesavaṇṇanā	142	
PA_tika-abh02_t:1423	199. Aññasāpekkhasaddo asamatthasamāsoti taṃ dasseti “yena samāso, na tassāyaṃ paṭisedhako a-kāro”ti.	142	
PA_tika-abh02_t:1424_0	Pacchimadvayanti “samodhānaṃ missībhāvo”ti idaṃ padadvayaṃ. Tadatthavasenāti samodhānatthassa,	1424	
PA_tika-abh02_t:1424_1	missībhāvatthassa ca vasena saṅkhāresu labbhati. Āgatehi ca tehi saṅkhārehi puggalassa	1424	
PA_tika-abh02_t:1424_2	saṃyogo hotīti yojanā.	1424	
PA_tika-abh02_t:1425	Taṃgahaṇamattanti āpāthagatārammaṇaggahaṇamattaṃ.	142	
PA_tika-abh02_t:1426	Icchāniddesavaṇṇanā	142	
PA_tika-abh02_t:1427_0	201. Taṃ kālanti cuticittanirodhato uddhaṃ kālaṃ. “Yampī”ti yaṃ-saddo karaṇatthe	1427	
PA_tika-abh02_t:1427_1	paccattanti yenapīti attho vutto. “Yaṃ iccha”nti yaṃ-saddo yadā icchāpekkho, tadā	1427	
PA_tika-abh02_t:1427_2	“na labhatī”ti ettha alābhapadhānābhāvato icchā visesīyatīti āha “alābhavisiṭṭhā	1427	
PA_tika-abh02_t:1427_3	icchā vuttā hotī”ti. “Icchaṃ na labhati ya”nti evaṃ kiriyāparāmasanabhūto yaṃ-saddo	1427	
PA_tika-abh02_t:1427_4	yadā “na labhatī”ti etaṃ apekkhati, tattha guṇabhūtā icchā, padhānabhūto alābhoti	1427	
PA_tika-abh02_t:1427_5	āha “tadā icchāvisiṭṭho alābho vutto hotī”ti.	1427	
PA_tika-abh02_t:1428	Hirottapparahitā chinnikā, dhuttikāti vuccantīti āha “chinnabhinnagaṇenāti nillajjena dhuttagaṇenā”ti. Kappaṭikā sibbitapilotikadhārino.	142	
PA_tika-abh02_t:1429	Alabbhaneyyaicchanti alabbhaneyyavatthusmiṃ icchaṃ.	142	
PA_tika-abh02_t:1430	Upādānakkhandhaniddesavaṇṇanā	143	
PA_tika-abh02_t:1431	202. Tādisassa vatthuno sabbhāvāti sāmaññato anavasesaggahaṇaṃ sandhāyāha.	143	
PA_tika-abh02_t:1432	Atipākaṭena ati viya pakāsena dukkhenāti attho.	143	
PA_tika-abh02_t:1433	Dukkhasaccaniddesavaṇṇanā niṭṭhitā.	143	
PA_tika-abh02_t:1434	2. Samudayasaccaniddesavaṇṇanā	143	
PA_tika-abh02_t:1435_0	203. Mano viyāti mano-saddassa viya. Ika-saddenāti “ponobhavikā”ti ettha ika-saddena.	1435	
PA_tika-abh02_t:1435_1	Gamiyatthattāti ñāpitatthattā. Karaṇasīlatā hi idha sīlattho, so ca ika-saddena vuccatīti	1435	
PA_tika-abh02_t:1435_2	kiriyāvācakassa karaṇasaddassa adassanaṃ appayogo. Vuttatthānañhi appayogo. Sati	1435	
PA_tika-abh02_t:1435_3	paccayantarasamavāye punabbhavassa dāyikā, tadabhāve adāyikāti vuttāti āha “adāyikāpi	1435	
PA_tika-abh02_t:1435_4	punabbhavaṃ deticcevā”ti taṃsabhāvānativattanato. Tenevāha “samānasabhāvattā, tadānubhāvattā	1435	
PA_tika-abh02_t:1435_5	cā”ti. Tattha sabhāvo taṇhāyanaṃ. Ānubhāvo paccayasamavāye phalanipphādanasamatthatā.	1435	
PA_tika-abh02_t:1435_6	Itaresūti avasiṭṭhakilesādīsu. Pavattivipākadāyino kammassa sahāyabhūtā taṇhā “upadhivepakkā”ti	1435	
PA_tika-abh02_t:1435_7	adhippetāti āha “upadhimhi yathānibbatte”tiādi. Yathānibbatteti attano paccayehi	1435	
PA_tika-abh02_t:1435_8	nibbattappakāre. Nandanaṃ saṃuppilāvanaṃ abhitassanaṃ. Rañjanaṃ vatthassa viya raṅgajātena	1435	
PA_tika-abh02_t:1435_9	cittassa vipariṇāmanaṃ, ramāpanaṃ vā. Rāgasambandhenāti rāgapadasambandhena “uppannassā”ti	1435	
PA_tika-abh02_t:1435_10	pulliṅgavasena vuttaṃ. Rūpārūpabhavarāgo visuṃ vakkhatīti ettha vakkhati-kiriyāpadaṃ	14351	
PA_tika-abh02_t:1435_11	kammatthe veditabbaṃ.	14351	
PA_tika-abh02_t:1436_0	“Savatthukaṃ cakkhu”nti iminā sakalaṃ cakkhudasakamāha, dutiyena sasambhāracakkhuṃ.	1436	
PA_tika-abh02_t:1436_1	Chiddanti kaṇṇassa chiddapadesaṃ. Kaṇṇabaddhanti kaṇṇapāḷi. Vaṇṇasaṇṭhānato rattakambalapaṭalaṃ	1436	
PA_tika-abh02_t:1436_2	viya, kiccato mudusiniddhamadhurarasadaṃ maññanti. Sāmaññena gahitāti visayena avisesetvā	1436	
PA_tika-abh02_t:1436_3	gahitā. Visayavisiṭṭhāti cakkhādivisayavisiṭṭhā. Ettha uppajjatīti samudāyāvayavehi	1436	
PA_tika-abh02_t:1436_4	viya sāmaññavisesehi na nānattavohāro na hoti yathā “rukkho siṃsapā”ti. Na hi sabbo	1436	
PA_tika-abh02_t:1436_5	rukkho siṃsapā. Tasmā kiriyābhedasabbhāvato “sayānā bhuñjanti sadhanā”tiādīsu viya	1436	
PA_tika-abh02_t:1436_6	“uppajjamānā”ti ettha kiriyāya lakkhaṇatā, itarattha lakkhitabbatā ca vuttā. Yadi	1436	
PA_tika-abh02_t:1436_7	uppajjamānā hotīti anicchitattā sāsaṅkaṃ uppādakiriyāya atthibhāvamāha. Tena uppāde	1436	
PA_tika-abh02_t:1436_8	satīti ayametassa atthoti “uppajjamānā”ti ettha uppādo hetubhāvena vutto, itaro ca	1436	
PA_tika-abh02_t:1436_9	tassa phalabhāvenāti āha “so hi tena upayojito viya hotī”ti. Uppajjamānāti vā taṇhāya	1436	
PA_tika-abh02_t:1436_10	tattha uppajjanasīlatā uppajjanasabhāvo, uppajjanasamatthatā vā vuttā. Tattheva cassā	14361	
PA_tika-abh02_t:1436_11	uppajjanasīlatā sakkāyato aññasmiṃ visaye pavattiyā abhāvato, samatthatā paccayasamavāyena,	14361	
PA_tika-abh02_t:1436_12	aññathā asamatthatā, yato kadāci na uppajjati. Nivisamānā nivisatīti etthāpi iminā	14361	
PA_tika-abh02_t:1436_13	nayena attho veditabboti.	14361	
PA_tika-abh02_t:1437	Samudayasaccaniddesavaṇṇanā niṭṭhitā.	143	
PA_tika-abh02_t:1438	3. Nirodhasaccaniddesavaṇṇanā	143	
PA_tika-abh02_t:1439_0	204. Taṇhāya virajjanaṃ haliddirāgassa viya palujjananti katvā āha “khayagamanavasenā”ti.	1439	
PA_tika-abh02_t:1439_1	Vicchinnaṃ nirujjhananti vuttaṃ “appavattigamanavasenā”ti. Cajanaṃ chaḍḍanaṃ, hāpanaṃ	1439	
PA_tika-abh02_t:1439_2	vāti āha “anapekkhatāya cajanavasena, hānivasena cā”ti.	1439	
PA_tika-abh02_t:1440_0	Tadappavatti viyāti tassā tittaalābuvalliyā appavatti viya. Appavattihetubhūtampi	1440	
PA_tika-abh02_t:1440_1	nibbānaṃ taṇhāya appavatti viya gayhatīti āha “tadappavatti viyā”ti yathā “rāgakkhayo”ti.	1440	
PA_tika-abh02_t:1440_2	Appavattibhūtanti taṇhāya appavattiyā pattaṃ, pattabbanti attho. Nibbānaṃ āgamma	1440	
PA_tika-abh02_t:1440_3	niruddhāyapi taṇhāya piyarūpasātarūpesu niruddhāti vattabbatādassanatthaṃ vuttāti	1440	
PA_tika-abh02_t:1440_4	yojanā. Ettha ca yasmā maggo, nibbānañca taṇhāya samucchedasādhanaṃ, tasmā “purimā	1440	
PA_tika-abh02_t:1440_5	vā upamā”tiādinā upamādvayaṃ ubhayattha yathākkamaṃ yojitaṃ, ubhayaṭṭhāniyaṃ pana	1440	
PA_tika-abh02_t:1440_6	ubhayatthāpi labbhateva.	1440	
PA_tika-abh02_t:1441	Nirodhasaccaniddesavaṇṇanā niṭṭhitā.	144	
PA_tika-abh02_t:1442	4. Maggasaccaniddesavaṇṇanā	144	
PA_tika-abh02_t:1443	205. Titthiyehi kappitassa maggassa pakatipurisantarañāṇādikassa. Ariyaṃ labhāpetīti ariyaṃ sāmaññaphalaṃ labhāpeti.	144	
PA_tika-abh02_t:1444_0	Tabbipakkhaviratisabhāvāti tassā sammāvācāya vipakkhato micchāvācāya viratisabhāvā.	1444	
PA_tika-abh02_t:1444_1	Bhedakaramicchāvācā pisuṇavācā, sabbāpi vā micchāvācā visaṃvādanādivasena bhedakarīti	1444	
PA_tika-abh02_t:1444_2	āha “bhedakaramicchāvācāpahānenā”ti. Visaṃvādanādikiccatāya hi lūkhānaṃ apariggāhakānaṃ	1444	
PA_tika-abh02_t:1444_3	musāvādādīnaṃ paṭipakkhabhūtā siniddhabhāvena pariggāhakasabhāvā sammāvācā tappaccayasubhāsitasampaṭiggāhake	1444	
PA_tika-abh02_t:1444_4	jane, sampayuttadhamme ca pariggaṇhantī pavattatīti pariggahalakkhaṇā. Tenāha “jane,	1444	
PA_tika-abh02_t:1444_5	sampayutte ca pariggaṇhanakiccavatī”ti. Cīvarakammādiko tādiso payogo. Kātabbaṃ cīvararajanādikaṃ.	1444	
PA_tika-abh02_t:1444_6	Niravajjasamuṭṭhāpanakiccavāti niravajjassa kattabbassa, niravajjākārena vā samuṭṭhāpanakiccavā.	1444	
PA_tika-abh02_t:1444_7	Sampayuttadhamme ca samuṭṭhāpentoti ettha samuṭṭhāpanaṃ micchākammantapaṭipakkhabhūtassa	1444	
PA_tika-abh02_t:1444_8	attano kiccassa anuguṇabhāvena sampayuttānaṃ pavattanameva, ukkhipanaṃ vā nesaṃ kāyikakiriyāya	1444	
PA_tika-abh02_t:1444_9	bhārukkhipanaṃ viya. Sampayuttadhammānaṃ, ājīvasseva vā visodhanaṃ vodāpanaṃ.	1444	
PA_tika-abh02_t:1445_0	Diṭṭhekaṭṭhāti diṭṭhiyā sahajapahānekaṭṭhā, paṭhamamaggasammādiṭṭhivaseneva taṃ veditabbaṃ.	1445	
PA_tika-abh02_t:1445_1	“Diṭṭhekaṭṭhaavijjādayo”tipi pāṭho. Etasmiṃ pakkhe catumaggasammādiṭṭhiyā saṅgaho	1445	
PA_tika-abh02_t:1445_2	kato hoti. Uparimaggasammādiṭṭhiyā pana diṭṭhiṭṭhāne taṃtaṃmaggavajjho māno gahetabbo.	1445	
PA_tika-abh02_t:1445_3	So hi “aha”nti pavattiākārato diṭṭhiṭṭhāniyo. Pakāsetīti kiccapaṭivedhena paṭivijjhati.	1445	
PA_tika-abh02_t:1445_4	Teneva hi aṅgenāti teneva sammādiṭṭhisaṅkhātena maggaṅgena. Tathāpavattitena karaṇabhūtena,	1445	
PA_tika-abh02_t:1445_5	tena vā kāraṇena. Aṅga-saddo hi kāraṇatthopi hotīti. Tatthāti magge, maggacittuppāde vā.	1445	
PA_tika-abh02_t:1446_0	Imassevāti ariyamaggapariyāpannasseva. Yadipi viramitabbato viramantassa cetanāpi	1446	
PA_tika-abh02_t:1446_1	labbhateva, viratiyā eva pana tadā padhānabhāvoti āha “viramaṇakāle vā viratiyo”ti.	1446	
PA_tika-abh02_t:1446_2	Subhāsitādīti asamphappalāpādi. Ādi-saddena apisuṇādi saṅgahitā. Bhāsanādīti ettha	1446	
PA_tika-abh02_t:1446_3	pana kāyasucaritādi. Amaggaṅgattāti amaggasabhāvattā. Tameva cetanāya amaggasabhāvataṃ	1446	
PA_tika-abh02_t:1446_4	dassetuṃ “ekassa ñāṇassā”tiādi vuttaṃ. Tattha sammāvācādikiccattayaṃ nāma micchāvācādīnaṃ	1446	
PA_tika-abh02_t:1446_5	tiṇṇaṃ pāpadhammānaṃ samucchindanaṃ, maggacetanā ca taṃsabhāvā na hotīti na tassā	1446	
PA_tika-abh02_t:1446_6	maggakkhaṇe sammāvācādibhāvasiddhi. Taṃsiddhiyanti kiccattayasiddhiyaṃ. Yathā panassā	1446	
PA_tika-abh02_t:1446_7	pubbabhāge subhāsitavācādibhāvo, evaṃ maggakkhaṇepi siyā. Evaṃ sante yathā tattha	1446	
PA_tika-abh02_t:1446_8	ekassa sammāsaṅkappassa tikiccatā, sammādiṭṭhiādīnañca ekekānaṃ catukiccatā, evaṃ	1446	
PA_tika-abh02_t:1446_9	ekā maggacetanā sammāvācādikiccattayassa sādhikā bhaveyya, tathā ca sati magge sammāvācādīni	1446	
PA_tika-abh02_t:1446_10	tīṇi aṅgāni na bhaveyyuṃ, chaḷaṅgiko ca ariyamaggo siyāti tayidamāha “ekāya cetanāyā”tiādinā.	14461	
PA_tika-abh02_t:1446_11	Yasmā panetaṃ natthi, tasmā maggapaccayatāvacanato ca na cetanāya maggabhāvoti maggakkhaṇe	14461	
PA_tika-abh02_t:1446_12	viratiyova sammāvācādayo.	14461	
PA_tika-abh02_t:1447	Brūhanaṃ sukhaṃ. Santasukhaṃ upekkhā. Sā hi “upekkhā pana santattā, sukhamicceva bhāsitā”ti vuttā. Vitakkādīnanti teyeva abhiniropanādayo pākaṭapariyāyena vuttā.	144	
PA_tika-abh02_t:1448_0	Vacīsaṅkhārabhāvato vacībhedassa upakārako vitakko. “Sāvajjā…pe… upakārako evā”ti	1448	
PA_tika-abh02_t:1448_1	iminā vacībhedataṃ samuṭṭhāpakacetanānaṃ viya viratiyāpi visesapaccayo vitakkoti	1448	
PA_tika-abh02_t:1448_2	dasseti. Vacībhedaniyāmikā vācāti vacīduccaritaviratimāha. Sā hi sammāvācābhūtā micchāvācāsu	1448	
PA_tika-abh02_t:1448_3	saṃyaminī. Tattha yathā visaṃvādanādimicchāvācato avirato micchākammantatopi na viramateva.	1448	
PA_tika-abh02_t:1448_4	Yathāha – “ekaṃ dhammaṃ…pe… akāriya”nti. Tathā avisaṃvādanādinā sammāvācāya ṭhito	1448	
PA_tika-abh02_t:1448_5	sammākammantampi pūretiyevāti āha “vacībheda…pe… upakārikā”ti. Dhammānaṃ pavattiniṭṭhābhāvato	1448	
PA_tika-abh02_t:1448_6	yathā gatīti nibbatti vuccati, evaṃ pavattibhāvato rasalakkhaṇānipīti āha “kiccādisabhāve vā”ti.	1448	
PA_tika-abh02_t:1449	Abhinandananti taṇhādivasena abhinandanaṃ.	144	
PA_tika-abh02_t:1450	Vācuggatakaraṇaṃ uggaho, atthaparipucchanaṃ paripucchāti tadubhayaṃ savanādhīnanti āha “savanañāṇe eva avarodhaṃ gacchantī”ti. Ñāṇena paricchinditvā gahaṇaṃ pariggaṇhanaṃ.	145	
PA_tika-abh02_t:1451	Tassāti payogassa.	145	
PA_tika-abh02_t:1452	Soti kāmavitakkappavattiyā kāraṇabhūto subhanimitte ayonisomanasikāro. Tassāti kāmavitakkassa. Gataṃ gamanaṃ pavatti, tassa upāyoti gatamaggo.	145	
PA_tika-abh02_t:1453	Pahātabbaekattanti pahātabbatāsāmaññaṃ.	145	
PA_tika-abh02_t:1454_0	Maggabhāvena catubbidhampi ekattenāti sotāpattimaggādivasena catubbidhampi maggabhāvena	1454	
PA_tika-abh02_t:1454_1	ekattena sāmaññato gahetvā “assā”ti ekavacanena vuttanti attho. Sabbassa maggassa	1454	
PA_tika-abh02_t:1454_2	aññamaññaṃ sadisatā, tathā asadisatā ca ekaccasadisatā ca jhānaṅgavasena sabbasadisasabbāsadisaekaccasadisatā,	1454	
PA_tika-abh02_t:1454_3	so eva visesoti yojetabbaṃ. Vipassanāniyāmaṃ dhuraṃ katvā āhāti sambandho. Idha panāti	1454	
PA_tika-abh02_t:1454_4	imissā sammohavinodaniyaṃ. Sammasi…pe… nivattanatoti paṭhamattheravādaṃ vadanto tadajjhāsayaṃ	1454	
PA_tika-abh02_t:1454_5	purakkhatvā vadatīti adhippāyena vuttaṃ. Itarathā itaravādāpettha dassitā evāti.	1454	
PA_tika-abh02_t:1454_6	Pādakajjhānaniyāmanti pādakajjhānaniyāmaṃ dhuraṃ katvā āhāti yojanā. “Vipassanā …pe…	1454	
PA_tika-abh02_t:1454_7	daṭṭhabbo”ti kasmā vuttaṃ. Na hi tassā idha paṭikkhepatā atthi. Tathā hi vuttaṃ “keci	1454	
PA_tika-abh02_t:1454_8	vuṭṭhānagāminivipassanā niyāmetīti vadantī”ti? Nayidamevaṃ. Idhāpīti idha pādakajjhānaniyāmepi	1454	
PA_tika-abh02_t:1454_9	vipassanāniyāmo na paṭikkhittoti ayañhettha attho. Tenevāha “sādhāraṇattā”ti. “Idha	1454	
PA_tika-abh02_t:1454_10	panā”ti imināpi paṭhamattheravādo saṅgahitoti veditabbo. Yadi evaṃ kasmā vipassanāniyāmo	14541	
PA_tika-abh02_t:1454_11	visuṃ gahitoti? Vādattayāvidhuratādassanatthaṃ. Aññe cācariyavādāti sammasitajjhānapuggalajjhāsayavādā.	14541	
PA_tika-abh02_t:1455_0	“Āruppe tikacatukkajjhānaṃ…pe… na lokiya”nti idaṃ theravāde āgataṃ porāṇaṭṭhakathāyaṃ	1455	
PA_tika-abh02_t:1455_1	tantiṃ katvā ṭhapitanti aṭṭhasāliniyaṃ saṅgahetvā vuttanti āha “vuttaṃ aṭṭhasāliniyanti	1455	
PA_tika-abh02_t:1455_2	adhippāyo”ti. Yesūti pacchimajjhānavajjāni sandhāya vadati. Tattha hi arūpuppattiyaṃ	1455	
PA_tika-abh02_t:1455_3	saṃsayo, na itarasmiṃ. “Catukkapañcakajjhāna”nti vutte avisesato sāsavānāsavaṃ apekkhīyati,	1455	
PA_tika-abh02_t:1455_4	nivattetabbagahetabbasādhāraṇavacanenettha sāsavato avacchindanatthaṃ “tañca lokuttara”nti	1455	
PA_tika-abh02_t:1455_5	vatvā nivattitadhammadassanatthaṃ “na lokiya”nti vuttanti dassento āha “samudāyañca…pe…	1455	
PA_tika-abh02_t:1455_6	āhā”ti. Itarathā byabhicārābhāvato “lokuttara”nti visesanaṃ niratthakaṃ siyā. Tayo	1455	
PA_tika-abh02_t:1455_7	maggāti dutiyamaggādayo. Tajjhānikanti tikacatukkajjhānikaṃ sotāpattiphalādiṃ. Aññajhānikāpīti	1455	
PA_tika-abh02_t:1455_8	tikacatukkajjhānato aññajhānikāpi catukkajjhānikāpi maggā uppajjanti. Pi-saddena	1455	
PA_tika-abh02_t:1455_9	tajjhānikāpi tikacatukkajjhānikāti attho. Yadi evaṃ catuvokārabhavepi pañcavokārabhave	1455	
PA_tika-abh02_t:1455_10	viya maggassa tikacatukkajjhānikabhāve kenassa jhānaṅgādiniyāmoti āha “jhānaṅgādiniyāmikā	14551	
PA_tika-abh02_t:1455_11	pubbābhisaṅkhārasamāpattī”ti. Pubbābhisaṅkhārasamāpattīti ca pādakabhūtā attanā atikkantadhammavirāgabhāvena	14551	
PA_tika-abh02_t:1455_12	vipassanāya pubbābhisaṅkhārakārī arūpasamāpatti, phalasamāpatti vā. Tenāha “pādaka”nti.	14551	
PA_tika-abh02_t:1455_13	Na sammasitabbāti na sammasitabbā samāpatti jhānaṅgādiniyāmikā sammasitabbānaṃ tikacatukkajjhānānaṃ	14551	
PA_tika-abh02_t:1455_14	tattha anuppajjanato, itarattha ca visesābhāvato. Phalassapīti catutthapañcamajjhānikaphalassapi.	14551	
PA_tika-abh02_t:1456_0	Dukkhañāṇādīnanti dukkhasamudayañāṇānaṃ. Taṃtaṃkusalārammaṇārammaṇattāti kāmāvacarādīsu	1456	
PA_tika-abh02_t:1456_1	yena yena kusalena saddhiṃ nekkhammasaṅkappādayo uppajjanti, tassa tassa kusalassa	1456	
PA_tika-abh02_t:1456_2	ārammaṇaṃ ārammaṇaṃ etesanti taṃtaṃkusalārammaṇārammaṇā, tabbhāvato. Taṃtaṃviramitabbādiārammaṇattāti	1456	
PA_tika-abh02_t:1456_3	visaṃvādanavatthuādiārammaṇattā. Vītikkamitabbato eva hi viratīti. “Aṅgāna”nti idaṃ	1456	
PA_tika-abh02_t:1456_4	“nekkhammasaṅkappādīna”nti etthāpi yojetabbaṃ avayavena vinā samudāyābhāvato. Visesapaccayoti	1456	
PA_tika-abh02_t:1456_5	bhinnasīlassa, aparisuddhasīlassa vā sammappadhānāsambhavato samādhānassa viya vāyāmassa	1456	
PA_tika-abh02_t:1456_6	sīlaṃ visesapaccayo. Ayañca attho yadipi purimasiddhasīlavasena yutto, sahajātavasenāpi	1456	
PA_tika-abh02_t:1456_7	pana labbhatevāti dassento “sampayuttassāpī”ti āha. Sahajameva cettha adhippetanti	1456	
PA_tika-abh02_t:1456_8	āha “sampayuttasseva cā”tiādi. Sammoso pamādo, tappaṭipakkho asammoso appamādo, so	1456	
PA_tika-abh02_t:1456_9	cittassa ārakkhāti āha “cetaso rakkhitatā”ti.	1456	
PA_tika-abh02_t:1457_0	Sīlakkhandho cāti ca-saddena samādhikkhandho ca. Khantippadhānattā sīlassa adosasādhanatā,	1457	
PA_tika-abh02_t:1457_1	nīvaraṇajeṭṭhakassa kāmacchandassa ujuvipaccanīkabhāvato samādhissa alobhasādhanatā	1457	
PA_tika-abh02_t:1457_2	daṭṭhabbā. Sāsananti paṭivedhasāsanaṃ, “sāsanabrahmacariya”nti ca vadanti.	1457	
PA_tika-abh02_t:1458	Maggasaccaniddesavaṇṇanā niṭṭhitā.	145	
PA_tika-abh02_t:1459	Suttantabhājanīyavaṇṇanā niṭṭhitā.	145	
PA_tika-abh02_t:1460	2. Abhidhammabhājanīyavaṇṇanā	146	
PA_tika-abh02_t:1461_0	206-214. “Pariññeyyabhāvarahite ekantapahātabbe”ti kasmā vuttaṃ, nanu taṇhāyapi cakkhādīnaṃ	1461	
PA_tika-abh02_t:1461_1	viya taṇhāvatthutāvacanena pariññeyyatā vuttā. Yathāha “rūpataṇhā loke piyarūpaṃ	1461	
PA_tika-abh02_t:1461_2	sātarūpaṃ, etthesā taṇhā uppajjamānā uppajjati, ettha nivisamānā nivisatī”tiādi.	1461	
PA_tika-abh02_t:1461_3	Tappaṭibaddhasaṃkilesappahānavasena samatikkamitabbatā hi pariññeyyatā. Ekantapahātabbatā	1461	
PA_tika-abh02_t:1461_4	ca na taṇhāya eva, atha kho avasesānaṃ saṃkilesadhammānampi. Tathā hi tesaṃ sabbaso	1461	
PA_tika-abh02_t:1461_5	accantappahāyikā dassanabhāvanāti? Saccametaṃ, tathāpi yathā “dukkhaṃ ariyasaccaṃ	1461	
PA_tika-abh02_t:1461_6	pariññeyya”nti taṇhāvajje upādānakkhandhapañcake pariññeyyabhāvo niruḷho, na tathā	1461	
PA_tika-abh02_t:1461_7	taṇhāya, taṇhāya pana “yāyaṃ taṇhā ponobhavikā”tiādinā samudayabhāvo viya sātisayaṃ	1461	
PA_tika-abh02_t:1461_8	pahātabbabhāvo niruḷhoti dassetuṃ “pariññeyyabhāvarahite ekantappahātabbe”ti vuttaṃ.	1461	
PA_tika-abh02_t:1461_9	Yassa asaṅgahito padeso atthi, so sappadeso, ekadesoti attho. Tatthāti ariyasaccasadde.	1461	
PA_tika-abh02_t:1461_10	Samudayoti samudayattho. “Nippadesato samudayaṃ dassetu”nti samudayassevettha gahaṇe	14611	
PA_tika-abh02_t:1461_11	kāraṇaṃ dassetuṃ “dukkhanirodhā panā”tiādi vuttaṃ. Tattha dukkhanirodhāti dukkhaṃ,	14611	
PA_tika-abh02_t:1461_12	nirodho ca. Ariyasaccadesanāyanti ariyasaccadesanāyampi saccadesanāyaṃ viya. Dhammatoti	14611	
PA_tika-abh02_t:1461_13	desetabbadhammato nippadesā eva. “Avasesā ca kilesā”tiādinā desanābhedo eva hi tattha	14611	
PA_tika-abh02_t:1461_14	viseso. Tenāha “na hi tato añño”tiādi. Apubbo natthīti dhammato apubbo natthīti attho.	14611	
PA_tika-abh02_t:1461_15	Tassāti samudayassa. Sabbattha tīsupi vāresūti aṭṭhaṅgikapañcaṅgikasabbasaṅgāhikabhedesu	14611	
PA_tika-abh02_t:1461_16	mahāvāresu, tadantogadhesu ca pañcasu koṭṭhāsesu. Apubbassāti “avasesā ca kilesā”tiādinā	14611	
PA_tika-abh02_t:1461_17	taṇhāya apubbassa. Avasiṭṭhakilesādīnañhi samudayatāvacanaṃ idha apubbadassanaṃ.	14611	
PA_tika-abh02_t:1461_18	Tassa yadipi dutiyatatiyavāresu viseso natthi, pañcasu pana koṭṭhāsesu uparūpari	14611	
PA_tika-abh02_t:1461_19	apubbaṃ dassitanti katvā evaṃ vuttaṃ. Tañhi samudayavisesadassanaṃ, itaraṃ pana maggavisesadassanaṃ.	14611	
PA_tika-abh02_t:1461_20	Tassa ca dhammato apubbābhāvo dassitoyeva. Yadi evaṃ dutiyādikoṭṭhāsesu, paṭhamakoṭṭhāsepi	14612	
PA_tika-abh02_t:1461_21	vā kasmā taṇhā gahitāti āha “apubbasamudayadassanatthāyapi hī”tiādi. Kevalāyāti tadaññakilesādinirapekkhāya.	14612	
PA_tika-abh02_t:1461_22	Desanāvasena na vuttoti na dhammavasenāti adhippāyo. Tasmā dukkhādīni tattha ariyasaccadesanāyaṃ	14612	
PA_tika-abh02_t:1461_23	sappadesāni dassitāni honti pariyāyenāti daṭṭhabbaṃ. Abhidhammadesanā pana nippariyāyakathāti	14612	
PA_tika-abh02_t:1461_24	katvā aṭṭhakathāyaṃ “nippadesato samudayaṃ dassetuṃ”icceva vuttaṃ. Paccayasaṅkhātanti	14612	
PA_tika-abh02_t:1461_25	paccayābhimataṃ paccayabhūtaṃ, paccayakoṭṭhāsaṃ vā.	14612	
PA_tika-abh02_t:1462_0	Tesanti kusaladhammānaṃ. Paccayānaṃ pahānavasenāti hetunirodhena phalanirodhaṃ dasseti,	1462	
PA_tika-abh02_t:1462_1	tappaṭibaddhakilesappahānena vā kusalānaṃ pahānaṃ vuttaṃ. Yathā “dhammāpi vo, bhikkhave,	1462	
PA_tika-abh02_t:1462_2	pahātabbā”ti. Iti pariyāyato kusalānaṃ pahānaṃ vuttaṃ, na nippariyāyato tadabhāvatoti	1462	
PA_tika-abh02_t:1462_3	āha “na hi kusalā pahātabbā”ti. Yathā ca kusaladhammesu, abyākatadhammesupi eseva	1462	
PA_tika-abh02_t:1462_4	nayo. Nirodhanti asaṅkhatadhātuṃ. Appavattibhāvoti yo nirodhassa nibbānassa taṇhādiappavattihetubhāvo,	1462	
PA_tika-abh02_t:1462_5	taṃ pahānanti vuttanti attho.	1462	
PA_tika-abh02_t:1463_0	Kāyakammādisuddhiyāti pubbabhāgakāyakammavacīkammaājīvasuddhiyā dūratarūpanissayataṃ	1463	
PA_tika-abh02_t:1463_1	ariyamaggassa dassetīti sambandho. Pañcaṅgikaṃ…pe… pavattataṃ dīpeti, na pana ariyamaggassa	1463	
PA_tika-abh02_t:1463_2	pañcaṅgikattāti adhippāyo. Ñāpakanidassananti ñāpakabhāvanidassanaṃ, etena “vacanato”ti	1463	
PA_tika-abh02_t:1463_3	idaṃ hetuatthe nissakkavacananti dasseti. Vacanatoti vā īdisassa vacanassa sabbhāvato.	1463	
PA_tika-abh02_t:1463_4	Paṭipadāya ekadesopi paṭipadā evāti attho. Niddiṭṭho dhammasaṅgāhakehi saṅgāyanavasena.	1463	
PA_tika-abh02_t:1464_0	Jhānehi desanāpaveso “lokuttaraṃ jhānaṃ bhāvetī”ti jhānasīsena desanāva. Tathā bhāvanāpaveso.	1464	
PA_tika-abh02_t:1464_1	Pāḷigamananti pāḷipavatti pāṭhadesanā. Yathāvijjamānadhammavasenāti tasmiṃ cittuppāde	1464	
PA_tika-abh02_t:1464_2	labbhamānavitakkādidhammavasena.	1464	
PA_tika-abh02_t:1465	Abhidhammabhājanīyavaṇṇanā niṭṭhitā.	146	
PA_tika-abh02_t:1466	3. Pañhapucchakavaṇṇanā	146	
PA_tika-abh02_t:1467_0	215. Tassāti suttantabhājanīyassa. Evaṃ panāti “apicesā sammādiṭṭhi nāma pubbabhāge	1467	
PA_tika-abh02_t:1467_1	nānākkhaṇā nānārammaṇā”tiādippakārena. Evañca katvāti lokuttaramaggasseva maggasaccabhāvassa	1467	
PA_tika-abh02_t:1467_2	adhippetattā. Tenāti tena kāraṇena, ariyamaggasseva uddisitvā niddiṭṭhattāti attho.	1467	
PA_tika-abh02_t:1468	Pañhapucchakavaṇṇanā niṭṭhitā.	146	
PA_tika-abh02_t:1469	Saccavibhaṅgavaṇṇanā niṭṭhitā.	146	
PA_tika-abh02_t:1470	5. Indriyavibhaṅgo	147	
PA_tika-abh02_t:1471	1. Abhidhammabhājanīyavaṇṇanā	147	
PA_tika-abh02_t:1472_0	219. Cakkhudvārabhāveti cakkhudvārabhāvahetu. Taṃdvārikehīti tasmiṃ dvāre pavattanakehi	1472	
PA_tika-abh02_t:1472_1	cittacetasikehi. Te hi “taṃ dvāraṃ pavattiokāsabhūtaṃ etesaṃ atthī”ti taṃdvārikā.	1472	
PA_tika-abh02_t:1472_2	Nanu ca tabbatthukehipi taṃ indaṭṭhaṃ kāreti. Tenāha aṭṭhakathāyaṃ “tikkhe tikkhattā,	1472	
PA_tika-abh02_t:1472_3	mande ca mandattā”ti? Saccaṃ kāreti, tabbatthukāpi pana idha “taṃdvārikā”icceva vuttā.	1472	
PA_tika-abh02_t:1472_4	Apariccattadvārabhāvaṃyeva hi cakkhu nissayaṭṭhena “vatthū”ti vuccati. Atha vā taṃdvārikesu	1472	
PA_tika-abh02_t:1472_5	tassa indaṭṭho pākaṭoti “taṃdvārikehī”ti vuttaṃ. Indaṭṭho parehi anuvattanīyatā paramissarabhāvoti	1472	
PA_tika-abh02_t:1472_6	dassento “tañhi…pe… anuvattantī”ti āha. Tattha tanti cakkhuṃ. Teti taṃdvārike. Kiriyāniṭṭhānavācī	1472	
PA_tika-abh02_t:1472_7	āvī-saddo “vijitāvī”tiādīsu viyāti āha “pariniṭṭhitakiccajānana”nti.	1472	
PA_tika-abh02_t:1473_0	“Cha imāni, bhikkhave, indriyāni. Katamāni cha? Cakkhundriyaṃ…pe… manindriya”nti	1473	
PA_tika-abh02_t:1473_1	evaṃ katthaci chapindriyāni āgatāni, kasmā pana suttante khandhādayo viya indriyāni	1473	
PA_tika-abh02_t:1473_2	ekajjhaṃ na vuttāni, abhidhamme ca vuttānīti āha “tattha suttante”tiādi. Nissaraṇūpāyādibhāvatoti	1473	
PA_tika-abh02_t:1473_3	ettha lokuttaresu maggapariyāpannāni nissaraṇaṃ, itarāni nissaraṇaphalaṃ, vivaṭṭasannissitena	1473	
PA_tika-abh02_t:1473_4	nibbattitāni saddhindriyādīni nissaraṇūpāyo, itaresu kānici pavattibhūtāni, kānici	1473	
PA_tika-abh02_t:1473_5	pavattiupāyoti veditabbāni.	1473	
PA_tika-abh02_t:1474	Khīṇāsavassa bhāvabhūtoti chaḷaṅgupekkhā viya khīṇāsavasseva dhammabhūto.	147	
PA_tika-abh02_t:1475_0	Dve atthāti indaliṅgaindasiṭṭhaṭṭhā. Attano paccayavasenāti yathāsakaṃ kammādipaccayavasena.	1475	
PA_tika-abh02_t:1475_1	Taṃsahitasantāneti itthindriyasahite, purisindriyasahite ca santāne. Aññākārenāti	1475	
PA_tika-abh02_t:1475_2	itthiādito aññena ākārena. Anuvattanīyabhāvo itthipurisindriyānaṃ ādhipaccanti yojanā.	1475	
PA_tika-abh02_t:1475_3	Imasmiñcattheti ādhipaccatthe.	1475	
PA_tika-abh02_t:1476_0	Tesanti anaññātaññassāmītindriyādīnaṃ tiṇṇaṃ. Yā sukhadukkhindriyānaṃ iṭṭhāniṭṭhākārasambhogarasatā	1476	
PA_tika-abh02_t:1476_1	vuttā, sā ārammaṇasabhāveneva veditabbā, na ekaccasomanassindriyādīnaṃ viya parikappavasenāti	1476	
PA_tika-abh02_t:1476_2	dassento “ettha cā”tiādimāha.	1476	
PA_tika-abh02_t:1477_0	Yadipi purisindriyānantaraṃ jīvitindriyaṃ rūpakaṇḍepi desitaṃ, taṃ pana rūpajīvitindriyaṃ,	1477	
PA_tika-abh02_t:1477_1	na ca tattha manindriyaṃ vatvā itthipurisindriyāni vuttāni. Idha pana aṭṭhakathāyaṃ	1477	
PA_tika-abh02_t:1477_2	indriyānukkamo vutto sabbākārena yamakadesanāya saṃsandatīti dassento āha “so indriyayamakadesanāya	1477	
PA_tika-abh02_t:1477_3	sametī”ti. Purimapacchimānaṃ ajjhattikabāhirānanti cakkhādīnaṃ purimānaṃ ajjhattikānaṃ,	1477	
PA_tika-abh02_t:1477_4	itthindriyādīnaṃ pacchimānaṃ bāhirānaṃ. Tesaṃ majjhe vuttaṃ ubhayesaṃ upakārakatādīpanatthanti	1477	
PA_tika-abh02_t:1477_5	adhippāyo. Tena evampi desanantarānurodhena jīvitindriyassa anukkamaṃ vattuṃ vaṭṭatīti	1477	
PA_tika-abh02_t:1477_6	dasseti. Kāmañcettha evaṃ vuttaṃ, parato pana kiccavinicchaye idha pāḷiyaṃ āgataniyāmeneva	1477	
PA_tika-abh02_t:1477_7	manindriyānantaraṃ jīvitindriyassa, tadanantarañca itthipurisindriyānaṃ kiccavinicchayaṃ	1477	
PA_tika-abh02_t:1477_8	dassessati. Sabbaṃ taṃ dukkhaṃ saṅkhāradukkhabhāvena, yathārahaṃ vā dukkhadukkhatādibhāvena.	1477	
PA_tika-abh02_t:1477_9	Duvidhattabhāvānupālakassāti rūpārūpavasena duvidhassa attabhāvassa anupālakassa.	1477	
PA_tika-abh02_t:1477_10	Rūpārūpavasena duvidhampi hi jīvitindriyaṃ idha gahitaṃ. “Pavattī”ti etena sahajātadhammānaṃ	14771	
PA_tika-abh02_t:1477_11	pavattanarasena jīvitindriyena vedayitānaṃ pavattetabbataṃ dīpeti. “Bhāvanāmaggasampayutta”nti	14771	
PA_tika-abh02_t:1477_12	iminā phalabhūtaṃ aññindriyaṃ nivatteti. Bhāvanāgahaṇañcettha sakkā avattuṃ. “Bhāvetabbattā”ti	14771	
PA_tika-abh02_t:1477_13	vuttattā bhāvanābhāvo pākaṭova. Dassanānantarāti samānajātibhūmikena abyavahitataṃ	14771	
PA_tika-abh02_t:1477_14	sandhāyāha, na anantarapaccayaṃ.	14771	
PA_tika-abh02_t:1478_0	Tassāti indriyapaccayabhāvassa. Anaññasādhāraṇattāti aññehi anindriyehi asādhāraṇattā.	1478	
PA_tika-abh02_t:1478_1	Evaṃ sāmatthiyato kiccavisesaṃ vavatthapetvā pakaraṇatopi taṃ dasseti “indriyakathāya	1478	
PA_tika-abh02_t:1478_2	ca pavattattā”ti. Aññesanti aññesaṃ indriyasabhāvānampi sahajātadhammānaṃ. Yehi te	1478	
PA_tika-abh02_t:1478_3	indaṭṭhaṃ kārenti, tesaṃ vasavattāpanaṃ natthi, yathā manindriyassa pubbaṅgamasabhāvābhāvato	1478	
PA_tika-abh02_t:1478_4	sayañca te aññadatthu manindriyasseva vase vattanti. Tenāha “taṃsampayuttānipi hī”tiādi.	1478	
PA_tika-abh02_t:1478_5	Yadi evaṃ kathaṃ tesaṃ indaṭṭhoti? “Sukhanādilakkhaṇe sampayuttānaṃ attākārānuvidhāpanamatta”nti	1478	
PA_tika-abh02_t:1478_6	vuttovāyamattho. “Cetasikattā”ti iminā sampayuttadhammānaṃ cittassa padhānataṃ dasseti.	1478	
PA_tika-abh02_t:1478_7	Tato hi “cetasikā”ti vuccanti. Sabbatthāti vasavattāpanaṃ sahajātadhammānupālananti	1478	
PA_tika-abh02_t:1478_8	evaṃ yāva amatābhimukhabhāvapaccayatā ca sampayuttānanti taṃkiccaniddese. “Anuppādane,	1478	
PA_tika-abh02_t:1478_9	anupatthambhe ca satī”ti padaṃ āharitvā sambandhitabbaṃ. Na hi padattho sabbhāvaṃ	1478	
PA_tika-abh02_t:1478_10	byabhicaratīti janakupatthambhakattābhāvepīti vuttaṃ hoti. Tappaccayānanti itthipurisanimittādipaccayānaṃ	14781	
PA_tika-abh02_t:1478_11	kammādīnaṃ. Tappavattane nimittabhāvoti itthinimittādiākārarūpanibbattane kāraṇabhāvo.	14781	
PA_tika-abh02_t:1478_12	Svāyaṃ itthindriyādīnaṃ tattha atthibhāvoyevāti daṭṭhabbaṃ. Yasmiñhi sati yaṃ hoti,	14781	
PA_tika-abh02_t:1478_13	asati ca na hoti, taṃ tassa kāraṇanti. “Nimittabhāvo anuvidhāna”nti iminā anuvidhānasaddassa	14781	
PA_tika-abh02_t:1478_14	kammatthataṃ dasseti. Sukhadukkhabhāvappattā viyāti sayaṃ sukhadukkhasabhāvappattā	14781	
PA_tika-abh02_t:1478_15	viya, sukhantā dukkhantā ca viyāti attho. Asantassa…pe… majjhattākārānupāpanaṃ aññāṇupekkhanādivasena	14781	
PA_tika-abh02_t:1478_16	veditabbaṃ. Samānajātiyanti akusalehi sukhadukkhehi akusalūpekkhāya, abyākatehi abyākatūpekkhāya,	14781	
PA_tika-abh02_t:1478_17	kusalasukhato kusalūpekkhāya. Tatthāpi bhūmivibhāgenāyamattho bhinditvā yojetabbo.	14781	
PA_tika-abh02_t:1478_18	Taṃ sabbaṃ khandhavibhaṅge vuttaoḷārikasukhumavibhāgena dīpetabbaṃ. Ādisaddenāti	14781	
PA_tika-abh02_t:1478_19	“kāmarāgabyāpādādī”ti ettha vuttaādisaddena. Saṃyojanasamucchindanatadupanissayatā	14781	
PA_tika-abh02_t:1478_20	eva sandhāya aññātāvindriyassa kiccantarāpasutatā vuttā, tassāpi uddhambhāgiyasaṃyojanapaṭippassaddhippahānakiccatā	14782	
PA_tika-abh02_t:1478_21	labbhateva. Abyāpībhāvato vā aññātāvindriyassa paṭippassaddhippahānakiccaṃ na vattabbaṃ,	14782	
PA_tika-abh02_t:1478_22	tato aññindriyassāpi taṃ aṭṭhakathāyaṃ anuddhaṭaṃ. Maggānantarañhi phalaṃ “tāya saddhāya	14782	
PA_tika-abh02_t:1478_23	avūpasantāyā”tiādivacanato kilesānaṃ paṭippassambhanavasena pavattati, na itaraṃ.	14782	
PA_tika-abh02_t:1478_24	Aññathā ariyā sabbakālaṃ appaṭippassaddhakilesadarathā siyuṃ. Itarassa pana nicchandarāgesu	14782	
PA_tika-abh02_t:1478_25	sattavohāro viya ruḷhivasena paṭippassaddhikiccatā veditabbā.	14782	
PA_tika-abh02_t:1479_0	Etthāha – kasmā pana ettakāneva indriyāni vuttāni, etāni eva ca vuttānīti? Ādhipaccatthasambhavatoti	1479	
PA_tika-abh02_t:1479_1	ce. Ādhipaccaṃ nāma issariyanti vuttametaṃ. Tayidaṃ ādhipaccaṃ attano kicce balavanti	1479	
PA_tika-abh02_t:1479_2	aññesampi sabhāvadhammānaṃ labbhateva. Paccayādhīnavuttikā hi paccayuppannā. Tasmā	1479	
PA_tika-abh02_t:1479_3	te tehi anuvattīyanti, te ca te anuvattantīti? Saccametaṃ, tathāpi atthi tesaṃ viseso.	1479	
PA_tika-abh02_t:1479_4	Svāyaṃ viseso “cakkhuviññāṇādippavattiyañhi cakkhādīnaṃ siddhamādhipacca”ntiādinā	1479	
PA_tika-abh02_t:1479_5	aṭṭhakathāyaṃ dassitoyeva.	1479	
PA_tika-abh02_t:1480_0	Apica khandhapañcake yāyaṃ sattapaññatti, tassā visesanissayo cha ajjhattikāni āyatanānīti	1480	
PA_tika-abh02_t:1480_1	tāni tāva ādhipaccatthaṃ upādāya “cakkhundriyaṃ…pe… manindriya”ntiādito vuttāni.	1480	
PA_tika-abh02_t:1480_2	Tāni pana yena dhammena pavattanti, ayaṃ so dhammo tesaṃ ṭhitihetūti dassanatthaṃ	1480	
PA_tika-abh02_t:1480_3	jīvitaṃ. Tayime indriyapaṭibaddhā dhammā imesaṃ vasena “itthī, puriso”ti voharīyantīti	1480	
PA_tika-abh02_t:1480_4	dassanatthaṃ bhāvadvayaṃ. Svāyaṃ sattasaññito dhammapuñjo pabandhavasena pavattamāno	1480	
PA_tika-abh02_t:1480_5	imāhi vedanāhi saṃkilissatīti dassanatthaṃ vedanāpañcakaṃ. Tato visuddhatthikānaṃ	1480	
PA_tika-abh02_t:1480_6	vodānasambhāradassanatthaṃ saddhādipañcakaṃ. Tato vodānasambhārā imehi visujjhanti,	1480	
PA_tika-abh02_t:1480_7	visuddhippattā, niṭṭhitakiccā ca hontīti dassanatthaṃ ante anaññātaññassāmītindriyādīni	1480	
PA_tika-abh02_t:1480_8	tīṇi vuttāni. Sabbattha “ādhipaccatthaṃ upādāyā”ti padaṃ yojetabbaṃ. Ettāvatā adhippetatthasiddhīti aññesaṃ aggahaṇaṃ.	1480	
PA_tika-abh02_t:1481_0	Atha vā pavattinivattīnaṃ nissayādidassanatthampi etāni eva vuttāni. Pavattiyā hi	1481	
PA_tika-abh02_t:1481_1	visesato mūlanissayabhūtāni cha ajjhattikāni āyatanāni. Yathāha “chasu loko samuppanno”tiādi.	1481	
PA_tika-abh02_t:1481_2	Tassā uppatti itthipurisindriyehi. Visabhāgavatthusarāganimittā hi yebhuyyena sattakāyassa	1481	
PA_tika-abh02_t:1481_3	abhinibbatti. Vuttañhetaṃ “tiṇṇaṃ kho pana, mahārāja, sannipātā gabbhassāvakkanti	1481	
PA_tika-abh02_t:1481_4	hoti, idha mātāpitaro ca sannipatitā honti, mātā ca utunī hoti, gabbho ca paccupaṭṭhito	1481	
PA_tika-abh02_t:1481_5	hotī”ti. Avaṭṭhānaṃ jīvitindriyena tena anupāletabbato. Tenāha “āyu ṭhiti yapanā	1481	
PA_tika-abh02_t:1481_6	yāpanā”tiādi. Upabhogo vedanāhi. Vedanāvasena hi iṭṭhādisabbavisayupabhogo. Yathāha	1481	
PA_tika-abh02_t:1481_7	– “vedayati vedayatīti kho, bhikkhave, tasmā vedanāti vuccatī”ti. Evaṃ pavattiyā	1481	
PA_tika-abh02_t:1481_8	nissayasamuppādaṭṭhitisambhogadassanatthaṃ cakkhundriyaṃ yāva upekkhindriyanti cuddasindriyāni	1481	
PA_tika-abh02_t:1481_9	desitāni. Yathā cetāni pavattiyā, evaṃ itarāni nivattiyā. Vivaṭṭasannissitena hi	1481	
PA_tika-abh02_t:1481_10	nibbattitāni saddhādīni pañca indriyāni nivattiyā nissayo. Uppādo anaññātaññassāmītindriyena	14811	
PA_tika-abh02_t:1481_11	tassa paṭhamaṃ uppajjanato. Avaṭṭhānaṃ aññindriyena. Upabhogo aññātāvindriyena aggaphalasamupabhogato.	14811	
PA_tika-abh02_t:1481_12	Evampi etāni eva indriyāni desitāni. Ettāvatā yathādhippetatthasiddhito aññesaṃ aggahaṇaṃ.	14811	
PA_tika-abh02_t:1481_13	Etenāpi nesaṃ desanānukkamopi saṃvaṇṇito veditabbo.	14811	
PA_tika-abh02_t:1482_0	220. Kusalākusalavīriyādīnīti ettha ādi-saddena kusalasamādhiādīnaṃ, abyākatavīriyādīnañca	1482	
PA_tika-abh02_t:1482_1	saṅgaho daṭṭhabbo. Paccayādīti ādi-saddena desārammaṇādayo gahitā, yathāvuttavīriyādīni,	1482	
PA_tika-abh02_t:1482_2	cakkhādīni ca saṅgaṇhāti. Iccevaṃ sabbasaṅgāhikāni vīriyindriyādipadāni, cakkhundriyādipadāni	1482	
PA_tika-abh02_t:1482_3	ca. Tenāti “evaṃ santepī”tiādinā bhūmivibhāgakathanena. Tannivattanenāti sabbesaṃ	1482	
PA_tika-abh02_t:1482_4	sabbabhūmikattanivattanena. Avijjamānasaṅgāhakattanti tassaṃ tassaṃ bhūmiyaṃ anupalabbhamānassa	1482	
PA_tika-abh02_t:1482_5	indriyassa saṅgāhakatā.	1482	
PA_tika-abh02_t:1483	Abhidhammabhājanīyavaṇṇanā niṭṭhitā.	148	
PA_tika-abh02_t:1484	2. Pañhapucchakavaṇṇanā	148	
PA_tika-abh02_t:1485_0	Idha imasmiṃ “sattindriyā anārammaṇā”ti evaṃ ekantānārammaṇatte vuccamāne na ābhaṭṭhaṃ	1485	
PA_tika-abh02_t:1485_1	jīvitindriyaṃ na bhāsitaṃ. Ṭīkāyaṃ pana anābhaṭṭhanti katasamāsaṃ katvā vuttaṃ. Rūpadhammesu	1485	
PA_tika-abh02_t:1485_2	saṅgahitatanti “rūpa”nti gaṇitataṃ. Arūpakoṭṭhāsena arūpabhāvena siyāpakkhe saṅgahitaṃ.	1485	
PA_tika-abh02_t:1485_3	Kasmā? Tassa parittārammaṇāditā atthīti. Yasmā pana rūpārūpamissakasseva vasena siyāpakkhasaṅgaho	1485	
PA_tika-abh02_t:1485_4	yutto, na ekadesassa, tasmā ekadesassa taṃ anicchanto āha “adhippāyo”ti. Idāni tamatthaṃ	1485	
PA_tika-abh02_t:1485_5	pakāsetuṃ “arūpakoṭṭhāsena panā”tiādi vuttaṃ. Navattabbatāti parittārammaṇādibhāvena	1485	
PA_tika-abh02_t:1485_6	navattabbatā. Kathaṃ pana rūpakoṭṭhāsenassānārammaṇassa navattabbatāti codanaṃ sandhāyāha	1485	
PA_tika-abh02_t:1485_7	“na hi anārammaṇa”ntiādi. “Avijjamānārammaṇānārammaṇesū”ti iminā “anārammaṇā”ti bāhiratthasamāso	1485	
PA_tika-abh02_t:1485_8	ayanti dasseti. Navattabbesūti sārammaṇabhāvena navattabbesu. Anārammaṇattāti ārammaṇarahitattā.	1485	
PA_tika-abh02_t:1485_9	“Navindriyā siyā parittārammaṇā, siyā mahaggatārammaṇā, siyā appamāṇārammaṇā, siyā	1485	
PA_tika-abh02_t:1485_10	na vattabbā ‘parittārammaṇā’tipi ‘mahaggatārammaṇā’tipi ‘appamāṇārammaṇā’tipī”tiādīsu	14851	
PA_tika-abh02_t:1485_11	viya na sārammaṇasseva navattabbataṃ dasseti. Yathā ca na sārammaṇasseva navattabbatāpariyāyo,	14851	
PA_tika-abh02_t:1485_12	atha kho anārammaṇassāpīti sārammaṇe niyamābhāvo. Evaṃ navattabbaṃ sārammaṇamevāti	14851	
PA_tika-abh02_t:1485_13	ayampi niyamo natthīti dassento “navattabbassa vā sārammaṇata”nti āha. Tassa na dassetīti	14851	
PA_tika-abh02_t:1485_14	sambandho. “Na hī”tiādinā tamevatthaṃ vivarati.	14851	
PA_tika-abh02_t:1486_0	Tattha rūpanibbānānaṃ sukhādisampayuttabhāvena navattabbatā, na parittārammaṇādibhāvenāti	1486	
PA_tika-abh02_t:1486_1	codanaṃ manasi katvā āha “athāpī”tiādi. Tattha athāpi vattatīti sambandho. Siyā anārammaṇantipi	1486	
PA_tika-abh02_t:1486_2	vattabbaṃ siyāti anārammaṇaṃ dhammāyatanaṃ sārammaṇehi visuṃ katvā evaṃ vattabbaṃ	1486	
PA_tika-abh02_t:1486_3	siyā. Navattabba-saddo yadi sārammaṇesveva vatteyya, na cevaṃ vuttaṃ, avacane ca	1486	
PA_tika-abh02_t:1486_4	aññaṃ kāraṇaṃ natthīti dassento āha “na hi pañhapucchake sāvasesā desanā atthī”ti.	1486	
PA_tika-abh02_t:1486_5	Tasmā navattabba-saddo anārammaṇesupi vattatevāti adhippāyo. Yāpi “aṭṭhindriyā siyā	1486	
PA_tika-abh02_t:1486_6	ajjhattārammaṇā”ti ajjhattārammaṇādibhāvena navattabbatā vuttā, sā jīvitindriyassa	1486	
PA_tika-abh02_t:1486_7	ākiñcaññāyatanakāle paṭhamāruppaviññāṇābhāvamattārammaṇataṃ sandhāya vuttā, na sārammaṇasseva	1486	
PA_tika-abh02_t:1486_8	navattabbatādassanatthaṃ, nāpi anārammaṇassa parittārammaṇādibhāvena navattabbatābhāvadassanatthanti	1486	
PA_tika-abh02_t:1486_9	dassento “aṭṭhindriyā siyā ajjhattārammaṇāti ettha cā”tiādimāha. Tattha siyā ajjhattārammaṇātīti	1486	
PA_tika-abh02_t:1486_10	iti-saddo ādiattho. Tena avasiṭṭhapāḷisaṅgaṇhanena “siyā na vattabbā ‘ajjhattārammaṇā’tipi	14861	
PA_tika-abh02_t:1486_11	‘bahiddhārammaṇā’tipi ‘ajjhattabahiddhārammaṇā’tipī”ti imāya pāḷiyā vuttamatthaṃ	14861	
PA_tika-abh02_t:1486_12	jīvitindriyassa dassento “jīvitindriyassa…pe… navattabbatā veditabbā”ti āha, taṃ vuttatthameva.	14861	
PA_tika-abh02_t:1487	Pañhapucchakavaṇṇanā niṭṭhitā.	148	
PA_tika-abh02_t:1488	Indriyavibhaṅgavaṇṇanā niṭṭhitā.	148	
PA_tika-abh02_t:1489	6. Paṭiccasamuppādavibhaṅgo	148	
PA_tika-abh02_t:1490	1. Suttantabhājanīyaṃ	149	
PA_tika-abh02_t:1491	Uddesavāravaṇṇanā	149	
PA_tika-abh02_t:1492_0	225. “Vuttattā”ti idaṃ nissakkaṃ kiṃ lakkhaṇaṃ? Hetulakkhaṇaṃ. Yadi evaṃ taṃhetuko	1492	
PA_tika-abh02_t:1492_1	vibhajjavādibhāvo āpajjati. Na hi moggaliputtatissattherena vuttattā buddhasāvakā	1492	
PA_tika-abh02_t:1492_2	vibhajjavādino ahesunti? Nayidamevaṃ. Tividho hi hetu ñāpako, kārako, sampāpakoti.	1492	
PA_tika-abh02_t:1492_3	Tesu ñāpakahetu idhādhippeto, tasmā tena mahātherena “kiṃ vādī, bhante, sammāsambuddho”ti	1492	
PA_tika-abh02_t:1492_4	puṭṭhena “vibhajjavādī, mahārājā”ti tadā vuttavacanena ñāyati “sammāsambuddhasāvakā	1492	
PA_tika-abh02_t:1492_5	vibhajjavādino”ti imamatthaṃ dasseti kiṃ…pe… vuttattā…pe… vibhajjavādino”ti. “Ahañhi,	1492	
PA_tika-abh02_t:1492_6	brāhmaṇa, vinayāya dhammaṃ desemi rāgassā”tiādiṃ vatvā “no ca kho yaṃ tvaṃ sandhāya	1492	
PA_tika-abh02_t:1492_7	vadesī”tiādinā verañjabrāhmaṇassa bhagavatā venayikādibhāvo vibhajja vuttoti taṃ	1492	
PA_tika-abh02_t:1492_8	anuvadantā sāvakāpi tathā vadantīti āha “te hi venayikādibhāvaṃ vibhajja vadantī”ti.	1492	
PA_tika-abh02_t:1492_9	Cīvarādīnanti ādi-saddena somanassādīnaṃ saṅgaho daṭṭhabbo. Tānipi hi sevitabbāsevitabbabhāvena	1492	
PA_tika-abh02_t:1492_10	vibhajja vuttāni. Vibhajjavādiparisā vibhajjavādimaṇḍalanti etasmiṃ atthe yathā taṃ	14921	
PA_tika-abh02_t:1492_11	otiṇṇo nāma hoti, taṃdassanatthaṃ “ācariye anabbhācikkhantenā”tiādi vuttaṃ. Sakasamayāvokkamādi	14921	
PA_tika-abh02_t:1492_12	hi paramatthato tadotāro. “Asaṃkiliṭṭhāpi avijjā atthi amaggavajjhā, yāya nivutā	14921	
PA_tika-abh02_t:1492_13	khīṇāsavāpi nāmagottādīsu ekaccaṃ na jānanti, sā kusalacittuppādesupi pavattatī”ti	14921	
PA_tika-abh02_t:1492_14	nikāyantariyā. Taṃ sandhāyāha “avijjā puññāneñjābhisaṅkhārānaṃ hetupaccayo hotītiādiṃ	14921	
PA_tika-abh02_t:1492_15	vadanto”ti. Upalakkhaṇañhetaṃ sahajātakoṭiyā. Ādi-saddena akusalacittenapi ñāṇaṃ	14921	
PA_tika-abh02_t:1492_16	uppajjati, yā saṃkiliṭṭhā paññāti, acetasikaṃ sīlaṃ, aviññattisaṅkhātaṃ rūpabhāvaṃ	14921	
PA_tika-abh02_t:1492_17	dussilyanti evamādiṃ saṅgaṇhāti. Parasamayāyūhanaṃ parasamaye byāpārāpattiyā. Yo	14921	
PA_tika-abh02_t:1492_18	tattha sakasamayena viruddho attho, tassa vā dīpanena siyā, parasamaye vādāropanena	14921	
PA_tika-abh02_t:1492_19	vā. Tesu purimaṃ “ācariye anabbhācikkhantenā”ti iminā apanītanti itaraṃ dasseti “parasamayaṃ…pe…	14921	
PA_tika-abh02_t:1492_20	anāyūhantenā”ti. Asampiṇḍentenāti upacayatthaṃ sandhāya vadanti. Āyūhana-saddo pana	14922	
PA_tika-abh02_t:1492_21	upacayattho na hotīti kecivādo na sārato gahetabbo.	14922	
PA_tika-abh02_t:1493_0	Tabbipariyāyenāti yathāvinayaṃ avaṭṭhānena. Sāvajjassa anavajjatādīpanādinā kammantaraṃ	1493	
PA_tika-abh02_t:1493_1	bhindanto vināsento, āloḷento vā dhammataṃ dhammasabhāvaṃ vilometi viparītato dahati.	1493	
PA_tika-abh02_t:1493_2	Mahāpadeseti mahāapadese, buddhādayo mahante mahante apadisitvā vuttāni mahākāraṇāni.	1493	
PA_tika-abh02_t:1493_3	Mahāpadeseti vā mahāokāse, mahantāni dhammassa patiṭṭhānaṭṭhānānīti vuttaṃ hoti.	1493	
PA_tika-abh02_t:1493_4	Tatrāyaṃ vacanattho – apadisīyatīti apadeso, buddho apadeso etassāti buddhāpadeso.	1493	
PA_tika-abh02_t:1493_5	Esa nayo sesesupi. Atthato cāyaṃ mahāpadeso “sammukhā metaṃ bhagavato suta”ntiādinā	1493	
PA_tika-abh02_t:1493_6	kenaci ābhatassa “dhammo”ti vā “adhammo”ti vā vinicchayane kāraṇaṃ. Kiṃ pana tanti?	1493	
PA_tika-abh02_t:1493_7	Tassa yathābhatassa suttotaraṇādi eva. Yadi evaṃ kathaṃ cattāroti? Dhammassa dve	1493	
PA_tika-abh02_t:1493_8	sampadāyo bhagavā, sāvakā ca. Tesu sāvakā saṅghagaṇapuggalavasena tividhā. Evaṃ “amumhā	1493	
PA_tika-abh02_t:1493_9	mayā ayaṃ dhammo paṭiggahito”ti apadisitabbānaṃ bhedena cattāro. Tenāha “sammukhā	1493	
PA_tika-abh02_t:1493_10	metaṃ bhagavato suta”ntiādi. Nettiyampi vuttaṃ “buddhāpadeso saṅghāpadeso sambahulattherāpadeso ekattherāpadeso”ti.	14931	
PA_tika-abh02_t:1494_0	Suttasuttānulomaācariyavādaattanomatimahāpadeseti ettha tisso saṅgītiyo āruḷhāni	1494	
PA_tika-abh02_t:1494_1	tīṇi piṭakāni atthasūcanādiatthena suttaṃ. Yathāvuttassa suttassa anulomato yathāvuttā	1494	
PA_tika-abh02_t:1494_2	eva cattāro mahāpadesā suttānulomaṃ. Pāḷiyā atthagāhaṇena dhammatāyaṃ patiṭṭhāpanato	1494	
PA_tika-abh02_t:1494_3	aṭṭhakathā ācariyavādo. Nayaggāhena anubuddhiyā attano paṭibhānaṃ attanomati. Ettha	1494	
PA_tika-abh02_t:1494_4	ca suttaācariyavādaattanomatīnampi kenaci ābhatassa dhammādhammādibhāvavinicchayane	1494	
PA_tika-abh02_t:1494_5	kāraṇabhāvasabhāvato mahāpadesatā vuttāti veditabbā. Santiṭṭhati appaṭibāhanto, avilomento	1494	
PA_tika-abh02_t:1494_6	ca. Tabbipariyāyena atidhāvati. Ekassa padassa ekena pakārena atthaṃ vatvā tasseva	1494	
PA_tika-abh02_t:1494_7	puna pakārantarena atthaṃ vadanto vā aparehi pariyāyehi niddisati nāma yathā “avijjā	1494	
PA_tika-abh02_t:1494_8	dukkhasaccassa yāthāvasarasalakkhaṇaṃ paṭivijjhituṃ na detī”tiādiṃ vatvā puna “ayaṃ	1494	
PA_tika-abh02_t:1494_9	avijjā dukkhādīsu aññāṇa”nti vuttāpi “dukkhasaccassa ekadeso hotī”tiādivacanaṃ. Atha	1494	
PA_tika-abh02_t:1494_10	vā hetubhāvena vuttassa atthassa puna phalabhāvena vacanaṃ tamevatthaṃ punarāvattetvā	14941	
PA_tika-abh02_t:1494_11	niddisanaṃ yathā “viññāṇapaccayā nāmarūpa”nti vatvā puna “nāmarūpapaccayā saḷāyatana”nti	14941	
PA_tika-abh02_t:1494_12	vacanaṃ. Atha vā “sabbametaṃ bhavacakkaṃ kammañceva vipāko ca. Kilesakammavipākavasena	14941	
PA_tika-abh02_t:1494_13	tividha”nti ca ādinā vuttassevatthassa duvidhatividhādivibhāgadassanaṃ tamevatthaṃ	14941	
PA_tika-abh02_t:1494_14	punarāvattetvā niddisananti evamettha attho veditabbo.	14941	
PA_tika-abh02_t:1495_0	Sattavohāroti “satto”ti samaññā. Ye hi dhamme samūhabhūte santānavasena vattamāne	1495	
PA_tika-abh02_t:1495_1	upādāya sattapaññatti, tassā tato aññathānāññathāaccantābhāvasaṅkhāte ante anupagamma	1495	
PA_tika-abh02_t:1495_2	yāthāvato saṅgahaṇaṃ, bodhanañca dhammatāyaṃ akusalassa dukkaraṃ durabhisambhavanti.	1495	
PA_tika-abh02_t:1495_3	Avijjādikassa paccayadhammassa saṅkhārādipaccayuppannadhammaṃ pati hetuādinā paccayena	1495	
PA_tika-abh02_t:1495_4	paccayabhāvo paccayākāro, paṭiccasamuppādoti attho.	1495	
PA_tika-abh02_t:1496_0	Vuttanayenāti “ācariye anabbhācikkhantenā”tiādinā vuttanayena. Kāmañcettha sabbāpi	1496	
PA_tika-abh02_t:1496_1	atthavaṇṇanā imināva nayena kātabbā, paṭiccasamuppādavaṇṇanāya pana garutarabhāvaṃ	1496	
PA_tika-abh02_t:1496_2	dassento evaṃ vadati.	1496	
PA_tika-abh02_t:1497	Pāḷidhammanti tepiṭakabuddhavacanaṃ. Paṭiccasamuppādanti paṭiccasamuppādapāḷiṃ.	149	
PA_tika-abh02_t:1498	Atthaṃ katvāti hitaṃ katvā. Yathāyaṃ hitāvaho hoti, evaṃ katvā. Aṭṭhiṃ katvāti vā attānaṃ atthikaṃ katvā. Sutacintāmayādiṃ ñāṇavisesaṃ. Tadaṅgavikkhambhanādinā kilesakkhayavisesaṃ.	149	
PA_tika-abh02_t:1499_0	Bhavādīsu ādīnavappaṭicchādanato, balavūpanissayato, kammassa visesahetubhāvato ca	1499	
PA_tika-abh02_t:1499_1	vaṭṭassa mūlakāraṇaṃ avijjā. Vipākavaṭṭanimittassa kammavaṭṭassa kāraṇabhūtampi kilesavaṭṭaṃ	1499	
PA_tika-abh02_t:1499_2	avijjāmūlakanti dassanatthaṃ avijjā ādito vuttā. Taṇhāpi hi avijjāya paṭicchāditādīnave	1499	
PA_tika-abh02_t:1499_3	eva visaye assādānupassino pavattati, na aññathā. Mūlādidassanasāmaññañcāti valliyā	1499	
PA_tika-abh02_t:1499_4	mūlamajjhapariyosānassa dassanena paṭiccasamuppādassa taṃdassanasāmaññañca yojetabbaṃ,	1499	
PA_tika-abh02_t:1499_5	samantacakkhunā sabbassa diṭṭhattepi desanākāle desanāñāṇacakkhunā bodhetabbatāvasena	1499	
PA_tika-abh02_t:1499_6	ekadesadassanassa adhippetattā.	1499	
PA_tika-abh02_t:1500_0	Diṭṭhisahitāya mānasahitāya vā taṇhāya “aha”nti, itarāya “mama”nti abhivadato. “Abhinandanato”ti	1500	
PA_tika-abh02_t:1500_1	hi iminā sappītikāya taṇhāya pavatti dassitā. “Abhivadato”ti iminā tato balavatarāya	1500	
PA_tika-abh02_t:1500_2	diṭṭhisahitāya mānasahitāya vā. “Ajjhosāya tiṭṭhato”ti iminā pana tatopi balavatamāya	1500	
PA_tika-abh02_t:1500_3	diṭṭhisahitāya, kevalāya vā taṇhāya pavatti dassitā. Gilitvā pariniṭṭhāpetvā ṭhānañhi	1500	
PA_tika-abh02_t:1500_4	ajjhosānaṃ. Tappaccayanti taṇhāpaccayaṃ. Kathaṃ pana nandivacanena catubbidhampi	1500	
PA_tika-abh02_t:1500_5	upādānaṃ vuttanti āha “nanditā”tiādi. Tattha nanditātadavippayogatāhīti nandibhāvena	1500	
PA_tika-abh02_t:1500_6	sabhāvato taṇhupādānaṃ, tāya nandiyā taṇhāya avippayogena avinābhāvena diṭṭhupādānaṃ	1500	
PA_tika-abh02_t:1500_7	vuttanti veditabbaṃ. “Diṭṭhābhinandanabhāvenā”ti iminā diṭṭhiyāpi nandibhāvamāha.	1500	
PA_tika-abh02_t:1501_0	Paṭisandhipavattiphassādayoti paṭisandhiyaṃ pavatte ca uppannaphassamanosañcetanāviññāṇāni.	1501	
PA_tika-abh02_t:1501_1	“Vipākavaṭṭabhūte”ti ca idaṃ pavattavisesanaṃ daṭṭhabbaṃ. Vaṭṭūpatthambhakāti vaṭṭattayūpanissayā.	1501	
PA_tika-abh02_t:1501_2	Itareti akammajā. Tasminti yathāvutte āhāracatukke. Vattuṃ vaṭṭantīti taṇhānidānūpanissayato	1501	
PA_tika-abh02_t:1501_3	“taṇhānidānā”ti vattuṃ yujjanti.	1501	
PA_tika-abh02_t:1502_0	Yathā ariyamaggo antadvayavajjitamajjhimapaṭipadābhāvato “ñāyo”ti vuccati, evaṃ paṭiccasamuppādopīti	1502	
PA_tika-abh02_t:1502_1	āha “ñāyoti maggo, soyeva vā paṭiccasamuppādo”ti. Attano paṭivedhāya saṃvattati asammohapaṭivedhena	1502	
PA_tika-abh02_t:1502_2	paṭivijjhitabbattā. Saṃvattatīti ca nimittassa kattūpacāravasenetaṃ vuttaṃ yathā	1502	
PA_tika-abh02_t:1502_3	“ariyabhāvakarāni saccāni ariyasaccānī”ti. Pakatiādayo heṭṭhā saccavibhaṅge hetuvippaṭipattikathāyaṃ	1502	
PA_tika-abh02_t:1502_4	dassitā eva. Akāraṇaṃ “kāraṇa”nti gaṇhanti yathā kāpilādayo. Na kiñci kāraṇaṃ bujjhanti	1502	
PA_tika-abh02_t:1502_5	yathā taṃ aññe bālaputhujjanā. Itarāsanti majjhato paṭṭhāya yāva pariyosānā desanādīnaṃ	1502	
PA_tika-abh02_t:1502_6	tissannaṃ. Tadatthatāsambhavepīti yathāsakehi kāraṇehi pavattidassanatthatāsambhavepi.	1502	
PA_tika-abh02_t:1502_7	Atthantarasabbhāvatoti payojanantarasabbhāvato. Vuttāni hi aṭṭhakathāyaṃ “jarāmaraṇādikassa	1502	
PA_tika-abh02_t:1502_8	dukkhassa attanā adhigatakāraṇasandassanatthaṃ. Āhāranidānavavatthāpanānusārena yāva	1502	
PA_tika-abh02_t:1502_9	atītaṃ addhānaṃ atiharitvā puna atītaddhato pabhuti hetuphalapaṭipāṭisandassanatthaṃ.	1502	
PA_tika-abh02_t:1502_10	Anāgataddhahetusamuṭṭhānato pabhuti anāgataddhasandassanattha”nti tissannaṃ yathākkamaṃ tīṇi payojanāni.	15021	
PA_tika-abh02_t:1503_0	Taṃtaṃphalapaṭivedhoti jātiādīnaṃ jarāmaraṇāditaṃtaṃphalāvagamo. Anuvilokayatoti	1503	
PA_tika-abh02_t:1503_1	purime vikappe vipassanānimittaṃ anuvilokanaṃ, dutiye desanānimittaṃ. Kāmupādānabhūtā	1503	
PA_tika-abh02_t:1503_2	taṇhā manosañcetanāhārasaṅkhātassa bhavassa, taṃsampayuttānaṃ, tannimittānañca sesāhārānaṃ	1503	
PA_tika-abh02_t:1503_3	visesapaccayo hotīti āha “āhārataṇhādayo paccuppannaddhā”ti. Ādi-saddena yāva viññāṇaṃ	1503	
PA_tika-abh02_t:1503_4	gahetabbaṃ. Āhārataṇhādayoti ettha paccuppannakammavaṭṭapariyāpanne āhāre gahetvā	1503	
PA_tika-abh02_t:1503_5	addhayojanaṃ katvā anāgatavipākavaṭṭapariyāpanne gahetvā yojetuṃ vuttaṃ “āhārā vā	1503	
PA_tika-abh02_t:1503_6	taṇhāya pabhāvetabbā anāgato addhā”ti. Pabhāvetabbāti āyatiṃ uppādetabbā. Yujjatīti	1503	
PA_tika-abh02_t:1503_7	phalabhūte āhāre paccuppanne paccakkhato dassetvā “taṃnidānaṃ taṇhaṃ tassā nidāna”ntiādinā	1503	
PA_tika-abh02_t:1503_8	phalaparamparāya kāraṇaparamparāya ca dassanaṃ tathābujjhanakānaṃ puggalānaṃ ajjhāsayānulomato,	1503	
PA_tika-abh02_t:1503_9	dhammasabhāvāvilomanato ca yuttiyā saṅgayhati. Yadi taṇhādayo atīto addhā, taṇhāggahaṇeneva	1503	
PA_tika-abh02_t:1503_10	saṅkhārāvijjā gahitāti kimatthaṃ puna te gahitāti āha “saṅkhārāvijjā tatopi atītataro	15031	
PA_tika-abh02_t:1503_11	addhā vutto saṃsārassa anādibhāvadassanattha”nti. Atītanti vā atītatāsāmaññena atītatarampi	15031	
PA_tika-abh02_t:1503_12	saṅgahitaṃ daṭṭhabbaṃ.	15031	
PA_tika-abh02_t:1504_0	Punabbhavābhinibbattiāhārakāti punabbhavūpapattipaccayā. Iti vacanatoti evaṃ vuttavacanasabbhāvato.	1504	
PA_tika-abh02_t:1504_1	Viññāṇāhāro tāva punabbhavābhinibbattiyā hetu, itare pana kathanti āha “taṃsampayuttattā…pe…	1504	
PA_tika-abh02_t:1504_2	kabaḷīkārāhārassā”ti. Tassa āyatiṃ punabbhavābhinibbattiāhārakā cattāro āhārāti sambandho.	1504	
PA_tika-abh02_t:1504_3	Saddhādīnaṃ upanissayatā pariccāgādikāle, rāgādīnaṃ gadhitassa bhojanādikāle. Tena	1504	
PA_tika-abh02_t:1504_4	yathākkamaṃ kusalākusalakammaviññāṇāyūhanaṃ dassitaṃ. Tasmāti yasmā āyatiṃ punabbhavābhinibbattiāhārakā	1504	
PA_tika-abh02_t:1504_5	cattāro āhārā gayhanti, tasmā. Purimoyevatthoti “āhārataṇhādayo paccuppannaddhā”tiādinā	1504	
PA_tika-abh02_t:1504_6	vuttaattho. Atīteti atīte addhani. Tato paranti tato atītaddhato paraṃ paccuppanne	1504	
PA_tika-abh02_t:1504_7	anāgate ca addhani “saṅkhārapaccayā viññāṇa”ntiādinā. Paccakkhānanti paccuppannabhavapariyāpannatāya	1504	
PA_tika-abh02_t:1504_8	paccakkhabhūtānaṃ. Paccuppannaṃ hetunti etarahi vattamānaṃ taṇhādikaṃ āhārādīnaṃ hetuṃ.	1504	
PA_tika-abh02_t:1505_0	Suttaṃ āharati “āsavasamudayā avijjāsamudayo”ti. Vaṭṭahetunoti vipākavaṭṭahetuno,	1505	
PA_tika-abh02_t:1505_1	sakalavaṭṭahetuno vā. Akusalañhi kammaṃ kammavaṭṭassa kilesavaṭṭassa ca paccayo hotiyeva.	1505	
PA_tika-abh02_t:1505_2	“Bhavataṇhāyapi hetubhūtā”ti iminā kilesavaṭṭassāpi avijjāya paccayabhāvamāha. Evañcetaṃ,	1505	
PA_tika-abh02_t:1505_3	bhikkhave, vuccatī”tiādinā vaṭṭasīsānampi avijjātaṇhānaṃ sappaccayatādassanāpadesena	1505	
PA_tika-abh02_t:1505_4	sabbesampi saṅkhatadhammānaṃ hetuphalaparamparāvicchedavuttiyā purimāya koṭiyā apaññāyanaṃ vibhāveti.	1505	
PA_tika-abh02_t:1506_0	Avijjaṃ taṇhā anuvattatīti dukkhe taṇhaṃ abhibhavitvā pavattiyā tato avijjāya balavabhāvamāha.	1506	
PA_tika-abh02_t:1506_1	Avijjābhibhūtā hi sattā satipi taṇhāparitassite ekantānatthasaññitaṃ attakilamathānuyogadukkhamanuyuñjanti.	1506	
PA_tika-abh02_t:1506_2	Taṇhaṃ avijjā anuvattatīti sukhe avijjaṃ abhibhavitvā pavattiyā tato taṇhāya balavabhāvamāha.	1506	
PA_tika-abh02_t:1506_3	Yadipi sāvajjasukhānubhave balavatīyeva avijjā vijjamānaādīnavaṃ paṭicchādentī tiṭṭhati,	1506	
PA_tika-abh02_t:1506_4	taṇhā pana tatopi balavataratāya satte vipulānatthasañhite anariye sukhe niyojetīti	1506	
PA_tika-abh02_t:1506_5	avijjāya tadanuvattanaṃ vuttaṃ.	1506	
PA_tika-abh02_t:1507_0	Āyatanachakkaṃ vā kāyoti sambandho. Cakkhādinissaye sesadhammeti cakkhādinissayabhūte,	1507	
PA_tika-abh02_t:1507_1	tappaṭibaddhe ca sasantānapariyāpanne dhamme. Cakkhādinissite eva katvāti cakkhādiggahaṇeneva	1507	
PA_tika-abh02_t:1507_2	gahite katvā. Cakkhādikāyanti cakkhādidhammasamūhaṃ paresaṃ pañcakkhandhaṃ. Phassena	1507	
PA_tika-abh02_t:1507_3	phuṭṭhoti ārammaṇaṃ phusantena viya uppannena sukhavedaniyena, dukkhavedaniyena ca	1507	
PA_tika-abh02_t:1507_4	phassena phuṭṭho. Phasse hi tathā uppanne taṃsamaṅgīpuggalo phuṭṭhoti vohāro hotīti.	1507	
PA_tika-abh02_t:1508_0	Yathā saḷāyatanāni phassassa visesapaccayo, evaṃ vedanāyapīti dassento “saḷāyatanānaṃ	1508	
PA_tika-abh02_t:1508_1	vedanāya visesapaccayabhāva”nti āha. Tannissitanti saḷāyatananissitaṃ. Atītaddhāvijjātaṇhāmūlakoti	1508	
PA_tika-abh02_t:1508_2	atītaddhabhūtaavijjātaṇhāmūlako. Kāyassa bhedā kāyūpagoti ubhayatthāpi kāyasaddena	1508	
PA_tika-abh02_t:1508_3	upādinnakkhandhapañcako gahito. Tadupagatā upapajjanaṃ paṭisandhiggahaṇaṃ. Ubhayamūloti avijjātaṇhāmūlo.	1508	
PA_tika-abh02_t:1509	Anabhisamayabhūtattāti abhisamayassa paṭipakkhabhūtattā. Avijjāyāti avijjāya sati.	150	
PA_tika-abh02_t:1510_0	Gahaṇanti gahetabbataṃ. Tasmāti yasmā sati saṅkhārasaddena āgatasaṅkhārattepi avijjāpaccayā	1510	
PA_tika-abh02_t:1510_1	saṅkhārā padhānatāya visuṃ vuttā gobalībaddañāyena, tasmā. Tattha vuttampīti saṅkhārasaddena	1510	
PA_tika-abh02_t:1510_2	āgatasaṅkhāresu vuttampi abhisaṅkharaṇakasaṅkhāraṃ vajjetvā aggahetvā itare saṅkhārā	1510	
PA_tika-abh02_t:1510_3	yojetabbā. Evañhi atthassa uddharaṇuddharitabbatādvayaṃ asaṅkarato dassitaṃ hoti.	1510	
PA_tika-abh02_t:1510_4	“Idha vaṇṇetabbabhāvenā”ti iminā avijjāpaccayā saṅkhārānaṃ satipi saṅkhārasaddena	1510	
PA_tika-abh02_t:1510_5	āgatasaṅkhārabhāve yathāvuttameva padhānabhāvaṃ ulliṅgeti. “Avijjāpaccayā saṅkhārā”ti	1510	
PA_tika-abh02_t:1510_6	tadekadeso vuttoti sambandho. Imasmiṃ atthavikappe saṅgaṇhanavasena saṅkhārasaddena	1510	
PA_tika-abh02_t:1510_7	āgatasaṅkhārehi saṅgahitāpi avijjāpaccayā saṅkhārā idha vaṇṇetabbabhāvena padhānāti	1510	
PA_tika-abh02_t:1510_8	visuṃ gahitā, purimasmiṃ te vajjetvāti ayaṃ viseso. Tenāha “vaṇṇetabbasabbasaṅgahaṇavasena	1510	
PA_tika-abh02_t:1510_9	duvidhatā vuttā”ti. Sāmaññato saṅgayhamānampi padhānabhāvajotanatthaṃ visuṃ gayhati	1510	
PA_tika-abh02_t:1510_10	yathā taṃ “puññañāṇasambhārā”ti.	15101	
PA_tika-abh02_t:1511_0	Yena kusalākusaladhammā “vipākadhammā”ti vuccanti, taṃ āyūhanaṃ, kiṃ pana tanti?	1511	
PA_tika-abh02_t:1511_1	Anupacchinnataṇhāvijjāmāne santāne sabyāpāratā. Tenāha “paṭisandhi…pe… āyūhanarasā”ti.	1511	
PA_tika-abh02_t:1511_2	Cetanāpadhānattā pana tassa cetanākiccaṃ katvā vuttaṃ. Rāsikaraṇaṃ, āyūhananti ca	1511	
PA_tika-abh02_t:1511_3	rāsibhūtassa rūpārūpasaṅkhātassa phalassa nibbattanato vuttaṃ. “Anārammaṇatā abyākatatā”ti	1511	
PA_tika-abh02_t:1511_4	idaṃ abyākatasseva anārammaṇattā abyākatasambandhinī anārammaṇatāti katvā vuttaṃ.	1511	
PA_tika-abh02_t:1511_5	Āyatanaṃ, ghaṭananti ca taṃtaṃdvārikadhammappavattanameva daṭṭhabbaṃ.	1511	
PA_tika-abh02_t:1512	Ananubodhādayo avijjāpadaniddese āgatā. Avijjāpadasambandhena diṭṭhivippayuttāti itthiliṅganiddeso. Asaṇṭhānattāti aviggahattā.	151	
PA_tika-abh02_t:1513_0	Sokādīnaṃ sabbhāvāti “jātipaccayā jarāmaraṇa”nti aniṭṭhāpetvā tadanantaraṃ sokādīnampi	1513	
PA_tika-abh02_t:1513_1	vuttānaṃ vijjamānattā tesaṃ vasena aṅgabahuttappasaṅge paṭiccasamuppādaṅgānaṃ bahubhāve	1513	
PA_tika-abh02_t:1513_2	āpanne. Dvādasevāti kathaṃ dvādaseva, nanu sokādayopi dhammantarabhūtā paṭiccasamuppādadesanāyaṃ	1513	
PA_tika-abh02_t:1513_3	vuttāti? Saccaṃ vuttā, na pana aṅgantarabhāvenāti dassento “na hī”tiādimāha. Tattha	1513	
PA_tika-abh02_t:1513_4	phalenāti phalabhūtena jarāmaraṇaṅgasaṅgahitena sokādinā. Mūlaṅgaṃ dassetunti imāya	1513	
PA_tika-abh02_t:1513_5	paṭiccasamuppādadesanāya mūlabhūtaṃ avijjaṅgaṃ socanādīhi sammohāpattikathanena dassetuṃ	1513	
PA_tika-abh02_t:1513_6	te sokādayo vuttā bhavacakkassa avicchedadassanatthaṃ. Jarāmaraṇaṃ kāraṇaṃ etesanti	1513	
PA_tika-abh02_t:1513_7	jarāmaraṇakāraṇā, sokādayo, tabbhāvo jarāmaraṇakāraṇatā. Jarāmaraṇaṃ nimittaṃ etassāti	1513	
PA_tika-abh02_t:1513_8	jarāmaraṇanimittaṃ. Taṃ tannimittānanti ettha tanti suttaṃ. Tannimittānaṃ dukkhanimittānaṃ	1513	
PA_tika-abh02_t:1513_9	sokādīnaṃ. Tato parāyāti anāgate dutiyattabhāvato parāya tatiyattabhāvādīsu paṭisandhiyā.	1513	
PA_tika-abh02_t:1513_10	Hetuhetubhūtāti kāraṇassa kāraṇabhūtā. Paṭisandhiyā hi saṅkhārā kāraṇaṃ, tesaṃ avijjā.	15131	
PA_tika-abh02_t:1513_11	Suttanti “assutavā puthujjano”ti imaṃ suttaṃ sandhāya vadati. Avijjā sokādīnaṃ kāraṇanti	15131	
PA_tika-abh02_t:1513_12	dassitā assutavatāya avijjābhibhavanadīpaniyā taduppattivacanato. “Na sokādīnaṃ bālassa	15131	
PA_tika-abh02_t:1513_13	jarāmaraṇanimittatāmattassa sādhakaṃ sutta”nti vuttamatthaṃ pākaṭaṃ kātuṃ “na cā”tiādi	15131	
PA_tika-abh02_t:1513_14	vuttaṃ. Tena na ca jarāmaraṇanimittameva dukkhaṃ dukkhaṃ, atha kho avijjānimittampettha	15131	
PA_tika-abh02_t:1513_15	vuttanayena yojetabbanti dasseti. Evaṃ jarāmaraṇena sokādīnaṃ ekasaṅkhepaṃ katvā	15131	
PA_tika-abh02_t:1513_16	dvādaseva paṭiccasamuppādaṅgāni veditabbāni.	15131	
PA_tika-abh02_t:1514_0	Kasmā panettha jarāmaraṇantā eva desanā katā, kiṃ tato parā pavatti natthīti? No	1514	
PA_tika-abh02_t:1514_1	natthi, appahīnakilesassa hi kammato, viññāṇādipariyosānabhūtāya ca cutiyā paṭisandhipātubhāvoti	1514	
PA_tika-abh02_t:1514_2	pavattitaduparamabhūtaṃ jarāmaraṇaṃ punabbhavābhinibbattinimittaṃ. Taṃ pana kammūpapattibhavato	1514	
PA_tika-abh02_t:1514_3	jātiyā dassitattā “bhavapaccayā jātī”ti imināva pakāsitanti na puna vuccati, na tato	1514	
PA_tika-abh02_t:1514_4	paraṃ pavattiyā abhāvato. Ekakammanibbattassa ca santānassa jarāmaraṇaṃ pariyosānaṃ.	1514	
PA_tika-abh02_t:1514_5	Sati kilesavaṭṭe kammunā tato punabbhavūpapatti, asati pana tasmiṃ “esevanto dukkhassā”ti	1514	
PA_tika-abh02_t:1514_6	jarāmaraṇapariyosānāva desanā katā. Yasmā pana na amaraṇā jarā atthi sabbesaṃ uppattimantānaṃ	1514	
PA_tika-abh02_t:1514_7	pākānantarabhedato, na cājaraṃ maraṇaṃ apākabhedābhāvā, tasmā tadubhayamekamaṅgaṃ	1514	
PA_tika-abh02_t:1514_8	kataṃ, na nāmarūpaṃ viya ubhayaṭṭhāne ekajjhaṃ uppattiyā, saḷāyatanaṃ viya vā āyatanabhāvena	1514	
PA_tika-abh02_t:1514_9	kiccasamatāya. Yā panāyaṃ osānaṃ gatā punabbhavābhinibbatti dīpitā, tāya “viññāṇapaccayā	1514	
PA_tika-abh02_t:1514_10	nāmarūpa”ntiādi, kilesakammābhāve tadabhāvato “avijjāpaccayā saṅkhārā”ti evamādi	15141	
PA_tika-abh02_t:1514_11	eva vā atthato pakāsito hotīti vaṭṭattayassa anavaṭṭhānena paribbhamanaṃ dassitaṃ	15141	
PA_tika-abh02_t:1514_12	hoti. Atha vā jarāgahaṇena paripakkaparipakkatarādikkamena vattamānaṃ nāmarūpādi,	15141	
PA_tika-abh02_t:1514_13	sokādi ca gayhati, tathāssa paripākakālavattinī avijjā ca. Yathāha –	15141	
PA_tika-abh02_t:1515_0	“Sa kho so, bhikkhave, kumāro vuddhimanvāya indriyānaṃ paripākamanvāya pañcahi kāmaguṇehi	1515	
PA_tika-abh02_t:1515_1	samappito samaṅgībhūto paricāreti cakkhuviññeyyehi rūpehi…pe… kāyaviññeyyehi phoṭṭhabbehi…pe…	1515	
PA_tika-abh02_t:1515_2	rajanīyehi. So cakkhunā rūpaṃ disvā piyarūpe rūpe sārajjati, appiyarūpe rūpe byāpajjati,	1515	
PA_tika-abh02_t:1515_3	anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ yathābhūtaṃ	1515	
PA_tika-abh02_t:1515_4	nappajānāti, yatthassa te pāpakā akusalā dhammā aparisesā nirujjhantī”tiādi.	1515	
PA_tika-abh02_t:1516_0	Ettha hi paripakkindriyassa chasu dvāresu sarāgādiggahaṇena tadavinābhāvitāya vimuttiyā	1516	
PA_tika-abh02_t:1516_1	appajānane ca sokādīnaṃ paccayabhūtā avijjā pakāsitā. Apica “piyappabhavā sokaparidevadukkhadomanassupāyāsā”ti	1516	
PA_tika-abh02_t:1516_2	vacanato kāmāsavabhavāsavehi, “tassa ‘ahaṃ rūpaṃ, mama rūpanti pariyuṭṭhaṭṭhāyino…pe…	1516	
PA_tika-abh02_t:1516_3	rūpavipariṇāmaññathābhāvā uppajjanti sokaparidevadukkhadomanassupāyāsā”ti vacanato	1516	
PA_tika-abh02_t:1516_4	diṭṭhāsavato, “assutavā”tiādivacanato avijjāsavato sokādīnaṃ pavatti dīpitāti tesaṃ	1516	
PA_tika-abh02_t:1516_5	hetutāya taggahaṇena gahitā āsavā. Tesaṃ sayañca jarāsabhāvatāya jarāgahaṇena gayhanti,	1516	
PA_tika-abh02_t:1516_6	tato ca “āsavasamudayā avijjāsamudayo”ti vacanato āsavanimittāya ca avijjāya jarāgahaṇena	1516	
PA_tika-abh02_t:1516_7	gahaṇaṃ. Tato ca “avijjāpaccayā saṅkhārā”ti āvaṭṭati bhavacakkaṃ. Apica “saṅkhārapaccayā	1516	
PA_tika-abh02_t:1516_8	viññāṇa”nti vatvā “bhavapaccayā jātī”ti vadantenapi bhavacakkassa anavaṭṭhānato paribbhamanaṃ	1516	
PA_tika-abh02_t:1516_9	dassitaṃ. Ettha hi viññāṇena avijjānivutassa punabbhavo dassito, jātiyā taṇhāya sampayuttassa,	1516	
PA_tika-abh02_t:1516_10	ubhayattha ubhinnaṃ anuvattamānattāti avijjātaṇhānimittaṃ bhavacakkaṃ anavaṭṭhānato	15161	
PA_tika-abh02_t:1516_11	paribbhamatīti ayamattho dīpitoti jarāmaraṇantāpi desanā na tato paraṃ pavattiyā	15161	
PA_tika-abh02_t:1516_12	abhāvaṃ sūceti atadatthattā, na ca paccayantaradassanatthameva puna vacananti sakkā	15161	
PA_tika-abh02_t:1516_13	viññātuṃ ekatreva tadubhayadesanāya tassa siddhattā. Tathā yaṃ kammaṃ avijjāhetukaṃ,	15161	
PA_tika-abh02_t:1516_14	taṃ taṇhāhetukampi. Yaṃ taṇhāhetukaṃ, taṃ avijjāhetukampi veditabbaṃ. Kasmā? Dvinnaṃ	15161	
PA_tika-abh02_t:1516_15	bhavamūlānaṃ aññamaññāvirahato. Yathā hi taṇhāpaccayā kāmupādānahetukaṃ kammabhavasaṅkhāraṃ	15161	
PA_tika-abh02_t:1516_16	vadanto na vinā bhavataṇhāya avijjā saṅkhārānaṃ paccayoti dasseti. Tathā tameva avijjāpaccayaṃ	15161	
PA_tika-abh02_t:1516_17	desento na antarena avijjāya bhavataṇhā kammabhavassa paccayoti. Tato ca pubbe pavattā	15161	
PA_tika-abh02_t:1516_18	avijjādipaccayā saṅkhārādayo, taṇhupādānādipaccayā bhavādayo ca, tathā taṇhāhetuupādānapaccayā	15161	
PA_tika-abh02_t:1516_19	bhavo, avijjāpaccayā saṅkhārā, bhavapaccayā jāti, saṅkhārapaccayā viññāṇaṃ, jātipaccayā	15161	
PA_tika-abh02_t:1516_20	jarāmaraṇaṃ, viññāṇādipaccayānāmarūpādīti evametesaṃ aṅgānaṃ pubbāparasambandho dassito hotīti veditabbaṃ.	15162	
PA_tika-abh02_t:1517	Uddesavāravaṇṇanā niṭṭhitā.	151	
PA_tika-abh02_t:1518	Avijjāpadaniddesavaṇṇanā	151	
PA_tika-abh02_t:1519	226. Pitā kathīyatīti asuko asukassa pitāti pitubhāvena kathīyati. Kathiyamāno ca asandehatthaṃ aññehi mittadattehi visesetvā kathīyatīti taṃ dassento āha “dīgho…pe… datto”ti.	151	
PA_tika-abh02_t:1520	Yāthāvoti aviparīto. Kiccajātitoti paṭicchādanakiccato, uppajjanaṭṭhānato ca.	152	
PA_tika-abh02_t:1521	Gahaṇakāraṇavasenāti gahaṇassa kāraṇabhāvavasena. Aññasetādīnaṃ nivattakānīti padaṃ ānetvā sambandho.	152	
PA_tika-abh02_t:1522	Chādentiyāti chādanākārena pavattantiyā. Tathā pavattanahetu taṃsampayuttā avijjāsampayuttā dukkhārammaṇā honti.	152	
PA_tika-abh02_t:1523_0	Tasmāti sabhāvato agambhīrattā tesaṃ duddasabhāvakaraṇī tadārammaṇatā avijjā uppajjati.	1523	
PA_tika-abh02_t:1523_1	Itaresanti nirodhamaggānaṃ. Samānepi paṇītaasaṃkilesikādibhāve sappaccayato appaccayassa	1523	
PA_tika-abh02_t:1523_2	visesaṃ dassetuṃ “maggassā”tiādi vuttaṃ.	1523	
PA_tika-abh02_t:1524	Avijjāpadaniddesavaṇṇanā niṭṭhitā.	152	
PA_tika-abh02_t:1525	Saṅkhārapadaniddesavaṇṇanā	152	
PA_tika-abh02_t:1526_0	“Sodheti apuññaphalato”ti iminā puññassa vipākadukkhavivittataṃ āha, “dukkhato”ti	1526	
PA_tika-abh02_t:1526_1	iminā cetodukkhavivittataṃ, “saṃkilesato”ti iminā kilesadukkhavivittataṃ. “Apuññaphalato”ti	1526	
PA_tika-abh02_t:1526_2	vā iminā puññassa āyatiṃ hitataṃ dasseti. “Dukkhasaṃkilesato”ti iminā pavattihitataṃ	1526	
PA_tika-abh02_t:1526_3	pavattisukhatañca dasseti. Taṃnipphādanenāti hitasukhanibbattanena. Pujjabhavanibbattako pujjanibbattako.	1526	
PA_tika-abh02_t:1527	“Evamidaṃ puññaṃ pavaḍḍhatī”tiādīsu puññaphalampi puññanti vuccatīti āha “puññupaganti bhavasampattupaga”nti.	152	
PA_tika-abh02_t:1528_0	Ādibhāvanāti “pathavī pathavī”tiādinā kasiṇesu pavattabhāvanā. Pathavī pathavīti	1528	
PA_tika-abh02_t:1528_1	vā ettha iti-saddo ādiattho, pakārattho vā. Tena itarakasiṇānaṃ gahaṇaṃ. Ādibhāvanātiādibhūtā	1528	
PA_tika-abh02_t:1528_2	bhāvanā. Sā hi “parikamma”nti vuccati. Maṇḍalakaraṇaṃ kasiṇamaṇḍalakaraṇaṃ.	1528	
PA_tika-abh02_t:1529_0	Dānavasenāti deyyadhammapariccāgavasena. Cittacetasikā dhammā dānaṃ diyyati etenāti.	1529	
PA_tika-abh02_t:1529_1	Tatthāti tesu cittacetasikesu. Dānaṃ ārabbhāti tehi nibbattiyamānaṃ pariccāgaṃ uddissa.	1529	
PA_tika-abh02_t:1529_2	Yathā vā so nippajjati, tathā ṭhapetvā. Adhikiccāti tasseva vevacanaṃ. Yathā vā sampayuttehi	1529	
PA_tika-abh02_t:1529_3	nibbattiyamānā dānakiriyā nipphattivasena adhikataṃ pāpuṇāti, tathā katvā. Cetanāvaseneva	1529	
PA_tika-abh02_t:1529_4	hi dānādikammanipphatti. Itaresūti “sīlaṃ ārabbhā”tiādīsu.	1529	
PA_tika-abh02_t:1530_0	Asarikkhakampīti attanā asadisampi kaṭattārūpanti sambandho. Vināpi catutthajjhānavipākena.	1530	
PA_tika-abh02_t:1530_1	Rūpataṇhāsaṅkhātassāti “rūpataṇhā”ti ettha vuttarūpataṇhamāha. Guñjanti guñjaphalaparimāṇaṃ	1530	
PA_tika-abh02_t:1530_2	dhāraṇīyavatthuṃ. Tathā taṇḍulaṃ.	1530	
PA_tika-abh02_t:1531_0	“Vacanavisesamattamevā”ti atthavisesābhāvo vuttoti atthavisesābhāvamāha “kāyadvāre	1531	
PA_tika-abh02_t:1531_1	pavatti eva hi ādānādipāpanā”ti. Purimenāti “kāyadvāre pavattā”ti iminā. Tañhi pavattimattakathanato	1531	
PA_tika-abh02_t:1531_2	dvārūpalakkhaṇaṃ hoti. Pacchimenāti “ādānā”divacanena.	1531	
PA_tika-abh02_t:1532_0	Kāyavacīsaṅkhāraggahaṇeti uddesaṃ sandhāyāha. Kāyavacīsañcetanāgahaṇeti niddesaṃ.	1532	
PA_tika-abh02_t:1532_1	Viññāṇassāti paṭisandhiviññāṇassa. Sahajātassa pana anantarassa ca paccayo hotiyeva.	1532	
PA_tika-abh02_t:1532_2	“Kusalā vipākadhammā cā”ti idaṃ sekkhaputhujjanasantāne abhiññācetanā idhādhippetā,	1532	
PA_tika-abh02_t:1532_3	na itarāti katvā vuttaṃ. Tena yathāvuttaabhiññācetanāpi paṭisandhiviññāṇassa paccayo	1532	
PA_tika-abh02_t:1532_4	siyā kusalasabhāvattā, vipākadhammattā vā tadaññakusalākusalacetanā viyāti dasseti.	1532	
PA_tika-abh02_t:1532_5	Tayidaṃ lokuttarakusalāya anekantikaṃ. Na hi sā paṭisandhiviññāṇassa paccayo. Atha	1532	
PA_tika-abh02_t:1532_6	vipākadāyinīti vucceyya, evampi ahosikammena anekantikaṃ. Na hi tassā vipākuppādanaṃ	1532	
PA_tika-abh02_t:1532_7	atthīti āha “na vipākuppādanena kusalatā vipākadhammatā cā”ti. Kevalañhi yā aññesaṃ	1532	
PA_tika-abh02_t:1532_8	vipākadhammānaṃ sabyāpārā saussāhā pavatti, tadākārāvassā appahīnakilese santāne	1532	
PA_tika-abh02_t:1532_9	pavattīti vipākadhammatā, anavajjaṭṭhena kusalatā ca vuttā. Evampi yadi vipākadhammā	1532	
PA_tika-abh02_t:1532_10	abhiññācetanā, kathaṃ avipākāti? Asambhavatoti taṃ asambhavaṃ dassetuṃ “sā panā”tiādi	15321	
PA_tika-abh02_t:1532_11	vuttaṃ. Abhiññācetanā hi yadi vipākaṃ uppādeyya, sabhūmikaṃ vā uppādeyya aññabhūmikaṃ	15321	
PA_tika-abh02_t:1532_12	vā. Tattha aññabhūmikassa tāva uppādanaṃ ayuttaṃ paccayābhāvato, tathā adassanato	15321	
PA_tika-abh02_t:1532_13	ca. Tenāha “na hī”tiādi. Sabhūmikaṃ navattabbārammaṇaṃ vā uppādeyya parittādiārammaṇaṃ	15321	
PA_tika-abh02_t:1532_14	vā, tesu attano kammasamānārammaṇatāya rūpāvacaravipākassa dassitattā, parittādiārammaṇattā	15321	
PA_tika-abh02_t:1532_15	ca abhiññācetanāya navattabbārammaṇaṃ na uppādeyya. Tathā ekantanavattabbārammaṇattā	15321	
PA_tika-abh02_t:1532_16	rūpāvacaravipākassa parittādiārammaṇañca na uppādeyyāti ayamasambhavo. Tenāha “attanā	15321	
PA_tika-abh02_t:1532_17	sadisārammaṇañcā”tiādi. Tattha tiṭṭhānikanti paṭisandhibhavaṅgacutivasena ṭhānattayavantaṃ.	15321	
PA_tika-abh02_t:1532_18	“Pathavīkasiṇaṃ āpokasiṇa”ntiādinā kusalena abhinnaṃ katvā vipākassa ārammaṇaṃ desitanti	15321	
PA_tika-abh02_t:1532_19	āha “cittuppādakaṇḍe…pe… vuttattā”ti. “Rūpāvacaratikacatukkajjhānāni kusalato ca	15321	
PA_tika-abh02_t:1532_20	vipākato ca kiriyato ca catutthassa jhānassa vipāko ākāsānañcāyatanaṃ ākiñcaññāyatanaṃ	15322	
PA_tika-abh02_t:1532_21	ime dhammā navattabbā “parittārammaṇā”tipi ‘mahaggatārammaṇā’tipi ‘appamāṇārammaṇā’tipī”ti	15322	
PA_tika-abh02_t:1532_22	vacanato rūpāvacaravipāko ekantanavattabbārammaṇoti āha “na ca rūpāvacaravipāko parittādiārammaṇo	15322	
PA_tika-abh02_t:1532_23	atthī”ti. Svāyamasambhavo parittādiārammaṇāya abhiññācetanāya vipākābhāvaṃ sādheti,	15322	
PA_tika-abh02_t:1532_24	na navattabbārammaṇāya. Navattabbārammaṇāpi hi sā atthīti na byāpīti vipākānuppādane	15322	
PA_tika-abh02_t:1532_25	tassā aññaṃ kāraṇaṃ dassetuṃ “kasiṇesu cā”tiādimāha. Samādhivijambhanabhūtā abhiññā	15322	
PA_tika-abh02_t:1532_26	samādhissa ānisaṃsamattanti “samādhiphalasadisā”ti vuttaṃ. Tassa tassa adhiṭṭhānavikubbanadibbasaddasavanādikassa	15322	
PA_tika-abh02_t:1532_27	yadicchitassa kiccassa nipphādanamattaṃ pana abhiññācetanā, na kālantaraphalā, diṭṭhadhammavedanīyaṃ	15322	
PA_tika-abh02_t:1532_28	viya nāpi vipākaphalā, atha kho yathāvuttaānisaṃsaphalā daṭṭhabbā.	15322	
PA_tika-abh02_t:1533_0	Keci pana “samānabhūmikato āsevanalābhena balavantāni jhānānīti tāni vipākaṃ denti	1533	
PA_tika-abh02_t:1533_1	samāpattibhāvato, abhiññā pana satipi jhānabhāve tadabhāvato tasmiṃ tasmiṃ ārammaṇe	1533	
PA_tika-abh02_t:1533_2	āgantukāvāti dubbalā, tasmā vipākaṃ na detī”ti vadanti. Taṃ akāraṇaṃ punappunaṃ parikammavasena	1533	
PA_tika-abh02_t:1533_3	abhiññāyapi vasībhāvasabbhāvato. Yaṃ pana vadanti “pādakajjhāne attanā samānasabhāvehi	1533	
PA_tika-abh02_t:1533_4	javanehi laddhāsevane sammadeva vasībhāvappatte parisuddhatādiaṭṭhaṅgasamannāgamena	1533	
PA_tika-abh02_t:1533_5	sātisaye jāte abhiññā nibbattanti, tāsañca catutthajjhānikattā catutthajjhānabhūmiko	1533	
PA_tika-abh02_t:1533_6	eva vipāko nibbatteyya, so ca yathāvuttaguṇena balavatā pādakajjhāneneva katokāsena	1533	
PA_tika-abh02_t:1533_7	sijjhatīti anokāsatāya abhiññā na vipākaṃ detī”ti. Tampi akāraṇaṃ avipākabhāvato	1533	
PA_tika-abh02_t:1533_8	tāsaṃ. Sati hi vipākadāyibhāve vipākassa anokāsacodanā yuttā, avipākatā ca tāsaṃ vuttanayā eva.	1533	
PA_tika-abh02_t:1534_0	Na hotīti viññāṇassa paccayo na hotīti. Uddhaccacetanāpi abhiññācetanāto nibbisesena	1534	
PA_tika-abh02_t:1534_1	vuttāti maññamāno “vipāke”ti ca vacanaṃ na vipākārahatāmattavācako, atha kho vipākasabbhāvavācakoti	1534	
PA_tika-abh02_t:1534_2	āha “vicāretabba”nti. Tathā ca vuttaṃ “na hi ‘vipāke’ti vacanaṃ vipākadhammavacanaṃ	1534	
PA_tika-abh02_t:1534_3	viya vipākārahataṃ vadatī”ti. Tattha yaṃ vicāretabbaṃ, taṃ heṭṭhā vuttameva. Idaṃ	1534	
PA_tika-abh02_t:1534_4	panettha sanniṭṭhānaṃ – yasmā uddhaccacetanā pavattivipākameva deti, na paṭisandhivipākaṃ,	1534	
PA_tika-abh02_t:1534_5	tasmā tassā pavattivipākassa vasena vibhaṅge vipāko uddhaṭo. Ubhayavipākadāyikāya	1534	
PA_tika-abh02_t:1534_6	pana cetanāya nānākkhaṇikakammapaccayo vuccatīti tadabhāvato paṭṭhāne tassā so na	1534	
PA_tika-abh02_t:1534_7	vutto. Yaṃ pana aṭṭhakathāyaṃ “viññāṇassa paccayabhāve apanetabbā”ti vuttaṃ, taṃ	1534	
PA_tika-abh02_t:1534_8	paṭisandhiviññāṇameva sandhāya vuttaṃ. “Evaṃ uddhaccacetanāpi na hotī”ti idampi viññāṇassa	1534	
PA_tika-abh02_t:1534_9	paccayatābhāvamattaṃ gahetvā vuttaṃ. Evañhettha aññamaññaṃ pāḷiyā aṭṭhakathāya ca avirodho daṭṭhabbo.	1534	
PA_tika-abh02_t:1535_0	Etthāti uddhaccacetanāya vipākadāne. Amataggapatheti evaṃnāmake pakaraṇe. “Puthujjanasantāne	1535	
PA_tika-abh02_t:1535_1	akusalā dassanena pahātabbā, sekkhasantāne bhāvanāya pahātabbā”ti imassa atthassa	1535	
PA_tika-abh02_t:1535_2	vuttattā “puthujjanānaṃ panā”tiādi vuttaṃ. “Na vuccantī”ti iminā puthujjane pavattabahiddhāsaṃyojanādīnaṃ	1535	
PA_tika-abh02_t:1535_3	bhāvanāya pahātabbapariyāyābhāvaṃ dasseti. “Yadi vucceyyu”ntiādinā tamevatthaṃ yuttito	1535	
PA_tika-abh02_t:1535_4	ca āgamato ca vibhāveti. Tattha kesañcīti sakabhaṇḍe chandarāgādīnaṃ. Kecīti sakkāyadiṭṭhiādayo.	1535	
PA_tika-abh02_t:1535_5	Kadācīti atītādike kismiñci kāle. Cattattātiādi pariyāyavacanaṃ. Upanissāyāti upanissayapaccaye katvā.	1535	
PA_tika-abh02_t:1536_0	Itaresanti nadassanenapahātabbānaṃ. Na ca na hontīti sambandho. Evañca katvāti yathāvuttapāḷiyaṃ	1536	
PA_tika-abh02_t:1536_1	uddhaccaggahaṇena uddhaccasahagatacittuppādo gahito, na yattha katthaci uddhaccanti	1536	
PA_tika-abh02_t:1536_2	evamatthe sati. Tanti diṭṭhiṃ. “Atītādibhāvena navattabbatte”ti kasmā vuttaṃ, nanu	1536	
PA_tika-abh02_t:1536_3	anāgatā eva pahātabbāti? Na, uppajjanārahā nippariyāyena anāgatā nāma, pahātabbā	1536	
PA_tika-abh02_t:1536_4	pana na uppajjanārahāti tesaṃ atītādibhāvena navattabbatā vuttā. Dassanaṃ apekkhitvāti	1536	
PA_tika-abh02_t:1536_5	bhāvitaṃ dassanamaggaṃ upanidhāya. Sahāyavirahāti dassanapahātabbasaṅkhātasahakārikāraṇābhāvato.	1536	
PA_tika-abh02_t:1536_6	Vipākaṃ na janayantīti sakalakilesaparikkhaye viya ekaccaparikkhayepi tannimittaṃ	1536	
PA_tika-abh02_t:1536_7	taṃ ekaccaṃ kammaṃ na vipaccatīti adhippāyo. Vipāko vibhaṅge vuttoti paṭisandhipavattibhedaṃ	1536	
PA_tika-abh02_t:1536_8	duvidhampi vipākaṃ sandhāyāha.	1536	
PA_tika-abh02_t:1537_0	Akusalānanti yathāvuttavisesānaṃ puthujjanasantāne akusalānaṃ. Appahātabbānanti appahātabbasabhāvānaṃ	1537	
PA_tika-abh02_t:1537_1	kusalādīnaṃ. Appahātabbaviruddhasabhāvatā sāvajjatā. “Evampī”tiādi dosantaradassanaṃ.	1537	
PA_tika-abh02_t:1537_2	Tena yadipi tesaṃ akusalānaṃ imasmiṃ tike tatiyapadasaṅgaho na siyā, navattabbatā	1537	
PA_tika-abh02_t:1537_3	pana āpajjatīti dīpeti. Sabbena sabbaṃ dhammavasena asaṅgahitassa tikadukesu navattabbatāpattīti	1537	
PA_tika-abh02_t:1537_4	āha “nāpajjatī”ti. Idāni taṃ navattabbatānāpajjanaṃ “cittuppādakaṇḍe”tiādinā kāraṇato,	1537	
PA_tika-abh02_t:1537_5	nidassanato ca vibhāveti. Yatthāti yasmiṃ tike. Niyogatoti niyamato ekantato. Tesanti	1537	
PA_tika-abh02_t:1537_6	padattayasaṅgahitadhammānaṃ. Yathāvuttapadesu viyāti yathāvuttesu paṭhamādīsu tīsu	1537	
PA_tika-abh02_t:1537_7	padesu. Yathā bhinditabbā cittuppādā, itare ca yathārahaṃ rāsittayavasena bhinditvā	1537	
PA_tika-abh02_t:1537_8	bhajāpitā taṃtaṃkoṭṭhāsato katā, evaṃ. Tatthāpīti catutthakoṭṭhāsepi. Bhajāpetabbeti	1537	
PA_tika-abh02_t:1537_9	navattabbabhāvaṃ bhajāpetabbe. Tadabhāvāti tassa catutthakoṭṭhāsassa abhāvā. Tathāti navattabbabhāvena.	1537	
PA_tika-abh02_t:1538_0	Uppannattike atītā, idha yathāvuttaakusalā na vuttā, apekkhitabbabhāvenārahitāpi	1538	
PA_tika-abh02_t:1538_1	taṃsabhāvānativattanato tathā vuccantīti navattabbatāpattidosaṃ pariharanto tassa	1538	
PA_tika-abh02_t:1538_2	udāharaṇaṃ tāva dassetuṃ “atha vā yathā sappaṭighehī”tiādimāha. Taṃsabhāvo cettha	1538	
PA_tika-abh02_t:1538_3	sāvajjatāvisiṭṭho dassanapahātabbabhāvābhāvo. “Evañca satī”tiādinā imasmiṃ pakkhe	1538	
PA_tika-abh02_t:1538_4	laddhaguṇaṃ dasseti. Bhāvanāya pahātabbānanti pariyāyena nippariyāyena ca bhāvanāya	1538	
PA_tika-abh02_t:1538_5	pahātabbānaṃ, tattha purimānaṃ amukhyasabhāvattā, pacchimānaṃ avipākattā nānākkhaṇikakammapaccayatā	1538	
PA_tika-abh02_t:1538_6	na vuttāti adhippāyo. Yathā ca bhāvanāya pahātabbānaṃ nānākkhaṇikakammapaccayabhāvo	1538	
PA_tika-abh02_t:1538_7	natthi, evaṃ dassanena pahātabbānaṃ vasena tesaṃ paccayalābhopi natthīti dassento	1538	
PA_tika-abh02_t:1538_8	“na ca…pe… vuttā”ti vatvā tattha kāraṇamāha “ye hi…pe… pavattantī”ti. Tattha na te	1538	
PA_tika-abh02_t:1538_9	dassanato uddhaṃ pavattantīti ye dassanena pahātabbapaccayā kilesā, te dassanena	1538	
PA_tika-abh02_t:1538_10	pahātabbapakkhikā evāti tesaṃ bhāvanāya pahātabbapariyāyo eva natthi, kathaṃ tesaṃ	15381	
PA_tika-abh02_t:1538_11	vasena dassanena pahātabbā bhāvanāya pahātabbānaṃ kenaci paccayena paccayoti vucceyyāti	15381	
PA_tika-abh02_t:1538_12	attho. Atha vā ye puthujjanasantāne na dassanena pahātabbā, na te paramatthato bhāvanāya	15381	
PA_tika-abh02_t:1538_13	pahātabbā. Ye pana te sekkhasantāne, na tesaṃ paccayabhūtā dassanena pahātabbā atthīti	15381	
PA_tika-abh02_t:1538_14	evampi dassanena pahātabbā bhāvanāya pahātabbānaṃ kenaci paccayena paccayoti na vuttāti	15381	
PA_tika-abh02_t:1538_15	veditabbaṃ. Yadi dassanenapahātabbapaccayā kilesā dassanapakkhikā, tappaccayaṃ uddhaccasahagataṃ	15381	
PA_tika-abh02_t:1538_16	dassanena pahātabbaṃ siyāti kathaṃ tassa ekantabhāvanāya pahātabbatā vuttāti codanaṃ	15381	
PA_tika-abh02_t:1538_17	sandhāyāha “dassanena pahātabbapaccayassā”tiādi. Tasmāti yasmā sarāgavītarāgasantānesu	15381	
PA_tika-abh02_t:1538_18	sahāyavekallena kammassa vipākāvipākadhammatā viya puthujjanasekkhasantānesu uddhaccasahagatassa	15381	
PA_tika-abh02_t:1538_19	vuttanayena savipākāvipākatā siddhā, tasmā. Tassāti uddhaccasahagatassa. Tādisassevāti	15381	
PA_tika-abh02_t:1538_20	uddhaccasahagatabhāvena ekasabhāvassa.	15382	
PA_tika-abh02_t:1539_0	Ettha ca yaṃ “na bhāvanāya pahātabbampi atthi uddhaccasahagata”ntiādi amataggapathe	1539	
PA_tika-abh02_t:1539_1	vuttaṃ, taṃ akāraṇaṃ, kasmā? Tassa ekantena bhāvanāya pahātabbattā. Yathāha “katame	1539	
PA_tika-abh02_t:1539_2	dhammā bhāvanāya pahātabbā? Uddhaccasahagato cittuppādo”ti. Yadi hi uddhaccasahagataṃ	1539	
PA_tika-abh02_t:1539_3	na bhāvanāya pahātabbampi abhavissa, yathā atītārammaṇattike “niyogā anāgatārammaṇā	1539	
PA_tika-abh02_t:1539_4	natthī”ti vatvā “kāmāvacarakusalassa vipākato dasa cittuppādā”tiādinā puna vibhajitvā	1539	
PA_tika-abh02_t:1539_5	vuttaṃ, evamidhāpi “katame dhammā bhāvanāya pahātabbā? Niyogā bhāvanāya pahātabbā	1539	
PA_tika-abh02_t:1539_6	natthī”ti vatvā “uddhaccasahagato cittuppādo siyā bhāvanāya pahātabbo, siyā na vattabbo	1539	
PA_tika-abh02_t:1539_7	‘dassanena pahātabbo’tipi ‘bhāvanāya pahātabbo’tipī”tiādi vattabbaṃ siyā, na ca tathā	1539	
PA_tika-abh02_t:1539_8	vuttaṃ. Yā ca tamatthaṃ paṭipādentena “yadi vucceyyu”ntiādinā yutti vuttā, sāpi ayutti.	1539	
PA_tika-abh02_t:1539_9	Kasmā? Dassanena pahātabbārammaṇānaṃ rāgadiṭṭhivicikicchuddhaccānaṃ dassanena pahātabbabhāvasseva icchitattā.	1539	
PA_tika-abh02_t:1540_0	Yañca “uddhaccaṃ uppajjatī”ti uddhaccasahagatacittuppādo vuttoti dassetuṃ adhipatipaccayaniddese	1540	
PA_tika-abh02_t:1540_1	uddhaccassa anuddharaṇaṃ kāraṇabhāvena vuttaṃ, tampi akāraṇaṃ aññathāpi sāvasesapāṭhadassanato.	1540	
PA_tika-abh02_t:1540_2	Tathā hi “atīto dhammo paccuppannassa dhammassa, anāgato dhammo paccuppannassa dhammassa	1540	
PA_tika-abh02_t:1540_3	ārammaṇapaccayena paccayo”ti etesaṃ vibhaṅge cetopariyañāṇaggahaṇaṃ katvā “paccuppanno	1540	
PA_tika-abh02_t:1540_4	dhammo paccuppannassa dhammassā”ti imassa vibhaṅge labbhamānampi cetopariyañāṇaggahaṇaṃ na kataṃ.	1540	
PA_tika-abh02_t:1541_0	Sahāyabhāvo ca dassanena pahātabbānaṃ bhāvanāya pahātabbassa vipākadānaṃ pati vicāretabbo.	1541	
PA_tika-abh02_t:1541_1	Kiṃ avijjādi viya dānādīnaṃ uppattiyā eva vikuppādanasamatthatāpādanena dassanena	1541	
PA_tika-abh02_t:1541_2	pahātabbā bhāvanāya pahātabbānaṃ sahakārikāraṇaṃ honti, udāhu kileso viya kammassa	1541	
PA_tika-abh02_t:1541_3	paṭisandhidāne satīti, kiñcettha – yadi purimanayo, sotāpannādisekkhasantāne bhāvanāya	1541	
PA_tika-abh02_t:1541_4	pahātabbassa kiriyabhāvo āpajjati, sahāyavekallena avipākasabhāvatāya āpāditattā	1541	
PA_tika-abh02_t:1541_5	khīṇataṇhāvijjāmāne santāne dānādi viya. Atha dutiyo, bhāvanāya pahātabbābhimatassāpi	1541	
PA_tika-abh02_t:1541_6	dassanena pahātabbabhāvo āpajjati, paṭisandhidāne sati apāyagamanīyasabhāvānativattanato.	1541	
PA_tika-abh02_t:1541_7	Yaṃ panettha vattabbaṃ, taṃ heṭṭhā vuttameva, tasmā pāḷiyā aṭṭhakathāya ca avirujjhanavasenettha	1541	
PA_tika-abh02_t:1541_8	atthavinicchayo vuttanayeneva veditabbo.	1541	
PA_tika-abh02_t:1542_0	Sāti uddhaccacetanā. Viññāṇapaccayabhāveti sampuṇṇavipākaviññāṇapaccayabhāve. Kāraṇaṃ	1542	
PA_tika-abh02_t:1542_1	dassentoti avikalaphaluppādanādhikāre tadabhāvato yadipi uddhaccacetanā viññāṇassa	1542	
PA_tika-abh02_t:1542_2	paccayabhāve apanetabbā, avijjāya pana paccayuppannabhāve gahetabbāti imaṃ kāraṇaṃ	1542	
PA_tika-abh02_t:1542_3	dassento. Sabbāpīti vīsatipi. Tenāha “ekavīsatīti vattabba”nti. Tanti yena kāraṇena	1542	
PA_tika-abh02_t:1542_4	saṅkhāraggahaṇena abhiññācetanāya aggahaṇaṃ, taṃ kāraṇaṃ. Itarāvacanassāpīti uddhaccacetanāvacanassāpi.	1542	
PA_tika-abh02_t:1542_5	Kiṃ pana taṃ? Viññāṇassa paccayabhāvābhāvo eva. Bhedābhāvāti kāyavacīsaṅkhāravasena	1542	
PA_tika-abh02_t:1542_6	vibhāgābhāvato. Saṃyogoti tikantarapadavasena saṃyojanaṃ, tathā saṅgahoti attho.	1542	
PA_tika-abh02_t:1543_0	Sukhasaññāya gahaṇaṃ assādananti adhippāyenāha “sukhasaññāya…pe… dassetī”ti. “Sukhasaññāyā”ti	1543	
PA_tika-abh02_t:1543_1	ca idaṃ karaṇatthe karaṇavacanaṃ. Vipallāso hi dukkhe sukhasaññā. Yaṃ pana aṭṭhakathāyaṃ	1543	
PA_tika-abh02_t:1543_2	“aññāṇenā”ti vuttaṃ, taṃ hetumhi karaṇavacanaṃ vipallāsassādanānaṃ avijjāya hetubhāvadassanato.	1543	
PA_tika-abh02_t:1543_3	“Ratho setaparikkhāro”tiādīsu parivāratthopi parikkhārasaddo hotīti vuttaṃ “taṇhāya	1543	
PA_tika-abh02_t:1543_4	parivāre”ti. Taṇhāparivāreti ca taṇhāya kiccasādhanena saṅkhārānaṃ sahakārikāraṇabhāvaṃ	1543	
PA_tika-abh02_t:1543_5	sandhāya vuttaṃ. Parikkhāraṭṭho saṅkhāraṭṭho viya bhūsanaṭṭho hotīti dassento “saṅkhate	1543	
PA_tika-abh02_t:1543_6	alaṅkate”ti āha. Parikkharoti yathā phaladānasamatthā honti, tathā saṅkharoti. Amaraṇatthāti	1543	
PA_tika-abh02_t:1543_7	amatatthā, nibbānatthāti attho. Dukkarakiriyāti pañcātapatappanādidukkaracariyā.	1543	
PA_tika-abh02_t:1543_8	Devabhāvāya tapo devabhāvatthaṃ tapo. Māretīti maro hetuatthaṃ antonītaṃ katvā. Amaṅgalampi	1543	
PA_tika-abh02_t:1543_9	maṅgalapariyāyena voharanti maṅgalikāti vuttaṃ “diṭṭhe adiṭṭhasaddo viyā”ti yathā “asive sivā”ti.	1543	
PA_tika-abh02_t:1544	Papātaṃ patanadukkhasadisanti katvā vuttaṃ “jātiādipapātadukkha”nti. Indaduddabrahmakūṭasaññitapabbatasikharappapāto marupapāto. Taṃ puññaphalaṃ attho payojanaṃ etassāti tadattho.	154	
PA_tika-abh02_t:1545_0	Paribbājikāya taruṇiyā. Asavaso aserivihārī. Kilesāsucipaggharaṇena paṇḍitehi jigucchanīyaṃ.	1545	
PA_tika-abh02_t:1545_1	Rāgādipariḷāhena, kaṭukavipākatāya ca dukkhaṃ. Ārabhati karoti. Sabhayassāpi pisācanagarassa	1545	
PA_tika-abh02_t:1545_2	kāmaguṇasamiddhiyā sukhavipallāsahetubhāvo viyāti yojanā. Bhinnajātiyena avomissatā	1545	
PA_tika-abh02_t:1545_3	nirantaratā. Jarāya maraṇena ca aññathattaṃ vipariṇāmo.	1545	
PA_tika-abh02_t:1546_0	“Na tāvāhaṃ pāpima parinibbāyissāmī”ti vacanato “tāta ehi, tāva idaṃ rajjaṃ paṭipajjāhī”tiādīsu	1546	
PA_tika-abh02_t:1546_1	yadipi parimāṇaniyamanakamapadapūraṇamattādīsupi tāva-saddo dissati, idha pana vakkhamānattāpekkho	1546	
PA_tika-abh02_t:1546_2	adhippetoti vuttaṃ “tāvāti vattabbantarāpekkho nipāto”ti. Avijjāpaccayā pana…pe…	1546	
PA_tika-abh02_t:1546_3	dassetīti pubbenāparaṃ aṭṭhakathāyaṃ avirujjhanamāha.	1546	
PA_tika-abh02_t:1547_0	Rāgādiassādanakālesūti rāgādīnaṃ assādanakālesu. “Rāgadiṭṭhisampayuttāyā”ti ettha	1547	
PA_tika-abh02_t:1547_1	rāgasampayuttāya tāva avijjāya yojanā hotu rāgassa assādanabhāvato, diṭṭhisampayuttāya	1547	
PA_tika-abh02_t:1547_2	pana kathanti āha “tadavippayuttā ca diṭṭhī…pe… veditabbā”ti. Taṃsampayuttasaṅkhārassāti	1547	
PA_tika-abh02_t:1547_3	rāgādisampayuttasaṅkhārassa. Avijjārammaṇāditanti avijjāya ārammaṇāditaṃ. Ādi-saddena	1547	
PA_tika-abh02_t:1547_4	ārammaṇādhipatiārammaṇūpanissayapakatūpanissaye, anantarādike ca paccaye saṅgaṇhāti.	1547	
PA_tika-abh02_t:1547_5	Anavijjārammaṇassāti na avijjārammaṇassa avijjaṃ anārabbha pavattassa. Ārammaṇādhipatianantarādipaccayavacanesūti	1547	
PA_tika-abh02_t:1547_6	ārammaṇādhipatiārammaṇūpanissayapaccayavacanesu avuttassa anavijjārammaṇassa, anantarādipaccayavacanesu	1547	
PA_tika-abh02_t:1547_7	avuttassa paṭhamajavanassa, dvīsupi vuttassa avijjārammaṇassa dutiyādijavanassāti	1547	
PA_tika-abh02_t:1547_8	yojetabbaṃ. Anantarapaccayalābhino anantarādinā, sahajātassa hetuādinā, asahajātassa	1547	
PA_tika-abh02_t:1547_9	upanissayādinā saṅkhārassa avijjā paccayo hotīti ayamattho “yaṃ kiñcī”tiādinā dassitoti	1547	
PA_tika-abh02_t:1547_10	veditabbaṃ. Samatikkamabhavapatthanāvasenāti avijjāsamatikkamatthāya arūpāvacarajjhānāni	15471	
PA_tika-abh02_t:1547_11	uppādentassa, avijjāsammūḷhattā arūpabhavasampattiyo patthetvā tāneva jhānāni nibbattentassāti	15471	
PA_tika-abh02_t:1547_12	puññābhisaṅkhāre vuttena nayena, vuttanayānusārenāti attho.	15471	
PA_tika-abh02_t:1548_0	Ekakāraṇavādo āpajjati yathā pakatiissarapajāpatipurisakālādivādā. Ekasmiṃyeva lokassa	1548	
PA_tika-abh02_t:1548_1	kāraṇabhūte sati tato sakalāya pavattiyā anavasesato, sabbadā ca pavattitabbaṃ apekkhitabbassa	1548	
PA_tika-abh02_t:1548_2	kāraṇantarassa abhāvato. Na cetaṃ atthi kameneva pavattiyā dassanato. Kāraṇantarāpekkhatāya	1548	
PA_tika-abh02_t:1548_3	pana ekakāraṇavādo apahato siyā ekassa ca anekasabhāvatābhāvā. Yattakā tato nibbattanti,	1548	
PA_tika-abh02_t:1548_4	sabbehi tehi samānasabhāveheva bhavitabbaṃ, na visadisehi, itarathā tassa ekabhāvo	1548	
PA_tika-abh02_t:1548_5	eva na siyāti imamatthamāha “sabbassa…pe… pattito cā”ti. Pārisesenāti ekato ekaṃ,	1548	
PA_tika-abh02_t:1548_6	ekato anekaṃ, anekato ekanti imesu tīsu pakāresu avijjamānesu anupalabbhamānesu pārisesañāyena.	1548	
PA_tika-abh02_t:1548_7	Anekato anekanti ekasmiṃ catutthe eva ca pakāre vijjamāne. Yadidaṃ “avijjāpaccayā	1548	
PA_tika-abh02_t:1548_8	saṅkhārā, phassapaccayā vedanā”tiādinā ekahetuphaladīpanaṃ, taṃ ettha desanāvilāsena,	1548	
PA_tika-abh02_t:1548_9	vineyyajjhāsayavasena vā dhammānaṃ padhānapākaṭāsādhāraṇabhāvavibhāvanatthanti ekahetuphaladīpanaṃ	1548	
PA_tika-abh02_t:1548_10	na nupapajjati upapajjatiyevāti dasseti “yasmā”tiādinā.	15481	
PA_tika-abh02_t:1549_0	Yathāphassanti sukhavedanīyādicakkhusamphassāditaṃtaṃphassānurūpanti vuttaṃ hotīti	1549	
PA_tika-abh02_t:1549_1	dassento “sukhavedanīya”ntiādiṃ vatvā “vedanāvavatthānato”ti padassa atthaṃ dassetuṃ	1549	
PA_tika-abh02_t:1549_2	“samānesū”tiādi vuttaṃ. Tattha samānesūti avisiṭṭhesu. Phassavasenāti sukhavedanīyādiphassavasena.	1549	
PA_tika-abh02_t:1549_3	Vipariyāyābhāvatoti byattayābhāvato. Na hi kadāci sukhavedanīyaṃ phassaṃ paṭicca	1549	
PA_tika-abh02_t:1549_4	dukkhavedanā, dukkhādivedanīyaṃ vā phassaṃ paṭicca sukhavedanā uppajjati. Sukhādicakkhusamphassajādīnanti	1549	
PA_tika-abh02_t:1549_5	sukhādīnaṃ, cakkhusamphassajādīnañca vedanānaṃ. Oḷārikasukhumādīti ādi-saddena hīnapaṇītādisaṅgaho	1549	
PA_tika-abh02_t:1549_6	daṭṭhabbo. Tattha yaṃ upādāya yā vedanā “oḷārikā, hīnā”ti vā vuccati, na taṃyeva	1549	
PA_tika-abh02_t:1549_7	upādāya tassā kadācipi sukhumatā paṇītatā vā atthīti vuttaṃ “oḷārikasukhumādisaṅkarābhāvato”ti.	1549	
PA_tika-abh02_t:1549_8	Yathāvuttasamphassassāti sukhavedanīyādiphassassa. Sukhavedanīyaphassatoyeva sukhavedanā,	1549	
PA_tika-abh02_t:1549_9	na itaraphassato. Sukhavedanīyaphassato sukhavedanāva, na itaravedanā. Tathā sesesupīti	1549	
PA_tika-abh02_t:1549_10	ubhayapadaniyamavasena yathāphassaṃ vedanāvavatthānaṃ, yathāvedanaṃ phassavavatthānanti	15491	
PA_tika-abh02_t:1549_11	padadvayena kāraṇantarāsammissatā phalassa, phalantarāsammissatā ca kāraṇassa dassitā	15491	
PA_tika-abh02_t:1549_12	paṭhamapakkhe asaṃkiṇṇatāvavatthānanti katvā. Dutiyapakkhe pana paccayabhedabhinnena	15491	
PA_tika-abh02_t:1549_13	kāraṇavisesena phalaviseso, phalavisesena ca kāraṇaviseso nicchīyatīti ayamattho	15491	
PA_tika-abh02_t:1549_14	dassito sanniṭṭhānaṃ vavatthānanti katvā. Purimasmiñca pakkhe dhammānaṃ asaṅkarato	15491	
PA_tika-abh02_t:1549_15	vavatthānaṃ vuttaṃ, dutiyasmiñca yathāvavatthitabhāvajānananti ayametesaṃ viseso.	15491	
PA_tika-abh02_t:1549_16	Utuādayoti ādi-saddena cittavisamācārā pittavātādayopi saṅgayhanti. Ekasmiṃ dose	15491	
PA_tika-abh02_t:1549_17	kupite itarepi khobhaṃ gacchanti. Santesupi tesu semhapaṭikārena rogavūpasamato semho pākaṭoti attho.	15491	
PA_tika-abh02_t:1550_0	“Bhavo”ti vuttānaṃ saṅkhārānaṃ kāraṇassa pakāraṇaṃ, kāraṇameva vā taṇhāti āha “taṇhāya	1550	
PA_tika-abh02_t:1550_1	saṅkhārakāraṇabhāvassa vuttattā”ti. Tassāpīti taṇhāyapi. Taṇhā hi kāmāsavo bhavāsavo	1550	
PA_tika-abh02_t:1550_2	ca. Kāmāsavabhavāsavā kāmupādānaṃ, diṭṭhāsavo itarupādānanti āha “caturupādānabhūtā	1550	
PA_tika-abh02_t:1550_3	kāmabhavadiṭṭhāsavā”ti. Te ca “upādānapaccayā bhavo”ti vacanato upādānañca, “taṇhāpaccayā	1550	
PA_tika-abh02_t:1550_4	upādāna”nti vacanato taṇhā ca saṅkhārassa kāraṇanti pākaṭā. Anassādanīyesu anekādīnavavokiṇṇesu	1550	
PA_tika-abh02_t:1550_5	saṅkhāresu assādānupassanā avijjāya vinā na hotīti dassento āha “assādānupassino…pe…	1550	
PA_tika-abh02_t:1550_6	dassitā hotī”ti. Khīṇāsavassa saṅkhārābhāvatoti byatirekenapi avijjāya saṅkhārakāraṇabhāvaṃ	1550	
PA_tika-abh02_t:1550_7	vibhāveti. Ekantena hi khīṇāsavova viddasu. Etena bālānaṃ eva sambhavato avijjāya	1550	
PA_tika-abh02_t:1550_8	asādhāraṇatā vuttāti dasseti. Vatthārammaṇādīni hi itaresampi sādhāraṇāni. Vatthārammaṇataṇhupādānādīni	1550	
PA_tika-abh02_t:1550_9	viya avijjāpi puññābhisaṅkhārādīnaṃ sādhāraṇakāraṇanti codanaṃ manasi katvā āha “puññabhavādī”tiādi.	1550	
PA_tika-abh02_t:1550_10	Tattha ādi-saddena apuññāneñjabhavā gahetabbā. Puññabhavoti puññābhisaṅkhārahetuko	15501	
PA_tika-abh02_t:1550_11	upapattibhavo. Esa nayo sesesu. Ettha ca kiccakaraṇaṭṭhānabhedena kiccavatī avijjā	15501	
PA_tika-abh02_t:1550_12	bhinditvā dassitā. Na hi yadavatthā avijjā puññābhisaṅkhārānaṃ upanissayo, tadavatthā	15501	
PA_tika-abh02_t:1550_13	eva itaresaṃ upanissayoti sakkā viññātuṃ. Ettha ca bhavādīnavappaṭicchādananti atthato	15501	
PA_tika-abh02_t:1550_14	puññābhisaṅkhārādīnaṃ taṃtaṃbhavasaṅkhātadukkhahetusabhāvānabhisamayanimittatā.	15501	
PA_tika-abh02_t:1551_0	Ṭhānanti dharamānatā adhippetāti vuttaṃ “ṭhānaviruddhoti atthitāviruddho”ti. Ṭhānāviruddhā	1551	
PA_tika-abh02_t:1551_1	cakkhurūpādayo. “Purimacittañhī”tiādinā ṭhānaviruddho ca udāhaṭoti āha “na idaṃ ekantikaṃ	1551	
PA_tika-abh02_t:1551_2	siyā”ti. “Cakkhurūpādayo”tiādinā hi parato ṭhānāviruddhā udāharīyantīti. Purimasippādisikkhā	1551	
PA_tika-abh02_t:1551_3	hi pacchā pavattamānasippādikiriyānaṃ samodhānāsambhavā ṭhānavirodhoti yathāvuttamatthaṃ	1551	
PA_tika-abh02_t:1551_4	samatthetuṃ “na ca sippādīna”ntiādi vuttaṃ. Tattha tanti paṭisandhiādiṭhānaṃ. Idhāti	1551	
PA_tika-abh02_t:1551_5	ṭhānasabhāvakiccādiggahaṇe. Ādi-saddena ārammaṇabhūmisantānādiviruddhā gahetabbā,	1551	
PA_tika-abh02_t:1551_6	te ca anulomato gotrabhussa, gotrabhuto maggassa liṅgaparivattanādivasena ca pavattiyaṃ	1551	
PA_tika-abh02_t:1551_7	veditabbā. Namanaruppanavirodhā sabhāvaviruddho paccayoti yojanā. Tattha namanaruppananti	1551	
PA_tika-abh02_t:1551_8	arūparūpabhāvameva dasseti. Kammaṃ cetanāsabhāvaṃ, rūpaṃ ruppanasabhāvanti sabhāvaviruddhaṃ.	1551	
PA_tika-abh02_t:1551_9	Madhurambilarasādīti khīraṃ madhurarasaṃ pittupasamanaṃ madhuravipākasabhāvaṃ, dadhi	1551	
PA_tika-abh02_t:1551_10	ambilarasaṃ pittabrūhanaṃ kaṭukavipākasabhāvanti ato sabhāvavirodhā.	15511	
PA_tika-abh02_t:1552_0	Dadhiādīnīti dadhipalālāni. Bhūtiṇakassāti bhūtiṇakanāmakassa osadhivisesassa. Avī	1552	
PA_tika-abh02_t:1552_1	nāma eḷakā, tā pana yebhuyyena rattalomakā hontīti vuttaṃ “rattā eḷakā”ti. Vipākānampi	1552	
PA_tika-abh02_t:1552_2	paccayabhāvato, avipākānampi paccayuppannabhāvato na vipākadhammavipākāpekkhā paccayapaccayuppannatāti	1552	
PA_tika-abh02_t:1552_3	vuttaṃ “vipākāyeva te ca nā”ti. Tenāha “tasmā”tiādi. Tadavipākānanti tassā avijjāya	1552	
PA_tika-abh02_t:1552_4	avipākabhūtānaṃ. Na na yujjati yujjati eva paccayuppannatāmattassa adhippetattā.	1552	
PA_tika-abh02_t:1552_5	Tadaviruddhānanti tāya avijjāya aviruddhānaṃ.	1552	
PA_tika-abh02_t:1553_0	Pubbāpariyavavatthānanti kāyapavattigatijātiādīnaṃ yathārahaṃ pubbāparabhāvena pavatti,	1553	
PA_tika-abh02_t:1553_1	sā pana kenaci akaṭā akaṭavidhā paṭiniyatasabhāvāti dassetuṃ niyativādinā vuttanidassanaṃ	1553	
PA_tika-abh02_t:1553_2	āharanto “acchejjasuttāvutābhejjamaṇīnaṃ viyā”ti āha. Dutiyavikappe saṅgatīti adhiccasamuppādo	1553	
PA_tika-abh02_t:1553_3	yādicchikatā, yaṃ sandhāya “yadicchāya pavattanaṃ nivattanaṃ yadicchāyā”tiādi vuccati.	1553	
PA_tika-abh02_t:1553_4	Bhāvoti dhammānaṃ sabhāvasiddhitā, yaṃ sandhāya vadanti “kaṇṭakassa koṭitikhiṇabhāvaṃ,	1553	
PA_tika-abh02_t:1553_5	kapiṭṭhaphalassa vaṭṭabhāvaṃ, migapakkhīnaṃ vā vicittavaṇṇasaṇṭhānāditaṃ ko abhisaṅkharoti,	1553	
PA_tika-abh02_t:1553_6	kevalaṃ sabhāvasiddhovāyaṃ viseso”ti. Tenāha “sabbe sattā, sabbe pāṇā, sabbe bhūtā,	1553	
PA_tika-abh02_t:1553_7	sabbe jīvā avasā abalā avīriyā niyatisaṅgatibhāvapariṇatā”ti. Etehi vikappanehīti	1553	
PA_tika-abh02_t:1553_8	cutiādīsu sammūḷhatāya “satto maratī”tiādivikappanehi kāraṇabhūtehi. Akusalaṃ cittaṃ	1553	
PA_tika-abh02_t:1553_9	katvāti ayonisomanasikāraparibrūhanena cittaṃ akusalaṃ katvā.	1553	
PA_tika-abh02_t:1554_0	Suttādidhammanti suttageyyādipariyattidhammaṃ. Pariyattidhammañhi sammadeva jānanto	1554	
PA_tika-abh02_t:1554_1	paṭipattidhammaṃ paripūretvā paṭivedhadhamme patiṭṭhahati. Tanti taṃ jānanaṃ, nibbānābhisamayoti attho.	1554	
PA_tika-abh02_t:1555	Saṅkhārapadaniddesavaṇṇanā niṭṭhitā.	155	
PA_tika-abh02_t:1556	Viññāṇapadaniddesavaṇṇanā	155	
PA_tika-abh02_t:1557_0	227. Yathāvuttasaṅkhārapaccayāti puññābhisaṅkhārādivuttappakārasaṅkhārapaccayā. Viññāṇādayo	1557	
PA_tika-abh02_t:1557_1	vedanāpariyosānā etarahi vipākavaṭṭabhūtā idhādhippetāti āha “taṃkammanibbattameva	1557	
PA_tika-abh02_t:1557_2	viññāṇaṃ bhavituṃ arahatī”ti. Ayañca atthavaṇṇanā dhātukathāpāḷiyā na sametīti dassento	1557	
PA_tika-abh02_t:1557_3	“dhātukathāyaṃ panā”tiādimāha. Tattha dhātukathāyaṃ vacanato sabbaviññāṇaphassavedanāpariggaho	1557	
PA_tika-abh02_t:1557_4	kato dhātukathāyanti yojanā. Sappadesāti sāvasesā, vipākā evāti adhippāyo. Viññāṇādīsu	1557	
PA_tika-abh02_t:1557_5	hi vipākesuyeva adhippetesu yathā –	1557	
PA_tika-abh02_t:1558_0	“Vipākehi dhammehi ye dhammā vippayuttā, te dhammā asaṅkhataṃ khandhato ṭhapetvā	1558	
PA_tika-abh02_t:1558_1	pañcahi khandhehi dvādasahāyatanehi terasahi dhātūhi saṅgahitā. Katihi asaṅgahitā?	1558	
PA_tika-abh02_t:1558_2	Na kehici khandhehi na kehici āyatanehi pañcahi dhātūhi asaṅgahitā”ti –	1558	
PA_tika-abh02_t:1559_0	Vipākavippayuttānaṃ saṅgahāsaṅgahā vissajjitā, evamidhāpi vissajjitabbaṃ siyā. Tenāha	1559	
PA_tika-abh02_t:1559_1	“vipākā dhammāti imassa viya vissajjanaṃ siyā”ti. Tasmāti yasmā vippayuttena saṅgahitāsaṅgahitapadaniddese	1559	
PA_tika-abh02_t:1559_2	nippadesāva viññāṇaphassavedanā gahitā, tasmā. Tatthāti dhātukathāyaṃ. Abhidhammabhājanīyavasenāti	1559	
PA_tika-abh02_t:1559_3	imasmiṃ paṭiccasamuppādavibhaṅge abhidhammabhājanīyavasena. Tenāha “avijjāpaccayā	1559	
PA_tika-abh02_t:1559_4	saṅkhārā cā”tiādi. Tena yathāvuttaatthavaṇṇanā suttantabhājanīyavasena vuttāti yathādassitaṃ	1559	
PA_tika-abh02_t:1559_5	virodhaṃ pariharati. Yadi abhidhammabhājanīyavasena dhātukathāpāḷi pavattā, atha	1559	
PA_tika-abh02_t:1559_6	kasmā “kāmabhavo pañcahi khandhehi ekādasahāyatanehi sattarasahi dhātūhi saṅgahito.	1559	
PA_tika-abh02_t:1559_7	Rūpabhavo pañcahi khandhehi pañcahāyatanehi aṭṭhahi dhātūhi saṅgahito”tiādinā upādinnakkhandhavasena	1559	
PA_tika-abh02_t:1559_8	bhavo vissajjitoti codanaṃ manasi katvā āha “bhavo pana…pe… na abhidhammabhājanīyavasena	1559	
PA_tika-abh02_t:1559_9	gahito”ti. Evañca katvāti abhidhammabhājanīyavasena aggahitattā eva. Tatthāti dhātukathāyaṃ.	1559	
PA_tika-abh02_t:1559_10	Vipākañhetanti hi-saddo hetuattho. Yasmā yathāvuttabāttiṃsavidhaviññāṇaṃ vipākaṃ,	15591	
PA_tika-abh02_t:1559_11	tasmā taṃ saṅkhārapaccayanti imamatthaṃ dassento “viññāṇassa vipākattā”tiādimāha.	15591	
PA_tika-abh02_t:1560_0	“Somanassasahagatāneva sandhāya vutta”nti idaṃ vicāretabbaṃ upekkhāsahagatakusalākusalajavanānantarampi	1560	
PA_tika-abh02_t:1560_1	somanassasahagatatadārammaṇassa icchitattā. Tathā hi aṭṭhakathāyaṃ “catunnaṃ pana	1560	
PA_tika-abh02_t:1560_2	duhetukakusalacittānaṃ aññatarajavanassa pariyosāne ahetukacittaṃ tadārammaṇabhāvena	1560	
PA_tika-abh02_t:1560_3	patiṭṭhātī”ti vatvā “iṭṭhārammaṇe pana santīraṇampi tadārammaṇampi somanassasahagatamevā”ti	1560	
PA_tika-abh02_t:1560_4	vuttaṃ. Kusalākusalañhi abhiiṭṭhampi ārammaṇaṃ tathābhisaṅkharaṇena kadāci na majjhattaṃ	1560	
PA_tika-abh02_t:1560_5	katvā na pavattati, vipākaṃ pana yathāsabhāvatova ārammaṇarasaṃ anubhavati. Tenāha	1560	
PA_tika-abh02_t:1560_6	“na sakkā vipākaṃ vañcetu”nti. Kiriyajavanānaṃ pana visayābhisaṅkharaṇassa balavabhāvato	1560	
PA_tika-abh02_t:1560_7	tadanantarānaṃ tadārammaṇānaṃ yathāvisayaṃ vedanāvasena tadanuguṇatā icchitā. Ye	1560	
PA_tika-abh02_t:1560_8	pana kiriyajavanānantaraṃ tadārammaṇaṃ na icchanti, tesaṃ vattabbameva natthi. Yaṃ	1560	
PA_tika-abh02_t:1560_9	pana “javanena tadārammaṇaṃ niyametabba”nti vuttaṃ, taṃ kusalaṃ sandhāya vuttanti	1560	
PA_tika-abh02_t:1560_10	ca vuttaṃ. Tasmā yathāvutto vicāretabbo. Tihetukajavanāvasāne ca duhetukajavanāvasāne	15601	
PA_tika-abh02_t:1560_11	cāti samuccayattho ca-saddo. Keci pana vibhāgaṃ akatvā “kusalajavanāvasānepi ahetukatadārammaṇaṃ	15601	
PA_tika-abh02_t:1560_12	hotīti ‘yebhuyyenā’ti vutta”nti vadanti. Lobhacittassa vā sattānaṃ bahulaṃ uppajjanato	15601	
PA_tika-abh02_t:1560_13	“yebhuyyenā”ti vuttaṃ. “Sakiṃ vā”ti vacanasiliṭṭhatāvasena vuttaṃ yathā “aṭṭha vā	15601	
PA_tika-abh02_t:1560_14	dasa vā”ti dassetuṃ “dirattatirattādīsu viya veditabba”nti āha. Vā-saddassa abhāvāti	15601	
PA_tika-abh02_t:1560_15	suyyamānassa vā-saddassa abhāvena vuttaṃ. Atthato pana tatthāpi vā-saddo labbhateva.	15601	
PA_tika-abh02_t:1560_16	Tirattaṃ pana vāsādike labbhamāne diratte vattabbameva natthīti dirattaggahaṇaṃ visuṃ	15601	
PA_tika-abh02_t:1560_17	na yojetīti adhippāyena “vacanasiliṭṭhatāmattenā”ti vuttaṃ. Kevalaṃ “tiratta”nti	15601	
PA_tika-abh02_t:1560_18	vutte aññattha vāsādinā antaritampi tirattaṃ gaṇheyya, dirattavisiṭṭhaṃ pana tirattaṃ	15601	
PA_tika-abh02_t:1560_19	vuccamānaṃ tena anantaritameva tirattaṃ dīpetīti āha “nirantaratirattadassanatthaṃ	15601	
PA_tika-abh02_t:1560_20	vā”ti. Balavarūpādike ārammaṇeti atimahati rūpādiārammaṇe. “Adhippāyo”ti etena ekacittakkhaṇāyukepi	15602	
PA_tika-abh02_t:1560_21	visaye kadāci tadārammaṇaṃ uppajjeyyāti “sakiṃ evā”tiādinā vuttamatthaṃ ulliṅgeti.	15602	
PA_tika-abh02_t:1560_22	“Sabbadvāresu tadārammaṇe dve eva cittavārā āgatā”ti vuttattā ayampi attho vicāretvā	15602	
PA_tika-abh02_t:1560_23	gahetabbo. Anurūpāya paṭisandhiyāti attano attano anucchavikena paṭisandhānakiccena.	15602	
PA_tika-abh02_t:1561_0	“Kati paṭisandhiyo, kati paṭisandhicittānī”tiādinā paṭisandhivicāro parato vitthārato	1561	
PA_tika-abh02_t:1561_1	kathīyatīti āha “paṭisandhikathā mahāvisayāti katvā pavattimeva tāva dassento”ti.	1561	
PA_tika-abh02_t:1561_2	Ahetukadvayādīnanti ādi-saddena mahāvipākamahaggatavipāke saṅgaṇhāti. Dvāraniyamāniyamāvacananti	1561	
PA_tika-abh02_t:1561_3	dvārassa niyatāniyatāvacanaṃ, niyatadvāraṃ aniyatadvāranti vā avacananti attho. Anuppattitoti	1561	
PA_tika-abh02_t:1561_4	na uppajjanato. Yadipi “anurūpāya paṭisandhiyā”ti paṭisandhipi heṭṭhā gahitā, “pavattiyaṃ	1561	
PA_tika-abh02_t:1561_5	panā”ti adhikatattā pana pavattiyeva paccāmaṭṭhā. Paccayuppannabhāvena paṭhamuddiṭṭhāni	1561	
PA_tika-abh02_t:1561_6	sabbānipi lokiyavipākacittāni anvādesaṃ arahantīti āha “tatrassāti pavattiyaṃ bāttiṃsavidhassā”ti.	1561	
PA_tika-abh02_t:1562_0	Yathā kāmāvacarapaṭisandhiviññāṇasaṅkhātassa bījassa abhāvepi rūpabhave cakkhusotindriyapavattiānubhāvato	1562	
PA_tika-abh02_t:1562_1	cakkhusotaviññāṇānaṃ sambhavo, evaṃ teneva kāraṇena sampaṭicchanādīnampi tattha sambhavoti	1562	
PA_tika-abh02_t:1562_2	dassento “indriyapavattiānubhāvato evā”tiādimāha. Tattha cakkhusotadvārabhedenāti	1562	
PA_tika-abh02_t:1562_3	cakkhusotadvāravisesena bhavitabbanti sambandho. Tassāti cakkhusotadvārassa. Dvāravantāpekkho	1562	
PA_tika-abh02_t:1562_4	dvārabhāvoti āha “viññāṇavīthibhedāyattattā”ti. Tasmiñca satīti tasmiṃ dvārabhede	1562	
PA_tika-abh02_t:1562_5	vīthibhede ca sati. Bhāvoti uppatti. Janakaṃ anubandhati nāmāti taṃsadise tabbohāraṃ katvā vuttaṃ.	1562	
PA_tika-abh02_t:1563_0	Idaṃ pana vatvāti rūpārūpāvacaradhamme ārabbha tadārammaṇānuppattiṃ vatvā. Bhāvanāyāti	1563	
PA_tika-abh02_t:1563_1	akusalabhāvanāya saṃkilesavaḍḍhanena, saṃkiliṭṭhasamādhānenāti attho. Tathā hi lobhadosasahagatacittuppādepi	1563	
PA_tika-abh02_t:1563_2	samādhi “avaṭṭhiti avisāhāro avikkhepo avisāhaṭamānasatā”tiādinā niddiṭṭho. Avatthubhāvadassanatthanti	1563	
PA_tika-abh02_t:1563_3	aṭṭhānabhāvadassanatthaṃ, anārammaṇabhāvadassanatthanti attho.	1563	
PA_tika-abh02_t:1564_0	“Kena katthā”ti padassa “kena cittena kasmiṃ bhave”ti saṅkhepena vuttamatthaṃ vitthārato	1564	
PA_tika-abh02_t:1564_1	dassetuṃ “ekūnavīsatī”tiādi vuttaṃ. Tattha tena tena cittenāti tena tena ahetukadvayādicittena	1564	
PA_tika-abh02_t:1564_2	saddhiṃ pavattamānā paṭisandhikkhaṇe rūpārūpadhammā ekūnavīsati paṭisandhiyoti yojanā.	1564	
PA_tika-abh02_t:1564_3	Tena tena cittena sahajātādipaccayatāya hetubhūtena, karaṇabhūtena vā. Tattha tattha bhave.	1564	
PA_tika-abh02_t:1565_0	Anussaraṇattho byāpāro anussaraṇabyāpāro. Kecīti dhammasirittheraṃ sandhāya vadati.	1565	
PA_tika-abh02_t:1565_1	Tīsu javanavāresu…pe… bhavitabbanti kammādiupaṭṭhānassa parato tīhi javanavārehi	1565	
PA_tika-abh02_t:1565_2	pavattitabbanti attho. Tenāha “aneka…pe… abhippalambanañca hotī”ti. Tasmāti yasmā	1565	
PA_tika-abh02_t:1565_3	ekajavanavārasseva kammādiupaṭṭhānena maraṇaṃ na sambhavati, tasmā. Phoṭṭhabbassāti	1565	
PA_tika-abh02_t:1565_4	pahāraphoṭṭhabbassa. Bhavaṅgacitte vattamāne, antarantarā pañcadvāravīthiyā vā vattamānāya	1565	
PA_tika-abh02_t:1565_5	phoṭṭhabbasamāyoge paṭhamaṃ kāyadvārāvajjanuppatti yuttā, tathāpi kismiñci cintiyamāne	1565	
PA_tika-abh02_t:1565_6	tamevārabbha ekasmiṃ javanavāre pavatte pacchā kāyadvārāvajjanuppatti siyā cittassa	1565	
PA_tika-abh02_t:1565_7	lahuparivattibhāvatoti kecivādassa adhippāyo. Yathā niddāyantassa phoṭṭhabbasamāyogena	1565	
PA_tika-abh02_t:1565_8	pabujjhanakāle manodvārāvajjanameva āvaṭṭeti, na kāyadvārāvajjanaṃ. “Pañcahi viññāṇehi	1565	
PA_tika-abh02_t:1565_9	na paṭibujjhatī”ti hi vuttaṃ. Evaṃsampadaṃ vā etaṃ daṭṭhabbaṃ. Lahukapaccupaṭṭhānanti	1565	
PA_tika-abh02_t:1565_10	lahuupaṭṭhānaṃ. Manodvārassa visayo kammādiko. Lahukatāti lahupaṭṭhānatā. Rūpānanti	15651	
PA_tika-abh02_t:1565_11	cakkhādirūpadhammānaṃ. Visayabhāvepīti rūpāyatanādivisayasabbhāvepi. Yesaṃ visayo	15651	
PA_tika-abh02_t:1565_12	atthīti yesaṃ nippariyāyena visayo atthi. Taṃdassanatthamevāti tesaṃ sārammaṇānaṃyeva	15651	
PA_tika-abh02_t:1565_13	dassanatthaṃ. Tenāti tasmā.	15651	
PA_tika-abh02_t:1566	“Bhūmicittuppādādivasenā”ti idaṃ kammaṃ sandhāya vuttaṃ, kammanimittassapi vasena labbhateva tassa chaḷārammaṇabhāvato. Gatinimittassa pana pabhedo nīlādikoyeva.	156	
PA_tika-abh02_t:1567_0	Anupacchinnesu maggena appahīnesu. Tañca kammādiṃ. Bhavantaraninnāditā cittasantānassa	1567	
PA_tika-abh02_t:1567_1	bhavapatthanāya tathābhisaṅkhatattā. Yasmiñhi cittasantāne puññādicetanāya viya bhavapatthanāya	1567	
PA_tika-abh02_t:1567_2	paribhāvanā anupacchinnā, tattheva bhavantarapariyāpannacittuppatti. Taṃ pana cittaṃ	1567	
PA_tika-abh02_t:1567_3	tathā uppajjamānaṃ tāya vināmitaṃ viya hotīti vuttaṃ “anupacchinnakilesabalavināmita”nti.	1567	
PA_tika-abh02_t:1567_4	Sabbatthāti sugatiduggatīsu. Itarāyāti sugatipaṭisandhininnāya cutiyā. “Nicchinantī”ti	1567	
PA_tika-abh02_t:1567_5	vuttassa nicchayassa nibandhanaṃ āgamaṃ dassento “nimittassādagadhitaṃ vā”tiādimāha.	1567	
PA_tika-abh02_t:1568	Akusale hi duggatūpanissaye niyamite kusalaṃ sugatūpanissayoti niyamitameva hotīti.	156	
PA_tika-abh02_t:1569_0	Aniṭṭhaṃ ārammaṇaṃ āha yato duggatipaṭisandhi dassīyatīti adhippāyo. Yadi evaṃ “rāgādihetubhūta”nti	1569	
PA_tika-abh02_t:1569_1	kasmā vuttanti āha “tampi hi…pe… hotī”ti. Tampīti aniṭṭhārammaṇampi. Yasmā pana hīnaṃ	1569	
PA_tika-abh02_t:1569_2	ārammaṇanti ārammaṇabhūtakammanimittaṃ adhippetaṃ, tasmā “akusalavipākajanakakammasahajātānaṃ	1569	
PA_tika-abh02_t:1569_3	vā”tiādi vuttaṃ. Kammanimittabhūtañhi ārammaṇaṃ yaṃ vipākassa janakaṃ kammaṃ, tena	1569	
PA_tika-abh02_t:1569_4	sahajātānaṃ, tassa kammassa sadisāsannajavanasahajātānañca rāgādīnaṃ ārammaṇapaccayasaṅkhāto	1569	
PA_tika-abh02_t:1569_5	hetu hoti, so eva cassa hīnabhāvoti dassetuṃ “tañhī”tiādi vuttaṃ. Kammavasena aniṭṭhanti	1569	
PA_tika-abh02_t:1569_6	hīnassa akusalakammassa ārammaṇato ārammaṇatāvasena hīnanti katvā aniṭṭhaṃ, sabhāvena	1569	
PA_tika-abh02_t:1569_7	iṭṭhampīti adhippāyo. “Aññathā cā”tiādinā kammanimittārammaṇassa akusalavipākassa	1569	
PA_tika-abh02_t:1569_8	na sambhavoti dasseti. Āsannakatakammārammaṇasantatiyanti āsannakatassa kammassa	1569	
PA_tika-abh02_t:1569_9	ārammaṇasantāne. Taṃsadisanti yathāvuttakammārammaṇasadisaṃ. Paṭisandhiārammaṇūpaṭṭhāpakanti	1569	
PA_tika-abh02_t:1569_10	paṭisandhiyā ārammaṇassa upaṭṭhāpakaṃ. Cutiāsannajavanānaṃ paṭisandhijanakatte ayamattho	15691	
PA_tika-abh02_t:1569_11	labbheyyāti codanaṃ manasi katvā āha “na ca paṭisandhiyā”tiādi. Taṃsamānavīthiyanti	15691	
PA_tika-abh02_t:1569_12	tāya paṭisandhiyā ekavīthiyaṃ. Na assāditānīti assādanabhūtāya taṇhāya na āmaṭṭhāni.	15691	
PA_tika-abh02_t:1570_0	Samattāti paripuṇṇā, pariyattā vā. “Maraṇakāle…pe… samādinnā”ti vacanato yathāvuttacutiāsannajavanānaṃ	1570	
PA_tika-abh02_t:1570_1	paṭisandhidānaṃ siddhanti codanaṃ sandhāyāha “na ca dubbalehī”tiādi. “Vakkhati cā”tiādinā	1570	
PA_tika-abh02_t:1570_2	vuttamevatthaṃ upacayena pākaṭataraṃ karoti. Ñāṇavatthuvibhaṅgavaṇṇanāyañhi “pañcahi	1570	
PA_tika-abh02_t:1570_3	viññāṇehi na kañci dhammaṃ paṭivijānātī”ti padānaṃ atthaṃ vivaranto vakkhati “sabbampi…pe…	1570	
PA_tika-abh02_t:1570_4	paṭikkhittānī”ti. Tattha paṭivijānanādīti ādi-saddena iriyāpathakappanakāyavacīkammupaṭṭhāpanakusalākusaladhammasamādānasamāpajjanavuṭṭhānāni	1570	
PA_tika-abh02_t:1570_5	saṅgaṇhāti. Upapajjanasupinadassanādīnaṃ manodvārikacitteneva pavatti pākaṭāti tāni	1570	
PA_tika-abh02_t:1570_6	bahi karonto “cavanapariyosānaṃ kicca”nti āha. Sahajavanakānīti javanasahitāni, pañcadvārikajavanehi saddhinti attho.	1570	
PA_tika-abh02_t:1571_0	Tatthāti “pañcahi viññāṇehi na kañci dhammaṃ paṭivijānātī”ti pāḷivaṇṇanāyaṃ. Na kañci	1571	
PA_tika-abh02_t:1571_1	dhammaṃ paṭivijānātīti ettha na sabbe rūpādidhammā dhammaggahaṇena gahitāti yathādhippetadhammadassanatthaṃ	1571	
PA_tika-abh02_t:1571_2	“manopubbaṅgamā dhammāti evaṃ vuttaṃ ekampi kusalaṃ vā akusalaṃ vā na paṭivijānātī”ti	1571	
PA_tika-abh02_t:1571_3	aṭṭhakathāyaṃ vuttanti dassetvā tassa atthaṃ vivaranto “yesa”ntiādimāha. Tassattho	1571	
PA_tika-abh02_t:1571_4	– yesaṃ kusalākusaladhammānaṃ paṭivibhāvanappavattiyā siddhā vipākadhammatā yonisomanasikāraayonisomanasikārasamuṭṭhānā,	1571	
PA_tika-abh02_t:1571_5	yāya sukhaṃ vā dukkhaṃ vā taṃsantāne anveti anugacchati, pañcaviññāṇānaṃ sā vipākadhammatā	1571	
PA_tika-abh02_t:1571_6	paṭikkhittā paṭisedhitāti. Tādisamevāti kusalākusaladhammapaṭivijānanasadisameva.	1571	
PA_tika-abh02_t:1571_7	Yadi pañcadvāre yathāvuttakiccassa karaṇe sahajavanakāni vīthicittāni paṭikkhittāni,	1571	
PA_tika-abh02_t:1571_8	kathaṃ tattha cavanupapajjanāni sambhavantīti codanaṃ sandhāyāha “tadārammaṇānantaraṃ	1571	
PA_tika-abh02_t:1571_9	panā”tiādi. Nippariyāyena manodvārikabhāvo manodvārāvajjanuppattipubbakoti tadabhāvenāha	1571	
PA_tika-abh02_t:1571_10	“iminā adhippāyenā”ti. Avasesekacittakkhaṇāyuke rūpādimhīti yojanā.	15711	
PA_tika-abh02_t:1572_0	Upacāro viya daṭṭhabbā samānārammaṇattā, upapattinimittattā ca. Kecīti dhammasirittheraṃ	1572	
PA_tika-abh02_t:1572_1	sandhāya vadati. Mahaggatāvasānaṃ vadantīti yathāpaccayaṃ mahaggatasamāpattiṃ samāpajjitvā	1572	
PA_tika-abh02_t:1572_2	vuṭṭhitassa sā vīthi uppajjati, tato cuticittaṃ hotīti vadanti. Atītārammaṇā ekādasavidhāti	1572	
PA_tika-abh02_t:1572_3	nava kāmāvacarasugaticutiyo, dve viññāṇañcāyatananevasaññānāsaññāyatanaāruppacutiyoti	1572	
PA_tika-abh02_t:1572_4	evaṃ atītārammaṇā ekādasavidhā sugaticutiyo. Pañca rūpāvacarā, vuttāvasesā dve arūpāvacarāti	1572	
PA_tika-abh02_t:1572_5	navattabbārammaṇā sattavidhā cutiyo. Duggaticuti pana parato vuccatīti idha na gahitā.	1572	
PA_tika-abh02_t:1572_6	Tathā hi vakkhati “duggaticutiyā pana…pe… na dassitā”ti.	1572	
PA_tika-abh02_t:1573_0	Evamādiketi ādi-saddena “suddhāya vā javanavīthiyā”tiādivacanaṃ saṅgaṇhāti. Tathā	1573	
PA_tika-abh02_t:1573_1	hi vuttaṃ “suddhāya vāti mahaggatakammanimittārammaṇāya javanavīthiyā”ti. “Viññāyatī”ti	1573	
PA_tika-abh02_t:1573_2	iminā yadipi “pathavīkasiṇādī”tiādisaddena arūpāvacarajjhānārammaṇassāpi saṅgaho	1573	
PA_tika-abh02_t:1573_3	sambhavati, “cakkhusotānaṃ vā”ti pana dvāradvayasseva vasena vikappantarakaraṇaṃ	1573	
PA_tika-abh02_t:1573_4	yathādhippetassa atthassa ñāpakanti dasseti. Ñāpakañca nāma agatikā gatīti yathāvuttaṃ	1573	
PA_tika-abh02_t:1573_5	ñāpakaṃ asambhāvento “athāpī”tiādimāha. Yo yattha sambhavati, tassa yojanā yathāsambhavayojanā,	1573	
PA_tika-abh02_t:1573_6	tāya. Ayampi paṭisandhīti āruppacutiyā anantaraṃ paṭisandhiṃ vadati. Tatthevāti “pathavīkasiṇādikaṃ	1573	
PA_tika-abh02_t:1573_7	vā nimitta”nti vutte paṭhame vikappe eva. Heṭṭhimā heṭṭhimā paṭisandhi natthīti yojanā.	1573	
PA_tika-abh02_t:1573_8	Tenāti tasmā. Tatoti catutthāruppacutito. Tatthevāti catutthāruppe eva. Atītārammaṇā	1573	
PA_tika-abh02_t:1573_9	paṭisandhi, tato catutthāruppacutito kāmāvacare atītapaccuppannārammaṇā paṭisandhi.	1573	
PA_tika-abh02_t:1573_10	Itarāhīti āruppacutīhi. Dutiyā āruppapaṭisandhi atītārammaṇā, itarā navattabbārammaṇāti	15731	
PA_tika-abh02_t:1573_11	āha “yathāsambhava”nti. Atītapaccuppannārammaṇā ca kāmāvacarapaṭisandhīti etthāpi	15731	
PA_tika-abh02_t:1573_12	itarāhīti sambandho. Sabbattha ca “yojetabbā”ti sambandhitabbaṃ. Imassa visesassāti	15731	
PA_tika-abh02_t:1573_13	“tenā”tiādinā yathāvuttassa visesassa. Visuṃ uddharaṇaṃ kataṃ adhikavacanamaññamatthaṃ bodhetīti.	15731	
PA_tika-abh02_t:1574_0	Ārammaṇavasena ekavidhāyāti atītārammaṇatāvasena ekavidhāya. Duvidhāti atītārammaṇā,	1574	
PA_tika-abh02_t:1574_1	paccuppannārammaṇā cāti dvippakārā. Duggaticutiyā ārammaṇavasena “ekavidhāyā”ti padaṃ	1574	
PA_tika-abh02_t:1574_2	ānetvā yojetabbaṃ. Atītapaccuppannārammaṇatāya dvippakārā kāmāvacarapaṭisandhi, navattabbārammaṇatāya	1574	
PA_tika-abh02_t:1574_3	ekappakārā rūpāvacarapaṭisandhi, navattabbātītārammaṇatāya dvippakārā āruppapaṭisandhīti	1574	
PA_tika-abh02_t:1574_4	āha “dviekadvippakārānaṃ kāmarūpāruppānaṃ vasenā”ti. “Tathevā”ti iminā “dviekadvippakārānaṃ	1574	
PA_tika-abh02_t:1574_5	kāmarūpāruppānaṃ vasenā”ti padadvayaṃ ākaḍḍhati. Duvidhāyāti navattabbātītārammaṇatāvasena	1574	
PA_tika-abh02_t:1574_6	duvidhāya. Paccekanti visuṃ visuṃ. Dvinnaṃ dvinnaṃ kāmāruppānanti etthāyaṃ yojanā	1574	
PA_tika-abh02_t:1574_7	– navattabbārammaṇāya āruppacutiyā anantarā atītārammaṇā paccuppannārammaṇā ca dve	1574	
PA_tika-abh02_t:1574_8	kāmapaṭisandhī, navattabbārammaṇā atītārammaṇā ca dve āruppapaṭisandhī, tathā atītārammaṇāyapīti	1574	
PA_tika-abh02_t:1574_9	imāsaṃ vasena aṭṭhavidhā.	1574	
PA_tika-abh02_t:1575_0	“Dvidvī”ti gāthāya vuttamevatthaṃ sukhaggahaṇatthaṃ saṅgahetvā dasseti. Yadipi “kammassa	1575	
PA_tika-abh02_t:1575_1	katattā”tiādināpi kammassa vipākānaṃ upanissayapaccayabhāvo gahitoyeva hoti, “kusalākusalaṃ	1575	
PA_tika-abh02_t:1575_2	kamma”ntiādinā pana visuṃ upanissayapaccayabhāvo dassīyatīti “kāmāvacarassa…pe… ādinā	1575	
PA_tika-abh02_t:1575_3	nānākkhaṇikakammapaccayabhāvo dassitappakāro”ti āha.	1575	
PA_tika-abh02_t:1576_0	Ādinā vimissaviññāṇenāti ekassa bhavassa ādibhūtena rūpavimissena paṭisandhiviññāṇena.	1576	
PA_tika-abh02_t:1576_1	Aññatthāti saṃsedajaopapātikayoniyaṃ. Avacanaṃ paṭikkhepaṃ maññamāno “gandharasāhārānaṃ	1576	
PA_tika-abh02_t:1576_2	paṭikkhittattā”ti vatvā sabbena sabbaṃ rūpabhave te natthīti adhippāyenāha “cakkhusotavatthusattakajīvitachakkabhāvepī”ti.	1576	
PA_tika-abh02_t:1576_3	Pāḷiyanti dhammahadayavibhaṅgapāḷiyaṃ. Pañcāyatanānīti cakkhusotamanarūpadhammāyatanāni.	1576	
PA_tika-abh02_t:1576_4	Pañca dhātuyoti tā eva pañca dhātuyo. Vuttañhi – “rūpadhātuyā upapattikkhaṇe katamāni	1576	
PA_tika-abh02_t:1576_5	pañcāyatanāni pātubhavanti? Cakkhāyatanaṃ rūpāyatanaṃ sotāyatanaṃ manāyatanaṃ dhammāyatanaṃ.	1576	
PA_tika-abh02_t:1576_6	Imāni pañcāyatanāni pātubhavanti. Katamā pañca dhātuyo pātubhavanti? Cakkhudhātu…pe…	1576	
PA_tika-abh02_t:1576_7	dhammadhātu. Imā pañca dhātuyo pātubhavantī”ti. Cha āyatanāni saddāyatanena saddhiṃ	1576	
PA_tika-abh02_t:1576_8	tāniyeva. Nava dhātuyoti cakkhurūpacakkhuviññāṇasotasaddasotaviññāṇamanodhammamanoviññāṇadhātuyo.	1576	
PA_tika-abh02_t:1576_9	Sabbasaṅgahavasenāti anavasesapariggahavasena. Tatthāti rūpadhātuyaṃ. “Kathāvatthumhi	1576	
PA_tika-abh02_t:1576_10	cā”tiādinā na kevalaṃ dhammahadayavibhaṅgapāḷiyaṃyeva, atha kho pakaraṇantarepi gandhādayo	15761	
PA_tika-abh02_t:1576_11	paṭikkhittāti dasseti. Tattha ghānāyatanādīnaṃ viyāti sadisūdāharaṇadassanaṃ. Yathā	15761	
PA_tika-abh02_t:1576_12	ghānāyatanādīnaṃ tattha rūpabhave bhāvo atthi, tā paṭikkhittā, evaṃ gandhāyatanādīnañcāti.	15761	
PA_tika-abh02_t:1576_13	Atthi tattha ghānāyatananti pucchā sakavādissa. Yañhi tattha āyatanaṃ natthi, tassa	15761	
PA_tika-abh02_t:1576_14	vasenāyaṃ codanā. Tato paravādī yaṃ tattha ajjhattikānaṃ tiṇṇaṃ āyatanānaṃ ghānādikaṃ	15761	
PA_tika-abh02_t:1576_15	saṇṭhānanimittaṃ, tadeva āyatananti laddhiyā “āmantā”ti paṭijānāti. Bāhirānaṃ gandhāyatanādīnaṃ	15761	
PA_tika-abh02_t:1576_16	vasena puṭṭho yasmā ghānappasādādayo tattha na icchati, tasmā tesaṃ gocaraṃ paṭisedhento	15761	
PA_tika-abh02_t:1576_17	“na hevaṃ vattabbe”ti paṭikkhipati. Ādi-saddena “atthi tattha jivhāyatananti? Āmantā.	15761	
PA_tika-abh02_t:1576_18	Atthi tattha rasāyatananti? Na hevaṃ vattabbe”tiādinayappavattānaṃ anulomapaṭilomasaṃsandanapañhādīnaṃ	15761	
PA_tika-abh02_t:1576_19	saṅgaho daṭṭhabbo. Aphoṭṭhabbāyatanānanti phoṭṭhabbāyatanabhāvarahitānaṃ, aphoṭṭhabbasabhāvānanti attho.	15761	
PA_tika-abh02_t:1577_0	Idāni anāyatanasabhāve gandharase paṭijānitvāpi dosaṃ vadanto “yadi cā”tiādimāha.	1577	
PA_tika-abh02_t:1577_1	Avacane natthi kāraṇaṃ yathādhammasāsane abhidhamme, tesaṃ vā nisattanijjīvasabhāvattāti	1577	
PA_tika-abh02_t:1577_2	adhippāyo. Yathā ca dhātubhāvo, evaṃ dhammabhāvo ca tesaṃ ekantiko, tathā āyatanabhāvo	1577	
PA_tika-abh02_t:1577_3	cāti sabbathāpi tattha vijjamānānaṃ gandharasānaṃ āyatanesu avacane kāraṇaṃ natthīti	1577	
PA_tika-abh02_t:1577_4	dassento “dhammabhāvo cā”tiādimāha. Aññassa paramatthassa abhāvā. Koci āyatanasabhāvoti	1577	
PA_tika-abh02_t:1577_5	dhammāyatanameva sandhāya vadati. Tena yadi rūpabhave gandharasā vijjanti, yathāvuttakāraṇato	1577	
PA_tika-abh02_t:1577_6	gandharasāyatanabhāvena avuccamānāpi dhammāyatanabhāvena vattabbā siyuṃ, na ca vuttā.	1577	
PA_tika-abh02_t:1577_7	Tasmā niṭṭhamettha gantabbaṃ “nattheva rūpabhave gandharasā”ti dasseti. Kiñca rūpadhātuyaṃ	1577	
PA_tika-abh02_t:1577_8	gandharasabhāvena avuttānaṃ, kāmadhātuyaṃ vuttānaṃ tesaṃ kiṃ gandharasabhāvato aññena	1577	
PA_tika-abh02_t:1577_9	sabhāvena rūpadhātuyaṃ atthibhāvo, udāhu gandharasabhāvena. Yadi purimo pakkho dhammāyatane	1577	
PA_tika-abh02_t:1577_10	tesaṃ saṅgaho siyā anāyatanasabhāvassa sabhāvadhammassa abhāvā, atha dutiyo teneva	15771	
PA_tika-abh02_t:1577_11	kāraṇena nesaṃ gandharasāyatanabhāvo siddhoti imamatthaṃ dassento “yadi cā”tiādimāha.	15771	
PA_tika-abh02_t:1577_12	Tasmāti yasmā gandharasā dhammahadayavibhaṅge na vuttā, kathāvatthumhi ca tesaṃ bhāvo	15771	
PA_tika-abh02_t:1577_13	paṭikkhitto, phusituṃ asakkuṇeyyā pathavīādayo viya ghāyituṃ sāyituñca asakkuṇeyyā	15771	
PA_tika-abh02_t:1577_14	te natthi, dhātusaddena ca te gahitā, dhammabhāvo ca tesaṃ ekantiko, tasmiñca sati	15771	
PA_tika-abh02_t:1577_15	siddho āyatanabhāvo, tasmā. Tathāti pāḷiyaṃ avuttadhamme hāpetvā cakkhusattakādivasena.	15771	
PA_tika-abh02_t:1577_16	Evanti cakkhusattakādivasena rūpagaṇanāya kariyamānāya. Dhammatāti pāḷidhammo, rūpabhave	15771	
PA_tika-abh02_t:1577_17	vā pavattanakarūpadhammatā. “Na vilomitā”ti iminā yathāpaṭiññātaṃ dhammaṃ dīpitaṃ ulliṅgeti.	15771	
PA_tika-abh02_t:1578_0	Ettha ca rūpāvacarasattānaṃ ghānajivhāyatanābhāvato vijjamānāpi gandharasā āyatanakiccaṃ	1578	
PA_tika-abh02_t:1578_1	na karontīti te anāmasitvā pāḷiyaṃ “pañcāyatanāni pātubhavanti, cha āyatanānī”tiādi	1578	
PA_tika-abh02_t:1578_2	vuttaṃ. “Tayo āhārā”ti ca ajjhoharitabbassa āhārassa abhāvena ojaṭṭhamakarūpasamuṭṭhāpanasaṅkhātassa	1578	
PA_tika-abh02_t:1578_3	āhārakiccassa akaraṇato, na sabbena sabbaṃ gandharasānaṃ ojāya ca abhāvato. Iti visayino	1578	
PA_tika-abh02_t:1578_4	kiccassa ca abhāvena visayo, kiccavā ca dhammo na vutto. Yasmiñhi bhave visayī natthi,	1578	
PA_tika-abh02_t:1578_5	tasmiṃ taṃhetuko nippariyāyena visayassa āyatanabhāvo natthīti vijjamānassāpi avacanaṃ,	1578	
PA_tika-abh02_t:1578_6	yathā rūpabhave pathavītejovāyodhātūnaṃ phoṭṭhabbāyatanabhāvena. Yassa pana yattha	1578	
PA_tika-abh02_t:1578_7	vacanaṃ, tassa tattha visayīsabbhāvahetuko nippariyāyena āyatanabhāvo vutto diṭṭho	1578	
PA_tika-abh02_t:1578_8	yathā tattheva rūpāyatanassa. Yadi visayīsabbhāvahetuko visayassa nippariyāyena āyatanabhāvo,	1578	
PA_tika-abh02_t:1578_9	kathaṃ asaññasattānaṃ devānaṃ dve āyatanāni pātubhavantīti. Asaññasattānañhi cakkhāyatanaṃ	1578	
PA_tika-abh02_t:1578_10	natthi, acakkhāyatanabhāvena ca nesaṃ rūpāyatanaṃ aññesaṃ avisayoti? Nāyaṃ virodho.	15781	
PA_tika-abh02_t:1578_11	Yena adhippāyena rūpadhātuyaṃ saññīnaṃ gandhāyatanādīnaṃ avacanaṃ, tena rūpāyatanassāpi	15781	
PA_tika-abh02_t:1578_12	avacananti asaññīnaṃ ekaṃ āyatanaṃ vattabbaṃ. Yathāsakañhi indriyagocarabhāvāpekkhāya	15781	
PA_tika-abh02_t:1578_13	yesaṃ nippariyāyena āyatanabhāvo atthi, tesu niddisiyamānesu tadabhāvato rūpadhātuyaṃ	15781	
PA_tika-abh02_t:1578_14	saññīnaṃ gandhādike visuṃ āyatanabhāvena avatvā dhammasabhāvānativattanato, manoviññāṇassa	15781	
PA_tika-abh02_t:1578_15	ca visayabhāvūpagamanato dhammāyatanantogadhe katvā “pañcāyatanānī”ti pāḷiyaṃ vuttaṃ.	15781	
PA_tika-abh02_t:1578_16	Etadatthañhi “dhammāyatana”nti sāmaññato nāmakaraṇaṃ, piṭṭhivaṭṭakāni vā tāni katvā	15781	
PA_tika-abh02_t:1578_17	“pañcāyatanānī”ti vuttaṃ. Yena ca pana adhippāyena asaññīnaṃ rūpāyatanaṃ vuttaṃ,	15781	
PA_tika-abh02_t:1578_18	tena saññīnampi gandhādīnaṃ visuṃ gahaṇaṃ kātabbanti imassa nayassa dassanatthaṃ	15781	
PA_tika-abh02_t:1578_19	“asaññasattānaṃ devānaṃ dve āyatanāni pātubhavantī”ti vuttaṃ. Asatipi hi attano indriye	15781	
PA_tika-abh02_t:1578_20	rūpassa vaṇṇāyatanasabhāvātikkamo natthevāti taṃ rūpāyatanantveva vuccati. Iminā	15782	
PA_tika-abh02_t:1578_21	ca nayadassanena gandhādīni tīṇi pakkhipitvā saññīnaṃ aṭṭha āyatanāni, asaññīnaṃ	15782	
PA_tika-abh02_t:1578_22	pañcāti ayamattho dassito hoti. Evañcetaṃ sampaṭicchitabbaṃ. Aññathā rūpaloke phusitumasakkuṇeyyatāya	15782	
PA_tika-abh02_t:1578_23	pathavīādīnaṃ vacīghoso eva na siyā. Na hi paṭighaṭṭanānighaṃsamantarena saddappavatti	15782	
PA_tika-abh02_t:1578_24	atthi, na ca phusanasabhāvānaṃ katthaci aphusanasabhāvatā sakkā viññātuṃ. Phoṭṭhabbāyatanasaṅkhātassa	15782	
PA_tika-abh02_t:1578_25	ca bhūtattayassa abhāve rūpabhave rūpāyatanādīnampi sambhavo eva na siyā, tasmā phusituṃ	15782	
PA_tika-abh02_t:1578_26	sakkuṇeyyatāyapi pathavīādīnaṃ tattha kāyindriyābhāvena tesaṃ phoṭṭhabbabhāvo na	15782	
PA_tika-abh02_t:1578_27	vutto. Evañca katvā rūpadhātuyaṃ tesaṃ sappaṭighavacanañca samatthitaṃ hoti. Vuttañhi	15782	
PA_tika-abh02_t:1578_28	“asaññasattānaṃ anidassanasappaṭighaṃ ekaṃ mahābhūtaṃ paṭicca dve mahābhūtā”tiādi.	15782	
PA_tika-abh02_t:1578_29	Paṭigho hettha bhūtattayassa kāyappasādaṃ pati taṃnissayabhūtaghaṭṭanadvārena abhimukhabhāvo,	15782	
PA_tika-abh02_t:1578_30	so ca phusituṃ asakkuṇeyyasabhāvassa ghaṭṭanāya abhāvato natthi. Nanu “dve āyatanānī”ti	15783	
PA_tika-abh02_t:1578_31	ettha pariyāyāyatanaṃ adhippetaṃ, atha kasmā gandhāyatanādīnipi gahetvā “pañcāyatanānī”ti	15783	
PA_tika-abh02_t:1578_32	na vuttanti? “Nayadassanavasena desanā pavattā”ti vuttovāyamattho. Atha vā tattha	15783	
PA_tika-abh02_t:1578_33	rūpāyatanasseva vacanaṃ kadāci aññabhūmikānaṃ pasādassa visayabhāvaṃ sandhāya, na	15783	
PA_tika-abh02_t:1578_34	pana itaresaṃ abhāvato. Nāpi pariyāyena gandhāyatanādīnaṃ āyatanasabhāvābhāvato.	15783	
PA_tika-abh02_t:1578_35	Asaññīnañhi rūpāyatanaṃ samānabhūmikānaṃ vehapphalānaṃ, uparibhūmikānañca suddhavāsānaṃ	15783	
PA_tika-abh02_t:1578_36	pasādassa visayabhāvaṃ gacchati, na pana gandharasāti tesaṃyeva tatthāvacanaṃ yuttaṃ.	15783	
PA_tika-abh02_t:1578_37	Kathāvatthumhi ca nippariyāyena gandhāyatanādīnaṃ atthibhāvaṃ paṭijānantaṃ sandhāya	15783	
PA_tika-abh02_t:1578_38	paṭisedho kato. Yadipi cetaṃ vacanaṃ tattha gandhāyatanādīnaṃ abhāvavibhāvanaṃ na	15783	
PA_tika-abh02_t:1578_39	hoti, atthibhāvadīpanampi pana aññavacanaṃ natthevāti? Nayidamevaṃ aṭṭhakathāsu tattha	15783	
PA_tika-abh02_t:1578_40	nesaṃ atthibhāvassa niddhāretvā vuttattā. Yañhi aṭṭhakathāvacanaṃ pāḷiyā na virujjhati,	15784	
PA_tika-abh02_t:1578_41	taṃ pāḷi viya pamāṇabhūtaṃ agarahitāya ācariyaparamparāya yāvajjatanā āgatattā. Tattha	15784	
PA_tika-abh02_t:1578_42	siyā – yaṃ pāḷiyā na virujjhati aṭṭhakathāvacanaṃ, taṃ pamāṇaṃ. Idaṃ pana virujjhatīti?	15784	
PA_tika-abh02_t:1578_43	Nayidamevaṃ yathā na virujjhati, tathā paṭipāditattā. Cakkhādīnaṃ āyatanānaṃ, tannissayānañca	15784	
PA_tika-abh02_t:1578_44	viññāṇānaṃ sattasuññatāsandassanatthaṃ bhagavato dhātudesanāti āyatanabhāvena vuttānaṃyeva	15784	
PA_tika-abh02_t:1578_45	dhātubhāvadīpanato dhātubhāvassāpi nesaṃ avacanaṃ yujjati eva, tasmā yathā pāḷiyā	15784	
PA_tika-abh02_t:1578_46	avirodho hoti, tathā cakkhudasakādivasena aṭṭhakathāyaṃ rūpagaṇanā katāti na ettha	15784	
PA_tika-abh02_t:1578_47	dhammatāvilomanāsaṅkāya okāsoti veditabbaṃ.	15784	
PA_tika-abh02_t:1579	Eḷakassa jātakāle uṇṇā jātiuṇṇāti paṭhamo attho. Tato sukhumatarataṃ sandhāya “gabbhaṃ…pe… itipi vadantī”ti vuttaṃ. Sambhavanassa bhedo vā sambhavabhedo, pavattibhedoti attho.	157	
PA_tika-abh02_t:1580_0	Rūpībrahmesūti adhikaraṇe bhummaṃ, opapātikayonikesūti niddhāraṇeti dassento “opapātikayonikehi	1580	
PA_tika-abh02_t:1580_1	rūpībrahme niddhāretī”ti āha. Tena “opapātikayonikesū”ti sāmaññato vuttarāsito “rūpībrahmesū”ti	1580	
PA_tika-abh02_t:1580_2	visesaṃ niddhāreti. Na sametīti na saṃsandati, virujjhatīti attho. Yāya pāḷiyā na	1580	
PA_tika-abh02_t:1580_3	sameti, taṃ dassento “dhammahadayavibhaṅge hī”tiādimāha.	1580	
PA_tika-abh02_t:1581_0	Ekādasāti paripuṇṇāyatanassa saddāyatanavajjāni ekādasāyatanāni. Kassaci dasāyatanānīti	1581	
PA_tika-abh02_t:1581_1	andhassa cakkhāyatanavajjāni. Kassaci aparāni dasāyatanānīti badhirassa sotāyatanavajjāni.	1581	
PA_tika-abh02_t:1581_2	Kassaci navāyatanānīti andhabadhirassa cakkhusotāyatanavajjāni. Kassaci sattāyatanānīti	1581	
PA_tika-abh02_t:1581_3	gabbhaseyyakassa rūpagandharasakāyaphoṭṭhabbamanodhammāyatanavasena vuttaṃ.	1581	
PA_tika-abh02_t:1582_0	“Na vuttaṃ aṭṭhāyatanāni pātubhavantī”ti idaṃ “na hi pāḷiyaṃ…pe… vuttā”ti etassa	1582	
PA_tika-abh02_t:1582_1	atthavivaraṇaṃ. Cakkhusotaghānavikalassa hi upapajjamānassa aṭṭheva āyatanāni siyunti.	1582	
PA_tika-abh02_t:1582_2	Sati ca aghānakupapattiyaṃ punapi “kassaci aparāni dasāyatanāni pātubhavantī”ti vattabbaṃ	1582	
PA_tika-abh02_t:1582_3	siyā. Tathā ca sati yathā andhabadhirassa vasena “kassaci navāyatanāni pātubhavantī”ti	1582	
PA_tika-abh02_t:1582_4	ekavāraṃ vuttaṃ, evaṃ andhāghānakassa, badhirāghānakassa ca vasena “kassaci aparāni	1582	
PA_tika-abh02_t:1582_5	navāyatanāni, kassaci aparāni navāyatanāni pātubhavantī”ti vattabbaṃ siyā, evaṃ na	1582	
PA_tika-abh02_t:1582_6	vuttanti imamatthaṃ dasseti “tathā…pe… na ca taṃ vutta”nti. Evaṃ dhātupātubhāvādipañhesūti	1582	
PA_tika-abh02_t:1582_7	“kassaci ekādasa dhātuyo pātubhavanti, kassaci dasa dhātuyo, kassaci aparā dasa dhātuyo,	1582	
PA_tika-abh02_t:1582_8	kassaci nava dhātuyo, kassaci satta dhātuyo pātubhavantī”ti evaṃ dhātupātubhāvapañho	1582	
PA_tika-abh02_t:1582_9	veditabbo. Ādi-saddena “kassaci cuddasindriyāni pātubhavantī”tiādi nayappavattā indriyapañhādayo saṅgahitā.	1582	
PA_tika-abh02_t:1583_0	Ettha ca yathā “sattati ukkaṃsato ca rūpānī”ti padaṃ “saṃsedajopapātīsū”ti ettha	1583	
PA_tika-abh02_t:1583_1	yonidvayavasena yojīyati, na evaṃ “avakaṃsato tiṃsā”ti idaṃ, idaṃ pana saṃsedajayonivaseneva	1583	
PA_tika-abh02_t:1583_2	yojetabbaṃ, ekayoganiddiṭṭhassāpi ekadeso sambandhaṃ labhatīti. Saṃsedajasseva ca	1583	
PA_tika-abh02_t:1583_3	jaccandhabadhiraaghānakanapuṃsakassa jivhākāyavatthudasakānaṃ vasena tiṃsa rūpāni	1583	
PA_tika-abh02_t:1583_4	uppajjantīti vuttaṃ, na opapātikassāti ayamettha aṭṭhakathāya adhippāyo. Ye pana	1583	
PA_tika-abh02_t:1583_5	“opapātikassa jaccandha…pe… uppajjantīti mahāaṭṭhakathāyaṃ vutta”nti vadanti, taṃ	1583	
PA_tika-abh02_t:1583_6	na gahetabbaṃ. So hi pamādapāṭho. Evañca katvā āyatanayamakavaṇṇanāya “kāmadhātuyaṃ	1583	
PA_tika-abh02_t:1583_7	pana aghānako opapātiko natthi. Yadi bhaveyya, ‘kassaci aṭṭhāyatanāni pātubhavantī’ti	1583	
PA_tika-abh02_t:1583_8	vadeyyā”ti vakkhati. Apare panāhu “kassaci ekādasāyatanāni pātubhavanti, yāva ‘kassaci	1583	
PA_tika-abh02_t:1583_9	navāyatanānī’ti pāḷi opapātike sandhāya vuttā. Tasmā pubbenāparaṃ aṭṭhakathāyaṃ avirodho	1583	
PA_tika-abh02_t:1583_10	siddho hoti, tathā ca yathāvuttapāḷiyā ayamatthavaṇṇanā aññadatthu saṃsandati sametiyevā”ti.	15831	
PA_tika-abh02_t:1583_11	Yaṃ paneke vadanti “opapātikaggahaṇena saṃsedajāpi saṅgayhanti. Tathā hi dhammahadayavibhaṅge	15831	
PA_tika-abh02_t:1583_12	‘kāmadhātuyā upapattikkhaṇe kassaci ekādasāyatanāni pātubhavantī’tiādīnaṃ uddese	15831	
PA_tika-abh02_t:1583_13	‘opapātikānaṃ petāna’ntiādinā opapātikaggahaṇameva kataṃ, na saṃsedajaggahaṇa”nti,	15831	
PA_tika-abh02_t:1583_14	taṃ paripuṇṇāyatanānaṃyeva saṃsedajānaṃ opapātikesu saṅgahaṇavasena vuttanti veditabbaṃ.	15831	
PA_tika-abh02_t:1583_15	Tathā hi vakkhati “saṃsedajayonikā paripuṇṇāyatanāparipuṇṇāyatanabhāvena opapātikasaṅgahaṃ	15831	
PA_tika-abh02_t:1583_16	katvā vuttā”ti “padhānāya vā yoniyā sabbaṃ paripuṇṇāyatanayoniṃ dassetuṃ ‘opapātikāna’nti	15831	
PA_tika-abh02_t:1583_17	vutta”nti ca. Aṭṭhakathāyaṃ pana yonidvayaṃ sarūpeneva pakāsetuṃ, saṃsedajayonivaseneva	15831	
PA_tika-abh02_t:1583_18	ca avakaṃsato pavattiṃ dassetuṃ opapātikayoniyā itaraṃ asaṅgahetvā “saṃsedajopapātīsū”ti	15831	
PA_tika-abh02_t:1583_19	vuttanti. Sabbaṃ taṃ vīmaṃsitvā gahetabbaṃ.	15831	
PA_tika-abh02_t:1584_0	Cutipaṭisandhīnanti anantarātītacutiyā, tadanantarāya missāmissabhedāya paṭisandhiyā.	1584	
PA_tika-abh02_t:1584_1	Khandhādīhīti khandhārammaṇagatihetuvedanāpītivitakkavicārehi. Mahaggataajjhattārammaṇāya	1584	
PA_tika-abh02_t:1584_2	mahaggataajjhattārammaṇā, amahaggatabahiddhārammaṇāya amahaggatabahiddhārammaṇāti	1584	
PA_tika-abh02_t:1584_3	evamādino arūpabhūmīsuyeva cutipaṭisandhīnaṃ bhedābhedavisesassa sambhavato “nayamukhamattaṃ	1584	
PA_tika-abh02_t:1584_4	dassetvā”ti vuttaṃ. Ekaccasugatīti mahaggatavajjasugati adhippetāti āha “rūpārūpāvacarāna”ntiādi.	1584	
PA_tika-abh02_t:1584_5	Keci pana “yathā mahaggatāvajjā, evaṃ uttarakurukavajjā”tipi vadanti. Ekaccasugaticutiyāti	1584	
PA_tika-abh02_t:1584_6	vuttasugaticutiyā. Yadipi “ayaṃ nāma duggatipaṭisandhi na hotī”ti niyamo natthi,	1584	
PA_tika-abh02_t:1584_7	desanā pana sotapatitā gatāti vadanti. Niyatabodhisattāpekkhāya vā evaṃ vuttaṃ. Tesañhi	1584	
PA_tika-abh02_t:1584_8	ekaccaduggatipaṭisandhi natthi avīciādīsu anupapajjanato. “Ekaccaduggaticutiyā”ti	1584	
PA_tika-abh02_t:1584_9	etthāpi iminā nayena attho veditabbo.	1584	
PA_tika-abh02_t:1585_0	Ekaccasugatipaṭisandhīti pana kāmāvacarasugatipaṭisandhi veditabbā. Sayamevāti attanā	1585	
PA_tika-abh02_t:1585_1	eva. “Bhedaviseso eva ca evaṃ vitthārena dassito”ti idaṃ “amahaggatabahiddhārammaṇāyā”tiādiṃ	1585	
PA_tika-abh02_t:1585_2	sandhāya vuttaṃ. “Catukkhandhāya…pe… paṭisandhi hotī”ti idaṃ pana abhedavisesadassanamevāti.	1585	
PA_tika-abh02_t:1585_3	Ekekasmiṃ bhedeti “amahaggatabahiddhārammaṇāyā”ti evamādike ekekasmiṃ bhāge. Tattha	1585	
PA_tika-abh02_t:1585_4	tatthevāti “amahaggatabahiddhārammaṇāya mahaggatabahiddhārammaṇā, amahaggatajjhattārammaṇāya	1585	
PA_tika-abh02_t:1585_5	mahaggatajjhattārammaṇā”tiādinā tasmiṃ tasmiṃ bhede, tattha tattheva vā bhavādike	1585	
PA_tika-abh02_t:1585_6	cavitvā upapajjantassa vasena cutipaṭisandhiyojanā veditabbā. Bhummatthe ayaṃ to-saddoti	1585	
PA_tika-abh02_t:1585_7	dassento “tato hetuṃ vināti tattha hetuṃ vinā”ti āha. Tassattho – tasmiṃ purimabhave	1585	
PA_tika-abh02_t:1585_8	nipphannaṃ avijjāsaṅkhārādikaṃ kāraṇaṃ vinā na hotīti.	1585	
PA_tika-abh02_t:1586_0	Atimandabhāvūpagamanaṃ sakiccāsamatthatā. Pañcadvārikaviññāṇavasena cuti paṭisiddhā,	1586	
PA_tika-abh02_t:1586_1	na tadanantaraviññāṇavasena. Svāyamattho “pañcannaṃ dvārāna”ntiādinā heṭṭhā aṭṭhakathāyamāgatoti	1586	
PA_tika-abh02_t:1586_2	āha “pañcadvārikaviññāṇānantarampi hi pubbe cuti dassitā”ti. Tattha yaṃ vattabbaṃ,	1586	
PA_tika-abh02_t:1586_3	taṃ heṭṭhā vuttameva. Cuticittena saddhiṃ cakkhāyatanādīnaṃ nirodho hotīti dassetuṃ	1586	
PA_tika-abh02_t:1586_4	“yamake cā”tiādi vuttaṃ. Pariṇatattāti paripākavasena pariyosānaṃ gatattāti adhippāyo.	1586	
PA_tika-abh02_t:1586_5	Phassādayo yathāvuttacetanāsahajātaphassādayo. Yathāupaṭṭhite kammādiārammaṇe anekavāraṃ	1586	
PA_tika-abh02_t:1586_6	uppattiyā santānassa abhisaṅkharaṇaṃ tattha paṭisandhiviññāṇapatiṭṭhānassa hetubhāvo.	1586	
PA_tika-abh02_t:1587_0	Santānavasena nippajjamānānaṃ namanādikiriyānaṃ ekasmiṃ paṭisandhiviññāṇeyeva atthasiddhīti	1587	
PA_tika-abh02_t:1587_1	dassento āha “namana…pe… dassetī”ti. Pathaviyaṃ sabalapayogehīti pathaviyā ādhāraṇabhūtāya	1587	
PA_tika-abh02_t:1587_2	attano balena payogena ca karaṇabhūtena.	1587	
PA_tika-abh02_t:1588_0	Saddahetukoti saddassa padhānādibhāvaṃ sandhāya vuttaṃ. Tādiso pabbatakucchiādipadesopi	1588	
PA_tika-abh02_t:1588_1	tassa hetuyeva. Padīpantarādīti ādi-saddena telavaṭṭiādike saṅgaṇhāti. Tato saddādippavattito	1588	
PA_tika-abh02_t:1588_2	pubbe abhāvā. Paṭighosādīnañhi saddādippavattito sati purimasiddhiyaṃ te saddādipaccayadesaṃ	1588	
PA_tika-abh02_t:1588_3	gaccheyyuṃ, na pana te atthīti vuttaṃ “tato pubbe abhāvā”ti. Upameyyepi evameva attho	1588	
PA_tika-abh02_t:1588_4	yojetabbo. Yathā ca hetudesaṃ na gacchati hetusamuppannaṃ, evaṃ tato nāgacchatīti	1588	
PA_tika-abh02_t:1588_5	āha “tasmā na…pe… āgata”nti. Te saddādayo paccayā etesanti tappaccayā. Vuttanayenāti	1588	
PA_tika-abh02_t:1588_6	upamāyaṃ vuttanayeneva. Purimabhavahetudese sannihitaṃ hutvā paṭisandhiviññāṇaṃ tato	1588	
PA_tika-abh02_t:1588_7	aññatra bhavantare taṃ upagantvā tappaccayaṃ na hotīti attho. Paccayato nibbattamānaṃ	1588	
PA_tika-abh02_t:1588_8	paccayuppannaṃ aññatra agantvā paccayadesaṃ anupagatameva hutvā nibbattatīti paṭhamo	1588	
PA_tika-abh02_t:1588_9	attho. Paṭhamaṃ paccayena samodhānagataṃ hutvā tato aññatra gantvā paccayuppannavatthubhāvaṃ	1588	
PA_tika-abh02_t:1588_10	nāpajjatīti dutiyo attho. Yathāsambhavanti yāya “na khīrato dadhi sambhūtaṃ siyā,	15881	
PA_tika-abh02_t:1588_11	na khīrasāmino dadhi siyā”ti ca khīradadhīsu ekantaṃ ekatāya nānatāya ca dosayojanā	15881	
PA_tika-abh02_t:1588_12	katā. Iminā nayena bījādīsu sabbahetūsu, aṅkurādīsu sabbahetusamuppannesu yathāsambhavaṃ	15881	
PA_tika-abh02_t:1588_13	hetuanurūpaṃ, hetusamupannānurūpañca dosayojanā kātabbā. Santānabaddhesu dhammesu	15881	
PA_tika-abh02_t:1588_14	ekantaekatāpaṭisedhena sassatagāhassa paṭisedhitattā vuttaṃ “sayaṃkataṃ sukhaṃ dukkhanti	15881	
PA_tika-abh02_t:1588_15	imaṃ diṭṭhiṃ nivāretī”ti. Tathā ekantanānatāpaṭisedhena ucchedagāho paṭisedhito hotīti	15881	
PA_tika-abh02_t:1588_16	āha “paraṃkataṃ sukhaṃ dukkhaṃ añño karoti, añño paṭisaṃvedetīti imaṃ diṭṭhiṃ nivāretī”ti.	15881	
PA_tika-abh02_t:1588_17	Tena katanāso, akatāgamo ca nivattito hotīti adhiccasamuppannadiṭṭhinivāraṇeneva	15881	
PA_tika-abh02_t:1588_18	niyatisabhāvavādapaṭisedhopi katoti daṭṭhabbaṃ.	15881	
PA_tika-abh02_t:1589	Tatthāti aṅkurādippabandhasaṅkhāte bhūtupādārūpasantāne. Tanti vijjāpāṭavādi. Aññassāti bālakāle katavijjāpariyāpuṇanādito aññassa. Saṅkhārato añño taṇhādiko aññapaccayo.	158	
PA_tika-abh02_t:1590	Niyyātanādi eva phalaṃ niyyātanādiphalaṃ, aphalitaṃ niyyātanādiphalaṃ etassāti aphali…pe… phalaṃ, yathāvuttakiriyākaraṇaṃ.	159	
PA_tika-abh02_t:1591_0	Piṇḍavasenāti akatāvayavavibhāgassa samudāyassa vasena. Sabbatthāti puññābhisaṅkhārādike	1591	
PA_tika-abh02_t:1591_1	sabbasmiṃ paccayadhamme, paṭisandhibhede vā paccayuppannadhamme. Balavakammassa vasena	1591	
PA_tika-abh02_t:1591_2	yojetabbo. Bhuso nissayo hi upanissayo. “Avisesenā”ti vuttepi kāmāvacarapuññābhisaṅkhāro	1591	
PA_tika-abh02_t:1591_3	cakkhuviññāṇādīnaṃ pañcannaṃ pavatte, itaro paṭhamajjhānavipākādīnaṃ pavatte ca paṭisandhiyañca	1591	
PA_tika-abh02_t:1591_4	paccayo hotīti pākaṭoyamatthoti taṃ avibhajitvā “sabbapuññābhisaṅkhāraṃ saha saṅgaṇhāti”cceva	1591	
PA_tika-abh02_t:1591_5	vuttaṃ. Dvādasākusalacetanābhedoti nayidaṃ samāsapadaṃ, sandhivasena panetaṃ vuttaṃ.	1591	
PA_tika-abh02_t:1591_6	Dvādasāti ca bhummatthe paccattavacanaṃ, dvādasasu akusalacetanāsu. Akusalacetanābhedoti	1591	
PA_tika-abh02_t:1591_7	ekādasākusalacetanāpabhedo, dvādasākusalacetanāpabhedo cāti attho veditabbo. Evañhi	1591	
PA_tika-abh02_t:1591_8	sati na ettha kiñci vicāretabbaṃ heṭṭhā vitthāritattā. Keci pana “dvādasākusalacetanābhedoti	1591	
PA_tika-abh02_t:1591_9	idaṃ ‘channaṃ pavatte’tiādinā yojetabba”nti vadanti, tesaṃ matena uddhaccacetanāya	1591	
PA_tika-abh02_t:1591_10	gahaṇe payojanaṃ vicāretabbameva paṭisandhiyāpi paccayabhāvassa vuttattā. Ekassāti	15911	
PA_tika-abh02_t:1591_11	ettha eva-saddo luttaniddiṭṭhoti āha “ekasseva paccayabhāvaniyamo”ti. Milātamālādīnanti	15911	
PA_tika-abh02_t:1591_12	milātamālakiliṭṭhavatthādīnaṃ. Manopadosikānaṃ tadaññavatthūnampi aniṭṭhatā kathaṃ	15911	
PA_tika-abh02_t:1591_13	na siyā, siyā evāti adhippāyo. Aṭṭhakathāyaṃ pana pacuratābhāvato taṃ anāmasitvā	15911	
PA_tika-abh02_t:1591_14	“tathā kāmāvacaradevalokepī”ti vuttaṃ. Keci pana “devaloke aniṭṭhaṃ nāma parikappanavasena,	15911	
PA_tika-abh02_t:1591_15	sabhāvato pana tatthuppannaṃ iṭṭhamevā”ti vadanti.	15911	
PA_tika-abh02_t:1592_0	“Ekūnatiṃsacetanābhedampī”ti iminā uddhaccacetanāyapi pavattivipākadāyitaṃ anujānāti,	1592	
PA_tika-abh02_t:1592_1	aṭṭhakathāadhippāyavasena vā evamāha. Pañcadasannaṃ ahetukavipākaviññāṇānaṃ pañcaṭṭhānāni	1592	
PA_tika-abh02_t:1592_2	dve apanetvā avasesānaṃ terasannaṃ. Dve dve cakkhusotasampaṭicchanaviññāṇāni, tīṇi	1592	
PA_tika-abh02_t:1592_3	santīraṇānīti navannaṃ. Ekadesapaccayabhāvenāti ekadesassa vīsaticetanābhedassa kāmāvacaracittasaṅkhārassa	1592	
PA_tika-abh02_t:1592_4	paccayabhāvena ekūnatiṃsacetanābhedo samudāyo vutto. Svevāti avayavagatenāpi visesena	1592	
PA_tika-abh02_t:1592_5	samudāyo voharīyati yathā “alaṅkato rājakumāro”ti.	1592	
PA_tika-abh02_t:1593_0	Yatthāti pañcavokārabhavaṃ sandhāyāha. Tattha hi “kāmāvacarasugatiyaṃ tāva ṭhitassā”tiādinā	1593	
PA_tika-abh02_t:1593_1	paṭisandhiyaṃ pavattiyañca vipākassa vitthārappakāsanaṃ kataṃ. Catutthajjhānabhūmīti	1593	
PA_tika-abh02_t:1593_2	vehapphalabhūmiṃ vadati. Tenāha “asaññāruppavajjā”ti. Catutthajjhānameva hi bhāvanāvisesappavattaṃ	1593	
PA_tika-abh02_t:1593_3	asaññabhūmiṃ āruppabhūmiñca nipphādeti, catukkanayavasena vā saṃvaṇṇanā vuttāti veditabbā.	1593	
PA_tika-abh02_t:1593_4	Aṭṭha mahāvipākā, parittavipākesu pacchimo, pañca rūpāvacaravipākāti evaṃ cuddasannaṃ.	1593	
PA_tika-abh02_t:1593_5	Sattannanti sesānaṃ parittavipākānaṃyeva sattannaṃ.	1593	
PA_tika-abh02_t:1594_0	Bhavādayoti bhavayonigatisattāvāse. Tiṇṇaṃ viññāṇānanti purimānaṃ tiṇṇaṃ āruppavipākaviññāṇānaṃ.	1594	
PA_tika-abh02_t:1594_1	Tīsūti pañcamādīsu tīsu viññāṇaṭṭhitīsu. Vuttanayenāti “kāmabhave pana duggatiyaṃ	1594	
PA_tika-abh02_t:1594_2	aṭṭhannampi parittavipākaviññāṇānaṃ tatheva paccayo pavatte, no paṭisandhiya”ntiādinā vuttanayeneva.	1594	
PA_tika-abh02_t:1595	Viññāṇapadaniddesavaṇṇanā niṭṭhitā.	159	
PA_tika-abh02_t:1596	Nāmarūpapadaniddesavaṇṇanā	159	
PA_tika-abh02_t:1597_0	228. Yadipi suttante abhidhamme ca paṭiccasamuppādaniddese rūpapadassa desanābhedo	1597	
PA_tika-abh02_t:1597_1	natthi, abhidhamme pana “sabbaṃ rūpaṃ na hetū”tiādinā suttantato tassa desanābhedo	1597	
PA_tika-abh02_t:1597_2	atthevāti āha “suttantā…pe… bhedo”ti. Saṅkhyeyyesu paricchedato gahitesu atthasiddho	1597	
PA_tika-abh02_t:1597_3	tattha saṅkhyāparicchedoti vuttaṃ “atthato pana vuttameva hotī”ti.	1597	
PA_tika-abh02_t:1598_0	Opapātikasattesūti vā sāmaññato sabbe opapātikā vuttā. Tesu brahmakāyikādiggahaṇena	1598	
PA_tika-abh02_t:1598_1	rūpāvacarāva vuttāti tadaññe sandhāya sesaopapātikānanti sesaggahaṇaṃ sātthakameva.	1598	
PA_tika-abh02_t:1598_2	Vuttanayenāti “dve vā tayo vā dasakā, omato ādinā sahā”tiādinā rūpamissakaviññāṇe vuttanayena.	1598	
PA_tika-abh02_t:1599_0	“Dve santatisīsānī”ti ārabbha yāva “satta santatisīsānī”ti ettakaṃ aṭṭhakathāpāṭhaṃ	1599	
PA_tika-abh02_t:1599_1	sandhāya vuttaṃ “sattakapariyosāna”nti. Ekekacittakkhaṇe tikkhattuṃ rūpuppattiṃ ananujānanto	1599	
PA_tika-abh02_t:1599_2	āha “iminādhippāyenā”ti. Cittassa uppādakkhaṇeyeva sabbaṃ rūpaṃ uppajjatīti hi attano adhippāyo.	1599	
PA_tika-abh02_t:1600_0	“Rūpājanakakammaja”nti idaṃ bhūtakathanamattaṃ daṭṭhabbaṃ pañcaviññāṇānaṃ ataṃsabhāvatābhāvā.	1600	
PA_tika-abh02_t:1600_1	Rūpājanakakammajanti vā cuticittaṃ sandhāya vuttaṃ. Paṭisandhicittaṃ pana “pavattiya”nti	1600	
PA_tika-abh02_t:1600_2	imināva nivattitaṃ. “Sabbesampi cuticittaṃ rūpaṃ na samuṭṭhāpetī”ti aṭṭhasālinīṭīkāyaṃ	1600	
PA_tika-abh02_t:1600_3	vuttovāyamattho. Pañcaviññāṇakkhaṇe tappaccayā rūpuppattiyā abhāvena vuttaṃ “pañcaviññāṇappavattikālaṃ	1600	
PA_tika-abh02_t:1600_4	sandhāyā”ti. Tatthāpi asahajātaviññāṇapaccayā attheva rūpuppattīti āha “sahajātaviññāṇapaccayañcā”ti.	1600	
PA_tika-abh02_t:1600_5	Bhavaṅgādīti bhavaṅgasampaṭicchanasantīraṇatadārammaṇāni. Aññenāti yathāvuttakammaviññāṇato	1600	
PA_tika-abh02_t:1600_6	aññena abhisaṅkhāraviññāṇena. Rūpameva hi kusalākusalakiriyacittappavattikkhaṇe abhisaṅkhāraviññāṇapaccayā	1600	
PA_tika-abh02_t:1600_7	uppajjati, na nāmaṃ bhavaṅgaṃ. Taṃjanakenāti bhavaṅgādijanakena. Kammaviññāṇappaccayā	1600	
PA_tika-abh02_t:1600_8	vipākacittappavattikāle vipākanāmassa kammasamuṭṭhānarūpassa ca vasena. Sahajātaviññāṇapaccayā	1600	
PA_tika-abh02_t:1600_9	pana itaracittappavattikālepi vipāko vipākanāmavasena, cittasamuṭṭhānarūpavasena	1600	
PA_tika-abh02_t:1600_10	ca nāmarūpassa sambhavo dassetabboti āha “sahajāta…pe… yojetabba”nti. Rūpasaddena	16001	
PA_tika-abh02_t:1600_11	ca attano ekadesenāti sambandho. “Sarūpānaṃ ekadeso ekavibhattiya”nti (pāṇinī 1.2.64)	16001	
PA_tika-abh02_t:1600_12	saddalakkhaṇaṃ sandhāyāha “sarūpānaṃ ekadeso”ti. Icchito hi ekadesarūpānampi ekadeso	16001	
PA_tika-abh02_t:1600_13	yathā “nidassitavipakkhehī”ti. Nidassito ca nidassitavipakkho ca nidassitavipakkhoti	16001	
PA_tika-abh02_t:1600_14	ayañhettha attho. “Ṭhāna”nti iminā sesasaddassa atthaṃ vadati. Sarūpena ṭhapanañhi idha sesanaṃ.	16001	
PA_tika-abh02_t:1601_0	Yaṃ-taṃ-saddānaṃ abyabhicāritasambandhattā avuttampi tato-saddaṃ ānetvā āha “tato	1601	
PA_tika-abh02_t:1601_1	yuttameva idanti yojetabba”nti. Vipākassa ajanakaṃ vipākājanakaṃ, nissandaphalamattadāyakakammaṃ,	1601	
PA_tika-abh02_t:1601_2	taṃ samuṭṭhānaṃ etassāti vipākājanakakammasamuṭṭhānaṃ. Vuttanayenāti “vatthukāyavasena	1601	
PA_tika-abh02_t:1601_3	rūpato dve santatisīsāni, tayo ca arūpino khandhā”tiādinā vuttena nayena. Ubhayanti nāmaṃ rūpañca.	1601	
PA_tika-abh02_t:1602	Kammārammaṇapaṭisandhiādikāleti ettha ādi-saddena sammasanādikālasaṅgaho daṭṭhabbo. Tanti abhisaṅkhāraviññāṇaṃ.	160	
PA_tika-abh02_t:1603_0	Yadipi “atthi rūpaṃ cittasamuṭṭhāna”ntiādivacanato rūpassapi viññāṇapaccayatā suttato	1603	
PA_tika-abh02_t:1603_1	jānitabbā, viññāṇasannissitā iṭṭhānubhavanādayo tasmiṃ sati sabbhāvato, asati ca	1603	
PA_tika-abh02_t:1603_2	abhāvato yathā saddheyyādivatthumhi saddhādayoti nāmassapi yuttito viññāṇapaccayatā	1603	
PA_tika-abh02_t:1603_3	siddhā, aṭṭhakathāyaṃ pana vuttamatthaṃ dassento “suttato nāmaṃ…pe… jānitabba”nti	1603	
PA_tika-abh02_t:1603_4	āha. Yāvadeva paccayapaccayuppannadhammamattatāvibhāvanamukhena aviparītato pavattinivattisandassanaṃ	1603	
PA_tika-abh02_t:1603_5	paṭiccasamuppādadesanā, tāvadeva ca dhammacakkappavattananti dassento “yasmā”tiādimāha.	1603	
PA_tika-abh02_t:1603_6	Yasmā pana pavattinivattivibhāvanato saccadesanāva paccayākāradesanā, saccadesanā	1603	
PA_tika-abh02_t:1603_7	ca dhammacakkappavattanaṃ. Yathāha “idaṃ dukkhanti me bhikkhave…pe… bārāṇasiyaṃ isipatane	1603	
PA_tika-abh02_t:1603_8	migadāye anuttaraṃ dhammacakkaṃ pavattita”ntiādi, tasmā “viññāṇapaccayā nāmarūpa”nti	1603	
PA_tika-abh02_t:1603_9	padassa saccadesanābhāvadīpanena dhammacakkappavattanabhāvaṃ dassetuṃ “nāmarūpamattatāvacaneneva vā”tiādi vuttaṃ.	1603	
PA_tika-abh02_t:1604	Nāmarūpapadaniddesavaṇṇanā niṭṭhitā.	160	
PA_tika-abh02_t:1605	Saḷāyatanapadaniddesavaṇṇanā	160	
PA_tika-abh02_t:1606_0	229. Yathāsambhavanti sambhavānurūpaṃ. Tena catunnaṃ tāva bhūtānaṃ sahajātanissayaatthiavigatavasena	1606	
PA_tika-abh02_t:1606_1	cakkhāyatanādīnaṃ pañcannaṃ paccayabhāvo, vatthūsu pana hadayavatthuno chaṭṭhāyatanassa	1606	
PA_tika-abh02_t:1606_2	paṭisandhiyaṃ sahajātanissayaaññamaññavippayuttaatthiavigatavasena, pavattiyaṃ yasmā	1606	
PA_tika-abh02_t:1606_3	anantaracittena saddhiṃ uppannameva vatthu ṭhitippattiyā balavabhāvena tassa nissayo	1606	
PA_tika-abh02_t:1606_4	bhavituṃ sakkoti, na sahajātaṃ, tasmā purejātanissayavippayuttaatthiavigatavasena.	1606	
PA_tika-abh02_t:1606_5	Itaravatthūnaṃ pañcaviññāṇasaṅkhātassa chaṭṭhāyatanassa indriyapaccayavasena ca,	1606	
PA_tika-abh02_t:1606_6	jīvitassa indriyaatthiavigatavasena paccayabhāvo vuttoti daṭṭhabbo. Ekappakārenevāti	1606	
PA_tika-abh02_t:1606_7	yathā cakkhādīnaṃ manāyatanassa paṭiniyatadassanādikiccānuvidhānato niyato ekappakāreneva	1606	
PA_tika-abh02_t:1606_8	paccayabhāvo, na evaṃ rūpāyatanādīnaṃ, tesaṃ pana rūpārammaṇādinā pakārantarena tassa	1606	
PA_tika-abh02_t:1606_9	paccayabhāvoti “aniyamato”ti vuttaṃ. Keci pana “niyamato”ti padaṃ “sasantatipariyāpanna”nti	1606	
PA_tika-abh02_t:1606_10	iminā sambandhitvā atthaṃ vadanti “ekantena sasantatipariyāpanna”nti.	16061	
PA_tika-abh02_t:1607_0	“Chaṭṭhāyatanañca manāyatanañca chaṭṭhāyatana”nti iminā viggahena atthato, itarehi	1607	
PA_tika-abh02_t:1607_1	dvīhi saddatopi atthatopi sarūpataṃ dasseti. “Cakkhādīhi saha ‘saḷāyatana’nti vutta”nti	1607	
PA_tika-abh02_t:1607_2	vuttanayena ekasesaṃ katvā manāyatanaṃ cakkhādīhi saddhiṃ “saḷāyatana”nti pāḷiyaṃ	1607	
PA_tika-abh02_t:1607_3	vuttaṃ “nāmarūpapaccayā saḷāyatana”nti. Yathāvuttoti “chaṭṭhāyatanañca manāyatanañcā”tiādinā	1607	
PA_tika-abh02_t:1607_4	attanā vuttappakāro. Sabbatthāti nāmarūpasaddena saḷāyatanasaddena ca saddasarūpatāsu,	1607	
PA_tika-abh02_t:1607_5	atthasarūpatāsu vā. Yadi suttantabhājanīye vipākachaṭṭhāyatanameva adhippetaṃ, atha	1607	
PA_tika-abh02_t:1607_6	kasmā “itaraṃ panā”tiādi vuttaṃ. Avipākañhi tattha itaranti adhippetanti codanaṃ	1607	
PA_tika-abh02_t:1607_7	sandhāyāha “paccayanaye panā”tiādi.	1607	
PA_tika-abh02_t:1608_0	Sahajātādīsu hetuāhārindriyapaccaye pakkhipitvā dasadhā, tato ekaṃ apanetvā navadhā,	1608	
PA_tika-abh02_t:1608_1	tato ekaṃ apanetvā aṭṭhadhā paccayabhāvo veditabbo. Evamettha sādhāraṇavasena avakaṃso,	1608	
PA_tika-abh02_t:1608_2	hetuādiasādhāraṇavasena ukkaṃsoti jhānādīnampi vasena veditabbo.	1608	
PA_tika-abh02_t:1609	Paṭisandhiyaṃ arūpadhammā kammajarūpassa uppādakkhaṇe paccayā hontīti “pavatte”ti viseseti. “Pacchājātavippayuttādayo evā”ti niyamena sahajātapurejātavippayuttādayo nivatteti.	160	
PA_tika-abh02_t:1610_0	“Avasesamanāyatanassā”ti avasesaggahaṇampi pakaraṇato visiṭṭhavisayamevāti dassetuṃ	1610	
PA_tika-abh02_t:1610_1	“pañcakkhandhabhave”tiādimāha, yato aṭṭhakathāyaṃ “vatthurūpa”ntiādi vuttaṃ. Yathāsambhavaṃ	1610	
PA_tika-abh02_t:1610_2	yojetabboti nāmarūpassa paṭisandhiyaṃ sahajātaaññamaññanissayaatthiavigatādipaccayabhāvo	1610	
PA_tika-abh02_t:1610_3	sahajātādisādhāraṇapaccayabhāvo, sampayuttavipākahetuāhārindriyādipaccayabhāvo sampayuttādiasādhāraṇapaccayabhāvo	1610	
PA_tika-abh02_t:1610_4	nāmassa, rūpassa pana vippayuttapaccayabhāvo yojetabbo.	1610	
PA_tika-abh02_t:1611	Saḷāyatanapadaniddesavaṇṇanā niṭṭhitā.	161	
PA_tika-abh02_t:1612	Phassapadaniddesavaṇṇanā	161	
PA_tika-abh02_t:1613_0	230. Tadabhedavasenāti tassa phassassa abhedavasena, phassabhāvasāmaññenāti attho.	1613	
PA_tika-abh02_t:1613_1	Na yuttaṃ ekasseva vacanaṃ. Aññassāpīti yathāvuttato aññassāpi. Sabbāyatanato hi	1613	
PA_tika-abh02_t:1613_2	ekassa phassassa asambhavacodanāyaṃ tappasaṅgena ekāyatanato anekassāpi sambhavo	1613	
PA_tika-abh02_t:1613_3	natthīti codanā “īdisī dhammatā natthī”ti ñāpanatthāti dasseti “aññassāpī”tiādinā.	1613	
PA_tika-abh02_t:1613_4	Nidassanavasenāti udāharaṇadassanavasena. Ekaphassassa sambhavatoti kāraṇāpadeso.	1613	
PA_tika-abh02_t:1613_5	Ekaphassasambhavassa labbhamānattā “saḷāyatanapaccayā phasso”ti bhagavatā vuttanti	1613	
PA_tika-abh02_t:1613_6	parihāraṃ dassentoti yojanā. Sesesūti ekantiādīsu. Navadhā paccayatte ekaṃ vipākamanāyatanaṃ	1613	
PA_tika-abh02_t:1613_7	vibhāvaye. Tathā cāti ārammaṇapurejātaatthiavigatavasena. Yvāyaṃ paccayabhāvo yādisānaṃ	1613	
PA_tika-abh02_t:1613_8	hoti, taṃ dassetuṃ “paccuppannāni…pe… sandhāya vutta”nti āha. Atītānāgatakālavimuttānampi	1613	
PA_tika-abh02_t:1613_9	ārammaṇamattatāya sambhavato āha “ārammaṇa…pe… sandhāya vutta”nti. Tattha tanti rūpāyatanādiṃ.	1613	
PA_tika-abh02_t:1614	Phassapadaniddesavaṇṇanā niṭṭhitā.	161	
PA_tika-abh02_t:1615	Vedanāpadaniddesavaṇṇanā	161	
PA_tika-abh02_t:1616_0	231. Anantarādīhīti anantarasamanantarūpanissayanatthivigatapaccayehi. Upanissayeti	1616	
PA_tika-abh02_t:1616_1	anantarūpanissaye. Anantarasamanantarapaccayā hi anantaratāvaseneva anantarūpanissaye	1616	
PA_tika-abh02_t:1616_2	antogadhā. Natthivigatapaccayā pana anantarasamanantarapaccayadhammānaṃyeva tathābhāvato	1616	
PA_tika-abh02_t:1616_3	tadantogadhā. Tassāti upanissayassa.	1616	
PA_tika-abh02_t:1617_0	Sabbassāti vipākassa, avipākassa ca. Paṭisandhibhavaṅgacuticittasampayuttāya hi vedanāya	1617	
PA_tika-abh02_t:1617_1	sahajātamanosamphasso vuttanayena aṭṭhadhā paccayo hoti. Anantaro anantarādinā, anānantaro	1617	
PA_tika-abh02_t:1617_2	upanissayavaseneva paccayo hoti. Sambhavadassanañcetaṃ, na tāsaṃ manodvārikabhāvadassananti daṭṭhabbaṃ.	1617	
PA_tika-abh02_t:1618	Vedanāpadaniddesavaṇṇanā niṭṭhitā.	161	
PA_tika-abh02_t:1619	Taṇhāpadaniddesavaṇṇanā	161	
PA_tika-abh02_t:1620	232. Yathā ca rasāyanajāni ojājīvitāni, evaṃ taṃnimittaṃ sukhaṃ, tadapaneyyaṃ jarādidukkhañca dhammārammaṇabhāvena yojetabbaṃ.	162	
PA_tika-abh02_t:1621_0	Kammaphalābhipatthanāvasena sattā kammānipi āyūhantīti sātisayaṃ taṇhāya vipākavedanā	1621	
PA_tika-abh02_t:1621_1	upanissayo, na tathā itarāti āha “vipākā visesena…pe… avisesena itarā cā”ti. Itarāti	1621	
PA_tika-abh02_t:1621_2	avipākāti attho. “Sukhamicceva bhāsitā”ti idaṃ iṭṭhasabhāvaṃyeva upekkhaṃ sandhāya	1621	
PA_tika-abh02_t:1621_3	vuttaṃ, na aniṭṭhasabhāvaṃ. Tenāha “upekkhā panā”tiādi. Sabbassāti avītarāgassa vītarāgassa	1621	
PA_tika-abh02_t:1621_4	ca vedanāvato puggalassa.	1621	
PA_tika-abh02_t:1622	Vedanāpaccayā evāti ayaṃ niyamo niyamantaranivattanaparoti nāssa paccayantaranivattanatthatā daṭṭhabbā. Etena paccayuppannantarapaṭikkhepopi nivattito hoti.	162	
PA_tika-abh02_t:1623	Taṇhāpadaniddesavaṇṇanā niṭṭhitā.	162	
PA_tika-abh02_t:1624	Upādānapadaniddesavaṇṇanā	162	
PA_tika-abh02_t:1625_0	233. Purimadiṭṭhinti “sassato attā”ti pageva abhiniviṭṭhaṃ sassatagāhaṃ sandhāya	1625	
PA_tika-abh02_t:1625_1	vuttaṃ. Tenāha “attaggahaṇaṃ…pe… daṭṭhabba”nti. Upādiyamānanti gaṇhantaṃ. Lokoti	1625	
PA_tika-abh02_t:1625_2	vā gahaṇanti yaṃ “loko sassato”ti gahaṇaṃ, sā diṭṭhīti attho. Tenāha “diṭṭhupādānabhūta”nti.	1625	
PA_tika-abh02_t:1625_3	“Dhammasaṅkhepa…pe… diṭṭhimattamevā”ti idaṃ byavahitānaṃ padānaṃ sambandhadassanaṃ.	1625	
PA_tika-abh02_t:1625_4	Tattha saṅkhepato taṇhādaḷhattaṃ, saṅkhepato diṭṭhimattameva cattāri upādānānīti	1625	
PA_tika-abh02_t:1625_5	adhippāyo. Dhammasaṅkhepavitthāratoti samudāyabhūtato dhammasaṅkhepavitthārato tadavayavabhūtaṃ	1625	
PA_tika-abh02_t:1625_6	saṅkhepaṃ vitthārañca niddhāreti.	1625	
PA_tika-abh02_t:1626_0	Sassatagāhapubbaṅgamo, ucchedagāhapubbaṅgamo ca attagāhoti yojanā. Tesanti yathāvuttasassatucchedagāhānaṃ	1626	
PA_tika-abh02_t:1626_1	mūlabhāvena vidhāyakattā sāmibhūto. Ādinā vāti “paṭhamaṃ attavādupādāna”ntiādinā vā vākyena.	1626	
PA_tika-abh02_t:1627_0	Yena bhavassādena gadhitacitto bhavanibbattakaṃ kammaṃ katvā upapanno, sā bhavanikanti	1627	
PA_tika-abh02_t:1627_1	santāne cirānubandhā abhiṇhuppattikā upapannamattassa uppajjatīti āha “yadipi…pe…	1627	
PA_tika-abh02_t:1627_2	pavattitabbattā”ti. Arahattamaggavajjhattā bhavarāgassapi kāmupādānabhāvo atthevāti	1627	
PA_tika-abh02_t:1627_3	āha “taṇhādaḷhattaṃ na hotīti maññamāno”ti. Bhavarāgopi hi savisaye daḷhaṃ pavattatīti.	1627	
PA_tika-abh02_t:1627_4	Sabbāpi taṇhā kāmupādānanti etthāpi tassa arahattamaggavajjhatā vuttāti ānetvā yojetabbaṃ.	1627	
PA_tika-abh02_t:1628_0	Uppattiṭṭhānabhūtā na ārammaṇabhūtāti adhippāyo. Tenāti khandhānaṃ ālayabhāvena.	1628	
PA_tika-abh02_t:1628_1	Ārammaṇānantarapakatūpanissayāti ārammaṇūpanissayaanantarūpanissayapakatūpanissayā.	1628	
PA_tika-abh02_t:1628_2	Anantarapaccayādīnanti anantarasamanantaraārammaṇapaccayādīnaṃ.	1628	
PA_tika-abh02_t:1629	Upādānapadaniddesavaṇṇanā niṭṭhitā.	162	
PA_tika-abh02_t:1630	Bhavapadaniddesavaṇṇanā	163	
PA_tika-abh02_t:1631	234. “Bhavatī”ti idaṃ upapattibhavanibbacanaṃ. Dvayassāti kammupapattibhavadvayassa. Nipphādanaphalaṃ phalassa uppādanasamatthatā. Nibbattanaṃ nipphādanaṃ.	163	
PA_tika-abh02_t:1632_0	“Bhagavaṃmūlakā”ti viya “saññāvaṃbhavo”ti vattabbe atthi-atthe vā vaṃ-saddo luttaniddiṭṭhoti	1632	
PA_tika-abh02_t:1632_1	āha “saññābhavo”ti. Tassa vā attheti tassa vantusaddassa atthe, atthi-attheti attho.	1632	
PA_tika-abh02_t:1632_2	Akāraṃ katvāti yathā “pītisukhaṃ assa atthī”ti atthe akāraṃ katvā uppādetvā jhānaṃ	1632	
PA_tika-abh02_t:1632_3	pītisukhanti vuccati, evaṃ saññā assa atthīti sañño, bhavo, sova saññabhavo. Ekasminti	1632	
PA_tika-abh02_t:1632_4	rūpakkhandhe eva. Pavattattāti pavattakapavattanaṭṭhānānaṃ abhedepi upacāravasena	1632	
PA_tika-abh02_t:1632_5	bhinnaṃ viya katvā dasseti.	1632	
PA_tika-abh02_t:1633_0	Kammasaṅkhātatanti “kamma”nti vattabbataṃ, kammakoṭṭhāsataṃ vā. “Cetanāhaṃ, bhikkhave,	1633	
PA_tika-abh02_t:1633_1	kammaṃ vadāmī”tiādinā suttepi cetanāya kammabhāvo āgatova. Nippariyāyena pana cetanāva	1633	
PA_tika-abh02_t:1633_2	kammabhavoti vuttamatthaṃ abhidhammapāḷiyāva sādhento “vuttañhī”tiādimāha. Imāya	1633	
PA_tika-abh02_t:1633_3	hi vedanāsaññāviññāṇakkhandhehi, manāyatanamanoviññāṇadhātūhi, saṅkhārakkhandhadhammāyatanadhammadhātuekadesena	1633	
PA_tika-abh02_t:1633_4	ca kammabhavassa sampayuttataṃ vadantiyā dhātukathāpāḷiyā tassa cetanābhāvo dīpitoti.	1633	
PA_tika-abh02_t:1634_0	Dhammabhedatoti cetanācetanāsampayuttabhāvena, kusalākusalābyākatabhāvena ca dhammavibhāgato.	1634	
PA_tika-abh02_t:1634_1	“Punavacana”nti imināva punaruttidosāpatti paṭiññātāti parassa āsaṅkaṃ dassento “sātthakamevidaṃ	1634	
PA_tika-abh02_t:1634_2	punavacananti etaṃ na yuttanti ce”ti āha. Bhavekadesabhāvenāti kammabhavassa ekadesattā	1634	
PA_tika-abh02_t:1634_3	saṅkhārānaṃ. Tena yesaṃ dhammānaṃ samudāyo bhavo vutto, tadekadesā saṅkhārā, samudāyekadesā	1634	
PA_tika-abh02_t:1634_4	ca atthato bhinnā evāti vuttamevetanti dasseti. Puna yathāvuttameva bhedaṃ manasi	1634	
PA_tika-abh02_t:1634_5	katvā atthato punavacanābhāvaṃ dassento “parena vā”tiādimāha.	1634	
PA_tika-abh02_t:1635	Antogadheti kāmabhavādiantogadhe saññābhavādike. Kāmabhavādiketi kāmarūpārūpabhave.	163	
PA_tika-abh02_t:1636	Upādānabhedanti kāmupādānādiupādānavisesaṃ.	163	
PA_tika-abh02_t:1637_0	Tenāti sīlabbatupādānena. Vakkhamānenāti “idaṃ sīlabbataṃ nāmā”tiādinā aṭṭhakathāyaṃ	1637	
PA_tika-abh02_t:1637_1	vakkhamānena pakārena. Purāṇaṃ brahmaṇḍaliṅgakhandapurāṇādi. “Setavadhayajjaṃ ārabhate	1637	
PA_tika-abh02_t:1637_2	bhūtikāmo”tiādinā pasumāraṇavidhānayutto yaññavidhi pasubandhavidhi.	1637	
PA_tika-abh02_t:1638	Attano suddhimaggaparāmāsamattattā sīlabbatupādānassa attavādupādānanimittaṃ vuttaṃ.	163	
PA_tika-abh02_t:1639_0	Maggapaccayā honti micchāniyyānasabhāvattā. Anantarassa pana kāmakammabhavassa anantarasamanantaraanantarūpanissayanatthivigatāsevanapaccayehi	1639	
PA_tika-abh02_t:1639_1	upādānassa paccayabhāvo pākaṭoyevāti na vutto.	1639	
PA_tika-abh02_t:1640	Bhavapadaniddesavaṇṇanā niṭṭhitā.	164	
PA_tika-abh02_t:1641	Jātijarāmaraṇādipadaniddesavaṇṇanā	164	
PA_tika-abh02_t:1642_0	235. Upapattibhavuppattīti upapattibhave, upapattibhavabhāvena vā upādinnakkhandhānaṃ	1642	
PA_tika-abh02_t:1642_1	uppatti. Jāyamānassa khandhassa. Jāti nibbattivikāro. Upapattibhavopi jātiyā paccayo.	1642	
PA_tika-abh02_t:1642_2	Kasmā? Upapattibhave asati jātiyā abhāvāti yojanā. “Jāyamānarūpapadaṭṭhānatā”tiādināpi	1642	
PA_tika-abh02_t:1642_3	tassa jātiyā paccayabhāvaṃyeva vibhāveti.	1642	
PA_tika-abh02_t:1643	Satipi sukkasoṇitādike pitugatavisesādikāraṇe bāhire paccaye tassa pana aniyatattā, hīnapaṇītādivisesassa ca adhippetattā vuttaṃ “ajjhatta…pe… abhāvā”ti.	164	
PA_tika-abh02_t:1644	Jātijarāmaraṇādipadaniddesavaṇṇanā niṭṭhitā.	164	
PA_tika-abh02_t:1645	Bhavacakkakathāvaṇṇanā	164	
PA_tika-abh02_t:1646	242. Sambandhaṃ itaṃ gatanti samitaṃ. Tenāha “saṅgata”nti.	164	
PA_tika-abh02_t:1647_0	Bhavacchando bhavarāgo. Tassāruppakathāsavananti tassa bālabhāvassa ayuttakāritāya	1647	
PA_tika-abh02_t:1647_1	anucchavikakathāsavanaṃ. Etena parūpavādahetukādidukkhaṃ dasseti, “kammakāraṇādassana”nti	1647	
PA_tika-abh02_t:1647_2	iminā daṇḍahetukaṃ, itarena duggatinibbattihetukaṃ. Gamentīti ñāpenti. Phalenāpi	1647	
PA_tika-abh02_t:1647_3	hi abyabhicārinā hetu ñāyati, vuṭṭhinimittena viya mahoghena uparidese vuṭṭhinipāto.	1647	
PA_tika-abh02_t:1647_4	Tena vuttaṃ “bodhentī”ti.	1647	
PA_tika-abh02_t:1648_0	Visesanivattiattho mattasaddo “avitakkavicāramattā”tiādīsu viya. Appahīnāvijjā kāraṇalābhe	1648	
PA_tika-abh02_t:1648_1	uppattiarahatāya samīpeyevāti āha “sannihitabhāvakaraṇenā”ti. Vedetīti vedayati.	1648	
PA_tika-abh02_t:1648_2	Tassa atthavacanaṃ anubhavatīti. Vedaṃ vā ñāṇaṃ karoti uppādetīti vedeti. Tassa atthavacanaṃ	1648	
PA_tika-abh02_t:1648_3	jānātīti. Vediyatīti pana kammakattukammānaṃ vasena niddesoti tassapi atthaṃ dassento	1648	
PA_tika-abh02_t:1648_4	“jānāti, ñāyati cā”ti āha. Ca-saddatthoti samuccayattho, brahmādinā ca kārakena,	1648	
PA_tika-abh02_t:1648_5	attanā ca vedakena rahitanti attho. Ca-saddatthasamāsanti dvandasamāsamāha.	1648	
PA_tika-abh02_t:1649	Catubbidhampi vā suññatanti dhuvabhāvādisuññataṃ, attādisuññatañca sandhāya vadati.	164	
PA_tika-abh02_t:1650_0	Pubbantatoti atītakoṭṭhāsato. Vedanāvasānampi bhavacakkaṃ paripuṇṇamevāti dassetuṃ	1650	
PA_tika-abh02_t:1650_1	“vedanā vā”tiādi vuttaṃ. Avijjāgahaṇena vā taṇhupādānāni, saṅkhāraggahaṇena bhavo,	1650	
PA_tika-abh02_t:1650_2	viññāṇādiggahaṇena jātijarāmaraṇāni sokādayo ca gahitāti evampi vedanāvasānaṃ bhavacakkanti	1650	
PA_tika-abh02_t:1650_3	yuttamevetaṃ. Taṇhāmūlake cāti taṇhupādānaggahaṇena avijjā gahitātiādinā yojetabbaṃ.	1650	
PA_tika-abh02_t:1650_4	Tenāha “dvinnaṃ…pe… hotī”ti. Tattha dvinnanti purimapacchimānaṃ ubhinnaṃ hetuphalavajjānaṃ.	1650	
PA_tika-abh02_t:1650_5	Viparītābhinivesaṃ karontīti nimittaṃ kattuupacārena vadati. Anupacchedameva pakāsetīti yojanā.	1650	
PA_tika-abh02_t:1651_0	Hetuphalasandhi, phalahetusandhi, punapi hetuphalasandhīti evaṃ hetuādipubbakā hetuphalahetupubbakā.	1651	
PA_tika-abh02_t:1651_1	Hetuphalahetuphalavasenāti avijjādihetu, viññāṇādiphala, taṇhādihetu, jātiphalavasena.	1651	
PA_tika-abh02_t:1651_2	Upasaggavisesena atthaviseso hotīti “ākirīyantī”ti padassa pakāsīyantīti attho vutto.	1651	
PA_tika-abh02_t:1651_3	Kilesakammavipākāti avijjādike vedanāpariyosāne vadati. Vipākakilesakammehīti viññāṇādīhi	1651	
PA_tika-abh02_t:1651_4	bhavapariyosānehi. Puna kammassa vipākasambandho vuttanayattā na gahito. “Vaṭṭānī”ti	1651	
PA_tika-abh02_t:1651_5	ca idaṃ “tīṇi vaṭṭānī”ti viggahavasena labbhamānaṃ gahetvā vuttaṃ.	1651	
PA_tika-abh02_t:1652_0	“Purimakammabhavasmiṃ moho”tiādinā aṭṭhakathāya āgatattā āsannapaccakkhataṃ sandhāya	1652	
PA_tika-abh02_t:1652_1	vuttaṃ “imissā”ti. Vibhaṅgapāḷiyā vasena dassitaṃ, tasmā na aṭṭhakathāya pubbāparavirodho	1652	
PA_tika-abh02_t:1652_2	yathāpāṭhaṃ atthassa pakāsitattāti adhippāyo. Tattha cetanāsampayuttānañca cetanāya	1652	
PA_tika-abh02_t:1652_3	ca saṅkhārabhāvena kammabhavabhāvena ca vattabbamevāti pāḷidvayādhippāyavivaraṇavasena	1652	
PA_tika-abh02_t:1652_4	dassetuṃ “tatthā”tiādi vuttaṃ. Bhavassāti upapattibhavassa. “Bhavo”ti vuttā cetanāsampayuttāti	1652	
PA_tika-abh02_t:1652_5	sambandho. Gahaṇanti nikāmanavasena ārammaṇassa gahaṇaṃ. Tenāha “kāmupādānaṃ kiccenāhā”ti.	1652	
PA_tika-abh02_t:1652_6	Itarāni kiccenāhāti yojanā. Tīsu atthavikappesūti “taṃ kammaṃ karoto purimā cetanāyo”tiādinā	1652	
PA_tika-abh02_t:1652_7	vuttesu tīsu āyūhanacetanānaṃ atthavikappesu. Nanu ca tatiye atthavikappe āyūhanassa	1652	
PA_tika-abh02_t:1652_8	avasāne cetanā na vuttāti? Yadipi sarūpato na vuttā, “taṃsampayuttā”ti pana saddato	1652	
PA_tika-abh02_t:1652_9	padhānabhāvena vuttassa āyūhanassa appadhānabhāvena vuttā avasāne pacchato vuttā	1652	
PA_tika-abh02_t:1652_10	viya hotīti imaṃ pariyāyaṃ sandhāya “tīsupi…pe… avasāne”ti vuttaṃ.	16521	
PA_tika-abh02_t:1653_0	Nippariyāyena pana yesu āyūhanassa avasāne cetanā vuttā, te dassetuṃ “dvīsu…pe… āhā”ti	1653	
PA_tika-abh02_t:1653_1	vuttaṃ. Tatiye atthavikappe vutte āyūhanasaṅkhāre taṃsampayuttāti āhāti yojanā. Kammassa	1653	
PA_tika-abh02_t:1653_2	paccayabhūtanti saṅkhārapaccayaṃ. Tena “kammakaraṇakāle”ti ettha kamma-saddena sabbassapi	1653	
PA_tika-abh02_t:1653_3	saṅkhārassa gahitataṃ dasseti. Tenāha “na kammasampayuttamevā”ti.	1653	
PA_tika-abh02_t:1654_0	Kammānevāti kammāniyeva. Vipākadhammatāya kammasarikkhakā. Sahajātakoṭiyā, upanissayakoṭiyā	1654	
PA_tika-abh02_t:1654_1	ca tassa kammassa upakārakāti tadupakārakā. Saṃkhippantīti saṃkhipīyanti saṃyūhīyanti.	1654	
PA_tika-abh02_t:1654_2	“Saṃkhippanti etthā”ti adhikaraṇasādhanavasena saṅkhepasaddassa atthaṃ vatvā puna	1654	
PA_tika-abh02_t:1654_3	kammasādhanavasena vattuṃ “saṃkhipīyatī”tiādi vuttaṃ.	1654	
PA_tika-abh02_t:1655_0	Tatthāpīti “kamma”nti vuttakammasambhārepi. Gamanadhammanti bhaṅgupagamanadhammaṃ.	1655	
PA_tika-abh02_t:1655_1	Tena ittaranti bhaṅgaparanti vuttaṃ hoti. Tenāti vinassanadhammatādīpakena ittarasaddena.	1655	
PA_tika-abh02_t:1655_2	Nissārataṃ attasārābhāvaṃ dīpeti. Evaṃ “ittara”ntiādinā aniccaṃ calaṃ ittaraṃ addhuvanti	1655	
PA_tika-abh02_t:1655_3	catunnaṃ padānaṃ atthavisesavācitaṃ dasseti. Ṭhānasoti ettha vuttaṭṭhānaṃ nāma paccayo.	1655	
PA_tika-abh02_t:1655_4	Aññampīti aññattha vuttaṃ. Tassa tassa phalassa. Dhammamattasambhave sati vaṭṭupacchede	1655	
PA_tika-abh02_t:1655_5	satīti yojanā. Evanti vuttappakārena samuccayatthe ca-sadde sati.	1655	
PA_tika-abh02_t:1656	Saccāniyeva pabhavoti samānādhikaraṇapakkhaṃ sandhāyāha “saccappabhavatoti saccato”ti. “Yassa pahānatthaṃ bhagavati brahmacariyaṃ vussatī”ti evaṃbhūtaṃ ariyasaccaṃ visesaṃ akatvā.	165	
PA_tika-abh02_t:1657	Tehi sokādīhi. “Sokadomanassupāyāsā avijjāya aviyogino”tiādinā pubbe vuttanayena siddhāya avijjāya. Attanoyevāti paccayuppannaṃ anapekkhitvā attanoyeva pavattasaṅkhātakiccato.	165	
PA_tika-abh02_t:1658_0	Sokādayopi hīti ettha hi-saddo hetuattho. Yasmā “sokādayo paccayāyattā avasavattino”ti	1658	
PA_tika-abh02_t:1658_1	idaṃ “jātipaccayā…pe… sambhavantī”ti etena vacanena siddhaṃ, tasmā taṃ “attā socatī”tiādidassananivāraṇanti attho.	1658	
PA_tika-abh02_t:1659_0	Sati ca pariggahe rajjaṃ viya gatiyo anekānatthānubandhanā, tāhi ca viññāṇassa upaddutatāti	1659	
PA_tika-abh02_t:1659_1	dassetuṃ “saṅkhārapariggahitaṃ…pe… rajje”ti vuttanti evaṃ vā ettha attho daṭṭhabbo.	1659	
PA_tika-abh02_t:1659_2	Yathāupaṭṭhitāni kammādīni cutiāsannajavanehi parikappetvā viya gahitāni paṭisandhiviññāṇenapi	1659	
PA_tika-abh02_t:1659_3	parikappitāni viya honti, taṃ panassa parikappanaṃ atthato ārammaṇakaraṇamevāti vuttaṃ	1659	
PA_tika-abh02_t:1659_4	“pari…pe… to”ti. Saṅkappanaṃ vā parikappananti vuttaṃ “vitakkena vitakkanato”ti.	1659	
PA_tika-abh02_t:1659_5	Sasambhāracakkhuādayo saḷāyatanassa patiṭṭhāviseso.	1659	
PA_tika-abh02_t:1660_0	Yadākārāya jātiyā yadākāraṃ jarāmaraṇaṃ sambhavati, sambhavantañca yathānupubbaṃ	1660	
PA_tika-abh02_t:1660_1	pavattaṃ, so attho jātipaccayasambhūtasamudāgataṭṭho, sahitassa samuditassa puggalassa	1660	
PA_tika-abh02_t:1660_2	jīraṇabhijjanāvatthā dhammā jarāmaraṇāpadesena vuttā, sā ca nesaṃ avatthā jātipubbikā,	1660	
PA_tika-abh02_t:1660_3	te ca samuditā eva pavattantīti evaṃ jātito jarāmaraṇassa sambhūtasamudāgataṭṭho	1660	
PA_tika-abh02_t:1660_4	veditabbo. Jātito jarāmaraṇaṃ na na hoti hotiyeva ekantena jātassa jarāmaraṇasambhavato,	1660	
PA_tika-abh02_t:1660_5	na ca jātiṃ vinā hoti ajātassa tadabhāvatoti jarāmaraṇassa jātipaccayataṃ anvayabyatirekehi	1660	
PA_tika-abh02_t:1660_6	vibhāveti “na jātito”tiādinā. Itthanti jātipaccayā jarāmaraṇassa nibbattākāraṃ vadati.	1660	
PA_tika-abh02_t:1661	Nirodhā nirodhasaṅkhātanti paccayanirodhā paccayuppannanirodhasaṅkhātaṃ. Anulomadesanāya ca vemajjhato paṭṭhāyāti yojanā.	166	
PA_tika-abh02_t:1662_0	Apuññābhisaṅkhārekadeso sarāgo rāgena sahajekaṭṭhoti katvā. Sabbopi apuññābhisaṅkhāro	1662	
PA_tika-abh02_t:1662_1	sarāgo pahānekaṭṭhabhāvato. Yasmā pana akusaladhammo akusaladhammassa sabhāgo, anakusaladhammo	1662	
PA_tika-abh02_t:1662_2	visabhāgo, yathārahaṃ paccayo ca hoti, tasmā “apaṭipakkhabhāvato, rāgappavaḍḍhako”ti	1662	
PA_tika-abh02_t:1662_3	ca vuttaṃ. “Tadeva viññāṇaṃ sandhāvati saṃsaratī”ti micchābhinivesasabbhāvato saṃsaraṇakiriyāyapi	1662	
PA_tika-abh02_t:1662_4	sabyāpāratā viññāṇassa vuttā. Sabyāpāratābhinivesabalavatāya, saṅkantiabhinivesabalavatāyāti	1662	
PA_tika-abh02_t:1662_5	paccekaṃ yojetabbaṃ. “Asahavattanato, sahavattanato”ti etena asahavutti vinibbhogo,	1662	
PA_tika-abh02_t:1662_6	sahavutti avinibbhogoti dasseti.	1662	
PA_tika-abh02_t:1663	Sabhāvādhigamanimittatā obhāsanaṃ. Cakkhādisannissayena hi pañcaviññāṇāni rūpādisabhāvaṃ upalabhanti. Itare phusanasaṅgatisannipātaṭṭhā. Channanti channampi samphassānaṃ.	166	
PA_tika-abh02_t:1664_0	Ādānanti upasaddena vināpi daḷhagāho adhippetoti āha “ādānaṭṭho catunnampi upādānānaṃ	1664	
PA_tika-abh02_t:1664_1	samāno”ti. Gahaṇanti nikāmanavasena visayassa paṭicchannanti vuttaṃ “gahaṇaṭṭho kāmupādānassā”ti.	1664	
PA_tika-abh02_t:1664_2	Itaresanti diṭṭhupādānādīnaṃ. Tasmāti vibhattiyā aluttabhāvato. Tenāti khipanasaddena.	1664	
PA_tika-abh02_t:1664_3	Hāni vā khīṇabhāvo khayoti “khayaṭṭho vā”tiādi vuttaṃ. Dvinnanti jarāmaraṇānaṃ. Maraṇūpanayanarasattā	1664	
PA_tika-abh02_t:1664_4	vā jarāyapi maraṇaṭṭho eva dassito.	1664	
PA_tika-abh02_t:1665_0	Nīyanti gamentīti nayā, ekattādayo. Kehi nīyanti? Avijjādiatthehīti imamatthamāha	1665	
PA_tika-abh02_t:1665_1	“avijjādī”tiādinā. Sena bhāvenāti sakena avijjādibhāvena, taṃ amuñcitvā eva. Na hi	1665	
PA_tika-abh02_t:1665_2	avijjādivinimuttaṃ ekattaṃ nāma kiñci paramatthato atthi. Sena bhāvenāti vā sakena	1665	
PA_tika-abh02_t:1665_3	ekattādibhāvena. Avijjādīsu viññāyamāno hetuphaladhammānaṃ ekasantatipatitādisaṅkhāto	1665	
PA_tika-abh02_t:1665_4	ekattādibhāvo teneva sabhāvena ñāyati, na avijjādibhāvenāti. Te hi netabbāti tesaṃ	1665	
PA_tika-abh02_t:1665_5	nayā. Atthā eva vā avijjādayo. Anekepi samānā dhammā yena santānānupacchedena “eka”nti	1665	
PA_tika-abh02_t:1665_6	ñāyanti voharīyanti, so tattha karaṇabhāvena vattabbataṃ arahati, tathā itarepīti	1665	
PA_tika-abh02_t:1665_7	āha “ekattādīhi ca atthā ‘eka’ntiādinā nīyantī”ti. Tattha nīyantīti ñāyanti, paññāpīyanti	1665	
PA_tika-abh02_t:1665_8	ca. Purimapacchimānaṃ dhammānaṃ nirodhuppādanirantaratāya nāmakāyassa, sambandhavuttitāya	1665	
PA_tika-abh02_t:1665_9	rūpakāyassa, ubhayassa ca aññamaññasannissitatāya duviññeyyanānato ekībhūtassa viya	1665	
PA_tika-abh02_t:1665_10	ghanabhāvappabandho hetuphalabhāvena sambandho sammā tānoti santāno, tassa anupacchedo	16651	
PA_tika-abh02_t:1665_11	tathāpavatti ekattanti āha “santānānupacchedo ekatta”nti.	16651	
PA_tika-abh02_t:1666_0	Sambandharahitassāti hetuphalabhāvena aññamaññasambandhabhāvarahitassa. Sattantaroti	1666	
PA_tika-abh02_t:1666_1	añño satto. Ucchedadiṭṭhimupādiyatīti yathānurūpakāraṇato phalappavattiṃ asamanupassanto	1666	
PA_tika-abh02_t:1666_2	nānāsantāne viya asambandhanānattadassanato hetubhāvarahitānaṃ nippayojanānaṃ purimuppannānaṃ	1666	
PA_tika-abh02_t:1666_3	dhammānaṃ nirodhe hetuniyamābhāvato ekantena uppatti na yuttā, tathā santānena uppatti,	1666	
PA_tika-abh02_t:1666_4	sadisabhāvena uppatti, samānajātidesapariṇāmavayarūpabalasaṇṭhānānaṃ uppatti na yuttātiādīni	1666	
PA_tika-abh02_t:1666_5	vikappento ucchedadiṭṭhiṃ gaṇhāti.	1666	
PA_tika-abh02_t:1667_0	Kasmā uppatti na siyāti vālikāhi viya tilehipi telassa, ucchuto viya gāvitopi khīrassa	1667	
PA_tika-abh02_t:1667_1	aññābhāvato kena kāraṇena tehi tesaṃ uppatti na siyā, itarehi eva ca nesaṃ uppatti	1667	
PA_tika-abh02_t:1667_2	hotīti. Tasmāti aññassa aññato uppattiyaṃ sabbassa sabbaso uppattiyā bhavitabbaṃ,	1667	
PA_tika-abh02_t:1667_3	na cetaṃ atthi, tasmā. Yasmā niyativādī anurūpā hetuto phaluppattiṃ na icchati, sabhāvasiddhameva	1667	
PA_tika-abh02_t:1667_4	ca dhammappavattiṃ icchati, tasmā “avijjamānepi hetumhī”ti vuttaṃ. Sabhāvasiddhā	1667	
PA_tika-abh02_t:1667_5	eva hi acchejjasuttāvutābhejjamaṇi viya kamalaṅghanarahitā tathā tathā sarīrindriyasukhādibhāvapariṇāmāya	1667	
PA_tika-abh02_t:1667_6	niyatiyāva kāyā samāgacchanti, yato gatijātibandhā, apavaggo ca hotīti niyativādo.	1667	
PA_tika-abh02_t:1667_7	Tenāha “niyatatāya…pe… pavattantī”ti. Niyatiattho vuttoyeva.	1667	
PA_tika-abh02_t:1668_0	Etassa atthassa sādhakaṃ suttaṃ. Ākulameva, ākulabhāvo vā ākulakaṃ. Jaṭitāti heṭṭhupariyavasena	1668	
PA_tika-abh02_t:1668_1	pavattamānehi kilesakammavipākehi jātajaṭā. Nīḍanti kulāvakaṃ. Saṃsāranti idha sampattibhavappabandhamāha	1668	
PA_tika-abh02_t:1668_2	apāyādipadehi duggatippabandhassa vuttattā.	1668	
PA_tika-abh02_t:1669	Bhavacakkakathāvaṇṇanā niṭṭhitā.	166	
PA_tika-abh02_t:1670	Suttantabhājanīyavaṇṇanā niṭṭhitā.	167	
PA_tika-abh02_t:1671	2. Abhidhammabhājanīyavaṇṇanā	167	
PA_tika-abh02_t:1672_0	243. Taṃ paṭiccasamuppādaṃ. Ekekacittāvaruddhanti abhidhammabhājanīye viya ekekasmiṃ	1672	
PA_tika-abh02_t:1672_1	citte avaruddhaṃ antogadhaṃ akatvā. Asahajātānañca “asahajātānaṃ, sahajātānañcā”ti	1672	
PA_tika-abh02_t:1672_2	evaṃ paṭhamapade ekasesaniddeso daṭṭhabbo. “Saṅkhārapaccayā viññāṇa”nti asahajātāyeva	1672	
PA_tika-abh02_t:1672_3	paccayapaccayuppannā dassitā vipākaviññāṇasseva adhippetattā. “Avijjāpaccayā saṅkhārā,	1672	
PA_tika-abh02_t:1672_4	viññāṇapaccayā nāmarūpa”nti ca evamādīsu asahajātā, sahajātā ca. “Ekekena nayenā”ti	1672	
PA_tika-abh02_t:1672_5	purātano pāṭho, etarahi pana “ekekena catukkena” icceva bahūsu potthakesu pāṭho.	1672	
PA_tika-abh02_t:1672_6	Nayacatukkavārāti nayesu catukkānaṃ vārā, avijjāmūlakādīsu navasu nayesu paccekaṃ	1672	
PA_tika-abh02_t:1672_7	paccayacatukkādīnaṃ catunnaṃ catukkānaṃ “nāmapaccayā chaṭṭhāyatana”ntiādivisesabhinnā	1672	
PA_tika-abh02_t:1672_8	cattāro vārāti attho. Vavatthitāti yathāvuttavisesena asaṃkiṇṇā. Catukkānanti vāracatukkānaṃ	1672	
PA_tika-abh02_t:1672_9	vārasoḷasakassa nayabhāvatoti adhippāyo.	1672	
PA_tika-abh02_t:1673	1. Paccayacatukkavaṇṇanā	167	
PA_tika-abh02_t:1674_0	Paccayasahitapaccayuppannāni aṅgabhāvena vuttāni, na kevalaṃ paccayā. Tasmā “chaṭṭhāyatanapaccayā	1674	
PA_tika-abh02_t:1674_1	phasso”ti ettha na chaṭṭhāyatanassa aṅgatā. Tena vuttaṃ “na, tassa anaṅgattā”ti.	1674	
PA_tika-abh02_t:1674_2	Evañca katvāti paccayasahitassa paccayuppannassa aṅgabhāvato. Tīsu pakāresūti “paṭhamo	1674	
PA_tika-abh02_t:1674_3	sabbasaṅgāhikaṭṭhenā”tiādinā aṭṭhakathāyaṃ vuttesu tīsupi pakāresu. Paccayavisesādīti	1674	
PA_tika-abh02_t:1674_4	ettha nāmaṃ, chaṭṭhāyatanañca paccayaviseso. Ādi-saddena yoniviseso, āyatanānaṃ apāripūripāripūribhavaviseso	1674	
PA_tika-abh02_t:1674_5	ca gahito. Te hi dutiyavārādīnaṃ nānattakarā. Atthavisesenāti yadipi aññattha “saḷāyatanapaccayā	1674	
PA_tika-abh02_t:1674_6	phasso”ti saḷāyatanapaccayo vutto, tathāpi sahajātādināmasannissayena pavattanato	1674	
PA_tika-abh02_t:1674_7	nāmamattapaccayāpi so hotīti paṭiccasamuppādassa nānānayavicittatānumitassa gambhīrabhāvassa	1674	
PA_tika-abh02_t:1674_8	vibhāvanasaṅkhātena, anavasesanāmapaccayadassanasaṅkhātena ca atthavisesena. Tathā	1674	
PA_tika-abh02_t:1674_9	hi “yehi, ānanda, ākārehi yehi liṅgehi yehi nimittehi yehi uddesehi nāmakāyassa paññatti	1674	
PA_tika-abh02_t:1674_10	hoti, tesu ākāresu…pe… uddesesu asati api nu kho rūpakāye adhivacanasamphasso paññāyethā”ti	16741	
PA_tika-abh02_t:1674_11	phassassa nāmapaccayatāvibhāvanavasena mahānidānadesanā pavattā. Tathā “nāmarūpapaccayā	16741	
PA_tika-abh02_t:1674_12	phassoti iccassa vacanīya”nti “nāmarūpapaccayā”ti vadantena “nāmapaccayā”tipi vuttameva hotīti.	16741	
PA_tika-abh02_t:1675	Vāracatukke “saṅkhāro”ti vuttaṃ, sokādayo na vuttā, purimasmiṃ vāradvaye rūpaṃ na vuttaṃ, vārattaye saḷāyatanaṃ na vuttanti yojetabbaṃ.	167	
PA_tika-abh02_t:1676_0	Sabba…pe… raṇatoti sabbassa viññāṇassa pavattiṭṭhānabhūtasabbabhavasādhāraṇato, viññāṇassa	1676	
PA_tika-abh02_t:1676_1	vā pavattiṭṭhānabhūtasabbabhavasādhāraṇato. Samānaṃ phalaṃ samāno paccayo sahajātādipaccayehi	1676	
PA_tika-abh02_t:1676_2	upakattabbato, upakārakato ca. Tassa viññāṇassa. Viññāṇāharaṇanti vipākaviññāṇanibbattanaṃ. Assa viññāṇassa.	1676	
PA_tika-abh02_t:1677_0	Gatisūcakoti hi-saddaṃ loke gatiatthaṃ vadantīti katvā vuttaṃ. “Vigata”nti ettha	1677	
PA_tika-abh02_t:1677_1	vi-saddo paṭisedhadīpakoti dve paṭisedhā pakatiṃ ñāpentīti āha “vigatatānivāraṇavasena gati eva hotī”ti.	1677	
PA_tika-abh02_t:1678_0	Tidhā catudhā pañcadhā vāti ettha saññāmanasikārādayo sahajātanissayaatthipaccayavasena	1678	
PA_tika-abh02_t:1678_1	tidhā, phassacetanādayo tesañceva āhārādīnañca vasena catudhā, vedanāvitakkādayo	1678	
PA_tika-abh02_t:1678_2	tesañceva jhānindriyādīnañca vasena pañcadhā. Yathā samādhi, evaṃ vīriyampi daṭṭhabbaṃ.	1678	
PA_tika-abh02_t:1678_3	Tampi hi adhipatindriyamaggapaccayehi chadhā paccayo hoti.	1678	
PA_tika-abh02_t:1679_0	“Vacanavasenā”ti iminā imasmiṃ catukke sahajātapaccayaṃ dhuraṃ katvā desanā pavattāti	1679	
PA_tika-abh02_t:1679_1	tesaṃ adhippāyoti dasseti. Atthoti paccayadhammo. Katthacīti kismiñci vāre attano	1679	
PA_tika-abh02_t:1679_2	paccayuppannassa yathāsakehi paccayo na na hoti. “Atthato”ti ca pāṭho. “Bhavapaccayā	1679	
PA_tika-abh02_t:1679_3	jātī”tiādi na vattabbaṃ siyā, vuttañca taṃ. Tasmā sahajātapaccayavaseneva paṭhamacatukko	1679	
PA_tika-abh02_t:1679_4	vuttoti na gahetabbanti dasseti. Tenāha “na ca taṃ na vutta”ntiādi. Imassa ca “bhavapaccayā	1679	
PA_tika-abh02_t:1679_5	jātītiādi na vattabbaṃ siyā”ti iminā sambandho veditabbo. Paccayavacanamevāti “avijjāpaccayā”tiādīsu	1679	
PA_tika-abh02_t:1679_6	vuttapaccayavacanameva ca. Tesanti tesaṃ ācariyānaṃ. Ayojetvā vuttanti sambandho.	1679	
PA_tika-abh02_t:1679_7	Kathaṃ pana vuttanti āha “sāmaññena…pe… sandhāya vutta”nti. Ettha ca “sahajātasūcaka”ntiādinā	1679	
PA_tika-abh02_t:1679_8	yathādhippetassa atthassa vacanato asiddhimāha, “sahajātato”tiādinā pana atthāpattito.	1679	
PA_tika-abh02_t:1679_9	Asambhave hi aññassa atthato sijjheyya vacanato vā atthato vā adhippetatthasādhanāti.	1679	
PA_tika-abh02_t:1680_0	Aññatthāti aññasmiṃ sutte. Atītaddhaṃ niddhāretvā paccuppannānāgatehi saddhiṃ addhattayadassanatthaṃ.	1680	
PA_tika-abh02_t:1680_1	Taṃdesanāpariggahatthanti mahānidānadesanāpariggahatthaṃ. So ca ubhinnaṃ desanānaṃ	1680	
PA_tika-abh02_t:1680_2	aññamaññaṃ saṃsandanabhāvadassanatthaṃ. Evaṃ sabbaññubuddhabhāsitā desanā aññadatthu saṃsandatīti.	1680	
PA_tika-abh02_t:1681	Imassāti imassa tatiyavārassa.	168	
PA_tika-abh02_t:1682_0	Aparāpekkhatāya, aparikiliṭṭhupapattitāya, asuciamakkhitatāya kāmāvacaradevānaṃ,	1682	
PA_tika-abh02_t:1682_1	sabbesañca brahmānaṃ tathā upapajjanato ca opapātikayoniyā padhānatā veditabbā. Saṅgahanidassanavasenāti	1682	
PA_tika-abh02_t:1682_2	opapātikayoniyā eva saṃsedajayoniyā saṅgahassa nidassanavasena udāharaṇavasena. Ārammaṇapaccayassāpi	1682	
PA_tika-abh02_t:1682_3	phassassa satipi pavattihetubhāve so pana sahajātādipaccayabhūtassa ajjhattikassa	1682	
PA_tika-abh02_t:1682_4	chaṭṭhāyatanassa viya na sātisayoti vuttaṃ “ārammaṇapaccayo cettha pavattako na hotī”ti.	1682	
PA_tika-abh02_t:1683_0	Kesañcīti paripuṇṇāyatanānaṃ gabbhaseyyakānaṃ. “Pacchima…pe… sadā sambhavatī”ti idaṃ	1683	
PA_tika-abh02_t:1683_1	gabbhaseyyakānaṃ viya itarayonikānaṃ kamena āyatanuppatti natthīti vuttaṃ. Tathā	1683	
PA_tika-abh02_t:1683_2	cāha aṭṭhakathāyaṃ “sahuppattidīpanato”ti.	1683	
PA_tika-abh02_t:1684	Paccayacatukkavaṇṇanā niṭṭhitā.	168	
PA_tika-abh02_t:1685	2. Hetucatukkavaṇṇanā	168	
PA_tika-abh02_t:1686_0	244. Abhāvatoti bhāvābhāvato. Yañhi jātikkhaṇamatteyeva bhavati, na tato paraṃ, taṃ	1686	
PA_tika-abh02_t:1686_1	jātiyā avigatapaccayo siyā avigatapaccayaniyamasabbhāvato. Bhavo pana yasmā jātikkhaṇato	1686	
PA_tika-abh02_t:1686_2	parampi bhavati, tasmā na so tassā avigatapaccayo hoti. Tena vuttaṃ “tato uddhaṃ	1686	
PA_tika-abh02_t:1686_3	bhāvatoti attho”ti. Bhaveti bhavapade, bhave vā nipphādetabbe. Esa nayo jātiādīsūti	1686	
PA_tika-abh02_t:1686_4	etthāpi. “Yathā panā”tiādinā “avigatapaccayassa abhāvato, niyamābhāvato cā”ti vuttānaṃ	1686	
PA_tika-abh02_t:1686_5	hetūnaṃ vuttanayena abyāpibhāvavibhāvanena akāraṇataṃ dasseti ayāvabhāvino paccayuppannassa,	1686	
PA_tika-abh02_t:1686_6	paccayadhammassa ca avigatapaccayabhāvadassanato. Saṅkhārakkhandhetiādi maggasodhanavasena	1686	
PA_tika-abh02_t:1686_7	vuttaṃ. Tassa parihāraṃ sayameva vadati. So khaṇo etassa atthīti taṅkhaṇiko, na taṅkhaṇiko	1686	
PA_tika-abh02_t:1686_8	ataṅkhaṇiko, tassa sabbhāvā, ayāvabhāvikasabbhāvāti attho. Yathā pana hetū honti,	1686	
PA_tika-abh02_t:1686_9	taṃ dassetuṃ “saṅkhatalakkhaṇānaṃ panā”tiādimāha.	1686	
PA_tika-abh02_t:1687_0	Evanti evaṃ yathāvuttanaye sati, evaṃ santeti attho. “Na hi…pe… atthī”ti iminā jātiādīnaṃ	1687	
PA_tika-abh02_t:1687_1	avigatapaccayavasena paccayuppannabhāvo viya paccayabhāvopi natthīti dasseti. Tattha	1687	
PA_tika-abh02_t:1687_2	kāraṇamāha “asabhāvadhammattā”ti.	1687	
PA_tika-abh02_t:1688_0	Kathaṃ pana asabhāvadhammānaṃ jātiādīnaṃ paccayuppannatā, paccayatā cāti āha “jāyamānānaṃ	1688	
PA_tika-abh02_t:1688_1	panā”tiādi. Tassāti jātijarāmaraṇassa. Vattabbapadesoti “ṭhapetvā”ti vattabbapadeso.	1688	
PA_tika-abh02_t:1688_2	Ko pana soti? Yathāvuttaṃ nāmaṃ, nāmarūpañca saṅkhārakkhandhena rūpakkhandhena ca	1688	
PA_tika-abh02_t:1688_3	jarāmaraṇānaṃ saṅgahitattā. “Yo bhavo jātiyā paccayo”ti etena bhavasaṅgahitānipi	1688	
PA_tika-abh02_t:1688_4	jātiādīni jātiyā appaccayattā eva “ṭhapetvā”ti na vuttānīti dasseti, paccayabhāvāsaṅkā	1688	
PA_tika-abh02_t:1688_5	eva nesaṃ tassā natthīti adhippāyo. Teneva ṭhapetabbagahetabbavisese satīti sāsaṅkaṃ vadati.	1688	
PA_tika-abh02_t:1689	Hetucatukkavaṇṇanā niṭṭhitā.	168	
PA_tika-abh02_t:1690	4. Aññamaññacatukkavaṇṇanā	169	
PA_tika-abh02_t:1691_0	246. Paccayuppannassāti paccayuppannabhāvino. Visuṃ ṭhitassāti bhavena asaṅgahitassa.	1691	
PA_tika-abh02_t:1691_1	Sappadesameva gahitaṃ idha vedanādikkhandhattayasseva adhippetattā niruḷhattā ca.	1691	
PA_tika-abh02_t:1691_2	Paccayuppannaṃ ṭhapetvā paccayabhūtaṃyeva nāmaṃ gahitaṃ, avigatapaccayaniyamābhāvo	1691	
PA_tika-abh02_t:1691_3	viya bhave upādānassa aññamaññapaccayaniyamābhāvoti yojanā. Vuttanayenāti “saṅkhatalakkhaṇānaṃ	1691	
PA_tika-abh02_t:1691_4	panā”tiādinā vuttanayena.	1691	
PA_tika-abh02_t:1692_0	Aññamaññapaccayo viya aññamaññapaccayoti ayamattho idhādhippetoti dassento “aññamañña…pe…	1692	
PA_tika-abh02_t:1692_1	adhippeto siyā”ti āha. Tathā ca vadanti “aññamaññañcettha na paṭṭhāne āgataaññamaññavasena	1692	
PA_tika-abh02_t:1692_2	gahetabba”nti. Cakkhāyatanupacayādīnanti uparūpari citāni viya uppannacakkhāyatanādīni,	1692	
PA_tika-abh02_t:1692_3	cakkhāyatanādīnaṃ vā upatthambhakāni cakkhāyatanupacayādīni.	1692	
PA_tika-abh02_t:1693	Aññamaññacatukkavaṇṇanā niṭṭhitā.	169	
PA_tika-abh02_t:1694	Saṅkhārādimūlakanayamātikāvaṇṇanā	169	
PA_tika-abh02_t:1695_0	247. Yadipi sāmaññato gataviseso, tathāpi sāmaññaggahaṇena nayagato viseso sarūpato	1695	
PA_tika-abh02_t:1695_1	dassito hotīti “nāmapaccayā avijjā”ti vatvāpi nāmavisesānaṃ tassā paccayabhāvo dassetabboti	1695	
PA_tika-abh02_t:1695_2	āha “nāmavisesānaṃ…pe… vuttā”ti. “Yadeva pana nāma”ntiādi kasmā vuttaṃ, nanu nāmaggahaṇena	1695	
PA_tika-abh02_t:1695_3	aggahitopi jātiādi bhavaggahaṇena gahitoti dassitovāyamatthoti codanaṃ sandhāyāha	1695	
PA_tika-abh02_t:1695_4	“bhavaggahaṇena cā”tiādi. Idhāpīti “bhavapaccayā avijjā”ti idhāpi. Na siyāti “avijjāpaccayā	1695	
PA_tika-abh02_t:1695_5	avijjā”ti vuttaṃ na siyā. Tasmāti yasmā sāmaññacoditaṃ visesacoditameva na hoti,	1695	
PA_tika-abh02_t:1695_6	tasmā. Soti bhavo. Tenāti sabhāvāsabhāvadhammasaṅgahaṇena.	1695	
PA_tika-abh02_t:1696_0	Upādānassapi bhavekadesattā vuttaṃ “upādānapaccayā…pe… aggahite”ti. “Bhavapaccayā	1696	
PA_tika-abh02_t:1696_1	jātī”ti idaṃ vacanaṃ sandhāyāha “bhavasaddo…pe… vuccamāno”ti. “Nāmapaccayā avijjā”ti	1696	
PA_tika-abh02_t:1696_2	ettha paccayuppannaṃ ṭhapetvā paccayassa gahaṇato avijjāvinimuttā eva cattāro khandhā	1696	
PA_tika-abh02_t:1696_3	nāmasaddena vuccantīti āha “na nāmasaddo niravasesabodhako”ti. Na cettha ekaṃsato	1696	
PA_tika-abh02_t:1696_4	kāraṇaṃ maggitabbaṃ. Yena bhava-saddo niravasesabodhako, na nāma-saddoti āha “evaṃsabhāvā	1696	
PA_tika-abh02_t:1696_5	hi etā niruttiyo”ti. Iminā adhippāyenāti bhavasaddo niravasesabodhako upādinnacatukkhandhavisayattāti	1696	
PA_tika-abh02_t:1696_6	iminā adhippāyena. Jāyamānādidhammavikārabhāvato jāyamānādikkhandhapaṭibaddhā jātiādayo	1696	
PA_tika-abh02_t:1696_7	vucceyyuṃ, na pana jātiādipaṭibaddhā jāyamānādikkhandhāti na ekacittakkhaṇe jātiādīnaṃ	1696	
PA_tika-abh02_t:1696_8	avijjāya paccayabhāvo sambhavatīti imamatthamāha “jāyamānānaṃ panā”tiādinā. Nānācittakkhaṇe	1696	
PA_tika-abh02_t:1696_9	pana jātiādayo avijjāya upanissayapaccayo hontīti “ekacittakkhaṇe”ti visesitaṃ. Tenevāti asambhaveneva.	1696	
PA_tika-abh02_t:1697	Mātikāvaṇṇanā niṭṭhitā.	169	
PA_tika-abh02_t:1698	Akusalaniddesavaṇṇanā	169	
PA_tika-abh02_t:1699_0	248-9. Tanti diṭṭhupādānaṃ. Itarassāti kāmupādānassa. Taṇhāgahaṇenāti “taṇhāpaccayā”ti	1699	
PA_tika-abh02_t:1699_1	ettha taṇhāgahaṇena gahitattā. Yadi evaṃ nāmaggahaṇena gahitā taṇhā kasmā puna vuttāti	1699	
PA_tika-abh02_t:1699_2	āha “nāme viya visesapaccayattābhāvā”ti. “Nāmapaccayā chaṭṭhāyatana”nti ettha hi	1699	
PA_tika-abh02_t:1699_3	kāmataṇhāpi nāme saṅgahitāti nāmassa yathārahaṃ chaṭṭhāyatanassa paccayabhāvo vuttoti	1699	
PA_tika-abh02_t:1699_4	atthi tattha visesapaccayattaṃ, upādānassa pana bhavasaṅgahopi atthīti “taṇhāpaccayā	1699	
PA_tika-abh02_t:1699_5	upādāna”nti etena “kāmupādānapaccayā bhavo”ti etassa nattheva visesoti vuttaṃ “nāme	1699	
PA_tika-abh02_t:1699_6	viya visesapaccayattābhāvā”ti. Taṇhā etissā paccayoti taṇhāpaccayā, diṭṭhi. Bhavassa	1699	
PA_tika-abh02_t:1699_7	paccayabhūtāti duvidhassapi bhavassa kāraṇabhūtā. Ubhayenapi upādānassa bhavaniddese	1699	
PA_tika-abh02_t:1699_8	ṭhapetabbataṃyeva vibhāveti. Paccayuppannaṃ paccayo ca ekamevāti “taṇhāpaccayā upādāna”nti	1699	
PA_tika-abh02_t:1699_9	ettha vuttapaccayuppannaṃ, “upādānapaccayā bhavo”ti ettha vuttapaccayo ca eko evattho,	1699	
PA_tika-abh02_t:1699_10	tasmā paccayo visuṃ paccayuppannato bhinnaṃ katvā na vibhatto.	16991	
PA_tika-abh02_t:1700	252. Upatthambhakasamuṭṭhāpanapacchājātapaccayavasenāti upatthambhakassa cittasamuṭṭhānarūpassa samuṭṭhāpanavasena, pacchājātapaccayavasena ca.	170	
PA_tika-abh02_t:1701_0	254. Pañcannanti cakkhāyatanādīnaṃ pañcannaṃ. Sahajātādipaccayoti sahajātanissayaatthiavigatādipaccayo.	1701	
PA_tika-abh02_t:1701_1	Vatthusaṅkhātaṃ rūpaṃ. Purejātādipaccayoti purejātanissayavippayuttaatthiavigatapaccayo.	1701	
PA_tika-abh02_t:1701_2	Pacchājātādipaccayoti pacchājātavippayuttaatthiavigatapaccayo. Chaṭṭhassa sahajātādīti	1701	
PA_tika-abh02_t:1701_3	ādi-saddena aññamaññanissayasampayuttaatthiavigatādayo gahitā.	1701	
PA_tika-abh02_t:1702	264. Yassāti “yassa ca hotī”ti ettha vuttaṃ “yassā”ti padaṃ sandhāya vuttaṃ. Tenāha “hotīti yojetabba”nti.	170	
PA_tika-abh02_t:1703_0	280. Tassāti “balavakilesabhūtāya vicikicchāyā”ti padassa. Tenāti “taṇhāṭṭhāne”ti	1703	
PA_tika-abh02_t:1703_1	padena. Cittuppādakaṇḍādīsūti ādi-saddena imasmiṃ paṭiccasamuppādavibhaṅge suttantabhājanīyādiṃ saṅgaṇhāti.	1703	
PA_tika-abh02_t:1704	Akusalaniddesavaṇṇanā niṭṭhitā.	170	
PA_tika-abh02_t:1705	Kusalābyākataniddesavaṇṇanā	170	
PA_tika-abh02_t:1706	306. Sabyāpārānīti saussāhāni, vipākadhammānīti attho. Parihīnaṃ avijjāṭṭhānaṃ etesanti parihīnāvijjāṭṭhānā.	170	
PA_tika-abh02_t:1707	Sandhāyāti adhippāyaṃ vibhāvento viya vadati, sarūpeneva pana “na ca cakkhuviññāṇādīni rūpaṃ samuṭṭhāpentī”ti aṭṭhakathāyaṃ vuttaṃ. Nāmarūpaṃ na na labbhatīti yojanā.	170	
PA_tika-abh02_t:1708	Kusalābyākataniddesavaṇṇanā niṭṭhitā.	170	
PA_tika-abh02_t:1709	Avijjāmūlakakusalaniddesavaṇṇanā	170	
PA_tika-abh02_t:1710	334. Kusalaphaleti kusalavipākapaṭisandhiviññāṇassa gahitattā tassa sādurasavisarukkhabījasadisatā vuttā.	171	
PA_tika-abh02_t:1711	Yadipi “saṅkhārahetuka”ntiādinā yojanā labbhati, avigatacatukkādīni pana na labbhanti yathālābhayojanāya dassitattā.	171	
PA_tika-abh02_t:1712	Avijjāmūlakakusalaniddesavaṇṇanā niṭṭhitā.	171	
PA_tika-abh02_t:1713	Kusalamūlakavipākaniddesavaṇṇanā	171	
PA_tika-abh02_t:1714_0	343. Kammaṃ viya paccayo hoti vipākabhāvatoti adhippāyo. Vipākassa kammaṃ paccayo	1714	
PA_tika-abh02_t:1714_1	hontaṃ sātisayaṃ hotīti tassa nippariyāyatā, taṃsampayuttānaṃ pariyāyatā siyāti adhippāyena	1714	
PA_tika-abh02_t:1714_2	“pariyāyena upanissayapaccayoti vuttānī”ti āha. “Kusalo dhammo abyākatassa dhammassa	1714	
PA_tika-abh02_t:1714_3	upanissayapaccayena paccayo, akusalo dhammo abyākatassa dhammassa, vipākadhammadhammo	1714	
PA_tika-abh02_t:1714_4	nevavipākanavipākadhammadhammassa upanissayapaccayena paccayo”ti pana vacanato nippariyāyena	1714	
PA_tika-abh02_t:1714_5	sabbepi kusalākusalā dhammā vipākassa upanissayapaccayo hotīti ayamattho dissati.	1714	
PA_tika-abh02_t:1714_6	“Kusalamūlaṃ akusalamūla”nti imesaṃ anvādesopi paccayasaddāpekkhāya “esā”ti pulliṅgavasena	1714	
PA_tika-abh02_t:1714_7	vuttoti dassento āha “esāti…pe… yojetabba”nti.	1714	
PA_tika-abh02_t:1715_0	“Manasikāropī”tiādinā appahīnāvijjānampi kiriyāya kusalākusalamūlāni, avijjā ca upanissayā	1715	
PA_tika-abh02_t:1715_1	na hontīti dasseti. Kammavaṭṭavipākavaṭṭabhūtāniyeva saṅkhāraviññāṇāni pacchimanaye	1715	
PA_tika-abh02_t:1715_2	adhippetānīti vuttaṃ “kiriyāni pana…pe… gacchantī”ti. Tesaṃ paccayānaṃ vasena anekappakāratoti adhippāyoti yojanā.	1715	
PA_tika-abh02_t:1716_0	Navādibhedānanti navaaṭṭhasattachāti evaṃpabhedānaṃ. Catunnaṃ catukkānanti purimanaye	1716	
PA_tika-abh02_t:1716_1	pacchimanaye ca āgatānaṃ yathālābhaṃ catunnaṃ catunnaṃ catukkānaṃ. “Kusalākusalānaṃ	1716	
PA_tika-abh02_t:1716_2	pana vipāke cā”ti ca-saddena kusalākusale cāti samuccetabboti āha “kusala…pe… vattabba”nti.	1716	
PA_tika-abh02_t:1716_3	Mūlapadekapaccayatāvasenāti mūlapadassa ekapaccayabhāvavasena upanissayapaccayatāvasena.	1716	
PA_tika-abh02_t:1716_4	Ekasseva nayassāti kusalākusalesu avijjāmūlakassa, vipākesu kusalākusalamūlakassāti	1716	
PA_tika-abh02_t:1716_5	evaṃ ekasseva nayassa vasena. Dhammapaccayabhedeti dhammassa paccayabhūtassa, paccayuppannassa	1716	
PA_tika-abh02_t:1716_6	vā paccayabhāvena bhedeti imamatthaṃ dassento “avijjādīna”ntiādiṃ vatvā puna tameva	1716	
PA_tika-abh02_t:1716_7	“taṃtaṃcittuppādā”tiādinā pakārantarena vibhāveti.	1716	
PA_tika-abh02_t:1717	Kusalamūlakavipākaniddesavaṇṇanā niṭṭhitā.	171	
PA_tika-abh02_t:1718	Abhidhammabhājanīyavaṇṇanā niṭṭhitā.	171	
PA_tika-abh02_t:1719	Paṭiccasamuppādavibhaṅgavaṇṇanā niṭṭhitā.	171	
PA_tika-abh02_t:1720	7. Satipaṭṭhānavibhaṅgo	172	
PA_tika-abh02_t:1721	1. Suttantabhājanīyaṃ	172	
PA_tika-abh02_t:1722	Uddesavāravaṇṇanā	172	
PA_tika-abh02_t:1723_0	355. Samānasaddavacanīyānaṃ atthānaṃ uddharaṇaṃ atthuddhāro. So yasmā saddatthavicāro	1723	
PA_tika-abh02_t:1723_1	na hoti, tasmā vuttaṃ “na idha…pe… atthadassana”nti. Pa-saddo padhānatthadīpako “paṇītā	1723	
PA_tika-abh02_t:1723_2	dhammā”tiādīsu viya.	1723	
PA_tika-abh02_t:1724	Anavassutatā anupakiliṭṭhatā. Tenāha “tadubhayavītivattatā”ti.	172	
PA_tika-abh02_t:1725	Bhusatthaṃ pakkhandananti bhusatthavisiṭṭhaṃ pakkhandanaṃ anupavisanaṃ.	172	
PA_tika-abh02_t:1726_0	Assādassāti taṇhāya. “Niccaṃ attā”ti abhinivesavatthutāya diṭṭhiyā visesakāraṇānaṃ	1726	
PA_tika-abh02_t:1726_1	cittadhammānaṃ taṇhāyapi vatthubhāvato visesaggahaṇaṃ, tathā kāyavedanānaṃ diṭṭhiyāpi	1726	
PA_tika-abh02_t:1726_2	vatthubhāvasambhavato “visesenā”ti vuttaṃ. Sarāgavītarāgādivibhāgadvayavaseneva cittānupassanāya	1726	
PA_tika-abh02_t:1726_3	vuttattā taṃ “nātipabhedagata”nti vuttaṃ. Dhammāti idha saññāsaṅkhārakkhandhā adhippetā,	1726	
PA_tika-abh02_t:1726_4	saṅkhārakkhandho ca phassādivasena anekabhedoti dhammānupassanā “atipabhedagatā”ti	1726	
PA_tika-abh02_t:1726_5	vuttā. Sarāgādivibhāgavasena soḷasabhedattā vā cittānupassanā nātipabhedagatā vuttā,	1726	
PA_tika-abh02_t:1726_6	sutte āgatanayena nīvaraṇādivasena anekabhedattā dhammānupassanā atipabhedagatā vuttā.	1726	
PA_tika-abh02_t:1726_7	“Visuddhimaggoti vuttānī”ti ānetvā yojetabbaṃ. Tā anupassanā etesanti tadanupassanā,	1726	
PA_tika-abh02_t:1726_8	cittadhammānupassino puggalā, tesaṃ.	1726	
PA_tika-abh02_t:1727_0	Tattha “asubhabhāvadassanenā”ti yathāṭhitavasenāpi yojanā labbhateva. Bhavoghassa	1727	
PA_tika-abh02_t:1727_1	vedanā vatthu bhavassādabhāvato. Niccaggahaṇavasenāti attābhinivesavisiṭṭhassa niccaggahaṇassa	1727	
PA_tika-abh02_t:1727_2	vasena. Tathā hi vuttaṃ “sassatassa attano”ti. Oghesu vuttanayā eva yogāsavesupi	1727	
PA_tika-abh02_t:1727_3	yojanā atthato abhinnattāti te na gahitā. Niccaggahaṇavasenāti attābhinivesavisiṭṭhassa	1727	
PA_tika-abh02_t:1727_4	niccaggahaṇassa vasena. Paṭhamoghatatiyacatutthaganthayojanāyaṃ vuttanayeneva kāyacittadhammānaṃ	1727	
PA_tika-abh02_t:1727_5	itarupādānavatthutā gahetabbāti vedanāya diṭṭhupādānavatthutā dassitā. Tathā kāyavedanānaṃ	1727	
PA_tika-abh02_t:1727_6	chandadosāgativatthutā kāmoghabyāpādakāyaganthavatthutāvacanena vuttāti. Tenāha “avuttānaṃ	1727	
PA_tika-abh02_t:1727_7	vuttanayena vatthubhāvo yojetabbo”ti.	1727	
PA_tika-abh02_t:1728_0	Dhāraṇatā asammussanatā, anussaraṇameva vā. Ekatteti ekasabhāve nissaraṇādivasena.	1728	
PA_tika-abh02_t:1728_1	Samāgamo sacchikiriyā. Satipaṭṭhānasabhāvo sammāsatitā niyyānasatitā samānabhāgatā	1728	
PA_tika-abh02_t:1728_2	ekajātitā sabhāgatā. Purimasminti “ekatte nibbāne samāgamo ekattasamosaraṇa”nti etasmiṃ	1728	
PA_tika-abh02_t:1728_3	atthe. Visunti nānāatthadvayabhāvena. Tadeva gamanaṃ samosaraṇanti satisaddatthantarābhāvā…pe…	1728	
PA_tika-abh02_t:1728_4	ekabhāvassāti yojetabbaṃ. Satisaddatthavasena avuccamāneti “eko satipaṭṭhānasabhāvo	1728	
PA_tika-abh02_t:1728_5	ekatta”ntiādinā avuccamāne, “ekatte nibbāne samāgamo ekattasamosaraṇa”nti evaṃ vuccamāneti	1728	
PA_tika-abh02_t:1728_6	attho. Dhāraṇatāva satīti “saraṇatā”ti vuttadhāraṇatā eva satīti katvā. Satisaddatthantarābhāvāti	1728	
PA_tika-abh02_t:1728_7	satisaṅkhātassa saraṇekattasamosaraṇasaddatthato aññassa atthassa abhāvā. Purimanti	1728	
PA_tika-abh02_t:1728_8	saraṇapadaṃ. Nibbānasamosaraṇepīti yathāvutte dutiye atthe saraṇekattasamosaraṇapadāni	1728	
PA_tika-abh02_t:1728_9	sahitāneva satipaṭṭhānekabhāvassa ñāpakāni, evaṃ nibbānasamosaraṇepi “ekatte nibbāne	1728	
PA_tika-abh02_t:1728_10	samāgamo ekattasamosaraṇa”nti etasmimpi atthe sati…pe… kāraṇāni.	17281	
PA_tika-abh02_t:1729_0	Ānāpānapabbādīnanti ānāpānapabbairiyāpathacatusampajañña koṭṭhāsa dhātumanasikāranavasivathikapabbānīti	1729	
PA_tika-abh02_t:1729_1	etesaṃ. Imesu pana yasmā kesuci devānaṃ kammaṭṭhānaṃ na ijjhati, tasmā tāni anāmasitvā	1729	
PA_tika-abh02_t:1729_2	yadipi koṭṭhāsadhātumanasikāravasenevettha desanā pavattā, desanantare pana āgataṃ	1729	
PA_tika-abh02_t:1729_3	anavasesaṃ kāyānupassanāvibhāgaṃ dassetuṃ “cuddasavidhena kāyānupassanaṃ bhāvetvā”ti	1729	
PA_tika-abh02_t:1729_4	vuttaṃ. Tenāha “mahāsatipaṭṭhānasutte vuttāna”nti. “Tathā”ti iminā “mahāsatipaṭṭhānasutte	1729	
PA_tika-abh02_t:1729_5	vuttāna”nti imameva upasaṃharati. Pañcavidhenāti nīvaraṇaupādānakkhandhāyatanabojjhaṅgaariyasaccānaṃ	1729	
PA_tika-abh02_t:1729_6	vasena pañcadhā. Bhāvanānubhāvo ariyamaggaggahaṇasamatthatā.	1729	
PA_tika-abh02_t:1730	Taṃniyamatoti tassā kāyānupassanādipaṭipattiyā niyamato. Tassā bhikkhubhāve niyate sāpi bhikkhubhāve niyatāyeva nāma hoti.	173	
PA_tika-abh02_t:1731	Kāyānupassanāuddesavaṇṇanā	173	
PA_tika-abh02_t:1732_0	Etthāti kāye. Avayavā assa atthīti avayavī, samudāyo, samūhoti attho, so pana avayavavinimuttaṃ	1732	
PA_tika-abh02_t:1732_1	drabyantaranti gāho laddhi avayavīgāho. Hatthapādādiaṅgulinakhādiaṅgapaccaṅge sannivesavisiṭṭhe	1732	
PA_tika-abh02_t:1732_2	upādāya yāyaṃ aṅgapaccaṅgasamaññā ceva kāyasamaññā ca, taṃ atikkamitvā itthipurisarathaghaṭādidrabyantiparikappanaṃ	1732	
PA_tika-abh02_t:1732_3	samaññātidhāvanaṃ. Atha vā yathāvuttasamaññaṃ atikkamitvā pakatiādidrabyādijīvādikāyādipadatthantaraparikappanaṃ	1732	
PA_tika-abh02_t:1732_4	samaññātidhāvanaṃ. Niccasārādigāhabhūto abhiniveso sārādānābhiniveso.	1732	
PA_tika-abh02_t:1733	Na taṃ diṭṭhanti taṃ itthipurisādi diṭṭhaṃ na hoti. Diṭṭhaṃ vā itthipurisādi na hotīti yojanā. Yathāvuttanti kesādibhūtupādāyasamūhasaṅkhātaṃ.	173	
PA_tika-abh02_t:1734	Kesādipathavinti kesādisaññitaṃ sasambhārapathaviṃ. Pubbāpariyabhāvenāti santānavasena. Aññatthāti “āpokāya”nti evamādīsu.	173	
PA_tika-abh02_t:1735_0	Ajjhattabahiddhāti saparasantāne kāyo vuttoti. “Kāyo”ti cettha sammasanupagā rūpadhammā	1735	
PA_tika-abh02_t:1735_1	adhippetāti āha “ajjhattabahiddhādhammāna”nti. Ghaṭitaṃ ekābaddhaṃ ārammaṇaṃ ghaṭitārammaṇaṃ,	1735	
PA_tika-abh02_t:1735_2	ekārammaṇabhūtanti attho. Tenāha “ekato ārammaṇabhāvo natthī”ti.	1735	
PA_tika-abh02_t:1736	Antoolīyanā antosaṅkoco antarāvosānaṃ.	173	
PA_tika-abh02_t:1737	Dvīhīti abhijjhāvinayadomanassavinayehi.	173	
PA_tika-abh02_t:1738	Sati ca sampajaññañca satisampajaññaṃ, tena. Etena karaṇabhūtena. Vipakkhadhammehi anantaritattā avicchinnassa. Tassa sabbatthikakammaṭṭhānassa.	173	
PA_tika-abh02_t:1739	Kāyānupassanāuddesavaṇṇanā niṭṭhitā.	173	
PA_tika-abh02_t:1740	Vedanānupassanādiuddesavaṇṇanā	174	
PA_tika-abh02_t:1741	Sukhādīnanti sukhadukkhādukkhamasukhānaṃ.	174	
PA_tika-abh02_t:1742_0	Rūpādiārammaṇanānattabhedānaṃ vasena yojetabbanti sambandho. Tathā ca sesesupi. Savatthukāvatthukādīti	1742	
PA_tika-abh02_t:1742_1	ādi-saddena hīnādiyoniādibhedaṃ saṅgaṇhāti. Visuṃ visuṃ na vattabbanti codanaṃ dassetīti	1742	
PA_tika-abh02_t:1742_2	yojanā. Ekatthāti kāyādīsu ekasmiṃ. Purimacodanāyāti “pubbe pahīnattā puna pahānaṃ	1742	
PA_tika-abh02_t:1742_3	na vattabba”nti codanāya. Pahīnanti vikkhambhitaṃ. Paṭipakkhabhāvanāyāti maggabhāvanāya.	1742	
PA_tika-abh02_t:1742_4	Ubhayatthāti ubhayacodanāya. Ubhayanti parihāradvayaṃ. Yasmā purimacodanāya nānāpuggalaparihāro,	1742	
PA_tika-abh02_t:1742_5	nānācittakkhaṇikaparihāro ca sambhavati, dutiyacodanāya pana nānācittakkhaṇikaparihāroyeva,	1742	
PA_tika-abh02_t:1742_6	tasmā vuttaṃ “sambhavato yojetabba”nti. Maggasatipaṭṭhānabhāvanaṃ sandhāya vuttaṃ.	1742	
PA_tika-abh02_t:1742_7	Sabbatthāti sabbesu kāyādīsu.	1742	
PA_tika-abh02_t:1743	Vedanānupassanādiuddesavaṇṇanā niṭṭhitā.	174	
PA_tika-abh02_t:1744	Uddesavāravaṇṇanā niṭṭhitā.	174	
PA_tika-abh02_t:1745	Kāyānupassanāniddesavaṇṇanā	174	
PA_tika-abh02_t:1746_0	356. Ajjhattādīti ādi-saddena idha vuttā bahiddhāajjhattabahiddhāanupassanappakārā	1746	
PA_tika-abh02_t:1746_1	viya mahāsatipaṭṭhānasutte vuttā samudayadhammānupassiādianupassanappakārāpi kāyānupassanābhāvato	1746	
PA_tika-abh02_t:1746_2	gahitā icceva veditabbaṃ. Tatthāti ajjhattādianupassanāyaṃ. Cuddasa pakārā mahāsatipaṭṭhānasutte	1746	
PA_tika-abh02_t:1746_3	āgatacuddasappakārādike apekkhitvā idha vuttā. Ajjhattādippakāro eko pakāroti āha	1746	
PA_tika-abh02_t:1746_4	“ekappakāraniddesenā”ti. Bāhiresūti ekaccesu aññatitthiyesu. Tesampi hi ānāpānādivasena	1746	
PA_tika-abh02_t:1746_5	samathapakkhikā kāyānupassanā sambhavati. Tenāha “ekadesasambhavato”ti.	1746	
PA_tika-abh02_t:1747_0	Tacassa ca atacaparicchinnatā tacena aparicchinnatā atthīti yojanā. “Dīghabāhu naccatū”tiādīsu	1747	
PA_tika-abh02_t:1747_1	viya aññapadatthepi samāse avayavapadatthasaṅgaho labbhatevāti vuttaṃ “kāyekadesabhūto	1747	
PA_tika-abh02_t:1747_2	taco gahito evā”ti. Tacapaṭibaddhānaṃ nakhadantanhārumaṃsānaṃ, tacapaṭibaddhānaṃ	1747	
PA_tika-abh02_t:1747_3	tadanuppaviṭṭhamūlānaṃ kesalomānaṃ, tappaṭibaddhapaṭibaddhānaṃ itaresaṃ samūhabhūto	1747	
PA_tika-abh02_t:1747_4	sabbo kāyo “tacapariyanto”tveva vuttoti dassento “tappaṭibaddhā”tiādimāha. Atthi	1747	
PA_tika-abh02_t:1747_5	kesā, atthi lomāti sambandho. Tattha atthīti puthuttavācī ekaṃ nipātapadaṃ, na kiriyāpadaṃ.	1747	
PA_tika-abh02_t:1747_6	Kiriyāpadatte hi santīti vattabbaṃ siyā, vacanavipallāsena vā vuttanti.	1747	
PA_tika-abh02_t:1748_0	Kammaṭṭhānassa vācuggatakaraṇādinā uggaṇhanaṃ uggaho. Koṭṭhāsapāḷiyā hi vācuggatakaraṇaṃ,	1748	
PA_tika-abh02_t:1748_1	manasikiriyāya kesādīnaṃ vaṇṇādito upadhāraṇassa ca paguṇabhāvāpādanaṃ idha uggaho.	1748	
PA_tika-abh02_t:1748_2	Yena pana nayena yogāvacaro tattha kusalo hoti, so vidhīti vutto.	1748	
PA_tika-abh02_t:1749_0	Purimehīti purimapurimehi pañcakachakkehi sambandho vutto. “Maṃsaṃ…pe… vakka”nti	1749	
PA_tika-abh02_t:1749_1	hi anulomato vakkapañcakassa puna “vakkaṃ…pe… kesā”ti vakkapañcakassa, tacapañcakassa	1749	
PA_tika-abh02_t:1749_2	ca paṭilomato sajjhāyakkamo sambandho dassito. Svāyaṃ sajjhāyoti sambandho. Visuṃ	1749	
PA_tika-abh02_t:1749_3	tipañcāhanti anulomato pañcāhaṃ, paṭilomato pañcāhaṃ, anulomapaṭilomato pañcāhanti	1749	
PA_tika-abh02_t:1749_4	evaṃ pañcakachakkesu paccekaṃ tipañcāhaṃ. Purimehi ekato tipañcāhanti tacapañcakādīhi	1749	
PA_tika-abh02_t:1749_5	saddhiṃ anulomato vakkapañcakādīni ekajjhaṃ katvā vuttanayeneva tipañcāhaṃ. Ādiantadassanavasenātiādibhūtassa	1749	
PA_tika-abh02_t:1749_6	anulomato sajjhāyassa, anulomapaṭilomato sajjhāye antabhūtassa paṭilomato sajjhāyassa	1749	
PA_tika-abh02_t:1749_7	dassanavasena. Tenāha “anuloma…pe… antimo”ti. Etampīti yadidaṃ purimehi saddhiṃ pacchimassa	1749	
PA_tika-abh02_t:1749_8	pañcakādino ekato sajjhāyakaraṇaṃ, pañcakādīnaṃ paccekaṃ anulomādinā sajjhāyappakārato	1749	
PA_tika-abh02_t:1749_9	añño sajjhāyappakāro esoti attho. Dvinnaṃ hatthānaṃ ekamukhā aññamaññasambandhā ṭhapitā	1749	
PA_tika-abh02_t:1749_10	aṅguliyo idha hatthasaṅkhalikāti adhippetāti āha “aṅgulipantī”ti. Asubhalakkhaṇaṃ	17491	
PA_tika-abh02_t:1749_11	kesādīnaṃ paṭikkūlabhāvo. Thaddhādibhāvo dhātulakkhaṇaṃ.	17491	
PA_tika-abh02_t:1750	Attano koṭṭhāso, samāno vā koṭṭhāso sakoṭṭhāso, tattha bhavo sakoṭṭhāsiko, kammaṭṭhānaṃ.	175	
PA_tika-abh02_t:1751	Kāyānupassanaṃ hitvāti asubhato vā dhātuto anupassanaṃ manasikāraṃ akatvā. Pubbe viya pariyantatālañca āditālañca agantvā.	175	
PA_tika-abh02_t:1752_0	Samādhānādivisesayogena adhikaṃ cittanti adhicittaṃ. Tena vuttaṃ “samathavipassanācitta”nti.	1752	
PA_tika-abh02_t:1752_1	Manasikaraṇaṃ cittanti ekantaṃ samādhinimittasseva samannāhārakaṃ cittaṃ. Vikkhepavasena	1752	
PA_tika-abh02_t:1752_2	cittassa nānārammaṇe visaṭappavatti idha pabhañjanaṃ, samādhānena tadabhāvato na	1752	
PA_tika-abh02_t:1752_3	ca pabhañjanasabhāvaṃ.	1752	
PA_tika-abh02_t:1753	Sakkhibhavanatā paccakkhakāritā. Pubbahetādiketi ādi-saddena tadanurūpamanasikārānuyogādiṃ saṅgaṇhāti.	175	
PA_tika-abh02_t:1754_0	Samappavattanti līnuddhaccarahitaṃ. Tathāpavattiyāti majjhimasamathanimittaṃ paṭipattiyā,	1754	
PA_tika-abh02_t:1754_1	tattha ca pakkhandanena siddhāya yathāvuttasamappavattiyā. Paññāya tosetīti yāyaṃ	1754	
PA_tika-abh02_t:1754_2	tattha jātānaṃ dhammānaṃ anativattanā, indriyānaṃ ekarasatā, tadupagavīriyavāhanā,	1754	
PA_tika-abh02_t:1754_3	āsevanāti imāsaṃ sādhikā bhāvanāpaññā, tāya adhicittaṃ toseti pahaṭṭhaṃ karoti. Yathāvuttavisesasiddhiyāva	1754	
PA_tika-abh02_t:1754_4	hi taṃsādhikāya paññāya taṃ cittaṃ sampahaṃsitaṃ nāma hoti. Evaṃ sampahaṃsanto ca	1754	
PA_tika-abh02_t:1754_5	yasmā sabbaso paribandhavisodhanena paññāya cittaṃ vodāpetīti ca vuccati, tasmā “samuttejeti	1754	
PA_tika-abh02_t:1754_6	cā”ti vuttaṃ. Nirassādanti pubbenāparaṃ visesālābhena bhāvanārasavirahitaṃ. Sampahaṃsetīti	1754	
PA_tika-abh02_t:1754_7	bhāvanāya cittaṃ sammā pahāseti pamodeti. Samuttejetīti sammā tattha uttejeti.	1754	
PA_tika-abh02_t:1755	Āsayo pavattiṭṭhānaṃ.	175	
PA_tika-abh02_t:1756	Vavatthitatanti asaṃkiṇṇataṃ.	175	
PA_tika-abh02_t:1757	Antoti abbhantare koṭṭhāse. Sukhumanti sukhumanhāruādiṃ sandhāya vadati.	175	
PA_tika-abh02_t:1758	Tālapaṭṭikā tālapattavilivehi katakaṭasārako.	175	
PA_tika-abh02_t:1759_0	Gaṇanāya mattā-saddo katipayehi ūnabhāvadīpanatthaṃ vuccati. Dantaṭṭhivajjitāni tīhi	1759	
PA_tika-abh02_t:1759_1	ūnāni tīṇi aṭṭhisatāni. Tasmā “timattānī”ti vuttaṃ. Yaṃ pana visuddhimagge “atirekatisataaṭṭhikasamussaya”nti	1759	
PA_tika-abh02_t:1759_2	vuttaṃ, taṃ dantaṭṭhīnipi gahetvā sabbasaṅgāhikanayena vuttaṃ. “Gopphakaṭṭhikādīni	1759	
PA_tika-abh02_t:1759_3	avuttānī”ti na vattabbaṃ “ekekasmiṃ pāde dve gopphakaṭṭhīnī”ti vuttattā, “ānisadaṭṭhiādīnī”ti pana vattabbaṃ.	1759	
PA_tika-abh02_t:1760	Tena aṭṭhināti ūruṭṭhinā.	176	
PA_tika-abh02_t:1761	Marumpehīti marumpacuṇṇehi.	176	
PA_tika-abh02_t:1762_0	Susamāhitacittena hetubhūtena. Nānārammaṇavipphandanavirahenāti nānārammaṇabhāvena	1762	
PA_tika-abh02_t:1762_1	vipphandanaṃ nānārammaṇavipphandanaṃ, tena virahena. Anatikkantapītisukhassa jhānacittassa.	1762	
PA_tika-abh02_t:1762_2	Taṃsamaṅgīpuggalassa vā.	1762	
PA_tika-abh02_t:1763_0	Paṭikkūladhātuvaṇṇavisesanti paṭikkūlavisesaṃ, dhātuvisesaṃ, vaṇṇakasiṇavisesaṃ.	1763	
PA_tika-abh02_t:1763_1	Vakkapañcakādīsu pañcasu visuṃ, heṭṭhimehi ekato ca sajjhāye channaṃ channaṃ pañcāhānaṃ	1763	
PA_tika-abh02_t:1763_2	vasena pañca māsā paripuṇṇā labbhanti, tacapañcake pana visuṃ tipañcāhamevāti āha	1763	
PA_tika-abh02_t:1763_3	“addhamāse ūnepī”ti. Māsantaragamanaṃ sajjhāyassa sattamādimāsagamanaṃ.	1763	
PA_tika-abh02_t:1764	Yamentanti bandhentaṃ.	176	
PA_tika-abh02_t:1765_0	“Nīlaṃ pīta”ntiādinā saṅghāṭe nīlādivavatthānaṃ taṃnissayattā mahābhūte upādāyāti	1765	
PA_tika-abh02_t:1765_1	āha “mahābhūtaṃ…pe… duggandhantiādinā”ti. Upādāyarūpaṃ mahābhūtena paricchinnanti	1765	
PA_tika-abh02_t:1765_2	yojanā. Tassāti upādārūpassa. Tatoti mahābhūtato. Chāyāya ātapapaccayabhāvo ātapo	1765	
PA_tika-abh02_t:1765_3	paccayo etissāti, ātapassa chāyāya uppādakabhāvo chāyātapānaṃ ātapapaccayachāyuppādakabhāvo.	1765	
PA_tika-abh02_t:1765_4	Tena uppādetabbauppādakabhāvo aññamaññaparicchedakatāti dasseti. Āyatanāni ca dvārāni	1765	
PA_tika-abh02_t:1765_5	cāti dvādasāyatanāni, tadekadesabhūtāni dvārāni ca.	1765	
PA_tika-abh02_t:1766	Sappaccayabhāvāti sappaccayattā.	176	
PA_tika-abh02_t:1767_0	Yathāvuttena ākārenāti “iti idaṃ sattavidhaṃ uggahakosallaṃ suggahitaṃ katvā”tiādinā,	1767	
PA_tika-abh02_t:1767_1	“imaṃ pana kammaṭṭhānaṃ bhāvetvā arahattaṃ pāpuṇitukāmenā”tiādinā vā vuttappakārena	1767	
PA_tika-abh02_t:1767_2	vidhinā. “Avisesato pana sādhāraṇavasena evaṃ veditabbā”ti, “ito paṭṭhāyā”ti ca vadanti.	1767	
PA_tika-abh02_t:1767_3	Vaṇṇādimukhenāti vaṇṇapaṭikkūlasuññatāmukhena. Upaṭṭhānanti kammaṭṭhānassa upaṭṭhānaṃ,	1767	
PA_tika-abh02_t:1767_4	yo uggahoti vutto. Etthāti catukkapañcakajjhānapaṭhamajjhānavipassanāsu ekasmiṃ sandhīyati.	1767	
PA_tika-abh02_t:1767_5	Kena? Kammaṭṭhānamanasikāreneva, tasmā uggahova sandhi uggahasandhīti veditabbaṃ.	1767	
PA_tika-abh02_t:1768	Uṭṭhānakaṃ uppajjanakaṃ. Sātirekāni cha ambaṇāni kumbhaṃ. Tatoti mukhadhovanakhādanabhojanakiccato. Nivattatīti arahattādhigamena accantanivattivasena nivattati.	176	
PA_tika-abh02_t:1769	Kammamevāti manasikārakammameva. Ārammaṇanti pubbabhāgabhāvanārammaṇaṃ.	176	
PA_tika-abh02_t:1770	Tathāti vanamakkaṭo viya.	177	
PA_tika-abh02_t:1771	Ekanti ekaṃ koṭṭhāsaṃ.	177	
PA_tika-abh02_t:1772_0	Sattagahaṇarahiteti sattapaññattimpi anāmasitvā desitattā vuttaṃ. Sasantānatāya ahaṃkāravatthumhi	1772	
PA_tika-abh02_t:1772_1	appahīnamānassa pahīnākāraṃ sandhāyāha “viddhastāhaṃkāre”ti. Tatthāti parassa kāye.	1772	
PA_tika-abh02_t:1773	357. Ādimhi sevanā manasikārassa uppādanā ārambho.	177	
PA_tika-abh02_t:1774	362. Gamitāti vigamitā.	177	
PA_tika-abh02_t:1775	Kāyānupassanāniddesavaṇṇanā niṭṭhitā.	177	
PA_tika-abh02_t:1776	Vedanānupassanāniddesavaṇṇanā	177	
PA_tika-abh02_t:1777_0	363. Sampajānassāti sammā pakārehi jānantassa, vatthārammaṇehi saddhiṃ sukhasāmisādippakārehi	1777	
PA_tika-abh02_t:1777_1	aviparītaṃ vedanaṃ jānantassāti attho. Pubbabhāgabhāvanā vohārānusāreneva pavattatīti	1777	
PA_tika-abh02_t:1777_2	āha “vohāramattenā”ti. Vedayāmīti “ahaṃ vedayāmī”ti attupanāyikā vuttāti, pariññātavedanopi	1777	
PA_tika-abh02_t:1777_3	vā uppannāya sukhavedanāya lokavohārena “sukhaṃ vedanaṃ vedayāmī”ti jānāti, voharati	1777	
PA_tika-abh02_t:1777_4	ca, pageva itaro. Tenāha “vohāramattena vutta”nti.	1777	
PA_tika-abh02_t:1778	Ubhayanti vīriyasamādhiṃ. Saha yojetvāti samadhurakiccato anūnādhikaṃ katvā. Atthadhammādīsu sammohaviddhaṃsanavasena pavattā maggapaññā eva lokuttarapaṭisambhidā.	177	
PA_tika-abh02_t:1779_0	Vaṇṇamukhādīsu tīsupi mukhesu. Pariggahassāti arūpapariggahassa. “Vatthu nāma karajakāyo”ti	1779	
PA_tika-abh02_t:1779_1	vacanena nivattitaṃ dassento “na cakkhādīni cha vatthūnī”ti āha. Aññamaññupatthambhena	1779	
PA_tika-abh02_t:1779_2	ṭhitesu dvīsu naḷakalāpesu ekassa itarapaṭibaddhaṭṭhititā viya nāmakāyassa rūpakāyapaṭibaddhavuttitādassanañhetaṃ	1779	
PA_tika-abh02_t:1779_3	nissayapaccayavisesadassananti.	1779	
PA_tika-abh02_t:1780_0	Tesanti yesaṃ phassaviññāṇāni pākaṭāni, tesaṃ. Aññesanti tato aññesaṃ, yesaṃ phassaviññāṇāni	1780	
PA_tika-abh02_t:1780_1	na pākaṭāni. Sukhadukkhavedanānaṃ suvibhūtavuttitāya vuttaṃ “sabbesaṃ vineyyānaṃ	1780	
PA_tika-abh02_t:1780_2	vedanā pākaṭā”ti. Vilāpetvā vilāpetvāti suvisuddhaṃ navanītaṃ vilāpetvā sītibhūtaṃ	1780	
PA_tika-abh02_t:1780_3	atisītale udake pakkhipitvā patthinnaṃ ṭhitaṃ matthetvā paripiṇḍetvā puna vilāpetvāti	1780	
PA_tika-abh02_t:1780_4	satavāraṃ evaṃ katvā.	1780	
PA_tika-abh02_t:1781	Tatthāpīti yattha arūpakammaṭṭhānaṃ eva…pe… dassitaṃ, tatthāpi. Yesu suttesu tadantogadhaṃ rūpakammaṭṭhānanti yojanā.	178	
PA_tika-abh02_t:1782	Vedanānupassanāniddesavaṇṇanā niṭṭhitā.	178	
PA_tika-abh02_t:1783	Cittānupassanāniddesavaṇṇanā	178	
PA_tika-abh02_t:1784_0	365. Kilesasampayuttānaṃ na visuddhatā hotīti sambandho. Itarehipīti attanā sampayuttakilesato	1784	
PA_tika-abh02_t:1784_1	itarehipi asampayuttehi. Visuṃ vacananti aññākusalato visuṃ katvā vacanaṃ. Visiṭṭhaggahaṇanti	1784	
PA_tika-abh02_t:1784_2	visiṭṭhatāgahaṇaṃ, āveṇikasamohatādassananti attho, yato tadubhayaṃ momūhacittanti vuccati.	1784	
PA_tika-abh02_t:1785	Cittānupassanāniddesavaṇṇanā niṭṭhitā.	178	
PA_tika-abh02_t:1786	Dhammānupassanāniddeso	178	
PA_tika-abh02_t:1787	Ka. nīvaraṇapabbavaṇṇanā	178	
PA_tika-abh02_t:1788	367. Ekasmiṃ yuge baddhagoṇānaṃ viya ekato pavatti yuganaddhatā.	178	
PA_tika-abh02_t:1789_0	Gahaṇākārenāti asubhepi ārammaṇe “subha”nti gahaṇākārena. Nimittanti cāti subhanimittanti	1789	
PA_tika-abh02_t:1789_1	ca vuccatīti yojanā. Ekaṃsena sattā attano attano hitasukhameva āsīsantīti katvā	1789	
PA_tika-abh02_t:1789_2	vuttaṃ “ākaṅkhitassa hitasukhassā”ti. Anupāyo eva ca hitavisiṭṭhassa sukhassa ayonisomanasikāro,	1789	
PA_tika-abh02_t:1789_3	ākaṅkhitassa vā yathādhippetassa hitasukhassa anupāyabhūto. Avijjandhā hi tādisepi	1789	
PA_tika-abh02_t:1789_4	pavattantīti. Nipphādetabbeti ayonisomanasikārena nibbattetabbe kāmacchandeti attho.	1789	
PA_tika-abh02_t:1790_0	Tadanukūlattāti tesaṃ asubhe “subha”nti, “asubha”nti ca pavattānaṃ ayonisomanasikārayonisomanasikārānaṃ	1790	
PA_tika-abh02_t:1790_1	anukūlattā. Rūpādīsu aniccādiabhinivesassa, aniccasaññādīnañca yathāvuttamanasikārūpanissayatā tadanukūlatā.	1790	
PA_tika-abh02_t:1791_0	Āhāre paṭikkūlasaññaṃ so uppādetīti sambandho. Tabbipariṇāmassāti bhojanapariṇāmassa	1791	
PA_tika-abh02_t:1791_1	nissandādikassa. Tadādhārassāti udarassa, kāyasseva vā. Soti bhojanemattaññū. Suttantapariyāyena	1791	
PA_tika-abh02_t:1791_2	kāmarāgo “kāmacchandanīvaraṇa”nti vuccatīti āha “abhidhammapariyāyenā”ti. Abhidhamme	1791	
PA_tika-abh02_t:1791_3	hi “nīvaraṇaṃ dhammaṃ paṭicca nīvaraṇo dhammo uppajjati napurejātapaccayā”ti etassa	1791	
PA_tika-abh02_t:1791_4	vibhaṅge “arūpe kāmacchandanīvaraṇaṃ paṭicca thinamiddhanīvaraṇaṃ uddhaccanīvaraṇaṃ	1791	
PA_tika-abh02_t:1791_5	avijjānīvaraṇaṃ uppajjatī”tiādivacanato bhavarāgopi kāmacchandanīvaraṇaṃ vuttanti	1791	
PA_tika-abh02_t:1791_6	viññāyati. Tenāha “sabbopi lobho kāmacchandanīvaraṇa”nti.	1791	
PA_tika-abh02_t:1792_0	Sīmābhede kateti attādimariyādāya bhinnāya, attādīsu sabbattha ekarūpāya mettābhāvanāyāti	1792	
PA_tika-abh02_t:1792_1	attho. Vihārādiuddesarahitanti vihārādipadesaparicchedarahitaṃ. Uggahitāya mettāya.	1792	
PA_tika-abh02_t:1792_2	Aṭṭhavīsatividhāti itthiādivasena sattavidhā paccekaṃ averādīhi yojanāvasena aṭṭhavīsatividhā.	1792	
PA_tika-abh02_t:1792_3	Sattādiitthiādiaverādiyogenāti ettha sattādiaverādiyogena vīsati, itthiādiaverādiyogena	1792	
PA_tika-abh02_t:1792_4	aṭṭhavīsatīti aṭṭhacattārīsaṃ ekissā disāya. Tathā sesadisāsupīti sabbā saṅgahetvā	1792	
PA_tika-abh02_t:1792_5	āha “asītādhikacatusatappabhedā”ti.	1792	
PA_tika-abh02_t:1793_0	Katākatānusocanañca na hotīti yojanā. “Bahukaṃ sutaṃ hoti suttaṃ geyya”ntiādivacanato	1793	
PA_tika-abh02_t:1793_1	bahussutatā navaṅgassa sāsanassa vasena veditabbā, na vinayamattassevāti vuḍḍhataṃ	1793	
PA_tika-abh02_t:1793_2	pana anapekkhitvā icceva vuttaṃ, na bahussutatañcāti.	1793	
PA_tika-abh02_t:1794	Tiṭṭhati anuppannā vicikicchā ettha etesu “ahosiṃ nu kho ahamatītamaddhāna”ntiādikāya pavattiyā anekabhedesu purimuppannesu vicikicchādhammesūti te ṭhānīyā vuttā.	179	
PA_tika-abh02_t:1795_0	Aṭṭhavatthukāpīti na kevalaṃ soḷasavatthukā, nāpi ratanattayavatthukā ca, atha kho	1795	
PA_tika-abh02_t:1795_1	aṭṭhavatthukāpi. Ratanattaye saṃsayāpannassa sikkhādīsu kaṅkhāsambhavato, tattha	1795	
PA_tika-abh02_t:1795_2	nibbematikassa tadabhāvato ca sesavicikicchānaṃ ratanattayavicikicchāmūlikatā daṭṭhabbā.	1795	
PA_tika-abh02_t:1795_3	Anupavisanaṃ “evameta”nti saddahanavasena ārammaṇassa pakkhandanaṃ.	1795	
PA_tika-abh02_t:1796	Nīvaraṇapabbavaṇṇanā niṭṭhitā.	179	
PA_tika-abh02_t:1797	Kha. bojjhaṅgapabbavaṇṇanā	179	
PA_tika-abh02_t:1798	Tenāti atthasannissitaggahaṇena.	179	
PA_tika-abh02_t:1799	Paccayavasena dubbalabhāvo mandatā.	179	
PA_tika-abh02_t:1800	Pabbatapadesavanagahanantaritopi gāmo na dūre, pabbataṃ parikkhipitvā gantabbatāya āvāso araññalakkhaṇūpeto, tasmā maṃsasoteneva assosīti vadanti.	180	
PA_tika-abh02_t:1801	Sampattihetutāya pasādo sinehapariyāyena vutto.	180	
PA_tika-abh02_t:1802	Indriyānaṃ tikkhabhāvāpādanaṃ tejanaṃ. Tosanaṃ pamodanaṃ.	180	
PA_tika-abh02_t:1803	Bojjhaṅgapabbavaṇṇanā niṭṭhitā.	180	
PA_tika-abh02_t:1804_0	Samathavipassanāvasena paṭhamassa satipaṭṭhānassa, suddhavipassanāvasena itaresaṃ.	1804	
PA_tika-abh02_t:1804_1	Āgamanavasena vuttaṃ aññathā maggasammāsatiyā kathaṃ kāyārammaṇatā siyāti adhippāyo.	1804	
PA_tika-abh02_t:1804_2	Kāyānupassiādīnaṃ catubbidhānaṃ puggalānaṃ vuttānaṃ. Tenāha “na hi sakkā ekassa…pe…	1804	
PA_tika-abh02_t:1804_3	vattu”nti. Anekasatisambhavāvabodhapasaṅgāti ekacittuppādena anekissā satiyā sambhavassa,	1804	
PA_tika-abh02_t:1804_4	sati ca tasmiṃ anekāvabodhassa ca āpajjanato. Sakiccaparicchinneti attano kiccavisesavisiṭṭhe.	1804	
PA_tika-abh02_t:1804_5	Dhammabhedenāti ārammaṇabhedavisiṭṭhena dhammavisesena. Na dhammassa dhammo kiccanti	1804	
PA_tika-abh02_t:1804_6	ekassa dhammassa aññadhammo kiccaṃ nāma na hoti tadabhāvato. Dhammabhedena dhammassa	1804	
PA_tika-abh02_t:1804_7	vibhāgena. Tassa bhedoti tassa kiccassa bhedo natthi. Tasmāti yasmā nayidha dhammassa	1804	
PA_tika-abh02_t:1804_8	vibhāgena kiccabhedo icchito, kiccabhedena pana dhammavibhāgo icchito, tasmā. Tena	1804	
PA_tika-abh02_t:1804_9	vuttaṃ “ekāvā”tiādi.	1804	
PA_tika-abh02_t:1805	Suttantabhājanīyavaṇṇanā niṭṭhitā.	180	
PA_tika-abh02_t:1806	2. Abhidhammabhājanīyavaṇṇanā	180	
PA_tika-abh02_t:1807_0	374. “Kāye kāyānupassī”ti idaṃ puggalādhiṭṭhānena satipaṭṭhānavisesanaṃ, tañca āgamanasiddhaṃ,	1807	
PA_tika-abh02_t:1807_1	aññathā tassa asambhavatoti āha “āgamanavasena…pe… desetvā”ti. Puggalaṃ anāmasitvāti	1807	
PA_tika-abh02_t:1807_2	“kāye kāyānupassī”ti evaṃ puggalaṃ aggahetvā. Tathā anāmasanato eva āgamanavisesanaṃ	1807	
PA_tika-abh02_t:1807_3	akatvā. Nayadvayeti anupassanānayo, suddhikanayoti etasmiṃ nayadvaye.	1807	
PA_tika-abh02_t:1808	Abhidhammabhājanīyavaṇṇanā niṭṭhitā.	180	
PA_tika-abh02_t:1809	Satipaṭṭhānavibhaṅgavaṇṇanā niṭṭhitā.	180	
PA_tika-abh02_t:1810	8. Sammappadhānavibhaṅgo	181	
PA_tika-abh02_t:1811	1. Suttantabhājanīyavaṇṇanā	181	
PA_tika-abh02_t:1812_0	390. Kāraṇasaddo yuttivācako “sabbametaṃ akāraṇaṃ vadatī”tiādīsu viya, tasmā kāraṇappadhānāti	1812	
PA_tika-abh02_t:1812_1	yuttippadhānā, anuppannapāpakānuppādanādikiriyāya anurūpappadhānāti evaṃ vā ettha	1812	
PA_tika-abh02_t:1812_2	attho daṭṭhabbo. Anuppannapāpakādīnaṃ anuppādādi anuppannapāpakānuppādādi.	1812	
PA_tika-abh02_t:1813_0	391. “Na añño dhammoti yathā taṇhāyanamicchābhinivesavāyamanasabhāvānaṃ taṇhādīnaṃ	1813	
PA_tika-abh02_t:1813_1	chandapariyāyo aññadhammo nāma hoti kattukamyatāsaṅkhātassa chandaniyassa tesu abhāvā,	1813	
PA_tika-abh02_t:1813_2	dhammacchando pana taṃsabhāvattā aññadhammo na hoti. Tenāha “dhammacchandoti sabhāvacchando”ti.	1813	
PA_tika-abh02_t:1814	406. Aṭṭhakathāyanti porāṇaṭṭhakathāyaṃ. Vaṭṭānatthasaṃvattanatoti saṃsāradukkhasambhavato.	181	
PA_tika-abh02_t:1815	Na sakkontīti āha “santāya samāpattiyā parihīnā brahmacariyavāse santhambhituṃ na sakkontī”ti.	181	
PA_tika-abh02_t:1816	Tattha duvidhāyāti yojetabbaṃ. Uppannāyevāti uppannapubbā eva uppajjanti samudācārādivasena.	181	
PA_tika-abh02_t:1817_0	Sabbāsu avatthāsūti pakatattādiavatthāsu. Pakatattāvatthena hi sabbena sabbaṃ tāni	1817	
PA_tika-abh02_t:1817_1	na caritabbāni. Itarāvatthena ca tadavatthāya tāni tāniyeva caritabbāni. Vattabbantiādīnīti	1817	
PA_tika-abh02_t:1817_2	ādi-saddena “na ekacchanne anāvāse vatthabbaṃ, na ekacchanne āvāse vā anāvāse vā	1817	
PA_tika-abh02_t:1817_3	vatthabbaṃ, na ekāsane nisīditabbaṃ, na nīce āsane nisinne ucce āsane nisīditabbaṃ,	1817	
PA_tika-abh02_t:1817_4	na chamāyaṃ nisinne āsane nisīditabbaṃ, na ekacaṅkame caṅkamitabbaṃ, na nīce caṅkame	1817	
PA_tika-abh02_t:1817_5	caṅkamante ucce caṅkame caṅkamitabbaṃ, na chamāyaṃ caṅkamante caṅkame caṅkamitabba”nti	1817	
PA_tika-abh02_t:1817_6	imāni saṅgaṇhāti. Tesanti pārivāsikavuḍḍhatarādīnaṃ vasena. Sampiṇḍetvāti saṅkaḍḍhitvā.	1817	
PA_tika-abh02_t:1817_7	Ekekaṃ katvāti navāpi ekamekaṃ katvā. “Abhivādanapaccuṭṭhānañjalikammasāmīcikammaṃ	1817	
PA_tika-abh02_t:1817_8	na sāditabbaṃ, āsanābhihāraṃ, seyyābhihāraṃ, pādodakaṃ, pādapīṭhaṃ, pādakathalikaṃ,	1817	
PA_tika-abh02_t:1817_9	pattacīvarapaṭiggahaṇaṃ na sāditabba”nti idaṃ sabbampi asādiyanasāmaññena ekaṃ. Dasāti	1817	
PA_tika-abh02_t:1817_10	“na sīlavipattiyā, na ācāravipattiyā, na diṭṭhivipattiyā, na ājīvavipattiyā, na bhikkhū	18171	
PA_tika-abh02_t:1817_11	bhikkhūhi bhedetabbā, na gihiddhajo dhāretabbo, na titthiyaddhajo dhāretabbo, na	18171	
PA_tika-abh02_t:1817_12	titthiyā sevitabbā, bhikkhū sevitabbā, bhikkhusikkhāya sikkhitabba”nti evamāgatā dasa.	18171	
PA_tika-abh02_t:1818_0	“Kammañcā”ti paccattavasena vuttaṃ kammaṃ “avipakkavipākassā”ti ettha “kammassā”ti	1818	
PA_tika-abh02_t:1818_1	sāmivacanavasena pariṇāmetvā yojetabbaṃ. Bhūtāpagatuppannanti vuttanti sambandho.	1818	
PA_tika-abh02_t:1818_2	Idhāti imissā sammohavinodaniyā. “Evaṃ kate okāse vipāko…pe… uppannoti vuccatī”ti	1818	
PA_tika-abh02_t:1818_3	vadanto vipākameva vadati. Tatthāti aṭṭhasāliniyaṃ. Maggena samucchinnā thāmagatā	1818	
PA_tika-abh02_t:1818_4	kāmarāgādayo “anusayā”ti vuccantīti āha “anusayita…pe… maggena pahātabbā”ti.	1818	
PA_tika-abh02_t:1819_0	Āhatakhīrarukkho viya ārammaṇaṃ, kathaṃ? Nimittaggāhavasena. Tamevatthaṃ vivarati	1819	
PA_tika-abh02_t:1819_1	“adhigata”ntiādinā. Tattha nimittaggāhavasena ārammaṇassa adhiggahitattā taṃ ārammaṇaṃ	1819	
PA_tika-abh02_t:1819_2	anussaritānussaritakkhaṇe kilesuppattihetubhāvena uppattiṭṭhānato adhigatameva nāma	1819	
PA_tika-abh02_t:1819_3	hotīti āha “adhigataṃ nimittaggāhavasenā”ti, taṃ ārammaṇaṃ pātubhūtakilesanti adhippāyo.	1819	
PA_tika-abh02_t:1819_4	Kilesuppattinimittatāya uppattirahaṃ kilesaṃ “ārammaṇaṃ antogadhakilesa”nti vuttaṃ.	1819	
PA_tika-abh02_t:1819_5	Tañca kho gāhake labbhamānaṃ gahetabbe upacaritvā, yathā nissite labbhamānaṃ nissaye	1819	
PA_tika-abh02_t:1819_6	upacaritvā “mañcā ukkuṭṭhiṃ karontī”ti. Idāni upacāraṃ muñcitvā nippariyāyeneva atthaṃ	1819	
PA_tika-abh02_t:1819_7	dassento “nimittaggāha…pe… sadisā”ti āha. Vitthāretabbanti “yathā kiṃ? Sace khīrarukkha”ntiādinā vitthāretabbaṃ.	1819	
PA_tika-abh02_t:1820_0	Tidhāti atītādivasena tidhā. Ābhato upamāvasena. Appahīnatādassanatthampīti pi-saddena	1820	
PA_tika-abh02_t:1820_1	“tidhā navattabbatādassanatthampī”ti vuttameva sampiṇḍeti. Evaṃ maggena pahīnakilesā	1820	
PA_tika-abh02_t:1820_2	daṭṭhabbā magge anuppanne uppattirahānampi uppanne sabbena sabbaṃ abhāvato.	1820	
PA_tika-abh02_t:1821	Suttantabhājanīyavaṇṇanā niṭṭhitā.	182	
PA_tika-abh02_t:1822	3. Pañhapucchakavaṇṇanā	182	
PA_tika-abh02_t:1823_0	427. Vīriyajeṭṭhikāya pana maggabhāvanāya na vattabbāni sammappadhānāni “maggādhipatīnī”ti	1823	
PA_tika-abh02_t:1823_1	vā “namaggādhipatīnī”ti vāti vāti ettha paṭhamassa vīriyantarābhāvo, itarassa itarādhipatino,	1823	
PA_tika-abh02_t:1823_2	namaggabhūtavīriyādhipatino ca abhāvo navattabbatāya kāraṇanti imamatthamāha “maggādhipatīnī”tiādinā.	1823	
PA_tika-abh02_t:1823_3	Tadāti vīriyajeṭṭhikamaggabhāvanākāle.	1823	
PA_tika-abh02_t:1824	Pañhapucchakavaṇṇanā niṭṭhitā.	182	
PA_tika-abh02_t:1825	Sammappadhānavibhaṅgavaṇṇanā niṭṭhitā.	182	
PA_tika-abh02_t:1826	9. Iddhipādavibhaṅgo	182	
PA_tika-abh02_t:1827	1. Suttantabhājanīyavaṇṇanā	182	
PA_tika-abh02_t:1828_0	431. Paṭhamo kattuattho “ijjhatīti iddhī”ti. Dutiyo karaṇattho “ijjhanti etāyā”ti.	1828	
PA_tika-abh02_t:1828_1	Pajjitabbā iddhi vuttā “iddhiṃ pajjanti pāpuṇantī”ti kattusādhanassa iddhisaddassa	1828	
PA_tika-abh02_t:1828_2	karaṇasādhanena pādasaddena samānādhikaraṇatāya asambhavato, ijjhanakassa ca atthassa	1828	
PA_tika-abh02_t:1828_3	karaṇabhūtena pādena pajjitabbattā “iddhi eva pādo”ti saddayojanā na sambhavatīti	1828	
PA_tika-abh02_t:1828_4	imamatthamāha “na ca…pe… vattu”nti. Iddhikiriyākaraṇenāti ijjhanakiriyāya karaṇabhūtena	1828	
PA_tika-abh02_t:1828_5	atthena sādhetabbā ca iddhi pajjitabbāti yojanā. Dvinnaṃ karaṇānanti ijjhanapajjanakiriyākaraṇānaṃ	1828	
PA_tika-abh02_t:1828_6	iddhipādatthānaṃ. Na asamānādhikaraṇatā sambhavati paṭisedhadvayaṃ pakatiyaṃ ṭhapetīti.	1828	
PA_tika-abh02_t:1828_7	Tasmāti yasmā paṭhamenatthena samānādhikaraṇasamāso, dutiyena sāmivacanasamāso iddhipādasaddānaṃ	1828	
PA_tika-abh02_t:1828_8	na yujjati, tasmā. Yathāvuttā vā paṭhamenatthena samānādhikaraṇasamāsavaseneva yojanā	1828	
PA_tika-abh02_t:1828_9	yujjati pādassa pajjamānakoṭṭhāsabhāvato. Dutiyenatthena itarasamāseneva yojanā yujjati	1828	
PA_tika-abh02_t:1828_10	pādassa ijjhanakaraṇūpāyabhāvato.	18281	
PA_tika-abh02_t:1829_0	Kecīti dhammasirittheraṃ sandhāya vadati. Duvidhatthāyāti nibbattiatthāya, vuddhiatthāya	1829	
PA_tika-abh02_t:1829_1	ca. Visunti “iddhi eva pādo iddhipādo”ti imasmā visuṃ. Samāsayojanāvasenāti “iddhiyā	1829	
PA_tika-abh02_t:1829_2	pādo iddhipādo”ti evaṃ samāsayojanāvasena. Yathāyuttoti kattukaraṇatthesu yo yo yutto.	1829	
PA_tika-abh02_t:1829_3	Paṭilābhapubbabhāgānanti visesādhigamataṃpubbabhāgānaṃ yathākkamaṃ kattiddhikaraṇiddhibhāvaṃ	1829	
PA_tika-abh02_t:1829_4	sandhāya vuttoti yojanā. Uttaracūḷabhājanīye “chandoyeva chandiddhipādo, cittameva,	1829	
PA_tika-abh02_t:1829_5	vīriyameva, vīmaṃsāva vīmaṃsiddhipādo”ti vuttattā āha “uttaracūḷabhājanīye vā vuttehi	1829	
PA_tika-abh02_t:1829_6	chandādīhi iddhipādehī”tiādi.	1829	
PA_tika-abh02_t:1830_0	Chandacittavīmaṃsiddhipādesu tāva yuttaṃ padhānasaṅkhāraggahaṇaṃ apubbattā, vīriyiddhipāde	1830	
PA_tika-abh02_t:1830_1	pana kathanti codanaṃ sandhāyāha “vīriyiddhipādaniddese”tiādi. Yadi dveyeva samannāgamaṅgāni,	1830	
PA_tika-abh02_t:1830_2	chandādayo kimatthiyāti āha “samādhivisesanānī”ti. Na idha…pe… vuttā hoti atabbisesanattā.	1830	
PA_tika-abh02_t:1830_3	Yadipi samādhivisesanasamannāgamaṅgadassanatthaṃ dvikkhattuṃ vīriyaṃ āgatanti vuttaṃ,	1830	
PA_tika-abh02_t:1830_4	taṃ pana “vīriyasamādhisamannāgata”nti ettāvatāpi siddhaṃ hoti. Evaṃ siddhe sati	1830	
PA_tika-abh02_t:1830_5	puna vacanaṃ vīriyantarasabbhāvaṃ nu kho dīpetīti kadāci āsaṅkeyyāti tadāsaṅkānivattanatthaṃ	1830	
PA_tika-abh02_t:1830_6	“vīriyañcā”tiādimāha. Chandādīhi visiṭṭhoti chandādīnaṃ adhipatipaccayatāvisesena	1830	
PA_tika-abh02_t:1830_7	visiṭṭho. Teneva hi chandādimukheneva iddhipādā desitā. Tathā ca vuttaṃ “chandaṃ	1830	
PA_tika-abh02_t:1830_8	ce bhikkhu adhipatiṃ karitvā labhati samādhi”ntiādi. Taṃtaṃavassayanavasenāti tassa	1830	
PA_tika-abh02_t:1830_9	tassa chandassa samādhino avassayatāvasena, paccayavisesatāyāti attho. Upāyatthena…pe…	1830	
PA_tika-abh02_t:1830_10	vuttā hoti adhigamūpāyatāpi nissayabhāvoyevāti. “Tenevā”tiādinā yathāvuttaṃ chandādīnaṃ	18301	
PA_tika-abh02_t:1830_11	iddhipādataṃ pāḷiyāyeva vibhāveti. Tattha tenevāti chandādīnaṃyeva upāyatthabhāveneva	18301	
PA_tika-abh02_t:1830_12	iddhipādabhāvassa adhippetattā. Upāyiddhipādadassanatthamevāti chandādike dhure jeṭṭhake	18301	
PA_tika-abh02_t:1830_13	pubbaṅgame katvā nibbattitasamādhi chandādīnaṃ iddhiyā adhigamūpāyatādassanaṃ upāyiddhipādadassanaṃ,	18301	
PA_tika-abh02_t:1830_14	tadatthameva “tathābhūtassa vedanākkhandho…pe… viññāṇakkhandho”ti tattha tattha pāḷiyaṃ	18301	
PA_tika-abh02_t:1830_15	nissayiddhipādadassanaṃ kataṃ chandādivisiṭṭhānaṃyeva vedanākkhandhādīnaṃ adhippetattā.	18301	
PA_tika-abh02_t:1830_16	Evañcetaṃ sampaṭicchitabbaṃ. Aññathā kevalaṃ iddhisampayuttānaṃyeva khandhānaṃ vasena	18301	
PA_tika-abh02_t:1830_17	iddhipādabhāve gayhamāne catubbidhatā na hoti visesakāraṇābhāvatoti adhippāyo.	18301	
PA_tika-abh02_t:1831_0	433. Tosanaṃ satthu ārādhanaṃ, sikkhāya vā. Thāmabhāvatoti thirabhāvato. Kulāpadese	1831	
PA_tika-abh02_t:1831_1	jātimā purissaro hotīti “pubbaṅgamattā cittassa visiṭṭhajātisadisatā”ti vuttaṃ. Vicāraṇāpaññāhetukattā	1831	
PA_tika-abh02_t:1831_2	mantassa vīmaṃsāsadisatā suviññeyyāvāti na uddhaṭā.	1831	
PA_tika-abh02_t:1832_0	Chandādiketi chandasamādhipadhānasaṅkhārā, vīriyacittavīmaṃsāsamādhipadhānasaṅkhārāti	1832	
PA_tika-abh02_t:1832_1	ime tayo tayo dhamme. Abhedato bhedaṃ akatvā abhinditvā iddhibhāvasāmaññena, iddhipādabhāvasāmaññena	1832	
PA_tika-abh02_t:1832_2	ca saṅgaṇhitvā. Tenāha “sampiṇḍetvā”ti. Bhedanaṃ vā sambhedanaṃ missīkaraṇanti āha	1832	
PA_tika-abh02_t:1832_3	“amissetvā”ti. Tathā hi “sesā pana sampayuttakā cattāro khandhā iddhipādāyevā”ti	1832	
PA_tika-abh02_t:1832_4	iddhiiddhipāde amissetvāpi kathitaṃ. Visesenāti bhedena catūsu iddhipādesu asammissabhāvena	1832	
PA_tika-abh02_t:1832_5	āveṇikattā. Āveṇikā hi chandādayo tassa tassa iddhipādassa. Avisesenāti abhedena,	1832	
PA_tika-abh02_t:1832_6	caturiddhipādasādhāraṇabhāvenāti attho.	1832	
PA_tika-abh02_t:1833_0	Chandiddhipādasamādhiddhipādādayoti ādi-saddena padhānasaṅkhāraṃ, vīriyacittavīmaṃsā	1833	
PA_tika-abh02_t:1833_1	ca saṅgaṇhāti. Pādoti tehi sampayuttaṃ catukkhandhamāha. “Chandiddhipāde pavisantī”tiādinā	1833	
PA_tika-abh02_t:1833_2	visiṭṭhesveva pavesaṃ avatvā. Catūsūti chando, samādhi, padhānasaṅkhārā, taṃsampayuttā	1833	
PA_tika-abh02_t:1833_3	khandhāti evaṃ catūsu. Chandahetuko, chandādhiko vā samādhi adhippetoti āha “chandavato	1833	
PA_tika-abh02_t:1833_4	ko samādhi na ijjhissatī”ti. Itīti evaṃ anena pakārena, yaṃ samādhibhāvanāmukhaṃ.	1833	
PA_tika-abh02_t:1833_5	Samādhibhāvanānuyogena bhāvitā khandhā samādhibhāvitā.	1833	
PA_tika-abh02_t:1834_0	“Ye hī”tiādinā “abhinavaṃ natthī”ti saṅkhepato vuttaṃ vivarati. Tiṇṇanti chandasamādhipadhānasaṅkhārānaṃ.	1834	
PA_tika-abh02_t:1834_1	Idanti “ime hi tayo”tiādivacanaṃ. Purimassāti “chando samādhī”tiādivacanassa. Kāraṇabhāvenāti	1834	
PA_tika-abh02_t:1834_2	sādhanabhāvena. Tenāti “ime hi tayo dhammā”tiādivacanena. Yasmā chandādayo tayo dhammā	1834	
PA_tika-abh02_t:1834_3	aññamaññaṃ, sampayuttakānañca nissayabhāvena pavattanti, tasmā tesampi iddhipādabhāvo	1834	
PA_tika-abh02_t:1834_4	vutto. So pana nissayabhāvo sampayogāvinābhāvīti āha “tadantogadhattā”ti, sampayuttakantogadhattāti	1834	
PA_tika-abh02_t:1834_5	attho. Chandādīnaṃ viya sampayuttakkhandhānaṃ sabhāvato iddhibhāvo natthīti āha “iddhibhāvapariyāyo	1834	
PA_tika-abh02_t:1834_6	atthī”ti. Tena vuttaṃ “sesā sampayuttakā…pe… na attano sabhāvenā”ti. Ekadesassāti	1834	
PA_tika-abh02_t:1834_7	chandādīnaṃ. Catunnampi khandhānaṃ, chandādīnaṃ vā catunnaṃ. Punapīti “sampayuttakā	1834	
PA_tika-abh02_t:1834_8	panā”tiādiṃ sandhāyāha. Iminā catukkhandhatadekadesānaṃ iddhibhāvadīpanena.	1834	
PA_tika-abh02_t:1835_0	Pubbe vuttato vacanakkamena aññanti āha “apubbanti katvā”ti. Kenaṭṭhena iddhi paṭilābho,	1835	
PA_tika-abh02_t:1835_1	kenaṭṭhena pādo pubbabhāgoti yathākkamaṃ yojanā. Yadi patiṭṭhānaṭṭhena pādo, nissayiddhipādoyeva	1835	
PA_tika-abh02_t:1835_2	vutto siyā, na upāyiddhipādoti āha “upāyo cā”tiādi. Sabbatthāti suttantabhājanīye,	1835	
PA_tika-abh02_t:1835_3	abhidhammabhājanīye ca. Tenāha “suttantabhājanīye hī”tiādi. Samādhivisesanabhāvenāti	1835	
PA_tika-abh02_t:1835_4	“chandādhipati, chandahetuko, chandādhiko vā samādhi chandasamādhī”tiādinā samādhissa	1835	
PA_tika-abh02_t:1835_5	visesanabhāvena. “Samādhisevanavasenā”ti ca pāṭho. Tattha samādhisevanavasenāti chandādhike	1835	
PA_tika-abh02_t:1835_6	adhipatiṃ karitvā samādhissa āsevanavasena. Upāyabhūtānanti “chandavato ce samādhi	1835	
PA_tika-abh02_t:1835_7	ijjhati, mayheva ijjhatī”ti samādhiāsevanāya upāyabhūtānaṃ.	1835	
PA_tika-abh02_t:1836	Suttantabhājanīyavaṇṇanā niṭṭhitā.	183	
PA_tika-abh02_t:1837	2. Abhidhammabhājanīyavaṇṇanā	183	
PA_tika-abh02_t:1838_0	444. Sādhipativārāni aṭṭhasatāni, tesu paccekaṃ cattāro iddhipādā na sambhavantīti	1838	
PA_tika-abh02_t:1838_1	āha “sādhipativārānaṃ paripuṇṇānaṃ abhāvā”ti. Tattha kāraṇamāha “na hi adhipatīnaṃ	1838	
PA_tika-abh02_t:1838_2	adhipatayo vijjantī”ti. Yadi hi adhipatī siyuṃ sādhipatīti iddhipādabhedena dvattiṃsa	1838	
PA_tika-abh02_t:1838_3	nayasatāni, suddhikāni aṭṭhāti cattāri nayasahassāni bhaveyyuṃ, taṃ pana natthīti	1838	
PA_tika-abh02_t:1838_4	adhippāyo. Yattakā pana nayā idha labbhanti, taṃ dassetuṃ “ekekasmiṃ panā”tiādi vuttaṃ.	1838	
PA_tika-abh02_t:1838_5	Suddhikāni aṭṭha nayasatāni sādhipatikānipi aṭṭhevāti catunnaṃ maggānaṃ vasena soḷasa nayasatāni.	1838	
PA_tika-abh02_t:1839	Abhidhammabhājanīyavaṇṇanā niṭṭhitā.	183	
PA_tika-abh02_t:1840	3. Pañhapucchakavaṇṇanā	184	
PA_tika-abh02_t:1841_0	Sayaṃ jeṭṭhakabhāvena pavattanato cattāro adhipatayo aññamaññaṃ garuṃ na karonti.	1841	
PA_tika-abh02_t:1841_1	Tasmā “cattāro iddhipādā na maggādhipatino”ti vuttā. Tenāha “aññamaññassa pana adhipatayo	1841	
PA_tika-abh02_t:1841_2	na bhavantī”ti. Etamatthanti “adhipatayo aññamaññassa adhipatī na bhavantī”ti etamatthaṃ.	1841	
PA_tika-abh02_t:1841_3	Adhipatinoti adhipati bhavituṃ samatthassa. Adhipatiṃ na karontīti adhipatiṃ katvā	1841	
PA_tika-abh02_t:1841_4	garuṃ katvā nappavattanti. Adhipatīnaṃ sahabhāveti adhipatikiccakaraṇena sahapavattiyaṃ.	1841	
PA_tika-abh02_t:1841_5	“Avīmaṃsādhipatikassa maggassa abhāvā”ti idaṃ “adhipatitāsamatthā dhammā adhipatibhāveneva	1841	
PA_tika-abh02_t:1841_6	pavatteyyu”nti dosāropanavasenāha, na yathādhigatavasena. Adhipatidhammānañhi pubbābhisaṅkhāre	1841	
PA_tika-abh02_t:1841_7	sati adhipatibhāvena pavatti, na aññathāti sahabhāvepi tadabhāvaṃ sandhāya visesanaṃ	1841	
PA_tika-abh02_t:1841_8	na kattabbaṃ siyāti sakkā vattuṃ. Aññamaññādhipatikaraṇabhāveti aññamaññaṃ adhipatiṃ	1841	
PA_tika-abh02_t:1841_9	katvā pavattiyaṃ. Vīmaṃsādhipatikattavacananti vīmaṃsādhipatikabhāvassa vacanaṃ.	1841	
PA_tika-abh02_t:1841_10	Na vattabbaṃ siyā sabbesampi adhipatīnaṃ sādhipatikattāti adhippāyo. Sahabhāvo paṭikkhitto	18411	
PA_tika-abh02_t:1841_11	eva sādhipatibhāvassa anekaṃsikatāvacanato.	18411	
PA_tika-abh02_t:1842	Pañhapucchakavaṇṇanā niṭṭhitā.	184	
PA_tika-abh02_t:1843	Iddhipādavibhaṅgavaṇṇanā niṭṭhitā.	184	
PA_tika-abh02_t:1844	10. Bojjhaṅgavibhaṅgo	184	
PA_tika-abh02_t:1845	1. Suttantabhājanīyaṃ	184	
PA_tika-abh02_t:1846	Paṭhamanayavaṇṇanā	184	
PA_tika-abh02_t:1847_0	466. Patiṭṭhānaṃ idha saṃsāre avaṭṭhānaṃ, tassa mūlaṃ kilesāti āha “kilesavasena	1847	
PA_tika-abh02_t:1847_1	patiṭṭhāna”nti. Patiṭṭhānāya pana byāpārāpatti kammanti vuttaṃ “abhisaṅkhāravasena	1847	
PA_tika-abh02_t:1847_2	āyūhanā”ti. Yasmā kilesesu taṇhādiṭṭhiyo taṇhādiṭṭhicaritānaṃ visesato saṃsāranāyikā,	1847	
PA_tika-abh02_t:1847_3	kilesasahitameva ca kammaṃ patiṭṭhānāya hoti, na kevalaṃ, tasmā vuttaṃ “taṇhādiṭṭhīhi…pe…	1847	
PA_tika-abh02_t:1847_4	āyūhanā”ti. Tathā taṇhāya bhavassādabhāvato, diṭṭhiyā vibhavābhinandanabhūtāya vibhavābhisaṅkharaṇabhāvato	1847	
PA_tika-abh02_t:1847_5	“taṇhāvasena patiṭṭhānaṃ, diṭṭhivasena āyūhanā”ti vuttaṃ. Diṭṭhīsupi antomukhappavattāya	1847	
PA_tika-abh02_t:1847_6	bhavadiṭṭhiyā visesato saṃsāre avaṭṭhānaṃ, yato olīyanāti vuccatīti āha “sassatadiṭṭhiyā	1847	
PA_tika-abh02_t:1847_7	patiṭṭhāna”nti. Bahimukhappavattāpi vibhavadiṭṭhi bhavābhisaṅkharaṇaṃ nātivattatīti	1847	
PA_tika-abh02_t:1847_8	vuttaṃ “ucchedadiṭṭhiyā āyūhanā”ti. Layāpatti yathāraddhassa ārambhassa aniṭṭhānaṃ	1847	
PA_tika-abh02_t:1847_9	antosaṅkocabhāvatoti āha “līnavasena patiṭṭhāna”nti. Uddhatāpatti anupāyabhūtā byāpārāpatti	1847	
PA_tika-abh02_t:1847_10	asaṅkocabhāvatoti vuttaṃ “uddhaccavasena āyūhanā”ti. Tathā kosajjapakkhikattā ca	18471	
PA_tika-abh02_t:1847_11	kāmasukhānuyogassa uddhaccapakkhikattā ca attakilamathānuyogassa tadubhayavasena	18471	
PA_tika-abh02_t:1847_12	patiṭṭhānāyūhanā vuttā, itaraṃ vuttanayānusārena veditabbaṃ. Idhāti imissā sammohavinodaniyā.	18471	
PA_tika-abh02_t:1847_13	Avuttānanti “kilesavasena patiṭṭhāna”ntiādīnaṃ vasena veditabbā patiṭṭhānāyūhanāti yojanā.	18471	
PA_tika-abh02_t:1848_0	Samappavatte dhammeti līnuddhaccavirahena samappavatte sampayuttadhamme. Paṭisañcikkhatīti	1848	
PA_tika-abh02_t:1848_1	patirūpaṃ saṅkaleti gaṇeti tuleti. Tenāha “upapattito ikkhatī”ti. Tadākāroti paṭisaṅkhānākāro	1848	
PA_tika-abh02_t:1848_2	upapattito ikkhanākāro. Evañca katvāti paṭisaṅkhānasabhāvattā eva upekkhāsambojjhaṅgassa.	1848	
PA_tika-abh02_t:1848_3	Pacchimapacchimakāraṇabhāvoti pacchimassa pacchimassa kāraṇabhāvo. Purimaṃ purimañhi	1848	
PA_tika-abh02_t:1848_4	pacchimassa pacchimassa visesapaccayoti.	1848	
PA_tika-abh02_t:1849_0	467. Aviparītakāyādisabhāvaggahaṇasamatthatāya balavatī eva sati. Paññā gahitā satinepakkenāti	1849	
PA_tika-abh02_t:1849_1	attho. Evaṃcittoti evaṃ lābhasakkārasilokasannissitacitto. Cirakatavattādivasenāti	1849	
PA_tika-abh02_t:1849_2	cirakatavattādisīsena. “Vutto”ti imināpi “katvā āha kāyaviññattiṃ…pe… koṭṭhāsa”nti yojanā.	1849	
PA_tika-abh02_t:1850_0	Paresanti na anantarānaṃ. Sabbesaṃ…pe… yojetabbā “sabbe bojjhaṅgā sabbesaṃ paccayavisesā	1850	
PA_tika-abh02_t:1850_1	hontiyevā”ti. Kāmetīti kāmo, assādanavasena āmasatīti āmisaṃ, kāmova āmisanti kāmāmisaṃ,	1850	
PA_tika-abh02_t:1850_2	kilesakāmo. Vatthukāmo pana āmasīyatīti āmisaṃ. Evaṃ sesadvayampi. Tesu lokīyanti	1850	
PA_tika-abh02_t:1850_3	ettha sukhavisesāti loko, upapattiviseso. Vaṭṭaṃ saṃsāro. Kāmassādavasena pavatto	1850	
PA_tika-abh02_t:1850_4	lobho kāmāmisaṃ. Bhavavisesapatthanāvasena pavatto lokāmisaṃ. Vibhavo nāma kimatthiyo,	1850	
PA_tika-abh02_t:1850_5	ko vā taṃ abhipattheyyāti vaṭṭānugedhabhūto lobho vaṭṭāmisanti ca vadanti. Tadārammaṇanti	1850	
PA_tika-abh02_t:1850_6	tassā taṇhāya ārammaṇaṃ, rūpādi. Lokadhammā lābhādayo. Vuttāvasesā sabbāva taṇhā saṃsārajanako rāgo.	1850	
PA_tika-abh02_t:1851	Paṭhamanayavaṇṇanā niṭṭhitā.	185	
PA_tika-abh02_t:1852	Dutiyanayavaṇṇanā	185	
PA_tika-abh02_t:1853_0	468-9. Sabbe sattāti kāmabhavādīsu, saññībhavādīsu, ekavokārabhavādīsu ca sabbabhavesu	1853	
PA_tika-abh02_t:1853_1	sabbe sattā. Āhārato ṭhiti etesanti āhāraṭṭhitikā, paccayaṭṭhitikā. Yena paccayena	1853	
PA_tika-abh02_t:1853_2	te tiṭṭhanti, so ekova dhammo ñātapariññāsaṅkhātāya “āhāraṭṭhitikā”ti abhiññāya abhiññeyyo.	1853	
PA_tika-abh02_t:1853_3	Dve dhātuyoti saṅkhatāsaṅkhatadhātuyo. Tisso dhātuyoti kāmadhāturūpadhātuarūpadhātuyo.	1853	
PA_tika-abh02_t:1853_4	Pañca vimuttāyatanānīti “idha, bhikkhave, bhikkhuno satthā dhammaṃ deseti aññataro	1853	
PA_tika-abh02_t:1853_5	vā garuṭṭhāniyo”tiādinā āgatāni vimuccanakāraṇāni. Anuttariyānīti dassanānuttariyādīni	1853	
PA_tika-abh02_t:1853_6	cha anuttariyāni. Niddasavatthūnīti yehi kāraṇehi niddaso hoti, tāni niddasavatthūni	1853	
PA_tika-abh02_t:1853_7	nāma. Desanāmattañcetaṃ. Khīṇāsavo hi dasavasso hutvā parinibbuto puna dasavasso	1853	
PA_tika-abh02_t:1853_8	na hoti. Na kevalañca dasavasso, navavassopi…pe… ekamuhuttikopi na hotiyeva puna	1853	
PA_tika-abh02_t:1853_9	paṭisandhiyā abhāvā, aṭṭhuppattivasena panevaṃ vuttaṃ. Tāni pana “idha, bhikkhu,	1853	
PA_tika-abh02_t:1853_10	sikkhāsamādāne tibbacchando hotī”tiādinā sutte āgatāniyeva. “Sammādiṭṭhissa purisapuggalassa	18531	
PA_tika-abh02_t:1853_11	micchādiṭṭhi nijjiṇṇā hotī”tiādīni dasa nijjaravatthūni. Khandhādayoti khandhāyatanadhātādayo.	18531	
PA_tika-abh02_t:1853_12	Vinandhananti “bhavādivinandhanaṭṭhena vānaṃ vuccati taṇhā”ti dasseti. Gamananti	18531	
PA_tika-abh02_t:1853_13	assādanavasena ārammaṇe pavattimāha. Tena vuttaṃ “piyarūpasātarūpesū”ti.	18531	
PA_tika-abh02_t:1854_0	Vipassanāsahagatanti veditabbaṃ viññattisamuṭṭhāpakattā. “Maggaṃ appattaṃ kāyikaṃ	1854	
PA_tika-abh02_t:1854_1	vīriya”nti visesetvā vuttattā pana lokuttaravīriyampi pariyāyena kāyikaṃ nāma atthīti dīpitaṃ hoti.	1854	
PA_tika-abh02_t:1855_0	Rūpāvacare pītisambojjhaṅgoti na vuccatīti āha “rūpāvacare…pe… paṭikkhittā”ti. Yathā	1855	
PA_tika-abh02_t:1855_1	vipassanāsahagatā pīti pariyāyena “pītisambojjhaṅgo”ti vuccati, evaṃ rūpāvacare pīti	1855	
PA_tika-abh02_t:1855_2	nibbedhabhāgiyā vattabbā siyā. Evaṃ labbhamānāpi alabbhamānaṃ upādāya na vuttā. “Avitakkaavicārā”ti	1855	
PA_tika-abh02_t:1855_3	visesanaṃ santapaṇītāya pītiyā dassanatthaṃ. Bojjhaṅgabhūtāti pariyāyabojjhaṅgabhūtā.	1855	
PA_tika-abh02_t:1855_4	Avitakkaavicāro pīti…pe… na vutto savitakkasavicārattā tassa. Na hi kāmāvacarā avitakkaavicārā pīti atthi.	1855	
PA_tika-abh02_t:1856_0	Idha vutto pariyāyenāti attho. Maggapaṭivedhānulomanato vipassanāya viya pādakajjhānesupi	1856	
PA_tika-abh02_t:1856_1	satiādayo “bojjhaṅgā”tveva vuccantīti āha “nibbedhabhāgiyattā na paṭikkhipitabbo”ti.	1856	
PA_tika-abh02_t:1856_2	Evaṃ kasiṇajjhānādīsu bojjhaṅge uddharantānaṃ adhippāyaṃ vatvā anuddharantānaṃ adhippāyaṃ	1856	
PA_tika-abh02_t:1856_3	vattuṃ “anuddharantā panā”tiādimāha. Te hi āsannekantakiccanibbattīhi vipassanākkhaṇe	1856	
PA_tika-abh02_t:1856_4	bojjhaṅge uddharanti, na jhānakkhaṇe tadabhāvato. Tenāha “vipassanākiccassa viya…pe…	1856	
PA_tika-abh02_t:1856_5	na uddharantī”ti. Kasiṇanissando arūpānīti āha “tadāyattānī”ti.	1856	
PA_tika-abh02_t:1857	Dutiyanayavaṇṇanā niṭṭhitā.	185	
PA_tika-abh02_t:1858	Tatiyanayavaṇṇanā	185	
PA_tika-abh02_t:1859_0	470-1. Vossajjanaṃ pahānaṃ vossaggo, vossajjanaṃ vā vissaṭṭhabhāvo nirāsaṅkānuppavesoti	1859	
PA_tika-abh02_t:1859_1	āha “vossaggasaddo…pe… duvidhatā vuttā”ti. Vipassanākkhaṇe tadaṅgatanninnappakārena,	1859	
PA_tika-abh02_t:1859_2	maggakkhaṇe samucchedatadārammaṇakaraṇappakārena.	1859	
PA_tika-abh02_t:1860	Tatiyanayavaṇṇanā niṭṭhitā.	186	
PA_tika-abh02_t:1861	Suttantabhājanīyavaṇṇanā niṭṭhitā.	186	
PA_tika-abh02_t:1862	2. Abhidhammabhājanīyavaṇṇanā	186	
PA_tika-abh02_t:1863_0	472. Upekkhanamupekkhāsambojjhaṅgassa sabhāvo, so ca samādhivīriyasambojjhaṅgo viya	1863	
PA_tika-abh02_t:1863_1	sampayuttānaṃ ūnādhikabhāvabyāvaṭo ahutvā tesaṃ anūnānadhikabhāve majjhattākārappavattīti	1863	
PA_tika-abh02_t:1863_2	imamatthaṃ āha “upekkhanavasenā”tiādinā. Tattha upapattito ikkhananti paṭisaṅkhānamāha.	1863	
PA_tika-abh02_t:1864	Abhidhammabhājanīyavaṇṇanā niṭṭhitā.	186	
PA_tika-abh02_t:1865	Bojjhaṅgavibhaṅgavaṇṇanā niṭṭhitā.	186	
PA_tika-abh02_t:1866	11. Maggaṅgavibhaṅgo	186	
PA_tika-abh02_t:1867	2. Abhidhammabhājanīyavaṇṇanā	186	
PA_tika-abh02_t:1868_0	490. Abhidhammeti dhammasaṅgahe. So hi nibbattitābhidhammadesanā, na vibhaṅgadesanā	1868	
PA_tika-abh02_t:1868_1	viya suttantanayavimissā. Ariyopapadataṃ na karoti vināpi tenassa ariyabhāvasiddhito.	1868	
PA_tika-abh02_t:1868_2	Tenāha aṭṭhakathāyaṃ “yathā hī”tiādi.	1868	
PA_tika-abh02_t:1869_0	493. “Lokiyakālenā”ti idaṃ pubbabhāgabhāvanānubhāvena kiccātirekasiddhīti dassanatthaṃ	1869	
PA_tika-abh02_t:1869_1	vuttaṃ. Etesanti sammādiṭṭhiādīnaṃ. Appahāne, pahāne ca ādīnavānisaṃsavibhāvanādinā	1869	
PA_tika-abh02_t:1869_2	visesappaccayattā sammādiṭṭhiādīni micchāvācādīni pajahāpentīti vuttāni. Micchāvācādito	1869	
PA_tika-abh02_t:1869_3	nivatti sammāvācādikiriyāti vuttaṃ “sammāvācādikiriyā hi viratī”ti. Sammādiṭṭhiādayo	1869	
PA_tika-abh02_t:1869_4	viya na kārāpakabhāvena, taṃsamaṅgīpuggalo viya na kattubhāvena. Lokuttarakkhaṇepīti	1869	
PA_tika-abh02_t:1869_5	na kevalaṃ lokiyakkhaṇeyeva, atha kho lokuttarakkhaṇepi.	1869	
PA_tika-abh02_t:1870	Khandhopadhiṃ vipaccatīti paṭisandhidāyikaṃ sandhāyāha. Tattha vipaccatīti pavattivipākadāyikaṃ.	187	
PA_tika-abh02_t:1871_0	Ekekanti “tattha katamā sammādiṭṭhī”tiādinā ekekaṃ aṅgaṃ pucchitvā. Tassa tassevāti	1871	
PA_tika-abh02_t:1871_1	ekekaaṅgasseva, na aṅgasamudāyassa. Saha pana pucchitvāti “tattha katamo pañcaṅgiko	1871	
PA_tika-abh02_t:1871_2	maggo”ti pucchitvā. Ekato vissajjanapaṭiniddesattāti yadipi “tattha katamā sammādiṭṭhi?	1871	
PA_tika-abh02_t:1871_3	Yā paññā”tiādinā vissajjanaṃ kataṃ, “tattha katamo pañcaṅgiko maggo”ti pana ekato	1871	
PA_tika-abh02_t:1871_4	katāya pucchāya vissajjanavasena paṭiniddesabhāvato na pāṭiyekkaṃ pucchāvissajjanaṃ	1871	
PA_tika-abh02_t:1871_5	nāma hoti. Kasmā panettha pañcaṅgikavāre eva pāṭiyekkaṃ pucchāvissajjanaṃ kataṃ,	1871	
PA_tika-abh02_t:1871_6	na aṭṭhaṅgikavāreti codanaṃ sandhāyāha “tatthā”tiādi. Ekekamukhāyāti sammādiṭṭhiādimukhāya.	1871	
PA_tika-abh02_t:1871_7	Tena vuttaṃ “ariyaṃ vo, bhikkhave, sammādiṭṭhiṃ desessāmi saupanisaṃ saparikkhāra”ntiādi.	1871	
PA_tika-abh02_t:1871_8	Pubbasuddhiyā sijjhanti. Tathā hi vuttaṃ “pubbeva kho panassa kāyakammaṃ vacīkammaṃ	1871	
PA_tika-abh02_t:1871_9	ājīvo suparisuddho hotī”ti, tasmā sammāvācādimukhā bhāvanā natthīti adhippāyo. Tenāha	1871	
PA_tika-abh02_t:1871_10	“na maggassa upacārenā”ti.	18711	
PA_tika-abh02_t:1872	Abhidhammabhājanīyavaṇṇanā niṭṭhitā.	187	
PA_tika-abh02_t:1873	Maggaṅgavibhaṅgavaṇṇanā niṭṭhitā.	187	
PA_tika-abh02_t:1874	12. Jhānavibhaṅgo	187	
PA_tika-abh02_t:1875	1. Suttantabhājanīyaṃ	187	
PA_tika-abh02_t:1876	Mātikāvaṇṇanā	187	
PA_tika-abh02_t:1877_0	508. Pātimokkhasaṃvarādīti ādi-saddena indriyesu guttadvāratā, bhojane mattaññutā,	1877	
PA_tika-abh02_t:1877_1	satisampajaññaṃ, jāgariyānuyogoti evamādike saṅgaṇhāti. Asubhānussatiyoti asubhajhānāni,	1877	
PA_tika-abh02_t:1877_2	anussatijhānāni ca. Sati samaṇabhāvakarapubbabhāgakaraṇīyasampattiyaṃ samaṇabhāvopi	1877	
PA_tika-abh02_t:1877_3	siddhoyeva hotīti āha “suññā…pe… dassetī”ti. Kāraṇe hi siddhe phalampi siddhameva	1877	
PA_tika-abh02_t:1877_4	hotīti. Sikkhāpadānaṃ sarūpaṃ, sikkhitabbākāraṃ, saṅkhepato vibhāgañca dassetuṃ “sikkhāpadesū”tiādi	1877	
PA_tika-abh02_t:1877_5	vuttaṃ. Tattha nāmakāyādivasenāti nāmakāyapadakāyabyañjanakāyavasena vuttesu. Iminā	1877	
PA_tika-abh02_t:1877_6	sikkhāpadānaṃ sikkhāya adhigamūpāyabhūtapaññattisabhāvataṃ dasseti. Tesu sikkhitabbākāro	1877	
PA_tika-abh02_t:1877_7	satthuāṇānatikkamoyevāti āha “vaca…pe… tabbesū”ti. Sikkhākoṭṭhāsesūti vuttappabhedesu	1877	
PA_tika-abh02_t:1877_8	adhisīlasikkhābhāgesu. Tesu samādānameva sikkhitabbākāroti vuttaṃ “paripūraṇavasena	1877	
PA_tika-abh02_t:1877_9	sikkhitabbesū”ti. Sikkhāpadekadesabhūtāti sikkhāpadasamudāyassa avayavabhūtā. Bhikkhusikkhā	1877	
PA_tika-abh02_t:1877_10	hi idhādhippetā “idha bhikkhū”ti vuttattā. Tathā hi vakkhati “sesasikkhā pana atthuddhāravasena	18771	
PA_tika-abh02_t:1877_11	sikkhāsaddassa atthadassanatthaṃ vuttā”ti.	18771	
PA_tika-abh02_t:1878	Mātikāvaṇṇanā niṭṭhitā.	187	
PA_tika-abh02_t:1879	Niddesavaṇṇanā	187	
PA_tika-abh02_t:1880_0	509. Diṭṭhattāti sayambhūñāṇena sacchikatattā. Khantiādīsupi eseva nayo. Sayambhūñāṇena	1880	
PA_tika-abh02_t:1880_1	sacchikaraṇavaseneva hi bhagavato khamanaruccanādayo, na aññesaṃ viya anussavākāraparivitakkādimukhena.	1880	
PA_tika-abh02_t:1880_2	Aviparītaṭṭho ekantaniyyānaṭṭhena veditabbo. Sikkhiyamānoti sikkhāya paṭipajjiyamāno.	1880	
PA_tika-abh02_t:1880_3	Sikkhitabbāni sikkhāpadānīti sikkhāpadapāḷiṃ vadati. Khandhattayanti sīlādikkhandhattayaṃ.	1880	
PA_tika-abh02_t:1880_4	“Sabbapāpassa…pe… buddhāna sāsana”nti vacanato āha “anusāsanadānabhūtaṃ sikkhattaya”nti.	1880	
PA_tika-abh02_t:1881_0	Sammādiṭṭhiyā paccayattāti maggasammādiṭṭhiyā ekantahetubhāvato. Ettha ca sammādiṭṭhīti	1881	
PA_tika-abh02_t:1881_1	kammassakatāsammādiṭṭhi, kammapathasammādiṭṭhi ca. Phalakāraṇopacārehīti phalūpacārena	1881	
PA_tika-abh02_t:1881_2	sammādiṭṭhipaccayattā, kāraṇūpacārena sammādiṭṭhipubbaṅgamattā. Kusaladhammehi attano	1881	
PA_tika-abh02_t:1881_3	ekadesabhūtehīti sammādiṭṭhidhamme sandhāyāha. Kusalapaññāviññāṇānaṃ vā pajānanavijānanavasena	1881	
PA_tika-abh02_t:1881_4	dassanaṃ diṭṭhīti. Tena avayavadhammena samudāyassa upacaritataṃ dasseti. Vinayanakiriyattāti	1881	
PA_tika-abh02_t:1881_5	desanābhūtaṃ sikkhattayamāha. Dhammenāti dhammato anapetena. Avisamasabhāvenāti avisamena	1881	
PA_tika-abh02_t:1881_6	sabhāvena, samenāti attho.	1881	
PA_tika-abh02_t:1882	510. Anaññatthenāti garahādiaññattharahitena sakatthena. Bhinnapaṭadhareti bhikkhusāruppavasena pañcakhaṇḍādinā chedena chinnacīvaradhare.	188	
PA_tika-abh02_t:1883	Bhedanapariyāyavasena vuttaṃ, tasmā kilesānaṃ pahānā kilesānaṃ bhedā bhikkhūti vuttaṃ hoti.	188	
PA_tika-abh02_t:1884	Guṇavasenāti sekkhadhammādiguṇānaṃ vasena. Tena bhāvatthato bhikkhusaddo dassito hoti.	188	
PA_tika-abh02_t:1885_0	Idaṃ dvayanti “ettha cā”tiādinā parato saṅgahadassanavasena vuttaṃ “sekkho”tiādikaṃ	1885	
PA_tika-abh02_t:1885_1	vacanadvayaṃ. Imināti “sekkho bhikkhu bhinnattā pāpakāna”nti padānaṃ atthadassanena.	1885	
PA_tika-abh02_t:1885_2	Na sameti sekkhaasekkhaputhujjanāsekkhadīpanato. Tadidanti paṭhamadvayaṃ. Nippariyāyadassanaṃ	1885	
PA_tika-abh02_t:1885_3	ariyānaṃ, asekkhānaṃyeva ca sekkhabhinnakilesabhāvadīpanato. Vuttoti paṭiññāvacanaṃ,	1885	
PA_tika-abh02_t:1885_4	saccaṃ vuttoti attho. Na pana idhādhippeto atthuddhāravasena dassitattā.	1885	
PA_tika-abh02_t:1886_0	Bhagavato vacananti upasampadākammavācamāha. Tadanurūpanti tadanucchavikaṃ, yathāvuttanti	1886	
PA_tika-abh02_t:1886_1	attho. Parisāvatthusīmāsampattiyo “samaggena saṅghena akuppenā”ti iminā pakāsitāti	1886	
PA_tika-abh02_t:1886_2	“ṭhānāraha”nti padassa “anūna…pe… avutta”nti ettakameva atthamāha.	1886	
PA_tika-abh02_t:1887_0	511. Avītikkamanaviratibhāvatoti avītikkamasamādānabhūtā viratīti katvā vārittasīlaṃ	1887	
PA_tika-abh02_t:1887_1	patvā virati eva padhānanti cetanāsīlassapi pariyāyatā vuttā. “Nagaravaḍḍhakī vatthuvijjācariyo”ti	1887	
PA_tika-abh02_t:1887_2	idaṃ idhādhippetanagaravaḍḍhakīdassanaṃ. Vatthuvijjā, pāsādavijjāti duvidhā hi vaḍḍhakīvijjā.	1887	
PA_tika-abh02_t:1887_3	Lehitabbanti sāyitabbaṃ. Cubitabbanti pātabbaṃ.	1887	
PA_tika-abh02_t:1888_0	Indriyasaṃvarāhārattāti indriyasaṃvarahetukattā. Pātimokkhasīlaṃ sikkhāpadasīlaṃ	1888	
PA_tika-abh02_t:1888_1	na pakatisīlādikena gayhatīti āha “pātimokkhato aññaṃ sīlaṃ kāyikaavītikkamādiggahaṇena	1888	
PA_tika-abh02_t:1888_2	gahita”nti. Taṃ pana pātimokkhasīlena na saṅgayhatīti na sakkā vattuṃ, kāyikavācasikasaṃvarassa	1888	
PA_tika-abh02_t:1888_3	tabbinimuttassa abhāvatoti dassento “iminā adhippāyena vutta”nti āha.	1888	
PA_tika-abh02_t:1889_0	Tattha pātimokkhasaddassa evaṃ attho veditabbo – kilesānaṃ balavabhāvato, pāpakiriyāya	1889	
PA_tika-abh02_t:1889_1	sukarabhāvato, puññakiriyāya ca dukkarabhāvato bahukkhattuṃ apāyesu patanasīloti	1889	
PA_tika-abh02_t:1889_2	pātī, puthujjano, aniccatāya vā bhavādīsu kammavegakkhitto ghaṭiyantaṃ viya anavaṭṭhānena	1889	
PA_tika-abh02_t:1889_3	paribbhamanato gamanasīloti pātī, maraṇavasena vā tamhi tamhi sattanikāye attabhāvassa	1889	
PA_tika-abh02_t:1889_4	pātanasīloti pātī, sattasantāno, cittameva vā. Taṃ pātinaṃ saṃsāradukkhato mokkhetīti	1889	
PA_tika-abh02_t:1889_5	pātimokkhaṃ. Cittassa hi vimokkhena sattopi “vimutto”ti vuccati. Vuttañhi “cittavodānā	1889	
PA_tika-abh02_t:1889_6	visujjhantī”ti, “anupādāya āsavehi cittaṃ vimutta”nti ca. Atha vā avijjādinā hetunā	1889	
PA_tika-abh02_t:1889_7	saṃsāre patati gacchati pavattatīti pātī. “Avijjānīvaraṇānaṃ sattānaṃ taṇhāsaṃyojanānaṃ	1889	
PA_tika-abh02_t:1889_8	sandhāvataṃ saṃsarata”nti hi vuttaṃ. Tassa pātino sattassa taṇhādisaṃkilesattayato	1889	
PA_tika-abh02_t:1889_9	mokkho etenāti pātimokkhaṃ. “Kaṇṭhekāḷo”tiādīnaṃ viya tassa samāsasiddhi veditabbā.	1889	
PA_tika-abh02_t:1890_0	Atha vā pāteti vinipāteti dukkheti pāti, cittaṃ. Vuttañhi “cittena nīyati loko, cittena	1890	
PA_tika-abh02_t:1890_1	parikassatī”ti. Tassa pātino mokkho etenāti pātimokkhaṃ. Patati vā etena apāyadukkhe	1890	
PA_tika-abh02_t:1890_2	vā saṃsāradukkhe vāti pātī, taṇhādisaṃkileso. Vuttañhi “taṇhā janeti purisaṃ, taṇhādutiyo	1890	
PA_tika-abh02_t:1890_3	puriso”ti ca ādi. Tato mokkhoti pātimokkhaṃ.	1890	
PA_tika-abh02_t:1891_0	Atha vā patati etthāti pātīni, cha ajjhattikabāhirāni āyatanāni. Vuttañhi “chasu	1891	
PA_tika-abh02_t:1891_1	loko samuppanno, chasu kubbati santhava”nti. Tato chaajjhattikabāhirāyatanasaṅkhātato	1891	
PA_tika-abh02_t:1891_2	pātito mokkhoti pātimokkhaṃ.	1891	
PA_tika-abh02_t:1892	Atha vā pāto vinipāto assa atthīti pātī, saṃsāro, tato mokkhoti pātimokkhaṃ.	189	
PA_tika-abh02_t:1893_0	Atha vā sabbalokādhipatibhāvato dhammissaro bhagavā “patī”ti vuccati, muccati etenāti	1893	
PA_tika-abh02_t:1893_1	mokkho, patino mokkho tena paññattattāti patimokkho, patimokkho eva pātimokkhaṃ.	1893	
PA_tika-abh02_t:1893_2	Sabbaguṇānaṃ vā mūlabhāvato uttamaṭṭhena pati ca so yathāvuttenatthena mokkho cāti	1893	
PA_tika-abh02_t:1893_3	patimokkho, patimokkho eva pātimokkhaṃ. Tathā hi vuttaṃ “pātimokkhanti mukhametaṃ	1893	
PA_tika-abh02_t:1893_4	pamukhameta”nti vitthāro.	1893	
PA_tika-abh02_t:1894_0	Atha vā pa-iti pakāre, atīti accantatthe nipāto, tasmā pakārehi accantaṃ mokkhetīti	1894	
PA_tika-abh02_t:1894_1	pātimokkhaṃ. Idañhi sīlaṃ sayaṃ tadaṅgavasena, samādhisahitaṃ paññāsahitañca vikkhambhanavasena	1894	
PA_tika-abh02_t:1894_2	samucchedavasena ca accantaṃ mokkheti mocetīti pātimokkhaṃ. Pati pati mokkhoti vā	1894	
PA_tika-abh02_t:1894_3	patimokkho, tamhā tamhā vītikkamadosato paccekaṃ mokkhoti attho, patimokkhoyeva pātimokkhaṃ.	1894	
PA_tika-abh02_t:1894_4	Mokkho vā nibbānaṃ, tassa mokkhassa paṭibimbabhūtoti patimokkhaṃ. Sīlasaṃvaro hi	1894	
PA_tika-abh02_t:1894_5	nibbedhabhāgiyo sūriyassa aruṇuggamanaṃ viya nibbānassa udayabhūto tappaṭibhāgo viya	1894	
PA_tika-abh02_t:1894_6	hoti yathārahaṃ kilesanibbāpanatoti patimokkhaṃ, patimokkhaṃyeva pātimokkhaṃ.	1894	
PA_tika-abh02_t:1895_0	Atha vā mokkhaṃ pati vattati, mokkhābhimukhanti vā patimokkhaṃ, patimokkhaṃyeva pātimokkhanti.	1895	
PA_tika-abh02_t:1895_1	Idampi pātimokkhasaddassa mukhamattadassanameva. Sabbākaārena pana jinapātimokkho	1895	
PA_tika-abh02_t:1895_2	bhagavāva anavajjapatimokkhaṃ pātimokkhaṃ saṃvaṇṇeyya.	1895	
PA_tika-abh02_t:1896_0	513. Garubhaṇḍavissajjanakaraṇabhūtaṃ etassa atthīti garubhaṇḍavissajjanaṃ. Garubhaṇḍantarabhūtaṃ	1896	
PA_tika-abh02_t:1896_1	thāvarādi. Ūnakaṃ na vaṭṭatīti phātikammaṃ vuttaṃ. Atirekagghanakaṃ, tadagghanakameva	1896	
PA_tika-abh02_t:1896_2	vā vaṭṭatīti. Yathāvuttanti pokkharaṇito paṃsuuddharaṇādithāvarakammaṃ.	1896	
PA_tika-abh02_t:1897	Dhāreti, poseti vā paresaṃ dārake.	189	
PA_tika-abh02_t:1898_0	Gihīnaṃ kariyamānaṃ vuttaṃ, na saṅghassa, gaṇassa vāti attho. Piṇḍapaṭipiṇḍanti uttarapadalopaṃ,	1898	
PA_tika-abh02_t:1898_1	purimapade uttarapadalopañca katvā niddesoti āha “piṇḍattha”ntiādi. Ayoniso vicāraṇaṃ ayāthāvapaṭipatti.	1898	
PA_tika-abh02_t:1899	514. Gacchanti yathāsakaṃ visaye pavattantīti gāvo, cakkhādīni indriyāni.	189	
PA_tika-abh02_t:1900	Vidhunanaṃ papphoṭanaṃ, pavāhananti attho.	190	
PA_tika-abh02_t:1901_0	515. Yathā karaṇattho karaṇīyasaddo, evaṃ vikiraṇatthopi hotīti āha “vikkhipitabbānī”ti,	1901	
PA_tika-abh02_t:1901_1	viddhaṃsitabbānīti attho. Saṃyamanīyāni vā saṃyamakaraṇīyāni, “na puna evaṃ karomī”ti	1901	
PA_tika-abh02_t:1901_2	attano dahanaṃ manasā adhiṭṭhānaṃ saṃyamanaṃ, saṃyamanakaraṇīyāni saṃvarakaraṇīyānīti	1901	
PA_tika-abh02_t:1901_3	cittamattāyattā eva saṃyamasaṃvarā ācariyena adhippetāti āha “anāpattigamanīyānī”ti.	1901	
PA_tika-abh02_t:1901_4	Antevāsikatthero pana desanāpi cittuppādamanasikārehi vinā na hotīti desanāvisuddhiṃ nissaraṇaṃ vadati.	1901	
PA_tika-abh02_t:1902_0	516. “Alaṅkato cepi…pe… sa bhikkhū”tiādīsu viya idhāpi guṇato bhikkhu adhippeto.	1902	
PA_tika-abh02_t:1902_1	Tathā ca vuttaṃ “idha bhikkhūti paṭipattiyā bhikkhubhāvadassanato evamāhā”ti. Yattakaṃ	1902	
PA_tika-abh02_t:1902_2	ekena puggalena asesetvā samādātuṃ sakkā, taṃ sandhāyāha “yena samādānena sabbāpi	1902	
PA_tika-abh02_t:1902_3	sikkhā samādinnā hontī”ti yathā upasampadāpāripūriyā asesaṃ upasampannasikkhāsamādānaṃ.	1902	
PA_tika-abh02_t:1902_4	Tanti samādānaṃ. Anekesūti visuṃ visuṃ samādānesu. Yathā samādinnāya sikkhāya sabbena	1902	
PA_tika-abh02_t:1902_5	sabbaṃ avītikkamanaṃ sikkhitabbākāro, evaṃ sati vītikkame desanāgāminiyā desanā,	1902	
PA_tika-abh02_t:1902_6	vuṭṭhānagāminiyā vuṭṭhānaṃ tadupāyabhūtaṃ pārivāsikavattacaraṇādīti vuttaṃ “avīti…pe…	1902	
PA_tika-abh02_t:1902_7	ākārenā”ti. Yaṃ sikkhāpadaṃ pamādena vītikkantaṃ, taṃ sikkhiyamānaṃ na hotīti sesitaṃ	1902	
PA_tika-abh02_t:1902_8	nāma hotīti āha “vītikkamanavasena sesassā”ti.	1902	
PA_tika-abh02_t:1903_0	519. Cittaparisodhanabhāvanāti cittassa parisodhanabhūtā āvaraṇīyadhammavikkhambhikā	1903	
PA_tika-abh02_t:1903_1	samādhivipassanābhāvanā cittaparisodhanabhāvanā. Suppapariggāhakanti niddāpariggāhakaṃ.	1903	
PA_tika-abh02_t:1903_2	Idanti idaṃ abbokiṇṇabhavaṅgottaraṇasaṅkhātaṃ kiriyamayacittānaṃ appavattanaṃ suppaṃ	1903	
PA_tika-abh02_t:1903_3	nāma. Ito bhavaṅgottaraṇato. Pubbe ito kiriyamayacittappavattito parañca natthi.	1903	
PA_tika-abh02_t:1903_4	Ayaṃ kāyakilamatho, thinamiddhañca etassa suttassa paccayo.	1903	
PA_tika-abh02_t:1904_0	522. Satipaṭṭhānādayoti satipaṭṭhānasammappadhānaiddhipādā, ekacce ca maggadhammā	1904	
PA_tika-abh02_t:1904_1	saha na pavattanti, tasmā pāḷiyaṃ na vuttāti adhippāyo. Ete tāva ekasmiṃ ārammaṇe	1904	
PA_tika-abh02_t:1904_2	saha na pavattantīti na gaṇheyyuṃ, indriyabalāni kasmā na gahitānīti āha “pavatta…pe…	1904	
PA_tika-abh02_t:1904_3	hontī”ti. Evampi saddhindriyabalāni bojjhaṅgehi na saṅgayhantīti kathaṃ tesaṃ tadantogadhatāti	1904	
PA_tika-abh02_t:1904_4	codanaṃ sandhāyāha “pīti…pe… vuttattā”ti.	1904	
PA_tika-abh02_t:1905_0	523. Samantatoti sabbabhāgesu sabbesu abhikkamādīsu, sabbabhāgato vā tesu eva abhikkamādīsu	1905	
PA_tika-abh02_t:1905_1	atthānatthādisabbabhāgato sabbākārato. Sammāti aviparītaṃ yoniso. Samanti avisamaṃ,	1905	
PA_tika-abh02_t:1905_2	iṭṭhādiārammaṇe rāgādivisamarahitaṃ katvāti attho.	1905	
PA_tika-abh02_t:1906_0	Bhikkhā carīyati etthāti bhikkhācāro, bhikkhāya caraṇaṭṭhānaṃ, so eva gocaro, bhikkhāya	1906	
PA_tika-abh02_t:1906_1	caraṇameva vā sampajaññassa visayabhāvato gocaro, tasmiṃ bhikkhācāragocare. So pana	1906	
PA_tika-abh02_t:1906_2	abhikkamādibhedabhinnanti visesanavasena vuttaṃ “abhikkamādīsu panā”ti. Kammaṭṭhānasaṅkhāteti	1906	
PA_tika-abh02_t:1906_3	yogakammassa bhāvanāya pavattiṭṭhānasaṅkhāte ārammaṇe, bhāvanākammeyeva vā, yogino	1906	
PA_tika-abh02_t:1906_4	sukhavisesahetutāya vā kammaṭṭhānasaṅkhāte sampajaññassa visayabhāvena gocare. Abhikkamādīsūti	1906	
PA_tika-abh02_t:1906_5	abhikkamapaṭikkamādīsu ceva cīvarapārupanādīsu ca. Asammuyhanaṃ cittakiriyāvāyodhātuvipphāravaseneva	1906	
PA_tika-abh02_t:1906_6	tesaṃ pavatti, na aññathāti yāthāvato jānanaṃ.	1906	
PA_tika-abh02_t:1907	Kammaṭṭhānaṃ padhānaṃ katvāti cīvarapārupanādisarīrapariharaṇakiccakālepi kammaṭṭhānamanasikārameva padhānaṃ katvā.	190	
PA_tika-abh02_t:1908_0	Tasmāti yasmā ussukkajāto hutvā ativiya maṃ yācasi, yasmā ca jīvitantarāyānaṃ dujjānataṃ	1908	
PA_tika-abh02_t:1908_1	vadasi, indriyāni ca te paripākaṃ gatāni, tasmā. Tihāti nipātamattaṃ. Te tayā. Evanti	1908	
PA_tika-abh02_t:1908_2	idāni vattabbākāraṃ vadati. Sikkhitabbanti adhisīlasikkhādīnaṃ tissannampi sikkhānaṃ	1908	
PA_tika-abh02_t:1908_3	vasena sikkhanaṃ kātabbaṃ. Yathā pana sikkhitabbaṃ, taṃ dassento “diṭṭhe diṭṭhamattaṃ	1908	
PA_tika-abh02_t:1908_4	bhavissatī”tiādimāha.	1908	
PA_tika-abh02_t:1909_0	Tattha diṭṭhe diṭṭhamattanti rūpāyatane cakkhuviññāṇena diṭṭhamattaṃ. Yathā hi cakkhuviññāṇaṃ	1909	
PA_tika-abh02_t:1909_1	rūpe rūpamattameva passati, na niccādisabhāvaṃ, evaṃ sesataṃdvārikaviññāṇehipi me	1909	
PA_tika-abh02_t:1909_2	ettha diṭṭhamattameva bhavissatīti sikkhitabbanti attho. Atha vā diṭṭhe diṭṭhaṃ nāma	1909	
PA_tika-abh02_t:1909_3	cakkhuviññāṇaṃ, rūpe rūpavijānananti attho. Mattāti pamāṇaṃ. Diṭṭhaṃ mattā etassāti	1909	
PA_tika-abh02_t:1909_4	diṭṭhamattaṃ, cakkhuviññāṇamattameva me cittaṃ bhavissatīti attho. Idaṃ vuttaṃ hoti	1909	
PA_tika-abh02_t:1909_5	– yathā āpāthagate rūpe cakkhuviññāṇaṃ na rajjati na dussati na muyhati, evaṃ rāgādivirahena	1909	
PA_tika-abh02_t:1909_6	cakkhuviññāṇamattameva me javanaṃ bhavissati, cakkhuviññāṇappamāṇeneva naṃ ṭhapessāmīti.	1909	
PA_tika-abh02_t:1909_7	Atha vā diṭṭhaṃ nāma cakkhuviññāṇena diṭṭharūpaṃ. Diṭṭhe diṭṭhaṃ nāma tattheva uppannaṃ	1909	
PA_tika-abh02_t:1909_8	sampaṭicchanasantīraṇavoṭṭhabbanasaṅkhātaṃ cittattayaṃ. Yathā taṃ na rajjati na dussati	1909	
PA_tika-abh02_t:1909_9	na muyhati, evaṃ āpāthagate rūpe teneva sampaṭicchanādippamāṇena javanaṃ uppādessāmi,	1909	
PA_tika-abh02_t:1909_10	nāssa taṃ pamāṇaṃ atikkamitvā rajjanādivasena uppajjituṃ dassāmīti evamettha attho	19091	
PA_tika-abh02_t:1909_11	daṭṭhabbo. Esa nayo sutamutesu. Mutanti ca tadārammaṇaviññāṇehi saddhiṃ gandharasaphoṭṭhabbāyatanaṃ	19091	
PA_tika-abh02_t:1909_12	veditabbaṃ. Viññāte viññātamattanti ettha pana viññātaṃ nāma manodvārāvajjanena viññātārammaṇaṃ,	19091	
PA_tika-abh02_t:1909_13	tasmiṃ viññāte. Viññātamattanti āvajjanappamāṇaṃ. Yathā āvajjanaṃ na rajjati na dussati	19091	
PA_tika-abh02_t:1909_14	na muyhati, evaṃ rajjanādivasena uppajjituṃ adatvā āvajjanappamāṇeneva cittaṃ ṭhapessāmīti	19091	
PA_tika-abh02_t:1909_15	ayamettha attho. Evañhi te bāhiya sikkhitabbanti evaṃ imāya paṭipadāya tayā bāhiya	19091	
PA_tika-abh02_t:1909_16	tissannaṃ sikkhānaṃ anupavattanavasena sikkhitabbaṃ. Iti bhagavā bāhiyassa saṃkhittarucitāya	19091	
PA_tika-abh02_t:1909_17	chahi viññāṇakāyehi saddhiṃ chaḷārammaṇabhedabhinnaṃ vipassanāvisayaṃ diṭṭhādīhi	19091	
PA_tika-abh02_t:1909_18	catūhi koṭṭhāsehi vibhajitvā tatthassa ñātatīraṇapariññaṃ dasseti.	19091	
PA_tika-abh02_t:1910_0	Kathaṃ? Ettha hi rūpāyatanaṃ passitabbaṭṭhena diṭṭhaṃ nāma, cakkhuviññāṇaṃ pana saddhiṃ	1910	
PA_tika-abh02_t:1910_1	taṃdvārikaviññāṇehi dassanaṭṭhena, tadubhayampi yathāpaccayaṃ pavattamānaṃ dhammamattameva,	1910	
PA_tika-abh02_t:1910_2	na ettha koci kattā vā kāretā vā. Yato taṃ hutvā abhāvaṭṭhena aniccaṃ, udayabbayapaṭipīḷanaṭṭhena	1910	
PA_tika-abh02_t:1910_3	dukkhaṃ, avasavattanaṭṭhena anattāti kuto tattha paṇḍitassa rajjanādīnaṃ okāsoti	1910	
PA_tika-abh02_t:1910_4	ayañhettha adhippāyo. Esa nayo sutādīsupi.	1910	
PA_tika-abh02_t:1911_0	Idāni ñātatīraṇapariññāsu patiṭṭhitassa upari saha phalena pahānapariññaṃ dassetuṃ	1911	
PA_tika-abh02_t:1911_1	“yato kho te bāhiyā”tiādi āraddhaṃ. Tattha yatoti yadā, yasmā vā. Teti tava. Tatoti	1911	
PA_tika-abh02_t:1911_2	tadā, tasmā vā. Tenāti tena diṭṭhādinā, diṭṭhādipaṭibaddhena vā rāgādinā. Idaṃ vuttaṃ	1911	
PA_tika-abh02_t:1911_3	hoti – bāhiya, tava yasmiṃ kāle, yena vā kāraṇena diṭṭhādīsu mayā vuttavidhiṃ paṭipajjantassa	1911	
PA_tika-abh02_t:1911_4	aviparītasabhāvāvabodhena diṭṭhādimattaṃ bhavissati, tasmiṃ kāle, tena vā kāraṇena	1911	
PA_tika-abh02_t:1911_5	tvaṃ tena diṭṭhādipaṭibaddhena rāgādinā saha na bhavissasi, ratto vā duṭṭho vā mūḷho	1911	
PA_tika-abh02_t:1911_6	vā na bhavissasi pahīnarāgādikattā, tena vā diṭṭhādinā saha paṭibaddho na bhavissasīti.	1911	
PA_tika-abh02_t:1911_7	Tato tvaṃ, bāhiya, na tatthāti yadā, yasmā vā tvaṃ tena rāgena vā ratto, dosena vā	1911	
PA_tika-abh02_t:1911_8	duṭṭho, mohena vā mūḷho na bhavissasi, tadā, tasmā vā tvaṃ tattha diṭṭhādike na bhavissasi,	1911	
PA_tika-abh02_t:1911_9	tasmiṃ diṭṭhe vā sutamutaviññāte vā “etaṃ mama, esohamasmi, eso me attā”ti taṇhāmānadiṭṭhīhi	1911	
PA_tika-abh02_t:1911_10	allīno patiṭṭhito na bhavissasi. Ettāvatā pahānapariññaṃ matthakaṃ pāpetvā khīṇāsavabhūmi	19111	
PA_tika-abh02_t:1911_11	dassitā. Tato tvaṃ, bāhiya, nevidha, na huraṃ, na ubhayamantarenāti yadā tvaṃ, bāhiya,	19111	
PA_tika-abh02_t:1911_12	tena rāgādinā tattha diṭṭhādīsu paṭibaddho na bhavissasi, tadā tvaṃ neva idha loke,	19111	
PA_tika-abh02_t:1911_13	na paraloke, na ubhayattha hosi. Esevanto dukkhassāti kilesadukkhassa, vaṭṭadukkhassa	19111	
PA_tika-abh02_t:1911_14	ca ayameva anto ayaṃ paricchedo parivaṭumabhāvoti ayameva hi ettha attho. Ye pana	19111	
PA_tika-abh02_t:1911_15	“ubhayamantarenā”ti padaṃ gahetvā antarābhavaṃ nāma icchanti, tesaṃ taṃ micchā. Tattha	19111	
PA_tika-abh02_t:1911_16	yaṃ vattabbaṃ, taṃ parato antarābhavakathāyaṃ āvi bhavissati.	19111	
PA_tika-abh02_t:1912	Etesanti atiharaṇavītiharaṇānaṃ.	191	
PA_tika-abh02_t:1913_0	“Tattha hī”tiādinā pañcaviññāṇavīthiyaṃ puretaraṃ pavattaayonisomanasikāravasena	1913	
PA_tika-abh02_t:1913_1	āvajjanādīnaṃ ayoniso āvajjanādinā iṭṭhādiārammaṇe lobhādippavattimattaṃ hoti, na	1913	
PA_tika-abh02_t:1913_2	pana itthipurisādivikappagāho, manodvāreyeva pana so hotīti dasseti. Tassāti “itthī,	1913	
PA_tika-abh02_t:1913_3	puriso”ti rajjanādikassa. Bhavaṅgādīti bhavaṅgaāvajjanadassanāni, sampaṭicchanasantīraṇavoṭṭhabbanapañcadvārikajavanañca.	1913	
PA_tika-abh02_t:1913_4	Apubbatittaratāvasenāti apubbatāittarabhāvānaṃ vasena.	1913	
PA_tika-abh02_t:1914_0	Atiharatīti mukhadvāraṃ atikkamitvā harati. Taṃtaṃvijānananipphādakoti tassa tassa	1914	
PA_tika-abh02_t:1914_1	pariyesanādivisayassa, vijānanassa ca nipphādako. Yena hi payogena pariyesanādi nipphajjati,	1914	
PA_tika-abh02_t:1914_2	so tabbisayaṃ vijānanampi nipphādeti nāma hoti. Sammāpaṭipattinti dhammesu aviparītapaṭipattiṃ yathābhūtāvabodhaṃ.	1914	
PA_tika-abh02_t:1915_0	Gamanepīti gamanapayogepi. Atiharaṇaṃ yathāṭhitasseva kāyassa icchitadesābhimukhakaraṇaṃ.	1915	
PA_tika-abh02_t:1915_1	Gamanaṃ desantaruppatti. Vakkhamānoti “abhikkante paṭikkanteti…pe… addhāgamanavasena	1915	
PA_tika-abh02_t:1915_2	kathito. Gate ṭhite nisinneti ettha vihāre cuṇṇikapāduddhārairiyāpathavasena kathito”ti vakkhamāno viseso.	1915	
PA_tika-abh02_t:1916	Pavatteti caṅkamādīsu pavatte rūpārūpadhamme. Pariggaṇhantassa aniccādito.	191	
PA_tika-abh02_t:1917	Kāyikakiriyādinibbattakajavanaṃ phalūpacārena “kāyādikiriyāmaya”nti vuttaṃ. Kiriyāsamuṭṭhitattāti pana kāraṇūpacārena.	191	
PA_tika-abh02_t:1918	526. Kammaṭṭhānaupāsanassāti kammaṭṭhānabhāvanāya. Yogapathanti bhāvanāyoggakiriyāya pavattanamaggaṃ.	191	
PA_tika-abh02_t:1919_0	537. Kāyādīsūti kāyavedanācittadhammesu. Suṭṭhu pavattiyāti asubhānupassanādivasena	1919	
PA_tika-abh02_t:1919_1	pavattiyā. Niyyānasabhāvo sammāsatitā eva. Upaṭṭhānanti satiṃ kiccato dasseti. Ettha	1919	
PA_tika-abh02_t:1919_2	ca yathāvutto pariggaho jāto etissāti pariggahitā, taṃ pariggahitaṃ niyyānabhūtaṃ	1919	
PA_tika-abh02_t:1919_3	satiṃ katvāti attho veditabbo.	1919	
PA_tika-abh02_t:1920	542-3. Pakuppanaṃ idha vikārāpattibhāvo.	192	
PA_tika-abh02_t:1921_0	550. Tappaṭipakkhasaññāti thinamiddhapaṭipakkhasaññā. Sā atthato tadaṅgādivasena	1921	
PA_tika-abh02_t:1921_1	thinamiddhavinodanākārappavattā kusalavitakkasampayuttasaññā, tathābhūto vā cittuppādo	1921	
PA_tika-abh02_t:1921_2	saññāsīsena vuttoti veditabbo.	1921	
PA_tika-abh02_t:1922	553. Sārambhanti ārambhavantaṃ, sahārambhanti attho. Nirāvaraṇābhogā thinamiddhandhakāravigamena nirāvaraṇasamannāhārasaññā. Vivaṭā appaṭicchādanā.	192	
PA_tika-abh02_t:1923	564. Tattha tatthāti “iminā pātimokkhasaṃvarena upeto hotī”tiādīsu.	192	
PA_tika-abh02_t:1924_0	588. Yathā kenaci nikkujjitaṃ “idaṃ nāmeta”nti pakatiñāṇena na ñāyati, evaṃ sabbappakārena	1924	
PA_tika-abh02_t:1924_1	aviditaṃ nikkujjitaṃ viya hotīti āha “sabbathā aññātatā nikkujjitabhāvo”ti. Niravasesaparicchindanābhāvoti	1924	
PA_tika-abh02_t:1924_2	duviññeyyatāya niravasesato paricchinditabbatābhāvo, paricchindikābhāvo vā. Ekadeseneva	1924	
PA_tika-abh02_t:1924_3	hi gambhīraṃ ñāyati.	1924	
PA_tika-abh02_t:1925_0	Ācikkhantītiādito paribyattaṃ kathenti. Desentīti upadisanavasena vadanti, pabodhenti	1925	
PA_tika-abh02_t:1925_1	vā. Paññāpentīti pajānāpenti, saṃpakāsentīti attho. Paṭṭhapentīti pakārehi asaṅkarato	1925	
PA_tika-abh02_t:1925_2	ṭhapenti. Vivarantīti vivaṭaṃ karonti. Vibhajantīti vibhattaṃ karonti. Uttānīkarontīti	1925	
PA_tika-abh02_t:1925_3	anuttānaṃ gambhīraṃ uttānaṃ pākaṭaṃ karonti. Ettha ca “paññāpentī”tiādīhi chahi padehi	1925	
PA_tika-abh02_t:1925_4	atthapadāni dassitāni. “Ācikkhanti desentī”ti pana dvīhi padehi byañjanapadānīti	1925	
PA_tika-abh02_t:1925_5	evaṃ atthabyañjanapadasampannāya uḷārāya pasaṃsāya pasaṃsanaṃ dasseti. Yaṃ panetesu	1925	
PA_tika-abh02_t:1925_6	atthabyañjanapadesu vattabbaṃ, taṃ nettiaṭṭhakathāyaṃ vitthārato vuttameva, tasmā	1925	
PA_tika-abh02_t:1925_7	tattha vuttanayeneva veditabbaṃ.	1925	
PA_tika-abh02_t:1926_0	602. Ettheva yojetabbaṃ tassa heṭṭhābhūmisamatikkamanamukhena bhūmivisesādhigamupāyadīpanato.	1926	
PA_tika-abh02_t:1926_1	Sabbatthāpīti “rūpasaññānaṃ samatikkamā, ākāsānañcāyatanaṃ samatikkammā”ti sabbesupi	1926	
PA_tika-abh02_t:1926_2	samatikkamavacanesu.	1926	
PA_tika-abh02_t:1927_0	610. Taṃyeva ākāsaṃ phuṭaṃ viññāṇanti taṃyeva kasiṇugghāṭimākāsaṃ “ananta”nti manasikārena	1927	
PA_tika-abh02_t:1927_1	phuṭaṃ pharitvā ṭhitaṃ paṭhamāruppaviññāṇaṃ “anantaṃ viññāṇa”nti manasi karotīti	1927	
PA_tika-abh02_t:1927_2	attho. Dutiyavikappe pana sāmaññajotanā visese tiṭṭhatīti “phuṭa”nti iminā viññāṇameva	1927	
PA_tika-abh02_t:1927_3	vuttanti phuṭaṃ viññāṇanti paṭhamāruppaviññāṇamāha. Tañhi ākāsassa sapharaṇakaviññāṇaṃ.	1927	
PA_tika-abh02_t:1927_4	Viññāṇenāti ca karaṇatthe karaṇavacanaṃ, tañca dutiyāruppaviññāṇaṃ vadatīti āha “viññāṇañcāyatanaviññāṇena	1927	
PA_tika-abh02_t:1927_5	manasi karotī”ti. Tenāti paṭhamāruppaviññāṇena. Gahitākāranti anantapharaṇavasena	1927	
PA_tika-abh02_t:1927_6	gahitākāraṃ. Manasi karotīti dutiyāruppaparikammamanasikārena manasi karoti. Evanti	1927	
PA_tika-abh02_t:1927_7	yathāvuttākāraṃ kasiṇugghāṭimākāse paṭhamāruppaviññāṇena anantapharaṇavasena yo gahitākāro,	1927	
PA_tika-abh02_t:1927_8	taṃ manasi karontaṃyeva. Taṃ viññāṇanti taṃ dutiyāruppaviññāṇaṃ. Anantaṃ pharatīti	1927	
PA_tika-abh02_t:1927_9	“ananta”nti pharati, tasmā dutiyoyevattho yuttoti. “Yañhī”tiādinā yathāvuttamatthaṃ	1927	
PA_tika-abh02_t:1927_10	pākaṭaṃ karoti. Taṃpharaṇākārasahitanti tasmiṃ ākāse pharaṇākārasahitaṃ. Viññāṇanti	19271	
PA_tika-abh02_t:1927_11	paṭhamāruppaviññāṇaṃ.	19271	
PA_tika-abh02_t:1928_0	615. Pubbeti dutiyāruppaparikammakāle. Yaṃ “anantaṃ viññāṇa”nti manasi kataṃ, taṃyeva	1928	
PA_tika-abh02_t:1928_1	paṭhamāruppaviññāṇameva. Taṃyeva hi abhāveti. Ārammaṇātikkamavasena hi etā samāpattiyo laddhabbāti.	1928	
PA_tika-abh02_t:1929	Niddesavaṇṇanā niṭṭhitā.	192	
PA_tika-abh02_t:1930	Suttantabhājanīyavaṇṇanā niṭṭhitā.	193	
PA_tika-abh02_t:1931	2. Abhidhammabhājanīyavaṇṇanā	193	
PA_tika-abh02_t:1932_0	623. Catukkanaye dutiyajjhānameva yesaṃ vicāro oḷārikato na upaṭṭhāti, yesañca upaṭṭhāti,	1932	
PA_tika-abh02_t:1932_1	tesaṃ vasena dvidhā bhinditvā desitanti catukkanayato pañcakanayo nīhatoti āha “uddhaṭānaṃyeva	1932	
PA_tika-abh02_t:1932_2	catunnaṃ…pe… dassanato cā”ti.	1932	
PA_tika-abh02_t:1933	Abhidhammabhājanīyavaṇṇanā niṭṭhitā.	193	
PA_tika-abh02_t:1934	3. Pañhapucchakavaṇṇanā	193	
PA_tika-abh02_t:1935_0	640. Tīsūti paṭhamādīsu tīsu. Catukkanayena hi taṃ vuttaṃ. Evaṃkoṭṭhāsikāti appamāṇāti	1935	
PA_tika-abh02_t:1935_1	vuttā. Tenāha “lokuttarabhūtā evāti adhippāyo”ti. Paricchinnākāsa…pe… catutthānaṃ	1935	
PA_tika-abh02_t:1935_2	vaṭṭavipassanāpādakattā “sabbatthapādakacatutthe saṅgahitānī”ti vuttaṃ.	1935	
PA_tika-abh02_t:1936	Ayaṃ kathāti parittārammaṇādikathā. Heṭṭhimo ariyo uparimassa ariyassa lokuttaracittāni paṭivijjhituṃ na sakkotīti vuttaṃ “na ca…pe… sakkotī”ti.	193	
PA_tika-abh02_t:1937_0	“Kiriyato dvādasanna”nti ca pāṭho atthi. Saha vadati lokuttaraphalacatutthatāsāmaññenāti	1937	
PA_tika-abh02_t:1937_1	adhippāyo. Idha sabbasaddassa padesasabbavācibhāvato ekadesassa asambhavepi sabbatthapādakatā	1937	
PA_tika-abh02_t:1937_2	eva veditabbāti dassetuṃ “sabbattha…pe… daṭṭhabba”nti āha. Paricchinnākāsakasiṇacatutthādīnīti	1937	
PA_tika-abh02_t:1937_3	ādi-saddena ānāpānacatutthādayo saṅgahitā. Navattabbatāyāti navattabbārammaṇatāya.	1937	
PA_tika-abh02_t:1938	Nibbānañcāti vattabbaṃ tadārammaṇassāpi bahiddhārammaṇabhāvato.	193	
PA_tika-abh02_t:1939_0	“Sasantānagatampī”ti idaṃ rūpa-saddena, kamma-saddena ca sambandhitabbaṃ “sasantānagatampi	1939	
PA_tika-abh02_t:1939_1	apākaṭaṃ rūpaṃ dibbacakkhu viya sasantānagatampi apākaṭaṃ kammaṃ vibhāvetī”ti. Pākaṭe	1939	
PA_tika-abh02_t:1939_2	pana sasantānagate rūpe, kamme ca abhiññāñāṇena payojanaṃ natthīti “apākaṭa”nti visesetvā vuttaṃ.	1939	
PA_tika-abh02_t:1940	Pañhapucchakavaṇṇanā niṭṭhitā.	194	
PA_tika-abh02_t:1941	Jhānavibhaṅgavaṇṇanā niṭṭhitā.	194	
PA_tika-abh02_t:1942	13. Appamaññāvibhaṅgo	194	
PA_tika-abh02_t:1943	1. Suttantabhājanīyavaṇṇanā	194	
PA_tika-abh02_t:1944_0	642. Disādesodhināti “ekaṃ disa”ntiādidisodhinā, vihāragāmanigamanagarajanapadarajjādidesodhinā	1944	
PA_tika-abh02_t:1944_1	ca. Sattodhināti “sabbā itthiyo, sabbe purisā, ariyā, anariyā”tiādivasappavattena	1944	
PA_tika-abh02_t:1944_2	sattodhinā. Etassāti etassa padassa, padatthassa vā. Anuvattakanti adhikāravasena	1944	
PA_tika-abh02_t:1944_3	pavattakaṃ. Taṃ dvayanti tathā-saddo, iti-saddoti ubhayaṃ. “Tathā dutiya”nti hi vutte	1944	
PA_tika-abh02_t:1944_4	“tathā-saddo yathā mettāsahagatena cetasā puratthimādīsu ekaṃ disaṃ pharitvā viharati,	1944	
PA_tika-abh02_t:1944_5	tathā dutiyampi disaṃ mettāsahagatena cetasā pharitvā viharatī”ti imamatthaṃ dīpeti.	1944	
PA_tika-abh02_t:1944_6	Sesadvayepi eseva nayo. Yasmā itīti ayaṃ iti-saddo pakāratthe, evanti vuttaṃ hoti,	1944	
PA_tika-abh02_t:1944_7	tasmā “yathā mettāsahagatena cetasā ekaṃ, dutiyaṃ, tatiyaṃ, catutthaṃ disaṃ pharitvā	1944	
PA_tika-abh02_t:1944_8	viharati, evaṃ uddhaṃ, adho, tiriyaṃ mettāsahagatena cetasā pharitvā viharatī”ti	1944	
PA_tika-abh02_t:1944_9	imamatthaṃ dīpeti. Tena vuttaṃ “mettā…pe… taṃ dvaya”nti. Tassāti dvayassa. Pharaṇantarādiṭṭhānanti	1944	
PA_tika-abh02_t:1944_10	pharaṇato aññaṃ pharaṇantaraṃ, taṃ ādi yassa, taṃ pharaṇantarādi. Pharaṇantarañhetaṃ	19441	
PA_tika-abh02_t:1944_11	mettābhāvanāya, yadidaṃ vipulatā. Ādi-saddena bhummantarapaguṇabhāvādi gayhati, tassa	19441	
PA_tika-abh02_t:1944_12	pharaṇantarādino ṭhānaṃ ṭhānabhūto “vipulenā”tiādinā vuccamāno mettābhāvanāviseso.	19441	
PA_tika-abh02_t:1944_13	Vuttappakāramattaparāmasanassa tassa dvayassa aṭṭhānaṃ anokāsoti. Iti katvā iminā	19441	
PA_tika-abh02_t:1944_14	kāraṇena na vuttaṃ taṃ dvayanti attho.	19441	
PA_tika-abh02_t:1945	643. Rāgassāti kāmarāgassa. Sinehassāti puttasinehādisinehassa. Vipattiyāti rāgasinehasaṅkhātāya mettābhāvanāya vipattiyā vināsassa. Anuppattito hirottappabalena anuppajjanato.	194	
PA_tika-abh02_t:1946_0	645. Adhimuñcitvāti bhāvanācittaṃ ārammaṇe suṭṭhu vissajjetvā, taṃ panettha adhimuccanaṃ	1946	
PA_tika-abh02_t:1946_1	yasmā pharaṇavaseneva hoti, tasmā vuttaṃ “suṭṭhu pasāretvā”ti. Yasmā pana ārammaṇe	1946	
PA_tika-abh02_t:1946_2	suṭṭhu asaṃsappanavaseneva taṃ mettābhāvanāya adhimuccanaṃ hoti, tasmā “balavatā	1946	
PA_tika-abh02_t:1946_3	vā adhimokkhena adhimuccitvā”ti ca vuttaṃ.	1946	
PA_tika-abh02_t:1947	648. Etesaṃ padānaṃ sabbena sakalena disādesādibhedena avadhinā. Sabbāvadhidisādipharaṇākārehīti sabbāvadhibhūtadisādesapuggalapharaṇappakārehi.	194	
PA_tika-abh02_t:1948	650. Vighātavasenāti vikkhambhanavasena.	194	
PA_tika-abh02_t:1949	Suttantabhājanīyavaṇṇanā niṭṭhitā.	194	
PA_tika-abh02_t:1950	3. Pañhapucchakavaṇṇanā	195	
PA_tika-abh02_t:1951_0	699. Kathitānaṃ kusalādidhammānaṃ. Imasmiṃ pana appamaññāvibhaṅge kathitā appamaññā,	1951	
PA_tika-abh02_t:1951_1	tā ca sabhāvato lokiyā eva, na khandhavibhaṅgādīsu kathitā khandhādayo viya lokuttarāpīti	1951	
PA_tika-abh02_t:1951_2	ekaṃsato sabbāsaṃ appamaññānaṃ lokiyabhāvameva dīpetuṃ aṭṭhakathāyaṃ “imasmiṃ panā”tiādi	1951	
PA_tika-abh02_t:1951_3	vuttanti imamatthaṃ dassento āha “imasmiṃ pana…pe… hotī”ti.	1951	
PA_tika-abh02_t:1952	Pañhapucchakavaṇṇanā niṭṭhitā.	195	
PA_tika-abh02_t:1953	Appamaññāvibhaṅgavaṇṇanā niṭṭhitā.	195	
PA_tika-abh02_t:1954	14. Sikkhāpadavibhaṅgo	195	
PA_tika-abh02_t:1955	1. Abhidhammabhājanīyavaṇṇanā	195	
PA_tika-abh02_t:1956_0	703. Sikkhāsaṅkhātānaṃ kusaladhammānaṃ pañca sīlaṅgāni nissayabhāvena vā patiṭṭhā	1956	
PA_tika-abh02_t:1956_1	siyuṃ, upanissayabhāvena vāti tadubhayaṃ dassento āha “sampayogavasena, upanissayavasena ca okāsabhāvenā”ti.	1956	
PA_tika-abh02_t:1957_0	704. “Kammapathā evā”ti niyamassa katattā vuttaṃ “asabbasādhāraṇesū”ti. Na hi sakkā	1957	
PA_tika-abh02_t:1957_1	indriyādisādhāraṇakoṭṭhāsavasena niyamaṃ kātuṃ. Kammapathakoṭṭhāsikā eva, na jhānādikoṭṭhāsikā.	1957	
PA_tika-abh02_t:1957_2	Kammapathabhāvena āgatanti vadanti, duggatiyā, tattha uppajjanadukkhassa ca pavattiupāyabhāvatoti	1957	
PA_tika-abh02_t:1957_3	adhippāyo. Assa surāpānassa. Upakārakattaṃ sabbesaṃ. Sabhāgattaṃ micchācārassa.	1957	
PA_tika-abh02_t:1958_0	Tathāgahitasaṅkhārārammaṇatāyāti “sattaṃ avaharāmi, satte vippaṭipajjāmī”tiādinā	1958	
PA_tika-abh02_t:1958_1	sattākārena gahitasaṅkhārārammaṇatāya, na pana sattapaññattiārammaṇatāyāti adhippāyo.	1958	
PA_tika-abh02_t:1958_2	“Pañca sikkhāpadā”tiādinā tamevatthaṃ vivarati.	1958	
PA_tika-abh02_t:1959_0	Tassa tassāti yassa yassa byasanatthāya. Sayaṃ vā usuādiṃ khipati, opātakhaṇanādiṃ	1959	
PA_tika-abh02_t:1959_1	karoti, tādisaṃ mantaṃ parijappati, kammajaiddhiṃ vaḷañjeti, aññena vā taṃ sabbaṃ	1959	
PA_tika-abh02_t:1959_2	kāretīti āha “nissaggiya…pe… dve eva gahitā”ti.	1959	
PA_tika-abh02_t:1960_0	Yadipi koṭṭhāsavāre virati sarūpena nāgatā “yevāpanā”tveva vuttā, bhajāpiyamānā pana	1960	
PA_tika-abh02_t:1960_1	maggabhāvaṃyeva bhajatīti āha “viratisīlaṃ pana maggakoṭṭhāsika”nti. Sesasīlānanti	1960	
PA_tika-abh02_t:1960_2	sesaavītikkantasīlānaṃ.	1960	
PA_tika-abh02_t:1961_0	712. Abhabbaṭṭhānāti pāṇātipātādayo. Yathā pāṇātipātādayo verahetutāya veraṃ, evaṃ	1961	
PA_tika-abh02_t:1961_1	tadaññepi akusalāti vuttaṃ “taṃsabhāgatāya verabhūtāna”nti. Viratīnaṃ uppatti na	1961	
PA_tika-abh02_t:1961_2	na bhavissati sekkhānanti yojanā. “Akusalasamuṭṭhitāni cā”tiādināpi sekkhānaṃ ubhayena	1961	
PA_tika-abh02_t:1961_3	viratisabbhāvaṃyeva vibhāveti. Tassattho – yāni akusalasamuṭṭhitāni kāyakammādīni,	1961	
PA_tika-abh02_t:1961_4	tāni tesaṃ sekkhānaṃ kāyaduccaritādīnīti verāniyeva, tehi verehi tesaṃ sekkhānaṃ	1961	
PA_tika-abh02_t:1961_5	viratiyo sambhavantiyeva. Yatoti yasmā pāṇātipātādiviramitabbanippariyāyaverābhāvepi	1961	
PA_tika-abh02_t:1961_6	kāyaduccaritādiveramattato sekkhānaṃ viratisambhavato. Naphalabhūtassāpīti yathā	1961	
PA_tika-abh02_t:1961_7	phalassa maggapaṭibimbabhūtattā maggasadisaṃ sattaaṭṭhaṅgikatā siyā, evaṃ aphalabhūtassāpi	1961	
PA_tika-abh02_t:1961_8	sakadāgāmimaggādikassa yato viratisambhavato aṭṭhaṅgikatā hoti, aññathā pañcaṅgiko	1961	
PA_tika-abh02_t:1961_9	eva siyāti adhippāyo.	1961	
PA_tika-abh02_t:1962	Abhidhammabhājanīyavaṇṇanā niṭṭhitā.	196	
PA_tika-abh02_t:1963	2. Pañhapucchakavaṇṇanā	196	
PA_tika-abh02_t:1964	714. Yathāviramitabbatoti yo yo pāṇātipātādi viramitabbo, tato virativasena.	196	
PA_tika-abh02_t:1965	Pañhapucchakavaṇṇanā niṭṭhitā.	196	
PA_tika-abh02_t:1966	Sikkhāpadavibhaṅgavaṇṇanā niṭṭhitā.	196	
PA_tika-abh02_t:1967	15. Paṭisambhidāvibhaṅgo	196	
PA_tika-abh02_t:1968	1. Suttantabhājanīyaṃ	196	
PA_tika-abh02_t:1969	1. Saṅgahavāravaṇṇanā	196	
PA_tika-abh02_t:1970_0	718. “Eseva nayo”ti dhammādīsu kato atideso saṅkhepato tesaṃ dassanaṃ hotīti āha	1970	
PA_tika-abh02_t:1970_1	“saṅkhepena dassetvā”ti. Tesaṃ niruttipaṭibhānānaṃ visayā tabbisayā, tesaṃ, niruttipaṭibhānavisayabhūtānanti	1970	
PA_tika-abh02_t:1970_2	attho. Paccayuppannādibhedehīti paccayuppannanibbānabhāsitatthādibhedehi.	1970	
PA_tika-abh02_t:1971_0	Dukkhahetuphalajātādidhammajarāmaraṇāni dukkhādīni. Saccahetudhammapaccayākāravāresu	1971	
PA_tika-abh02_t:1971_1	dukkhasamudayādipariyāyena āgato phalanibbattako hetu, saccapaccayākāravāresu ariyamaggo,	1971	
PA_tika-abh02_t:1971_2	pariyattivāre bhāsitaṃ, abhidhammabhājanīye kusalaṃ, akusalanti evaṃ pāḷiyaṃ vuttānaṃyeva	1971	
PA_tika-abh02_t:1971_3	vasena pañca dhammā veditabbāti imamatthamāha “tathā dhammā cā”ti iminā.	1971	
PA_tika-abh02_t:1972	Nibbattakahetuādīnanti nibbattakasampāpakañāpakānaṃ. Purimoti pavattanattho. Tasminti magge. Pacchimoti pāpanattho daṭṭhabbo.	197	
PA_tika-abh02_t:1973_0	Aviparītaniruttīti buddhādīhi āciṇṇā tassa tassa atthassa vācakabhāve niruḷhā yāthāvanirutti.	1973	
PA_tika-abh02_t:1973_1	Yasmā viññattivikārasahito saddo paññattīti attano adhippāyo, tasmā paramatato taṃ	1973	
PA_tika-abh02_t:1973_2	dassento “avacanabhūtāyā”ti visesetvā “keci vaṇṇayantī”ti āha. Evaṃ satīti evaṃ niruttiyā	1973	
PA_tika-abh02_t:1973_3	paññattibhāve sati. Paññatti abhilapitabbāti āpajjatīti vutte, hotu, ko doso tassā	1973	
PA_tika-abh02_t:1973_4	vacanīyabhāvatoti kadāci vadeyyāti āsaṅkanto āha “na ca vacanato…pe… uccāretabbaṃ	1973	
PA_tika-abh02_t:1973_5	atthī”ti. Tesaṃ atthadhammānaṃ. Na vacananti avacanaṃ avacanasabhāvaṃ. Evaṃpakāranti	1973	
PA_tika-abh02_t:1973_6	evaṃvidhaṃ evaṃ niyataliṅgavisesajotanākāraṃ.	1973	
PA_tika-abh02_t:1974_0	Paratoti parabhāge anantaramanodvāre. Saddaggahaṇānusārena gahitāya nāmaniruttiyaṃ	1974	
PA_tika-abh02_t:1974_1	niruttipaṭisambhidā pavattatīti vadanti. Yadi evaṃ kasmā pāḷiyaṃ “niruttipaṭisambhidā	1974	
PA_tika-abh02_t:1974_2	paccuppannārammaṇā”ti vuttāti āha “nirutti…pe… sandhāya vutta”nti. Pacchā jānananti	1974	
PA_tika-abh02_t:1974_3	saddaggahaṇuttarakālaṃ nāmaniruttiyā jānanaṃ. Evanti evaṃ saddaggahaṇato pacchā nāmaniruttiṃ	1974	
PA_tika-abh02_t:1974_4	ārabbha pavattaṃ ñāṇaṃ niruttipaṭisambhidāti gayhamāne. Evaṃ niruttiyā nāmapaññattipakkhe	1974	
PA_tika-abh02_t:1974_5	pāḷiyā, aṭṭhakathāya ca virodhaṃ dassetvā saddapakkhe tadabhāvaṃ dassento “yathā	1974	
PA_tika-abh02_t:1974_6	panā”tiādimāha. Taṃtaṃsaddavibhāvakanti yathā tassa tassa saddappabhedanicchayassa	1974	
PA_tika-abh02_t:1974_7	paccayabhūtaṃ dibbasotañāṇaṃ saddārammaṇameva taṃ taṃ saddaṃ vibhūtaṃ karoti, evaṃ	1974	
PA_tika-abh02_t:1974_8	niruttippabhedanicchayassa paccayabhūtaṃ niruttisaddārammaṇameva niruttipaṭisambhidāñāṇaṃ	1974	
PA_tika-abh02_t:1974_9	taṃ vibhūtaṃ karotīti tassa paccuppannārammaṇatā vuttā. Saddaṃ pana vibhāventaṃ ekantato	1974	
PA_tika-abh02_t:1974_10	saddūpanibandhaṃ paññattimpi vibhāvetiyeva, yato sabhāvāsabhāvavisesavibhāvanaṃ sampajjati.	19741	
PA_tika-abh02_t:1974_11	Aññathā hi saddamattaggahaṇe visesāvabodho eva na siyāti porāṇā paññattivibhāvanampi	19741	
PA_tika-abh02_t:1974_12	tassa icchanti. Taṃvibhāvakanti niruttisaddavibhāvakaṃ. Na pāḷivirodho hotīti yadipi	19741	
PA_tika-abh02_t:1974_13	abhidhammabhājanīye “yāya niruttiyā tesaṃ dhammānaṃ paññatti hotī”ti vuttaṃ, tampi	19741	
PA_tika-abh02_t:1974_14	sabhāvaniruttisaddena dhammānaṃ pabodhanameva sandhāya vuttaṃ, na tabbinimuttaṃ paññattinti	19741	
PA_tika-abh02_t:1974_15	“niruttisaddārammaṇā niruttipaṭisambhidā”ti vuccamāne pāḷiyā virodho na hotīti attho.	19741	
PA_tika-abh02_t:1974_16	“Paccavekkhantassā”ti vuttattā saddaṃ gahetvā pacchā gahitāya paññattiyā paccavekkhaṇena	19741	
PA_tika-abh02_t:1974_17	bhavitabbanti āsaṅkeyyāti tadāsaṅkānivattanatthamāha “taṃ sabhāvaniruttiṃ saddaṃ	19741	
PA_tika-abh02_t:1974_18	ārammaṇaṃ katvā”tiādi. Sabhāvaniruttiṃ vibhāventaṃyevāti sabhāvaniruttivisayassa	19741	
PA_tika-abh02_t:1974_19	sammohassa pageva viddhaṃsitattā atthasādhanavasena abhiññāñāṇaṃ viya taṃ vibhāventameva	19741	
PA_tika-abh02_t:1974_20	pavattati. Tenāha “niruttiṃ bhindantaṃ paṭivijjhantameva uppajjatī”ti. Pabhedagamanañcettha	19742	
PA_tika-abh02_t:1974_21	anavasesato niruttivibhāgajānanaṃ. Tathā sesesu. Sakkaṭanāmādīti sakkaṭavasena vuttanāmākhyātādi.	19742	
PA_tika-abh02_t:1974_22	Nipātapadaṃ nāmādipadāni viya atthaṃ na vadati, atha kho byañjeti jotetīti “byañjana”nti vuttaṃ nipātapadaṃ.	19742	
PA_tika-abh02_t:1975	Bodhi ñāṇaṃ maṇḍabhūtaṃ etthāti bodhimaṇḍo, mahābodhiṭṭhānaṃ. Tenāha “paṭhamābhisambuddhaṭṭhāne”ti. Aññena pakārenāti uggahādippakārena.	197	
PA_tika-abh02_t:1976_0	Aññathā hontīti purisayuge purisayuge ekadesena parivattantā kālantare aññākārā bhavanti.	1976	
PA_tika-abh02_t:1976_1	Vinassantīti taṃtaṃbhāsānaṃ manussānaṃ vināsena na paññāyanti, manussānaṃ duruggahaṇādinā	1976	
PA_tika-abh02_t:1976_2	katthaci kadāci parivattantīpi brahmalokādīsu yathāsabhāveneva avaṭṭhānato na sabbattha,	1976	
PA_tika-abh02_t:1976_3	sabbadā, sabbathā ca parivattati. Tenāha “kappavināsepi tiṭṭhatiyevā”ti. Etassa niruttipaṭisambhidāñāṇassa.	1976	
PA_tika-abh02_t:1977_0	Atthādīsu ñāṇanti atthapaṭisambhidādi. Atthadhammaniruttivasena tīsu. Atthadhammaniruttipaṭibhānavasena	1977	
PA_tika-abh02_t:1977_1	catūsupi vā. Atthadhammādinā attanā jotetabbena saha atthenāti sātthakāni. Sabbo	1977	
PA_tika-abh02_t:1977_2	atthadhammādiko attho visayabhūto etassa ñāṇassa atthīti sabbatthakaṃ. Sabbasmiṃ	1977	
PA_tika-abh02_t:1977_3	atthādike visaye khittaṃ attano paccayehi ṭhapitaṃ pavattitaṃ. Arahattappattiyā visadā	1977	
PA_tika-abh02_t:1977_4	honti paṭipakkhadhammānaṃ sabbaso viddhaṃsitattā. Pañcannanti adhigamapariyattisavanaparipucchāpubbayogānaṃ.	1977	
PA_tika-abh02_t:1977_5	Yathāyoganti yaṃ yaṃ yassa puggalassa visadatāya yujjati, tathā yojetabbaṃ.	1977	
PA_tika-abh02_t:1978	Paripucchāhetu pavattā kathā paripucchāti vuttāti āha “pucchāya…pe… paripucchāti vuttā”ti.	197	
PA_tika-abh02_t:1979_0	Tehīti maggehi. Paṭilābho nāma pubbayogasampattiyā atthādivisayassa sammohassa samucchindanaṃ,	1979	
PA_tika-abh02_t:1979_1	taṃ pana maggakiccamevāti āha “so lokuttaro”ti. Atthādīnaṃ pabhedato sallakkhaṇavibhāvanavavatthāpanā	1979	
PA_tika-abh02_t:1979_2	yathārahaṃ parittakusalamahākiriyacittavasena hotīti vuttaṃ “pabhedo kāmāvacaro”ti.	1979	
PA_tika-abh02_t:1979_3	Yathā pubbayogo adhigamassa balavapaccayo sabhāvahetubhāvato, na tathā pabhedassa	1979	
PA_tika-abh02_t:1979_4	asabhāvahetutāya, paramparapaccayatāya cāti adhippāyo. Pariyattiādīnaṃ pabhedassa	1979	
PA_tika-abh02_t:1979_5	balavapaccayatāya, adhigamassa ca tadabhāve eseva nayo. Tatthāti nimittatthe bhummaṃ,	1979	
PA_tika-abh02_t:1979_6	tāsu pariyattisavanaparipucchāsu nimittabhūtāsūti attho. Yaṃ vuttaṃ hotīti “etesu	1979	
PA_tika-abh02_t:1979_7	panā”tiādinā aṭṭhakathāvacanena yaṃ atthajātaṃ vuttaṃ hoti. Taṃ dassentoti taṃ niddhāretvā	1979	
PA_tika-abh02_t:1979_8	dassento. “Pubbayogādhigamā”ti vatvā “dvepī”ti vacanaṃ adhigamasahitoyeva pubbayogo	1979	
PA_tika-abh02_t:1979_9	pabhedassa balavapaccayo, na kevaloti dassanatthaṃ. Tena vuttaṃ aṭṭhakathāyaṃ “dvepi	1979	
PA_tika-abh02_t:1979_10	ekato hutvā”ti. “Dvepi visadakāraṇā”ti vutte pubbayogassāpi visadakāraṇattaṃ labbhatevāti	19791	
PA_tika-abh02_t:1979_11	āha “dvepi visadakāraṇāti…pe… vutta”nti.	19791	
PA_tika-abh02_t:1980	Saṅgahavāravaṇṇanā niṭṭhitā.	198	
PA_tika-abh02_t:1981	2. Saccavārādivaṇṇanā	198	
PA_tika-abh02_t:1982_0	719. Kālattayepīti atītādīsu tīsupi kālesu. Hetuphaladhammā hetūnaṃ phalabhūtā dhammā,	1982	
PA_tika-abh02_t:1982_1	paccayanibbattāti attho. Tesañca hetudhammāti tesaṃ hetuphalānaṃ paccayanibbattānaṃ	1982	
PA_tika-abh02_t:1982_2	hetubhūtā dhammā “dhammā”ti vuttāti yojanā. Vineyyavasenāti tathāvinetabbapuggalajjhāsayavasena.	1982	
PA_tika-abh02_t:1982_3	Uppannā samuppannātiādi na vuttanti uppannā samuppannā uṭṭhitā samuṭṭhitā paccuppannātiādi	1982	
PA_tika-abh02_t:1982_4	na vuttaṃ ekantapaccuppannasseva saṅgāhakattā. Taṃnibbattakāti tesaṃ atthabhāvena	1982	
PA_tika-abh02_t:1982_5	vuttānaṃ nipphādakā. Dhammāti vuttā dhammabhāvena kathitā.	1982	
PA_tika-abh02_t:1983	Saccavārādivaṇṇanā niṭṭhitā.	198	
PA_tika-abh02_t:1984	Suttantabhājanīyavaṇṇanā niṭṭhitā.	198	
PA_tika-abh02_t:1985	2. Abhidhammabhājanīyavaṇṇanā	198	
PA_tika-abh02_t:1986_0	725. Sāmaññena vatvā visesena avuttattāti “tesaṃ vipāke”ti yathāvuttakusalavipākatādisāmaññena	1986	
PA_tika-abh02_t:1986_1	vatvā sahetukāhetukādivisesena avuttattā, sarūpena niddhāretvā avuttattāti attho.	1986	
PA_tika-abh02_t:1986_2	Avipākattāti avipākadhammattā. Yadi evanti paccayabhāvato labbhamānopi dhammabhāvo	1986	
PA_tika-abh02_t:1986_3	avipākadhammatāya kiriyānaṃ yadi na vutto, evaṃ sati. Satipi paccayuppannabhāve avipākabhāvato	1986	
PA_tika-abh02_t:1986_4	atthabhāvopi na vattabbo. Tenāha “vipākā na hontīti atthabhāvo ca na vattabbo”ti.	1986	
PA_tika-abh02_t:1986_5	Evañceti yadi paccayuppannattā kiriyānaṃ atthabhāvo vutto. Nappaṭisiddho icchitovāti	1986	
PA_tika-abh02_t:1986_6	attho. Yadi evaṃ kasmā na vuttoti āha “vipākassa panā”tiādi. Tesanti kusalākusalānaṃ,	1986	
PA_tika-abh02_t:1986_7	vipākakiriyadhammānañca. Atthadhammatāti vuttanayena labbhamānopi yathākkamaṃ atthabhāvo,	1986	
PA_tika-abh02_t:1986_8	dhammabhāvo ca na vutto. Paccayabhāvaṃ sattivisesaṃ sanipphādetabbatanti padattayenāpi	1986	
PA_tika-abh02_t:1986_9	vipākadhammatamevāha. Sā hi vipākānaṃ hetubhāvato paccayabhāvo, taduppādanasamatthatāya	1986	
PA_tika-abh02_t:1986_10	sattiviseso, tehi sagabbhā viya hotīti “sanipphādetabbatā”ti ca vuccati. Taṃ passantī	19861	
PA_tika-abh02_t:1986_11	nipphādakavisesāpi nipphādetabbāpekkhā hoti dhammapaṭisambhidā. Taṃsambandhenāti	19861	
PA_tika-abh02_t:1986_12	nipphādetabbasambandhena. Dhammapaṭisambhidaṃ vadantena atthapaṭisambhidāpi vuttā.	19861	
PA_tika-abh02_t:1987	Sabhāvadhamme paññatti sabhāvapaññattīti āha “na sattādipaññattiyā”ti. Sabhāvena, niruttiyeva vā sabhāvapaññattīti vuttāti āha “aviparītapaññattiyā vā”ti.	198	
PA_tika-abh02_t:1988	746. Vohārabhūmiṃ, adhigamabhūmiñca ekajjhaṃ katvā āha “kāmāvacarā, lokuttarā ca bhūmi bhūmī”ti. Cittuppādā vā pavattiṭṭhānabhāvato bhūmi.	198	
PA_tika-abh02_t:1989	Abhidhammabhājanīyavaṇṇanā niṭṭhitā.	198	
PA_tika-abh02_t:1990	3. Pañhapucchakavaṇṇanā	199	
PA_tika-abh02_t:1991_0	747. Sabbañāṇārammaṇatāyāti paṭisambhidāpaṭisambhidāñāṇārammaṇatāya. “Suttantabhājanīye	1991	
PA_tika-abh02_t:1991_1	pana…pe… siyā”ti idaṃ abhidhammabhājanīyena virujjhati, tassa vā sāvasesadesanatā	1991	
PA_tika-abh02_t:1991_2	āpajjatīti codanaṃ manasi katvā āha “abhidhammabhājanīye”tiādi. Niravasesakathananti	1991	
PA_tika-abh02_t:1991_3	asesetvā kathanaṃ. Tena cittuppādasaṅgahite atthe asesetvā desanā idha abhidhammabhājanīyassa	1991	
PA_tika-abh02_t:1991_4	bhāro, na sabbañeyyadhammeti dasseti. Yathādassitavisayavacanavasenāti dassitappakāravisayassa	1991	
PA_tika-abh02_t:1991_5	kathanavasena, dhammatthavasena dassite taṃtaṃcittuppāde tattha dhammaniruttābhilāpena	1991	
PA_tika-abh02_t:1991_6	ñāṇassa kathanavasenāti attho. Aññārammaṇataṃ na paṭisedheti atapparabhāvatoti adhippāyo.	1991	
PA_tika-abh02_t:1991_7	Na niravasesena kathanaṃ acittuppādapariyāpannassa visayassa akathitattā. Evaṃ paṭibhānapaṭisambhidāvisayassāpi	1991	
PA_tika-abh02_t:1991_8	na niravasesena kathananti suttantabhājanīye avisesavacanena sabbañāṇārammaṇataṃyeva	1991	
PA_tika-abh02_t:1991_9	paṭibhānapaṭisambhidāya patiṭṭhāpeti. Tathā tisso paṭisambhidātiādipañhapucchakapāḷiyāpi.	1991	
PA_tika-abh02_t:1991_10	Tissoti atthadhammapaṭibhānapaṭisambhidā. Niruttipaṭisambhidā hi “parittārammaṇā”teva vuttā.	19911	
PA_tika-abh02_t:1992_0	Yadipi siyā na tassā mahaggatārammaṇatāti sambandho. “Na hi maggo paccayuppanno na	1992	
PA_tika-abh02_t:1992_1	hotī”ti iminā “atthapaṭisambhidā na maggārammaṇā”ti vacanassa yathāvuttatthasādhakataṃ	1992	
PA_tika-abh02_t:1992_2	vibhāveti. Tassāti paṭibhānapaṭisambhidāya na mahaggatārammaṇatā sambhavati nanu	1992	
PA_tika-abh02_t:1992_3	nayaṃ anussarantassāti adhippāyo. Dvepīti “atthapaṭisambhidā na maggārammaṇā, tisso	1992	
PA_tika-abh02_t:1992_4	paṭisambhidā siyā parittārammaṇā, siyā mahaggatārammaṇā, siyā appamāṇārammaṇā”ti	1992	
PA_tika-abh02_t:1992_5	ca dvepi etā pāḷiyo. Tāsu balavatarāya ṭhānassa, itarāya adhippāyamagganassa ca upāyadassanamukhena	1992	
PA_tika-abh02_t:1992_6	tāsaṃ aññamaññaṃ avirodhaṃ dassetuṃ “kusalākusalānaṃ panā”tiādimāha. “Nippariyāyā	1992	
PA_tika-abh02_t:1992_7	tattha dhammapaṭisambhidā”ti etena tattha atthapaṭisambhidāya pariyāyabhāvamāha.	1992	
PA_tika-abh02_t:1992_8	Tathā vipākakiriyānantiādi yathādhippetassa atthassa visadisūdāharaṇadassanaṃ. Ubhayenapi	1992	
PA_tika-abh02_t:1992_9	“atthapaṭisambhidā na maggārammaṇā”ti vacanaṃ suttantanayānugataṃ nippariyāyatthassa	1992	
PA_tika-abh02_t:1992_10	tattha adhippetattāti dīpeti. Kiñci pana ñāṇantiādi “tisso paṭisambhidā”tiādipāḷiyā	19921	
PA_tika-abh02_t:1992_11	samatthakaṃ. Yathādhippetassa atthassa paṭibhānaṃ dīpanaṃ paṭibhānaṃ. Tenāha “ñeyyappakāsanato”ti.	19921	
PA_tika-abh02_t:1992_12	Iti yā “tisso paṭisambhidā”ti pāḷi, tassā balavabhāvavibhāvanena itarāya adhippāyamagganaṃ	19921	
PA_tika-abh02_t:1992_13	katanti veditabbaṃ. Nippariyāyāti pariyāyarahitā ujukaṃ sarūpeneva pavattā. Nippariyāya…pe…	19921	
PA_tika-abh02_t:1992_14	pavattiyanti ekantikaatthārammaṇaṃ ñāṇaṃ atthapaṭisambhidā, ñāṇārammaṇaṃ paṭibhānapaṭisambhidāti gahetvā desanāyaṃ.	19921	
PA_tika-abh02_t:1993_0	So evāti parassa abhilāpasaddo eva. Anuvattamānatā cassa niruttipaṭisambhidā paccuppannameva	1993	
PA_tika-abh02_t:1993_1	saddaṃ ārammaṇaṃ karontī, saddaṃ sutvā “ayaṃ sabhāvanirutti, ayaṃ na sabhāvaniruttī”ti	1993	
PA_tika-abh02_t:1993_2	jānantīti ca ādivacanavasena veditabbo.	1993	
PA_tika-abh02_t:1994	Pañhapucchakavaṇṇanā niṭṭhitā.	199	
PA_tika-abh02_t:1995	Paṭisambhidāvibhaṅgavaṇṇanā niṭṭhitā.	199	
PA_tika-abh02_t:1996	16. Ñāṇavibhaṅgo	199	
PA_tika-abh02_t:1997	1. Ekakamātikādivaṇṇanā	199	
PA_tika-abh02_t:1998_0	751. Sampayuttānaṃ nissayapaccayatāya, ārammaṇassa pavattiṭṭhānatāya okāsaṭṭho veditabbo.	1998	
PA_tika-abh02_t:1998_1	Nahetādīti ādi-saddena “ahetukā”tiādikaṃ sabbaṃ ekavidhena ñāṇavatthuṃ saṅgaṇhāti.	1998	
PA_tika-abh02_t:1998_2	Ekaṃ nahetūti nahetutāya ekaṃ pañcaviññāṇaṃ nahetūti vuttā tesaṃ nahetutā. Ekantāhetubhāvena	1998	
PA_tika-abh02_t:1998_3	hi te ekappakārāvāti. Aññampīti ahetukādi. Avitathasāmaññayuttanti teneva ahetukatādinā	1998	
PA_tika-abh02_t:1998_4	yathābhūtena samānabhāvena yuttaṃ. Ñāṇārammaṇanti ñāṇassa ārammaṇaṃ yathāvuttapañcaviññāṇādi.	1998	
PA_tika-abh02_t:1998_5	Vatthuvibhāvanāti pañcaviññāṇādikassa ñāṇavatthussa yathāvuttavisesena vibhāvanā pakāsanā paññā.	1998	
PA_tika-abh02_t:1999	Osānadukassāti “atthajāpikā paññā, jāpitatthā paññā”ti imassa dukassa. Dukamātikā dhammasaṅgaṇiyaṃ vuttadukamātikāti āha “dukamātikaṃ anissāyā”ti.	199	
PA_tika-abh02_t:2000_0	“Cintāmayā paññā”tiādikā tikamātikaṃ anissāya vuttāti āha “evaṃ tikānurūpehīti etthāpi	2000	
PA_tika-abh02_t:2000_1	daṭṭhabba”nti. Yadipi jāpa-saddo byattavacane, mānase ca pavattati, jananatthepi	2000	
PA_tika-abh02_t:2000_2	pana daṭṭhabboti dassento āha “anekatthattā dhātusaddāna”ntiādi. Kusalapaññā vipākasaṅkhātassa,	2000	
PA_tika-abh02_t:2000_3	kiriyapaññā parikammādibhūtā attanā nibbattetabbaphalasaṅkhātassa atthassa nibbattanato	2000	
PA_tika-abh02_t:2000_4	atthajāpikāti vuttāti āha “atthajāpikā kāraṇagatā paññā”ti. Vipākapaññā, kiriyapaññā	2000	
PA_tika-abh02_t:2000_5	ca sahajātādipaccayavasena taṃtaṃvipākādiatthaṃ jāpeti janetīti āha “jāpito janito	2000	
PA_tika-abh02_t:2000_6	attho etissāti jāpitatthā”ti. Satipi sahajātānaṃ paccayabhāve vipākakiriyapaññā na	2000	
PA_tika-abh02_t:2000_7	kusalā viya vipākānaṃ nippariyāyena kāraṇavohāraṃ labhatīti āha “kāraṇapaññāsadisī”ti.	2000	
PA_tika-abh02_t:2000_8	Vibhāvanatthena paññā ārammaṇaṃ viya sampayuttepi pakāsetiyevāti vuttaṃ “phalappakāsanabhūtā”ti.	2000	
PA_tika-abh02_t:2000_9	Yato sā ālokobhāsapajjotapariyāyehi vibhāvitā.	2000	
PA_tika-abh02_t:2001	10. Dasakamātikāvaṇṇanā	200	
PA_tika-abh02_t:2002_0	760. “Jātipaccayā jarāmaraṇanti ñāṇaṃ, asati jātiyā natthi jarāmaraṇanti ñāṇaṃ. Atītampi	2002	
PA_tika-abh02_t:2002_1	addhānaṃ jātipaccayā jarāmaraṇanti ñāṇaṃ, asati jātiyā natthi jarāmaraṇanti ñāṇaṃ.	2002	
PA_tika-abh02_t:2002_2	Anāgatampi addhānaṃ jātipaccayā jarāmaraṇanti ñāṇaṃ, asati jātiyā natthi jarāmaraṇanti	2002	
PA_tika-abh02_t:2002_3	ñāṇaṃ. Yampissa taṃ dhammaṭṭhitiñāṇaṃ, tampi khayadhammaṃ vayadhammaṃ virāgadhammaṃ	2002	
PA_tika-abh02_t:2002_4	nirodhadhammanti ñāṇaṃ. Bhavapaccayā…pe… avijjāpaccayā saṅkhārā…pe… nirodhadhamma”nti	2002	
PA_tika-abh02_t:2002_5	evamāgatāni sattasattati ñāṇāni. “Jarāmaraṇe ñāṇaṃ, jarāmaraṇasamudaye ñāṇaṃ, jarāmaraṇanirodhe	2002	
PA_tika-abh02_t:2002_6	ñāṇaṃ, jarāmaraṇanirodhagāminiyā paṭipadāya ñāṇaṃ. Jātiyā ñāṇaṃ…pe… saṅkhāresu ñāṇaṃ…pe…	2002	
PA_tika-abh02_t:2002_7	paṭipadāya ñāṇa”nti evamāgatāni catucattārīsaṃ ñāṇāni. Sutamayañāṇādīni anāvaraṇañāṇapariyosānāni	2002	
PA_tika-abh02_t:2002_8	paṭisambhidāmagge āgatāni tesattati ñāṇāni. Tenāha “tesattati pana…pe… na saṃyuttake”ti.	2002	
PA_tika-abh02_t:2002_9	“Saṃyuttake”ti vā idaṃ “sattasattati ñāṇānī”ti iminā sambandhitabbaṃ, na “tesattatī”ti	2002	
PA_tika-abh02_t:2002_10	iminā. Aññattha nikkhepakaṇḍādīsu. Yathā sammāpaṭivedhābhāvato micchāñāṇādi thusarāsimhi	20021	
PA_tika-abh02_t:2002_11	nikhātakhāṇuko viya ārammaṇe cañcalaṃ hoti, na evaṃ hoti yathābhūtāvabodhakaṃ ñāṇanti	20021	
PA_tika-abh02_t:2002_12	āha “yāthāvapaṭivedhato sayañca akampiya”nti. Adhibalakaraṇaṃ upatthambhananti taṃ	20021	
PA_tika-abh02_t:2002_13	puggale āropento āha “puggalañca…pe… karotī”ti. Visabhāgadhammesu vā akampiyattho,	20021	
PA_tika-abh02_t:2002_14	sabhāgadhammesu upatthambhanattho veditabbo.	20021	
PA_tika-abh02_t:2003_0	Abhimukhaṃ gacchantīti “upagacchantī”ti padassa atthavacanaṃ. Upagamanañcettha sabbaññutāya	2003	
PA_tika-abh02_t:2003_1	paṭijānanamevāti vuttaṃ “paṭijānanavasenā”ti. Aṭṭha vā parisā upasaṅkamantīti etthāpi	2003	
PA_tika-abh02_t:2003_2	paṭijānanavasena sabbaññutanti yojetabbaṃ. Aṭṭhasu parisāsu dassitaakampiyañāṇayuttoti sambandho.	2003	
PA_tika-abh02_t:2004_0	Phalasampattipavattīti sappurisūpanissayādīnaṃ kāraṇasampattīnaṃ phalabhūtāya patirūpadesavāsaattasammāpaṇidhiādisampattiyā	2004	
PA_tika-abh02_t:2004_1	pavattanaṃ. Ādi-saddena suttasesā saṅgahitā. Tattha sappurisūpanissayādike. Kasmā	2004	
PA_tika-abh02_t:2004_2	panettha samāne atthakicce paṭivedhañāṇassa viya desanāñāṇassāpi yāva arahattamaggā	2004	
PA_tika-abh02_t:2004_3	uppajjamānatā na vuttāti codanaṃ sandhāyāha “paṭivedhaniṭṭhattā”tiādi. Paṭivedhaniṭṭhattāti	2004	
PA_tika-abh02_t:2004_4	paṭivedhassa pariyosānattā. Tenāti paṭivedhapariyosānabhūtena arahattamaggañāṇena.	2004	
PA_tika-abh02_t:2004_5	Tadadhigamena hi sampattasakalasabbaññuguṇo bhagavā anantapaṭibhāno anupamāya buddhalīḷāya	2004	
PA_tika-abh02_t:2004_6	dhammaṃ desetuṃ samattho ahosi. “Paṭiladdhassāpī”ti iminā sabbathā labhāpakassa paṭivedhānurūpatā	2004	
PA_tika-abh02_t:2004_7	desanāñāṇassa asakkuṇeyyāti dīpeti, tena ca paṭivedhanamattenettha atthasiddhīti	2004	
PA_tika-abh02_t:2004_8	dasseti. Tenāha “desanāñāṇassā”tiādi.	2004	
PA_tika-abh02_t:2005_0	Hānabhāgiyadhammanti vā hānabhāgiyabhāvassa kāraṇaṃ. Kāmasahagatasaññādidhammanti	2005	
PA_tika-abh02_t:2005_1	kāmaguṇārammaṇaṃ saññāmanasikārādiṃ. Pubbeva katābhisaṅkhārādinti “cande vā sūriye	2005	
PA_tika-abh02_t:2005_2	vā ettakaṃ gate vuṭṭhahissāmī”tiādinā samāpajjanato pubbe pavattacittābhisaṅkhāraparikammādiṃ.	2005	
PA_tika-abh02_t:2006_0	Tadabhāvaggahaṇenāti kilesāvaraṇābhāvaggahaṇena. Ṭhitinti atthibhāvaṃ. Tabbiparītāyāti	2006	
PA_tika-abh02_t:2006_1	“natthi dinna”ntiādikāya micchādiṭṭhiyā. Ṭhānābhāvanti appavattiṃ, natthibhāvaṃ vā.	2006	
PA_tika-abh02_t:2006_2	Uparīti imissā balānaṃ anukkamakathāya upari anantarameva. Vipākāvaraṇābhāvadassanādikassāti	2006	
PA_tika-abh02_t:2006_3	ādi-saddena kammāvaraṇābhāvadassanaṃ saṅgaṇhāti. Itaranti adhigamassa aṭṭhānadassanaṃ.	2006	
PA_tika-abh02_t:2006_4	Taṃsahitānaṃ dhātūnanti rāgādisahitānaṃ sabhāvānaṃ. Vemattatā ca tesaṃ paccayavisesasiddhena	2006	
PA_tika-abh02_t:2006_5	avatthādivisesena veditabbā. Cariyāhetūnanti rāgādicariyākāraṇabhūtānaṃ dhammānaṃ.	2006	
PA_tika-abh02_t:2007	1. Ekakaniddesavaṇṇanā	200	
PA_tika-abh02_t:2008_0	761. Ayaṃ visesoti samānepi nayadvayassa tesaṃ ahetubhāvādidīpane ekassa hetubhāvādipaṭisedhatā,	2008	
PA_tika-abh02_t:2008_1	itarassa rāsantarāsaṅgahoti idaṃ nānākaraṇaṃ. Ekāya jātiyāti ādānanikkhepaparicchinnassa	2008	
PA_tika-abh02_t:2008_2	ekassa bhavassa. Tadantogadhatāyāti gatiantogadhatāya. Tattha tatthāti taṃtaṃgaticutibhavesu.	2008	
PA_tika-abh02_t:2009_0	762. Tathāti aññadvārārammaṇatāya. Khīrādīnaṃ…pe… vilakkhaṇatāti yathā khīrassa dadhibhāvena,	2009	
PA_tika-abh02_t:2009_1	dadhino takkabhāvena vilakkhaṇatāpatti, na evaṃ pañcaviññāṇānaṃ nahetubhāvādito aññassa	2009	
PA_tika-abh02_t:2009_2	sabhāvāpatti atthīti attho.	2009	
PA_tika-abh02_t:2010_0	763. Mahattepīti puthuttepi. Bahubhāvavācako hi ayaṃ mahā-saddo “mahājano”tiādīsu	2010	
PA_tika-abh02_t:2010_1	viya rūpasaṅghāṭassa adhippetattā. Aññathā sabhāvadhammassa kā mahantatā, sukhumatā	2010	
PA_tika-abh02_t:2010_2	vā. Cakkhuviññāṇassa vacanaṃ katvā vuttattā āha “cakkhupasāde mama vatthumhī”ti.	2010	
PA_tika-abh02_t:2010_3	Issariyaṭṭhānanti issariyapavattanaṭṭhānaṃ. Tathā hi naṃ aññattha bhāvitaṃ vibhāventameva	2010	
PA_tika-abh02_t:2010_4	tiṭṭhati, aññaviññāṇāni ca tena dinnanayāneva tattha pavattanti, api dibbacakkhuñāṇaṃ,	2010	
PA_tika-abh02_t:2010_5	yato taṃ andhassa na nipphajjati.	2010	
PA_tika-abh02_t:2011	764. Vavatthitānampīti aññamaññaṃ asaṃkiṇṇānampi. Paṭipāṭiniyamo niyatānupubbikatā. Tenāti “abbokiṇṇā”ti vacanena.	201	
PA_tika-abh02_t:2012	766. Āvaṭṭanabhāvo āvajjanakiccatā.	201	
PA_tika-abh02_t:2013_0	Tesanti rūpādīnaṃ. Etesañhi rūpādīnaṃ pañcahi viññāṇehi samāgamo. Abhinipatitabbāni	2013	
PA_tika-abh02_t:2013_1	ālambitabbāni, vijānitabbānīti attho. Tenāha “ārammaṇakaraṇena paṭivijānitabbānī”ti.	2013	
PA_tika-abh02_t:2013_2	Kusalākusalacetanāya, taṃsampayuttānañca yathāvuttānaṃ “manopubbaṅgamā…pe… akusalaṃ	2013	
PA_tika-abh02_t:2013_3	vā”ti evaṃ vuttānaṃ paṭivijānitabbānaṃ paṭivijānananti sambandho. Kammatthe hi etaṃ	2013	
PA_tika-abh02_t:2013_4	sāmivacanaṃ. Sahajapubbaṅgamadhammenāti dassanādīhi sahajātaphassādinā pubbaṅgamena	2013	
PA_tika-abh02_t:2013_5	āvajjanādinā. Kiccantaranti dassanādikiccato aññaṃ sampaṭicchanādikiccaṃ.	2013	
PA_tika-abh02_t:2014_0	Avipākabhāvena kāraṇena, tena vā saddhiṃ. Aññanti rūpabhāvādiṃ. Bhāsanakaraṇakarāti	2014	
PA_tika-abh02_t:2014_1	viññattisamuṭṭhāpanavasena pavattakusalākusalacittuppādadhammā. Te eva kāyaṅgavācaṅgaṃ	2014	
PA_tika-abh02_t:2014_2	acopetvā pavattā taṃsadisā. Pubbaṅgamapaṭivijānananti pubbaṅgamabhāvena vijānanaṃ	2014	
PA_tika-abh02_t:2014_3	manodvārikajavanānaṃ purecarabhāvena gahaṇaṃ. Tatthāti pañcadvāre. “Na paṭisiddha”nti	2014	
PA_tika-abh02_t:2014_4	vatvā svāyamappaṭisedho sāmatthiyaladdhoti dassetuṃ “na kāyakammaṃ…pe… anuññātattā”ti	2014	
PA_tika-abh02_t:2014_5	vuttaṃ. “Tathā”ti idaṃ yathā kāyavacīkammapaṭṭhapanaṃ, evaṃ kusalādidhammasamādānampi	2014	
PA_tika-abh02_t:2014_6	natthīti upasaṃharaṇatthaṃ veditabbaṃ. Yadi na bhavato cavati, kathaṃ pañcadvāre	2014	
PA_tika-abh02_t:2014_7	cuti vuttāti āha “na pañcadvārika…pe… ataṃdvārikattā”ti. Tassā pāḷiyā. Āpāthamattanti	2014	
PA_tika-abh02_t:2014_8	āpāthagamanamattaṃ ārammaṇapaccayabhāvamattaṃ. Aññanti “rūpaṃ nīla”nti evamādidhammavisesaṃ.	2014	
PA_tika-abh02_t:2014_9	Tenāha “dhammasabhāva”nti. Rūpanti ca na gaṇhātīti rūpārammaṇampi samānaṃ “rūpaṃ	2014	
PA_tika-abh02_t:2014_10	nāmeta”nti na gaṇhāti. Tathā cāhu eke “cakkhuviññāṇasamaṅgī nīlaṃ vijānāti, no tu	20141	
PA_tika-abh02_t:2014_11	nīla”nti. Rūpanīlādiākāro rūpārammaṇarūpādānākārapaññatti. Tajjāpaññatti hesā yathā	20141	
PA_tika-abh02_t:2014_12	aniccatādi. Sātisayaṃ savitakkasavicārattā. Tato aññanti saddārammaṇato aññaṃ nāmapaññattiārammaṇaṃ,	20141	
PA_tika-abh02_t:2014_13	aññathā sahuppattipaṭisedho na sambhaveyyāti adhippāyo.	20141	
PA_tika-abh02_t:2015	Manodvārepīti na pañcadvāreyeva dutiye moghavāre, atha kho manodvārepi. Āvajjanaṃ dvattikkhattuṃ…pe… daṭṭhabbaṃ ekacittakkhaṇikassa āvajjanassa uppattiyaṃ tathā asambhavato.	201	
PA_tika-abh02_t:2016	Tassāti yāthāvakavatthuvibhāvanāya paññāya.	201	
PA_tika-abh02_t:2017	Ekakaniddesavaṇṇanā niṭṭhitā.	201	
PA_tika-abh02_t:2018	2. Dukaniddesavaṇṇanā	201	
PA_tika-abh02_t:2019_0	767. Adhikaraṇesūti padatthesu. Aññatra sabhāvaṃ gahetvāti atthasaddassa tattha pavattanākāradassanaṃ,	2019	
PA_tika-abh02_t:2019_1	tena atthasaddassa sabhāvatthataṃ dasseti. Adhikaraṇavasena liṅgaparivattiṃ gacchati.	2019	
PA_tika-abh02_t:2019_2	“Abhidheyyānurūpaṃ liṅgavacanānī”ti hi saddavidū vadanti.	2019	
PA_tika-abh02_t:2020	Dukaniddesavaṇṇanā niṭṭhitā.	202	
PA_tika-abh02_t:2021	3. Tikaniddesavaṇṇanā	202	
PA_tika-abh02_t:2022_0	768. Paripācitesūti sādhitesu. “Vihitesū”ti ettha duddhādīsu viya bhūtakālatā nādhippetāti	2022	
PA_tika-abh02_t:2022_1	āha “visayavisesanamattamevā”ti. “Kammaṃ, sippa”nti paññā kāraṇūpacārena vuttāti	2022	
PA_tika-abh02_t:2022_2	āha “paññā eva vā…pe… veditabbā”ti.	2022	
PA_tika-abh02_t:2023_0	Kusalaṃ kammaṃ sakaṃ ekantaṃ hitasukhāvahattā. Tappaṭipakkhattā itaraṃ akusalaṃ kammaṃ	2023	
PA_tika-abh02_t:2023_1	nosakaṃ. Saccapaṭivedhānulomanaṃ saccānulomanaṃ vuttanti āha “tappaṭivedhapaccayabhāvenā”ti.	2023	
PA_tika-abh02_t:2023_2	Maggasaccassa anulomanato vā saccānulomikatā, tathā paramatthasaccassa anulomanato.	2023	
PA_tika-abh02_t:2023_3	Tenāha aṭṭhakathāyaṃ “maggasaccassā”tiādi. Paññā vuttā paññāvisaye paññākiccassa	2023	
PA_tika-abh02_t:2023_4	dassitattā. “Yogavihitesū”tiādinā vuttabhūminiddeso, “kammassakataṃ saccānulomika”nti	2023	
PA_tika-abh02_t:2023_5	vuttasarūpaniddeso, “rūpaṃ anicca”ntiādinā vuttappakāraniddeso ca yathāvuttā…pe…	2023	
PA_tika-abh02_t:2023_6	niddesā. “Yogavihitesu kammāyatanesu khantiṃ, kammassakataṃ khantiṃ, ‘rūpaṃ anicca’nti	2023	
PA_tika-abh02_t:2023_7	khanti”ntiādinā khantiādipadehi yojetabbā. Olokanaṃ paccakkhakaraṇaṃ. Dhammā olokanaṃ	2023	
PA_tika-abh02_t:2023_8	khamantīti paññāya tadolokanasamatthatamāha.	2023	
PA_tika-abh02_t:2024	769. Muñcatīti pajahati. Ārabbha-kiriyāya adhiṭṭhānaṃ samaṅgibhāvo, adhikaraṇaṃ paṭṭhapananti āha “muñca…pe… vattuṃ yutta”nti.	202	
PA_tika-abh02_t:2025_0	770. Pañcasīladasasīlāni kammavaṭṭekadesabhūtāni sandhāya tesaṃ dhammaṭṭhitiyaṃ samavarodho	2025	
PA_tika-abh02_t:2025_1	vutto. Satipi savaneti “idha, bhikkhave, ariyasāvako pāṇātipātā paṭivirato”tiādinā	2025	
PA_tika-abh02_t:2025_2	tathāgatato savane satipi. Bhikkhuādīnampi taṃ vuttaṃ adhisīlapaññāpanaṃ viya na buddhāveṇikanti.	2025	
PA_tika-abh02_t:2026	Adhipaññānibbattesūti ṭhapetvā adhipaññaṃ tadaññesu maggaphaladhammesu. Tadadhiṭṭhānesūti tassā adhipaññāya adhiṭṭhānesu vipassanādhammesu.	202	
PA_tika-abh02_t:2027	771. Apāyuppādanaṃ avaḍḍhinibbattanaṃ. Tasmiṃyeva ṭhāneti tasmiṃyeva khaṇe.	202	
PA_tika-abh02_t:2028	Tikaniddesavaṇṇanā niṭṭhitā.	202	
PA_tika-abh02_t:2029	4. Catukkaniddesavaṇṇanā	202	
PA_tika-abh02_t:2030	793. Paritassanaṃ parittāso, cittutrāso cāti “na paritassatī”ti padassa “na pattheti na uttasatī”ti atthamāha.	203	
PA_tika-abh02_t:2031_0	796. Ariyasaccesu dhammasaddo “diṭṭhadhammo”tiādīsu viya. Ariyamaggo, tassa ca phalaṃ	2031	
PA_tika-abh02_t:2031_1	dhammo yathānusiṭṭhaṃ paṭipanne apāyesu apatamāne dhāretīti. Tattha paññāti tasmiṃ	2031	
PA_tika-abh02_t:2031_2	ariyamaggaphale nissayabhūte paññā. Tenāha “taṃsahagatā”ti. Aviditaṃ viditaṃ viya	2031	
PA_tika-abh02_t:2031_3	neti ñāpetīti nayo, anumānaṃ, tassa nayanaṃ pavattanaṃ, taṃ pana visuṃyevekaṃ ñāṇuppādananti	2031	
PA_tika-abh02_t:2031_4	āsaṅkāya nivattanatthamāha “na añña…pe… viseso”ti. Attano hi adhigamānusārena parādhigatānaṃ	2031	
PA_tika-abh02_t:2031_5	kālattaye maggādīnaṃ pavattiākārānumānaṃ nayanayanaṃ. Anuminanākārameva hissa sandhāya	2031	
PA_tika-abh02_t:2031_6	vuttaṃ “ñāṇasseva pavattiviseso”ti. Kāraṇañca nayanayanassa saccesu paccakkhapavattanato.	2031	
PA_tika-abh02_t:2031_7	“Tathā”ti iminā yathā maggañāṇato aññāpi “iminā dhammenā”ti vattuṃ yuttaṃ, tathā	2031	
PA_tika-abh02_t:2031_8	pakārantarenapi “iminā dhammena ñāṇenā”ti ettha attho yujjatīti imamatthaṃ upasaṃharati.	2031	
PA_tika-abh02_t:2031_9	Tenāti tasmā ñāṇena ñātato sampayogehi nayanayanato. Ñāṇavisayabhāvenāti paṭivedhañāṇassa	2031	
PA_tika-abh02_t:2031_10	visayabhāvena. Ñātena paṭividdhena catusaccadhammena, ñāṇasampayogena vā ñātena jānitvā	20311	
PA_tika-abh02_t:2031_11	ṭhitena maggaphaladhammena.	20311	
PA_tika-abh02_t:2032_0	Sabbena sabbanti sabbappakārena sabbaṃ, anavasesanti attho. Addhattayapariyāpannañhi	2032	
PA_tika-abh02_t:2032_1	sabbaṃ tebhūmakasaṅkhāragataṃ sammasīyati. Nayanatoti nayaggāhato. Anurūpatthavācako	2032	
PA_tika-abh02_t:2032_2	vā kāraṇasaddo “kāraṇaṃ vadatī”tiādīsu viya.	2032	
PA_tika-abh02_t:2033_0	Anvayañāṇassapi pariyogāhetvā pavattanato saviseso visayāvabodhoti vuttaṃ “dhamme	2033	
PA_tika-abh02_t:2033_1	ñāṇa…pe… abhāvā”ti. Visayobhāsanamattajānanasāmaññenāti asatipi abhisamecca gahaṇe	2033	
PA_tika-abh02_t:2033_2	visayavibhāvanasaṅkhātaavabodhasāmaññamattena. “Ñāṇa”nti sammatesūti “ñāṇa”nti voharitesu	2033	
PA_tika-abh02_t:2033_3	laddhañāṇavohāresu. Sammutivasenāti dhammañāṇādi viya samukhena visaye appavattitvā	2033	
PA_tika-abh02_t:2033_4	paññattimukhena pavattaṃ. Avasesanti sammutiñāṇamevāha. Itarañāṇattayavisabhāganti	2033	
PA_tika-abh02_t:2033_5	dhammañāṇādiñāṇattayavidhuraṃ.	2033	
PA_tika-abh02_t:2034	797. Kāmabhavadhammeti kāmabhavasaṅkhāte dhamme.	203	
PA_tika-abh02_t:2035_0	798. Sāti paṭhamajjhānapaññā. Vītarāgabhāvanāvatthassāti “vītarāgo hotī”ti evaṃ vuttassa.	2035	
PA_tika-abh02_t:2035_1	Tanti chaṭṭhābhiññaṃ. Maggañāṇañhi kiccato maggasaccampi paṭivijjhati. Itarāti heṭṭhimamaggapaññā.	2035	
PA_tika-abh02_t:2035_2	Tadupanissayattāti tassā chaṭṭhābhiññāya, tassa vā paṭivijjhanassa upanissayattā	2035	
PA_tika-abh02_t:2035_3	paṭivijjhati nāma. Yathānurūpanti diṭṭhāsavādīnaṃ yathānurūpaṃ. Āsavakkhayeti āsavakkhayapariyāye	2035	
PA_tika-abh02_t:2035_4	kāraṇūpacārena. Taṃnibbattanatoti tassa āsavakkhayasaṅkhātassa phalassa nibbattanato.	2035	
PA_tika-abh02_t:2035_5	Idañca “āsavānaṃ khaye ñāṇaṃ chaṭṭhābhiññā”ti sutte āgatattā vuttaṃ.	2035	
PA_tika-abh02_t:2036	801. Abhivisiṭṭhena vā ñāṇena pākaṭaṃ karontassāti adhigamavasena pakāsaṃ vibhūtaṃ karontassa.	203	
PA_tika-abh02_t:2037	802. Vasitāpañcakarahitaṃ vasibhāvaṃ apāpitaṃ paṭiladdhamattaṃ. Paṭipadārammaṇasahagatā paññā paṭipadārammaṇasambandhinīti āha “paññāya paṭipadārammaṇuddesenā”ti.	203	
PA_tika-abh02_t:2038	Catukkaniddesavaṇṇanā niṭṭhitā.	203	
PA_tika-abh02_t:2039	5. Pañcakaniddesavaṇṇanā	203	
PA_tika-abh02_t:2040_0	804. Tameva paññaṃ “dvīsu jhānesu paññā pītipharaṇenā”tiādinā vibhajati. Abhisandanaparisandanaparipūraṇānipi	2040	
PA_tika-abh02_t:2040_1	parippharaṇaṃ viya pharaṇāpītiyā, taṃsahagatasukhassa ca kiccavisesabhūtāni adhippetānīti	2040	
PA_tika-abh02_t:2040_2	āha “abhisandetīti…pe… veditabba”nti. Ādinā nayenāti “abhisandetī”tiādinā sutte āgatanayena.	2040	
PA_tika-abh02_t:2040_3	Pharaṇañcettha pītisukhasamuṭṭhitapaṇītarūpehi kāyassa abhibyāpanaṃ daṭṭhabbaṃ. Ārammaṇeti	2040	
PA_tika-abh02_t:2040_4	pītipharaṇatāsukhapharaṇatāsīsena vuttānaṃ tikadukajhānānaṃ ārammaṇe. Tāti pītipharaṇatāsukhapharaṇatā.	2040	
PA_tika-abh02_t:2041_0	Samādhimukhenāti samādhiṃ mukhaṃ pamukhaṃ katvā, samādhisīsenāti attho, samādhipamukhena	2041	
PA_tika-abh02_t:2041_1	vā uddesaniddesena. Aññe kilesā diṭṭhimānādayo. Appayogenāti jhānavimokkhādīnaṃ viya	2041	
PA_tika-abh02_t:2041_2	uppādanīyaparikammapayogena vinā. Āvajjanāsadiso hi phalasamāpattiattho sammasanacāro.	2041	
PA_tika-abh02_t:2041_3	Ṭhapitattāti pavattitattā. Satibahulatāyāti satiyā abhiṇhuppattiyā. Paricchindanasatiyā	2041	
PA_tika-abh02_t:2041_4	kālassa satoti dassetīti yojanā.	2041	
PA_tika-abh02_t:2042	Pañcakaniddesavaṇṇanā niṭṭhitā.	204	
PA_tika-abh02_t:2043	6. Chakkaniddesavaṇṇanā	204	
PA_tika-abh02_t:2044_0	805. Visuddhibhāvanti visuddhiyā sabbhāvaṃ. “Dibbacakkhuñāṇekadesattā”ti idaṃ tassa	2044	
PA_tika-abh02_t:2044_1	paribhaṇḍañāṇattā vuttaṃ. Tathā hi pāḷiyaṃ “sattānaṃ cutūpapātañāṇāya cittaṃ abhinīharati	2044	
PA_tika-abh02_t:2044_2	abhininnāmetī”ti ārabhitvā “so dibbena cakkhunā visuddhenā”tiādi vuttaṃ. Dibbassa	2044	
PA_tika-abh02_t:2044_3	tirohitavippakaṭṭhādibhedassa, itarassa ca rūpāyatanassa dassanasamatthassāpi dibbacakkhuñāṇassa	2044	
PA_tika-abh02_t:2044_4	sikhāpatti cavamānopapajjamānasattadassananti āha “muddhappattena cā”tiādi.	2044	
PA_tika-abh02_t:2045	Chakkaniddesavaṇṇanā niṭṭhitā.	204	
PA_tika-abh02_t:2046	7. Sattakaniddesavaṇṇanā	204	
PA_tika-abh02_t:2047_0	806. Chabbidhampi paccavekkhaṇañāṇanti “jātipaccayā jarāmaraṇanti ñāṇa”ntiādinā vuttaṃ	2047	
PA_tika-abh02_t:2047_1	paṭiccasamuppādaṅgānaṃ paccavekkhaṇavasena pavattañāṇaṃ. Saha gahetvāti ekajjhaṃ	2047	
PA_tika-abh02_t:2047_2	gahetvā vipassanārammaṇabhāvasāmaññena ekattena gahetvā. Saṅkhipitvā vuttenāti pubbe	2047	
PA_tika-abh02_t:2047_3	chadhā vuttaṃ viya dassitaṃ dhammaṭṭhitiñāṇanti evaṃ saṅkhipitvā vuttena. “Khayadhamma”ntiādinā	2047	
PA_tika-abh02_t:2047_4	pakārena dassananti sambandho. Pavattañāṇassāti “jātipaccayā jarāmaraṇa”ntiādinā	2047	
PA_tika-abh02_t:2047_5	pavattassa ñāṇassa, pavatte vā saṃsāravaṭṭe ñāṇassa. Ñāṇārammaṇā vipassanā ñāṇavipassanā.	2047	
PA_tika-abh02_t:2047_6	Vipassanāti ca “jātipaccayā jarāmaraṇa”ntiādinā paccayapaccayuppannadhamme vibhāgena	2047	
PA_tika-abh02_t:2047_7	dassanato dhammaṭṭhitiñāṇaṃ idhādhippetaṃ. Tassa khayadhammatādijānanaṃ paṭivipassanā.	2047	
PA_tika-abh02_t:2047_8	Tenāha “vipassanāpaṭivipassanādassanamatta”nti.	2047	
PA_tika-abh02_t:2048_0	Evamettha aṭṭhakathādhippāyavasena pāḷiyā atthaṃ dassetvā idāni attano adhippāyavasena	2048	
PA_tika-abh02_t:2048_1	dassetuṃ “pāḷiyaṃ panā”tiādimāha. Sabbatthāti addhattaye paccayavisesena paccayuppannavisesaniddhāraṇe.	2048	
PA_tika-abh02_t:2048_2	Ñāṇavacanenāti “jātipaccayā jarāmaraṇa”ntiādinā ñāṇassa gahaṇena. Aṅgānanti sattasattatiyā	2048	
PA_tika-abh02_t:2048_3	aṅgānaṃ. Itisaddenāti “nirodhadhamma”nti ettha vuttaitisaddena. Pakāsetvāti ñāṇassa	2048	
PA_tika-abh02_t:2048_4	pavattiākāraṃ jotetvā. Tena dhammaṭṭhitiñāṇato aññaṃyeva pariyosāne vuttaṃ ñāṇanti	2048	
PA_tika-abh02_t:2048_5	dasseti. Tenāha “vipassanāñāṇaṃ sattamaṃ ñāṇa”nti. Ayameva cettha attho yuttoti dassento	2048	
PA_tika-abh02_t:2048_6	“na hī”tiādimāha. Tattha “tampi ñāṇanti sambandho na hotī”ti evaṃ sambandho na yutto	2048	
PA_tika-abh02_t:2048_7	aṅgantarabhāvassa avibhāvanatoti attho. Tena vuttaṃ “taṃñāṇa…pe… anadhippetattā”ti.	2048	
PA_tika-abh02_t:2048_8	Na hi visuṃ visuṃ vuttameva ekajjhaṃ vacanamattena atthantaraṃ hotīti. “Khayadhammaṃ…pe…	2048	
PA_tika-abh02_t:2048_9	cā”ti iminā purimasmiṃ pakkhe upacayena dosamāha.	2048	
PA_tika-abh02_t:2049	Sattakaniddesavaṇṇanā niṭṭhitā.	204	
PA_tika-abh02_t:2050	8. Aṭṭhakaniddesavaṇṇanā	205	
PA_tika-abh02_t:2051	808. Paccanīkadhammeti nīvaraṇādipaccanīkadhamme. Dukkhanti samāpajjane asati uppajjanakadukkhaṃ.	205	
PA_tika-abh02_t:2052	Aṭṭhakaniddesavaṇṇanā niṭṭhitā.	205	
PA_tika-abh02_t:2053	10. Dasakaniddeso	205	
PA_tika-abh02_t:2054	Paṭhamabalaniddesavaṇṇanā	205	
PA_tika-abh02_t:2055_0	809. Na ṭhānanti aṭṭhānaṃ, anupalabbhanattho ayamakāroti āha “avijjamānaṃ ṭhānaṃ	2055	
PA_tika-abh02_t:2055_1	aṭṭhāna”nti. Abhāvattho vā, na aññapaṭipakkhādiatthoti āha “natthi ṭhānanti vā aṭṭhāna”nti.	2055	
PA_tika-abh02_t:2055_2	Ko panetassa atthadvayassa visesoti? Paṭhamo hetupaccayehi anupalabbhamānataṃ vadati,	2055	
PA_tika-abh02_t:2055_3	dutiyo sabbena sabbaṃ abhāvanti ayametesaṃ viseso. Taṇhupādānādīnampi sukhato upagamanassa	2055	
PA_tika-abh02_t:2055_4	hetubhāve diṭṭhivipallāsassa so sātisayo asukhepi daḷhaṃ pavattāpanatoti āha “diṭṭhivipallāsova…pe…	2055	
PA_tika-abh02_t:2055_5	adhippeta”nti. “Attadiṭṭhivasenā”ti kasmā visesetvā vuttaṃ, nanu ariyasāvakassa sabbāpi	2055	
PA_tika-abh02_t:2055_6	diṭṭhiyo natthīti? Saccaṃ natthi, attadiṭṭhisannissayā pana sabbadiṭṭhiyoti dassetuṃ	2055	
PA_tika-abh02_t:2055_7	“attadiṭṭhivasenāti padhānadiṭṭhimāhā”ti vuttaṃ. Bhedānurūpassa vatthuno. Bhedānurūpena	2055	
PA_tika-abh02_t:2055_8	“adhamme dhammo”tiādinayappavattena.	2055	
PA_tika-abh02_t:2056_0	So evāti yo liṅge aparivatte tasmiṃ attabhāve bhavaṅgajīvitindriyappabandho, so eva.	2056	
PA_tika-abh02_t:2056_1	Tañhi upādāya ekajātisamaññā, na cettha bhāvakalāpajīvitindriyassa vasena codanā	2056	
PA_tika-abh02_t:2056_2	kātabbā tadaññasseva adhippetattā. Tañhi tattha avicchedavuttiyā pabandhavohāraṃ	2056	
PA_tika-abh02_t:2056_3	labhati, itarampi vā bhāvānupālanatāsāmaññenāti anokāsāva codanā.	2056	
PA_tika-abh02_t:2057_0	Sapattavasena yojetabbanti “sapattaṃ māremīti abhisandhinā sapattena nipannaṭṭhāne	2057	
PA_tika-abh02_t:2057_1	nipannaṃ manussabhūto manussabhūtaṃ mātaraṃ pitaraṃ vā mārento”tiādinā yojetabbaṃ.	2057	
PA_tika-abh02_t:2057_2	Sabbatthāti catūsupi vikappesu. Purimaṃ abhisandhicittanti pubbabhāgiyo maraṇādhippāyo.	2057	
PA_tika-abh02_t:2057_3	Appamāṇaṃ tena atthasiddhiyā abhāvato. Puthujjanasseva taṃ dinnaṃ hotīti ettha yathā	2057	
PA_tika-abh02_t:2057_4	arahattaṃ patvā paribhuttampi puthujjanakāle dinnaṃ puthujjanadānameva hoti, evaṃ	2057	
PA_tika-abh02_t:2057_5	maraṇādhippāyena puthujjanakāle pahāre dinne arahattaṃ patvā teneva pahārena mate	2057	
PA_tika-abh02_t:2057_6	kasmā arahantaghātoyeva hoti, na puthujjanaghātoti? Visesasambhavato. Yathā hi dānaṃ	2057	
PA_tika-abh02_t:2057_7	deyyadhammassa pariccāgamattena hoti, na evaṃ vadho. So hi pāṇo, pāṇasaññitā, vadhakacetanā,	2057	
PA_tika-abh02_t:2057_8	upakkamo, tena maraṇanti imesaṃ pañcannaṃ aṅgānaṃ pāripūriyāva hoti, na apāripūriyā.	2057	
PA_tika-abh02_t:2057_9	Tasmā arahattaṃ pattasseva maraṇanti arahantaghātoyeva hoti, na puthujjanaghāto.	2057	
PA_tika-abh02_t:2057_10	Yasmā pana “imaṃ māremī”ti yaṃ santānaṃ ārabbha māraṇicchā, tassa puthujjanakhīṇāsavabhāvena	20571	
PA_tika-abh02_t:2057_11	payogamaraṇakkhaṇānaṃ vasena satipi santānabhede abhedoyeva. Yadā ca atthasiddhi,	20571	
PA_tika-abh02_t:2057_12	tadā khīṇāsavabhāvo. Tasmā arahantaghātova hotīti nicchitaṃ. Kathaṃ panettha vadhakacetanā	20571	
PA_tika-abh02_t:2057_13	vattamānavisayā siyāti āha “vadhakacittaṃ paccuppannārammaṇampi…pe… pavattatī”ti.	20571	
PA_tika-abh02_t:2057_14	Tattha pabandhavicchedavasenāti yena pabandho vicchijjati, tādisaṃ payogaṃ nibbattetīti	20571	
PA_tika-abh02_t:2057_15	attho. Tena yadā pabandhavicchedo, tadā arahāti yathāvuttaṃ arahantaghātaṃ patiṭṭhāpeti.	20571	
PA_tika-abh02_t:2057_16	Na evanti yathā kālantarāpekkhakiccasiddhaṃ vadhakacittaṃ, na evaṃ cāgacetanā. “Sā	20571	
PA_tika-abh02_t:2057_17	hī”tiādinā cāgacetanāya kālantarānapekkhakiccasiddhitaṃyeva vibhāveti. Aññasakakaraṇanti	20571	
PA_tika-abh02_t:2057_18	attato vinimocetvā aññassa dakkhiṇeyyassa santakabhāvakaraṇaṃ. Tassāti cajitabbassa	20571	
PA_tika-abh02_t:2057_19	vatthuno. Yassāti yassa puthujjanassa. Tasseva taṃ dinnaṃ hoti, sacepi arahattaṃ	20571	
PA_tika-abh02_t:2057_20	patvā tena paribhuttanti attho.	20572	
PA_tika-abh02_t:2058_0	“Kappavināse”ti idaṃ “saṇṭhahante kappe”ti vuttattā mahākappavināsaṃ sandhāya vuttanti	2058	
PA_tika-abh02_t:2058_1	āha “kappaṭṭhakathāya na sametī”ti ettha āyukappassa adhippetattā. Āyukappo cettha	2058	
PA_tika-abh02_t:2058_2	avīciyaṃ nibbattasattānaṃ antarakappaparimāṇaṃ paramāyu veditabbaṃ. Tañhi sandhāya	2058	
PA_tika-abh02_t:2058_3	“ekaṃ kappaṃ asītibhāge katvā tato ekabhāgamattaṃ kāla”nti vuttaṃ. Tayidaṃ “ekaṃ	2058	
PA_tika-abh02_t:2058_4	kappa”nti yadi ekaṃ mahākappanti attho, tathā sati vīsatiantarakappaparimāṇo eko	2058	
PA_tika-abh02_t:2058_5	asaṅkhyeyyakappoti vuttaṃ hoti. Atha ekaṃ asaṅkhyeyyakappanti attho, sabbathāpi “catusaṭṭhi	2058	
PA_tika-abh02_t:2058_6	antarakappā”ti vacanena virujjhatīti vīmaṃsitabbaṃ. Yathā pana kappaṭṭhakathāya ayaṃ	2058	
PA_tika-abh02_t:2058_7	aṭṭhakathā sameti, taṃ dassetuṃ “kappavināseyevāti panā”tiādimāha.	2058	
PA_tika-abh02_t:2059	Pakatatto vā apārājiko. Samānasaṃvāsako kammaladdhīnaṃ vasena anānāsaṃvāsakoti evamettha attho veditabbo.	205	
PA_tika-abh02_t:2060_0	Niyatassa puggalassa vijjamānataṃ paṭisedhetvāti yojanā. Tattha paṭisedhetvāti “puggalo	2060	
PA_tika-abh02_t:2060_1	pana niyato nāma natthī”ti evaṃ paṭisedhetvā. Tattha kāraṇamāha “micchattasammattaniyatadhammānaṃ	2060	
PA_tika-abh02_t:2060_2	viya sabhāvato”ti. Paññattimattañhetaṃ micchattasammattaniyatadhammanissayaṃ, yadidaṃ	2060	
PA_tika-abh02_t:2060_3	niyato puggaloti. Yathāpucchitanti “kiṃ pubbahetu niyametī”tiādinā pucchitappakāraṃ	2060	
PA_tika-abh02_t:2060_4	niyāmakahetuṃ. Yenāti yena uparimaggattayavipassanāñāṇena. Niyatāniyatabhedanti sotāpannādiniyatabhedaṃ,	2060	
PA_tika-abh02_t:2060_5	sattakkhattuparamādianiyatabhedañca. Sotāpanno eva hi eko sattakkhattuparamo nāma	2060	
PA_tika-abh02_t:2060_6	hoti, eko kolaṃkolo nāma, eko ekabījī nāmāti sotāpannassa niyatabhāvo vuttoti āha	2060	
PA_tika-abh02_t:2060_7	“sotāpanno ca niyato”ti. Byatirekattho hi ayaṃ ca-saddo. Tato pubbeti sotāpattimaggato	2060	
PA_tika-abh02_t:2060_8	pubbe. “Pubbahetukiccaṃ natthī”ti idaṃ sotāpannassa niyatatāya vuttattā vakkhamānañca	2060	
PA_tika-abh02_t:2060_9	dosaṃ hadaye ṭhapetvā vuttaṃ. Uparimaggānaṃ saupanissayatte paṭhamamaggassāpi saupanissayatā	2060	
PA_tika-abh02_t:2060_10	siddhā evāti codanaṃ sandhāyāha “yadi hī”tiādi. Tañca niyatattaṃ. Assāti sotāpattimaggassa.	20601	
PA_tika-abh02_t:2061_0	Teneva khīṇāti sotāpattimaggeneva khīṇā. Kāraṇupacchedena hi phalupacchedo siyā.	2061	
PA_tika-abh02_t:2061_1	Tatoti sattakkhattuparamādito. Sāti sattakkhattuparamāditā. Pavattitoti vipākappabandhato.	2061	
PA_tika-abh02_t:2061_2	Tenāti sotāpattimaggena. Vuṭṭhāneti vuṭṭhāne sati. Kāraṇena vinā phalaṃ natthīti	2061	
PA_tika-abh02_t:2061_3	āha “sakkāya…pe… bhavitabba”nti. “Nāmakaraṇanimittato”ti iminā nāmakaraṇahetutāya	2061	
PA_tika-abh02_t:2061_4	niyāmakataṃ vibhāveti ekabījiādisamaññānaṃ anvatthasaññābhāvato. Tenāha “vipassanā…pe… sandhāya vutta”nti.	2061	
PA_tika-abh02_t:2062_0	Ādi-saddena “ekomhi sammāsambuddho, sītībhūtosmi nibbuto”tiādīni saṅgayhanti. Ettha	2062	
PA_tika-abh02_t:2062_1	ca “sadiso me na vijjati, ekomhi sammāsambuddho. ‘Atthetarahi aññe samaṇā vā brāhmaṇā	2062	
PA_tika-abh02_t:2062_2	vā bhagavatā samasamā sambodhiya’nti evaṃ puṭṭho ahaṃ, bhante, ‘no’ti vadeyya”ntiādi	2062	
PA_tika-abh02_t:2062_3	vacanehi imissā lokadhātuyā viya aññassa buddhassa aññissā lokadhātuyā uppādo nivāritoti	2062	
PA_tika-abh02_t:2062_4	daṭṭhabbaṃ. Na hi vijjamāne “sadiso me na vijjatī”tiādi sakkā vattuṃ. Yaṃ pana vadanti	2062	
PA_tika-abh02_t:2062_5	“lokadhātuvisesāpekkhāya vutta”nti, tampi natthi tathā visesanassa abhāvato, buddhānubhāvassa	2062	
PA_tika-abh02_t:2062_6	ca asamatthabhāvavibhāvanato. Āṇākhettakittanañcettha dhammatādassanatthaṃ. Sakkoti	2062	
PA_tika-abh02_t:2062_7	hi bhagavā yattha yattha icchati, tattha tattha āṇaṃ vattetuṃ. “Ekissā lokadhātuyā”ti	2062	
PA_tika-abh02_t:2062_8	ca idaṃ buddhakhettabhūtāya lokadhātuyā dassanatthaṃ vuttaṃ. Tatthāyamattho – buddhakhettabhūtā	2062	
PA_tika-abh02_t:2062_9	ekāvāyaṃ lokadhātu. Tattha ekasmiṃ kāle eko eva sammāsambuddho uppajjatīti. Tenāha	2062	
PA_tika-abh02_t:2062_10	“buddhakhetta…pe… adhippāyo”ti.	20621	
PA_tika-abh02_t:2063_0	Tasmāti yasmā upasampadādhīnaṃ pātimokkhaṃ, upasampadā ca pabbajjādhīnā, tasmā. Pātimokkhe	2063	
PA_tika-abh02_t:2063_1	siddhe, siddhāsu tāsu pabbajjūpasampadāsu. Tato paraṃ vinaṭṭhaṃ nāma hotīti pacchimapaṭivedhato	2063	
PA_tika-abh02_t:2063_2	paraṃ paṭivedhasāsanaṃ, pacchimasīlabhedato ca paraṃ paṭipattisāsanaṃ vinaṭṭhaṃ nāma	2063	
PA_tika-abh02_t:2063_3	hotīti sāsanabhāvasāmaññena pana ubhayaṃ ekajjhaṃ katvā dassento “pacchima…pe… ekato katvā”ti āha.	2063	
PA_tika-abh02_t:2064	Paridevanakāruññanti paridevanena karuṇāyitabbatā karuṇāyanā.	206	
PA_tika-abh02_t:2065_0	Dhammānaṃ sabhāvaviseso na sakkā dhāretuṃ, yato pāramīpavicayādīsu udakapariyantaṃ	2065	
PA_tika-abh02_t:2065_1	katvā mahāpathavīkampo ahosi, abhisambodhidivase ca ṭhapetvā pubbuttaradisābhāge	2065	
PA_tika-abh02_t:2065_2	bodhirukkhamūle bhūmibhāgo mahāpurisaṃ dhāretuṃ nāsakkhi, aññadatthu ekapasse pakkhittaatibhārabharitanāvā	2065	
PA_tika-abh02_t:2065_3	viya cakkavāḷagabbho viparivatto. “Samuppādikā”ti vattabbe sa-kāre a-kārassa ā-kāro,	2065	
PA_tika-abh02_t:2065_4	ekassa ca pa-kārassa lopo katoti dassento āha “samaṃ uddhaṃ pajjatīti sāmupādikā”ti.	2065	
PA_tika-abh02_t:2065_5	Samaṃ upādiyatīti vā samupādā, samupādā eva sāmupādikā, samupāhinīti attho.	2065	
PA_tika-abh02_t:2066_0	Santatikhaṇavasenāti santativasena āyūhanasamaṅgitā, sapubbapacchābhāgassa gahaṇavasena	2066	
PA_tika-abh02_t:2066_1	cetanākkhaṇavasena cetanāsamaṅgitāti yojetabbā. Ekasmiṃ upaṭṭhite paccayavasena tadaññassa	2066	
PA_tika-abh02_t:2066_2	upaṭṭhānaṃ parivattanaṃ.	2066	
PA_tika-abh02_t:2067	Paṭhamabalaniddesavaṇṇanā niṭṭhitā.	206	
PA_tika-abh02_t:2068	Dutiyabalaniddesavaṇṇanā	206	
PA_tika-abh02_t:2069	810. Bhoge bhuñjituṃ na jānāti, vināsetīti yojanā.	206	
PA_tika-abh02_t:2070	Lahuparivattitāya jīvitassāti adhippāyo.	207	
PA_tika-abh02_t:2071	Na adāsi payuttavācāya uppannanti adhippāyena.	207	
PA_tika-abh02_t:2072	Sammāpayogenāti sammāpaṭipattiyā.	207	
PA_tika-abh02_t:2073	Dutiyabalaniddesavaṇṇanā niṭṭhitā.	207	
PA_tika-abh02_t:2074	Pañcamabalaniddesavaṇṇanā	207	
PA_tika-abh02_t:2075_0	813. Dhātusabhāvoti bhūtādisaṅkhātadhātūnaṃ sabhāvo. Sabhāgavasena phalabhūtena.	2075	
PA_tika-abh02_t:2075_1	Ajjhāsayadhātuparicchindanatoti ajjhāsayasabhāvassa “hīnaṃ, paṇīta”nti vā paricchijja	2075	
PA_tika-abh02_t:2075_2	jānanato, vuṭṭhinimittena viya mahoghena uparimeghavuṭṭhiyā.	2075	
PA_tika-abh02_t:2076	Pañcamabalaniddesavaṇṇanā niṭṭhitā.	207	
PA_tika-abh02_t:2077	Chaṭṭhabalaniddesavaṇṇanā	207	
PA_tika-abh02_t:2078_0	Saddattho sambhavati samāsanteneva tathā saddasiddhito. Tesanti paroparānaṃ visadāvisadānaṃ	2078	
PA_tika-abh02_t:2078_1	saddhādiindriyānaṃ. Evañca katvāti āsayādito indriyaparopariyattassa, indriyaparopariyattato	2078	
PA_tika-abh02_t:2078_2	ca adhimuttibhedassa visiṭṭhasabhāvattā eva.	2078	
PA_tika-abh02_t:2079_0	815. “Ke pana te ariyāvāsā”ti pucchitvā te sutteneva dassento “idha, bhikkhave”tiādipāḷiṃ	2079	
PA_tika-abh02_t:2079_1	āharitvā “evaṃ vuttā”ti nigametvā puna maggādhigameneva tesaṃ adhigamaṃ dassento	2079	
PA_tika-abh02_t:2079_2	“etesū”tiādimāha. Tattha itareti chaḷaṅgasamannāgamaekārakkhāsaṅkhāyapaṭisevanādayo.	2079	
PA_tika-abh02_t:2080_0	816. Ārammaṇasantānānusayanesūti ārammaṇānusayanaṃ, santānānusayananti dvīsu anusayanesu.	2080	
PA_tika-abh02_t:2080_1	Yathā hi maggena asamucchinno rāgo kāraṇalābhe uppajjanāraho thāmagataṭṭhena santāne	2080	
PA_tika-abh02_t:2080_2	anusetīti vuccati, evaṃ iṭṭhārammaṇepīti tassa ārammaṇānusayanaṃ daṭṭhabbaṃ. Taṃ	2080	
PA_tika-abh02_t:2080_3	panassa anusayanaṃ uppattiyā pākaṭaṃ hotīti dassetuṃ aṭṭhakathāyaṃ “yathā nāmā”tiādi	2080	
PA_tika-abh02_t:2080_4	vuttaṃ. “Āciṇṇasamāciṇṇā”ti etena iṭṭhārammaṇe rāgassa ciraparibhāvanaṃ vibhāveti.	2080	
PA_tika-abh02_t:2080_5	Yasmā pana evaṃ ciraparibhāvitaṃ pariveṭhetvā viya ṭhitaṃ hoti, tasmā “samantato	2080	
PA_tika-abh02_t:2080_6	veṭhetvā viya ṭhitabhāvena anusayitataṃ dassetī”ti vuttaṃ. Tathā hi udake nimuggasadiso	2080	
PA_tika-abh02_t:2080_7	udāhaṭo. “Sabbepi tebhūmakā dhammā kāmanīyaṭṭhena kāmā”tiādipāḷivasena bhavarāgassāpi	2080	
PA_tika-abh02_t:2080_8	vatthukāmatā veditabbā. Rāgavasenāti ārammaṇarajjanavasena.	2080	
PA_tika-abh02_t:2081	818. Indriyaviseso vineyyānaṃ indriyaparopariyattaṃ.	208	
PA_tika-abh02_t:2082_0	819. Pahātabbena upaddutanirodhanatthaṃ pahāyakaṃ pariyesatīti paṭhamaṃ pahātabbaṃ,	2082	
PA_tika-abh02_t:2082_1	pacchā pahāyakanti ayaṃ pahātabbapajahanakkamo pahānakkamapadena vutto. Yassāti pahātabbassa.	2082	
PA_tika-abh02_t:2082_2	Tanti pahātabbaṃ. Paṭhamaṃ vuccatīti pahānavicāraṇānaṃ paṭhamaṃ vuccati. Tato pacchā	2082	
PA_tika-abh02_t:2082_3	appahātabbaṃ yathā taṃ dassanattikādīsu.	2082	
PA_tika-abh02_t:2083	826. Tanti bhavaṅgaṃ. Tassāti lokuttarassa. Pādakanti antimabhavikassa bhavaṅgaṃ sandhāyāha.	208	
PA_tika-abh02_t:2084	Chaṭṭhabalaniddesavaṇṇanā niṭṭhitā.	208	
PA_tika-abh02_t:2085	Sattamabalaniddesavaṇṇanā	208	
PA_tika-abh02_t:2086	828. Samāpannomhīti maññatīti attho.	208	
PA_tika-abh02_t:2087	Samādhi vā tassa ārammaṇabhūtaṃ kammaṭṭhānaṃ vā cittamañjūsāti yojanā. Ṭhapetunti yathāparicchinnaṃ kālaṃ samāpatticittaṃ pavattetuṃ.	208	
PA_tika-abh02_t:2088	Tehīti saññāmanasikārehi. Taṃsabhāvatāti kāmādidutiyajjhānādianupakkhandanasabhāvatā. Paguṇavodānaṃ paguṇabhāvasiddhā jhānassa paṭipakkhato visuddhi.	208	
PA_tika-abh02_t:2089	Sattamabalaniddesavaṇṇanā niṭṭhitā.	208	
PA_tika-abh02_t:2090	Dasamabalaniddesavaṇṇanā	209	
PA_tika-abh02_t:2091_0	831. Paññāva vimuttīti rāgādīhi vimuttibhūtā paññāva vimuttīti yojanā. Kammantarassa	2091	
PA_tika-abh02_t:2091_1	vipākantaramevāti attho vipākantarajānanasseva dutiyabalakiccattā, kammantarajānanassa	2091	
PA_tika-abh02_t:2091_2	ca tatiyabalakiccattā. Balasadisatanti ekaccabalasadisataṃ. Kasmā panettha balañāṇakicce	2091	
PA_tika-abh02_t:2091_3	vuccamāne jhānādiabalañāṇaṃ udāhaṭanti codanaṃ sandhāyāha “yadipī”tiādi. Tadantogadhanti	2091	
PA_tika-abh02_t:2091_4	tasmiṃ jhānādipaccavekkhaṇāsabhāve sattamabalañāṇe antogadhaṃ. Evanti jhānādiñāṇaṃ	2091	
PA_tika-abh02_t:2091_5	viya. Appetuṃ, vikubbituñcāti attanā vuttākāraṃ sandhāyāha. Samudayappahānādiekaccañāṇakiccampi	2091	
PA_tika-abh02_t:2091_6	akarontaṃ sabbaññutaññāṇaṃ kathamappanādikaṃ jhānādikiccaṃ kareyya, balañāṇehi pana	2091	
PA_tika-abh02_t:2091_7	jānitabbaṃ, tato uttariñca jānantampi yasmā ekaccabalakiccaṃ na karoti, tasmā aññāneva	2091	
PA_tika-abh02_t:2091_8	balañāṇāni, aññaṃ sabbaññutaññāṇanti dassanatthaṃ “etesaṃ pana kiccaṃ na sabbaṃ karotī”tiādi	2091	
PA_tika-abh02_t:2091_9	aṭṭhakathāyaṃ vuttaṃ. Tattha yathā sabbaññutaññāṇaṃ abalakiccaṃ ekaccaṃ na karoti,	2091	
PA_tika-abh02_t:2091_10	evaṃ balakiccampīti udāharaṇadassanavasena “tañhi jhānaṃ hutvā appetu”ntiādi vuttanti	20911	
PA_tika-abh02_t:2091_11	dassetuṃ “atha vā…pe… daṭṭhabba”nti vuttaṃ.	20911	
PA_tika-abh02_t:2092	Dasamabalaniddesavaṇṇanā niṭṭhitā.	209	
PA_tika-abh02_t:2093	Ñāṇavibhaṅgavaṇṇanā niṭṭhitā.	209	
PA_tika-abh02_t:2094	17. Khuddakavatthuvibhaṅgo	209	
PA_tika-abh02_t:2095	1. Ekakaniddesavaṇṇanā	209	
PA_tika-abh02_t:2096_0	843-4. Atthipaṭiccaṃ nāmāti atthitā paṭiccattho nāma, asatipi sahajātapurejātādibhāve	2096	
PA_tika-abh02_t:2096_1	yasmiṃ sati yaṃ hoti, so tassa paccayoti katvā yathā tathā atthitāmattaṃ idha paṭiccatthoti	2096	
PA_tika-abh02_t:2096_2	attho. Taṃ pana paṭiccatthaṃ byatirekamukhena pākaṭataraṃ kātuṃ “yathā”tiādimāha.	2096	
PA_tika-abh02_t:2096_3	Tattha nissayādipaccayabhāvena paṭiccāti vuttanti nissayādipaccayabhāvato paccayabhūtaṃ	2096	
PA_tika-abh02_t:2096_4	cakkhādi “paṭiccā”ti vuttaṃ. Ekissā seṇiyāti aṭṭhārasasu seṇīsu mayaṃ amukāya seṇiyā	2096	
PA_tika-abh02_t:2096_5	jātāmha, na aññe viya appaññātāti evamettha atthaṃ vadanti.	2096	
PA_tika-abh02_t:2097_0	Purato karaṇaṃ pamukhabhāvakaraṇaṃ. Nidhānarāsīti nidahitvā ṭhapitadhananicayo. Yasoti	2097	
PA_tika-abh02_t:2097_1	issariyaṃ. Taṃ pana yesu vattati, tesu paṭṭhāpakaāṇākaraṇehi pākaṭo hotīti “paṭṭhāpakamado,	2097	
PA_tika-abh02_t:2097_2	āṇākaraṇamado”ti ca vuttaṃ.	2097	
PA_tika-abh02_t:2098	845. Vatthunāti jātiādipavattihetunā.	209	
PA_tika-abh02_t:2099_0	846. Patiṭṭhābhāvoti kusalakammesu patiṭṭhānābhāvo, so pana yasmā kusalakiriyāya	2099	
PA_tika-abh02_t:2099_1	ṭhānaṃ na hoti, tasmā “kusalakaraṇe aṭṭhāna”nti āha. Pamādasaṅkhātassa atthassa evamādiko	2099	
PA_tika-abh02_t:2099_2	pariyāyoti yojanā. Ādi-saddena “vacīduccarite, manoduccarite cittassa vossaggo, makkho,	2099	
PA_tika-abh02_t:2099_3	paḷāso”ti ca evamādikassa saṅgaho daṭṭhabbo. “Pamādo pamajjanādī”tiādiko tadatthappakāsako,	2099	
PA_tika-abh02_t:2099_4	“cittassa vossaggo vossaggānuppādana”ntiādiko tappariyāyappakāsako byañjanapariyāyo	2099	
PA_tika-abh02_t:2099_5	ca apariyantoti sambandho. “Cattāro khandhe dassetī”ti iminā sativossaggākārappavattā	2099	
PA_tika-abh02_t:2099_6	cattāro akusalakkhandhā pamādoti vadati.	2099	
PA_tika-abh02_t:2100	847. Anivātavuttitāya hetubhūto cittasampaggaho mānaviseso.	210	
PA_tika-abh02_t:2101	848. Uttarabhāvo uttariyaṃ, karaṇena uttariyaṃ karaṇuttariyaṃ, sārambhena parassa kiriyato uttarikiriyā.	210	
PA_tika-abh02_t:2102	849. Neruttikavidhānenāti i-kāracca-kārānañca ra-kāratāpādanena.	210	
PA_tika-abh02_t:2103	Attahitaṃ attāti uttarapadalopena niddesamāha yathā “rūpabhavo rūpaṃ, bhīmaseno bhīmo”ti ca. Ādinno, patto vā attho attāti niruttinayena padasiddhi veditabbā.	210	
PA_tika-abh02_t:2104	Mudditassāti aṅkitassa.	210	
PA_tika-abh02_t:2105	850. Jānantasseva mahājanassa. Upādānādipaccayeti indhanudakacīvarādike pāripūrihetuke.	210	
PA_tika-abh02_t:2106	851. Gaṇṭhikā sayaṃ gaṇṭhikaraṇato. Patirūpavacanato, aññesaṃ gaṇṭhibhedato ca gaṇṭhibhūtā.	210	
PA_tika-abh02_t:2107	852. Abhejjantaratāya samāsevitatāya suṭṭhu āsevitatāya.	210	
PA_tika-abh02_t:2108	853. Cirakālaparibhāvitattena temanakaraṇaṃ allabhāvakaraṇaṃ, lobhavasena avassavananti attho.	210	
PA_tika-abh02_t:2109	Evaṃ sante kathaṃ khīyananti niddesoti āha “khīyananti cā”tiādi.	210	
PA_tika-abh02_t:2110	854. Cīvaramaṇḍanādīnanti cīvaramaṇḍanā pattamaṇḍanā senāsanamaṇḍanāti imesaṃ. Idāni taṃ visesanabhāvaṃ yojetvā dassetuṃ “cīvarena hī”tiādi vuttaṃ.	211	
PA_tika-abh02_t:2111	855. Sabhāgarahito, sabhāgapaṭipakkho vā asabhāgo, ananukūlānaṃ paṭikkūlatā vā. Tenāha “mānathaddhatā, virodho vā”ti.	211	
PA_tika-abh02_t:2112	856. Saṅkampanā ukkaṇṭhanāvasena anavaṭṭhānaṃ, anavadhānaṃ vā. Tassa tassa ārammaṇassa taṇhāyanā.	211	
PA_tika-abh02_t:2113	857. Kāyassāti nāmakāyassa. Tasmiñhi avipphārike rūpakāyopi avipphāriko hoti.	211	
PA_tika-abh02_t:2114	860. Rāgādīnanti rāgamohaahirikānottappavicikicchādīnaṃ.	211	
PA_tika-abh02_t:2115_0	861. Tividhampi kuhanavatthuṃ dassetunti sambandho. Tatthāti mahāniddese. “Tattha	2115	
PA_tika-abh02_t:2115_1	katamā kuhanā lābhasakkārasilokasannissitassā”tiādinā idha khuddakavibhaṅge āgataṃ	2115	
PA_tika-abh02_t:2115_2	desanānayaṃ nissāya mahāniddesadesanā pavattāti āha “nissayabhūtāya imāya pāḷiyā”ti.	2115	
PA_tika-abh02_t:2116	Antarahitānīti antavikalāni chindantāni.	211	
PA_tika-abh02_t:2117_0	Lābhasakkārasilokahetu sambhāvanādhippāyena saṃyatākāradassanaṃ kohaññanti āha “pāpicchatāya	2117	
PA_tika-abh02_t:2117_1	niratthakakāyavacīvipphandaniggahaṇaṃ koraja”nti. Yo saṃvegabahulo kukkuccako pubbenāparaṃ	2117	
PA_tika-abh02_t:2117_2	attanopi kiriyaṃ parisaṅkanto paccavekkhamāno tiṭṭhati, tādisaṃ viya attānaṃ dassento	2117	
PA_tika-abh02_t:2117_3	“atiparisaṅkito”ti vutto.	2117	
PA_tika-abh02_t:2118	864. Pasaṃsāmukhena nindananti pasaṃsāvatthuto khipanaṃ bahi chaḍḍanaṃ yathā “adāyakaṃ aho dānapatī”ti.	211	
PA_tika-abh02_t:2119	865. Gavesanakammanti appakena lābhena mahantassa pariyesanakabyāpāro.	211	
PA_tika-abh02_t:2120	866. Pokkharaṃ vuccati sundaraṃ, vaṇṇassa sundarabhāvo vaṇṇapāripūrī hotīti āha “vaṇṇapāripūrī vā vaṇṇapokkharatā”ti.	212	
PA_tika-abh02_t:2121_0	879. Seyyamānādiniddesesūti “tattha katamo seyyassa ‘seyyohamasmī’ti māno”tiādinā	2121	
PA_tika-abh02_t:2121_1	niddiṭṭhesu navasu mānaniddesesu. “Seyyādipuggalo”ti idaṃ tattha pāḷiyaṃ seyyādīnaṃ	2121	
PA_tika-abh02_t:2121_2	navannaṃ puggalānaṃ āmaṭṭhattā vuttaṃ. Idha pana puggalāmasane sati seyyapuggalo	2121	
PA_tika-abh02_t:2121_3	ca āmasitabbo siyā. Tenevāha “seyyamānabhāvepī”ti. Seyyamānabhāvepīti pi-saddo ākaḍḍhako	2121	
PA_tika-abh02_t:2121_4	aseyyamānaniddesepi puggalāmasanassa katattā. Yassa kassacīti seyyādīsu yassa kassaci puggalassa.	2121	
PA_tika-abh02_t:2122	880. Purimamānassāti pubbe pavattassa sadisamānassa, hīnamānassa vā, sadisamānavaseneva pana pāḷi āgatā.	212	
PA_tika-abh02_t:2123	881. “Migānaṃ kotthuko anto, pakkhīnaṃ pana vāyaso”ti vacanato āha “pakkhijātīsu vāyaso anto lāmako”ti.	212	
PA_tika-abh02_t:2124	882. Virāganti arahattaṃ.	212	
PA_tika-abh02_t:2125	883. Mānasampayuttacchando taṇhāchando. Mānasabhāvaṃ anugato seyyādito sampaggaṇhanavasena pavatto mānasampayuttakattukamyatāchando vā mānacchando.	212	
PA_tika-abh02_t:2126	884. Tatthāti tasmiṃ vilambane nipphādetabbe. Yuttaṃ anucchavikaṃ. Muttaṃ vissaṭṭhaṃ. Siliṭṭhaṃ sahitaṃ, atthadvayavibhāvakaṃ vā.	212	
PA_tika-abh02_t:2127_0	888. Anuddayassevāti mettāyantassa viya anukampantassa viya vikappanāti āha “sahananditādikassā”ti,	2127	
PA_tika-abh02_t:2127_1	mettādipatirūpena pavattagehasitasinehassāti attho. Tenāha “tādiso rāgo”ti. Attho	2127	
PA_tika-abh02_t:2127_2	yujjatīti evampi “tatthā”ti pāḷipadassa attho yujjati. Parānuddayatāhetuko hi parānuddayatāsahito so vitakkoti.	2127	
PA_tika-abh02_t:2128	890. Kāmaguṇapāripūriyā yebhuyyena loko sambhāvetīti āha “anavaññattatthameva kāmaguṇe ca patthetī”ti.	212	
PA_tika-abh02_t:2129	Ekakaniddesavaṇṇanā niṭṭhitā.	212	
PA_tika-abh02_t:2130	2. Dukaniddesavaṇṇanā	213	
PA_tika-abh02_t:2131	891. Bandhatīti kujjhanākāraṃ bandhati ghaṭeti. Upanāho hi āghātavatthunā cittaṃ bandhanto viya hoti, yato aññathā pavattitvāpi avidite upanāhe āghātavatthusannissitova hoti.	213	
PA_tika-abh02_t:2132	892. Dantehi chinditvāti dantehi chinditvā viya ekadesaṃ apanetvā ekadesaṃ gahetvāti adhippāyo.	213	
PA_tika-abh02_t:2133_0	894. Accayaṃ katvāti vītikkamaṃ katvā. Paṭicchādaneti attanā katassa accayassa paṭicchādane.	2133	
PA_tika-abh02_t:2133_1	Vocchindanaṃ vītikkamakiriyāya appaṭijānavasena upacchindanaṃ, vocchindanena chādanā vocchindanachādanā.	2133	
PA_tika-abh02_t:2134_0	Asammābhāsane saṭha-saddo loke niruḷhoti āha “yo na sammā bhāsati, so saṭho”ti. Saṭhassa	2134	
PA_tika-abh02_t:2134_1	yakkhasūkarasadisataṃ dassento “kucchi vā piṭhi vā jānituṃ na sakkā”ti āha, indajālasadiso vā eso daṭṭhabbo.	2134	
PA_tika-abh02_t:2135_0	Yo sabbathā vipannajjhāsayopi samāno kāyavacībhedamattena attānaṃ sampannaṃ viya	2135	
PA_tika-abh02_t:2135_1	dassetvā lokaṃ vañcento aññathā santaṃ aññathā pavedeti. Tenāha “tenetaṃ sāṭheyyaṃ	2135	
PA_tika-abh02_t:2135_2	māyāto balavatarā vañcanāti daṭṭhabba”nti. Santadosapaṭicchādanameva hi māyā. Tenevāti	2135	
PA_tika-abh02_t:2135_3	balavataravañcanābhāveneva. Daḷhakerāṭiyañhi “parikkhatatā”ti vuttaṃ.	2135	
PA_tika-abh02_t:2136_0	908. Abhāvepīti pi-saddena “ko pana vādo bhāve”ti dasseti. Yadipi hi puthujjanānaṃ,	2136	
PA_tika-abh02_t:2136_1	ekaccānañca sekkhānaṃ yathārahaṃ attābhinivesādīhi katūpakāraṃ rūparāgādisaṃyojanakiccaṃ	2136	
PA_tika-abh02_t:2136_2	sādheti, ekaccānaṃ pana vinā eva tehīti kassacipi kilesassa avikkhambhitattā kathañcipi	2136	
PA_tika-abh02_t:2136_3	avimutto kāmabhavo ajjhattaggahaṇassa visesapaccayoti “ajjhatta”nti vuccati, tadabhāvato	2136	
PA_tika-abh02_t:2136_4	“bahiddhā”ti laddhavohāre rūpārūpabhave kevalampi saṃyojanakiccaṃ sādhentaṃ pavattatīti,	2136	
PA_tika-abh02_t:2136_5	tato eva rūpārūpāvacarasattānaṃ bahiddhāsaṃyojanabhāvahetajātanti ca “bahiddhāsaṃyojana”nti	2136	
PA_tika-abh02_t:2136_6	vuccatīti imamatthamāha “sakkāyadiṭṭhādīnaṃ…pe… yojanaṃ nāmā”ti.	2136	
PA_tika-abh02_t:2137	Dukaniddesavaṇṇanā niṭṭhitā.	213	
PA_tika-abh02_t:2138	3. Tikaniddesavaṇṇanā	213	
PA_tika-abh02_t:2139	909. Avijjābhavataṇhāhi viya issāmacchariyadomanassādisahāyabhūtena dosenapi bhavābhisaṅkharaṇaṃ hotīti “akusalamūlāneva vaṭṭamūlānī”ti. Tenāha “tīhi…pe… kathito”ti.	213	
PA_tika-abh02_t:2140	919. Rūpārūpāvacaravipākānaṃ santapaṇītabhāvena uḷāratamattā tattha sātisayo bhavarāgo vutto.	214	
PA_tika-abh02_t:2141	920. Mānena ṭhapanāti mānena seyyādivasena attano ṭhapanā. Ṭhapanāti ca dahanā, paggaṇhanā vā.	214	
PA_tika-abh02_t:2142	921. Taṃsampayuttāti dosasampayuttā.	214	
PA_tika-abh02_t:2143_0	922. Tesaṃ vaṇṇabhedanti tesaṃ jīvānaṃ vaṇṇavisesaṃ, tesaṃ vā tathā kathentānaṃ sutvā.	2143	
PA_tika-abh02_t:2143_1	Byāpīti sakalalokabyāpī, sakalasarīrabyāpī vā. Parimaṇḍaloti paramāṇuppamāṇo hutvā	2143	
PA_tika-abh02_t:2143_2	parimaṇḍalo. Ādi-saddena aṅguṭṭhappamāṇo vayappamāṇotiādikaṃ saṅgaṇhāti.	2143	
PA_tika-abh02_t:2144_0	923. Utuvipariṇāmajo sītādiutuviparivattajāto. Opakkamiko attano, parassa vā tādisaupakkamanibbatto.	2144	
PA_tika-abh02_t:2144_1	Visamaparihārajo cirāsanaciraṭṭhānādinā kāyassa visamapariharaṇato jāto. Sannipātajo	2144	
PA_tika-abh02_t:2144_2	sañcayato paṭṭhāya paccekaṃ visamākārato dosattayasamodhānato jāto. Kammasamuṭṭhāno	2144	
PA_tika-abh02_t:2144_3	utuvipariṇāmādīhi vinā kammato samuṭṭhito. Pittasemhavātasamuṭṭhānā pana pittādīnaṃ	2144	
PA_tika-abh02_t:2144_4	adhikabhāveneva vuttā. Sabbassāpi hi rogassa dosattayaṃ āsannakāraṇaṃ dosappakopena	2144	
PA_tika-abh02_t:2144_5	vinā abhāvato. Kammaṃ padhānakāraṇaṃ katokāse eva tasmiṃ uppajjanato, itaraṃ pana	2144	
PA_tika-abh02_t:2144_6	tassa sahakārikāraṇaṃ daṭṭhabbaṃ. Tayidaṃ pubbekatahetuvādino paṭikkhipanti. Upapajjavedanīyaphalampi	2144	
PA_tika-abh02_t:2144_7	pubbekatahetukapakkhikameva atītaddhikattā kammassāti arucisūcanatthaṃ kira-saddaggahaṇaṃ	2144	
PA_tika-abh02_t:2144_8	karoti “upapajjavedanīyañca kira paṭikkhipantī”ti.	2144	
PA_tika-abh02_t:2145	924. Dāhakāraṇatāyāti rāgādidasavidhaggidāhassa, narakaggidāhassa ca kāraṇatāya.	214	
PA_tika-abh02_t:2146	926. Puthunimittasabhāvesūti puthu nānākilesādīnaṃ kāraṇasabhāvesu.	214	
PA_tika-abh02_t:2147	931. Addanaṃ addā maddavo, anekatthattā dhātūnaṃ tappaṭikkhepena anaddāti āha “amudutā vā anaddā”ti.	214	
PA_tika-abh02_t:2148	936. Ayonisomanasikārahetukattā āvajjanāya akusalānukūlakiccatā daṭṭhabbā.	214	
PA_tika-abh02_t:2149	Tikaniddesavaṇṇanā niṭṭhitā.	214	
PA_tika-abh02_t:2150	4. Catukkaniddesavaṇṇanā	215	
PA_tika-abh02_t:2151_0	939. Evaṃ-saddenāti nidassanatthena evaṃ-saddenāti adhippāyo. Bhavo eva abhivuddho	2151	
PA_tika-abh02_t:2151_1	abhavo yathā “asekkhā dhammā”ti. Dutiyasmiṃ pakkhe bhavābhavasaddena sampattivipattiyo,	2151	
PA_tika-abh02_t:2151_2	vuddhihāniyo vā vuttāti veditabbā.	2151	
PA_tika-abh02_t:2152	Agatiyāti ayuttagatiyā, appatirūpakiriyāyāti attho.	215	
PA_tika-abh02_t:2153	Kodhūpāyāsa…pe… mātugāmā vā ūmiādibhayanti yojanā. Pañcakāmaguṇamātugāmaggahaṇeti pañcakāmaguṇaggahaṇe, mātugāmaggahaṇe ca.	215	
PA_tika-abh02_t:2154_0	“Sayaṃkataṃ sukhadukkha”ntiādikā diṭṭhi yadipi aññesampi diṭṭhigatikānaṃ attheva,	2154	
PA_tika-abh02_t:2154_1	timbaruko pana tathādiṭṭhiko bhagavantaṃ upasaṅkamitvā pucchīti sā diṭṭhi “timbarukadiṭṭhī”ti	2154	
PA_tika-abh02_t:2154_2	vuttā. Tenāha “timbaruko…pe… āgatattā”ti.	2154	
PA_tika-abh02_t:2155	Catukkaniddesavaṇṇanā niṭṭhitā.	215	
PA_tika-abh02_t:2156	5. Pañcakaniddesavaṇṇanā	215	
PA_tika-abh02_t:2157	940. Āgamanassa paṭisandhiggahaṇavasenāti adhippāyo.	215	
PA_tika-abh02_t:2158_0	941. Upacayanatoti vaḍḍhanato. Aññathāti lābhato takkanato ca aññappakāro gahitoti	2158	
PA_tika-abh02_t:2158_1	taṃ dassento “saddhāruciādīhī”ti āha. Anussavato hi saddahanaṃ, ruccanaṃ pana jātissarañāṇatopi	2158	
PA_tika-abh02_t:2158_2	hoti. Ādi-saddena khantiādīnaṃ saṅgaho.	2158	
PA_tika-abh02_t:2159	942. Akkhanti mūlaṃ etesanti akkhantimūlakā. Dukkaṭadubbhāsitatādidosā tādisāni kāyavacīmanoduccaritāni.	215	
PA_tika-abh02_t:2160_0	943. Udaggatāsaṅkhāto avūpasamo na uddhaccasaṅkhātoti pītiyā eva savipphārikatāsaṅkhātaṃ	2160	
PA_tika-abh02_t:2160_1	asantasabhāvaṃ āha. Avūpasamahetubhūtoti vikkhepahetubhūto. Pītiyā ākāroti pītiyā pavattiākāro.	2160	
PA_tika-abh02_t:2161	Pañcakaniddesavaṇṇanā niṭṭhitā.	216	
PA_tika-abh02_t:2162	6. Chakkaniddesavaṇṇanā	216	
PA_tika-abh02_t:2163	944. Tenāti kodhādīnaṃyeva vivādamūlattā.	216	
PA_tika-abh02_t:2164	945. Kusalānuyoge sātaccaṃ kusalānuyogasātaccaṃ.	216	
PA_tika-abh02_t:2165	Gaṇena sattasamūhena saṅgaṇi sannipatanaṃ yena saddhiṃ, tena saṅgati gaṇasaṅgaṇikā. Kassaci ghāsacchādanādikassa.	216	
PA_tika-abh02_t:2166	946. Upavitakketīti ārammaṇaṃ upecca takketi.	216	
PA_tika-abh02_t:2167	948. Adhiccasamuppannikoti “adhiccasamuppanno attā ca loko cā”ti evaṃvādī.	216	
PA_tika-abh02_t:2168	Chakkaniddesavaṇṇanā niṭṭhitā.	216	
PA_tika-abh02_t:2169	8. Aṭṭhakaniddesavaṇṇanā	216	
PA_tika-abh02_t:2170	952. Osīdanākārenāti kattabbakamme anussahanākārena.	217	
PA_tika-abh02_t:2171	958. Te abhinivesā asaññīvādā vadanti etehīti.	217	
PA_tika-abh02_t:2172	Aṭṭhakaniddesavaṇṇanā niṭṭhitā.	217	
PA_tika-abh02_t:2173	9. Navakaniddesavaṇṇanā	217	
PA_tika-abh02_t:2174	960-963. Dasamassāti aṭṭhānaghātassa.	217	
PA_tika-abh02_t:2175	Ajjhattanti gocarajjhattaṃ adhippetaṃ. Etassa gāthāvacanassa. Niṭṭhapetvāti abhinivissa.	217	
PA_tika-abh02_t:2176_0	964. Aññesaṃ phassādīnaṃ saṅkhatabhāve yathāsakaṃpaccayehi. Yenākārena mānassa sātisayā	2176	
PA_tika-abh02_t:2176_1	pavatti, taṃ dassetuṃ “ahanti, asmīti cā”ti vuttaṃ. Attanoti diṭṭhigataparikappitassa	2176	
PA_tika-abh02_t:2176_2	attano. Yathā mānassa sampaggahavasena, evaṃ taṇhāya mamattavasena, diṭṭhiyā niccādivasena	2176	
PA_tika-abh02_t:2176_3	pavatti visesavatī samānepi anāgatakālāmasaneti āha “bhavissantī…pe… vutto”ti. “Ahamasmī”ti	2176	
PA_tika-abh02_t:2176_4	pana pavattamānasseva bhavatīti sabbapadasādhāraṇassa mānasseva vasena iñjitāditā	2176	
PA_tika-abh02_t:2176_5	aṭṭhakathāyaṃ vuttā.	2176	
PA_tika-abh02_t:2177	Navakaniddesavaṇṇanā niṭṭhitā.	217	
PA_tika-abh02_t:2178	10. Dasakaniddesavaṇṇanā	217	
PA_tika-abh02_t:2179_0	970. Saṅkappananti “kusalatā”ti vuttapadassa atthavacanaṃ. Tassā upāyacintāya. Micchābhāvo	2179	
PA_tika-abh02_t:2179_1	sāvajjabhāvo. Tadākāro mohoti yathāvuttākārena pavatte cittuppāde moho. Tassāpi yathāvuttapaccavekkhaṇāyapi	2179	
PA_tika-abh02_t:2179_2	yathākatapāpepi. Adhimānasampayuttaṃ sañjānanaṃ pakatipurisantaradassanādivasena	2179	
PA_tika-abh02_t:2179_3	pavattaṃ diṭṭhisampayuttacittaṃ phalaṃ viya vimuttanti gahitaṃ daṭṭhabbaṃ.	2179	
PA_tika-abh02_t:2180	Dasakaniddesavaṇṇanā niṭṭhitā.	218	
PA_tika-abh02_t:2181	Taṇhāvicaritaniddesavaṇṇanā	218	
PA_tika-abh02_t:2182	973. Visesaṃ akatvāti anupanidhānaṃ, samato ca asamato ca upanidhānanti imaṃ vibhāgaṃ akatvā, yo “itthaṃ, evaṃ, aññathā”ti padehi pakāsito.	218	
PA_tika-abh02_t:2183_0	Visesassāti “itthaṃ, evaṃ, aññathā”ti yathāvuttasseva visesassa. Diṭṭhiyāti diṭṭhiyā	2183	
PA_tika-abh02_t:2183_1	gahitāya tadavinābhāvinī taṇhā dassitā. Sīsasīsamūlakehīti catūhi sīsehi, dvādasahi	2183	
PA_tika-abh02_t:2183_2	ca sīsamūlakehi. Sayameva ca taṇhā dassitāti yojanā. Yadi diṭṭhimānagāhopi idhādhippeto,	2183	
PA_tika-abh02_t:2183_3	yato “taṇhāmānadiṭṭhivasena samūhagāhato”ti aṭṭhakathāyaṃ vuttaṃ, kathaṃ “taṇhāvicaritānī”ti	2183	
PA_tika-abh02_t:2183_4	vacananti āha “diṭṭhimānesū”tiādi. Taṃmūlakattāti taṇhāmūlakattā.	2183	
PA_tika-abh02_t:2184_0	974. Na avakkarīyatīti anavakārī, taṃ anavakāriṃ katvā, taṃ padantarena vibhāvento	2184	
PA_tika-abh02_t:2184_1	“anavakkari, taṃ katvā”ti āha. Vikkhepanaṃ avayavato vibhāgo. Attato avinibbhujitvāti	2184	
PA_tika-abh02_t:2184_2	yvāyaṃ diṭṭhigatikaparikappito attā, tato avisuṃ katvā.	2184	
PA_tika-abh02_t:2185	976. Bahikatāni rūpādīni upagantvā pavattā taṇhā upādāyāti vuttāti yojanā.	218	
PA_tika-abh02_t:2186	Ekaccassa puggalassa ekasmiṃ attabhāve kassaci taṇhāvicaritassa asambhavo, kassacideva sambhavoti āha “kassaci sambhavadassanatthaṃ vutta”nti.	218	
PA_tika-abh02_t:2187	Taṇhāvicaritaniddesavaṇṇanā niṭṭhitā.	218	
PA_tika-abh02_t:2188	Khuddakavatthuvibhaṅgavaṇṇanā niṭṭhitā.	218	
PA_tika-abh02_t:2189	18. Dhammahadayavibhaṅgo	218	
PA_tika-abh02_t:2190	1. Sabbasaṅgāhikavāravaṇṇanā	219	
PA_tika-abh02_t:2191_0	978. Dhātusambhava…pe… saṅgahitattāti ettha khandhādīnaṃ kāmadhātuādidhātūsu sambhavabhedabhinnānaṃ	2191	
PA_tika-abh02_t:2191_1	niravasesato saṅgahitattāti vibhāgena yojanā, tathā sesesupi pariyāpannapabhedabhinnānantiādinā.	2191	
PA_tika-abh02_t:2191_2	Tattha “niravasesato saṅgahitattā”ti iminā “sabbasaṅgāhikavāro”ti ayamassa atthānugatā	2191	
PA_tika-abh02_t:2191_3	samaññāti dasseti. Yasmā cettha khandhādīnaṃ dvādasannaṃ koṭṭhāsānaṃ anavasesasaṅgaho,	2191	
PA_tika-abh02_t:2191_4	tasmā evaṃ dutiyavārādīnañcettha anuppaveso veditabbo. Khandhādīnameva hi tesaṃ sambhavādivicāro	2191	
PA_tika-abh02_t:2191_5	uppattānuppattidassanavāroti vattuṃ yuttoti yojanā. Anuppattidassanañcettha atthāpattisiddhaṃ	2191	
PA_tika-abh02_t:2191_6	veditabbaṃ. Na hi tattha “kati khandhā na pātubhavantī”tiādipāḷi atthi.	2191	
PA_tika-abh02_t:2192_0	979. Pucchānurūpanti yenādhippāyena pucchā katā, tadanurūpaṃ. Avitathabyākaraṇaṃ	2192	
PA_tika-abh02_t:2192_1	nāma buddhānaṃ eva āveṇikaṃ, aññesaṃ taṃ yādicchikaṃ sutakkharasadisanti āha “sabbaññuvacanaṃ viññāya katattā”ti.	2192	
PA_tika-abh02_t:2193	Sabbasaṅgāhikavāravaṇṇanā niṭṭhitā.	219	
PA_tika-abh02_t:2194	2. Uppattānuppattivāravaṇṇanā	219	
PA_tika-abh02_t:2195_0	991. “Kāmabhave”ti idaṃ okāsavasena vatvā puna sattasantānavasena vattuṃ “kāmadhātusambhūtānañcā”ti	2195	
PA_tika-abh02_t:2195_1	vuttanti tamatthavisesaṃ dassento “iddhiyā…pe… attho”ti āha. “Na vattabbaṃ siyā”ti	2195	
PA_tika-abh02_t:2195_2	kasmā vuttaṃ, yadipi asaññasattānaṃ acakkhukattā rūpāyatanaṃ accantasukhumattā heṭṭhimabhūmikānañca	2195	
PA_tika-abh02_t:2195_3	agocaro, samānabhūmikānaṃ pana vehapphalānaṃ, uparibhūmikānañca suddhāvāsānaṃ cakkhāyatanassa	2195	
PA_tika-abh02_t:2195_4	gocaro hotīti āyatanādikiccaṃ karotiyevāti sakkā vattuṃ. Yaṃ panettha vitthārato	2195	
PA_tika-abh02_t:2195_5	vattabbaṃ, taṃ heṭṭhā vuttameva. “Heṭṭhato avīcinirayaṃ pariyantaṃ katvā uparito	2195	
PA_tika-abh02_t:2195_6	paranimmitavasavattideve antokaritvā yaṃ etasmi”ntiādinā vuttapadesā kāmāvacarādiokāsā.	2195	
PA_tika-abh02_t:2195_7	Te sattanikāyā ca dhātūti vuccanti samudāyassa avayavādhārabhāvato yathā “māsapuñjo	2195	
PA_tika-abh02_t:2195_8	māso”ti. Sattā uppajjanti etthāti sattuppatti, uppajjanaṭṭhena sattāva uppatti sattuppattīti	2195	
PA_tika-abh02_t:2195_9	evaṃ okāsasattalokadvayassa sattuppattipariyāyo veditabbo. Sattabhāvena uppatti,	2195	
PA_tika-abh02_t:2195_10	na anupādinnakkhandhā viya saṅkhārabhāvenevāti adhippāyo. Ke pana teti āha “sattāvāsavasena…pe…	21951	
PA_tika-abh02_t:2195_11	upādinnakakkhandhā”ti. Taṃtaṃpariyāpannānanti taṃtaṃsattāvāsapariyāpannānaṃ sattānaṃ,	21951	
PA_tika-abh02_t:2195_12	saṅkhārānameva vā. Sadisādhiṭṭhānabhāvenāti sadisākārena pavattamānānaṃ khandhānaṃ	21951	
PA_tika-abh02_t:2195_13	patiṭṭhānabhāvena. Yebhuyyena hi tasmiṃ sattāvāse dhammā samānākārena pavattanti.	21951	
PA_tika-abh02_t:2196	Uppattānuppattivāravaṇṇanā niṭṭhitā.	219	
PA_tika-abh02_t:2197	3. Pariyāpannāpariyāpannavāravaṇṇanā	219	
PA_tika-abh02_t:2198	999. Tattha, aññattha cāti tasmiṃ, aññasmiñca bhave, okāse ca. Paricchedakārikāya kāmāditaṇhāya paricchijja āpannā gahitāti pariyāpannāti taṃtaṃbhavādiantogadhā taṃtaṃpariyāpannā.	219	
PA_tika-abh02_t:2199	Pariyāpannāpariyāpannavāravaṇṇanā niṭṭhitā.	219	
PA_tika-abh02_t:2200	6. Uppādakakammaāyuppamāṇavāro	220	
PA_tika-abh02_t:2201	1. Uppādakakammavaṇṇanā	220	
PA_tika-abh02_t:2202	1021. Dhātuttayabhūtadevavasenāti kāmādidhātuttaye nibbattadevānaṃ vasena.	220	
PA_tika-abh02_t:2203	Uppādakakammavaṇṇanā niṭṭhitā.	220	
PA_tika-abh02_t:2204	2. Āyuppamāṇavaṇṇanā	220	
PA_tika-abh02_t:2205	1026. Suparimajjitakañcanādāsaṃ viya sobhati vijjotatīti subho, sarīrobhāso, tena subhena kiṇṇā vikiṇṇāti subhakiṇṇā.	220	
PA_tika-abh02_t:2206_0	1027. Taṃtaṃmanasikāranti parittapathavīkasiṇādigatamanasikāraṃ. Appanākkhaṇepīti	2206	
PA_tika-abh02_t:2206_1	pi-saddena pubbabhāgaṃ sampiṇḍeti. Chandanaṃ ārammaṇapariyesanaṃ chando, kattukamyatāchando.	2206	
PA_tika-abh02_t:2206_2	Paṇidhānaṃ cittaṭṭhapanā paṇidhi, saññāvirāgādīhi ārammaṇassa visesanaṃ tathāpavattāya	2206	
PA_tika-abh02_t:2206_3	bhāvanāya ārammaṇakaraṇameva.	2206	
PA_tika-abh02_t:2207	Vipulaṃ vuccati mahantaṃ, santabhāvopi mahanīyatāya mahantamevāti āha “vipulā phalāti vipulasantasukhāyuvaṇṇādiphalā”ti.	220	
PA_tika-abh02_t:2208_0	1028. Yaṃ cātumahārājikānaṃ āyuppamāṇaṃ, sañjīve eso eko rattidivo, tāya rattiyā	2208	
PA_tika-abh02_t:2208_1	tiṃsa rattiyo māso, tena māsena dvādasamāsiko saṃvaccharo, tena saṃvaccharena pañca	2208	
PA_tika-abh02_t:2208_2	vassasatāni sañjīve āyuppamāṇaṃ. Yaṃ tāvatiṃsānaṃ āyuppamāṇaṃ, eso kāḷasutte eko	2208	
PA_tika-abh02_t:2208_3	rattidivo…pe… tena saṃvaccharena vassasahassaṃ kāḷasutte āyuppamāṇaṃ. Yaṃ yāmānaṃ	2208	
PA_tika-abh02_t:2208_4	āyuppamāṇaṃ, eso saṅghāte eko rattidivo…pe… tena saṃvaccharena dve vassasahassāni	2208	
PA_tika-abh02_t:2208_5	saṅghāte āyuppamāṇaṃ. Yaṃ tusitānaṃ āyuppamāṇaṃ, roruve eso eko rattidivo…pe… tena	2208	
PA_tika-abh02_t:2208_6	saṃvaccharena cattāri vassasahassāni roruve āyuppamāṇaṃ. Yaṃ nimmānaratīnaṃ āyuppamāṇaṃ,	2208	
PA_tika-abh02_t:2208_7	mahāroruve eso eko rattidivo…pe… tena saṃvaccharena aṭṭha vassasahassāni mahāroruve	2208	
PA_tika-abh02_t:2208_8	āyuppamāṇaṃ. Yaṃ paranimmitavasavattīnaṃ devānaṃ āyuppamāṇaṃ, tāpane eso eko rattidivo…pe…	2208	
PA_tika-abh02_t:2208_9	tena saṃvaccharena soḷasa vassasahassāni tāpane āyuppamāṇaṃ. Mahātāpane upaḍḍhantarakappo.	2208	
PA_tika-abh02_t:2208_10	Avīciyaṃ eko antarakappo ca āyuppamāṇanti vadanti. Devānaṃ adhimuttakālakiriyā viya	22081	
PA_tika-abh02_t:2208_11	tādisena puññabalena antarāpi maraṇaṃ hotīti “kammameva pamāṇa”nti vuttanti veditabbaṃ.	22081	
PA_tika-abh02_t:2208_12	Evañca katvā abbudādiāyuparicchedopi yuttataro hotīti.	22081	
PA_tika-abh02_t:2209_0	Kiṃ jhānanti aṭṭhasu jhānesu kataraṃ jhānaṃ. Bhavasīsānīti bhavaggāni, puthujjanabhavaggaṃ	2209	
PA_tika-abh02_t:2209_1	ariyabhavaggaṃ sabbabhavagganti vehapphalādīnaṃ samaññā. Kassaci sattāti puthujjanassa,	2209	
PA_tika-abh02_t:2209_2	kassaci pañcāti sotāpannassa, sakadāgāmino ca, kassaci tayoti anāgāmino vasena vuttaṃ.	2209	
PA_tika-abh02_t:2209_3	Tasmā so brahmakāyikādīhi cuto arūpaṃ upapajjanto veditabbo. “Navasu brahmalokesu	2209	
PA_tika-abh02_t:2209_4	nibbattaariyasāvakānaṃ tatrūpapattiyeva hoti, na heṭṭhūpapattī”ti ayaṃ aṭṭhakathāpāṭhoti	2209	
PA_tika-abh02_t:2209_5	adhippāyena “yaṃ panā”tiādi vuttaṃ. “Tatrūpapattipi hoti uparūpapattipi, na heṭṭhūpapattī”ti	2209	
PA_tika-abh02_t:2209_6	pana pāṭhoti tena “heṭṭhūpapattiyeva nivāritā”tiādivacanena payojanaṃ natthi. Arūpadhātūpapatti	2209	
PA_tika-abh02_t:2209_7	ca na nivāritāti sambandho. Arūpadhātūpapatti na nivāritā “matthake ṭhitova parinibbātī”ti	2209	
PA_tika-abh02_t:2209_8	niyamassa anicchitattā.	2209	
PA_tika-abh02_t:2210_0	Aññatthāti kāmaloke. Tatthāti rūpaloke. Ayaṃ aṭṭhakathāti “paṭhamajjhānabhūmiyaṃ	2210	
PA_tika-abh02_t:2210_1	nibbatto…pe… parinibbātī”ti evaṃ pavattā aṭṭhakathā. Tenevāti yasmā rūpadhātuyaṃ	2210	
PA_tika-abh02_t:2210_2	upapanno adhippeto, na upapajjanāraho, teneva kāraṇena. Tassāti yathāvuttassa rūpadhātuyaṃ	2210	
PA_tika-abh02_t:2210_3	upapannassa ariyasāvakassa. Yena rūparāgena tattha rūpabhave upapanno, tasmiṃ arūpajjhānena	2210	
PA_tika-abh02_t:2210_4	vikkhambhite sammadeva diṭṭhādīnavesu yathā kāmarūpabhavesu āyatiṃ bhavābhilāso na	2210	
PA_tika-abh02_t:2210_5	bhavissati, evaṃ arūpabhavepīti dassento āha “puna…pe… bhavissatiyevā”ti. Tattha	2210	
PA_tika-abh02_t:2210_6	nibbattoti rūpadhātuyaṃ upapanno. Ariyamaggaṃ bhāvetvāti heṭṭhimaṃ ariyamaggaṃ sampādetvā.	2210	
PA_tika-abh02_t:2210_7	Nibbattabhavādīnavadassanavasenāti tasmiṃ rūpabhave nibbattopi tattheva ādīnavadassanavasena.	2210	
PA_tika-abh02_t:2210_8	Anivattitabhavābhilāsoti upari arūpabhave avissaṭṭhabhavapatthano, yato arūpadhātuyaṃ	2210	
PA_tika-abh02_t:2210_9	upapajjanāraho. Tassa vasenāti tādisassa ariyasāvakassa vasena. “Kassaci pañca, kassaci	2210	
PA_tika-abh02_t:2210_10	tayo anusayā anusentī”ti ayaṃ yamakapāḷi pavattā.	22101	
PA_tika-abh02_t:2211	Āyuppamāṇavaṇṇanā niṭṭhitā.	221	
PA_tika-abh02_t:2212	7. Abhiññeyyādivāravaṇṇanā	221	
PA_tika-abh02_t:2213	1030. “Ruppanalakkhaṇaṃ rūpaṃ, anubhavanalakkhaṇā vedanā”tiādinā sāmaññalakkhaṇapariggāhikā. “Phusanalakkhaṇo phasso, sātalakkhaṇaṃ sukha”ntiādinā visesalakkhaṇapariggāhikā.	221	
PA_tika-abh02_t:2214_0	“Cattāro khandhā siyā kusalā”tiādīsu idha yaṃ vattabbaṃ, taṃ khandhavibhaṅgādīsu	2214	
PA_tika-abh02_t:2214_1	vuttaṃ, tasmā tattha vuttanayeneva gahetabbanti adhippāyo. Sesaṃ yadettha na vuttaṃ,	2214	
PA_tika-abh02_t:2214_2	taṃ suviññeyyamevāti.	2214	
PA_tika-abh02_t:2215	Abhiññeyyādivāravaṇṇanā niṭṭhitā.	221	
PA_tika-abh02_t:2216	Dhammahadayavibhaṅgavaṇṇanā niṭṭhitā.	221	
PA_tika-abh02_t:2217	Iti sammohavinodaniyā ṭīkāya līnatthavaṇṇanā	221	
PA_tika-abh02_t:2218	Vibhaṅga-anuṭīkā samattā.	221	
