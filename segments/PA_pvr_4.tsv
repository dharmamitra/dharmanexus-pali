segmentnr	original	folio	analyzed
PA_pvr_4:0.1	Parivāra	0	
PA_pvr_4:0.2	4. Antarapeyyāla	0	
PA_pvr_4:0.3	Katipucchāvāra	0	
PA_pvr_4:1.1	Kati āpattiyo?	1	
PA_pvr_4:1.2	Kati āpattikkhandhā?	1	
PA_pvr_4:1.3	Kati vinītavatthūni?	1	
PA_pvr_4:1.4	Kati agāravā?	1	
PA_pvr_4:1.5	Kati gāravā?	1	
PA_pvr_4:1.6	Kati vinītavatthūni?	1	
PA_pvr_4:1.7	Kati vipattiyo?	1	
PA_pvr_4:1.8	Kati āpattisamuṭṭhānā?	1	
PA_pvr_4:1.9	Kati vivādamūlāni?	1	
PA_pvr_4:1.10	Kati anuvādamūlāni?	1	
PA_pvr_4:1.11	Kati sāraṇīyā dhammā?	1	
PA_pvr_4:1.12	Kati bhedakaravatthūni?	1	
PA_pvr_4:1.13	Kati adhikaraṇāni?	1	
PA_pvr_4:1.14	Kati samathā?	1	
PA_pvr_4:2.1	Pañca āpattiyo.	2	
PA_pvr_4:2.2	Pañca āpattikkhandhā.	2	
PA_pvr_4:2.3	Pañca vinītavatthūni.	2	
PA_pvr_4:2.4	Satta āpattiyo.	2	
PA_pvr_4:2.5	Satta āpattikkhandhā.	2	
PA_pvr_4:2.6	Satta vinītavatthūni.	2	
PA_pvr_4:2.7	Cha agāravā.	2	
PA_pvr_4:2.8	Cha gāravā.	2	
PA_pvr_4:2.9	Cha vinītavatthūni.	2	
PA_pvr_4:2.10	Catasso vipattiyo.	2	
PA_pvr_4:2.11	Cha āpattisamuṭṭhānā.	2	
PA_pvr_4:2.12	Cha vivādamūlāni.	2	
PA_pvr_4:2.13	Cha anuvādamūlāni.	2	
PA_pvr_4:2.14	Cha sāraṇīyā dhammā.	2	
PA_pvr_4:2.15	Aṭṭhārasa bhedakaravatthūni.	2	
PA_pvr_4:2.16	Cattāri adhikaraṇāni.	2	
PA_pvr_4:2.17	Satta samathā.	2	
PA_pvr_4:3.1	Tattha katamā pañca āpattiyo?	3	
PA_pvr_4:3.2	Pārājikāpatti, saṅghādisesāpatti, pācittiyāpatti, pāṭidesanīyāpatti, dukkaṭāpatti—	3	
PA_pvr_4:3.3	imā pañca āpattiyo.	3	
PA_pvr_4:4.1	Tattha katame pañca āpattikkhandhā?	4	
PA_pvr_4:4.2	Pārājikāpattikkhandho, saṅghādisesāpattikkhandho, pācittiyāpattikkhandho, pāṭidesanīyāpattikkhandho, dukkaṭāpattikkhandho—	4	
PA_pvr_4:4.3	ime pañca āpattikkhandhā.	4	
PA_pvr_4:5.1	Tattha katamāni pañca vinītavatthūni?	5	
PA_pvr_4:5.2	Pañcahi āpattikkhandhehi ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—	5	
PA_pvr_4:5.3	imāni pañca vinītavatthūni.	5	
PA_pvr_4:6.1	Tattha katamā satta āpattiyo?	6	
PA_pvr_4:6.2	Pārājikāpatti, saṅghādisesāpatti, thullaccayāpatti, pācittiyāpatti, pāṭidesanīyāpatti, dukkaṭāpatti, dubbhāsitāpatti—	6	
PA_pvr_4:6.3	imā satta āpattiyo.	6	
PA_pvr_4:7.1	Tattha katame satta āpattikkhandhā?	7	
PA_pvr_4:7.2	Pārājikāpattikkhandho, saṅghādisesāpattikkhandho, thullaccayāpattikkhandho, pācittiyāpattikkhandho, pāṭidesanīyāpattikkhandho, dukkaṭāpattikkhandho, dubbhāsitāpattikkhandho—	7	
PA_pvr_4:7.3	ime satta āpattikkhandhā.	7	
PA_pvr_4:8.1	Tattha katamāni satta vinītavatthūni?	8	
PA_pvr_4:8.2	Sattahi āpattikkhandhehi ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—	8	
PA_pvr_4:8.3	imāni satta vinītavatthūni.	8	
PA_pvr_4:9.1	Tattha katame cha agāravā?	9	
PA_pvr_4:9.2	Buddhe agāravo, dhamme agāravo, saṅghe agāravo, sikkhāya agāravo, appamāde agāravo, paṭisandhāre agāravo—	9	
PA_pvr_4:9.3	ime cha agāravā.	9	
PA_pvr_4:10.1	Tattha katame cha gāravā?	10	
PA_pvr_4:10.2	Buddhe gāravo, dhamme gāravo, saṅghe gāravo, sikkhāya gāravo, appamāde gāravo, paṭisandhāre gāravo—	10	
PA_pvr_4:10.3	ime cha gāravā.	10	
PA_pvr_4:11.1	Tattha katamāni cha vinītavatthūni?	11	
PA_pvr_4:11.2	Chahi agāravehi ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—	11	
PA_pvr_4:11.3	imāni cha vinītavatthūni.	11	
PA_pvr_4:12.1	Tattha katamā catasso vipattiyo?	12	
PA_pvr_4:12.2	Sīlavipatti, ācāravipatti, diṭṭhivipatti, ājīvavipatti—	12	
PA_pvr_4:12.3	imā catasso vipattiyo.	12	
PA_pvr_4:13.1	Tattha katame cha āpattisamuṭṭhānā?	13	
PA_pvr_4:13.2	Atthāpatti kāyato samuṭṭhāti, na vācato na cittato;	13	
PA_pvr_4:13.3	atthāpatti vācato samuṭṭhāti, na kāyato na cittato;	13	
PA_pvr_4:13.4	atthāpatti kāyato ca vācato ca samuṭṭhāti, na cittato;	13	
PA_pvr_4:13.5	atthāpatti kāyato ca cittato ca samuṭṭhāti, na vācato;	13	
PA_pvr_4:13.6	atthāpatti vācato ca cittato ca samuṭṭhāti, na kāyato;	13	
PA_pvr_4:13.7	atthāpatti kāyato ca vācato ca cittato ca samuṭṭhāti—	13	
PA_pvr_4:13.8	ime cha āpattisamuṭṭhānā.	13	
PA_pvr_4:14.1	Tattha katamāni cha vivādamūlāni?	14	
PA_pvr_4:14.2	Idha bhikkhu kodhano hoti upanāhī.	14	
PA_pvr_4:14.3_0	Yo so bhikkhu kodhano hoti upanāhī so sattharipi agāravo viharati appatisso, dhammepi	14	
PA_pvr_4:14.3_1	agāravo viharati appatisso, saṅghepi agāravo viharati appatisso, sikkhāyapi na paripūrakārī hoti.	14	
PA_pvr_4:14.4	Yo so bhikkhu satthari agāravo viharati appatisso, dhamme …pe…	14	
PA_pvr_4:14.5	saṅghe …pe…	14	
PA_pvr_4:14.6	sikkhāya na paripūrakārī, so saṅghe vivādaṁ janeti.	14	
PA_pvr_4:14.7	Yo hoti vivādo bahujanāhitāya bahujanāsukhāya bahuno janassa anatthāya ahitāya dukkhāya devamanussānaṁ.	14	
PA_pvr_4:14.8	Evarūpañce tumhe vivādamūlaṁ ajjhattaṁ vā bahiddhā vā samanupasseyyātha tatra tumhe tasseva pāpakassa vivādamūlassa pahānāya vāyameyyātha.	14	
PA_pvr_4:14.9	Evarūpañce tumhe vivādamūlaṁ ajjhattaṁ vā bahiddhā vā na samanupasseyyātha tatra tumhe tasseva pāpakassa vivādamūlassa āyatiṁ anavassavāya paṭipajjeyyātha.	14	
PA_pvr_4:14.10	Evametassa pāpakassa vivādamūlassa pahānaṁ hoti.	14	
PA_pvr_4:14.11	Evametassa pāpakassa vivādamūlassa āyatiṁ anavassavo hoti.	14	
PA_pvr_4:15.1	Puna caparaṁ bhikkhu makkhī hoti paḷāsī …pe…	15	
PA_pvr_4:15.2	issukī hoti maccharī, saṭho hoti māyāvī, pāpiccho hoti micchādiṭṭhi, sandiṭṭhiparāmāsī hoti ādhānaggāhī duppaṭinissaggī.	15	
PA_pvr_4:15.3_0	Yo so bhikkhu sandiṭṭhiparāmāsī hoti ādhānaggāhī duppaṭinissaggī so sattharipi agāravo	15	
PA_pvr_4:15.3_1	viharati appatisso, dhammepi agāravo viharati appatisso, saṅghepi agāravo viharati	15	
PA_pvr_4:15.3_2	appatisso, sikkhāyapi na paripūrakārī hoti.	15	
PA_pvr_4:15.4	Yo so bhikkhu satthari agāravo viharati appatisso dhamme …pe…	15	
PA_pvr_4:15.5	saṅghe …pe…	15	
PA_pvr_4:15.6	sikkhāya na paripūrakārī, so saṅghe vivādaṁ janeti.	15	
PA_pvr_4:15.7	Yo so hoti vivādo bahujanāhitāya bahujanāsukhāya bahuno janassa anatthāya ahitāya dukkhāya devamanussānaṁ.	15	
PA_pvr_4:15.8	Evarūpañce tumhe vivādamūlaṁ ajjhattaṁ vā bahiddhā vā samanupasseyyātha tatra tumhe tasseva pāpakassa vivādamūlassa pahānāya vāyameyyātha.	15	
PA_pvr_4:15.9	Evarūpañce tumhe vivādamūlaṁ ajjhattaṁ vā bahiddhā vā na samanupasseyyātha tatra tumhe tasseva pāpakassa vivādamūlassa āyatiṁ anavassavāya paṭipajjeyyātha.	15	
PA_pvr_4:15.10	Evametassa pāpakassa vivādamūlassa pahānaṁ hoti.	15	
PA_pvr_4:15.11	Evametassa pāpakassa vivādamūlassa āyatiṁ anavassavo hoti.	15	
PA_pvr_4:15.12	Imāni cha vivādamūlāni.	15	
PA_pvr_4:16.1	Tattha katamāni cha anuvādamūlāni?	16	
PA_pvr_4:16.2	Idha bhikkhu kodhano hoti upanāhī.	16	
PA_pvr_4:16.3_0	Yo so bhikkhu kodhano hoti upanāhī so sattharipi agāravo viharati appatisso, dhammepi	16	
PA_pvr_4:16.3_1	agāravo viharati appatisso, saṅghepi agāravo viharati appatisso, sikkhāyapi na paripūrakārī hoti.	16	
PA_pvr_4:16.4	Yo so bhikkhu satthari agāravo viharati appatisso dhamme …pe…	16	
PA_pvr_4:16.5	saṅghe …pe…	16	
PA_pvr_4:16.6	sikkhāya na paripūrakārī so saṅghe anuvādaṁ janeti.	16	
PA_pvr_4:16.7	Yo hoti anuvādo bahujanāhitāya bahujanāsukhāya bahuno janassa anatthāya ahitāya dukkhāya devamanussānaṁ.	16	
PA_pvr_4:16.8	Evarūpañce tumhe anuvādamūlaṁ ajjhattaṁ vā bahiddhā vā samanupasseyyātha tatra tumhe tasseva pāpakassa anuvādamūlassa pahānāya vāyameyyātha.	16	
PA_pvr_4:16.9	Evarūpañce tumhe anuvādamūlaṁ ajjhattaṁ vā bahiddhā vā na samanupasseyyātha tatra tumhe tasseva pāpakassa anuvādamūlassa āyatiṁ anavassavāya paṭipajjeyyātha.	16	
PA_pvr_4:16.10	Evametassa pāpakassa anuvādamūlassa pahānaṁ hoti.	16	
PA_pvr_4:16.11	Evametassa pāpakassa anuvādamūlassa āyatiṁ anavassavo hoti.	16	
PA_pvr_4:17.1	Puna caparaṁ bhikkhu makkhī hoti palāsī …pe…	17	
PA_pvr_4:17.2	issukī hoti maccharī, saṭho hoti māyāvī, pāpiccho hoti micchādiṭṭhi, sandiṭṭhiparāmāsī hoti ādhānaggāhī duppaṭinissaggī.	17	
PA_pvr_4:17.3_0	Yo so bhikkhu sandiṭṭhiparāmāsī hoti ādhānaggāhī duppaṭinissaggī so sattharipi agāravo	17	
PA_pvr_4:17.3_1	viharati appatisso, dhammepi agāravo viharati appatisso, saṅghepi agāravo viharati	17	
PA_pvr_4:17.3_2	appatisso, sikkhāyapi na paripūrakārī hoti.	17	
PA_pvr_4:17.4	Yo so bhikkhu satthari agāravo viharati appatisso dhamme …pe…	17	
PA_pvr_4:17.5	saṅghe …pe…	17	
PA_pvr_4:17.6	sikkhāya na paripūrakārī so saṅghe anuvādaṁ janeti.	17	
PA_pvr_4:17.7	Yo hoti anuvādo bahujanāhitāya bahujanāsukhāya bahuno janassa anatthāya ahitāya dukkhāya devamanussānaṁ.	17	
PA_pvr_4:17.8	Evarūpañce tumhe anuvādamūlaṁ ajjhattaṁ vā bahiddhā vā samanupasseyyātha tatra tumhe tasseva pāpakassa anuvādamūlassa pahānāya vāyameyyātha.	17	
PA_pvr_4:17.9	Evarūpañce tumhe anuvādamūlaṁ ajjhattaṁ vā bahiddhā vā na samanupasseyyātha tatra tumhe tasseva pāpakassa anuvādamūlassa āyatiṁ anavassavāya paṭipajjeyyātha.	17	
PA_pvr_4:17.10	Evametassa pāpakassa anuvādamūlassa pahānaṁ hoti.	17	
PA_pvr_4:17.11	Evametassa pāpakassa anuvādamūlassa āyatiṁ anavassavo hoti.	17	
PA_pvr_4:17.12	Imāni cha anuvādamūlāni.	17	
PA_pvr_4:18.1	Tattha katame cha sāraṇīyā dhammā?	18	
PA_pvr_4:18.2	Idha bhikkhuno mettaṁ kāyakammaṁ paccupaṭṭhitaṁ hoti sabrahmacārīsu āvi ceva raho ca.	18	
PA_pvr_4:18.3	Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.	18	
PA_pvr_4:19.1	Puna caparaṁ bhikkhuno mettaṁ vacīkammaṁ paccupaṭṭhitaṁ hoti sabrahmacārīsu āvi ceva raho ca.	19	
PA_pvr_4:19.2	Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.	19	
PA_pvr_4:20.1	Puna caparaṁ bhikkhuno mettaṁ manokammaṁ paccupaṭṭhitaṁ hoti sabrahmacārīsu āvi ceva raho ca.	20	
PA_pvr_4:20.2	Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.	20	
PA_pvr_4:21.1	Puna caparaṁ bhikkhu ye te lābhā dhammikā dhammaladdhā antamaso pattapariyāpannamattampi tathārūpehi lābhehi appaṭivibhattabhogī hoti sīlavantehi sabrahmacārīhi sādhāraṇabhogī.	21	
PA_pvr_4:21.2	Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.	21	
PA_pvr_4:22.1_0	Puna caparaṁ bhikkhu yāni tāni sīlāni akhaṇḍāni acchiddāni asabalāni akammāsāni bhujissāni	22	
PA_pvr_4:22.1_1	viññupasatthāni aparāmaṭṭhāni samādhisaṁvattanikāni, tathārūpesu sīlesu sīlasāmaññagato	22	
PA_pvr_4:22.1_2	viharati sabrahmacārīhi āvi ceva raho ca.	22	
PA_pvr_4:22.2	Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.	22	
PA_pvr_4:23.1	Puna caparaṁ bhikkhu yāyaṁ diṭṭhi ariyā niyyānikā niyyāti takkarassa sammā dukkhakkhayāya tathārūpāya diṭṭhiyā diṭṭhisāmaññagato viharati sabrahmacārīhi āvi ceva raho ca.	23	
PA_pvr_4:23.2	Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.	23	
PA_pvr_4:23.3	Ime cha sāraṇīyā dhammā.	23	
PA_pvr_4:24.1	Tattha katamāni aṭṭhārasa bhedakaravatthūni?	24	
PA_pvr_4:24.2_0	Idha bhikkhu adhammaṁ “dhammo”ti dīpeti, dhammaṁ “adhammo”ti dīpeti, avinayaṁ “vinayo”ti	24	
PA_pvr_4:24.2_1	dīpeti, vinayaṁ “avinayo”ti dīpeti, abhāsitaṁ alapitaṁ tathāgatena “bhāsitaṁ lapitaṁ	24	
PA_pvr_4:24.2_2	tathāgatenā”ti dīpeti, bhāsitaṁ lapitaṁ tathāgatena “abhāsitaṁ alapitaṁ tathāgatenā”ti	24	
PA_pvr_4:24.2_3	dīpeti, anāciṇṇaṁ tathāgatena “āciṇṇaṁ tathāgatenā”ti dīpeti, āciṇṇaṁ tathāgatena	24	
PA_pvr_4:24.2_4	“anāciṇṇaṁ tathāgatenā”ti dīpeti, apaññattaṁ tathāgatena “paññattaṁ tathāgatenā”ti	24	
PA_pvr_4:24.2_5	dīpeti, paññattaṁ tathāgatena “apaññattaṁ tathāgatenā”ti dīpeti, āpattiṁ “anāpattī”ti	24	
PA_pvr_4:24.2_6	dīpeti, anāpattiṁ “āpattī”ti dīpeti, lahukaṁ āpattiṁ “garukā āpattī”ti dīpeti, garukaṁ	24	
PA_pvr_4:24.2_7	āpattiṁ “lahukā āpattī”ti dīpeti, sāvasesaṁ āpattiṁ “anavasesā āpattī”ti dīpeti,	24	
PA_pvr_4:24.2_8	anavasesaṁ āpattiṁ “sāvasesā āpattī”ti dīpeti, duṭṭhullaṁ āpattiṁ “aduṭṭhullā āpattī”ti	24	
PA_pvr_4:24.2_9	dīpeti, aduṭṭhullaṁ āpattiṁ “duṭṭhullā āpattī”ti dīpeti.	24	
PA_pvr_4:24.3	Imāni aṭṭhārasa bhedakaravatthūni.	24	
PA_pvr_4:25.1	Tattha katamāni cattāri adhikaraṇāni?	25	
PA_pvr_4:25.2	Vivādādhikaraṇaṁ, anuvādādhikaraṇaṁ, āpattādhikaraṇaṁ, kiccādhikaraṇaṁ—	25	
PA_pvr_4:25.3	imāni cattāri adhikaraṇāni.	25	
PA_pvr_4:26.1	Tattha katame satta samathā?	26	
PA_pvr_4:26.2	Sammukhāvinayo, sativinayo, amūḷhavinayo, paṭiññātakaraṇaṁ, yebhuyyasikā, tassapāpiyasikā, tiṇavatthārako—	26	
PA_pvr_4:26.3	ime satta samathā.	26	
PA_pvr_4:27.1	Katipucchāvāro niṭṭhito.	27	
PA_pvr_4:28.1	Tassuddānaṁ	28	
PA_pvr_4:29.1	Āpatti āpattikkhandhā,	29	
PA_pvr_4:29.2	vinītā sattadhā puna;	29	
PA_pvr_4:29.3	Vinītāgāravā ceva,	29	
PA_pvr_4:29.4	gāravā mūlameva ca.	29	
PA_pvr_4:30.1	Puna vinītā vipatti,	30	
PA_pvr_4:30.2	samuṭṭhānā vivādanā;	30	
PA_pvr_4:30.3	Anuvādā sāraṇīyaṁ,	30	
PA_pvr_4:30.4	bhedādhikaraṇena ca;	30	
PA_pvr_4:30.5	Satteva samathā vuttā,	30	
PA_pvr_4:30.6	padā sattarasā imeti.	30	
PA_pvr_4:31.0	4.1. Chaāpattisamuṭṭhānavāra	31	
PA_pvr_4:31.1	Paṭhamena āpattisamuṭṭhānena pārājikaṁ āpajjeyyāti?	31	
PA_pvr_4:31.2	Na hīti vattabbaṁ.	31	
PA_pvr_4:31.3	Saṅghādisesaṁ āpajjeyyāti?	31	
PA_pvr_4:31.4	Siyāti vattabbaṁ.	31	
PA_pvr_4:31.5	Thullaccayaṁ āpajjeyyāti?	31	
PA_pvr_4:31.6	Siyāti vattabbaṁ.	31	
PA_pvr_4:31.7	Pācittiyaṁ āpajjeyyāti?	31	
PA_pvr_4:31.8	Siyāti vattabbaṁ.	31	
PA_pvr_4:31.9	Pāṭidesanīyaṁ āpajjeyyāti?	31	
PA_pvr_4:31.10	Siyāti vattabbaṁ.	31	
PA_pvr_4:31.11	Dukkaṭaṁ āpajjeyyāti?	31	
PA_pvr_4:31.12	Siyāti vattabbaṁ.	31	
PA_pvr_4:31.13	Dubbhāsitaṁ āpajjeyyāti?	31	
PA_pvr_4:31.14	Na hīti vattabbaṁ.	31	
PA_pvr_4:32.1	Dutiyena āpattisamuṭṭhānena pārājikaṁ āpajjeyyāti?	32	
PA_pvr_4:32.2	Na hīti vattabbaṁ.	32	
PA_pvr_4:32.3	Saṅghādisesaṁ āpajjeyyāti?	32	
PA_pvr_4:32.4	Siyāti vattabbaṁ.	32	
PA_pvr_4:32.5	Thullaccayaṁ āpajjeyyāti?	32	
PA_pvr_4:32.6	Siyāti vattabbaṁ.	32	
PA_pvr_4:32.7	Pācittiyaṁ āpajjeyyāti?	32	
PA_pvr_4:32.8	Siyāti vattabbaṁ.	32	
PA_pvr_4:32.9	Pāṭidesanīyaṁ āpajjeyyāti?	32	
PA_pvr_4:32.10	Na hīti vattabbaṁ.	32	
PA_pvr_4:32.11	Dukkaṭaṁ āpajjeyyāti?	32	
PA_pvr_4:32.12	Siyāti vattabbaṁ.	32	
PA_pvr_4:32.13	Dubbhāsitaṁ āpajjeyyāti?	32	
PA_pvr_4:32.14	Na hīti vattabbaṁ.	32	
PA_pvr_4:33.1	Tatiyena āpattisamuṭṭhānena pārājikaṁ āpajjeyyāti?	33	
PA_pvr_4:33.2	Na hīti vattabbaṁ.	33	
PA_pvr_4:33.3	Saṅghādisesaṁ āpajjeyyāti?	33	
PA_pvr_4:33.4	Siyāti vattabbaṁ.	33	
PA_pvr_4:33.5	Thullaccayaṁ āpajjeyyāti?	33	
PA_pvr_4:33.6	Siyāti vattabbaṁ.	33	
PA_pvr_4:33.7	Pācittiyaṁ āpajjeyyāti?	33	
PA_pvr_4:33.8	Siyāti vattabbaṁ.	33	
PA_pvr_4:33.9	Pāṭidesanīyaṁ āpajjeyyāti?	33	
PA_pvr_4:33.10	Siyāti vattabbaṁ.	33	
PA_pvr_4:33.11	Dukkaṭaṁ āpajjeyyāti?	33	
PA_pvr_4:33.12	Siyāti vattabbaṁ.	33	
PA_pvr_4:33.13	Dubbhāsitaṁ āpajjeyyāti?	33	
PA_pvr_4:33.14	Na hīti vattabbaṁ.	33	
PA_pvr_4:34.1	Catutthena āpattisamuṭṭhānena pārājikaṁ āpajjeyyāti?	34	
PA_pvr_4:34.2	Siyāti vattabbaṁ.	34	
PA_pvr_4:34.3	Saṅghādisesaṁ āpajjeyyāti?	34	
PA_pvr_4:34.4	Siyāti vattabbaṁ.	34	
PA_pvr_4:34.5	Thullaccayaṁ āpajjeyyāti?	34	
PA_pvr_4:34.6	Siyāti vattabbaṁ.	34	
PA_pvr_4:34.7	Pācittiyaṁ āpajjeyyāti?	34	
PA_pvr_4:34.8	Siyāti vattabbaṁ.	34	
PA_pvr_4:34.9	Pāṭidesanīyaṁ āpajjeyyāti?	34	
PA_pvr_4:34.10	Siyāti vattabbaṁ.	34	
PA_pvr_4:34.11	Dukkaṭaṁ āpajjeyyāti?	34	
PA_pvr_4:34.12	Siyāti vattabbaṁ.	34	
PA_pvr_4:34.13	Dubbhāsitaṁ āpajjeyyāti?	34	
PA_pvr_4:34.14	Na hīti vattabbaṁ.	34	
PA_pvr_4:35.1	Pañcamena āpattisamuṭṭhānena pārājikaṁ āpajjeyyāti?	35	
PA_pvr_4:35.2	Siyāti vattabbaṁ.	35	
PA_pvr_4:35.3	Saṅghādisesaṁ āpajjeyyāti?	35	
PA_pvr_4:35.4	Siyāti vattabbaṁ.	35	
PA_pvr_4:35.5	Thullaccayaṁ āpajjeyyāti?	35	
PA_pvr_4:35.6	Siyāti vattabbaṁ.	35	
PA_pvr_4:35.7	Pācittiyaṁ āpajjeyyāti?	35	
PA_pvr_4:35.8	Siyāti vattabbaṁ.	35	
PA_pvr_4:35.9	Pāṭidesanīyaṁ āpajjeyyāti?	35	
PA_pvr_4:35.10	Na hīti vattabbaṁ.	35	
PA_pvr_4:35.11	Dukkaṭaṁ āpajjeyyāti?	35	
PA_pvr_4:35.12	Siyāti vattabbaṁ.	35	
PA_pvr_4:35.13	Dubbhāsitaṁ āpajjeyyāti?	35	
PA_pvr_4:35.14	Siyāti vattabbaṁ.	35	
PA_pvr_4:36.1	Chaṭṭhena āpattisamuṭṭhānena pārājikaṁ āpajjeyyāti?	36	
PA_pvr_4:36.2	Siyāti vattabbaṁ.	36	
PA_pvr_4:36.3	Saṅghādisesaṁ āpajjeyyāti?	36	
PA_pvr_4:36.4	Siyāti vattabbaṁ.	36	
PA_pvr_4:36.5	Thullaccayaṁ āpajjeyyāti?	36	
PA_pvr_4:36.6	Siyāti vattabbaṁ.	36	
PA_pvr_4:36.7	Pācittiyaṁ āpajjeyyāti?	36	
PA_pvr_4:36.8	Siyāti vattabbaṁ.	36	
PA_pvr_4:36.9	Pāṭidesanīyaṁ āpajjeyyāti?	36	
PA_pvr_4:36.10	Siyāti vattabbaṁ.	36	
PA_pvr_4:36.11	Dukkaṭaṁ āpajjeyyāti?	36	
PA_pvr_4:36.12	Siyāti vattabbaṁ.	36	
PA_pvr_4:36.13	Dubbhāsitaṁ āpajjeyyāti?	36	
PA_pvr_4:36.14	Na hīti vattabbaṁ.	36	
PA_pvr_4:37.1	Chaāpattisamuṭṭhānavāro niṭṭhito paṭhamo.	37	
PA_pvr_4:38.0	4.2. Katāpattivāra	38	
PA_pvr_4:38.1	Paṭhamena āpattisamuṭṭhānena kati āpattiyo āpajjati?	38	
PA_pvr_4:38.2	Paṭhamena āpattisamuṭṭhānena pañca āpattiyo āpajjati.	38	
PA_pvr_4:38.3	Bhikkhu kappiyasaññī saññācikāya kuṭiṁ karoti adesitavatthukaṁ pamāṇātikkantaṁ sārambhaṁ aparikkamanaṁ, payoge dukkaṭaṁ;	38	
PA_pvr_4:38.4	ekaṁ piṇḍaṁ anāgate āpatti thullaccayassa;	38	
PA_pvr_4:38.5	tasmiṁ piṇḍe āgate āpatti saṅghādisesassa;	38	
PA_pvr_4:38.6	bhikkhu kappiyasaññī vikāle bhojanaṁ bhuñjati, āpatti pācittiyassa;	38	
PA_pvr_4:38.7	bhikkhu kappiyasaññī aññātikāya bhikkhuniyā antaragharaṁ paviṭṭhāya hatthato khādanīyaṁ vā bhojanīyaṁ vā sahatthā paṭiggahetvā bhuñjati, āpatti pāṭidesanīyassa—	38	
PA_pvr_4:38.8	paṭhamena āpattisamuṭṭhānena imā pañca āpattiyo āpajjati.	38	
PA_pvr_4:39.1	Tā āpattiyo catunnaṁ vipattīnaṁ kati vipattiyo bhajanti?	39	
PA_pvr_4:39.2	Sattannaṁ āpattikkhandhānaṁ katihi āpattikkhandhehi saṅgahitā?	39	
PA_pvr_4:39.3	Channaṁ āpattisamuṭṭhānānaṁ katihi samuṭṭhānehi samuṭṭhanti?	39	
PA_pvr_4:39.4	Catunnaṁ adhikaraṇānaṁ katamaṁ adhikaraṇaṁ?	39	
PA_pvr_4:39.5	Sattannaṁ samathānaṁ katihi samathehi sammanti?	39	
PA_pvr_4:39.6	Tā āpattiyo catunnaṁ vipattīnaṁ dve vipattiyo bhajanti—	39	
PA_pvr_4:39.7	siyā sīlavipattiṁ, siyā ācāravipattiṁ.	39	
PA_pvr_4:39.8	Sattannaṁ āpattikkhandhānaṁ pañcahi āpattikkhandhehi saṅgahitā—	39	
PA_pvr_4:39.9	siyā saṅghādisesāpattikkhandhena, siyā thullaccayāpattikkhandhena, siyā pācittiyāpattikkhandhena, siyā pāṭidesanīyāpattikkhandhena, siyā dukkaṭāpattikkhandhena.	39	
PA_pvr_4:39.10	Channaṁ āpattisamuṭṭhānānaṁ ekena samuṭṭhānena samuṭṭhanti—	39	
PA_pvr_4:39.11	kāyato samuṭṭhanti, na vācato na cittato.	39	
PA_pvr_4:39.12	Catunnaṁ adhikaraṇānaṁ āpattādhikaraṇaṁ.	39	
PA_pvr_4:39.13	Sattannaṁ samathānaṁ tīhi samathehi sammanti—	39	
PA_pvr_4:39.14	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	39	
PA_pvr_4:40.1	Dutiyena āpattisamuṭṭhānena kati āpattiyo āpajjati?	40	
PA_pvr_4:40.2	Dutiyena āpattisamuṭṭhānena catasso āpattiyo āpajjati—	40	
PA_pvr_4:40.3	bhikkhu kappiyasaññī samādisati—“kuṭiṁ me karothā”ti. Tassa kuṭiṁ karonti adesitavatthukaṁ pamāṇātikkantaṁ sārambhaṁ aparikkamanaṁ. Payoge dukkaṭaṁ;	40	
PA_pvr_4:40.4	ekaṁ piṇḍaṁ anāgate āpatti thullaccayassa;	40	
PA_pvr_4:40.5	tasmiṁ piṇḍe āgate āpatti saṅghādisesassa.	40	
PA_pvr_4:40.6	Bhikkhu kappiyasaññī anupasampannaṁ padaso dhammaṁ vāceti, āpatti pācittiyassa—	40	
PA_pvr_4:40.7	dutiyena āpattisamuṭṭhānena imā catasso āpattiyo āpajjati.	40	
PA_pvr_4:41.1	Tā āpattiyo catunnaṁ vipattīnaṁ kati vipattiyo bhajanti …pe…	41	
PA_pvr_4:41.2	sattannaṁ samathānaṁ katihi samathehi sammanti?	41	
PA_pvr_4:41.3	Tā āpattiyo catunnaṁ vipattīnaṁ dve vipattiyo bhajanti—	41	
PA_pvr_4:41.4	siyā sīlavipattiṁ, siyā ācāravipattiṁ.	41	
PA_pvr_4:41.5	Sattannaṁ āpattikkhandhānaṁ catūhi āpattikkhandhehi saṅgahitā—	41	
PA_pvr_4:41.6	siyā saṅghādisesāpattikkhandhena, siyā thullaccayāpattikkhandhena, siyā pācittiyāpattikkhandhena, siyā dukkaṭāpattikkhandhena.	41	
PA_pvr_4:41.7	Channaṁ āpattisamuṭṭhānānaṁ ekena samuṭṭhānena samuṭṭhanti—	41	
PA_pvr_4:41.8	vācato samuṭṭhanti, na kāyato na cittato.	41	
PA_pvr_4:41.9	Catunnaṁ adhikaraṇānaṁ, āpattādhikaraṇaṁ.	41	
PA_pvr_4:41.10	Sattannaṁ samathānaṁ tīhi samathehi sammanti—	41	
PA_pvr_4:41.11	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	41	
PA_pvr_4:42.1	Tatiyena āpattisamuṭṭhānena kati āpattiyo āpajjati?	42	
PA_pvr_4:42.2	Tatiyena āpattisamuṭṭhānena pañca āpattiyo āpajjati.	42	
PA_pvr_4:42.3	Bhikkhu kappiyasaññī saṁvidahitvā kuṭiṁ karoti adesitavatthukaṁ pamāṇātikkantaṁ sārambhaṁ aparikkamanaṁ. Payoge dukkaṭaṁ;	42	
PA_pvr_4:42.4	ekaṁ piṇḍaṁ anāgate āpatti thullaccayassa;	42	
PA_pvr_4:42.5	tasmiṁ piṇḍe āgate āpatti saṅghādisesassa.	42	
PA_pvr_4:42.6	Bhikkhu kappiyasaññī paṇītabhojanāni attano atthāya viññāpetvā bhuñjati, āpatti pācittiyassa.	42	
PA_pvr_4:42.7	Bhikkhu kappiyasaññī bhikkhuniyā vosāsantiyā na nivāretvā bhuñjati, āpatti pāṭidesanīyassa—	42	
PA_pvr_4:42.8	tatiyena āpattisamuṭṭhānena imā pañca āpattiyo āpajjati.	42	
PA_pvr_4:43.1	Tā āpattiyo catunnaṁ vipattīnaṁ kati vipattiyo bhajanti …pe…	43	
PA_pvr_4:43.2	sattannaṁ samathānaṁ katihi samathehi sammanti?	43	
PA_pvr_4:43.3	Tā āpattiyo catunnaṁ vipattīnaṁ dve vipattiyo bhajanti—	43	
PA_pvr_4:43.4	siyā sīlavipattiṁ, siyā ācāravipattiṁ.	43	
PA_pvr_4:43.5	Sattannaṁ āpattikkhandhānaṁ pañcahi āpattikkhandhehi saṅgahitā—	43	
PA_pvr_4:43.6	siyā saṅghādisesāpattikkhandhena, siyā thullaccayāpattikkhandhena, siyā pācittiyāpattikkhandhena, siyā pāṭidesanīyāpattikkhandhena, siyā dukkaṭāpattikkhandhena.	43	
PA_pvr_4:43.7	Channaṁ āpattisamuṭṭhānānaṁ ekena samuṭṭhānena samuṭṭhanti—	43	
PA_pvr_4:43.8	kāyato ca vācato ca samuṭṭhanti, na cittato.	43	
PA_pvr_4:43.9	Catunnaṁ adhikaraṇānaṁ, āpattādhikaraṇaṁ.	43	
PA_pvr_4:43.10	Sattannaṁ samathānaṁ tīhi samathehi sammanti—	43	
PA_pvr_4:43.11	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	43	
PA_pvr_4:44.1	Catutthena āpattisamuṭṭhānena kati āpattiyo āpajjati?	44	
PA_pvr_4:44.2	Catutthena āpattisamuṭṭhānena cha āpattiyo āpajjati—	44	
PA_pvr_4:44.3	bhikkhu methunaṁ dhammaṁ paṭisevati, āpatti pārājikassa;	44	
PA_pvr_4:44.4	bhikkhu akappiyasaññī saññācikāya kuṭiṁ karoti adesitavatthukaṁ pamāṇātikkantaṁ sārambhaṁ aparikkamanaṁ, payoge dukkaṭaṁ;	44	
PA_pvr_4:44.5	ekaṁ piṇḍaṁ anāgate āpatti thullaccayassa;	44	
PA_pvr_4:44.6	tasmiṁ piṇḍe āgate āpatti saṅghādisesassa.	44	
PA_pvr_4:44.7	Bhikkhu akappiyasaññī vikāle bhojanaṁ bhuñjati, āpatti pācittiyassa.	44	
PA_pvr_4:44.8	Bhikkhu akappiyasaññī aññātikāya bhikkhuniyā antaragharaṁ paviṭṭhāya hatthato khādanīyaṁ vā bhojanīyaṁ vā sahatthā paṭiggahetvā bhuñjati, āpatti pāṭidesanīyassa.	44	
PA_pvr_4:44.9	Catutthena āpattisamuṭṭhānena imā cha āpattiyo āpajjati.	44	
PA_pvr_4:45.1	Tā āpattiyo catunnaṁ vipattīnaṁ kati vipattiyo bhajanti …pe…	45	
PA_pvr_4:45.2	sattannaṁ samathānaṁ katihi samathehi sammanti?	45	
PA_pvr_4:45.3	Tā āpattiyo catunnaṁ vipattīnaṁ dve vipattiyo bhajanti—	45	
PA_pvr_4:45.4	siyā sīlavipattiṁ, siyā ācāravipattiṁ.	45	
PA_pvr_4:45.5	Sattannaṁ āpattikkhandhānaṁ chahi āpattikkhandhehi saṅgahitā—	45	
PA_pvr_4:45.6_0	siyā pārājikāpattikkhandhena, siyā saṅghādisesāpattikkhandhena, siyā thullaccayāpattikkhandhena,	45	
PA_pvr_4:45.6_1	siyā pācittiyāpattikkhandhena, siyā pāṭidesanīyāpattikkhandhena, siyā dukkaṭāpattikkhandhena.	45	
PA_pvr_4:45.7	Channaṁ āpattisamuṭṭhānānaṁ ekena samuṭṭhānena samuṭṭhanti—	45	
PA_pvr_4:45.8	kāyato ca cittato ca samuṭṭhanti, na vācato.	45	
PA_pvr_4:45.9	Catunnaṁ adhikaraṇānaṁ, āpattādhikaraṇaṁ.	45	
PA_pvr_4:45.10	Sattannaṁ samathānaṁ tīhi samathehi sammanti—	45	
PA_pvr_4:45.11	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	45	
PA_pvr_4:46.1	Pañcamena āpattisamuṭṭhānena kati āpattiyo āpajjati?	46	
PA_pvr_4:46.2	Pañcamena āpattisamuṭṭhānena cha āpattiyo āpajjati.	46	
PA_pvr_4:46.3	Bhikkhu pāpiccho icchāpakato asantaṁ abhūtaṁ uttarimanussadhammaṁ ullapati, āpatti pārājikassa;	46	
PA_pvr_4:46.4	bhikkhu akappiyasaññī samādisati—“kuṭiṁ me karothā”ti. Tassa kuṭiṁ karonti adesitavatthukaṁ pamāṇātikkantaṁ sārambhaṁ aparikkamanaṁ. Payoge dukkaṭaṁ;	46	
PA_pvr_4:46.5	ekaṁ piṇḍaṁ anāgate āpatti thullaccayassa;	46	
PA_pvr_4:46.6	tasmiṁ piṇḍe āgate āpatti saṅghādisesassa.	46	
PA_pvr_4:46.7	Bhikkhu akappiyasaññī anupasampannaṁ padaso dhammaṁ vāceti, āpatti pācittiyassa.	46	
PA_pvr_4:46.8	Na khuṁsetukāmo na vambhetukāmo na maṅkukattukāmo davakamyatā hīnena hīnaṁ vadeti, āpatti dubbhāsitassa—	46	
PA_pvr_4:46.9	pañcamena āpattisamuṭṭhānena imā cha āpattiyo āpajjati.	46	
PA_pvr_4:47.1	Tā āpattiyo catunnaṁ vipattīnaṁ kati vipattiyo bhajanti …pe…	47	
PA_pvr_4:47.2	sattannaṁ samathānaṁ katihi samathehi sammanti?	47	
PA_pvr_4:47.3	Tā āpattiyo catunnaṁ vipattīnaṁ dve vipattiyo bhajanti—	47	
PA_pvr_4:47.4	siyā sīlavipattiṁ, siyā ācāravipattiṁ.	47	
PA_pvr_4:47.5	Sattannaṁ āpattikkhandhānaṁ chahi āpattikkhandhehi saṅgahitā—	47	
PA_pvr_4:47.6_0	siyā pārājikāpattikkhandhena, siyā saṅghādisesāpattikkhandhena, siyā thullaccayāpattikkhandhena,	47	
PA_pvr_4:47.6_1	siyā pācittiyāpattikkhandhena, siyā dukkaṭāpattikkhandhena, siyā dubbhāsitāpattikkhandhena.	47	
PA_pvr_4:47.7	Channaṁ āpattisamuṭṭhānānaṁ ekena samuṭṭhānena samuṭṭhanti—	47	
PA_pvr_4:47.8	vācato ca cittato ca samuṭṭhanti, na kāyato.	47	
PA_pvr_4:47.9	Catunnaṁ adhikaraṇānaṁ, āpattādhikaraṇaṁ.	47	
PA_pvr_4:47.10	Sattannaṁ samathānaṁ tīhi samathehi sammanti—	47	
PA_pvr_4:47.11	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	47	
PA_pvr_4:48.1	Chaṭṭhena āpattisamuṭṭhānena kati āpattiyo āpajjati?	48	
PA_pvr_4:48.2	Chaṭṭhena āpattisamuṭṭhānena cha āpattiyo āpajjati—	48	
PA_pvr_4:48.3	bhikkhu saṁvidahitvā bhaṇḍaṁ avaharati, āpatti pārājikassa;	48	
PA_pvr_4:48.4	bhikkhu akappiyasaññī saṁvidahitvā kuṭiṁ karoti adesitavatthukaṁ pamāṇātikkantaṁ sārambhaṁ aparikkamanaṁ, payoge dukkaṭaṁ;	48	
PA_pvr_4:48.5	ekaṁ piṇḍaṁ anāgate āpatti thullaccayassa;	48	
PA_pvr_4:48.6	tasmiṁ piṇḍe āgate, āpatti saṅghādisesassa.	48	
PA_pvr_4:48.7	Bhikkhu akappiyasaññī paṇītabhojanāni attano atthāya viññāpetvā bhuñjati, āpatti pācittiyassa.	48	
PA_pvr_4:48.8	Bhikkhu akappiyasaññī bhikkhuniyā vosāsantiyā na nivāretvā bhuñjati, āpatti pāṭidesanīyassa—	48	
PA_pvr_4:48.9	chaṭṭhena āpattisamuṭṭhānena imā cha āpattiyo āpajjati.	48	
PA_pvr_4:49.1	Tā āpattiyo catunnaṁ vipattīnaṁ kati vipattiyo bhajanti?	49	
PA_pvr_4:49.2	Sattannaṁ āpattikkhandhānaṁ katihi āpattikkhandhehi saṅgahitā?	49	
PA_pvr_4:49.3	Channaṁ āpattisamuṭṭhānānaṁ katihi āpattisamuṭṭhānehi samuṭṭhanti?	49	
PA_pvr_4:49.4	Catunnaṁ adhikaraṇānaṁ katamaṁ adhikaraṇaṁ?	49	
PA_pvr_4:49.5	Sattannaṁ samathānaṁ katihi samathehi sammanti?	49	
PA_pvr_4:49.6	Tā āpattiyo catunnaṁ vipattīnaṁ dve vipattiyo bhajanti—	49	
PA_pvr_4:49.7	siyā sīlavipattiṁ, siyā ācāravipattiṁ.	49	
PA_pvr_4:49.8	Sattannaṁ āpattikkhandhānaṁ chahi āpattikkhandhehi saṅgahitā—	49	
PA_pvr_4:49.9_0	siyā pārājikāpattikkhandhena, siyā saṅghādisesāpattikkhandhena, siyā thullaccayāpattikkhandhena,	49	
PA_pvr_4:49.9_1	siyā pācittiyāpattikkhandhena, siyā pāṭidesanīyāpattikkhandhena, siyā dukkaṭāpattikkhandhena.	49	
PA_pvr_4:49.10	Channaṁ āpattisamuṭṭhānānaṁ ekena samuṭṭhānena samuṭṭhanti—	49	
PA_pvr_4:49.11	kāyato ca vācato ca cittato ca samuṭṭhanti.	49	
PA_pvr_4:49.12	Catunnaṁ adhikaraṇānaṁ, āpattādhikaraṇaṁ.	49	
PA_pvr_4:49.13	Sattannaṁ samathānaṁ tīhi samathehi sammanti—	49	
PA_pvr_4:49.14	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena cāti.	49	
PA_pvr_4:50.1	Channaṁ āpattisamuṭṭhānānaṁ katāpattivāro niṭṭhito dutiyo.	50	
PA_pvr_4:51.0	4.3. Āpattisamuṭṭhānagāthā	51	
PA_pvr_4:51.1	Samuṭṭhānā kāyikā anantadassinā,	51	
PA_pvr_4:51.2	Akkhātā lokahitena vivekadassinā;	51	
PA_pvr_4:51.3	Āpattiyo tena samuṭṭhitā kati,	51	
PA_pvr_4:51.4	Pucchāmi taṁ brūhi vibhaṅgakovida.	51	
PA_pvr_4:52.1	Samuṭṭhānā kāyikā anantadassinā,	52	
PA_pvr_4:52.2	Akkhātā lokahitena vivekadassinā;	52	
PA_pvr_4:52.3	Āpattiyo tena samuṭṭhitā pañca,	52	
PA_pvr_4:52.4	Etaṁ te akkhāmi vibhaṅgakovida.	52	
PA_pvr_4:53.1	Samuṭṭhānā vācasikā anantadassinā,	53	
PA_pvr_4:53.2	Akkhātā lokahitena vivekadassinā;	53	
PA_pvr_4:53.3	Āpattiyo tena samuṭṭhitā kati,	53	
PA_pvr_4:53.4	Pucchāmi taṁ brūhi vibhaṅgakovida.	53	
PA_pvr_4:54.1	Samuṭṭhānā vācasikā anantadassinā,	54	
PA_pvr_4:54.2	Akkhātā lokahitena vivekadassinā;	54	
PA_pvr_4:54.3	Āpattiyo tena samuṭṭhitā catasso,	54	
PA_pvr_4:54.4	Etaṁ te akkhāmi vibhaṅgakovida.	54	
PA_pvr_4:55.1	Samuṭṭhānā kāyikā vācasikā anantadassinā,	55	
PA_pvr_4:55.2	Akkhātā lokahitena vivekadassinā;	55	
PA_pvr_4:55.3	Āpattiyo tena samuṭṭhitā kati,	55	
PA_pvr_4:55.4	Pucchāmi taṁ brūhi vibhaṅgakovida.	55	
PA_pvr_4:56.1	Samuṭṭhānā kāyikā vācasikā anantadassinā,	56	
PA_pvr_4:56.2	Akkhātā lokahitena vivekadassinā;	56	
PA_pvr_4:56.3	Āpattiyo tena samuṭṭhitā pañca,	56	
PA_pvr_4:56.4	Etaṁ te akkhāmi vibhaṅgakovida.	56	
PA_pvr_4:57.1	Samuṭṭhānā kāyikā mānasikā anantadassinā,	57	
PA_pvr_4:57.2	Akkhātā lokahitena vivekadassinā;	57	
PA_pvr_4:57.3	Āpattiyo tena samuṭṭhitā kati,	57	
PA_pvr_4:57.4	Pucchāmi taṁ brūhi vibhaṅgakovida.	57	
PA_pvr_4:58.1	Samuṭṭhānā kāyikā mānasikā anantadassinā,	58	
PA_pvr_4:58.2	Akkhātā lokahitena vivekadassinā;	58	
PA_pvr_4:58.3	Āpattiyo tena samuṭṭhitā cha,	58	
PA_pvr_4:58.4	Etaṁ te akkhāmi vibhaṅgakovida.	58	
PA_pvr_4:59.1	Samuṭṭhānā vācasikā mānasikā anantadassinā,	59	
PA_pvr_4:59.2	Akkhātā lokahitena vivekadassinā;	59	
PA_pvr_4:59.3	Āpattiyo tena samuṭṭhitā kati,	59	
PA_pvr_4:59.4	Pucchāmi taṁ brūhi vibhaṅgakovida.	59	
PA_pvr_4:60.1	Samuṭṭhānā vācasikā mānasikā anantadassinā,	60	
PA_pvr_4:60.2	Akkhātā lokahitena vivekadassinā;	60	
PA_pvr_4:60.3	Āpattiyo tena samuṭṭhitā cha,	60	
PA_pvr_4:60.4	Etaṁ te akkhāmi vibhaṅgakovida.	60	
PA_pvr_4:61.1	Samuṭṭhānā kāyikā vācasikā mānasikā anantadassinā,	61	
PA_pvr_4:61.2	Akkhātā lokahitena vivekadassinā;	61	
PA_pvr_4:61.3	Āpattiyo tena samuṭṭhitā kati,	61	
PA_pvr_4:61.4	Pucchāmi taṁ brūhi vibhaṅgakovida.	61	
PA_pvr_4:62.1	Samuṭṭhānā kāyikā vācasikā mānasikā anantadassinā,	62	
PA_pvr_4:62.2	Akkhātā lokahitena vivekadassinā;	62	
PA_pvr_4:62.3	Āpattiyo tena samuṭṭhitā cha,	62	
PA_pvr_4:62.4	Etaṁ te akkhāmi vibhaṅgakovidāti.	62	
PA_pvr_4:63.1	Āpattisamuṭṭhānagāthā niṭṭhitā tatiyā.	63	
PA_pvr_4:64.0	4.4. Vipattipaccayavāra	64	
PA_pvr_4:64.1	Sīlavipattipaccayā kati āpattiyo āpajjati?	64	
PA_pvr_4:64.2	Sīlavipattipaccayā catasso āpattiyo āpajjati—	64	
PA_pvr_4:64.3	bhikkhunī jānaṁ pārājikaṁ dhammaṁ paṭicchādeti, āpatti pārājikassa;	64	
PA_pvr_4:64.4	vematikā paṭicchādeti, āpatti thullaccayassa;	64	
PA_pvr_4:64.5	bhikkhu saṅghādisesaṁ paṭicchādeti, āpatti pācittiyassa;	64	
PA_pvr_4:64.6	attano duṭṭhullaṁ āpattiṁ paṭicchādeti, āpatti dukkaṭassa—	64	
PA_pvr_4:64.7	sīlavipattipaccayā imā catasso āpattiyo āpajjati.	64	
PA_pvr_4:65.1	Tā āpattiyo catunnaṁ vipattīnaṁ kati vipattiyo bhajanti …pe…	65	
PA_pvr_4:65.2	sattannaṁ samathānaṁ katihi samathehi sammanti?	65	
PA_pvr_4:65.3	Tā āpattiyo catunnaṁ vipattīnaṁ dve vipattiyo bhajanti—	65	
PA_pvr_4:65.4	siyā sīlavipattiṁ, siyā ācāravipattiṁ.	65	
PA_pvr_4:65.5	Sattannaṁ āpattikkhandhānaṁ catūhi āpattikkhandhehi saṅgahitā—	65	
PA_pvr_4:65.6	siyā pārājikāpattikkhandhena, siyā thullaccayāpattikkhandhena, siyā pācittiyāpattikkhandhena, siyā dukkaṭāpattikkhandhena.	65	
PA_pvr_4:65.7	Channaṁ āpattisamuṭṭhānānaṁ ekena samuṭṭhānena samuṭṭhanti—	65	
PA_pvr_4:65.8	kāyato ca vācato ca cittato ca samuṭṭhanti.	65	
PA_pvr_4:65.9	Catunnaṁ adhikaraṇānaṁ, āpattādhikaraṇaṁ.	65	
PA_pvr_4:65.10	Sattannaṁ samathānaṁ tīhi samathehi sammanti—	65	
PA_pvr_4:65.11	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	65	
PA_pvr_4:66.1	Ācāravipattipaccayā kati āpattiyo āpajjati?	66	
PA_pvr_4:66.2	Ācāravipattipaccayā ekaṁ āpattiṁ āpajjati.	66	
PA_pvr_4:66.3	Ācāravipattiṁ paṭicchādeti, āpatti dukkaṭassa—	66	
PA_pvr_4:66.4	ācāravipattipaccayā imaṁ ekaṁ āpattiṁ āpajjati.	66	
PA_pvr_4:67.1	Sā āpatti catunnaṁ vipattīnaṁ kati vipattiyo bhajati …pe…	67	
PA_pvr_4:67.2	sattannaṁ samathānaṁ katihi samathehi sammati?	67	
PA_pvr_4:67.3	Sā āpatti catunnaṁ vipattīnaṁ ekaṁ vipattiṁ bhajati—	67	
PA_pvr_4:67.4	ācāravipattiṁ.	67	
PA_pvr_4:67.5	Sattannaṁ āpattikkhandhānaṁ ekena āpattikkhandhena saṅgahitā—	67	
PA_pvr_4:67.6	dukkaṭāpattikkhandhena.	67	
PA_pvr_4:67.7	Channaṁ āpattisamuṭṭhānānaṁ ekena samuṭṭhānena samuṭṭhāti—	67	
PA_pvr_4:67.8	kāyato ca vācato ca cittato ca samuṭṭhāti.	67	
PA_pvr_4:67.9	Catunnaṁ adhikaraṇānaṁ āpattādhikaraṇaṁ.	67	
PA_pvr_4:67.10	Sattannaṁ samathānaṁ tīhi samathehi sammati—	67	
PA_pvr_4:67.11	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	67	
PA_pvr_4:68.1	Diṭṭhivipattipaccayā kati āpattiyo āpajjati?	68	
PA_pvr_4:68.2	Diṭṭhivipattipaccayā dve āpattiyo āpajjati.	68	
PA_pvr_4:68.3	Pāpikāya diṭṭhiyā yāvatatiyaṁ samanubhāsanāya na paṭinissajjati, ñattiyā dukkaṭaṁ;	68	
PA_pvr_4:68.4	kammavācāpariyosāne āpatti pācittiyassa—	68	
PA_pvr_4:68.5	diṭṭhivipattipaccayā imā dve āpattiyo āpajjati.	68	
PA_pvr_4:69.1	Tā āpattiyo catunnaṁ vipattīnaṁ kati vipattiyo bhajanti …pe…	69	
PA_pvr_4:69.2	sattannaṁ samathānaṁ katihi samathehi sammanti?	69	
PA_pvr_4:69.3	Tā āpattiyo catunnaṁ vipattīnaṁ ekaṁ vipattiṁ bhajanti—	69	
PA_pvr_4:69.4	ācāravipattiṁ.	69	
PA_pvr_4:69.5	Sattannaṁ āpattikkhandhānaṁ dvīhi āpattikkhandhehi saṅgahitā—	69	
PA_pvr_4:69.6	siyā pācittiyāpattikkhandhena, siyā dukkaṭāpattikkhandhena.	69	
PA_pvr_4:69.7	Channaṁ āpattisamuṭṭhānānaṁ ekena samuṭṭhānena samuṭṭhanti—	69	
PA_pvr_4:69.8	kāyato ca vācato ca cittato ca samuṭṭhanti.	69	
PA_pvr_4:69.9	Catunnaṁ adhikaraṇānaṁ, āpattādhikaraṇaṁ.	69	
PA_pvr_4:69.10	Sattannaṁ samathānaṁ tīhi samathehi sammanti—	69	
PA_pvr_4:69.11	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	69	
PA_pvr_4:70.1	Ājīvavipattipaccayā kati āpattiyo āpajjati?	70	
PA_pvr_4:70.2	Ājīvavipattipaccayā cha āpattiyo āpajjati—	70	
PA_pvr_4:70.3	ājīvahetu ājīvakāraṇā pāpiccho icchāpakato asantaṁ abhūtaṁ uttarimanussadhammaṁ ullapati, āpatti pārājikassa;	70	
PA_pvr_4:70.4	ājīvahetu ājīvakāraṇā sañcarittaṁ samāpajjati, āpatti saṅghādisesassa;	70	
PA_pvr_4:70.5	ājīvahetu ājīvakāraṇā “yo te vihāre vasati, so bhikkhu arahā”ti bhaṇati, paṭivijānantassa āpatti thullaccayassa;	70	
PA_pvr_4:70.6	ājīvahetu ājīvakāraṇā bhikkhu paṇītabhojanāni attano atthāya viññāpetvā bhuñjati, āpatti pācittiyassa;	70	
PA_pvr_4:70.7	ājīvahetu ājīvakāraṇā bhikkhunī paṇītabhojanāni attano atthāya viññāpetvā bhuñjati, āpatti pāṭidesanīyassa;	70	
PA_pvr_4:70.8	ājīvahetu ājīvakāraṇā sūpaṁ vā odanaṁ vā agilāno attano atthāya viññāpetvā bhuñjati, āpatti dukkaṭassa—	70	
PA_pvr_4:70.9	ājīvavipattipaccayā imā cha āpattiyo āpajjati.	70	
PA_pvr_4:71.1	Tā āpattiyo catunnaṁ vipattīnaṁ kati vipattiyo bhajanti …pe…	71	
PA_pvr_4:71.2	sattannaṁ samathānaṁ katihi samathehi sammanti.	71	
PA_pvr_4:71.3	Tā āpattiyo catunnaṁ vipattīnaṁ dve vipattiyo bhajanti—	71	
PA_pvr_4:71.4	siyā sīlavipattiṁ, siyā ācāravipattiṁ.	71	
PA_pvr_4:71.5	Sattannaṁ āpattikkhandhānaṁ chahi āpattikkhandhehi saṅgahitā—	71	
PA_pvr_4:71.6_0	siyā pārājikāpattikkhandhena, siyā saṅghādisesāpattikkhandhena, siyā thullaccayāpattikkhandhena,	71	
PA_pvr_4:71.6_1	siyā pācittiyāpattikkhandhena, siyā pāṭidesanīyāpattikkhandhena, siyā dukkaṭāpattikkhandhena.	71	
PA_pvr_4:71.7	Channaṁ āpattisamuṭṭhānānaṁ chahi samuṭṭhānehi samuṭṭhanti—	71	
PA_pvr_4:71.8	siyā kāyato samuṭṭhanti, na vācato na cittato;	71	
PA_pvr_4:71.9	siyā vācato samuṭṭhanti, na kāyato na cittato;	71	
PA_pvr_4:71.10	siyā kāyato ca vācato ca samuṭṭhanti, na cittato;	71	
PA_pvr_4:71.11	siyā kāyato ca cittato ca samuṭṭhanti, na vācato;	71	
PA_pvr_4:71.12	siyā vācato ca cittato ca samuṭṭhanti, na kāyato;	71	
PA_pvr_4:71.13	siyā kāyato ca vācato ca cittato ca samuṭṭhanti.	71	
PA_pvr_4:71.14	Catunnaṁ adhikaraṇānaṁ, āpattādhikaraṇaṁ.	71	
PA_pvr_4:71.15	Sattannaṁ samathānaṁ tīhi samathehi sammanti—	71	
PA_pvr_4:71.16	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	71	
PA_pvr_4:72.1	Vipattipaccayavāro niṭṭhito catuttho.	72	
PA_pvr_4:73.0	4.5. Adhikaraṇapaccayavāra	73	
PA_pvr_4:73.1	Vivādādhikaraṇapaccayā kati āpattiyo āpajjati?	73	
PA_pvr_4:73.2	Vivādādhikaraṇapaccayā dve āpattiyo āpajjati—	73	
PA_pvr_4:73.3	upasampannaṁ omasati, āpatti pācittiyassa;	73	
PA_pvr_4:73.4	anupasampannaṁ omasati, āpatti dukkaṭassa—	73	
PA_pvr_4:73.5	vivādādhikaraṇapaccayā imā dve āpattiyo āpajjati.	73	
PA_pvr_4:74.1	Tā āpattiyo catunnaṁ vipattīnaṁ kati vipattiyo bhajanti …pe…	74	
PA_pvr_4:74.2	sattannaṁ samathānaṁ katihi samathehi sammanti?	74	
PA_pvr_4:74.3	Tā āpattiyo catunnaṁ vipattīnaṁ ekaṁ vipattiṁ bhajanti—	74	
PA_pvr_4:74.4	ācāravipattiṁ.	74	
PA_pvr_4:74.5	Sattannaṁ āpattikkhandhānaṁ dvīhi āpattikkhandhehi saṅgahitā—	74	
PA_pvr_4:74.6	siyā pācittiyāpattikkhandhena, siyā dukkaṭāpattikkhandhena.	74	
PA_pvr_4:74.7	Channaṁ āpattisamuṭṭhānānaṁ tīhi samuṭṭhānehi samuṭṭhanti—	74	
PA_pvr_4:74.8	siyā kāyato ca cittato ca samuṭṭhanti, na vācato;	74	
PA_pvr_4:74.9	siyā vācato ca cittato ca samuṭṭhanti, na kāyato;	74	
PA_pvr_4:74.10	siyā kāyato ca vācato ca cittato ca samuṭṭhanti.	74	
PA_pvr_4:74.11	Catunnaṁ adhikaraṇānaṁ, āpattādhikaraṇaṁ.	74	
PA_pvr_4:74.12	Sattannaṁ samathānaṁ tīhi samathehi sammanti—	74	
PA_pvr_4:74.13	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	74	
PA_pvr_4:75.1	Anuvādādhikaraṇapaccayā kati āpattiyo āpajjati?	75	
PA_pvr_4:75.2	Anuvādādhikaraṇapaccayā tisso āpattiyo āpajjati.	75	
PA_pvr_4:75.3	Bhikkhuṁ amūlakena pārājikena dhammena anuddhaṁseti, āpatti saṅghādisesassa;	75	
PA_pvr_4:75.4	amūlakena saṅghādisesena anuddhaṁseti, āpatti pācittiyassa;	75	
PA_pvr_4:75.5	amūlikāya ācāravipattiyā anuddhaṁseti, āpatti dukkaṭassa—	75	
PA_pvr_4:75.6	anuvādādhikaraṇapaccayā imā tisso āpattiyo āpajjati.	75	
PA_pvr_4:76.1	Tā āpattiyo catunnaṁ vipattīnaṁ kati vipattiyo bhajanti …pe…	76	
PA_pvr_4:76.2	sattannaṁ samathānaṁ katihi samathehi sammanti?	76	
PA_pvr_4:76.3	Tā āpattiyo catunnaṁ vipattīnaṁ dve vipattiyo bhajanti—	76	
PA_pvr_4:76.4	siyā sīlavipattiṁ, siyā ācāravipattiṁ.	76	
PA_pvr_4:76.5	Sattannaṁ āpattikkhandhānaṁ tīhi āpattikkhandhehi saṅgahitā—	76	
PA_pvr_4:76.6	siyā saṅghādisesāpattikkhandhena, siyā pācittiyāpattikkhandhena, siyā dukkaṭāpattikkhandhena.	76	
PA_pvr_4:76.7	Channaṁ āpattisamuṭṭhānānaṁ tīhi samuṭṭhānehi samuṭṭhanti—	76	
PA_pvr_4:76.8	siyā kāyato ca cittato ca samuṭṭhanti, na vācato;	76	
PA_pvr_4:76.9	siyā vācato ca cittato ca samuṭṭhanti, na kāyato;	76	
PA_pvr_4:76.10	siyā kāyato ca vācato ca cittato ca samuṭṭhanti.	76	
PA_pvr_4:76.11	Catunnaṁ adhikaraṇānaṁ, āpattādhikaraṇaṁ.	76	
PA_pvr_4:76.12	Sattannaṁ samathānaṁ tīhi samathehi sammanti—	76	
PA_pvr_4:76.13	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	76	
PA_pvr_4:77.1	Āpattādhikaraṇapaccayā kati āpattiyo āpajjati?	77	
PA_pvr_4:77.2	Āpattādhikaraṇapaccayā catasso āpattiyo āpajjati.	77	
PA_pvr_4:77.3	Bhikkhunī jānaṁ pārājikaṁ dhammaṁ paṭicchādeti, āpatti pārājikassa;	77	
PA_pvr_4:77.4	vematikā paṭicchādeti, āpatti thullaccayassa;	77	
PA_pvr_4:77.5	bhikkhu saṅghādisesaṁ paṭicchādeti, āpatti pācittiyassa;	77	
PA_pvr_4:77.6	ācāravipattiṁ paṭicchādeti, āpatti dukkaṭassa—	77	
PA_pvr_4:77.7	āpattādhikaraṇapaccayā imā catasso āpattiyo āpajjati.	77	
PA_pvr_4:78.1	Tā āpattiyo catunnaṁ vipattīnaṁ kati vipattiyo bhajanti …pe…	78	
PA_pvr_4:78.2	sattannaṁ samathānaṁ katihi samathehi sammanti?	78	
PA_pvr_4:78.3	Tā āpattiyo catunnaṁ vipattīnaṁ dve vipattiyo bhajanti—	78	
PA_pvr_4:78.4	siyā sīlavipattiṁ, siyā ācāravipattiṁ.	78	
PA_pvr_4:78.5	Sattannaṁ āpattikkhandhānaṁ catūhi āpattikkhandhehi saṅgahitā—	78	
PA_pvr_4:78.6	siyā pārājikāpattikkhandhena, siyā thullaccayāpattikkhandhena, siyā pācittiyāpattikkhandhena, siyā dukkaṭāpattikkhandhena.	78	
PA_pvr_4:78.7	Channaṁ āpattisamuṭṭhānānaṁ ekena samuṭṭhānena samuṭṭhanti—	78	
PA_pvr_4:78.8	kāyato ca vācato ca cittato ca samuṭṭhanti.	78	
PA_pvr_4:78.9	Catunnaṁ adhikaraṇānaṁ, āpattādhikaraṇaṁ.	78	
PA_pvr_4:78.10	Sattannaṁ samathānaṁ tīhi samathehi sammanti—	78	
PA_pvr_4:78.11	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	78	
PA_pvr_4:79.1	Kiccādhikaraṇapaccayā kati āpattiyo āpajjati?	79	
PA_pvr_4:79.2	Kiccādhikaraṇapaccayā pañca āpattiyo āpajjati.	79	
PA_pvr_4:79.3	Ukkhittānuvattikā bhikkhunī yāvatatiyaṁ samanubhāsanāya na paṭinissajjati, ñattiyā dukkaṭaṁ;	79	
PA_pvr_4:79.4	dvīhi kammavācāhi thullaccayā;	79	
PA_pvr_4:79.5	kammavācāpariyosāne āpatti pārājikassa.	79	
PA_pvr_4:79.6	Bhedakānuvattakā bhikkhū yāvatatiyaṁ samanubhāsanāya na paṭinissajjanti, āpatti saṅghādisesassa;	79	
PA_pvr_4:79.7	pāpikāya diṭṭhiyā yāvatatiyaṁ samanubhāsanāya na paṭinissajjati, āpatti pācittiyassa—	79	
PA_pvr_4:79.8	kiccādhikaraṇapaccayā imā pañca āpattiyo āpajjati.	79	
PA_pvr_4:80.1	Tā āpattiyo catunnaṁ vipattīnaṁ kati vipattiyo bhajanti …pe…	80	
PA_pvr_4:80.2	sattannaṁ samathānaṁ katihi samathehi sammanti?	80	
PA_pvr_4:80.3	Tā āpattiyo catunnaṁ vipattīnaṁ dve vipattiyo bhajanti—	80	
PA_pvr_4:80.4	siyā sīlavipattiṁ, siyā ācāravipattiṁ.	80	
PA_pvr_4:80.5	Sattannaṁ āpattikkhandhānaṁ pañcahi āpattikkhandhehi saṅgahitā—	80	
PA_pvr_4:80.6	siyā pārājikāpattikkhandhena, siyā saṅghādisesāpattikkhandhena, siyā thullaccayāpattikkhandhena, siyā pācittiyāpattikkhandhena, siyā dukkaṭāpattikkhandhena.	80	
PA_pvr_4:80.7	Channaṁ āpattisamuṭṭhānānaṁ ekena samuṭṭhānena samuṭṭhanti—	80	
PA_pvr_4:80.8	kāyato ca vācato ca cittato ca samuṭṭhanti.	80	
PA_pvr_4:80.9	Catunnaṁ adhikaraṇānaṁ, āpattādhikaraṇaṁ.	80	
PA_pvr_4:80.10	Sattannaṁ samathānaṁ tīhi samathehi sammanti—	80	
PA_pvr_4:80.11	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	80	
PA_pvr_4:81.1	Ṭhapetvā satta āpattiyo satta āpattikkhandhe, avasesā āpattiyo catunnaṁ vipattīnaṁ kati vipattiyo bhajanti?	81	
PA_pvr_4:81.2	Sattannaṁ āpattikkhandhānaṁ katihi āpattikkhandhehi saṅgahitā?	81	
PA_pvr_4:81.3	Channaṁ āpattisamuṭṭhānānaṁ katihi samuṭṭhānehi samuṭṭhanti?	81	
PA_pvr_4:81.4	Catunnaṁ adhikaraṇānaṁ katamaṁ adhikaraṇaṁ?	81	
PA_pvr_4:81.5	Sattannaṁ samathānaṁ katihi samathehi sammanti?	81	
PA_pvr_4:81.6	Ṭhapetvā satta āpattiyo satta āpattikkhandhe avasesā āpattiyo catunnaṁ vipattīnaṁ na katamaṁ vipattiṁ bhajanti?	81	
PA_pvr_4:81.7	Sattannaṁ āpattikkhandhānaṁ na katamena āpattikkhandhena saṅgahitā.	81	
PA_pvr_4:81.8	Channaṁ āpattisamuṭṭhānānaṁ na katamena āpattisamuṭṭhānena samuṭṭhanti.	81	
PA_pvr_4:81.9	Catunnaṁ adhikaraṇānaṁ na katamaṁ adhikaraṇaṁ.	81	
PA_pvr_4:81.10	Sattannaṁ samathānaṁ na katamena samathena sammanti.	81	
PA_pvr_4:81.11	Taṁ kissa hetu?	81	
PA_pvr_4:81.12	Ṭhapetvā satta āpattiyo satta āpattikkhandhe, natthaññā āpattiyoti.	81	
PA_pvr_4:82.1	Adhikaraṇapaccayavāro niṭṭhito pañcamo.	82	
PA_pvr_4:83.1	Antarapeyyālaṁ niṭṭhitaṁ.	83	
PA_pvr_4:84.1	Tassuddānaṁ	84	
PA_pvr_4:85.1	Katipucchā samuṭṭhānā,	85	
PA_pvr_4:85.2	katāpatti tatheva ca;	85	
PA_pvr_4:85.3	Samuṭṭhānā vipatti ca,	85	
PA_pvr_4:85.4	tathādhikaraṇena cāti.	85	
