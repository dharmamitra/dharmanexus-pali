segmentnr	original	folio	analyzed
PA_ja_546:0.1	Jātaka	0	
PA_ja_546:0.2	Mahānipāta	0	
PA_ja_546:0.3	Mūgapakkhavagga	0	
PA_ja_546:0.4	Vidhurajātaka	0	
PA_ja_546:1.0.1	1 Dohaḷakaṇḍa	1	
PA_ja_546:1.1	“Paṇḍu kisiyāsi dubbalā,	1	
PA_ja_546:1.2	Vaṇṇarūpaṁ natavedisaṁ pure;	1	
PA_ja_546:1.3	Vimale akkhāhi pucchitā,	1	
PA_ja_546:1.4	Kīdisī tuyhaṁ sarīravedanā”.	1	
PA_ja_546:2.1	“Dhammo manujesu mātīnaṁ,	2	
PA_ja_546:2.2	Dohaḷo nāma janinda vuccati;	2	
PA_ja_546:2.3	Dhammāhataṁ nāgakuñjara,	2	
PA_ja_546:2.4	Vidhurassa hadayābhipatthaye”.	2	
PA_ja_546:3.1	“Candaṁ kho tvaṁ dohaḷāyasi,	3	
PA_ja_546:3.2	Sūriyaṁ vā atha vāpi mālutaṁ;	3	
PA_ja_546:3.3	Dullabhañhi vidhurassa dassanaṁ,	3	
PA_ja_546:3.4	Ko vidhuramidha mānayissati”.	3	
PA_ja_546:4.1	“Kiṁ nu tāta tuvaṁ pajjhāyasi,	4	
PA_ja_546:4.2	Padumaṁ hatthagataṁva te mukhaṁ;	4	
PA_ja_546:4.3	Kiṁ nu dummanarūposi issara,	4	
PA_ja_546:4.4	Mā tvaṁ soci amittatāpana”.	4	
PA_ja_546:5.1	“Mātā hi tava irandhati,	5	
PA_ja_546:5.2	Vidhurassa hadayaṁ dhaniyati;	5	
PA_ja_546:5.3	Dullabhañhi vidhurassa dassanaṁ,	5	
PA_ja_546:5.4	Ko vidhuramidha mānayissati.	5	
PA_ja_546:6.1	Tassa bhattupariyesanaṁ cara,	6	
PA_ja_546:6.2	Yo vidhuramidha mānayissati”;	6	
PA_ja_546:6.3	Pituno ca sā sutvāna vākyaṁ,	6	
PA_ja_546:6.4	Rattiṁ nikkhamma avassutiṁ cari.	6	
PA_ja_546:7.1	“Ke gandhabbe rakkhase ca nāge,	7	
PA_ja_546:7.2	Ke kimpurise cāpi mānuse;	7	
PA_ja_546:7.3	Ke paṇḍite sabbakāmadade,	7	
PA_ja_546:7.4	Dīgharattaṁ bhattā me bhavissati”.	7	
PA_ja_546:8.1	“Assāsa hessāmi te pati,	8	
PA_ja_546:8.2	Bhattā te hessāmi anindalocane;	8	
PA_ja_546:8.3	Paññā hi mamaṁ tathāvidhā,	8	
PA_ja_546:8.4	Assāsa hessasi bhariyā mama”.	8	
PA_ja_546:9.1	Avacāsi puṇṇakaṁ irandhatī,	9	
PA_ja_546:9.2	Pubbapathānugatena cetasā;	9	
PA_ja_546:9.3	“Ehi gacchāma pitu mamantike,	9	
PA_ja_546:9.4	Esova te etamatthaṁ pavakkhati”.	9	
PA_ja_546:10.1	Alaṅkatā suvasanā,	10	
PA_ja_546:10.2	mālinī candanussadā;	10	
PA_ja_546:10.3	Yakkhaṁ hatthe gahetvāna,	10	
PA_ja_546:10.4	pitusantikupāgami.	10	
PA_ja_546:11.1	“Nāgavara vaco suṇohi me,	11	
PA_ja_546:11.2	Patirūpaṁ paṭipajja suṅkiyaṁ;	11	
PA_ja_546:11.3	Patthemi ahaṁ irandhatiṁ,	11	
PA_ja_546:11.4	Tāya samaṅgiṁ karohi maṁ tuvaṁ.	11	
PA_ja_546:12.1	Sataṁ hatthī sataṁ assā,	12	
PA_ja_546:12.2	sataṁ assatarīrathā;	12	
PA_ja_546:12.3	Sataṁ valabhiyo puṇṇā,	12	
PA_ja_546:12.4	nānāratnassa kevalā;	12	
PA_ja_546:12.5	Te nāga paṭipajjassu,	12	
PA_ja_546:12.6	dhītaraṁ dehirandhatiṁ”.	12	
PA_ja_546:13.1	“Yāva āmantaye ñātī,	13	
PA_ja_546:13.2	mitte ca suhadajjane;	13	
PA_ja_546:13.3	Anāmanta kataṁ kammaṁ,	13	
PA_ja_546:13.4	taṁ pacchā anutappati”.	13	
PA_ja_546:14.1	Tato so varuṇo nāgo,	14	
PA_ja_546:14.2	pavisitvā nivesanaṁ;	14	
PA_ja_546:14.3	Bhariyaṁ āmantayitvāna,	14	
PA_ja_546:14.4	idaṁ vacanamabravi.	14	
PA_ja_546:15.1	“Ayaṁ so puṇṇako yakkho,	15	
PA_ja_546:15.2	yācatī maṁ irandhatiṁ;	15	
PA_ja_546:15.3	Bahunā vittalābhena,	15	
PA_ja_546:15.4	tassa dema piyaṁ mamaṁ”.	15	
PA_ja_546:16.1	“Na dhanena na vittena,	16	
PA_ja_546:16.2	Labbhā amhaṁ irandhatī;	16	
PA_ja_546:16.3	Sace ca kho hadayaṁ paṇḍitassa,	16	
PA_ja_546:16.4	Dhammena laddhā idha māhareyya;	16	
PA_ja_546:16.5	Etena vittena kumāri labbhā,	16	
PA_ja_546:16.6	Nāññaṁ dhanaṁ uttari patthayāma”.	16	
PA_ja_546:17.1	Tato so varuṇo nāgo,	17	
PA_ja_546:17.2	nikkhamitvā nivesanā;	17	
PA_ja_546:17.3	Puṇṇakāmantayitvāna,	17	
PA_ja_546:17.4	idaṁ vacanamabravi.	17	
PA_ja_546:18.1	“Na dhanena na vittena,	18	
PA_ja_546:18.2	Labbhā amhaṁ irandhatī;	18	
PA_ja_546:18.3	Sace tuvaṁ hadayaṁ paṇḍitassa,	18	
PA_ja_546:18.4	Dhammena laddhā idha māharesi;	18	
PA_ja_546:18.5	Etena vittena kumāri labbhā,	18	
PA_ja_546:18.6	Nāññaṁ dhanaṁ uttari patthayāma”.	18	
PA_ja_546:19.1	“Yaṁ paṇḍitotyeke vadanti loke,	19	
PA_ja_546:19.2	Tameva bāloti punāhu aññe;	19	
PA_ja_546:19.3	Akkhāhi me vippavadanti ettha,	19	
PA_ja_546:19.4	Kaṁ paṇḍitaṁ nāga tuvaṁ vadesi”.	19	
PA_ja_546:20.1	“Korabyarājassa dhanañcayassa,	20	
PA_ja_546:20.2	Yadi te suto vidhuro nāma kattā;	20	
PA_ja_546:20.3	Ānehi taṁ paṇḍitaṁ dhammaladdhā,	20	
PA_ja_546:20.4	Irandhatī padacarā te hotu”.	20	
PA_ja_546:21.1	Idañca sutvā varuṇassa vākyaṁ,	21	
PA_ja_546:21.2	Uṭṭhāya yakkho paramappatīto;	21	
PA_ja_546:21.3	Tattheva santo purisaṁ asaṁsi,	21	
PA_ja_546:21.4	“Ānehi ājaññamidheva yuttaṁ.	21	
PA_ja_546:22.1	Jātarūpamayā kaṇṇā,	22	
PA_ja_546:22.2	kācamhicamayā khurā;	22	
PA_ja_546:22.3	Jambonadassa pākassa,	22	
PA_ja_546:22.4	suvaṇṇassa uracchado”.	22	
PA_ja_546:23.1	Devavāhavahaṁ yānaṁ,	23	
PA_ja_546:23.2	Assamāruyha puṇṇako;	23	
PA_ja_546:23.3	Alaṅkato kappitakesamassu,	23	
PA_ja_546:23.4	Pakkāmi vehāyasamantalikkhe.	23	
PA_ja_546:24.1	So puṇṇako kāmarāgena giddho,	24	
PA_ja_546:24.2	Irandhatiṁ nāgakaññaṁ jigīsaṁ;	24	
PA_ja_546:24.3	Gantvāna taṁ bhūtapatiṁ yasassiṁ,	24	
PA_ja_546:24.4	Iccabravī vessavaṇaṁ kuveraṁ.	24	
PA_ja_546:25.1	“Bhogavatī nāma mandire,	25	
PA_ja_546:25.2	Vāsā hiraññavatīti vuccati;	25	
PA_ja_546:25.3	Nagare nimmite kañcanamaye,	25	
PA_ja_546:25.4	Maṇḍalassa uragassa niṭṭhitaṁ.	25	
PA_ja_546:26.1	Aṭṭālakā oṭṭhagīviyo,	26	
PA_ja_546:26.2	Lohitaṅkassa masāragallino;	26	
PA_ja_546:26.3	Pāsādettha silāmayā,	26	
PA_ja_546:26.4	Sovaṇṇaratanehi chāditā.	26	
PA_ja_546:27.1	Ambā tilakā ca jambuyo,	27	
PA_ja_546:27.2	Sattapaṇṇā mucalindaketakā;	27	
PA_ja_546:27.3	Piyaṅgu uddālakā sahā,	27	
PA_ja_546:27.4	Uparibhaddakā sinduvārakā.	27	
PA_ja_546:28.1	Campeyyakā nāgamallikā,	28	
PA_ja_546:28.2	Bhaginīmālā atha mettha koliyā;	28	
PA_ja_546:28.3	Ete dumā pariṇāmitā,	28	
PA_ja_546:28.4	Sobhayanti uragassa mandiraṁ.	28	
PA_ja_546:29.1	Khajjurettha silāmayā,	29	
PA_ja_546:29.2	Sovaṇṇadhuvapupphitā bahū;	29	
PA_ja_546:29.3	Yattha vasato papātiko,	29	
PA_ja_546:29.4	Nāgarājā varuṇo mahiddhiko.	29	
PA_ja_546:30.1	Tassa komārikā bhariyā,	30	
PA_ja_546:30.2	Vimalā kañcanavelliviggahā;	30	
PA_ja_546:30.3	Kālā taruṇāva uggatā,	30	
PA_ja_546:30.4	Pucimandatthanī cārudassanā.	30	
PA_ja_546:31.1	Lākhārasarattasucchavī,	31	
PA_ja_546:31.2	Kaṇikārāva nivātapupphitā;	31	
PA_ja_546:31.3	Tidivokacarāva accharā,	31	
PA_ja_546:31.4	Vijjuvabbhaghanā vinissaṭā.	31	
PA_ja_546:32.1	Sā dohaḷinī suvimhitā,	32	
PA_ja_546:32.2	Vidhurassa hadayaṁ dhaniyati;	32	
PA_ja_546:32.3	Taṁ tesaṁ demi issara,	32	
PA_ja_546:32.4	Tena te denti irandhatiṁ mamaṁ”.	32	
PA_ja_546:33.1	So puṇṇako bhūtapatiṁ yasassiṁ,	33	
PA_ja_546:33.2	Āmantaya vessavaṇaṁ kuveraṁ;	33	
PA_ja_546:33.3	“Tattheva santo purisaṁ asaṁsi,	33	
PA_ja_546:33.4	Ānehi ājaññamidheva yuttaṁ”.	33	
PA_ja_546:34.1	Jātarūpamayā kaṇṇā,	34	
PA_ja_546:34.2	kācamhicamayā khurā;	34	
PA_ja_546:34.3	Jambonadassa pākassa,	34	
PA_ja_546:34.4	suvaṇṇassa uracchado.	34	
PA_ja_546:35.1	Devavāhavahaṁ yānaṁ,	35	
PA_ja_546:35.2	Assamāruyha puṇṇako;	35	
PA_ja_546:35.3	Alaṅkato kappitakesamassu,	35	
PA_ja_546:35.4	Pakkāmi vehāyasamantalikkhe.	35	
PA_ja_546:36.1	So aggamā rājagahaṁ surammaṁ,	36	
PA_ja_546:36.2	Aṅgassa rañño nagaraṁ durāyutaṁ;	36	
PA_ja_546:36.3	Pahūtabhakkhaṁ bahuannapānaṁ,	36	
PA_ja_546:36.4	Masakkasāraṁ viya vāsavassa.	36	
PA_ja_546:37.1	Mayūrakoñcāgaṇasampaghuṭṭhaṁ,	37	
PA_ja_546:37.2	Dijābhighuṭṭhaṁ dijasaṅghasevitaṁ;	37	
PA_ja_546:37.3	Nānāsakuntābhirudaṁ suvaṅgaṇaṁ,	37	
PA_ja_546:37.4	Pupphābhikiṇṇaṁ himavaṁva pabbataṁ.	37	
PA_ja_546:38.1	So puṇṇako vepulamābhirūhi,	38	
PA_ja_546:38.2	Siluccayaṁ kimpurisānuciṇṇaṁ;	38	
PA_ja_546:38.3	Anvesamāno maṇiratanaṁ uḷāraṁ,	38	
PA_ja_546:38.4	Tamaddasā pabbatakūṭamajjhe.	38	
PA_ja_546:39.1	Disvā maṇiṁ pabhassaraṁ jātimantaṁ,	39	
PA_ja_546:39.2	Manoharaṁ maṇiratanaṁ uḷāraṁ;	39	
PA_ja_546:39.3	Daddallamānaṁ yasasā yasassinaṁ,	39	
PA_ja_546:39.4	Obhāsatī vijjurivantalikkhe.	39	
PA_ja_546:40.1	Tamaggahī veḷuriyaṁ mahagghaṁ,	40	
PA_ja_546:40.2	Manoharaṁ nāma mahānubhāvaṁ;	40	
PA_ja_546:40.3	Ājaññamāruyha manomavaṇṇo,	40	
PA_ja_546:40.4	Pakkāmi vehāyasamantalikkhe.	40	
PA_ja_546:41.1	So aggamā nagaramindapatthaṁ,	41	
PA_ja_546:41.2	Oruyhupāgacchi sabhaṁ kurūnaṁ;	41	
PA_ja_546:41.3	Samāgate ekasataṁ samagge,	41	
PA_ja_546:41.4	Avhettha yakkho avikampamāno.	41	
PA_ja_546:42.1	“Ko nīdha raññaṁ varamābhijeti,	42	
PA_ja_546:42.2	Kamābhijeyyāma varaddhanena;	42	
PA_ja_546:42.3	Kamanuttaraṁ ratanavaraṁ jināma,	42	
PA_ja_546:42.4	Ko vāpi no jeti varaddhanena”.	42	
PA_ja_546:43.1	“Kuhiṁ nu raṭṭhe tava jātibhūmi,	43	
PA_ja_546:43.2	Na korabyasseva vaco tavedaṁ;	43	
PA_ja_546:43.3	Abhītosi no vaṇṇanibhāya sabbe,	43	
PA_ja_546:43.4	Akkhāhi me nāmañca bandhave ca”.	43	
PA_ja_546:44.1	“Kaccāyano māṇavakosmi rāja,	44	
PA_ja_546:44.2	Anūnanāmo iti mavhayanti;	44	
PA_ja_546:44.3	Aṅgesu me ñātayo bandhavā ca,	44	
PA_ja_546:44.4	Akkhena devasmi idhānupatto”.	44	
PA_ja_546:45.1	“Kiṁ māṇavassa ratanāni atthi,	45	
PA_ja_546:45.2	Ye taṁ jinanto hare akkhadhutto;	45	
PA_ja_546:45.3	Bahūni rañño ratanāni atthi,	45	
PA_ja_546:45.4	Te tvaṁ daliddo kathamavhayesi”.	45	
PA_ja_546:46.1	“Manoharo nāma maṇī mamāyaṁ,	46	
PA_ja_546:46.2	Manoharaṁ maṇiratanaṁ uḷāraṁ;	46	
PA_ja_546:46.3	Imañca ājaññamamittatāpanaṁ,	46	
PA_ja_546:46.4	Etaṁ me jinitvā hare akkhadhutto”.	46	
PA_ja_546:47.1	“Eko maṇī māṇava kiṁ karissati,	47	
PA_ja_546:47.2	Ājāniyeko pana kiṁ karissati;	47	
PA_ja_546:47.3	Bahūni rañño maṇiratanāni atthi,	47	
PA_ja_546:47.4	Ājāniyā vātajavā anappakā”.	47	
PA_ja_546:48.1	Dohaḷakaṇḍaṁ nāma.	48	
PA_ja_546:49.0	2. Maṇikaṇḍa	49	
PA_ja_546:49.1	“Idañca me maṇiratanaṁ,	49	
PA_ja_546:49.2	passa tvaṁ dvipaduttama;	49	
PA_ja_546:49.3	Itthīnaṁ viggahā cettha,	49	
PA_ja_546:49.4	purisānañca viggahā.	49	
PA_ja_546:50.1	Migānaṁ viggahā cettha,	50	
PA_ja_546:50.2	sakuṇānañca viggahā;	50	
PA_ja_546:50.3	Nāgarājā supaṇṇā ca,	50	
PA_ja_546:50.4	maṇimhi passa nimmitaṁ.	50	
PA_ja_546:51.1	Hatthānīkaṁ rathānīkaṁ,	51	
PA_ja_546:51.2	asse pattī ca vammine;	51	
PA_ja_546:51.3	Caturaṅginimaṁ senaṁ,	51	
PA_ja_546:51.4	maṇimhi passa nimmitaṁ.	51	
PA_ja_546:52.1	Hatthārohe anīkaṭṭhe,	52	
PA_ja_546:52.2	rathike pattikārake;	52	
PA_ja_546:52.3	Balaggāni viyūḷhāni,	52	
PA_ja_546:52.4	maṇimhi passa nimmitaṁ.	52	
PA_ja_546:53.1	Puraṁ uddhāpasampannaṁ,	53	
PA_ja_546:53.2	bahupākāratoraṇaṁ;	53	
PA_ja_546:53.3	Siṅghāṭakesu bhūmiyo,	53	
PA_ja_546:53.4	maṇimhi passa nimmitaṁ.	53	
PA_ja_546:54.1	Esikā parikhāyo ca,	54	
PA_ja_546:54.2	palikhaṁ aggaḷāni ca;	54	
PA_ja_546:54.3	Aṭṭālake ca dvāre ca,	54	
PA_ja_546:54.4	maṇimhi passa nimmitaṁ.	54	
PA_ja_546:55.1	Passa toraṇamaggesu,	55	
PA_ja_546:55.2	nānādijagaṇā bahū;	55	
PA_ja_546:55.3	Haṁsā koñcā mayūrā ca,	55	
PA_ja_546:55.4	cakkavākā ca kukkuhā.	55	
PA_ja_546:56.1	Kuṇālakā bahū citrā,	56	
PA_ja_546:56.2	sikhaṇḍī jīvajīvakā;	56	
PA_ja_546:56.3	Nānādijagaṇākiṇṇaṁ,	56	
PA_ja_546:56.4	maṇimhi passa nimmitaṁ.	56	
PA_ja_546:57.1	Passa nagaraṁ supākāraṁ,	57	
PA_ja_546:57.2	abbhutaṁ lomahaṁsanaṁ;	57	
PA_ja_546:57.3	Samussitadhajaṁ rammaṁ,	57	
PA_ja_546:57.4	soṇṇavālukasanthataṁ.	57	
PA_ja_546:58.1	Passettha paṇṇasālāyo,	58	
PA_ja_546:58.2	vibhattā bhāgaso mitā;	58	
PA_ja_546:58.3	Nivesane nivese ca,	58	
PA_ja_546:58.4	sandhibyūhe pathaddhiyo.	58	
PA_ja_546:59.1	Pānāgāre ca soṇḍe ca,	59	
PA_ja_546:59.2	sūnā odaniyā gharā;	59	
PA_ja_546:59.3	Vesī ca gaṇikāyo ca,	59	
PA_ja_546:59.4	maṇimhi passa nimmitaṁ.	59	
PA_ja_546:60.1	Mālākāre ca rajake,	60	
PA_ja_546:60.2	gandhike atha dussike;	60	
PA_ja_546:60.3	Suvaṇṇakāre maṇikāre,	60	
PA_ja_546:60.4	maṇimhi passa nimmitaṁ.	60	
PA_ja_546:61.1	Āḷārike ca sūde ca,	61	
PA_ja_546:61.2	naṭanāṭakagāyino;	61	
PA_ja_546:61.3	Pāṇissare kumbhathūnike,	61	
PA_ja_546:61.4	maṇimhi passa nimmitaṁ.	61	
PA_ja_546:62.1	Passa bherī mudiṅgā ca,	62	
PA_ja_546:62.2	saṅkhā paṇavadindimā;	62	
PA_ja_546:62.3	Sabbañca tāḷāvacaraṁ,	62	
PA_ja_546:62.4	maṇimhi passa nimmitaṁ.	62	
PA_ja_546:63.1	Sammatālañca vīṇañca,	63	
PA_ja_546:63.2	naccagītaṁ suvāditaṁ;	63	
PA_ja_546:63.3	Tūriyatāḷitasaṅghuṭṭhaṁ,	63	
PA_ja_546:63.4	maṇimhi passa nimmitaṁ.	63	
PA_ja_546:64.1	Laṅghikā muṭṭhikā cettha,	64	
PA_ja_546:64.2	māyākārā ca sobhiyā;	64	
PA_ja_546:64.3	Vetālike ca jalle ca,	64	
PA_ja_546:64.4	maṇimhi passa nimmitaṁ.	64	
PA_ja_546:65.1	Samajjā cettha vattanti,	65	
PA_ja_546:65.2	ākiṇṇā naranāribhi;	65	
PA_ja_546:65.3	Mañcātimañce bhūmiyo,	65	
PA_ja_546:65.4	maṇimhi passa nimmitaṁ.	65	
PA_ja_546:66.1	Passa malle samajjasmiṁ,	66	
PA_ja_546:66.2	phoṭente diguṇaṁ bhujaṁ;	66	
PA_ja_546:66.3	Nihate nihatamāne ca,	66	
PA_ja_546:66.4	maṇimhi passa nimmitaṁ.	66	
PA_ja_546:67.1	Passa pabbatapādesu,	67	
PA_ja_546:67.2	nānāmigagaṇā bahū;	67	
PA_ja_546:67.3	Sīhā byagghā varāhā ca,	67	
PA_ja_546:67.4	acchakokataracchayo.	67	
PA_ja_546:68.1	Palāsādā gavajā ca,	68	
PA_ja_546:68.2	mahiṁsā rohitā rurū;	68	
PA_ja_546:68.3	Eṇeyyā ca varāhā ca,	68	
PA_ja_546:68.4	gaṇino nīkasūkarā.	68	
PA_ja_546:69.1	Kadalimigā bahū citrā,	69	
PA_ja_546:69.2	biḷārā sasakaṇṭakā;	69	
PA_ja_546:69.3	Nānāmigagaṇākiṇṇaṁ,	69	
PA_ja_546:69.4	maṇimhi passa nimmitaṁ.	69	
PA_ja_546:70.1	Najjāyo supatitthāyo,	70	
PA_ja_546:70.2	soṇṇavālukasanthatā;	70	
PA_ja_546:70.3	Acchā savanti ambūni,	70	
PA_ja_546:70.4	macchagumbanisevitā.	70	
PA_ja_546:71.1	Kumbhīlā makarā cettha,	71	
PA_ja_546:71.2	susumārā ca kacchapā;	71	
PA_ja_546:71.3	Pāṭhīnā pāvusā macchā,	71	
PA_ja_546:71.4	balajā muñjarohitā.	71	
PA_ja_546:72.1	Nānādijagaṇākiṇṇā,	72	
PA_ja_546:72.2	nānādumagaṇāyutā;	72	
PA_ja_546:72.3	Veḷuriyakarodāyo,	72	
PA_ja_546:72.4	maṇimhi passa nimmitaṁ.	72	
PA_ja_546:73.1	Passettha pokkharaṇiyo,	73	
PA_ja_546:73.2	suvibhattā catuddisā;	73	
PA_ja_546:73.3	Nānādijagaṇākiṇṇā,	73	
PA_ja_546:73.4	puthulomanisevitā.	73	
PA_ja_546:74.1	Samantodakasampannaṁ,	74	
PA_ja_546:74.2	mahiṁ sāgarakuṇḍalaṁ;	74	
PA_ja_546:74.3	Upetaṁ vanarājehi,	74	
PA_ja_546:74.4	maṇimhi passa nimmitaṁ.	74	
PA_ja_546:75.1	Purato videhe passa,	75	
PA_ja_546:75.2	goyāniye ca pacchato;	75	
PA_ja_546:75.3	Kuruyo jambudīpañca,	75	
PA_ja_546:75.4	maṇimhi passa nimmitaṁ.	75	
PA_ja_546:76.1	Passa candaṁ sūriyañca,	76	
PA_ja_546:76.2	obhāsante catuddisā;	76	
PA_ja_546:76.3	Sineruṁ anupariyante,	76	
PA_ja_546:76.4	maṇimhi passa nimmitaṁ.	76	
PA_ja_546:77.1	Sineruṁ himavantañca,	77	
PA_ja_546:77.2	sāgarañca mahītalaṁ;	77	
PA_ja_546:77.3	Cattāro ca mahārāje,	77	
PA_ja_546:77.4	maṇimhi passa nimmitaṁ.	77	
PA_ja_546:78.1	Ārāme vanagumbe ca,	78	
PA_ja_546:78.2	pāṭiye ca siluccaye;	78	
PA_ja_546:78.3	Ramme kimpurisākiṇṇe,	78	
PA_ja_546:78.4	maṇimhi passa nimmitaṁ.	78	
PA_ja_546:79.1	Phārusakaṁ cittalataṁ,	79	
PA_ja_546:79.2	missakaṁ nandanaṁ vanaṁ;	79	
PA_ja_546:79.3	Vejayantañca pāsādaṁ,	79	
PA_ja_546:79.4	maṇimhi passa nimmitaṁ.	79	
PA_ja_546:80.1	Sudhammaṁ tāvatiṁsañca,	80	
PA_ja_546:80.2	pārichattañca pupphitaṁ;	80	
PA_ja_546:80.3	Erāvaṇaṁ nāgarājaṁ,	80	
PA_ja_546:80.4	maṇimhi passa nimmitaṁ.	80	
PA_ja_546:81.1	Passettha devakaññāyo,	81	
PA_ja_546:81.2	nabhā vijjurivuggatā;	81	
PA_ja_546:81.3	Nandane vicarantiyo,	81	
PA_ja_546:81.4	maṇimhi passa nimmitaṁ.	81	
PA_ja_546:82.1	Passettha devakaññāyo,	82	
PA_ja_546:82.2	devaputtapalobhinī;	82	
PA_ja_546:82.3	Devaputte ramamāne,	82	
PA_ja_546:82.4	maṇimhi passa nimmitaṁ.	82	
PA_ja_546:83.1	Parosahassapāsāde,	83	
PA_ja_546:83.2	veḷuriyaphalasanthate;	83	
PA_ja_546:83.3	Pajjalante ca vaṇṇena,	83	
PA_ja_546:83.4	maṇimhi passa nimmitaṁ.	83	
PA_ja_546:84.1	Tāvatiṁse ca yāme ca,	84	
PA_ja_546:84.2	Tusite cāpi nimmite;	84	
PA_ja_546:84.3	Paranimmitavasavattino,	84	
PA_ja_546:84.4	Maṇimhi passa nimmitaṁ.	84	
PA_ja_546:85.1	Passettha pokkharaṇiyo,	85	
PA_ja_546:85.2	vippasannodikā sucī;	85	
PA_ja_546:85.3	Mandālakehi sañchannā,	85	
PA_ja_546:85.4	padumuppalakehi ca.	85	
PA_ja_546:86.1	Dasettha rājiyo setā,	86	
PA_ja_546:86.2	dasanīlā manoramā;	86	
PA_ja_546:86.3	Cha piṅgalā pannarasa,	86	
PA_ja_546:86.4	haliddā ca catuddasa.	86	
PA_ja_546:87.1	Vīsati tattha sovaṇṇā,	87	
PA_ja_546:87.2	vīsati rajatāmayā;	87	
PA_ja_546:87.3	Indagopakavaṇṇābhā,	87	
PA_ja_546:87.4	tāva dissanti tiṁsati.	87	
PA_ja_546:88.1	Dasettha kāḷiyo chacca,	88	
PA_ja_546:88.2	mañjeṭṭhā pannavīsati;	88	
PA_ja_546:88.3	Missā bandhukapupphehi,	88	
PA_ja_546:88.4	nīluppalavicittikā.	88	
PA_ja_546:89.1	Evaṁ sabbaṅgasampannaṁ,	89	
PA_ja_546:89.2	accimantaṁ pabhassaraṁ;	89	
PA_ja_546:89.3	Odhisuṅkaṁ mahārāja,	89	
PA_ja_546:89.4	passa tvaṁ dvipaduttama”.	89	
PA_ja_546:90.1	Maṇikaṇḍaṁ nāma.	90	
PA_ja_546:91.0	3. Akkhakaṇḍa	91	
PA_ja_546:91.1	“Upāgataṁ rāja mupehi lakkhaṁ,	91	
PA_ja_546:91.2	Netādisaṁ maṇiratanaṁ tavatthi;	91	
PA_ja_546:91.3	Dhammena jissāma asāhasena,	91	
PA_ja_546:91.4	Jito ca no khippamavākarohi.	91	
PA_ja_546:92.1	Pañcāla-paccuggata-sūrasena,	92	
PA_ja_546:92.2	Macchā ca maddā saha kekakebhi;	92	
PA_ja_546:92.3	Passantu note asaṭhena yuddhaṁ,	92	
PA_ja_546:92.4	Na no sabhāyaṁ na karonti kiñci”.	92	
PA_ja_546:93.1	Te pāvisuṁ akkhamadena mattā,	93	
PA_ja_546:93.2	Rājā kurūnaṁ puṇṇako cāpi yakkho;	93	
PA_ja_546:93.3	Rājā kaliṁ viccinamaggahesi,	93	
PA_ja_546:93.4	Kaṭaṁ aggahī puṇṇako nāma yakkho.	93	
PA_ja_546:94.1	Te tattha jūte ubhaye samāgate,	94	
PA_ja_546:94.2	Raññaṁ sakāse sakhīnañca majjhe;	94	
PA_ja_546:94.3	Ajesi yakkho naravīraseṭṭhaṁ,	94	
PA_ja_546:94.4	Tatthappanādo tumulo babhūva.	94	
PA_ja_546:95.1	“Jayo mahārāja parājayo ca,	95	
PA_ja_546:95.2	Āyūhataṁ aññatarassa hoti;	95	
PA_ja_546:95.3	Janinda jīnosi varaddhanena,	95	
PA_ja_546:95.4	Jito ca me khippamavākarohi”.	95	
PA_ja_546:96.1	“Hatthī gavāssā maṇikuṇḍalā ca,	96	
PA_ja_546:96.2	Yañcāpi mayhaṁ ratanaṁ pathabyā;	96	
PA_ja_546:96.3	Gaṇhāhi kaccāna varaṁ dhanānaṁ,	96	
PA_ja_546:96.4	Ādāya yenicchasi tena gaccha”.	96	
PA_ja_546:97.1	“Hatthī gavāssā maṇikuṇḍalā ca,	97	
PA_ja_546:97.2	Yañcāpi tuyhaṁ ratanaṁ pathabyā;	97	
PA_ja_546:97.3	Tesaṁ varo vidhuro nāma kattā,	97	
PA_ja_546:97.4	So me jito taṁ me avākarohi”.	97	
PA_ja_546:98.1	“Attā ca me so saraṇaṁ gatī ca,	98	
PA_ja_546:98.2	Dīpo ca leṇo ca parāyaṇo ca;	98	
PA_ja_546:98.3	Asantuleyyo mama so dhanena,	98	
PA_ja_546:98.4	Pāṇena me sādiso esa kattā”.	98	
PA_ja_546:99.1	“Ciraṁ vivādo mama tuyhañcassa,	99	
PA_ja_546:99.2	Kāmañca pucchāma tameva gantvā;	99	
PA_ja_546:99.3	Esova no vivaratu etamatthaṁ,	99	
PA_ja_546:99.4	Yaṁ vakkhatī hotu kathā ubhinnaṁ”.	99	
PA_ja_546:100.1	“Addhā hi saccaṁ bhaṇasi,	100	
PA_ja_546:100.2	na ca māṇava sāhasaṁ;	100	
PA_ja_546:100.3	Tameva gantvā pucchāma,	100	
PA_ja_546:100.4	tena tussāmubho janā”.	100	
PA_ja_546:101.1	“Saccaṁ nu devā vidahū kurūnaṁ,	101	
PA_ja_546:101.2	Dhamme ṭhitaṁ vidhuraṁ nāmamaccaṁ;	101	
PA_ja_546:101.3	Dāsosi rañño uda vāsi ñāti,	101	
PA_ja_546:101.4	Vidhuroti saṅkhā katamāsi loke”.	101	
PA_ja_546:102.1	“Āmāyadāsāpi bhavanti heke,	102	
PA_ja_546:102.2	Dhanena kītāpi bhavanti dāsā;	102	
PA_ja_546:102.3	Sayampi heke upayanti dāsā,	102	
PA_ja_546:102.4	Bhayā paṇunnāpi bhavanti dāsā.	102	
PA_ja_546:103.1	Ete narānaṁ caturova dāsā,	103	
PA_ja_546:103.2	Addhā hi yonito ahampi jāto;	103	
PA_ja_546:103.3	Bhavo ca rañño abhavo ca rañño,	103	
PA_ja_546:103.4	Dāsāhaṁ devassa parampi gantvā;	103	
PA_ja_546:103.5	Dhammena maṁ māṇava tuyha dajjā”.	103	
PA_ja_546:104.1	“Ayaṁ dutīyo vijayo mamajja,	104	
PA_ja_546:104.2	Puṭṭho hi kattā vivarettha pañhaṁ;	104	
PA_ja_546:104.3	Adhammarūpo vata rājaseṭṭho,	104	
PA_ja_546:104.4	Subhāsitaṁ nānujānāsi mayhaṁ”.	104	
PA_ja_546:105.1	“Evañce no so vivarettha pañhaṁ,	105	
PA_ja_546:105.2	Dāsohamasmi na ca khosmi ñāti;	105	
PA_ja_546:105.3	Gaṇhāhi kaccāna varaṁ dhanānaṁ,	105	
PA_ja_546:105.4	Ādāya yenicchasi tena gaccha”.	105	
PA_ja_546:106.1	Akkhakaṇḍaṁ nāma.	106	
PA_ja_546:107.0	4. Gharāvāsapañhā	107	
PA_ja_546:107.1	“Vidhura vasamānassa,	107	
PA_ja_546:107.2	gahaṭṭhassa sakaṁ gharaṁ;	107	
PA_ja_546:107.3	Khemā vutti kathaṁ assa,	107	
PA_ja_546:107.4	kathaṁ nu assa saṅgaho.	107	
PA_ja_546:108.1	Abyābajjhaṁ kathaṁ assa,	108	
PA_ja_546:108.2	saccavādī ca māṇavo;	108	
PA_ja_546:108.3	Asmā lokā paraṁ lokaṁ,	108	
PA_ja_546:108.4	kathaṁ pecca na socati”.	108	
PA_ja_546:109.1	Taṁ tattha gatimā dhitimā,	109	
PA_ja_546:109.2	matimā atthadassimā;	109	
PA_ja_546:109.3	Saṅkhātā sabbadhammānaṁ,	109	
PA_ja_546:109.4	vidhuro etadabravi.	109	
PA_ja_546:110.1	“Na sādhāraṇadārassa,	110	
PA_ja_546:110.2	na bhuñje sādumekako;	110	
PA_ja_546:110.3	Na seve lokāyatikaṁ,	110	
PA_ja_546:110.4	netaṁ paññāya vaḍḍhanaṁ.	110	
PA_ja_546:111.1	Sīlavā vattasampanno,	111	
PA_ja_546:111.2	appamatto vicakkhaṇo;	111	
PA_ja_546:111.3	Nivātavutti atthaddho,	111	
PA_ja_546:111.4	surato sakhilo mudu.	111	
PA_ja_546:112.1	Saṅgahetā ca mittānaṁ,	112	
PA_ja_546:112.2	saṁvibhāgī vidhānavā;	112	
PA_ja_546:112.3	Tappeyya annapānena,	112	
PA_ja_546:112.4	sadā samaṇabrāhmaṇe.	112	
PA_ja_546:113.1	Dhammakāmo sutādhāro,	113	
PA_ja_546:113.2	bhaveyya paripucchako;	113	
PA_ja_546:113.3	Sakkaccaṁ payirupāseyya,	113	
PA_ja_546:113.4	sīlavante bahussute.	113	
PA_ja_546:114.1	Gharamāvasamānassa,	114	
PA_ja_546:114.2	gahaṭṭhassa sakaṁ gharaṁ;	114	
PA_ja_546:114.3	Khemā vutti siyā evaṁ,	114	
PA_ja_546:114.4	evaṁ nu assa saṅgaho.	114	
PA_ja_546:115.1	Abyābajjhaṁ siyā evaṁ,	115	
PA_ja_546:115.2	saccavādī ca māṇavo;	115	
PA_ja_546:115.3	Asmā lokā paraṁ lokaṁ,	115	
PA_ja_546:115.4	evaṁ pecca na socati”.	115	
PA_ja_546:116.1	Gharāvāsapañhā nāma.	116	
PA_ja_546:117.0	5. Lakkhaṇakaṇḍa	117	
PA_ja_546:117.1	“Ehi dāni gamissāma,	117	
PA_ja_546:117.2	dinno no issarena me;	117	
PA_ja_546:117.3	Mamevatthaṁ paṭipajja,	117	
PA_ja_546:117.4	esa dhammo sanantano”.	117	
PA_ja_546:118.1	“Jānāmi māṇava tayāhamasmi,	118	
PA_ja_546:118.2	Dinnohamasmi tava issarena;	118	
PA_ja_546:118.3	Tīhañca taṁ vāsayemu agāre,	118	
PA_ja_546:118.4	Yenaddhunā anusāsemu putte”.	118	
PA_ja_546:119.1	“Taṁ me tathā hotu vasemu tīhaṁ,	119	
PA_ja_546:119.2	Kurutaṁ bhavajja gharesu kiccaṁ;	119	
PA_ja_546:119.3	Anusāsataṁ puttadāre bhavajja,	119	
PA_ja_546:119.4	Yathā tayī pecca sukhī bhaveyya”.	119	
PA_ja_546:120.1	“Sādhū”ti vatvāna pahūtakāmo,	120	
PA_ja_546:120.2	Pakkāmi yakkho vidhurena saddhiṁ;	120	
PA_ja_546:120.3	Taṁ kuñjarājaññahayānuciṇṇaṁ,	120	
PA_ja_546:120.4	Pāvekkhi antepuramariyaseṭṭho.	120	
PA_ja_546:121.1	Koñcaṁ mayūrañca piyañca ketaṁ,	121	
PA_ja_546:121.2	Upāgami tattha surammarūpaṁ;	121	
PA_ja_546:121.3	Pahūtabhakkhaṁ bahuannapānaṁ,	121	
PA_ja_546:121.4	Masakkasāraṁ viya vāsavassa.	121	
PA_ja_546:122.1	Tattha naccanti gāyanti,	122	
PA_ja_546:122.2	avhāyanti varāvaraṁ;	122	
PA_ja_546:122.3	Accharā viya devesu,	122	
PA_ja_546:122.4	nāriyo samalaṅkatā.	122	
PA_ja_546:123.1	Samaṅgikatvā pamadāhi yakkhaṁ,	123	
PA_ja_546:123.2	Annena pānena ca dhammapālo;	123	
PA_ja_546:123.3	Atthattha mevānuvicintayanto,	123	
PA_ja_546:123.4	Pāvekkhi bhariyāya tadā sakāse.	123	
PA_ja_546:124.1	Taṁ candanagandharasānulittaṁ,	124	
PA_ja_546:124.2	Suvaṇṇajambonadanikkhasādisaṁ;	124	
PA_ja_546:124.3	Bhariyaṁvacā “ehi suṇohi bhoti,	124	
PA_ja_546:124.4	Puttāni āmantaya tambanette”.	124	
PA_ja_546:125.1	Sutvāna vākyaṁ patino anujjā,	125	
PA_ja_546:125.2	Suṇisaṁvaca tambanakhiṁ sunettaṁ;	125	
PA_ja_546:125.3	“Āmantaya vammadharāni cete,	125	
PA_ja_546:125.4	Puttāni indīvarapupphasāme”.	125	
PA_ja_546:126.1	Te āgate muddhani dhammapālo,	126	
PA_ja_546:126.2	Cumbitvā putte avikampamāno;	126	
PA_ja_546:126.3	Āmantayitvāna avoca vākyaṁ,	126	
PA_ja_546:126.4	“Dinnāhaṁ raññā idha māṇavassa.	126	
PA_ja_546:127.1	Tassajjahaṁ attasukhī vidheyyo,	127	
PA_ja_546:127.2	Ādāya yenicchati tena gacchati;	127	
PA_ja_546:127.3	Ahañca vo sāsitumāgatosmi,	127	
PA_ja_546:127.4	Kathaṁ ahaṁ aparittāya gacche.	127	
PA_ja_546:128.1	Sace vo rājā kururaṭṭhavāsī,	128	
PA_ja_546:128.2	Janasandho puccheyya pahūtakāmo;	128	
PA_ja_546:128.3	Kimābhijānātha pure purāṇaṁ,	128	
PA_ja_546:128.4	Kiṁ vo pitā anusāse puratthā.	128	
PA_ja_546:129.1	Samāsanā hotha mayāva sabbe,	129	
PA_ja_546:129.2	Konīdha rañño abbhatiko manusso;	129	
PA_ja_546:129.3	Tamañjaliṁ kariya vadetha evaṁ,	129	
PA_ja_546:129.4	Mā hevaṁ deva na hi esa dhammo;	129	
PA_ja_546:129.5	Viyaggharājassa nihīnajacco,	129	
PA_ja_546:129.6	Samāsano deva kathaṁ bhaveyya”.	129	
PA_ja_546:130.1	Lakkhaṇakaṇḍaṁ nāma.	130	
PA_ja_546:131.0	6. Rājavasati	131	
PA_ja_546:131.1	So ca putte amacce ca,	131	
PA_ja_546:131.2	ñātayo suhadajjane;	131	
PA_ja_546:131.3	Alīnamanasaṅkappo,	131	
PA_ja_546:131.4	vidhuro etadabravi.	131	
PA_ja_546:132.1	“Ethayyo rājavasatiṁ,	132	
PA_ja_546:132.2	nisīditvā suṇātha me;	132	
PA_ja_546:132.3	Yathā rājakulaṁ patto,	132	
PA_ja_546:132.4	yasaṁ poso nigacchati.	132	
PA_ja_546:133.1	Na hi rājakulaṁ patto,	133	
PA_ja_546:133.2	aññāto labhate yasaṁ;	133	
PA_ja_546:133.3	Nāsūro nāpi dummedho,	133	
PA_ja_546:133.4	nappamatto kudācanaṁ.	133	
PA_ja_546:134.1	Yadāssa sīlaṁ paññañca,	134	
PA_ja_546:134.2	soceyyaṁ cādhigacchati;	134	
PA_ja_546:134.3	Atha vissasate tyamhi,	134	
PA_ja_546:134.4	guyhañcassa na rakkhati.	134	
PA_ja_546:135.1	Tulā yathā paggahitā,	135	
PA_ja_546:135.2	samadaṇḍā sudhāritā;	135	
PA_ja_546:135.3	Ajjhiṭṭho na vikampeyya,	135	
PA_ja_546:135.4	sa rājavasatiṁ vase.	135	
PA_ja_546:136.1	Tulā yathā paggahitā,	136	
PA_ja_546:136.2	samadaṇḍā sudhāritā;	136	
PA_ja_546:136.3	Sabbāni abhisambhonto,	136	
PA_ja_546:136.4	sa rājavasatiṁ vase.	136	
PA_ja_546:137.1	Divā vā yadi vā rattiṁ,	137	
PA_ja_546:137.2	rājakiccesu paṇḍito;	137	
PA_ja_546:137.3	Ajjhiṭṭho na vikampeyya,	137	
PA_ja_546:137.4	sa rājavasatiṁ vase.	137	
PA_ja_546:138.1	Divā vā yadi vā rattiṁ,	138	
PA_ja_546:138.2	rājakiccesu paṇḍito;	138	
PA_ja_546:138.3	Sabbāni abhisambhonto,	138	
PA_ja_546:138.4	sa rājavasatiṁ vase.	138	
PA_ja_546:139.1	Yo cassa sukato maggo,	139	
PA_ja_546:139.2	rañño suppaṭiyādito;	139	
PA_ja_546:139.3	Na tena vutto gaccheyya,	139	
PA_ja_546:139.4	sa rājavasatiṁ vase.	139	
PA_ja_546:140.1	Na rañño sadisaṁ bhuñje,	140	
PA_ja_546:140.2	kāmabhoge kudācanaṁ;	140	
PA_ja_546:140.3	Sabbattha pacchato gacche,	140	
PA_ja_546:140.4	sa rājavasatiṁ vase.	140	
PA_ja_546:141.1	Na rañño sadisaṁ vatthaṁ,	141	
PA_ja_546:141.2	na mālaṁ na vilepanaṁ;	141	
PA_ja_546:141.3	Ākappaṁ sarakuttiṁ vā,	141	
PA_ja_546:141.4	na rañño sadisamācare;	141	
PA_ja_546:141.5	Aññaṁ kareyya ākappaṁ,	141	
PA_ja_546:141.6	sa rājavasatiṁ vase.	141	
PA_ja_546:142.1	Kīḷe rājā amaccehi,	142	
PA_ja_546:142.2	bhariyāhi parivārito;	142	
PA_ja_546:142.3	Nāmacco rājabhariyāsu,	142	
PA_ja_546:142.4	bhāvaṁ kubbetha paṇḍito.	142	
PA_ja_546:143.1	Anuddhato acapalo,	143	
PA_ja_546:143.2	nipako saṁvutindriyo;	143	
PA_ja_546:143.3	Manopaṇidhisampanno,	143	
PA_ja_546:143.4	sa rājavasatiṁ vase.	143	
PA_ja_546:144.1	Nāssa bhariyāhi kīḷeyya,	144	
PA_ja_546:144.2	na manteyya rahogato;	144	
PA_ja_546:144.3	Nāssa kosā dhanaṁ gaṇhe,	144	
PA_ja_546:144.4	sa rājavasatiṁ vase.	144	
PA_ja_546:145.1	Na niddaṁ bahu maññeyya,	145	
PA_ja_546:145.2	na madāya suraṁ pive;	145	
PA_ja_546:145.3	Nāssa dāye mige haññe,	145	
PA_ja_546:145.4	sa rājavasatiṁ vase.	145	
PA_ja_546:146.1	Nāssa pīṭhaṁ na pallaṅkaṁ,	146	
PA_ja_546:146.2	Na kocchaṁ na nāvaṁ rathaṁ;	146	
PA_ja_546:146.3	Sammatomhīti ārūhe,	146	
PA_ja_546:146.4	Sa rājavasatiṁ vase.	146	
PA_ja_546:147.1	Nātidūre bhaje rañño,	147	
PA_ja_546:147.2	nāccāsanne vicakkhaṇo;	147	
PA_ja_546:147.3	Sammukhañcassa tiṭṭheyya,	147	
PA_ja_546:147.4	sandissanto sabhattuno.	147	
PA_ja_546:148.1	Na ve rājā sakhā hoti,	148	
PA_ja_546:148.2	na rājā hoti methuno;	148	
PA_ja_546:148.3	Khippaṁ kujjhanti rājāno,	148	
PA_ja_546:148.4	sūkenakkhīva ghaṭṭitaṁ.	148	
PA_ja_546:149.1	Na pūjito maññamāno,	149	
PA_ja_546:149.2	medhāvī paṇḍito naro;	149	
PA_ja_546:149.3	Pharusaṁ patimanteyya,	149	
PA_ja_546:149.4	rājānaṁ parisaṅgataṁ.	149	
PA_ja_546:150.1	Laddhadvāro labhe dvāraṁ,	150	
PA_ja_546:150.2	neva rājūsu vissase;	150	
PA_ja_546:150.3	Aggīva saṁyato tiṭṭhe,	150	
PA_ja_546:150.4	sa rājavasatiṁ vase.	150	
PA_ja_546:151.1	Puttaṁ vā bhātaraṁ vā saṁ,	151	
PA_ja_546:151.2	sampaggaṇhāti khattiyo;	151	
PA_ja_546:151.3	Gāmehi nigamehi vā,	151	
PA_ja_546:151.4	raṭṭhehi janapadehi vā;	151	
PA_ja_546:151.5	Tuṇhībhūto upekkheyya,	151	
PA_ja_546:151.6	na bhaṇe chekapāpakaṁ.	151	
PA_ja_546:152.1	Hatthārohe anīkaṭṭhe,	152	
PA_ja_546:152.2	rathike pattikārake;	152	
PA_ja_546:152.3	Tesaṁ kammāvadānena,	152	
PA_ja_546:152.4	rājā vaḍḍheti vetanaṁ;	152	
PA_ja_546:152.5	Na tesaṁ antarā gacche,	152	
PA_ja_546:152.6	sa rājavasatiṁ vase.	152	
PA_ja_546:153.1	Cāpovūnudaro dhīro,	153	
PA_ja_546:153.2	vaṁsovāpi pakampaye;	153	
PA_ja_546:153.3	Paṭilomaṁ na vatteyya,	153	
PA_ja_546:153.4	sa rājavasatiṁ vase.	153	
PA_ja_546:154.1	Cāpovūnudaro assa,	154	
PA_ja_546:154.2	macchovassa ajivhavā;	154	
PA_ja_546:154.3	Appāsī nipako sūro,	154	
PA_ja_546:154.4	sa rājavasatiṁ vase.	154	
PA_ja_546:155.1	Na bāḷhaṁ itthiṁ gaccheyya,	155	
PA_ja_546:155.2	sampassaṁ tejasaṅkhayaṁ;	155	
PA_ja_546:155.3	Kāsaṁ sāsaṁ daraṁ balyaṁ,	155	
PA_ja_546:155.4	khīṇamedho nigacchati.	155	
PA_ja_546:156.1	Nātivelaṁ pabhāseyya,	156	
PA_ja_546:156.2	na tuṇhī sabbadā siyā;	156	
PA_ja_546:156.3	Avikiṇṇaṁ mitaṁ vācaṁ,	156	
PA_ja_546:156.4	patte kāle udīraye.	156	
PA_ja_546:157.1	Akkodhano asaṅghaṭṭo,	157	
PA_ja_546:157.2	sacco saṇho apesuṇo;	157	
PA_ja_546:157.3	Samphaṁ giraṁ na bhāseyya,	157	
PA_ja_546:157.4	sa rājavasatiṁ vase.	157	
PA_ja_546:158.1	Mātāpettibharo assa,	158	
PA_ja_546:158.2	kule jeṭṭhāpacāyiko;	158	
PA_ja_546:158.3	Saṇho sakhilasambhāso,	158	
PA_ja_546:158.4	sa rājavasatiṁ vase.	158	
PA_ja_546:159.1	Vinīto sippavā danto,	159	
PA_ja_546:159.2	katatto niyato mudu;	159	
PA_ja_546:159.3	Appamatto suci dakkho,	159	
PA_ja_546:159.4	sa rājavasatiṁ vase.	159	
PA_ja_546:160.1	Nivātavutti vuddhesu,	160	
PA_ja_546:160.2	sappatisso sagāravo;	160	
PA_ja_546:160.3	Surato sukhasaṁvāso,	160	
PA_ja_546:160.4	sa rājavasatiṁ vase.	160	
PA_ja_546:161.1	Ārakā parivajjeyya,	161	
PA_ja_546:161.2	sahituṁ pahitaṁ janaṁ;	161	
PA_ja_546:161.3	Bhattāraññevudikkheyya,	161	
PA_ja_546:161.4	na ca aññassa rājino.	161	
PA_ja_546:162.1	Samaṇe brāhmaṇe cāpi,	162	
PA_ja_546:162.2	sīlavante bahussute;	162	
PA_ja_546:162.3	Sakkaccaṁ payirupāseyya,	162	
PA_ja_546:162.4	sa rājavasatiṁ vase.	162	
PA_ja_546:163.1	Samaṇe brāhmaṇe cāpi,	163	
PA_ja_546:163.2	sīlavante bahussute;	163	
PA_ja_546:163.3	Sakkaccaṁ anuvāseyya,	163	
PA_ja_546:163.4	sa rājavasatiṁ vase.	163	
PA_ja_546:164.1	Samaṇe brāhmaṇe cāpi,	164	
PA_ja_546:164.2	sīlavante bahussute;	164	
PA_ja_546:164.3	Tappeyya annapānena,	164	
PA_ja_546:164.4	sa rājavasatiṁ vase.	164	
PA_ja_546:165.1	Samaṇe brāhmaṇe cāpi,	165	
PA_ja_546:165.2	sīlavante bahussute;	165	
PA_ja_546:165.3	Āsajja paññe sevetha,	165	
PA_ja_546:165.4	ākaṅkhaṁ vuddhimattano.	165	
PA_ja_546:166.1	Dinnapubbaṁ na hāpeyya,	166	
PA_ja_546:166.2	dānaṁ samaṇabrāhmaṇe;	166	
PA_ja_546:166.3	Na ca kiñci nivāreyya,	166	
PA_ja_546:166.4	dānakāle vanibbake.	166	
PA_ja_546:167.1	Paññavā buddhisampanno,	167	
PA_ja_546:167.2	vidhānavidhikovido;	167	
PA_ja_546:167.3	Kālaññū samayaññū ca,	167	
PA_ja_546:167.4	sa rājavasatiṁ vase.	167	
PA_ja_546:168.1	Uṭṭhātā kammadheyyesu,	168	
PA_ja_546:168.2	appamatto vicakkhaṇo;	168	
PA_ja_546:168.3	Susaṁvihitakammanto,	168	
PA_ja_546:168.4	sa rājavasatiṁ vase.	168	
PA_ja_546:169.1	Khalaṁ sālaṁ pasuṁ khettaṁ,	169	
PA_ja_546:169.2	gantā cassa abhikkhaṇaṁ;	169	
PA_ja_546:169.3	Mitaṁ dhaññaṁ nidhāpeyya,	169	
PA_ja_546:169.4	mitaṁva pācaye ghare.	169	
PA_ja_546:170.1	Puttaṁ vā bhātaraṁ vā saṁ,	170	
PA_ja_546:170.2	sīlesu asamāhitaṁ;	170	
PA_ja_546:170.3	Anaṅgavā hi te bālā,	170	
PA_ja_546:170.4	yathā petā tatheva te;	170	
PA_ja_546:170.5	Coḷañca nesaṁ piṇḍañca,	170	
PA_ja_546:170.6	āsīnānaṁ padāpaye.	170	
PA_ja_546:171.1	Dāse kammakare pesse,	171	
PA_ja_546:171.2	sīlesu susamāhite;	171	
PA_ja_546:171.3	Dakkhe uṭṭhānasampanne,	171	
PA_ja_546:171.4	ādhipaccamhi ṭhāpaye.	171	
PA_ja_546:172.1	Sīlavā ca alolo ca,	172	
PA_ja_546:172.2	anurakkho ca rājino;	172	
PA_ja_546:172.3	Āvī raho hito tassa,	172	
PA_ja_546:172.4	sa rājavasatiṁ vase.	172	
PA_ja_546:173.1	Chandaññū rājino cassa,	173	
PA_ja_546:173.2	cittaṭṭho assa rājino;	173	
PA_ja_546:173.3	Asaṅkusakavutti’ssa,	173	
PA_ja_546:173.4	sa rājavasatiṁ vase.	173	
PA_ja_546:174.1	Ucchādaye ca nhāpaye,	174	
PA_ja_546:174.2	dhove pāde adhosiraṁ;	174	
PA_ja_546:174.3	Āhatopi na kuppeyya,	174	
PA_ja_546:174.4	sa rājavasatiṁ vase.	174	
PA_ja_546:175.1	Kumbhampañjaliṁ kariyā,	175	
PA_ja_546:175.2	cāṭañcāpi padakkhiṇaṁ;	175	
PA_ja_546:175.3	Kimeva sabbakāmānaṁ,	175	
PA_ja_546:175.4	dātāraṁ dhīramuttamaṁ.	175	
PA_ja_546:176.1	Yo deti sayanaṁ vatthaṁ,	176	
PA_ja_546:176.2	yānaṁ āvasathaṁ gharaṁ;	176	
PA_ja_546:176.3	Pajjunnoriva bhūtāni,	176	
PA_ja_546:176.4	bhogehi abhivassati.	176	
PA_ja_546:177.1	Esayyo rājavasati,	177	
PA_ja_546:177.2	vattamāno yathā naro;	177	
PA_ja_546:177.3	Ārādhayati rājānaṁ,	177	
PA_ja_546:177.4	pūjaṁ labhati bhattusu”.	177	
PA_ja_546:178.1	Rājavasati nāma.	178	
PA_ja_546:179.0	7. Antarapeyyāla	179	
PA_ja_546:179.1	Evaṁ samanusāsitvā,	179	
PA_ja_546:179.2	ñātisaṅghaṁ vicakkhaṇo;	179	
PA_ja_546:179.3	Parikiṇṇo suhadehi,	179	
PA_ja_546:179.4	rājānamupasaṅkami.	179	
PA_ja_546:180.1	Vanditvā sirasā pāde,	180	
PA_ja_546:180.2	katvā ca naṁ padakkhiṇaṁ;	180	
PA_ja_546:180.3	Vidhuro avaca rājānaṁ,	180	
PA_ja_546:180.4	paggahetvāna añjaliṁ.	180	
PA_ja_546:181.1	“Ayaṁ maṁ māṇavo neti,	181	
PA_ja_546:181.2	kattukāmo yathāmati;	181	
PA_ja_546:181.3	Ñātīnatthaṁ pavakkhāmi,	181	
PA_ja_546:181.4	taṁ suṇohi arindama.	181	
PA_ja_546:182.1	Putte ca me udikkhesi,	182	
PA_ja_546:182.2	yañca maññaṁ ghare dhanaṁ;	182	
PA_ja_546:182.3	Yathā pecca na hāyetha,	182	
PA_ja_546:182.4	ñātisaṅgho mayī gate.	182	
PA_ja_546:183.1	Yatheva khalatī bhūmyā,	183	
PA_ja_546:183.2	bhūmyāyeva patiṭṭhati;	183	
PA_ja_546:183.3	Evetaṁ khalitaṁ mayhaṁ,	183	
PA_ja_546:183.4	etaṁ passāmi accayaṁ”.	183	
PA_ja_546:184.1	“Sakkā na gantuṁ iti mayha hoti,	184	
PA_ja_546:184.2	Chetvā vadhitvā idha kātiyānaṁ;	184	
PA_ja_546:184.3	Idheva hohī iti mayha ruccati,	184	
PA_ja_546:184.4	Mā tvaṁ agā uttamabhūripañña”.	184	
PA_ja_546:185.1	“Mā hevadhammesu manaṁ paṇīdahi,	185	
PA_ja_546:185.2	Atthe ca dhamme ca yutto bhavassu;	185	
PA_ja_546:185.3	Dhiratthu kammaṁ akusalaṁ anariyaṁ,	185	
PA_ja_546:185.4	Yaṁ katvā pacchā nirayaṁ vajeyya.	185	
PA_ja_546:186.1	Nevesa dhammo na puneta kiccaṁ,	186	
PA_ja_546:186.2	Ayiro hi dāsassa janinda issaro;	186	
PA_ja_546:186.3	Ghātetuṁ jhāpetuṁ athopi hantuṁ,	186	
PA_ja_546:186.4	Na ca mayha kodhatthi vajāmi cāhaṁ”.	186	
PA_ja_546:187.1	Jeṭṭhaputtaṁ upaguyha,	187	
PA_ja_546:187.2	vineyya hadaye daraṁ;	187	
PA_ja_546:187.3	Assupuṇṇehi nettehi,	187	
PA_ja_546:187.4	pāvisī so mahāgharaṁ.	187	
PA_ja_546:188.1	Sālāva sammapatitā,	188	
PA_ja_546:188.2	mālutena pamadditā;	188	
PA_ja_546:188.3	Senti puttā ca dārā ca,	188	
PA_ja_546:188.4	vidhurassa nivesane.	188	
PA_ja_546:189.1	Itthisahassaṁ bhariyānaṁ,	189	
PA_ja_546:189.2	dāsisattasatāni ca;	189	
PA_ja_546:189.3	Bāhā paggayha pakkanduṁ,	189	
PA_ja_546:189.4	vidhurassa nivesane.	189	
PA_ja_546:190.1	Orodhā ca kumārā ca,	190	
PA_ja_546:190.2	vesiyānā ca brāhmaṇā;	190	
PA_ja_546:190.3	Bāhā paggayha pakkanduṁ,	190	
PA_ja_546:190.4	vidhurassa nivesane.	190	
PA_ja_546:191.1	Hatthārohā anīkaṭṭhā,	191	
PA_ja_546:191.2	rathikā pattikārakā;	191	
PA_ja_546:191.3	Bāhā paggayha pakkanduṁ,	191	
PA_ja_546:191.4	vidhurassa nivesane.	191	
PA_ja_546:192.1	Samāgatā jānapadā,	192	
PA_ja_546:192.2	negamā ca samāgatā;	192	
PA_ja_546:192.3	Bāhā paggayha pakkanduṁ,	192	
PA_ja_546:192.4	vidhurassa nivesane.	192	
PA_ja_546:193.1	Itthisahassaṁ bhariyānaṁ,	193	
PA_ja_546:193.2	dāsisattasatāni ca;	193	
PA_ja_546:193.3	Bāhā paggayha pakkanduṁ,	193	
PA_ja_546:193.4	“kasmā no vijahissasi”.	193	
PA_ja_546:194.1	Orodhā ca kumārā ca,	194	
PA_ja_546:194.2	vesiyānā ca brāhmaṇā;	194	
PA_ja_546:194.3	Bāhā paggayha pakkanduṁ,	194	
PA_ja_546:194.4	“kasmā no vijahissasi”.	194	
PA_ja_546:195.1	Hatthārohā anīkaṭṭhā,	195	
PA_ja_546:195.2	rathikā pattikārakā;	195	
PA_ja_546:195.3	Bāhā paggayha pakkanduṁ,	195	
PA_ja_546:195.4	“kasmā no vijahissasi”.	195	
PA_ja_546:196.1	Samāgatā jānapadā,	196	
PA_ja_546:196.2	negamā ca samāgatā;	196	
PA_ja_546:196.3	Bāhā paggayha pakkanduṁ,	196	
PA_ja_546:196.4	“kasmā no vijahissasi”.	196	
PA_ja_546:197.1	Katvā gharesu kiccāni,	197	
PA_ja_546:197.2	anusāsitvā sakaṁ janaṁ;	197	
PA_ja_546:197.3	Mittāmacce ca bhacce ca,	197	
PA_ja_546:197.4	puttadāre ca bandhave.	197	
PA_ja_546:198.1	Kammantaṁ saṁvidhetvāna,	198	
PA_ja_546:198.2	ācikkhitvā ghare dhanaṁ;	198	
PA_ja_546:198.3	Nidhiñca iṇadānañca,	198	
PA_ja_546:198.4	puṇṇakaṁ etadabravi.	198	
PA_ja_546:199.1	“Avasī tuvaṁ mayha tīhaṁ agāre,	199	
PA_ja_546:199.2	Katāni kiccāni gharesu mayhaṁ;	199	
PA_ja_546:199.3	Anusāsitā puttadārā mayā ca,	199	
PA_ja_546:199.4	Karoma kaccāna yathāmatiṁ te”.	199	
PA_ja_546:200.1	“Sace hi katte anusāsitā te,	200	
PA_ja_546:200.2	Puttā ca dārā anujīvino ca;	200	
PA_ja_546:200.3	Handehi dānī taramānarūpo,	200	
PA_ja_546:200.4	Dīgho hi addhāpi ayaṁ puratthā.	200	
PA_ja_546:201.1	Achambhitova gaṇhāhi,	201	
PA_ja_546:201.2	ājāneyyassa vāladhiṁ;	201	
PA_ja_546:201.3	Idaṁ pacchimakaṁ tuyhaṁ,	201	
PA_ja_546:201.4	jīvalokassa dassanaṁ”.	201	
PA_ja_546:202.1	“Sohaṁ kissa nu bhāyissaṁ,	202	
PA_ja_546:202.2	yassa me natthi dukkaṭaṁ;	202	
PA_ja_546:202.3	Kāyena vācā manasā,	202	
PA_ja_546:202.4	yena gaccheyya duggatiṁ”.	202	
PA_ja_546:203.1	So assarājā vidhuraṁ vahanto,	203	
PA_ja_546:203.2	Pakkāmi vehāyasamantalikkhe;	203	
PA_ja_546:203.3	Sākhāsu selesu asajjamāno,	203	
PA_ja_546:203.4	Kālāgiriṁ khippamupāgamāsi.	203	
PA_ja_546:204.1	Itthisahassaṁ bhariyānaṁ,	204	
PA_ja_546:204.2	dāsisattasatāni ca;	204	
PA_ja_546:204.3	Bāhā paggayha pakkanduṁ,	204	
PA_ja_546:204.4	yakkho brāhmaṇavaṇṇena;	204	
PA_ja_546:204.5	Vidhuraṁ ādāya gacchati.	204	
PA_ja_546:205.1	…pe…	205	
PA_ja_546:206.1	Samāgatā jānapadā,	206	
PA_ja_546:206.2	negamā ca samāgatā;	206	
PA_ja_546:206.3	Bāhā paggayha pakkanduṁ,	206	
PA_ja_546:206.4	yakkho brāhmaṇavaṇṇena;	206	
PA_ja_546:206.5	Vidhuraṁ ādāya gacchati.	206	
PA_ja_546:207.1	Itthisahassaṁ bhariyānaṁ,	207	
PA_ja_546:207.2	dāsisattasatāni ca;	207	
PA_ja_546:207.3	Bāhā paggayha pakkanduṁ,	207	
PA_ja_546:207.4	“paṇḍito so kuhiṁ gato”.	207	
PA_ja_546:208.1	…pe…	208	
PA_ja_546:209.1	Samāgatā jānapadā,	209	
PA_ja_546:209.2	negamā ca samāgatā;	209	
PA_ja_546:209.3	Bāhā paggayha pakkanduṁ,	209	
PA_ja_546:209.4	“paṇḍito so kuhiṁ gato.	209	
PA_ja_546:210.1	Sace so sattarattena,	210	
PA_ja_546:210.2	nāgacchissati paṇḍito;	210	
PA_ja_546:210.3	Sabbe aggiṁ pavekkhāma,	210	
PA_ja_546:210.4	natthattho jīvitena no”.	210	
PA_ja_546:211.1	“Paṇḍito ca viyatto ca,	211	
PA_ja_546:211.2	vibhāvī ca vicakkhaṇo;	211	
PA_ja_546:211.3	Khippaṁ mociya attānaṁ,	211	
PA_ja_546:211.4	mā bhāyitthāgamissati”.	211	
PA_ja_546:212.1	Antarapeyyālaṁ nāma.	212	
PA_ja_546:213.0	8. Sādhunaradhammakaṇḍa	213	
PA_ja_546:213.1	So tattha gantvāna vicintayanto,	213	
PA_ja_546:213.2	“Uccāvacā cetanakā bhavanti;	213	
PA_ja_546:213.3	Nayimassa jīvena mamatthi kiñci,	213	
PA_ja_546:213.4	Hantvānimaṁ hadayamānayissaṁ”.	213	
PA_ja_546:214.1	So tattha gantvā pabbatantarasmiṁ,	214	
PA_ja_546:214.2	Anto pavisitvāna paduṭṭhacitto;	214	
PA_ja_546:214.3	Asaṁvutasmiṁ jagatippadese,	214	
PA_ja_546:214.4	Adhosiraṁ dhārayi kātiyāno.	214	
PA_ja_546:215.1	So lambamāno narake papāte,	215	
PA_ja_546:215.2	Mahabbhaye lomahaṁse vidugge;	215	
PA_ja_546:215.3	Asantasanto kurūnaṁ kattuseṭṭho,	215	
PA_ja_546:215.4	Iccabravi puṇṇakaṁ nāma yakkhaṁ.	215	
PA_ja_546:216.1	“Ariyāvakāsosi anariyarūpo,	216	
PA_ja_546:216.2	Asaññato saññatasannikāso;	216	
PA_ja_546:216.3	Accāhitaṁ kammaṁ karosi ludraṁ,	216	
PA_ja_546:216.4	Bhāve ca te kusalaṁ natthi kiñci.	216	
PA_ja_546:217.1	Yaṁ maṁ papātasmiṁ papātumicchasi,	217	
PA_ja_546:217.2	Ko nu tavattho maraṇena mayhaṁ;	217	
PA_ja_546:217.3	Amānusasseva tavajja vaṇṇo,	217	
PA_ja_546:217.4	Ācikkha me tvaṁ katamāsi devatā”.	217	
PA_ja_546:218.1	“Yadi te suto puṇṇako nāma yakkho,	218	
PA_ja_546:218.2	Rañño kuverassa hi so sajibbo;	218	
PA_ja_546:218.3	Bhūmindharo varuṇo nāma nāgo,	218	
PA_ja_546:218.4	Brahā sucī vaṇṇabalūpapanno.	218	
PA_ja_546:219.1	Tassānujaṁ dhītaraṁ kāmayāmi,	219	
PA_ja_546:219.2	Irandhatī nāma sā nāgakaññā;	219	
PA_ja_546:219.3	Tassā sumajjhāya piyāya hetu,	219	
PA_ja_546:219.4	Patārayiṁ tuyha vadhāya dhīra”.	219	
PA_ja_546:220.1	“Mā heva tvaṁ yakkha ahosi mūḷho,	220	
PA_ja_546:220.2	Naṭṭhā bahū duggahītena loke;	220	
PA_ja_546:220.3	Kiṁ te sumajjhāya piyāya kiccaṁ,	220	
PA_ja_546:220.4	Maraṇena me iṅgha suṇomi sabbaṁ”.	220	
PA_ja_546:221.1	“Mahānubhāvassa mahoragassa,	221	
PA_ja_546:221.2	Dhītukāmo ñātibhatohamasmi;	221	
PA_ja_546:221.3	Taṁ yācamānaṁ sasuro avoca,	221	
PA_ja_546:221.4	Yathā mamaññiṁsu sukāmanītaṁ.	221	
PA_ja_546:222.1	Dajjemu kho te sutanuṁ sunettaṁ,	222	
PA_ja_546:222.2	Sucimhitaṁ candanalittagattaṁ;	222	
PA_ja_546:222.3	Sace tuvaṁ hadayaṁ paṇḍitassa,	222	
PA_ja_546:222.4	Dhammena laddhā idha māharesi;	222	
PA_ja_546:222.5	Etena vittena kumāri labbhā,	222	
PA_ja_546:222.6	Naññaṁ dhanaṁ uttari patthayāma.	222	
PA_ja_546:223.1	Evaṁ na mūḷhosmi suṇohi katte,	223	
PA_ja_546:223.2	Na cāpi me duggahitatthi kiñci;	223	
PA_ja_546:223.3	Hadayena te dhammaladdhena nāgā,	223	
PA_ja_546:223.4	Irandhatiṁ nāgakaññaṁ dadanti.	223	
PA_ja_546:224.1	Tasmā ahaṁ tuyhaṁ vadhāya yutto,	224	
PA_ja_546:224.2	Evaṁ mamattho maraṇena tuyhaṁ;	224	
PA_ja_546:224.3	Idheva taṁ narake pātayitvā,	224	
PA_ja_546:224.4	Hantvāna taṁ hadayamānayissaṁ”.	224	
PA_ja_546:225.1	“Khippaṁ mamaṁ uddhara kātiyāna,	225	
PA_ja_546:225.2	Hadayena me yadi te atthi kiccaṁ;	225	
PA_ja_546:225.3	Ye kecime sādhunarassa dhammā,	225	
PA_ja_546:225.4	Sabbeva te pātukaromi ajja”.	225	
PA_ja_546:226.1	So puṇṇako kurūnaṁ kattuseṭṭhaṁ,	226	
PA_ja_546:226.2	Nagamuddhani khippaṁ patiṭṭhapetvā;	226	
PA_ja_546:226.3	Assatthamāsīnaṁ samekkhiyāna,	226	
PA_ja_546:226.4	Paripucchi kattāramanomapaññaṁ.	226	
PA_ja_546:227.1	“Samuddhato mesi tuvaṁ papātā,	227	
PA_ja_546:227.2	Hadayena te ajja mamatthi kiccaṁ;	227	
PA_ja_546:227.3	Ye kecime sādhunarassa dhammā,	227	
PA_ja_546:227.4	Sabbeva me pātukarohi ajja”.	227	
PA_ja_546:228.1	“Samuddhato tyasmi ahaṁ papātā,	228	
PA_ja_546:228.2	Hadayena me yadi te atthi kiccaṁ;	228	
PA_ja_546:228.3	Ye kecime sādhunarassa dhammā,	228	
PA_ja_546:228.4	Sabbeva te pātukaromi ajja.	228	
PA_ja_546:229.1	Yātānuyāyī ca bhavāhi māṇava,	229	
PA_ja_546:229.2	Allañca pāṇiṁ parivajjayassu;	229	
PA_ja_546:229.3	Mā cassu mittesu kadāci dubbhī,	229	
PA_ja_546:229.4	Mā ca vasaṁ asatīnaṁ nigacche”.	229	
PA_ja_546:230.1	“Kathaṁ nu yātaṁ anuyāyī hoti,	230	
PA_ja_546:230.2	Allañca pāṇiṁ dahate kathaṁ so;	230	
PA_ja_546:230.3	Asatī ca kā ko pana mittadubbho,	230	
PA_ja_546:230.4	Akkhāhi me pucchito etamatthaṁ”.	230	
PA_ja_546:231.1	“Asanthutaṁ nopi ca diṭṭhapubbaṁ,	231	
PA_ja_546:231.2	Yo āsanenāpi nimantayeyya;	231	
PA_ja_546:231.3	Tasseva atthaṁ puriso kareyya,	231	
PA_ja_546:231.4	Yātānuyāyīti tamāhu paṇḍitā.	231	
PA_ja_546:232.1	Yassekarattampi ghare vaseyya,	232	
PA_ja_546:232.2	Yatthannapānaṁ puriso labheyya;	232	
PA_ja_546:232.3	Na tassa pāpaṁ manasāpi cintaye,	232	
PA_ja_546:232.4	Adubbhapāṇiṁ dahate mittadubbho.	232	
PA_ja_546:233.1	Yassa rukkhassa chāyāya,	233	
PA_ja_546:233.2	nisīdeyya sayeyya vā;	233	
PA_ja_546:233.3	Na tassa sākhaṁ bhañjeyya,	233	
PA_ja_546:233.4	mittadubbho hi pāpako.	233	
PA_ja_546:234.1	Puṇṇampi cemaṁ pathaviṁ dhanena,	234	
PA_ja_546:234.2	Dajjitthiyā puriso sammatāya;	234	
PA_ja_546:234.3	Laddhā khaṇaṁ atimaññeyya tampi,	234	
PA_ja_546:234.4	Tāsaṁ vasaṁ asatīnaṁ na gacche.	234	
PA_ja_546:235.1	Evaṁ kho yātaṁ anuyāyī hoti,	235	
PA_ja_546:235.2	Allañca pāṇiṁ dahate punevaṁ;	235	
PA_ja_546:235.3	Asatī ca sā so pana mittadubbho,	235	
PA_ja_546:235.4	So dhammiko hohi jahassu adhammaṁ”.	235	
PA_ja_546:236.1	Sādhunaradhammakaṇḍaṁ nāma.	236	
PA_ja_546:237.0	9. Kāḷāgirikaṇḍa	237	
PA_ja_546:237.1	“Avasiṁ ahaṁ tuyha tīhaṁ agāre,	237	
PA_ja_546:237.2	Annena pānena upaṭṭhitosmi;	237	
PA_ja_546:237.3	Mitto mamāsī visajjāmahaṁ taṁ,	237	
PA_ja_546:237.4	Kāmaṁ gharaṁ uttamapañña gaccha.	237	
PA_ja_546:238.1	Api hāyatu nāgakulā attho,	238	
PA_ja_546:238.2	Alampi me nāgakaññāya hotu;	238	
PA_ja_546:238.3	So tvaṁ sakeneva subhāsitena,	238	
PA_ja_546:238.4	Muttosi me ajja vadhāya pañña”.	238	
PA_ja_546:239.1	“Handa tuvaṁ yakkha mamampi nehi,	239	
PA_ja_546:239.2	Sasuraṁ te atthaṁ mayi carassu;	239	
PA_ja_546:239.3	Mayañca nāgādhipatiṁ vimānaṁ,	239	
PA_ja_546:239.4	Dakkhemu nāgassa adiṭṭhapubbaṁ”.	239	
PA_ja_546:240.1	“Yaṁ ve narassa ahitāya assa,	240	
PA_ja_546:240.2	Na taṁ pañño arahati dassanāya;	240	
PA_ja_546:240.3	Atha kena vaṇṇena amittagāmaṁ,	240	
PA_ja_546:240.4	Tuvamicchasi uttamapañña gantuṁ”.	240	
PA_ja_546:241.1	“Addhā pajānāmi ahampi etaṁ,	241	
PA_ja_546:241.2	Na taṁ pañño arahati dassanāya;	241	
PA_ja_546:241.3	Pāpañca me natthi kataṁ kuhiñci,	241	
PA_ja_546:241.4	Tasmā na saṅke maraṇāgamāya”.	241	
PA_ja_546:242.1	“Handa ca ṭhānaṁ atulānubhāvaṁ,	242	
PA_ja_546:242.2	Mayā saha dakkhasi ehi katte;	242	
PA_ja_546:242.3	Yatthacchati naccagītehi nāgo,	242	
PA_ja_546:242.4	Rājā yathā vessavaṇo naḷiññaṁ.	242	
PA_ja_546:243.1	Taṁ nāgakaññā caritaṁ gaṇena,	243	
PA_ja_546:243.2	Nikīḷitaṁ niccamaho ca rattiṁ;	243	
PA_ja_546:243.3	Pahūtamālyaṁ bahupupphachannaṁ,	243	
PA_ja_546:243.4	Obhāsatī vijjurivantalikkhe.	243	
PA_ja_546:244.1	Annena pānena upetarūpaṁ,	244	
PA_ja_546:244.2	Naccehi gītehi ca vāditehi;	244	
PA_ja_546:244.3	Paripūraṁ kaññāhi alaṅkatāhi,	244	
PA_ja_546:244.4	Upasobhati vatthapilandhanena.	244	
PA_ja_546:245.1	So puṇṇako kurūnaṁ kattuseṭṭhaṁ,	245	
PA_ja_546:245.2	Nisīdayī pacchato āsanasmiṁ;	245	
PA_ja_546:245.3	Ādāya kattāramanomapaññaṁ,	245	
PA_ja_546:245.4	Upānayī bhavanaṁ nāgarañño.	245	
PA_ja_546:246.1	Patvāna ṭhānaṁ atulānubhāvaṁ,	246	
PA_ja_546:246.2	Aṭṭhāsi kattā pacchato puṇṇakassa;	246	
PA_ja_546:246.3	Sāmaggipekkhamāno nāgarājā,	246	
PA_ja_546:246.4	Pubbeva jāmātaramajjhabhāsatha.	246	
PA_ja_546:247.1	Yannu tuvaṁ agamā maccalokaṁ,	247	
PA_ja_546:247.2	Anvesamāno hadayaṁ paṇḍitassa;	247	
PA_ja_546:247.3	Kacci samiddhena idhānupatto,	247	
PA_ja_546:247.4	Ādāya kattāramanomapaññaṁ”.	247	
PA_ja_546:248.1	“Ayañhi so āgato yaṁ tvamicchasi,	248	
PA_ja_546:248.2	Dhammena laddho mama dhammapālo;	248	
PA_ja_546:248.3	Taṁ passatha sammukhā bhāsamānaṁ,	248	
PA_ja_546:248.4	Sukho have sappurisehi saṅgamo”.	248	
PA_ja_546:249.1	Kāḷāgirikaṇḍaṁ nāma.	249	
PA_ja_546:250.1	“Adiṭṭhapubbaṁ disvāna,	250	
PA_ja_546:250.2	macco maccubhayaṭṭito;	250	
PA_ja_546:250.3	Byamhito nābhivādesi,	250	
PA_ja_546:250.4	nayidaṁ paññavatāmiva”.	250	
PA_ja_546:251.1	“Na camhi byamhito nāga,	251	
PA_ja_546:251.2	na ca maccubhayaṭṭito;	251	
PA_ja_546:251.3	Na vajjho abhivādeyya,	251	
PA_ja_546:251.4	vajjhaṁ vā nābhivādaye.	251	
PA_ja_546:252.1	Kathaṁ no abhivādeyya,	252	
PA_ja_546:252.2	abhivādāpayetha ve;	252	
PA_ja_546:252.3	Yaṁ naro hantumiccheyya,	252	
PA_ja_546:252.4	taṁ kammaṁ nupapajjati”.	252	
PA_ja_546:253.1	“Evametaṁ yathā brūsi,	253	
PA_ja_546:253.2	saccaṁ bhāsasi paṇḍita;	253	
PA_ja_546:253.3	Na vajjho abhivādeyya,	253	
PA_ja_546:253.4	vajjhaṁ vā nābhivādaye.	253	
PA_ja_546:254.1	Kathaṁ no abhivādeyya,	254	
PA_ja_546:254.2	abhivādāpayetha ve;	254	
PA_ja_546:254.3	Yaṁ naro hantumiccheyya,	254	
PA_ja_546:254.4	taṁ kammaṁ nupapajjati”.	254	
PA_ja_546:255.1	“Asassataṁ sassataṁ nu tavayidaṁ,	255	
PA_ja_546:255.2	Iddhī jutī balavīriyūpapatti;	255	
PA_ja_546:255.3	Pucchāmi taṁ nāgarājetamatthaṁ,	255	
PA_ja_546:255.4	Kathaṁ nu te laddhamidaṁ vimānaṁ.	255	
PA_ja_546:256.1	Adhiccaladdhaṁ pariṇāmajaṁ te,	256	
PA_ja_546:256.2	Sayaṅkataṁ udāhu devehi dinnaṁ;	256	
PA_ja_546:256.3	Akkhāhi me nāgarājetamatthaṁ,	256	
PA_ja_546:256.4	Yatheva te laddhamidaṁ vimānaṁ”.	256	
PA_ja_546:257.1	“Nādhiccaladdhaṁ na pariṇāmajaṁ me,	257	
PA_ja_546:257.2	Na sayaṅkataṁ nāpi devehi dinnaṁ;	257	
PA_ja_546:257.3	Sakehi kammehi apāpakehi,	257	
PA_ja_546:257.4	Puññehi me laddhamidaṁ vimānaṁ”.	257	
PA_ja_546:258.1	“Kiṁ te vataṁ kiṁ pana brahmacariyaṁ,	258	
PA_ja_546:258.2	Kissa suciṇṇassa ayaṁ vipāko;	258	
PA_ja_546:258.3	Iddhī jutī balavīriyūpapatti,	258	
PA_ja_546:258.4	Idañca te nāga mahāvimānaṁ”.	258	
PA_ja_546:259.1	“Ahañca bhariyā ca manussaloke,	259	
PA_ja_546:259.2	Saddhā ubho dānapatī ahumhā;	259	
PA_ja_546:259.3	Opānabhūtaṁ me gharaṁ tadāsi,	259	
PA_ja_546:259.4	Santappitā samaṇabrāhmaṇā ca.	259	
PA_ja_546:260.1	Mālañca gandhañca vilepanañca,	260	
PA_ja_546:260.2	Padīpiyaṁ seyyamupassayañca;	260	
PA_ja_546:260.3	Acchādanaṁ sāyanamannapānaṁ,	260	
PA_ja_546:260.4	Sakkacca dānāni adamha tattha.	260	
PA_ja_546:261.1	Taṁ me vataṁ taṁ pana brahmacariyaṁ,	261	
PA_ja_546:261.2	Tassa suciṇṇassa ayaṁ vipāko;	261	
PA_ja_546:261.3	Iddhī jutī balavīriyūpapatti,	261	
PA_ja_546:261.4	Idañca me dhīra mahāvimānaṁ”.	261	
PA_ja_546:262.1	“Evañce te laddhamidaṁ vimānaṁ,	262	
PA_ja_546:262.2	Jānāsi puññānaṁ phalūpapattiṁ;	262	
PA_ja_546:262.3	Tasmā hi dhammaṁ cara appamatto,	262	
PA_ja_546:262.4	Yathā vimānaṁ puna māvasesi”.	262	
PA_ja_546:263.1	“Nayidha santi samaṇabrāhmaṇā ca,	263	
PA_ja_546:263.2	Yesannapānāni dademu katte;	263	
PA_ja_546:263.3	Akkhāhi me pucchito etamatthaṁ,	263	
PA_ja_546:263.4	Yathā vimānaṁ puna māvasema”.	263	
PA_ja_546:264.1	“Bhogī hi te santi idhūpapannā,	264	
PA_ja_546:264.2	Puttā ca dārā anujīvino ca;	264	
PA_ja_546:264.3	Tesu tuvaṁ vacasā kammunā ca,	264	
PA_ja_546:264.4	Asampaduṭṭho ca bhavāhi niccaṁ.	264	
PA_ja_546:265.1	Evaṁ tuvaṁ nāga asampadosaṁ,	265	
PA_ja_546:265.2	Anupālaya vacasā kammunā ca;	265	
PA_ja_546:265.3	Ṭhatvā idha yāvatāyukaṁ vimāne,	265	
PA_ja_546:265.4	Uddhaṁ ito gacchasi devalokaṁ”.	265	
PA_ja_546:266.1	“Addhā hi so socati rājaseṭṭho,	266	
PA_ja_546:266.2	Tayā vinā yassa tuvaṁ sajibbo;	266	
PA_ja_546:266.3	Dukkhūpanītopi tayā samecca,	266	
PA_ja_546:266.4	Vindeyya poso sukhamāturopi”.	266	
PA_ja_546:267.1	“Addhā sataṁ bhāsasi nāga dhammaṁ,	267	
PA_ja_546:267.2	Anuttaraṁ atthapadaṁ suciṇṇaṁ;	267	
PA_ja_546:267.3	Etādisiyāsu hi āpadāsu,	267	
PA_ja_546:267.4	Paññāyate mādisānaṁ viseso”.	267	
PA_ja_546:268.1	“Akkhāhi no tāyaṁ mudhā nu laddho,	268	
PA_ja_546:268.2	Akkhehi no tāyaṁ ajesi jūte;	268	
PA_ja_546:268.3	Dhammena laddho iti tāyamāha,	268	
PA_ja_546:268.4	Kathaṁ nu tvaṁ hatthamimassa māgato”.	268	
PA_ja_546:269.1	“Yo missaro tattha ahosi rājā,	269	
PA_ja_546:269.2	Tamāyamakkhehi ajesi jūte;	269	
PA_ja_546:269.3	So maṁ jito rājā imassadāsi,	269	
PA_ja_546:269.4	Dhammena laddhosmi asāhasena”.	269	
PA_ja_546:270.1	Mahorago attamano udaggo,	270	
PA_ja_546:270.2	Sutvāna dhīrassa subhāsitāni;	270	
PA_ja_546:270.3	Hatthe gahetvāna anomapaññaṁ,	270	
PA_ja_546:270.4	Pāvekkhi bhariyāya tadā sakāse.	270	
PA_ja_546:271.1	“Yena tvaṁ vimale paṇḍu,	271	
PA_ja_546:271.2	yena bhattaṁ na ruccati;	271	
PA_ja_546:271.3	Na ca me tādiso vaṇṇo,	271	
PA_ja_546:271.4	ayameso tamonudo.	271	
PA_ja_546:272.1	Yassa te hadayenattho,	272	
PA_ja_546:272.2	āgatāyaṁ pabhaṅkaro;	272	
PA_ja_546:272.3	Tassa vākyaṁ nisāmehi,	272	
PA_ja_546:272.4	dullabhaṁ dassanaṁ puna”.	272	
PA_ja_546:273.1	Disvāna taṁ vimalā bhūripaññaṁ,	273	
PA_ja_546:273.2	Dasaṅgulī añjaliṁ paggahetvā;	273	
PA_ja_546:273.3	Haṭṭhena bhāvena patītarūpā,	273	
PA_ja_546:273.4	Iccabravi kurūnaṁ kattuseṭṭhaṁ.	273	
PA_ja_546:274.1	“Adiṭṭhapubbaṁ disvāna,	274	
PA_ja_546:274.2	macco maccubhayaṭṭito;	274	
PA_ja_546:274.3	Byamhito nābhivādesi,	274	
PA_ja_546:274.4	nayidaṁ paññavatāmiva”.	274	
PA_ja_546:275.1	“Na camhi byamhito nāgi,	275	
PA_ja_546:275.2	na ca maccubhayaṭṭito;	275	
PA_ja_546:275.3	Na vajjho abhivādeyya,	275	
PA_ja_546:275.4	vajjhaṁ vā nābhivādaye.	275	
PA_ja_546:276.1	Kathaṁ no abhivādeyya,	276	
PA_ja_546:276.2	abhivādāpayetha ve;	276	
PA_ja_546:276.3	Yaṁ naro hantumiccheyya,	276	
PA_ja_546:276.4	taṁ kammaṁ nupapajjati”.	276	
PA_ja_546:277.1	“Evametaṁ yathā brūsi,	277	
PA_ja_546:277.2	saccaṁ bhāsasi paṇḍita;	277	
PA_ja_546:277.3	Na vajjho abhivādeyya,	277	
PA_ja_546:277.4	vajjhaṁ vā nābhivādaye.	277	
PA_ja_546:278.1	Kathaṁ no abhivādeyya,	278	
PA_ja_546:278.2	abhivādāpayetha ve;	278	
PA_ja_546:278.3	Yaṁ naro hantumiccheyya,	278	
PA_ja_546:278.4	taṁ kammaṁ nupapajjati”.	278	
PA_ja_546:279.1	“Asassataṁ sassataṁ nu tavayidaṁ,	279	
PA_ja_546:279.2	Iddhī jutī balavīriyūpapatti;	279	
PA_ja_546:279.3	Pucchāmi taṁ nāgakaññetamatthaṁ,	279	
PA_ja_546:279.4	Kathaṁ nu te laddhamidaṁ vimānaṁ.	279	
PA_ja_546:280.1	Adhiccaladdhaṁ pariṇāmajaṁ te,	280	
PA_ja_546:280.2	Sayaṅkataṁ udāhu devehi dinnaṁ;	280	
PA_ja_546:280.3	Akkhāhi me nāgakaññetamatthaṁ,	280	
PA_ja_546:280.4	Yatheva te laddhamidaṁ vimānaṁ”.	280	
PA_ja_546:281.1	“Nādhiccaladdhaṁ na pariṇāmajaṁ me,	281	
PA_ja_546:281.2	Na sayaṁ kataṁ nāpi devehi dinnaṁ;	281	
PA_ja_546:281.3	Sakehi kammehi apāpakehi,	281	
PA_ja_546:281.4	Puññehi me laddhamidaṁ vimānaṁ”.	281	
PA_ja_546:282.1	“Kiṁ te vataṁ kiṁ pana brahmacariyaṁ,	282	
PA_ja_546:282.2	Kissa suciṇṇassa ayaṁ vipāko;	282	
PA_ja_546:282.3	Iddhī jutī balavīriyūpapatti,	282	
PA_ja_546:282.4	Idañca te nāgi mahāvimānaṁ”.	282	
PA_ja_546:283.1	“Ahañca kho sāmiko cāpi mayhaṁ,	283	
PA_ja_546:283.2	Saddhā ubho dānapatī ahumhā;	283	
PA_ja_546:283.3	Opānabhūtaṁ me gharaṁ tadāsi,	283	
PA_ja_546:283.4	Santappitā samaṇabrāhmaṇā ca.	283	
PA_ja_546:284.1	Mālañca gandhañca vilepanañca,	284	
PA_ja_546:284.2	Padīpiyaṁ seyyamupassayañca;	284	
PA_ja_546:284.3	Acchādanaṁ sāyanamannapānaṁ,	284	
PA_ja_546:284.4	Sakkacca dānāni adamha tattha.	284	
PA_ja_546:285.1	Taṁ me vataṁ taṁ pana brahmacariyaṁ,	285	
PA_ja_546:285.2	Tassa suciṇṇassa ayaṁ vipāko;	285	
PA_ja_546:285.3	Iddhī jutī balavīriyūpapatti,	285	
PA_ja_546:285.4	Idañca me dhīra mahāvimānaṁ”.	285	
PA_ja_546:286.1	“Evañce te laddhamidaṁ vimānaṁ,	286	
PA_ja_546:286.2	Jānāsi puññānaṁ phalūpapattiṁ;	286	
PA_ja_546:286.3	Tasmā hi dhammaṁ cara appamattā,	286	
PA_ja_546:286.4	Yathā vimānaṁ puna māvasesi”.	286	
PA_ja_546:287.1	“Nayidha santi samaṇabrāhmaṇā ca,	287	
PA_ja_546:287.2	Yesannapānāni dademu katte;	287	
PA_ja_546:287.3	Akkhāhi me pucchito etamatthaṁ,	287	
PA_ja_546:287.4	Yathā vimānaṁ puna māvasema”.	287	
PA_ja_546:288.1	“Bhogī hi te santi idhūpapannā,	288	
PA_ja_546:288.2	Puttā ca dārā anujīvino ca;	288	
PA_ja_546:288.3	Tesu tuvaṁ vacasā kammunā ca,	288	
PA_ja_546:288.4	Asampaduṭṭhā ca bhavāhi niccaṁ.	288	
PA_ja_546:289.1	Evaṁ tuvaṁ nāgi asampadosaṁ,	289	
PA_ja_546:289.2	Anupālaya vacasā kammunā ca;	289	
PA_ja_546:289.3	Ṭhatvā idha yāvatāyukaṁ vimāne,	289	
PA_ja_546:289.4	Uddhaṁ ito gacchasi devalokaṁ”.	289	
PA_ja_546:290.1	“Addhā hi so socati rājaseṭṭho,	290	
PA_ja_546:290.2	Tayā vinā yassa tuvaṁ sajibbo;	290	
PA_ja_546:290.3	Dukkhūpanītopi tayā samecca,	290	
PA_ja_546:290.4	Vindeyya poso sukhamāturopi”.	290	
PA_ja_546:291.1	“Addhā sataṁ bhāsasi nāgi dhammaṁ,	291	
PA_ja_546:291.2	Anuttaraṁ atthapadaṁ suciṇṇaṁ;	291	
PA_ja_546:291.3	Etādisiyāsu hi āpadāsu,	291	
PA_ja_546:291.4	Paññāyate mādisānaṁ viseso”.	291	
PA_ja_546:292.1	“Akkhāhi no tāyaṁ mudhā nu laddho,	292	
PA_ja_546:292.2	Akkhehi no tāyaṁ ajesi jūte;	292	
PA_ja_546:292.3	Dhammena laddho iti tāyamāha,	292	
PA_ja_546:292.4	Kathaṁ nu tvaṁ hatthamimassa māgato”.	292	
PA_ja_546:293.1	“Yo missaro tattha ahosi rājā,	293	
PA_ja_546:293.2	Tamāyamakkhehi ajesi jūte;	293	
PA_ja_546:293.3	So maṁ jito rājā imassadāsi,	293	
PA_ja_546:293.4	Dhammena laddhosmi asāhasena”.	293	
PA_ja_546:294.1	Yatheva varuṇo nāgo,	294	
PA_ja_546:294.2	pañhaṁ pucchittha paṇḍitaṁ;	294	
PA_ja_546:294.3	Tatheva nāgakaññāpi,	294	
PA_ja_546:294.4	pañhaṁ pucchittha paṇḍitaṁ.	294	
PA_ja_546:295.1	Yatheva varuṇaṁ nāgaṁ,	295	
PA_ja_546:295.2	dhīro tosesi pucchito;	295	
PA_ja_546:295.3	Tatheva nāgakaññampi,	295	
PA_ja_546:295.4	dhīro tosesi pucchito.	295	
PA_ja_546:296.1	Ubhopi te attamane viditvā,	296	
PA_ja_546:296.2	Mahoragaṁ nāgakaññañca dhīro;	296	
PA_ja_546:296.3	Achambhī abhīto alomahaṭṭho,	296	
PA_ja_546:296.4	Iccabravi varuṇaṁ nāgarājānaṁ.	296	
PA_ja_546:297.1	“Mā rodhayi nāga āyāhamasmi,	297	
PA_ja_546:297.2	Yena tavattho idaṁ sarīraṁ;	297	
PA_ja_546:297.3	Hadayena maṁsena karohi kiccaṁ,	297	
PA_ja_546:297.4	Sayaṁ karissāmi yathāmati te”.	297	
PA_ja_546:298.1	“Paññā have hadayaṁ paṇḍitānaṁ,	298	
PA_ja_546:298.2	Te tyamha paññāya mayaṁ sutuṭṭhā;	298	
PA_ja_546:298.3	Anūnanāmo labhatajja dāraṁ,	298	
PA_ja_546:298.4	Ajjeva taṁ kuruyo pāpayātu”.	298	
PA_ja_546:299.1	Sa puṇṇako attamano udaggo,	299	
PA_ja_546:299.2	Irandhatiṁ nāgakaññaṁ labhitvā;	299	
PA_ja_546:299.3	Haṭṭhena bhāvena patītarūpo,	299	
PA_ja_546:299.4	Iccabravi kurūnaṁ kattuseṭṭhaṁ.	299	
PA_ja_546:300.1	“Bhariyāya maṁ tvaṁ akari samaṅgiṁ,	300	
PA_ja_546:300.2	Ahañca te vidhura karomi kiccaṁ;	300	
PA_ja_546:300.3	Idañca te maṇiratanaṁ dadāmi,	300	
PA_ja_546:300.4	Ajjeva taṁ kuruyo pāpayāmi”.	300	
PA_ja_546:301.1	“Ajeyyamesā tava hotu metti,	301	
PA_ja_546:301.2	Bhariyāya kaccāna piyāya saddhiṁ;	301	
PA_ja_546:301.3	Ānandi vitto sumano patīto,	301	
PA_ja_546:301.4	Datvā maṇiṁ mañca nayindapatthaṁ”.	301	
PA_ja_546:302.1	Sa puṇṇako kurūnaṁ kattuseṭṭhaṁ,	302	
PA_ja_546:302.2	Nisīdayī purato āsanasmiṁ;	302	
PA_ja_546:302.3	Ādāya kattāramanomapaññaṁ,	302	
PA_ja_546:302.4	Upānayī nagaraṁ indapatthaṁ.	302	
PA_ja_546:303.1	Mano manussassa yathāpi gacche,	303	
PA_ja_546:303.2	Tatopissa khippataraṁ ahosi;	303	
PA_ja_546:303.3	Sa puṇṇako kurūnaṁ kattuseṭṭhaṁ,	303	
PA_ja_546:303.4	Upānayī nagaraṁ indapatthaṁ.	303	
PA_ja_546:304.1	“Etindapatthaṁ nagaraṁ padissati,	304	
PA_ja_546:304.2	Rammāni ca ambavanāni bhāgaso;	304	
PA_ja_546:304.3	Ahañca bhariyāya samaṅgibhūto,	304	
PA_ja_546:304.4	Tuvañca pattosi sakaṁ niketaṁ”.	304	
PA_ja_546:305.1	Sa puṇṇako kurūnaṁ kattuseṭṭhaṁ,	305	
PA_ja_546:305.2	Oropiya dhammasabhāya majjhe;	305	
PA_ja_546:305.3	Ājaññamāruyha anomavaṇṇo,	305	
PA_ja_546:305.4	Pakkāmi vehāyasamantalikkhe.	305	
PA_ja_546:306.1	Taṁ disvā rājā paramappatīto,	306	
PA_ja_546:306.2	Uṭṭhāya bāhāhi palissajitvā;	306	
PA_ja_546:306.3	Avikampayaṁ dhammasabhāya majjhe,	306	
PA_ja_546:306.4	Nisīdayī pamukhamāsanasmiṁ.	306	
PA_ja_546:307.1	“Tvaṁ no vinetāsi rathaṁva naddhaṁ,	307	
PA_ja_546:307.2	Nandanti taṁ kuruyo dassanena;	307	
PA_ja_546:307.3	Akkhāhi me pucchito etamatthaṁ,	307	
PA_ja_546:307.4	Kathaṁ pamokkho ahu māṇavassa”.	307	
PA_ja_546:308.1	“Yaṁ māṇavotyābhivadī janinda,	308	
PA_ja_546:308.2	Na so manusso naravīraseṭṭha;	308	
PA_ja_546:308.3	Yadi te suto puṇṇako nāma yakkho,	308	
PA_ja_546:308.4	Rañño kuverassa hi so sajibbo.	308	
PA_ja_546:309.1	Bhūmindharo varuṇo nāma nāgo,	309	
PA_ja_546:309.2	Brahā sucī vaṇṇabalūpapanno;	309	
PA_ja_546:309.3	Tassānujaṁ dhītaraṁ kāmayāno,	309	
PA_ja_546:309.4	Irandhatī nāma sā nāgakaññā.	309	
PA_ja_546:310.1	Tassā sumajjhāya piyāya hetu,	310	
PA_ja_546:310.2	Patārayittha maraṇāya mayhaṁ;	310	
PA_ja_546:310.3	So ceva bhariyāya samaṅgibhūto,	310	
PA_ja_546:310.4	Ahañca anuññāto maṇi ca laddho”.	310	
PA_ja_546:311.1	“Rukkho hi mayhaṁ padvāre sujāto,	311	
PA_ja_546:311.2	Paññākkhandho sīlamayassa sākhā;	311	
PA_ja_546:311.3	Atthe ca dhamme ca ṭhito nipāko,	311	
PA_ja_546:311.4	Gavapphalo hatthigavāssachanno.	311	
PA_ja_546:312.1	Naccagītatūriyābhinādite,	312	
PA_ja_546:312.2	Ucchijja senaṁ puriso ahāsi;	312	
PA_ja_546:312.3	So no ayaṁ āgato sanniketaṁ,	312	
PA_ja_546:312.4	Rukkhassimassāpacitiṁ karotha.	312	
PA_ja_546:313.1	Ye keci vittā mama paccayena,	313	
PA_ja_546:313.2	Sabbeva te pātukarontu ajja;	313	
PA_ja_546:313.3	Tibbāni katvāna upāyanāni,	313	
PA_ja_546:313.4	Rukkhassimassāpacitiṁ karotha.	313	
PA_ja_546:314.1	Ye keci baddhā mama atthi raṭṭhe,	314	
PA_ja_546:314.2	Sabbeva te bandhanā mocayantu;	314	
PA_ja_546:314.3	Yatheva yaṁ bandhanasmā pamutto,	314	
PA_ja_546:314.4	Evamete muñcare bandhanasmā.	314	
PA_ja_546:315.1	Unnaṅgalā māsamimaṁ karontu,	315	
PA_ja_546:315.2	Maṁsodanaṁ brāhmaṇā bhakkhayantu;	315	
PA_ja_546:315.3	Amajjapā majjarahā pivantu,	315	
PA_ja_546:315.4	Puṇṇāhi thālāhi palissutāhi.	315	
PA_ja_546:316.1	Mahāpathaṁ nicca samavhayantu,	316	
PA_ja_546:316.2	Tibbañca rakkhaṁ vidahantu raṭṭhe;	316	
PA_ja_546:316.3	Yathāññamaññaṁ na viheṭhayeyyuṁ,	316	
PA_ja_546:316.4	Rukkhassimassāpacitiṁ karotha”.	316	
PA_ja_546:317.1	Orodhā ca kumārā ca,	317	
PA_ja_546:317.2	vesiyānā ca brāhmaṇā;	317	
PA_ja_546:317.3	Bahuṁ annañca pānañca,	317	
PA_ja_546:317.4	paṇḍitassābhihārayuṁ.	317	
PA_ja_546:318.1	Hatthārohā anīkaṭṭhā,	318	
PA_ja_546:318.2	rathikā pattikārakā;	318	
PA_ja_546:318.3	Bahuṁ annañca pānañca,	318	
PA_ja_546:318.4	paṇḍitassābhihārayuṁ.	318	
PA_ja_546:319.1	Samāgatā jānapadā,	319	
PA_ja_546:319.2	negamā ca samāgatā;	319	
PA_ja_546:319.3	Bahuṁ annañca pānañca,	319	
PA_ja_546:319.4	paṇḍitassābhihārayuṁ.	319	
PA_ja_546:320.1	Bahujano pasannosi,	320	
PA_ja_546:320.2	disvā paṇḍitamāgate;	320	
PA_ja_546:320.3	Paṇḍitamhi anuppatte,	320	
PA_ja_546:320.4	celukkhepo pavattathāti.	320	
PA_ja_546:321.1	Vidhurajātakaṁ navamaṁ.	321	
