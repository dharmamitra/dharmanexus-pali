segmentnr	original	folio	analyzed
PA_bi-vb_np4:0.1	Theravāda Vinaya	0	
PA_bi-vb_np4:0.2	Bhikkhunivibhaṅga	0	
PA_bi-vb_np4:0.3	Nissaggiyakaṇḍa	0	
PA_bi-vb_np4:0.4	Pattavagga	0	
PA_bi-vb_np4:0.5	4. Aññaviññāpanasikkhāpada	0	
PA_bi-vb_np4:1.1	Tena samayena buddho bhagavā sāvatthiyaṁ viharati jetavane anāthapiṇḍikassa ārāme.	1	
PA_bi-vb_np4:1.2	Tena kho pana samayena thullanandā bhikkhunī gilānā hoti.	1	
PA_bi-vb_np4:1.3	Atha kho aññataro upāsako yena thullanandā bhikkhunī tenupasaṅkami; upasaṅkamitvā thullanandaṁ bhikkhuniṁ etadavoca—	1	
PA_bi-vb_np4:1.4	“kiṁ te, ayye, aphāsu, kiṁ āharīyatū”ti?	1	
PA_bi-vb_np4:1.5	“Sappinā me, āvuso, attho”ti.	1	
PA_bi-vb_np4:1.6	Atha kho so upāsako aññatarassa āpaṇikassa gharā kahāpaṇassa sappiṁ āharitvā thullanandāya bhikkhuniyā adāsi.	1	
PA_bi-vb_np4:1.7	Thullanandā bhikkhunī evamāha—	1	
PA_bi-vb_np4:1.8	“na me, āvuso, sappinā attho;	1	
PA_bi-vb_np4:1.9	telena me attho”ti.	1	
PA_bi-vb_np4:1.10	Atha kho so upāsako yena so āpaṇiko tenupasaṅkami; upasaṅkamitvā taṁ āpaṇikaṁ etadavoca—	1	
PA_bi-vb_np4:1.11	“na kirāyyo, ayyāya sappinā attho, telena attho.	1	
PA_bi-vb_np4:1.12	Handa te sappiṁ, telaṁ me dehī”ti.	1	
PA_bi-vb_np4:1.13	“Sace mayaṁ, ayyo, vikkītaṁ bhaṇḍaṁ puna ādiyissāma, kadā amhākaṁ bhaṇḍaṁ vikkāyissati;	1	
PA_bi-vb_np4:1.14	sappissa kayena sappi haṭaṁ, telassa kayaṁ āhara, telaṁ harissasī”ti.	1	
PA_bi-vb_np4:1.15	Atha kho so upāsako ujjhāyati khiyyati vipāceti—	1	
PA_bi-vb_np4:1.16	“kathañhi nāma ayyā thullanandā aññaṁ viññāpetvā aññaṁ viññāpessatī”ti.	1	
PA_bi-vb_np4:1.17	Assosuṁ kho bhikkhuniyo tassa upāsakassa ujjhāyantassa khiyyantassa vipācentassa.	1	
PA_bi-vb_np4:1.18	Yā tā bhikkhuniyo appicchā …pe… tā ujjhāyanti khiyyanti vipācenti …pe…	1	
PA_bi-vb_np4:1.19	atha kho tā bhikkhuniyo bhikkhūnaṁ etamatthaṁ ārocesuṁ.	1	
PA_bi-vb_np4:1.20	Bhikkhū bhagavato etamatthaṁ ārocesuṁ …pe…	1	
PA_bi-vb_np4:1.21	“saccaṁ kira, bhikkhave, thullanandā bhikkhunī aññaṁ viññāpetvā aññaṁ viññāpetī”ti?	1	
PA_bi-vb_np4:1.22	“Saccaṁ, bhagavā”ti.	1	
PA_bi-vb_np4:1.23	Vigarahi buddho bhagavā …pe…	1	
PA_bi-vb_np4:1.24	kathañhi nāma, bhikkhave, thullanandā bhikkhunī aññaṁ viññāpetvā aññaṁ viññāpessati.	1	
PA_bi-vb_np4:1.25	Netaṁ, bhikkhave, appasannānaṁ vā pasādāya …pe…	1	
PA_bi-vb_np4:1.26	evañca pana, bhikkhave, bhikkhuniyo imaṁ sikkhāpadaṁ uddisantu—	1	
PA_bi-vb_np4:1.27.1	“Yā pana bhikkhunī aññaṁ viññāpetvā aññaṁ viññāpeyya, nissaggiyaṁ pācittiyan”ti.	1	
PA_bi-vb_np4:2.1.1	Yā panāti	2	
PA_bi-vb_np4:2.1.2	yā yādisā …pe…	2	
PA_bi-vb_np4:2.1.3	bhikkhunīti	2	
PA_bi-vb_np4:2.1.4	…pe… ayaṁ imasmiṁ atthe adhippetā bhikkhunīti.	2	
PA_bi-vb_np4:2.1.5	Aññaṁ viññāpetvāti	2	
PA_bi-vb_np4:2.1.6	yaṁ kiñci viññāpetvā.	2	
PA_bi-vb_np4:2.1.7	Aññaṁ viññāpeyyāti	2	
PA_bi-vb_np4:2.1.8	taṁ ṭhapetvā aññaṁ viññāpeti, payoge dukkaṭaṁ.	2	
PA_bi-vb_np4:2.1.9	Paṭilābhena nissaggiyaṁ hoti.	2	
PA_bi-vb_np4:2.1.10	Nissajjitabbaṁ saṅghassa vā gaṇassa vā ekabhikkhuniyā vā.	2	
PA_bi-vb_np4:2.1.11	Evañca pana, bhikkhave, nissajjitabbaṁ.	2	
PA_bi-vb_np4:2.1.12	…pe…	2	
PA_bi-vb_np4:2.1.13	“idaṁ me, ayye, aññaṁ viññāpetvā aññaṁ viññāpitaṁ nissaggiyaṁ, imāhaṁ saṅghassa nissajjāmī”ti …pe…	2	
PA_bi-vb_np4:2.1.14	dadeyyā”ti …pe…	2	
PA_bi-vb_np4:2.1.15	dadeyyun”ti …pe…	2	
PA_bi-vb_np4:2.1.16	ayyāya dammī”ti.	2	
PA_bi-vb_np4:2.2.1	Aññe aññasaññā aññaṁ viññāpeti, nissaggiyaṁ pācittiyaṁ.	2	
PA_bi-vb_np4:2.2.2	Aññe vematikā aññaṁ viññāpeti, nissaggiyaṁ pācittiyaṁ.	2	
PA_bi-vb_np4:2.2.3	Aññe anaññasaññā aññaṁ viññāpeti, nissaggiyaṁ pācittiyaṁ.	2	
PA_bi-vb_np4:2.2.4	Anaññe aññasaññā anaññaṁ viññāpeti, āpatti dukkaṭassa.	2	
PA_bi-vb_np4:2.2.5	Anaññe vematikā anaññaṁ viññāpeti, āpatti dukkaṭassa.	2	
PA_bi-vb_np4:2.2.6	Anaññe anaññasaññā, anāpatti.	2	
PA_bi-vb_np4:2.3.1	Anāpatti—	2	
PA_bi-vb_np4:2.3.2	taññeva viññāpeti, aññañca viññāpeti,	2	
PA_bi-vb_np4:2.3.3	ānisaṁsaṁ dassetvā viññāpeti,	2	
PA_bi-vb_np4:2.3.4	ummattikāya,	2	
PA_bi-vb_np4:2.3.5	ādikammikāyāti.	2	
PA_bi-vb_np4:2.3.6	Catutthasikkhāpadaṁ niṭṭhitaṁ.	2	
