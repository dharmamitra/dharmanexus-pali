segmentnr	original	folio	analyzed
PA_ja_499:0.1	Jātaka	0	
PA_ja_499:0.2	Vīsatinipāta	0	
PA_ja_499:0.3	Mātaṅgavagga	0	
PA_ja_499:0.4	3. Sivijātaka	0	
PA_ja_499:1.1	“Dūre apassaṁ therova,	1	
PA_ja_499:1.2	cakkhuṁ yācitumāgato;	1	
PA_ja_499:1.3	Ekanettā bhavissāma,	1	
PA_ja_499:1.4	cakkhuṁ me dehi yācito”.	1	
PA_ja_499:2.1	“Kenānusiṭṭho idha māgatosi,	2	
PA_ja_499:2.2	Vanibbaka cakkhupathāni yācituṁ;	2	
PA_ja_499:2.3	Suduccajaṁ yācasi uttamaṅgaṁ,	2	
PA_ja_499:2.4	Yamāhu nettaṁ purisena duccajaṁ”.	2	
PA_ja_499:3.1	“Yamāhu devesu sujampatīti,	3	
PA_ja_499:3.2	Maghavāti naṁ āhu manussaloke;	3	
PA_ja_499:3.3	Tenānusiṭṭho idha māgatosmi,	3	
PA_ja_499:3.4	Vanibbako cakkhupathāni yācituṁ.	3	
PA_ja_499:4.1	Vanibbato mayha vaniṁ anuttaraṁ,	4	
PA_ja_499:4.2	Dadāhi te cakkhupathāni yācito;	4	
PA_ja_499:4.3	Dadāhi me cakkhupathaṁ anuttaraṁ,	4	
PA_ja_499:4.4	Yamāhu nettaṁ purisena duccajaṁ”.	4	
PA_ja_499:5.1	“Yena atthena āgacchi,	5	
PA_ja_499:5.2	yamatthamabhipatthayaṁ;	5	
PA_ja_499:5.3	Te te ijjhantu saṅkappā,	5	
PA_ja_499:5.4	labha cakkhūni brāhmaṇa.	5	
PA_ja_499:6.1	Ekaṁ te yācamānassa,	6	
PA_ja_499:6.2	Ubhayāni dadāmahaṁ;	6	
PA_ja_499:6.3	Sa cakkhumā gaccha janassa pekkhato,	6	
PA_ja_499:6.4	Yadicchase tvaṁ tadate samijjhatu”.	6	
PA_ja_499:7.1	“Mā no deva adā cakkhuṁ,	7	
PA_ja_499:7.2	mā no sabbe parākari;	7	
PA_ja_499:7.3	Dhanaṁ dehi mahārāja,	7	
PA_ja_499:7.4	muttā veḷuriyā bahū.	7	
PA_ja_499:8.1	Yutte deva rathe dehi,	8	
PA_ja_499:8.2	ājānīye calaṅkate;	8	
PA_ja_499:8.3	Nāge dehi mahārāja,	8	
PA_ja_499:8.4	hemakappanavāsase.	8	
PA_ja_499:9.1	Yathā taṁ sivayo sabbe,	9	
PA_ja_499:9.2	sayoggā sarathā sadā;	9	
PA_ja_499:9.3	Samantā parikireyyuṁ,	9	
PA_ja_499:9.4	evaṁ dehi rathesabha”.	9	
PA_ja_499:10.1	“Yo ve dassanti vatvāna,	10	
PA_ja_499:10.2	adāne kurute mano;	10	
PA_ja_499:10.3	Bhūmyaṁ so patitaṁ pāsaṁ,	10	
PA_ja_499:10.4	gīvāyaṁ paṭimuñcati.	10	
PA_ja_499:11.1	Yo ve dassanti vatvāna,	11	
PA_ja_499:11.2	adāne kurute mano;	11	
PA_ja_499:11.3	Pāpā pāpataro hoti,	11	
PA_ja_499:11.4	sampatto yamasādhanaṁ.	11	
PA_ja_499:12.1	Yañhi yāce tañhi dade,	12	
PA_ja_499:12.2	yaṁ na yāce na taṁ dade;	12	
PA_ja_499:12.3	Svāhaṁ tameva dassāmi,	12	
PA_ja_499:12.4	yaṁ maṁ yācati brāhmaṇo”.	12	
PA_ja_499:13.1	“Āyuṁ nu vaṇṇaṁ nu sukhaṁ balaṁ nu,	13	
PA_ja_499:13.2	Kiṁ patthayāno nu janinda desi;	13	
PA_ja_499:13.3	Kathañhi rājā sivinaṁ anuttaro,	13	
PA_ja_499:13.4	Cakkhūni dajjā paralokahetu”.	13	
PA_ja_499:14.1	“Na vāhametaṁ yasasā dadāmi,	14	
PA_ja_499:14.2	Na puttamicche na dhanaṁ na raṭṭhaṁ;	14	
PA_ja_499:14.3	Satañca dhammo carito purāṇo,	14	
PA_ja_499:14.4	Icceva dāne ramate mano mama”.	14	
PA_ja_499:15.1	“Sakhā ca mitto ca mamāsi sīvika,	15	
PA_ja_499:15.2	Susikkhito sādhu karohi me vaco;	15	
PA_ja_499:15.3	Uddharitvā cakkhūni mamaṁ jigīsato,	15	
PA_ja_499:15.4	Hatthesu ṭhapehi vanibbakassa”.	15	
PA_ja_499:16.1	Codito sivirājena,	16	
PA_ja_499:16.2	sīviko vacanaṅkaro;	16	
PA_ja_499:16.3	Rañño cakkhūnuddharitvā,	16	
PA_ja_499:16.4	brāhmaṇassūpanāmayi;	16	
PA_ja_499:16.5	Sacakkhu brāhmaṇo āsi,	16	
PA_ja_499:16.6	andho rājā upāvisi.	16	
PA_ja_499:17.1	Tato so katipāhassa,	17	
PA_ja_499:17.2	uparūḷhesu cakkhusu;	17	
PA_ja_499:17.3	Sūtaṁ āmantayī rājā,	17	
PA_ja_499:17.4	sivīnaṁ raṭṭhavaḍḍhano.	17	
PA_ja_499:18.1	“Yojehi sārathi yānaṁ,	18	
PA_ja_499:18.2	yuttañca paṭivedaya;	18	
PA_ja_499:18.3	Uyyānabhūmiṁ gacchāma,	18	
PA_ja_499:18.4	pokkharañño vanāni ca”.	18	
PA_ja_499:19.1	So ca pokkharaṇītīre,	19	
PA_ja_499:19.2	pallaṅkena upāvisi;	19	
PA_ja_499:19.3	Tassa sakko pāturahu,	19	
PA_ja_499:19.4	devarājā sujampati.	19	
PA_ja_499:20.1	“Sakkohamasmi devindo,	20	
PA_ja_499:20.2	āgatosmi tavantike;	20	
PA_ja_499:20.3	Varaṁ varassu rājīsi,	20	
PA_ja_499:20.4	yaṁ kiñci manasicchasi”.	20	
PA_ja_499:21.1	“Pahūtaṁ me dhanaṁ sakka,	21	
PA_ja_499:21.2	balaṁ koso canappako;	21	
PA_ja_499:21.3	Andhassa me sato dāni,	21	
PA_ja_499:21.4	maraṇaññeva ruccati”.	21	
PA_ja_499:22.1	“Yāni saccāni dvipadinda,	22	
PA_ja_499:22.2	tāni bhāsassu khattiya;	22	
PA_ja_499:22.3	Saccaṁ te bhaṇamānassa,	22	
PA_ja_499:22.4	puna cakkhu bhavissati”.	22	
PA_ja_499:23.1	“Ye maṁ yācitumāyanti,	23	
PA_ja_499:23.2	nānāgottā vanibbakā;	23	
PA_ja_499:23.3	Yopi maṁ yācate tattha,	23	
PA_ja_499:23.4	sopi me manaso piyo;	23	
PA_ja_499:23.5	Etena saccavajjena,	23	
PA_ja_499:23.6	cakkhu me upapajjatha.	23	
PA_ja_499:24.1	Yaṁ maṁ so yācituṁ āgā,	24	
PA_ja_499:24.2	dehi cakkhunti brāhmaṇo;	24	
PA_ja_499:24.3	Tassa cakkhūni pādāsiṁ,	24	
PA_ja_499:24.4	brāhmaṇassa vanibbato.	24	
PA_ja_499:25.1	Bhiyyo maṁ āvisī pīti,	25	
PA_ja_499:25.2	somanassañcanappakaṁ;	25	
PA_ja_499:25.3	Etena saccavajjena,	25	
PA_ja_499:25.4	dutiyaṁ me upapajjatha”.	25	
PA_ja_499:26.1	“Dhammena bhāsitā gāthā,	26	
PA_ja_499:26.2	sivīnaṁ raṭṭhavaḍḍhana;	26	
PA_ja_499:26.3	Etāni tava nettāni,	26	
PA_ja_499:26.4	dibbāni paṭidissare.	26	
PA_ja_499:27.1	Tirokuṭṭaṁ tiroselaṁ,	27	
PA_ja_499:27.2	samatiggayha pabbataṁ;	27	
PA_ja_499:27.3	Samantā yojanasataṁ,	27	
PA_ja_499:27.4	dassanaṁ anubhontu te”.	27	
PA_ja_499:28.1	“Ko nīdha vittaṁ na dadeyya yācito,	28	
PA_ja_499:28.2	Api visiṭṭhaṁ supiyampi attano;	28	
PA_ja_499:28.3	Tadiṅgha sabbe sivayo samāgatā,	28	
PA_ja_499:28.4	Dibbāni nettāni mamajja passatha.	28	
PA_ja_499:29.1	Tirokuṭṭaṁ tiroselaṁ,	29	
PA_ja_499:29.2	samatiggayha pabbataṁ;	29	
PA_ja_499:29.3	Samantā yojanasataṁ,	29	
PA_ja_499:29.4	dassanaṁ anubhonti me.	29	
PA_ja_499:30.1	Na cāgamattā paramatthi kiñci,	30	
PA_ja_499:30.2	Maccānaṁ idha jīvite;	30	
PA_ja_499:30.3	Datvāna mānusaṁ cakkhuṁ,	30	
PA_ja_499:30.4	Laddhaṁ me cakkhuṁ amānusaṁ.	30	
PA_ja_499:31.1	Etampi disvā sivayo,	31	
PA_ja_499:31.2	Detha dānāni bhuñjatha;	31	
PA_ja_499:31.3	Datvā ca bhutvā ca yathānubhāvaṁ,	31	
PA_ja_499:31.4	Aninditā saggamupetha ṭhānan”ti.	31	
PA_ja_499:32.1	Sivijātakaṁ tatiyaṁ.	32	
