segmentnr	original	folio	analyzed
PA_cnd_22:0.1	Cūḷaniddesa	0	
PA_cnd_22:0.2	Pārāyanavagganiddesa	0	
PA_cnd_22:0.3	18. Pārāyanānugītigāthāniddesa	0	
PA_cnd_22:1.1	Pārāyanamanugāyissaṁ,	1	
PA_cnd_22:1.2	(iccāyasmā piṅgiyo)	1	
PA_cnd_22:1.3	Yathāddakkhi tathākkhāsi;	1	
PA_cnd_22:1.4	Vimalo bhūrimedhaso,	1	
PA_cnd_22:1.5	Nikkāmo nibbano nāgo;	1	
PA_cnd_22:1.6	Kissa hetu musā bhaṇe.	1	
PA_cnd_22:2.1	Pārāyanamanugāyissanti gītamanugāyissaṁ kathitamanukathayissaṁ bhaṇitamanubhaṇissaṁ lapitamanulapissaṁ bhāsitamanubhāsissanti—	2	
PA_cnd_22:2.2	pārāyanamanugāyissaṁ.	2	
PA_cnd_22:2.3	Iccāyasmā piṅgiyoti.	2	
PA_cnd_22:2.4	Iccāti padasandhi …pe… padānupubbatāpetaṁ—	2	
PA_cnd_22:2.5	iccāti.	2	
PA_cnd_22:2.6	Āyasmāti piyavacanaṁ garuvacanaṁ sagāravasappatissādhivacanametaṁ—	2	
PA_cnd_22:2.7	āyasmāti.	2	
PA_cnd_22:2.8	Piṅgiyoti tassa therassa nāmaṁ saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpoti—	2	
PA_cnd_22:2.9	iccāyasmā piṅgiyo.	2	
PA_cnd_22:3.1	Yathāddakkhi tathākkhāsīti yathā addakkhi tathā akkhāsi ācikkhi desesi paññapesi paṭṭhapesi vivari vibhaji uttānīakāsi pakāsesi.	3	
PA_cnd_22:3.2	“Sabbe saṅkhārā aniccā”ti yathā addakkhi tathā akkhāsi ācikkhi desesi paññapesi paṭṭhapesi vivari vibhaji uttānīakāsi pakāsesi.	3	
PA_cnd_22:3.3	“Sabbe saṅkhārā dukkhā”ti …pe…	3	
PA_cnd_22:3.4	“sabbe dhammā anattā”ti …	3	
PA_cnd_22:3.5	“yaṁ kiñci samudayadhammaṁ sabbaṁ taṁ nirodhadhamman”ti yathā addakkhi tathā akkhāsi ācikkhi desesi paññapesi paṭṭhapesi vivari vibhaji uttānīakāsi pakāsesīti—	3	
PA_cnd_22:3.6	yathāddakkhi tathākkhāsi.	3	
PA_cnd_22:4.1	Vimalo bhūrimedhasoti.	4	
PA_cnd_22:4.2	Vimaloti rāgo malaṁ, doso malaṁ, moho malaṁ, kodho …	4	
PA_cnd_22:4.3	upanāho …pe… sabbākusalābhisaṅkhārā malā.	4	
PA_cnd_22:4.4	Te malā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.	4	
PA_cnd_22:4.5	Amalo buddho vimalo nimmalo malāpagato malavippahīno malavimutto sabbamalavītivatto.	4	
PA_cnd_22:4.6	Bhūri vuccati pathavī.	4	
PA_cnd_22:4.7	Bhagavā tāya pathavisamāya paññāya vipulāya vitthatāya samannāgato.	4	
PA_cnd_22:4.8	Medhā vuccati paññā.	4	
PA_cnd_22:4.9	Yā paññā pajānanā …pe… amoho dhammavicayo sammādiṭṭhi.	4	
PA_cnd_22:4.10	Bhagavā imāya medhāya paññāya upeto samupeto upāgato samupāgato upapanno samupapanno samannāgato, tasmā buddho sumedhasoti—	4	
PA_cnd_22:4.11	vimalo bhūrimedhaso.	4	
PA_cnd_22:5.1	Nikkāmo nibbano nāgoti.	5	
PA_cnd_22:5.2	Kāmāti uddānato dve kāmā—	5	
PA_cnd_22:5.3	vatthukāmā ca kilesakāmā ca …pe…	5	
PA_cnd_22:5.4	ime vuccanti vatthukāmā …pe…	5	
PA_cnd_22:5.5	ime vuccanti kilesakāmā.	5	
PA_cnd_22:5.6	Buddhassa bhagavato vatthukāmā pariññātā kilesakāmā pahīnā vatthukāmānaṁ pariññātattā kilesakāmānaṁ pahīnattā.	5	
PA_cnd_22:5.7	Bhagavā na kāme kāmeti na kāme icchati na kāme pattheti na kāme piheti na kāme abhijappati.	5	
PA_cnd_22:5.8	Ye kāme kāmenti kāme icchanti kāme patthenti kāme pihenti kāme abhijappanti te kāmakāmino rāgarāgino saññasaññino.	5	
PA_cnd_22:5.9	Bhagavā na kāme kāmeti na kāme icchati na kāme pattheti na kāme piheti na kāme abhijappati.	5	
PA_cnd_22:5.10_0	Tasmā buddho akāmo nikkāmo cattakāmo vantakāmo muttakāmo pahīnakāmo paṭinissaṭṭhakāmo	5	
PA_cnd_22:5.10_1	vītarāgo vigatarāgo cattarāgo vantarāgo muttarāgo pahīnarāgo paṭinissaṭṭharāgo nicchāto	5	
PA_cnd_22:5.10_2	nibbuto sītibhūto sukhappaṭisaṁvedī brahmabhūtena attanā viharatīti—	5	
PA_cnd_22:5.11	nikkāmo.	5	
PA_cnd_22:6.1	Nibbanoti rāgo vanaṁ, doso vanaṁ, moho vanaṁ, kodho vanaṁ, upanāho vanaṁ …pe…	6	
PA_cnd_22:6.2	sabbākusalābhisaṅkhārā vanā.	6	
PA_cnd_22:6.3	Te vanā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.	6	
PA_cnd_22:6.4	Tasmā buddho avano vivano nibbano vanāpagato vanavippahīno vanavimutto sabbavanavītivattoti—	6	
PA_cnd_22:6.5	nibbano.	6	
PA_cnd_22:6.6	Nāgoti nāgo;	6	
PA_cnd_22:6.7	bhagavā āguṁ na karotīti nāgo, na gacchatīti nāgo, na āgacchatīti nāgo …pe… evaṁ bhagavā na āgacchatīti nāgoti—	6	
PA_cnd_22:6.8	nikkāmo nibbano nāgo.	6	
PA_cnd_22:7.1	Kissa hetu musā bhaṇeti.	7	
PA_cnd_22:7.2	Kissa hetūti kissa hetu kiṁhetu kiṅkāraṇā kiṁnidānā kiṁpaccayāti—	7	
PA_cnd_22:7.3	kissa hetu.	7	
PA_cnd_22:7.4	Musā bhaṇeti musā bhaṇeyya katheyya dīpeyya vohareyya;	7	
PA_cnd_22:7.5	musā bhaṇeti mosavajjaṁ bhaṇeyya, musāvādaṁ bhaṇeyya, anariyavādaṁ bhaṇeyya.	7	
PA_cnd_22:7.6	Idhekacco sabhaggato vā parisaggato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho—	7	
PA_cnd_22:7.7	“ehambho purisa, yaṁ jānāsi taṁ vadehī”ti,	7	
PA_cnd_22:7.8	so ajānaṁ vā āha—“jānāmī”ti,	7	
PA_cnd_22:7.9	jānaṁ vā āha—“na jānāmī”ti,	7	
PA_cnd_22:7.10	apassaṁ vā āha—“passāmī”ti,	7	
PA_cnd_22:7.11	passaṁ vā āha—“na passāmī”ti.	7	
PA_cnd_22:7.12	Iti attahetu vā parahetu vā āmisakiñcikkhahetu vā sampajānamusā bhāsati, idaṁ vuccati mosavajjaṁ.	7	
PA_cnd_22:8.1	Api ca tīhākārehi musāvādo hoti.	8	
PA_cnd_22:8.2	Pubbevassa hoti—	8	
PA_cnd_22:8.3	“musā bhaṇissan”ti, bhaṇantassa hoti—	8	
PA_cnd_22:8.4	“musā bhaṇāmī”ti, bhaṇitassa hoti—	8	
PA_cnd_22:8.5	“musā mayā bhaṇitan”ti—	8	
PA_cnd_22:8.6	imehi tīhākārehi musāvādo hoti.	8	
PA_cnd_22:8.7	Api ca catūhākārehi musāvādo hoti.	8	
PA_cnd_22:8.8	Pubbevassa hoti—	8	
PA_cnd_22:8.9	“musā bhaṇissan”ti, bhaṇantassa hoti—	8	
PA_cnd_22:8.10	“musā bhaṇāmī”ti, bhaṇitassa hoti—	8	
PA_cnd_22:8.11	“musā mayā bhaṇitan”ti, vinidhāya diṭṭhiṁ—	8	
PA_cnd_22:8.12	imehi catūhākārehi musāvādo hoti.	8	
PA_cnd_22:8.13	Api ca pañcahākārehi …pe…	8	
PA_cnd_22:8.14	chahākārehi …	8	
PA_cnd_22:8.15	sattahākārehi …	8	
PA_cnd_22:8.16	aṭṭhahākārehi musāvādo hoti.	8	
PA_cnd_22:8.17	Pubbevassa hoti—	8	
PA_cnd_22:8.18	“musā bhaṇissan”ti, bhaṇantassa hoti—	8	
PA_cnd_22:8.19	“musā bhaṇāmī”ti, bhaṇitassa hoti—	8	
PA_cnd_22:8.20	“musā mayā bhaṇitan”ti, vinidhāya diṭṭhiṁ, vinidhāya khantiṁ, vinidhāya ruciṁ, vinidhāya saññaṁ, vinidhāya bhāvaṁ—	8	
PA_cnd_22:8.21	imehi aṭṭhahākārehi musāvādo hoti mosavajjaṁ.	8	
PA_cnd_22:8.22	Kissa hetu musā bhaṇeyya katheyya dīpeyya vohareyyāti—	8	
PA_cnd_22:8.23	kissa hetu musā bhaṇe.	8	
PA_cnd_22:8.24	Tenāha thero piṅgiyo—	8	
PA_cnd_22:9.1	“Pārāyanamanugāyissaṁ,	9	
PA_cnd_22:9.2	(iccāyasmā piṅgiyo)	9	
PA_cnd_22:9.3	Yathāddakkhi tathākkhāsi;	9	
PA_cnd_22:9.4	Vimalo bhūrimedhaso,	9	
PA_cnd_22:9.5	Nikkāmo nibbano nāgo;	9	
PA_cnd_22:9.6	Kissa hetu musā bhaṇe”ti.	9	
PA_cnd_22:10.1	Pahīnamalamohassa,	10	
PA_cnd_22:10.2	mānamakkhappahāyino;	10	
PA_cnd_22:10.3	Handāhaṁ kittayissāmi,	10	
PA_cnd_22:10.4	giraṁ vaṇṇūpasañhitaṁ.	10	
PA_cnd_22:11.1	Pahīnamalamohassāti.	11	
PA_cnd_22:11.2	Malanti rāgo malaṁ, doso malaṁ, moho malaṁ, māno malaṁ, diṭṭhi malaṁ, kileso malaṁ, sabbaduccaritaṁ malaṁ, sabbabhavagāmikammaṁ malaṁ.	11	
PA_cnd_22:12.1	Mohoti yaṁ dukkhe aññāṇaṁ …pe… avijjālaṅgī moho akusalamūlaṁ.	12	
PA_cnd_22:12.2	Ayaṁ vuccati moho.	12	
PA_cnd_22:12.3	Malañca moho ca buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.	12	
PA_cnd_22:12.4	Tasmā buddho pahīnamalamohoti—	12	
PA_cnd_22:12.5	pahīnamalamohassa.	12	
PA_cnd_22:13.1	Mānamakkhappahāyinoti.	13	
PA_cnd_22:13.2	Mānoti ekavidhena māno—	13	
PA_cnd_22:13.3	yā cittassa unnati.	13	
PA_cnd_22:13.4	Duvidhena māno—	13	
PA_cnd_22:13.5	attukkaṁsanamāno,	13	
PA_cnd_22:13.6	paravambhanamāno.	13	
PA_cnd_22:13.7	Tividhena māno—	13	
PA_cnd_22:13.8	seyyohamasmīti māno,	13	
PA_cnd_22:13.9	sadisohamasmīti māno,	13	
PA_cnd_22:13.10	hīnohamasmīti māno.	13	
PA_cnd_22:13.11	Catubbidhena māno—	13	
PA_cnd_22:13.12	lābhena mānaṁ janeti,	13	
PA_cnd_22:13.13	yasena mānaṁ janeti,	13	
PA_cnd_22:13.14	pasaṁsāya mānaṁ janeti,	13	
PA_cnd_22:13.15	sukhena mānaṁ janeti.	13	
PA_cnd_22:13.16	Pañcavidhena māno—	13	
PA_cnd_22:13.17	lābhimhi manāpikānaṁ rūpānanti mānaṁ janeti,	13	
PA_cnd_22:13.18	lābhimhi manāpikānaṁ saddānaṁ …pe…	13	
PA_cnd_22:13.19	gandhānaṁ …	13	
PA_cnd_22:13.20	rasānaṁ …	13	
PA_cnd_22:13.21	phoṭṭhabbānanti mānaṁ janeti.	13	
PA_cnd_22:13.22	Chabbidhena māno—	13	
PA_cnd_22:13.23	cakkhusampadāya mānaṁ janeti,	13	
PA_cnd_22:13.24	sotasampadāya …pe…	13	
PA_cnd_22:13.25	ghānasampadāya …	13	
PA_cnd_22:13.26	jivhāsampadāya …	13	
PA_cnd_22:13.27	kāyasampadāya …	13	
PA_cnd_22:13.28	manosampadāya mānaṁ janeti.	13	
PA_cnd_22:13.29	Sattavidhena māno—	13	
PA_cnd_22:13.30	māno,	13	
PA_cnd_22:13.31	atimāno,	13	
PA_cnd_22:13.32	mānātimāno,	13	
PA_cnd_22:13.33	omāno,	13	
PA_cnd_22:13.34	avamāno,	13	
PA_cnd_22:13.35	asmimāno,	13	
PA_cnd_22:13.36	micchāmāno.	13	
PA_cnd_22:13.37	Aṭṭhavidhena māno—	13	
PA_cnd_22:13.38	lābhena mānaṁ janeti,	13	
PA_cnd_22:13.39	alābhena omānaṁ janeti,	13	
PA_cnd_22:13.40	yasena mānaṁ janeti,	13	
PA_cnd_22:13.41	ayasena omānaṁ janeti,	13	
PA_cnd_22:13.42	pasaṁsāya mānaṁ janeti,	13	
PA_cnd_22:13.43	nindāya omānaṁ janeti,	13	
PA_cnd_22:13.44	sukhena mānaṁ janeti,	13	
PA_cnd_22:13.45	dukkhena omānaṁ janeti.	13	
PA_cnd_22:13.46	Navavidhena māno—	13	
PA_cnd_22:13.47	seyyassa seyyohamasmīti māno,	13	
PA_cnd_22:13.48	seyyassa sadisohamasmīti māno,	13	
PA_cnd_22:13.49	seyyassa hīnohamasmīti māno,	13	
PA_cnd_22:13.50	sadisassa seyyohamasmīti māno,	13	
PA_cnd_22:13.51	sadisassa sadisohamasmīti māno,	13	
PA_cnd_22:13.52	sadisassa hīnohamasmīti māno,	13	
PA_cnd_22:13.53	hīnassa seyyohamasmīti māno,	13	
PA_cnd_22:13.54	hīnassa sadisohamasmīti māno,	13	
PA_cnd_22:13.55	hīnassa hīnohamasmīti māno.	13	
PA_cnd_22:13.56	Dasavidhena māno—	13	
PA_cnd_22:13.57_0	idhekacco mānaṁ janeti jātiyā vā gottena vā kolaputtiyena vā vaṇṇapokkharatāya vā	13	
PA_cnd_22:13.57_1	dhanena vā ajjhenena vā kammāyatanena vā sippāyatanena vā vijjāṭṭhānena vā sutena	13	
PA_cnd_22:13.57_2	vā paṭibhānena vā aññataraññatarena vā vatthunā.	13	
PA_cnd_22:13.58	Yo evarūpo māno maññanā maññitattaṁ unnati unnamo dhajo sampaggāho ketukamyatā cittassa—	13	
PA_cnd_22:13.59	ayaṁ vuccati māno.	13	
PA_cnd_22:14.1	Makkhoti yo makkho makkhāyanā makkhāyitattaṁ niṭṭhuriyaṁ niṭṭhuriyakammaṁ—	14	
PA_cnd_22:14.2	ayaṁ vuccati makkho.	14	
PA_cnd_22:14.3	Buddhassa bhagavato māno ca makkho ca pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.	14	
PA_cnd_22:14.4	Tasmā buddho mānamakkhappahāyīti—	14	
PA_cnd_22:14.5	mānamakkhappahāyino.	14	
PA_cnd_22:15.1	Handāhaṁ kittayissāmi giraṁ vaṇṇūpasañhitanti.	15	
PA_cnd_22:15.2	Handāhanti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ—	15	
PA_cnd_22:15.3	handāhanti.	15	
PA_cnd_22:15.4_0	Kittayissāmi giraṁ vaṇṇūpasañhitanti vaṇṇena upetaṁ samupetaṁ upāgataṁ samupāgataṁ	15	
PA_cnd_22:15.4_1	upapannaṁ samupapannaṁ samannāgataṁ vācaṁ giraṁ byappathaṁ udīraṇaṁ kittayissāmi	15	
PA_cnd_22:15.4_2	desessāmi paññapessāmi paṭṭhapessāmi vivarissāmi vibhajissāmi uttānīkarissāmi pakāsessāmīti—	15	
PA_cnd_22:15.5	handāhaṁ kittayissāmi giraṁ vaṇṇūpasañhitaṁ.	15	
PA_cnd_22:15.6	Tenāha thero piṅgiyo—	15	
PA_cnd_22:16.1	“Pahīnamalamohassa,	16	
PA_cnd_22:16.2	mānamakkhappahāyino;	16	
PA_cnd_22:16.3	Handāhaṁ kittayissāmi,	16	
PA_cnd_22:16.4	giraṁ vaṇṇūpasañhitan”ti.	16	
PA_cnd_22:17.1	Tamonudo buddho samantacakkhu,	17	
PA_cnd_22:17.2	Lokantagū sabbabhavātivatto;	17	
PA_cnd_22:17.3	Anāsavo sabbadukkhappahīno,	17	
PA_cnd_22:17.4	Saccavhayo brahme upāsito me.	17	
PA_cnd_22:18.1	Tamonudo buddho samantacakkhūti.	18	
PA_cnd_22:18.2_0	Tamonudoti rāgatamaṁ dosatamaṁ mohatamaṁ mānatamaṁ diṭṭhitamaṁ kilesatamaṁ duccaritatamaṁ	18	
PA_cnd_22:18.2_1	andhakaraṇaṁ aññāṇakaraṇaṁ paññānirodhikaṁ vighātapakkhikaṁ anibbānasaṁvattanikaṁ	18	
PA_cnd_22:18.2_2	nudi panudi pajahi vinodesi byantīakāsi anabhāvaṁ gamesi.	18	
PA_cnd_22:18.3	Buddhoti yo so bhagavā …pe… sacchikā paññatti;	18	
PA_cnd_22:18.4	yadidaṁ buddhoti.	18	
PA_cnd_22:18.5	Samantacakkhu vuccati sabbaññutañāṇaṁ …pe…	18	
PA_cnd_22:18.6	tathāgato tena samantacakkhūti—	18	
PA_cnd_22:18.7	tamonudo buddho samantacakkhu.	18	
PA_cnd_22:19.1	Lokantagū sabbabhavātivattoti.	19	
PA_cnd_22:19.2	Lokoti eko loko—	19	
PA_cnd_22:19.3	bhavaloko.	19	
PA_cnd_22:19.4	Dve lokā—	19	
PA_cnd_22:19.5	bhavaloko ca sambhavaloko ca;	19	
PA_cnd_22:19.6	sampattibhavaloko ca sampattisambhavaloko ca;	19	
PA_cnd_22:19.7	vipattibhavaloko ca vipattisambhavaloko ca.	19	
PA_cnd_22:19.8	Tayo lokā—	19	
PA_cnd_22:19.9	tisso vedanā.	19	
PA_cnd_22:19.10	Cattāro lokā—	19	
PA_cnd_22:19.11	cattāro āhārā.	19	
PA_cnd_22:19.12	Pañca lokā—	19	
PA_cnd_22:19.13	pañcupādānakkhandhā.	19	
PA_cnd_22:19.14	Cha lokā—	19	
PA_cnd_22:19.15	cha ajjhattikāni āyatanāni.	19	
PA_cnd_22:19.16	Satta lokā—	19	
PA_cnd_22:19.17	sattaviññāṇaṭṭhitiyo.	19	
PA_cnd_22:19.18	Aṭṭha lokā—	19	
PA_cnd_22:19.19	aṭṭha lokadhammā.	19	
PA_cnd_22:19.20	Nava lokā—	19	
PA_cnd_22:19.21	nava sattāvāsā.	19	
PA_cnd_22:19.22	Dasa lokā—	19	
PA_cnd_22:19.23	dasa āyatanāni.	19	
PA_cnd_22:19.24	Dvādasa lokā—	19	
PA_cnd_22:19.25	dvādasāyatanāni.	19	
PA_cnd_22:19.26	Aṭṭhārasa lokā—	19	
PA_cnd_22:19.27	aṭṭhārasa dhātuyo.	19	
PA_cnd_22:19.28	Lokantagūti bhagavā lokassa antagato antappatto koṭigato koṭippatto … nibbānagato nibbānappatto.	19	
PA_cnd_22:19.29	So vutthavāso ciṇṇacaraṇo … jātimaraṇasaṁsāro natthi tassa punabbhavoti—	19	
PA_cnd_22:19.30	lokantagū.	19	
PA_cnd_22:20.1	Sabbabhavātivattoti.	20	
PA_cnd_22:20.2	Bhavāti dve bhavā—	20	
PA_cnd_22:20.3	kammabhavo ca paṭisandhiko ca punabbhavo.	20	
PA_cnd_22:20.4	Katamo kammabhavo?	20	
PA_cnd_22:20.5	Puññābhisaṅkhāro apuññābhisaṅkhāro āneñjābhisaṅkhāro—	20	
PA_cnd_22:20.6	ayaṁ kammabhavo.	20	
PA_cnd_22:20.7	Katamo paṭisandhiko punabbhavo?	20	
PA_cnd_22:20.8	Paṭisandhikā rūpā vedanā saññā saṅkhārā viññāṇaṁ—	20	
PA_cnd_22:20.9	ayaṁ paṭisandhiko punabbhavo.	20	
PA_cnd_22:20.10	Bhagavā kammabhavañca paṭisandhikañca punabbhavaṁ ativatto atikkanto vītivattoti—	20	
PA_cnd_22:20.11	lokantagū sabbabhavātivatto.	20	
PA_cnd_22:21.1	Anāsavo sabbadukkhappahīnoti.	21	
PA_cnd_22:21.2	Anāsavoti cattāro āsavā—	21	
PA_cnd_22:21.3	kāmāsavo, bhavāsavo, diṭṭhāsavo, avijjāsavo.	21	
PA_cnd_22:21.4	Te āsavā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.	21	
PA_cnd_22:21.5	Tasmā buddho anāsavo.	21	
PA_cnd_22:21.6	Sabbadukkhappahīnoti sabbaṁ tassa paṭisandhikaṁ jātidukkhaṁ jarādukkhaṁ byādhidukkhaṁ maraṇadukkhaṁ sokaparidevadukkhadomanassupāyāsadukkhaṁ …pe…	21	
PA_cnd_22:21.7	diṭṭhibyasanadukkhaṁ pahīnaṁ samucchinnaṁ vūpasantaṁ paṭippassaddhaṁ abhabbuppattikaṁ ñāṇagginā daḍḍhaṁ.	21	
PA_cnd_22:21.8	Tasmā buddho sabbadukkhappahīnoti—	21	
PA_cnd_22:21.9	anāsavo sabbadukkhappahīno.	21	
PA_cnd_22:22.1	Saccavhayo brahme upāsito meti.	22	
PA_cnd_22:22.2	Saccavhayoti saccavhayo sadisanāmo sadisavhayo saccasadisavhayo.	22	
PA_cnd_22:22.3	Vipassī bhagavā, sikhī bhagavā, vessabhū bhagavā, kakusandho bhagavā, koṇāgamano bhagavā, kassapo bhagavā.	22	
PA_cnd_22:22.4	Te buddhā bhagavanto sadisanāmā sadisavhayā.	22	
PA_cnd_22:22.5	Bhagavāpi sakyamuni tesaṁ buddhānaṁ bhagavantānaṁ sadisanāmo sadisavhayoti—	22	
PA_cnd_22:22.6	tasmā buddho saccavhayo.	22	
PA_cnd_22:23.1	Brahme upāsito meti so mayā bhagavā āsito upāsito payirupāsito paripucchito paripañhitoti—	23	
PA_cnd_22:23.2	saccavhayo brahme upāsito me.	23	
PA_cnd_22:23.3	Tenāha thero piṅgiyo—	23	
PA_cnd_22:24.1	“Tamonudo buddho samantacakkhu,	24	
PA_cnd_22:24.2	Lokantagū sabbabhavātivatto;	24	
PA_cnd_22:24.3	Anāsavo sabbadukkhappahīno,	24	
PA_cnd_22:24.4	Saccavhayo brahme upāsito me”ti.	24	
PA_cnd_22:25.1	Dijo yathā kubbanakaṁ pahāya,	25	
PA_cnd_22:25.2	Bahupphalaṁ kānanamāvaseyya;	25	
PA_cnd_22:25.3	Evamahaṁ appadasse pahāya,	25	
PA_cnd_22:25.4	Mahodadhiṁ haṁsoriva ajjhapatto.	25	
PA_cnd_22:26.1	Dijo yathā kubbanakaṁ pahāya, bahupphalaṁ kānanamāvaseyyāti.	26	
PA_cnd_22:26.2	Dijo vuccati pakkhī.	26	
PA_cnd_22:26.3	Kiṅkāraṇā dijo vuccati pakkhī?	26	
PA_cnd_22:26.4	Dvikkhattuṁ jāyatīti dijo, mātukucchimhā ca aṇḍakosamhā ca.	26	
PA_cnd_22:26.5	Taṅkāraṇā dijo vuccati pakkhīti—	26	
PA_cnd_22:26.6	dijo.	26	
PA_cnd_22:26.7_0	Yathā kubbanakaṁ pahāyāti yathā dijo kubbanakaṁ parittavanakaṁ appaphalaṁ appabhakkhaṁ	26	
PA_cnd_22:26.7_1	appodakaṁ pahāya jahitvā atikkamitvā samatikkamitvā vītivattetvā aññaṁ bahupphalaṁ	26	
PA_cnd_22:26.7_2	bahubhakkhaṁ bahūdakaṁ mahantaṁ kānanaṁ vanasaṇḍaṁ adhigaccheyya vindeyya paṭilabheyya,	26	
PA_cnd_22:26.7_3	tasmiñca vanasaṇḍe vāsaṁ kappeyyāti—	26	
PA_cnd_22:26.8	dijo yathā kubbanakaṁ pahāya bahupphalaṁ kānanaṁ āvaseyya.	26	
PA_cnd_22:27.1	Evamahaṁ appadasse pahāya, mahodadhiṁ haṁsoriva ajjhapattoti.	27	
PA_cnd_22:27.2	Evanti opammasampaṭipādanaṁ.	27	
PA_cnd_22:27.3	Appadasse pahāyāti yo ca bāvarī brāhmaṇo ye caññe tassa ācariyā buddhaṁ bhagavantaṁ upādāya appadassā parittadassā thokadassā omakadassā lāmakadassā chatukkadassā vā.	27	
PA_cnd_22:27.4_0	Te appadasse parittadasse thokadasse omakadasse lāmakadasse chatukkadasse pahāya	27	
PA_cnd_22:27.4_1	pajahitvā atikkamitvā samatikkamitvā vītivattetvā buddhaṁ bhagavantaṁ appamāṇadassaṁ	27	
PA_cnd_22:27.4_2	aggadassaṁ seṭṭhadassaṁ viseṭṭhadassaṁ pāmokkhadassaṁ uttamadassaṁ pavaradassaṁ asamaṁ	27	
PA_cnd_22:27.4_3	asamasamaṁ appaṭisamaṁ appaṭibhāgaṁ appaṭipuggalaṁ devātidevaṁ narāsabhaṁ purisasīhaṁ	27	
PA_cnd_22:27.4_4	purisanāgaṁ purisājaññaṁ purisanisabhaṁ purisadhorayhaṁ dasabaladhāriṁ adhigacchiṁ vindiṁ paṭilabhiṁ.	27	
PA_cnd_22:27.5_0	Yathā ca haṁso mahantaṁ mānasakaṁ vā saraṁ anotattaṁ vā dahaṁ mahāsamuddaṁ vā akkhobhaṁ	27	
PA_cnd_22:27.5_1	amitodakaṁ jalarāsiṁ adhigaccheyya vindeyya paṭilabheyya, evameva buddhaṁ bhagavantaṁ	27	
PA_cnd_22:27.5_2	akkhobhaṁ amitatejaṁ pabhinnañāṇaṁ vivaṭacakkhuṁ paññāpabhedakusalaṁ adhigatapaṭisambhidaṁ	27	
PA_cnd_22:27.5_3	catuvesārajjappattaṁ suddhādhimuttaṁ setapaccattaṁ advayabhāṇiṁ tādiṁ tathāpaṭiññaṁ	27	
PA_cnd_22:27.5_4	aparittaṁ mahantaṁ gambhīraṁ appameyyaṁ duppariyogāhaṁ pahūtaratanaṁ sāgarasamaṁ	27	
PA_cnd_22:27.5_5	chaḷaṅgupekkhāya samannāgataṁ atulaṁ vipulaṁ appameyyaṁ, taṁ tādisaṁ pavadataṁ maggavādinaṁ	27	
PA_cnd_22:27.5_6	merumiva nagānaṁ garuḷamiva dijānaṁ sīhamiva migānaṁ udadhimiva aṇṇavānaṁ adhigacchiṁ,	27	
PA_cnd_22:27.5_7	taṁ satthāraṁ jinapavaraṁ mahesinti—	27	
PA_cnd_22:27.6	evamahaṁ appadasse pahāya mahodadhiṁ haṁsoriva ajjhapatto.	27	
PA_cnd_22:27.7	Tenāha thero piṅgiyo—	27	
PA_cnd_22:28.1	“Dijo yathā kubbanakaṁ pahāya,	28	
PA_cnd_22:28.2	Bahupphalaṁ kānanamāvaseyya;	28	
PA_cnd_22:28.3	Evamahaṁ appadasse pahāya,	28	
PA_cnd_22:28.4	Mahodadhiṁ haṁsoriva ajjhapatto”ti.	28	
PA_cnd_22:29.1	Yeme pubbe viyākaṁsu,	29	
PA_cnd_22:29.2	Huraṁ gotamasāsanā;	29	
PA_cnd_22:29.3	Iccāsi iti bhavissati,	29	
PA_cnd_22:29.4	Sabbaṁ taṁ itihītihaṁ;	29	
PA_cnd_22:29.5	Sabbaṁ taṁ takkavaḍḍhanaṁ.	29	
PA_cnd_22:30.1	Ye me pubbe viyākaṁsūti.	30	
PA_cnd_22:30.2_0	Yeti yo ca bāvarī brāhmaṇo ye caññe tassa ācariyā, te sakaṁ diṭṭhiṁ sakaṁ khantiṁ	30	
PA_cnd_22:30.2_1	sakaṁ ruciṁ sakaṁ laddhiṁ sakaṁ ajjhāsayaṁ sakaṁ adhippāyaṁ byākaṁsu ācikkhiṁsu desayiṁsu	30	
PA_cnd_22:30.2_2	paññapiṁsu paṭṭhapiṁsu vivariṁsu vibhajiṁsu uttānīakaṁsu pakāsesunti—	30	
PA_cnd_22:30.3	ye me pubbe viyākaṁsu.	30	
PA_cnd_22:31.1	Huraṁ gotamasāsanāti huraṁ gotamasāsanā, paraṁ gotamasāsanā, pure gotamasāsanā, paṭhamataraṁ gotamasāsanā buddhasāsanā jinasāsanā tathāgatasāsanā arahantasāsanāti—	31	
PA_cnd_22:31.2	huraṁ gotamasāsanā.	31	
PA_cnd_22:32.1	Iccāsi iti bhavissatīti evaṁ kira āsi, evaṁ kira bhavissatīti—	32	
PA_cnd_22:32.2	iccāsi iti bhavissati.	32	
PA_cnd_22:33.1_0	Sabbaṁ taṁ itihītihanti sabbaṁ taṁ itihītihaṁ itikirāya paramparāya piṭakasampadāya	33	
PA_cnd_22:33.1_1	takkahetu nayahetu ākāraparivitakkena diṭṭhinijjhānakkhantiyā na sāmaṁ sayamabhiññātaṁ	33	
PA_cnd_22:33.1_2	na attapaccakkhaṁ dhammaṁ yaṁ kathayiṁsūti—	33	
PA_cnd_22:33.2	sabbaṁ taṁ itihītihaṁ.	33	
PA_cnd_22:34.1_0	Sabbaṁ taṁ takkavaḍḍhananti sabbaṁ taṁ takkavaḍḍhanaṁ vitakkavaḍḍhanaṁ saṅkappavaḍḍhanaṁ	34	
PA_cnd_22:34.1_1	kāmavitakkavaḍḍhanaṁ byāpādavitakkavaḍḍhanaṁ vihiṁsāvitakkavaḍḍhanaṁ ñātivitakkavaḍḍhanaṁ	34	
PA_cnd_22:34.1_2	janapadavitakkavaḍḍhanaṁ amarāvitakkavaḍḍhanaṁ parānudayatāpaṭisaṁyuttavitakkavaḍḍhanaṁ	34	
PA_cnd_22:34.1_3	lābhasakkārasilokapaṭisaṁyuttavitakkavaḍḍhanaṁ anavaññattipaṭisaṁyuttavitakkavaḍḍhananti—	34	
PA_cnd_22:34.2	sabbaṁ taṁ takkavaḍḍhanaṁ.	34	
PA_cnd_22:34.3	Tenāha thero piṅgiyo—	34	
PA_cnd_22:35.1	“Yeme pubbe viyākaṁsu,	35	
PA_cnd_22:35.2	Huraṁ gotamasāsanā;	35	
PA_cnd_22:35.3	Iccāsi iti bhavissati,	35	
PA_cnd_22:35.4	Sabbaṁ taṁ itihītihaṁ;	35	
PA_cnd_22:35.5	Sabbaṁ taṁ takkavaḍḍhanan”ti.	35	
PA_cnd_22:36.1	Eko tamonudāsīno,	36	
PA_cnd_22:36.2	jutimā so pabhaṅkaro;	36	
PA_cnd_22:36.3	Gotamo bhūripaññāṇo,	36	
PA_cnd_22:36.4	gotamo bhūrimedhaso.	36	
PA_cnd_22:37.1	Eko tamonudāsīnoti.	37	
PA_cnd_22:37.2_0	Ekoti bhagavā pabbajjasaṅkhātena eko, adutiyaṭṭhena eko, taṇhāya pahānaṭṭhena eko,	37	
PA_cnd_22:37.2_1	ekantavītarāgoti eko, ekantavītadosoti eko, ekantavītamohoti eko, ekantanikkilesoti	37	
PA_cnd_22:37.2_2	eko, ekāyanamaggaṁ gatoti eko, eko anuttaraṁ sammāsambodhiṁ abhisambuddhoti eko.	37	
PA_cnd_22:38.1	Kathaṁ bhagavā pabbajjasaṅkhātena eko?	38	
PA_cnd_22:38.2_0	Bhagavā daharova samāno susu kāḷakeso bhadrena yobbanena samannāgato paṭhamena vayasā	38	
PA_cnd_22:38.2_1	akāmakānaṁ mātāpitūnaṁ assumukhānaṁ rodantānaṁ vilapantānaṁ ñātisaṅghaṁ sabbaṁ gharāvāsapalibodhaṁ	38	
PA_cnd_22:38.2_2	chinditvā puttadārapalibodhaṁ chinditvā ñātipalibodhaṁ chinditvā mittāmaccapalibodhaṁ	38	
PA_cnd_22:38.2_3	chinditvā sannidhipalibodhaṁ chinditvā kesamassuṁ ohāretvā kāsāyāni vatthāni acchādetvā	38	
PA_cnd_22:38.2_4	agārasmā anagāriyaṁ pabbajitvā akiñcanabhāvaṁ upagantvā eko carati viharati iriyati	38	
PA_cnd_22:38.2_5	vatteti pāleti yapeti yāpeti.	38	
PA_cnd_22:38.3	Evaṁ bhagavā pabbajjasaṅkhātena eko.	38	
PA_cnd_22:39.1	Kathaṁ bhagavā adutiyaṭṭhena eko?	39	
PA_cnd_22:39.2	Evaṁ pabbajito samāno eko araññavanapatthāni pantāni senāsanāni paṭisevati appasaddāni appanigghosāni vijanavātāni manussarāhasseyyakāni paṭisallānasāruppāni.	39	
PA_cnd_22:39.3_0	So eko gacchati, eko tiṭṭhati, eko nisīdati, eko seyyaṁ kappeti, eko gāmaṁ piṇḍāya	39	
PA_cnd_22:39.3_1	pavisati, eko abhikkamati, eko paṭikkamati, eko raho nisīdati, eko caṅkamaṁ adhiṭṭhāti,	39	
PA_cnd_22:39.3_2	eko carati viharati iriyati vatteti pāleti yapeti yāpeti.	39	
PA_cnd_22:39.4	Evaṁ bhagavā adutiyaṭṭhena eko.	39	
PA_cnd_22:40.1	Kathaṁ bhagavā taṇhāya pahānaṭṭhena eko?	40	
PA_cnd_22:40.2_0	So evaṁ eko adutiyo appamatto ātāpī pahitatto viharanto najjā nerañjarāya tīre bodhirukkhamūle	40	
PA_cnd_22:40.2_1	mahāpadhānaṁ padahanto māraṁ sasenaṁ kaṇhaṁ namuciṁ pamattabandhuṁ vidhamitvā taṇhājāliniṁ	40	
PA_cnd_22:40.2_2	visaṭaṁ visattikaṁ pajahi vinodesi byantīakāsi anabhāvaṁ gamesi.	40	
PA_cnd_22:41.1	“Taṇhādutiyo puriso,	41	
PA_cnd_22:41.2	dīghamaddhāna saṁsaraṁ;	41	
PA_cnd_22:41.3	Itthabhāvaññathābhāvaṁ,	41	
PA_cnd_22:41.4	saṁsāraṁ nātivattati.	41	
PA_cnd_22:42.1	Etamādīnavaṁ ñatvā,	42	
PA_cnd_22:42.2	Taṇhaṁ dukkhassa sambhavaṁ;	42	
PA_cnd_22:42.3	Vītataṇho anādāno,	42	
PA_cnd_22:42.4	Sato bhikkhu paribbaje”ti.	42	
PA_cnd_22:43.1	Evaṁ bhagavā taṇhāya pahānaṭṭhena eko.	43	
PA_cnd_22:44.1	Kathaṁ bhagavā ekantavītarāgoti eko?	44	
PA_cnd_22:44.2	Rāgassa pahīnattā ekantavītarāgoti eko, dosassa pahīnattā ekantavītadosoti eko, mohassa pahīnattā ekantavītamohoti eko, kilesānaṁ pahīnattā ekantanikkilesoti eko.	44	
PA_cnd_22:45.1	Kathaṁ bhagavā ekāyanamaggaṁ gatoti eko?	45	
PA_cnd_22:45.2	Ekāyanamaggo vuccati cattāro satipaṭṭhānā …pe…	45	
PA_cnd_22:45.3	ariyo aṭṭhaṅgiko maggo.	45	
PA_cnd_22:46.1	“Ekāyanaṁ jātikhayantadassī,	46	
PA_cnd_22:46.2	Maggaṁ pajānāti hitānukampī;	46	
PA_cnd_22:46.3	Etena maggena tariṁsu pubbe,	46	
PA_cnd_22:46.4	Tarissanti ye ca taranti oghan”ti.	46	
PA_cnd_22:47.1	Evaṁ bhagavā ekāyanamaggaṁ gatoti eko.	47	
PA_cnd_22:48.1	Kathaṁ bhagavā eko anuttaraṁ sammāsambodhiṁ abhisambuddhoti eko.	48	
PA_cnd_22:48.2	Bodhi vuccati catūsu maggesu ñāṇaṁ paññā paññindriyaṁ paññābalaṁ dhammavicayasambojjhaṅgo vīmaṁsā vipassanā sammādiṭṭhi.	48	
PA_cnd_22:48.3	Bhagavā tena bodhiñāṇena “sabbe saṅkhārā aniccā”ti bujjhi,	48	
PA_cnd_22:48.4	“sabbe saṅkhārā dukkhā”ti bujjhi,	48	
PA_cnd_22:48.5	“sabbe dhammā anattā”ti bujjhi …pe…	48	
PA_cnd_22:48.6	“yaṁ kiñci samudayadhammaṁ sabbaṁ taṁ nirodhadhamman”ti bujjhi.	48	
PA_cnd_22:48.7_0	Atha vā yaṁ bujjhitabbaṁ anubujjhitabbaṁ paṭibujjhitabbaṁ sambujjhitabbaṁ adhigantabbaṁ	48	
PA_cnd_22:48.7_1	phassitabbaṁ sacchikātabbaṁ sabbaṁ taṁ tena bodhiñāṇena bujjhi anubujjhi paṭibujjhi	48	
PA_cnd_22:48.7_2	sambujjhi adhigacchi phassesi sacchākāsi.	48	
PA_cnd_22:48.8	Evaṁ bhagavā eko anuttaraṁ sammāsambodhiṁ abhisambuddhoti eko.	48	
PA_cnd_22:49.1_0	Tamonudoti bhagavā rāgatamaṁ dosatamaṁ mohatamaṁ diṭṭhitamaṁ kilesatamaṁ duccaritatamaṁ	49	
PA_cnd_22:49.1_1	andhakaraṇaṁ acakkhukaraṇaṁ aññāṇakaraṇaṁ paññānirodhikaṁ vighātapakkhikaṁ anibbānasaṁvattanikaṁ	49	
PA_cnd_22:49.1_2	nudi panudi pajahi vinodesi byantīakāsi anabhāvaṁ gamesi.	49	
PA_cnd_22:49.2	Āsīnoti nisinno bhagavā pāsāṇake cetiyeti—	49	
PA_cnd_22:49.3	āsīno.	49	
PA_cnd_22:50.1	Nagassa passe āsīnaṁ,	50	
PA_cnd_22:50.2	muniṁ dukkhassa pāraguṁ;	50	
PA_cnd_22:50.3	Sāvakā payirupāsanti,	50	
PA_cnd_22:50.4	tevijjā maccuhāyinoti.	50	
PA_cnd_22:51.1	Evampi bhagavā āsīno …pe…	51	
PA_cnd_22:51.2	atha vā bhagavā sabbossukkapaṭippassaddhattā āsīno so vutthavāso ciṇṇacaraṇo …pe… jātimaraṇasaṁsāro natthi tassa punabbhavoti, evampi bhagavā āsīnoti—	51	
PA_cnd_22:51.3	eko tamonudāsīno.	51	
PA_cnd_22:52.1	Jutimā so pabhaṅkaroti.	52	
PA_cnd_22:52.2	Jutimāti jutimā matimā paṇḍito paññavā buddhimā ñāṇī vibhāvī medhāvī.	52	
PA_cnd_22:52.3	Pabhaṅkaroti pabhaṅkaro ālokakaro obhāsakaro dīpaṅkaro padīpakaro ujjotakaro pajjotakaroti—	52	
PA_cnd_22:52.4	jutimā so pabhaṅkaro.	52	
PA_cnd_22:53.1_0	Gotamo bhūripaññāṇoti gotamo bhūripaññāṇo ñāṇapaññāṇo paññādhajo paññāketu paññādhipateyyo	53	
PA_cnd_22:53.1_1	vicayabahulo pavicayabahulo okkhāyanabahulo samokkhāyanadhammo vibhūtavihārī taccarito	53	
PA_cnd_22:53.1_2	tabbahulo taggaruko tanninno tappoṇo tappabbhāro tadadhimutto tadadhipateyyo.	53	
PA_cnd_22:54.1	Dhajo rathassa paññāṇaṁ,	54	
PA_cnd_22:54.2	dhūmo paññāṇamaggino;	54	
PA_cnd_22:54.3	Rājā raṭṭhassa paññāṇaṁ,	54	
PA_cnd_22:54.4	bhattā paññāṇamitthiyāti.	54	
PA_cnd_22:55.1_0	Evameva gotamo bhūripaññāṇo ñāṇapaññāṇo paññādhajo paññāketu paññādhipateyyo vicayabahulo	55	
PA_cnd_22:55.1_1	pavicayabahulo okkhāyanabahulo samokkhāyanadhammo vibhūtavihārī taccarito tabbahulo	55	
PA_cnd_22:55.1_2	taggaruko tanninno tappoṇo tappabbhāro tadadhimutto tadadhipateyyoti—	55	
PA_cnd_22:55.2	gotamo bhūripaññāṇo.	55	
PA_cnd_22:56.1	Gotamo bhūrimedhasoti bhūri vuccati pathavī.	56	
PA_cnd_22:56.2	Bhagavā tāya pathavisamāya paññāya vipulāya vitthatāya samannāgato.	56	
PA_cnd_22:56.3	Medhā vuccati paññā.	56	
PA_cnd_22:56.4	Yā paññā pajānanā …pe… amoho dhammavicayo sammādiṭṭhi.	56	
PA_cnd_22:56.5	Bhagavā imāya medhāya upeto samupeto upāgato samupāgato upapanno samupapanno samannāgato, tasmā buddho sumedhasoti—	56	
PA_cnd_22:56.6	gotamo bhūrimedhaso.	56	
PA_cnd_22:56.7	Tenāha thero piṅgiyo—	56	
PA_cnd_22:57.1	“Eko tamonudāsīno,	57	
PA_cnd_22:57.2	jutimā so pabhaṅkaro;	57	
PA_cnd_22:57.3	Gotamo bhūripaññāṇo,	57	
PA_cnd_22:57.4	gotamo bhūrimedhaso”ti.	57	
PA_cnd_22:58.1	Yo me dhammamadesesi,	58	
PA_cnd_22:58.2	Sandiṭṭhikamakālikaṁ;	58	
PA_cnd_22:58.3	Taṇhakkhayamanītikaṁ,	58	
PA_cnd_22:58.4	Yassa natthi upamā kvaci.	58	
PA_cnd_22:59.1	Yo me dhammamadesesīti.	59	
PA_cnd_22:59.2	Yoti yo so bhagavā sayambhū anācariyako pubbe ananussutesu dhammesu sāmaṁ saccāni abhisambujjhi, tattha ca sabbaññutaṁ patto balesu ca vasībhāvaṁ.	59	
PA_cnd_22:59.3	Dhammamadesesīti.	59	
PA_cnd_22:59.4_0	Dhammanti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ	59	
PA_cnd_22:59.4_1	parisuddhaṁ brahmacariyaṁ, cattāro satipaṭṭhāne …pe… ariyaṁ aṭṭhaṅgikaṁ maggaṁ nibbānañca	59	
PA_cnd_22:59.4_2	nibbānagāminiñca paṭipadaṁ ācikkhi desesi paññapesi paṭṭhapesi vivari vibhaji uttānīakāsi pakāsesīti—	59	
PA_cnd_22:59.5	yo me dhammamadesesi.	59	
PA_cnd_22:60.1	Sandiṭṭhikamakālikanti sandiṭṭhikaṁ akālikaṁ ehipassikaṁ opaneyyikaṁ paccattaṁ veditabbaṁ viññūhīti—	60	
PA_cnd_22:60.2	evaṁ sandiṭṭhikaṁ.	60	
PA_cnd_22:60.3	Atha vā, yo diṭṭheva dhamme ariyaṁ aṭṭhaṅgikaṁ maggaṁ bhāveti, tassa maggassa anantarā samanantarā adhigacchateva phalaṁ vindati paṭilabhatīti, evampi sandiṭṭhikaṁ.	60	
PA_cnd_22:60.4	Akālikanti yathā manussā kālikaṁ dhanaṁ datvā anantarā na labhanti kālaṁ āgamenti, nevāyaṁ dhammo.	60	
PA_cnd_22:60.5	Yo diṭṭheva dhamme ariyaṁ aṭṭhaṅgikaṁ maggaṁ bhāveti, tassa maggassa anantarā samanantarā adhigacchateva phalaṁ vindati paṭilabhati, na parattha na paraloke, evaṁ akālikanti—	60	
PA_cnd_22:60.6	sandiṭṭhikamakālikaṁ.	60	
PA_cnd_22:61.1	Taṇhakkhayamanītikanti.	61	
PA_cnd_22:61.2	Taṇhāti rūpataṇhā …pe… dhammataṇhā.	61	
PA_cnd_22:61.3	Taṇhakkhayanti taṇhakkhayaṁ rāgakkhayaṁ dosakkhayaṁ mohakkhayaṁ gatikkhayaṁ upapattikkhayaṁ paṭisandhikkhayaṁ bhavakkhayaṁ saṁsārakkhayaṁ vaṭṭakkhayaṁ.	61	
PA_cnd_22:61.4	Anītikanti īti vuccanti kilesā ca khandhā ca abhisaṅkhārā ca.	61	
PA_cnd_22:61.5	Ītippahānaṁ ītivūpasamaṁ ītipaṭinissaggaṁ ītipaṭippassaddhiṁ amataṁ nibbānanti—	61	
PA_cnd_22:61.6	taṇhakkhayamanītikaṁ.	61	
PA_cnd_22:62.1	Yassa natthi upamā kvacīti.	62	
PA_cnd_22:62.2	Yassāti nibbānassa.	62	
PA_cnd_22:62.3	Natthi upamāti upamā natthi, upanidhā natthi, sadisaṁ natthi, paṭibhāgo natthi na atthi na saṁvijjati nupalabbhati.	62	
PA_cnd_22:62.4	Kvacīti kvaci kimhici katthaci ajjhattaṁ vā bahiddhā vā ajjhattabahiddhā vāti—	62	
PA_cnd_22:62.5	yassa natthi upamā kvaci.	62	
PA_cnd_22:62.6	Tenāha thero piṅgiyo—	62	
PA_cnd_22:63.1	“Yo me dhammamadesesi,	63	
PA_cnd_22:63.2	Sandiṭṭhikamakālikaṁ;	63	
PA_cnd_22:63.3	Taṇhakkhayamanītikaṁ,	63	
PA_cnd_22:63.4	Yassa natthi upamā kvacī”ti.	63	
PA_cnd_22:64.1	Kiṁ nu tamhā vippavasasi,	64	
PA_cnd_22:64.2	muhuttamapi piṅgiya;	64	
PA_cnd_22:64.3	Gotamā bhūripaññāṇā,	64	
PA_cnd_22:64.4	gotamā bhūrimedhasā.	64	
PA_cnd_22:65.1	Kiṁ nu tamhā vippavasasīti kiṁ nu buddhamhā vippavasasi apesi apagacchasi vinā hosīti—	65	
PA_cnd_22:65.2	kiṁ nu tamhā vippavasasi.	65	
PA_cnd_22:66.1	Muhuttamapi piṅgiyāti muhuttampi khaṇampi layampi vayampi addhampīti—	66	
PA_cnd_22:66.2	muhuttamapi.	66	
PA_cnd_22:66.3	Piṅgiyāti bāvarī taṁ nattāraṁ nāmena ālapati.	66	
PA_cnd_22:67.1_0	Gotamā bhūripaññāṇāti gotamā bhūripaññāṇā ñāṇapaññāṇā paññādhajā paññāketumhā paññādhipateyyamhā	67	
PA_cnd_22:67.1_1	vicayabahulā pavicayabahulā okkhāyanabahulā samokkhāyanadhammā vibhūtavihārimhā taccaritā	67	
PA_cnd_22:67.1_2	tabbahulā taggarukā tanninnā tappoṇā tappabbhārā tadadhimuttā tadadhipateyyamhāti—	67	
PA_cnd_22:67.2	gotamā bhūripaññāṇā.	67	
PA_cnd_22:68.1	Gotamā bhūrimedhasāti bhūri vuccati pathavī.	68	
PA_cnd_22:68.2	Bhagavā tāya pathavisamāya paññāya vipulāya vitthatāya samannāgato.	68	
PA_cnd_22:68.3	Medhā vuccati paññā.	68	
PA_cnd_22:68.4	Yā paññā pajānanā …pe… amoho dhammavicayo sammādiṭṭhi.	68	
PA_cnd_22:68.5	Bhagavā imāya medhāya paññāya upeto samupeto upāgato samupāgato upapanno samupapanno samannāgato, tasmā buddho sumedhasoti—	68	
PA_cnd_22:68.6	gotamā bhūrimedhasā.	68	
PA_cnd_22:68.7	Tenāha so brāhmaṇo—	68	
PA_cnd_22:69.1	“Kiṁ nu tamhā vippavasasi,	69	
PA_cnd_22:69.2	muhuttamapi piṅgiya;	69	
PA_cnd_22:69.3	Gotamā bhūripaññāṇā,	69	
PA_cnd_22:69.4	gotamā bhūrimedhasā”ti.	69	
PA_cnd_22:70.1	Yo te dhammamadesesi,	70	
PA_cnd_22:70.2	Sandiṭṭhikamakālikaṁ;	70	
PA_cnd_22:70.3	Taṇhakkhayamanītikaṁ,	70	
PA_cnd_22:70.4	Yassa natthi upamā kvaci.	70	
PA_cnd_22:71.1	Yo te dhammamadesesīti yo so bhagavā …pe…	71	
PA_cnd_22:71.2	tattha ca sabbaññutaṁ patto balesu ca vasībhāvaṁ.	71	
PA_cnd_22:71.3	Dhammamadesesīti dhammanti ādikalyāṇaṁ majjhekalyāṇaṁ …pe… nibbānañca nibbānagāminiñca paṭipadaṁ ācikkhi desesi paññapesi paṭṭhapesi vivari vibhaji uttānīakāsi pakāsesīti—	71	
PA_cnd_22:71.4	yo te dhammamadesesi.	71	
PA_cnd_22:72.1	Sandiṭṭhikamakālikanti sandiṭṭhikaṁ akālikaṁ ehipassikaṁ opaneyyikaṁ paccattaṁ veditabbaṁ viññūhīti—	72	
PA_cnd_22:72.2	evaṁ sandiṭṭhikaṁ.	72	
PA_cnd_22:72.3	Atha vā, yo diṭṭheva dhamme ariyaṁ aṭṭhaṅgikaṁ maggaṁ bhāveti, tassa maggassa anantarā samanantarā adhigacchateva phalaṁ vindati paṭilabhatīti—	72	
PA_cnd_22:72.4	evampi sandiṭṭhikaṁ.	72	
PA_cnd_22:72.5	Akālikanti yathā manussā kālikaṁ dhanaṁ datvā anantarā na labhanti, kālaṁ āgamenti, nevāyaṁ dhammo.	72	
PA_cnd_22:72.6	Yo diṭṭheva dhamme ariyaṁ aṭṭhaṅgikaṁ maggaṁ bhāveti;	72	
PA_cnd_22:72.7	tassa maggassa anantarā samanantarā adhigacchateva phalaṁ vindati paṭilabhati, na parattha na paraloke, evaṁ akālikanti—	72	
PA_cnd_22:72.8	sandiṭṭhikamakālikaṁ.	72	
PA_cnd_22:73.1	Taṇhakkhayamanītikanti.	73	
PA_cnd_22:73.2	Taṇhāti rūpataṇhā …pe… dhammataṇhā.	73	
PA_cnd_22:73.3	Taṇhakkhayanti taṇhakkhayaṁ rāgakkhayaṁ dosakkhayaṁ mohakkhayaṁ gatikkhayaṁ upapattikkhayaṁ paṭisandhikkhayaṁ bhavakkhayaṁ saṁsārakkhayaṁ vaṭṭakkhayaṁ.	73	
PA_cnd_22:73.4	Anītikanti īti vuccanti kilesā ca khandhā ca abhisaṅkhārā ca.	73	
PA_cnd_22:73.5	Ītippahānaṁ ītivūpasamaṁ ītipaṭinissaggaṁ ītipaṭippassaddhiṁ amataṁ nibbānanti—	73	
PA_cnd_22:73.6	taṇhakkhayamanītikaṁ.	73	
PA_cnd_22:74.1	Yassa natthi upamā kvacīti.	74	
PA_cnd_22:74.2	Yassāti nibbānassa.	74	
PA_cnd_22:74.3	Natthi upamāti upamā natthi, upanidhā natthi, sadisaṁ natthi, paṭibhāgo natthi na atthi na saṁvijjati nupalabbhati.	74	
PA_cnd_22:74.4	Kvacīti kvaci kimhici katthaci ajjhattaṁ vā bahiddhā vā ajjhattabahiddhā vāti—	74	
PA_cnd_22:74.5	yassa natthi upamā kvaci.	74	
PA_cnd_22:74.6	Tenāha so brāhmaṇo—	74	
PA_cnd_22:75.1	“Yo te dhammamadesesi,	75	
PA_cnd_22:75.2	Sandiṭṭhikamakālikaṁ;	75	
PA_cnd_22:75.3	Taṇhakkhayamanītikaṁ,	75	
PA_cnd_22:75.4	Yassa natthi upamā kvacī”ti.	75	
PA_cnd_22:76.1	Nāhaṁ tamhā vippavasāmi,	76	
PA_cnd_22:76.2	Muhuttamapi brāhmaṇa;	76	
PA_cnd_22:76.3	Gotamā bhūripaññāṇā,	76	
PA_cnd_22:76.4	Gotamā bhūrimedhasā.	76	
PA_cnd_22:77.1	Nāhaṁ tamhā vippavasāmīti nāhaṁ buddhamhā vippavasāmi apemi apagacchāmi vinā homīti—	77	
PA_cnd_22:77.2	nāhaṁ tamhā vippavasāmi.	77	
PA_cnd_22:78.1	Muhuttamapi brāhmaṇāti muhuttampi khaṇampi layampi vayampi addhampīti muhuttamapi.	78	
PA_cnd_22:78.2	Brāhmaṇāti gāravena mātulaṁ ālapati.	78	
PA_cnd_22:79.1_0	Gotamā bhūripaññāṇāti gotamā bhūripaññāṇā ñāṇapaññāṇā paññādhajā paññāketumhā paññādhipateyyamhā	79	
PA_cnd_22:79.1_1	vicayabahulā pavicayabahulā okkhāyanabahulā samokkhāyanadhammā vibhūtavihārimhā taccaritā	79	
PA_cnd_22:79.1_2	tabbahulā taggarukā tanninnā tappoṇā tappabbhārā tadadhimuttā tadadhipateyyamhāti—	79	
PA_cnd_22:79.2	gotamā bhūripaññāṇā.	79	
PA_cnd_22:80.1	Gotamā bhūrimedhasāti bhūri vuccati pathavī.	80	
PA_cnd_22:80.2	Bhagavā tāya pathavisamāya paññāya vipulāya vitthatāya samannāgato.	80	
PA_cnd_22:80.3	Medhā vuccati paññā.	80	
PA_cnd_22:80.4	Yā paññā pajānanā …pe… amoho dhammavicayo sammādiṭṭhi.	80	
PA_cnd_22:80.5	Bhagavā imāya medhāya paññāya upeto samupeto upāgato samupāgato upapanno samupapanno samannāgato.	80	
PA_cnd_22:80.6	Tasmā buddho sumedhasoti—	80	
PA_cnd_22:80.7	gotamā bhūrimedhasā.	80	
PA_cnd_22:80.8	Tenāha thero piṅgiyo—	80	
PA_cnd_22:81.1	“Nāhaṁ tamhā vippavasāmi,	81	
PA_cnd_22:81.2	muhuttamapi brāhmaṇa;	81	
PA_cnd_22:81.3	Gotamā bhūripaññāṇā,	81	
PA_cnd_22:81.4	gotamā bhūrimedhasā”ti.	81	
PA_cnd_22:82.1	Yo me dhammamadesesi,	82	
PA_cnd_22:82.2	Sandiṭṭhikamakālikaṁ;	82	
PA_cnd_22:82.3	Taṇhakkhayamanītikaṁ,	82	
PA_cnd_22:82.4	Yassa natthi upamā kvaci.	82	
PA_cnd_22:83.1	Yo me dhammamadesesīti yo so bhagavā sayambhū anācariyako pubbe ananussutesu dhammesu sāmaṁ saccāni abhisambujjhi, tattha ca sabbaññutaṁ patto balesu ca vasībhāvaṁ.	83	
PA_cnd_22:83.2	Dhammamadesesīti.	83	
PA_cnd_22:83.3_0	Dhammanti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ	83	
PA_cnd_22:83.3_1	parisuddhaṁ brahmacariyaṁ, cattāro satipaṭṭhāne cattāro sammappadhāne cattāro iddhipāde	83	
PA_cnd_22:83.3_2	pañcindriyāni pañca balāni satta bojjhaṅge ariyaṁ aṭṭhaṅgikaṁ maggaṁ nibbānañca nibbānagāminiñca	83	
PA_cnd_22:83.3_3	paṭipadaṁ ācikkhi desesi paññapesi paṭṭhapesi vivari vibhaji uttānīakāsi pakāsesīti—	83	
PA_cnd_22:83.4	yo me dhammamadesesi.	83	
PA_cnd_22:84.1	Sandiṭṭhikamakālikanti sandiṭṭhikaṁ akālikaṁ ehipassikaṁ opaneyyikaṁ paccattaṁ veditabbaṁ viññūhīti, evaṁ sandiṭṭhikaṁ.	84	
PA_cnd_22:84.2	Atha vā yo diṭṭheva dhamme ariyaṁ aṭṭhaṅgikaṁ maggaṁ bhāveti, tassa maggassa anantarā samanantarā adhigacchateva phalaṁ vindati paṭilabhatīti, evampi sandiṭṭhikaṁ.	84	
PA_cnd_22:84.3	Akālikanti yathā manussā kālikaṁ dhanaṁ datvā anantarā na labhanti, kālaṁ āgamenti, nevāyaṁ dhammo.	84	
PA_cnd_22:84.4	Yo diṭṭheva dhamme ariyaṁ aṭṭhaṅgikaṁ maggaṁ bhāveti, tassa maggassa anantarā samanantarā adhigacchateva phalaṁ vindati paṭilabhati, na parattha na paraloke, evaṁ akālikanti—	84	
PA_cnd_22:84.5	sandiṭṭhikamakālikaṁ.	84	
PA_cnd_22:85.1	Taṇhakkhayamanītikanti.	85	
PA_cnd_22:85.2	Taṇhāti rūpataṇhā …pe… dhammataṇhā.	85	
PA_cnd_22:85.3	Taṇhakkhayanti taṇhakkhayaṁ rāgakkhayaṁ dosakkhayaṁ mohakkhayaṁ gatikkhayaṁ upapattikkhayaṁ paṭisandhikkhayaṁ bhavakkhayaṁ saṁsārakkhayaṁ vaṭṭakkhayaṁ.	85	
PA_cnd_22:85.4	Anītikanti īti vuccanti kilesā ca khandhā ca abhisaṅkhārā ca.	85	
PA_cnd_22:85.5	Ītippahānaṁ ītivūpasamaṁ ītipaṭippassaddhiṁ amataṁ nibbānanti—	85	
PA_cnd_22:85.6	taṇhakkhayamanītikaṁ.	85	
PA_cnd_22:86.1	Yassa natthi upamā kvacīti.	86	
PA_cnd_22:86.2	Yassāti nibbānassa.	86	
PA_cnd_22:86.3	Natthi upamāti upamā natthi, upanidhā natthi, sadisaṁ natthi, paṭibhāgo natthi na atthi na saṁvijjati nupalabbhati.	86	
PA_cnd_22:86.4	Kvacīti kvaci kimhici katthaci ajjhattaṁ vā bahiddhā vā ajjhattabahiddhā vāti—	86	
PA_cnd_22:86.5	yassa natthi upamā kvaci.	86	
PA_cnd_22:86.6	Tenāha thero piṅgiyo—	86	
PA_cnd_22:87.1	“Yo me dhammamadesesi,	87	
PA_cnd_22:87.2	Sandiṭṭhikamakālikaṁ;	87	
PA_cnd_22:87.3	Taṇhakkhayamanītikaṁ,	87	
PA_cnd_22:87.4	Yassa natthi upamā kvacī”ti.	87	
PA_cnd_22:88.1	Passāmi naṁ manasā cakkhunāva,	88	
PA_cnd_22:88.2	Rattindivaṁ brāhmaṇa appamatto;	88	
PA_cnd_22:88.3	Namassamāno vivasemi rattiṁ,	88	
PA_cnd_22:88.4	Teneva maññāmi avippavāsaṁ.	88	
PA_cnd_22:89.1_0	Passāmi naṁ manasā cakkhunāvāti yathā cakkhumā puriso āloke rūpagatāni passeyya dakkheyya	89	
PA_cnd_22:89.1_1	olokeyya nijjhāyeyya upaparikkheyya, evamevāhaṁ buddhaṁ bhagavantaṁ manasā passāmi	89	
PA_cnd_22:89.1_2	dakkhāmi olokemi nijjhāyāmi upaparikkhāmīti—	89	
PA_cnd_22:89.2	passāmi naṁ manasā cakkhunāva.	89	
PA_cnd_22:90.1	Rattindivaṁ brāhmaṇa appamattoti rattiñca divā ca buddhānussatiṁ manasā bhāvento appamattoti—	90	
PA_cnd_22:90.2	rattindivaṁ brāhmaṇa appamatto.	90	
PA_cnd_22:91.1	Namassamāno vivasemi rattinti.	91	
PA_cnd_22:91.2_0	Namassamānoti kāyena vā namassamāno, vācāya vā namassamāno, cittena vā namassamāno,	91	
PA_cnd_22:91.2_1	anvatthapaṭipattiyā vā namassamāno, dhammānudhammapaṭipattiyā vā namassamāno sakkāramāno	91	
PA_cnd_22:91.2_2	garukāramāno mānayamāno pūjayamāno rattindivaṁ vivasemi atināmemi atikkamemīti—	91	
PA_cnd_22:91.3	namassamāno vivasemi rattiṁ.	91	
PA_cnd_22:92.1	Teneva maññāmi avippavāsanti tāya buddhānussatiyā bhāvento avippavāsoti taṁ maññāmi, avippavuṭṭhoti taṁ maññāmi jānāmi.	92	
PA_cnd_22:92.2	Evaṁ jānāmi evaṁ ājānāmi evaṁ vijānāmi evaṁ paṭivijānāmi evaṁ paṭivijjhāmīti—	92	
PA_cnd_22:92.3	teneva maññāmi avippavāsaṁ.	92	
PA_cnd_22:92.4	Tenāha thero piṅgiyo—	92	
PA_cnd_22:93.1	“Passāmi naṁ manasā cakkhunāva,	93	
PA_cnd_22:93.2	Rattindivaṁ brāhmaṇa appamatto;	93	
PA_cnd_22:93.3	Namassamāno vivasemi rattiṁ,	93	
PA_cnd_22:93.4	Teneva maññāmi avippavāsan”ti.	93	
PA_cnd_22:94.1	Saddhā ca pīti ca mano sati ca,	94	
PA_cnd_22:94.2	Nāpentime gotamasāsanamhā;	94	
PA_cnd_22:94.3	Yaṁ yaṁ disaṁ vajati bhūripañño,	94	
PA_cnd_22:94.4	Sa tena teneva natohamasmi.	94	
PA_cnd_22:95.1	Saddhā ca pīti ca mano sati cāti.	95	
PA_cnd_22:95.2	Saddhāti yā ca bhagavantaṁ ārabbha saddhā saddahanā okappanā abhippasādo saddhā saddhindriyaṁ saddhābalaṁ.	95	
PA_cnd_22:95.3	Pītīti yā bhagavantaṁ ārabbha pīti pāmojjaṁ modanā āmodanā pamodanā hāso pahāso vitti tuṭṭhi odagyaṁ attamanatā cittassa.	95	
PA_cnd_22:95.4	Manoti yañca bhagavantaṁ ārabbha cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjā manoviññāṇadhātu.	95	
PA_cnd_22:95.5	Satīti yā bhagavantaṁ ārabbha sati anussati sammāsatīti—	95	
PA_cnd_22:95.6	saddhā ca pīti ca mano sati ca.	95	
PA_cnd_22:96.1	Nāpentime gotamasāsanamhāti ime cattāro dhammā gotamasāsanā buddhasāsanā jinasāsanā tathāgatasāsanā arahantasāsanā nāpenti na gacchanti na vijahanti na vināsentīti—	96	
PA_cnd_22:96.2	nāpentime gotamasāsanamhā.	96	
PA_cnd_22:97.1	Yaṁ yaṁ disaṁ vajati bhūripaññoti.	97	
PA_cnd_22:97.2	Yaṁ yaṁ disanti puratthimaṁ vā disaṁ pacchimaṁ vā disaṁ dakkhiṇaṁ vā disaṁ uttaraṁ vā disaṁ vajati gacchati kamati abhikkamati.	97	
PA_cnd_22:97.3	Bhūripaññoti bhūripañño mahāpañño tikkhapañño puthupañño hāsapañño javanapañño nibbedhikapañño.	97	
PA_cnd_22:97.4	Bhūri vuccati pathavī.	97	
PA_cnd_22:97.5	Bhagavā tāya pathavisamāya paññāya vipulāya vitthatāya samannāgatoti—	97	
PA_cnd_22:97.6	yaṁ yaṁ disaṁ vajati bhūripañño.	97	
PA_cnd_22:98.1	Sa tena teneva natohamasmīti so yena buddho tena teneva nato tanninno tappoṇo tappabbhāro tadadhimutto tadadhipateyyoti—	98	
PA_cnd_22:98.2	sa tena teneva natohamasmi.	98	
PA_cnd_22:98.3	Tenāha thero piṅgiyo—	98	
PA_cnd_22:99.1	“Saddhā ca pīti ca mano sati ca,	99	
PA_cnd_22:99.2	Nāpentime gotamasāsanamhā;	99	
PA_cnd_22:99.3	Yaṁ yaṁ disaṁ vajati bhūripañño,	99	
PA_cnd_22:99.4	Sa tena teneva natohamasmī”ti.	99	
PA_cnd_22:100.1	Jiṇṇassa me dubbalathāmakassa,	100	
PA_cnd_22:100.2	Teneva kāyo na paleti tattha;	100	
PA_cnd_22:100.3	Saṅkappayantāya vajāmi niccaṁ,	100	
PA_cnd_22:100.4	Mano hi me brāhmaṇa tena yutto.	100	
PA_cnd_22:101.1	Jiṇṇassa me dubbalathāmakassāti jiṇṇassa vuḍḍhassa mahallakassa addhagatassa vayoanuppattassa.	101	
PA_cnd_22:101.2	Dubbalathāmakassāti dubbalathāmakassa appathāmakassa parittathāmakassāti—	101	
PA_cnd_22:101.3	jiṇṇassa me dubbalathāmakassa.	101	
PA_cnd_22:102.1	Teneva kāyo na paleti tatthāti kāyo yena buddho tena na paleti na vajati na gacchati nātikkamatīti—	102	
PA_cnd_22:102.2	teneva kāyo na paleti tattha.	102	
PA_cnd_22:103.1	Saṅkappayantāya vajāmi niccanti saṅkappagamanena vitakkagamanena ñāṇagamanena paññāgamanena buddhigamanena vajāmi gacchāmi atikkamāmīti—	103	
PA_cnd_22:103.2	saṅkappayantāya vajāmi niccaṁ.	103	
PA_cnd_22:104.1	Mano hi me brāhmaṇa tena yuttoti.	104	
PA_cnd_22:104.2	Manoti yaṁ cittaṁ mano mānasaṁ …pe… tajjā manoviññāṇadhātu.	104	
PA_cnd_22:104.3	Mano hi me brāhmaṇa tena yuttoti mano yena buddho tena yutto payutto saṁyuttoti—	104	
PA_cnd_22:104.4	mano hi me brāhmaṇa tena yutto.	104	
PA_cnd_22:104.5	Tenāha thero piṅgiyo—	104	
PA_cnd_22:105.1	“Jiṇṇassa me dubbalathāmakassa,	105	
PA_cnd_22:105.2	Teneva kāyo na paleti tattha;	105	
PA_cnd_22:105.3	Saṅkappayantāya vajāmi niccaṁ,	105	
PA_cnd_22:105.4	Mano hi me brāhmaṇa tena yutto”ti.	105	
PA_cnd_22:106.1	Paṅke sayāno pariphandamāno,	106	
PA_cnd_22:106.2	Dīpā dīpaṁ upallaviṁ;	106	
PA_cnd_22:106.3	Athaddasāsiṁ sambuddhaṁ,	106	
PA_cnd_22:106.4	Oghatiṇṇamanāsavaṁ.	106	
PA_cnd_22:107.1	Paṅke sayāno pariphandamānoti.	107	
PA_cnd_22:107.2	Paṅke sayānoti kāmapaṅke kāmakaddame kāmakilese kāmabaḷise kāmapariḷāhe kāmapalibodhe semāno sayamāno vasamāno āvasamāno parivasamāno ti—	107	
PA_cnd_22:107.3	paṅke sayāno.	107	
PA_cnd_22:107.4	Pariphandamānoti taṇhāphandanāya phandamāno,	107	
PA_cnd_22:107.5	diṭṭhiphandanāya phandamāno,	107	
PA_cnd_22:107.6	kilesaphandanāya phandamāno,	107	
PA_cnd_22:107.7	payogaphandanāya phandamāno,	107	
PA_cnd_22:107.8	vipākaphandanāya phandamāno,	107	
PA_cnd_22:107.9	manoduccaritaphandanāya phandamāno,	107	
PA_cnd_22:107.10	ratto rāgena phandamāno,	107	
PA_cnd_22:107.11	duṭṭho dosena phandamāno,	107	
PA_cnd_22:107.12	mūḷho mohena phandamāno,	107	
PA_cnd_22:107.13	vinibandho mānena phandamāno,	107	
PA_cnd_22:107.14	parāmaṭṭho diṭṭhiyā phandamāno,	107	
PA_cnd_22:107.15	vikkhepagato uddhaccena phandamāno,	107	
PA_cnd_22:107.16	aniṭṭhaṅgato vicikicchāya phandamāno,	107	
PA_cnd_22:107.17	thāmagato anusayehi phandamāno,	107	
PA_cnd_22:107.18	lābhena phandamāno,	107	
PA_cnd_22:107.19	alābhena phandamāno,	107	
PA_cnd_22:107.20	yasena phandamāno,	107	
PA_cnd_22:107.21	ayasena phandamāno,	107	
PA_cnd_22:107.22	pasaṁsāya phandamāno,	107	
PA_cnd_22:107.23	nindāya phandamāno,	107	
PA_cnd_22:107.24	sukhena phandamāno,	107	
PA_cnd_22:107.25	dukkhena phandamāno,	107	
PA_cnd_22:107.26	jātiyā phandamāno,	107	
PA_cnd_22:107.27	jarāya phandamāno,	107	
PA_cnd_22:107.28	byādhinā phandamāno,	107	
PA_cnd_22:107.29	maraṇena phandamāno,	107	
PA_cnd_22:107.30	sokaparidevadukkhadomanassupāyāsehi phandamāno,	107	
PA_cnd_22:107.31	nerayikena dukkhena phandamāno,	107	
PA_cnd_22:107.32	tiracchānayonikena dukkhena phandamāno,	107	
PA_cnd_22:107.33	pettivisayikena dukkhena phandamāno,	107	
PA_cnd_22:107.34	mānusikena dukkhena …pe…	107	
PA_cnd_22:107.35	gabbhokkantimūlakena dukkhena …	107	
PA_cnd_22:107.36	gabbhaṭṭhitimūlakena dukkhena …	107	
PA_cnd_22:107.37	gabbhavuṭṭhānamūlakena dukkhena …	107	
PA_cnd_22:107.38	jātassūpanibandhakena dukkhena …	107	
PA_cnd_22:107.39	jātassa parādheyyakena dukkhena …	107	
PA_cnd_22:107.40	attūpakkamena dukkhena …	107	
PA_cnd_22:107.41	parūpakkamena dukkhena …	107	
PA_cnd_22:107.42	saṅkhāradukkhena …	107	
PA_cnd_22:107.43	vipariṇāmadukkhena …	107	
PA_cnd_22:107.44	cakkhurogena dukkhena …	107	
PA_cnd_22:107.45	sotarogena dukkhena …	107	
PA_cnd_22:107.46	ghānarogena dukkhena …	107	
PA_cnd_22:107.47	jivhārogena dukkhena …	107	
PA_cnd_22:107.48	kāyarogena dukkhena …	107	
PA_cnd_22:107.49	sīsarogena dukkhena …	107	
PA_cnd_22:107.50	kaṇṇarogena dukkhena …	107	
PA_cnd_22:107.51	mukharogena dukkhena …	107	
PA_cnd_22:107.52	dantarogena dukkhena …	107	
PA_cnd_22:107.53	oṭṭharogena dukkhena …	107	
PA_cnd_22:107.54	kāsena …	107	
PA_cnd_22:107.55	sāsena …	107	
PA_cnd_22:107.56	pināsena …	107	
PA_cnd_22:107.57	ḍāhena …	107	
PA_cnd_22:107.58	jarena …	107	
PA_cnd_22:107.59	kucchirogena …	107	
PA_cnd_22:107.60	mucchāya …	107	
PA_cnd_22:107.61	pakkhandikāya …	107	
PA_cnd_22:107.62	sūlāya …	107	
PA_cnd_22:107.63	visūcikāya …	107	
PA_cnd_22:107.64	kuṭṭhena …	107	
PA_cnd_22:107.65	gaṇḍena …	107	
PA_cnd_22:107.66	kilāsena …	107	
PA_cnd_22:107.67	sosena …	107	
PA_cnd_22:107.68	apamārena …	107	
PA_cnd_22:107.69	dadduyā …	107	
PA_cnd_22:107.70	kaṇḍuyā …	107	
PA_cnd_22:107.71	kacchuyā …	107	
PA_cnd_22:107.72	rakhasāya …	107	
PA_cnd_22:107.73	vitacchikāya …	107	
PA_cnd_22:107.74	lohitapittena …	107	
PA_cnd_22:107.75	madhumehena …	107	
PA_cnd_22:107.76	aṁsāya …	107	
PA_cnd_22:107.77	piḷakāya …	107	
PA_cnd_22:107.78	bhagandalāya …	107	
PA_cnd_22:107.79	pittasamuṭṭhānena ābādhena …	107	
PA_cnd_22:107.80	semhasamuṭṭhānena ābādhena …	107	
PA_cnd_22:107.81	vātasamuṭṭhānena ābādhena …	107	
PA_cnd_22:107.82	sannipātikena ābādhena …	107	
PA_cnd_22:107.83	utupariṇāmajena ābādhena …	107	
PA_cnd_22:107.84	visamaparihārajena ābādhena …	107	
PA_cnd_22:107.85	opakkamikena ābādhena …	107	
PA_cnd_22:107.86	kammavipākajena ābādhena …	107	
PA_cnd_22:107.87	sītena …	107	
PA_cnd_22:107.88	uṇhena …	107	
PA_cnd_22:107.89	jighacchāya …	107	
PA_cnd_22:107.90	pipāsāya …	107	
PA_cnd_22:107.91	uccārena …	107	
PA_cnd_22:107.92	passāvena …	107	
PA_cnd_22:107.93	ḍaṁsamakasavātātapasarīsapasamphassena dukkhena …	107	
PA_cnd_22:107.94	mātumaraṇena dukkhena …	107	
PA_cnd_22:107.95	pitumaraṇena dukkhena …	107	
PA_cnd_22:107.96	puttamaraṇena dukkhena …	107	
PA_cnd_22:107.97	dhītumaraṇena dukkhena …	107	
PA_cnd_22:107.98	ñātibyasanena dukkhena …	107	
PA_cnd_22:107.99	bhogabyasanena dukkhena …	107	
PA_cnd_22:107.100	rogabyasanena dukkhena …	107	
PA_cnd_22:107.101	sīlabyasanena dukkhena …	107	
PA_cnd_22:107.102	diṭṭhibyasanena dukkhena phandamāno pariphandamāno pavedhamāno sampavedhamānoti—	107	
PA_cnd_22:107.103	paṅke sayāno pariphandamāno.	107	
PA_cnd_22:108.1	Dīpā dīpaṁ upallavinti satthārato satthāraṁ dhammakkhānato dhammakkhānaṁ gaṇato gaṇaṁ diṭṭhiyā diṭṭhiṁ paṭipadāya paṭipadaṁ maggato maggaṁ pallaviṁ upallaviṁ sampallavinti—	108	
PA_cnd_22:108.2	dīpā dīpaṁ upallaviṁ.	108	
PA_cnd_22:109.1	Athaddasāsiṁ sambuddhanti.	109	
PA_cnd_22:109.2	Athāti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ—	109	
PA_cnd_22:109.3	athāti.	109	
PA_cnd_22:109.4	Addasāsinti addasaṁ addakkhiṁ apassiṁ paṭivijjhiṁ.	109	
PA_cnd_22:109.5	Buddhoti yo so bhagavā sayambhū anācariyako …pe…	109	
PA_cnd_22:109.6	sacchikā paññatti, yadidaṁ buddhoti—	109	
PA_cnd_22:109.7	athaddasāsiṁ sambuddhaṁ.	109	
PA_cnd_22:110.1	Oghatiṇṇamanāsavanti.	110	
PA_cnd_22:110.2	Oghatiṇṇanti bhagavā kāmoghaṁ tiṇṇo,	110	
PA_cnd_22:110.3	bhavoghaṁ tiṇṇo,	110	
PA_cnd_22:110.4	diṭṭhoghaṁ tiṇṇo,	110	
PA_cnd_22:110.5	avijjoghaṁ tiṇṇo,	110	
PA_cnd_22:110.6	sabbasaṁsārapathaṁ tiṇṇo uttiṇṇo nitthiṇṇo atikkanto samatikkanto vītivatto,	110	
PA_cnd_22:110.7	so vutthavāso ciṇṇacaraṇo …pe… jātimaraṇasaṁsāro,	110	
PA_cnd_22:110.8	natthi tassa punabbhavoti—	110	
PA_cnd_22:110.9	oghatiṇṇaṁ.	110	
PA_cnd_22:110.10	Anāsavanti cattāro āsavā—	110	
PA_cnd_22:110.11	kāmāsavo, bhavāsavo, diṭṭhāsavo, avijjāsavo.	110	
PA_cnd_22:110.12	Te āsavā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.	110	
PA_cnd_22:110.13	Tasmā buddho anāsavoti—	110	
PA_cnd_22:110.14	oghatiṇṇamanāsavaṁ.	110	
PA_cnd_22:110.15	Tenāha thero piṅgiyo—	110	
PA_cnd_22:111.1	“Paṅke sayāno pariphandamāno,	111	
PA_cnd_22:111.2	Dīpā dīpaṁ upallaviṁ;	111	
PA_cnd_22:111.3	Athaddasāsiṁ sambuddhaṁ,	111	
PA_cnd_22:111.4	Oghatiṇṇamanāsavan”ti.	111	
PA_cnd_22:112.1	Yathā ahū vakkali muttasaddho,	112	
PA_cnd_22:112.2	Bhadrāvudho āḷavigotamo ca;	112	
PA_cnd_22:112.3	Evameva tvampi pamuñcassu saddhaṁ,	112	
PA_cnd_22:112.4	Gamissasi tvaṁ piṅgiya maccudheyyassa pāraṁ.	112	
PA_cnd_22:113.1_0	Yathā ahū vakkali muttasaddho, bhadrāvudho āḷavigotamo cāti yathā vakkalitthero saddho	113	
PA_cnd_22:113.1_1	saddhāgaruko saddhāpubbaṅgamo saddhādhimutto saddhādhipateyyo arahattappatto, yathā	113	
PA_cnd_22:113.1_2	bhadrāvudho thero saddho saddhāgaruko saddhāpubbaṅgamo saddhādhimutto saddhādhipateyyo	113	
PA_cnd_22:113.1_3	arahattappatto, yathā āḷavigotamo thero saddho saddhāgaruko saddhāpubbaṅgamo saddhādhimutto	113	
PA_cnd_22:113.1_4	saddhādhipateyyo arahattappattoti—	113	
PA_cnd_22:113.2	yathā ahū vakkali muttasaddho bhadrāvudho āḷavigotamo ca.	113	
PA_cnd_22:114.1	Evameva tvampi pamuñcassu saddhanti evameva tvaṁ saddhaṁ muñcassu pamuñcassu sampamuñcassu adhimuñcassu okappehi.	114	
PA_cnd_22:114.2	“Sabbe saṅkhārā aniccā”ti saddhaṁ muñcassu pamuñcassu sampamuñcassu adhimuñcassu okappehi.	114	
PA_cnd_22:114.3	“Sabbe saṅkhārā dukkhā”ti …pe…	114	
PA_cnd_22:114.4	“sabbe dhammā anattā”ti saddhaṁ muñcassu pamuñcassu sampamuñcassu adhimuñcassu okappehi …pe…	114	
PA_cnd_22:114.5	“yaṁ kiñci samudayadhammaṁ sabbaṁ taṁ nirodhadhamman”ti saddhaṁ muñcassu pamuñcassu, sampamuñcassu adhimuñcassu okappehīti—	114	
PA_cnd_22:114.6	evameva tvampi pamuñcassu saddhaṁ.	114	
PA_cnd_22:115.1	Gamissasi tvaṁ piṅgiya maccudheyyassa pāranti maccudheyyaṁ vuccanti kilesā ca khandhā ca abhisaṅkhārā ca.	115	
PA_cnd_22:115.2	Maccudheyyassa pāraṁ vuccati amataṁ nibbānaṁ, yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ.	115	
PA_cnd_22:115.3	Gamissasi tvaṁ piṅgiya maccudheyyassa pāranti tvaṁ pāraṁ gamissasi, pāraṁ adhigamissasi, pāraṁ phassissasi, pāraṁ sacchikarissasīti—	115	
PA_cnd_22:115.4	gamissasi tvaṁ piṅgiya maccudheyyassa pāraṁ.	115	
PA_cnd_22:115.5	Tenāha bhagavā—	115	
PA_cnd_22:116.1	“Yathā ahū vakkali muttasaddho,	116	
PA_cnd_22:116.2	Bhadrāvudho āḷavigotamo ca;	116	
PA_cnd_22:116.3	Evameva tvampi pamuñcassu saddhaṁ,	116	
PA_cnd_22:116.4	Gamissasi tvaṁ piṅgiya maccudheyyassa pāran”ti.	116	
PA_cnd_22:117.1	Esa bhiyyo pasīdāmi,	117	
PA_cnd_22:117.2	Sutvāna munino vaco;	117	
PA_cnd_22:117.3	Vivaṭṭacchado sambuddho,	117	
PA_cnd_22:117.4	Akhilo paṭibhānavā.	117	
PA_cnd_22:118.1	Esa bhiyyo pasīdāmīti esa bhiyyo pasīdāmi, bhiyyo bhiyyo saddahāmi, bhiyyo bhiyyo okappemi, bhiyyo bhiyyo adhimuccāmi;	118	
PA_cnd_22:118.2	“sabbe saṅkhārā aniccā”ti bhiyyo bhiyyo pasīdāmi, bhiyyo bhiyyo saddahāmi, bhiyyo bhiyyo okappemi, bhiyyo bhiyyo adhimuccāmi;	118	
PA_cnd_22:118.3	“sabbe saṅkhārā dukkhā”ti bhiyyo bhiyyo pasīdāmi …pe…	118	
PA_cnd_22:118.4	“sabbe dhammā anattā”ti bhiyyo bhiyyo pasīdāmi …pe…	118	
PA_cnd_22:118.5	“yaṁ kiñci samudayadhammaṁ sabbaṁ taṁ nirodhadhamman”ti bhiyyo bhiyyo pasīdāmi, bhiyyo bhiyyo saddahāmi, bhiyyo bhiyyo okappemi, bhiyyo bhiyyo adhimuccāmīti—	118	
PA_cnd_22:118.6	esa bhiyyo pasīdāmi.	118	
PA_cnd_22:119.1	Sutvāna munino vacoti.	119	
PA_cnd_22:119.2	Munīti monaṁ vuccati ñāṇaṁ …pe… saṅgajālamaticca so muni.	119	
PA_cnd_22:119.3	Sutvāna munino vacoti tuyhaṁ vacanaṁ byappathaṁ desanaṁ anusāsanaṁ anusiṭṭhaṁ sutvāna uggahetvāna upadhārayitvāna upalakkhayitvānāti—	119	
PA_cnd_22:119.4	sutvāna munino vaco.	119	
PA_cnd_22:120.1	Vivaṭṭacchado sambuddhoti.	120	
PA_cnd_22:120.2	Chadananti pañca chadanāni—	120	
PA_cnd_22:120.3	taṇhāchadanaṁ, diṭṭhichadanaṁ, kilesachadanaṁ, duccaritachadanaṁ, avijjāchadanaṁ.	120	
PA_cnd_22:120.4	Tāni chadanāni buddhassa bhagavato vivaṭāni viddhaṁsitāni samugghāṭitāni pahīnāni samucchinnāni vūpasantāni paṭippassaddhāni abhabbuppattikāni ñāṇagginā daḍḍhāni.	120	
PA_cnd_22:120.5	Tasmā buddho vivaṭṭacchado.	120	
PA_cnd_22:120.6	Buddhoti yo so bhagavā …pe… sacchikā paññatti, yadidaṁ buddhoti—	120	
PA_cnd_22:120.7	vivaṭṭacchado sambuddho.	120	
PA_cnd_22:121.1	Akhilo paṭibhānavāti.	121	
PA_cnd_22:121.2	Akhiloti rāgo khilo, doso khilo, moho khilo, kodho khilo, upanāho …pe… sabbākusalābhisaṅkhārā khilā.	121	
PA_cnd_22:121.3	Te khilā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.	121	
PA_cnd_22:121.4	Tasmā buddho akhilo.	121	
PA_cnd_22:122.1	Paṭibhānavāti tayo paṭibhānavanto—	122	
PA_cnd_22:122.2	pariyattipaṭibhānavā, paripucchāpaṭibhānavā, adhigamapaṭibhānavā.	122	
PA_cnd_22:122.3	Katamo pariyattipaṭibhānavā?	122	
PA_cnd_22:122.4	Idhekaccassa buddhavacanaṁ pariyāputaṁ hoti suttaṁ geyyaṁ veyyākaraṇaṁ gāthā udānaṁ itivuttakaṁ jātakaṁ abbhutadhammaṁ vedallaṁ.	122	
PA_cnd_22:122.5	Tassa pariyattiṁ nissāya paṭibhāti—	122	
PA_cnd_22:122.6	ayaṁ pariyattipaṭibhānavā.	122	
PA_cnd_22:123.1	Katamo paripucchāpaṭibhānavā?	123	
PA_cnd_22:123.2	Idhekacco paripucchitā hoti atthe ca ñāye ca lakkhaṇe ca kāraṇe ca ṭhānāṭhāne ca.	123	
PA_cnd_22:123.3	Tassa paripucchaṁ nissāya paṭibhāti—	123	
PA_cnd_22:123.4	ayaṁ paripucchāpaṭibhānavā.	123	
PA_cnd_22:124.1	Katamo adhigamapaṭibhānavā?	124	
PA_cnd_22:124.2_0	Idhekaccassa adhigatā honti cattāro satipaṭṭhānā, cattāro sammappadhānā, cattāro	124	
PA_cnd_22:124.2_1	iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo,	124	
PA_cnd_22:124.2_2	cattāro ariyamaggā, cattāri sāmaññaphalāni, catasso paṭisambhidāyo, cha abhiññāyo.	124	
PA_cnd_22:124.3	Tassa attho ñāto, dhammo ñāto, nirutti ñātā.	124	
PA_cnd_22:124.4	Atthe ñāte attho paṭibhāti, dhamme ñāte dhammo paṭibhāti, niruttiyā ñātāya nirutti paṭibhāti.	124	
PA_cnd_22:124.5	Imesu tīsu ñāṇesu ñāṇaṁ paṭibhānapaṭisambhidā.	124	
PA_cnd_22:124.6	Bhagavā imāya paṭibhānapaṭisambhidāya upeto samupeto upāgato samupāgato upapanno samupapanno samannāgato.	124	
PA_cnd_22:124.7	Tasmā buddho paṭibhānavā.	124	
PA_cnd_22:124.8	Yassa pariyatti natthi, paripucchā natthi, adhigamo natthi, kiṁ tassa paṭibhāyissatīti—	124	
PA_cnd_22:124.9	akhilo paṭibhānavā.	124	
PA_cnd_22:124.10	Tenāha thero piṅgiyo—	124	
PA_cnd_22:125.1	“Esa bhiyyo pasīdāmi,	125	
PA_cnd_22:125.2	sutvāna munino vaco;	125	
PA_cnd_22:125.3	Vivaṭṭacchado sambuddho,	125	
PA_cnd_22:125.4	akhilo paṭibhānavā”ti.	125	
PA_cnd_22:126.1	Adhideve abhiññāya,	126	
PA_cnd_22:126.2	Sabbaṁ vedi paroparaṁ;	126	
PA_cnd_22:126.3	Pañhānantakaro satthā,	126	
PA_cnd_22:126.4	Kaṅkhīnaṁ paṭijānataṁ.	126	
PA_cnd_22:127.1	Adhideve abhiññāyāti.	127	
PA_cnd_22:127.2	Devāti tayo devā—	127	
PA_cnd_22:127.3	sammutidevā, upapattidevā, visuddhidevā.	127	
PA_cnd_22:127.4	Katame sammutidevā?	127	
PA_cnd_22:127.5	Sammutidevā vuccanti rājāno ca rājakumāro ca deviyo ca.	127	
PA_cnd_22:127.6	Ime vuccanti sammutidevā.	127	
PA_cnd_22:127.7	Katame upapattidevā?	127	
PA_cnd_22:127.8	Upapattidevā vuccanti cātumahārājikā devā tāvatiṁsā devā …pe… brahmakāyikā devā, ye ca devā taduttari.	127	
PA_cnd_22:127.9	Ime vuccanti upapattidevā.	127	
PA_cnd_22:127.10	Katame visuddhidevā?	127	
PA_cnd_22:127.11	Visuddhidevā vuccanti tathāgatā tathāgatasāvakā arahanto khīṇāsavā, ye ca paccekasambuddhā.	127	
PA_cnd_22:127.12	Ime vuccanti visuddhidevā.	127	
PA_cnd_22:127.13	Bhagavā sammutideve adhidevāti abhiññāya upapattideve adhidevāti abhiññāya, visuddhideve adhidevāti abhiññāya jānitvā tulayitvā tīrayitvā vibhāvayitvā vibhūtaṁ katvāti—	127	
PA_cnd_22:127.14	adhideve abhiññāya.	127	
PA_cnd_22:128.1	Sabbaṁ vedi paroparanti bhagavā attano ca paresañca adhidevakare dhamme vedi aññāsi aphassi paṭivijjhi.	128	
PA_cnd_22:128.2	Katame attano adhidevakarā dhammā?	128	
PA_cnd_22:128.3_0	Sammāpaṭipadā anulomapaṭipadā apaccanīkapaṭipadā anvatthapaṭipadā dhammānudhammapaṭipadā	128	
PA_cnd_22:128.3_1	sīlesu paripūrakāritā indriyesu guttadvāratā bhojane mattaññutā jāgariyānuyogo satisampajaññaṁ	128	
PA_cnd_22:128.3_2	cattāro satipaṭṭhānā …pe… ariyo aṭṭhaṅgiko maggo.	128	
PA_cnd_22:128.4	Ime vuccanti attano adhidevakarā dhammā.	128	
PA_cnd_22:129.1	Katame paresaṁ adhidevakarā dhammā?	129	
PA_cnd_22:129.2	Sammāpaṭipadā …pe… ariyo aṭṭhaṅgiko maggo.	129	
PA_cnd_22:129.3	Ime vuccanti paresaṁ adhidevakarā dhammā.	129	
PA_cnd_22:129.4	Evaṁ bhagavā attano ca paresañca adhidevakare dhamme vedi aññāsi aphassi paṭivijjhīti—	129	
PA_cnd_22:129.5	sabbaṁ vedi paroparaṁ.	129	
PA_cnd_22:130.1	Pañhānantakaro satthāti bhagavā pārāyanikapañhānaṁ antakaro pariyantakaro paricchedakaro parivaṭumakaro;	130	
PA_cnd_22:130.2	sabhiyapañhānaṁ antakaro pariyantakaro paricchedakaro parivaṭumakaro;	130	
PA_cnd_22:130.3	sakkapañhānaṁ …pe…	130	
PA_cnd_22:130.4	suyāmapañhānaṁ …	130	
PA_cnd_22:130.5	bhikkhupañhānaṁ …	130	
PA_cnd_22:130.6	bhikkhunīpañhānaṁ …	130	
PA_cnd_22:130.7	upāsakapañhānaṁ …	130	
PA_cnd_22:130.8	upāsikāpañhānaṁ …	130	
PA_cnd_22:130.9	rājapañhānaṁ …	130	
PA_cnd_22:130.10	khattiyapañhānaṁ …	130	
PA_cnd_22:130.11	brāhmaṇapañhānaṁ …	130	
PA_cnd_22:130.12	vessapañhānaṁ …	130	
PA_cnd_22:130.13	suddapañhānaṁ …	130	
PA_cnd_22:130.14	devapañhānaṁ …	130	
PA_cnd_22:130.15	brahmapañhānaṁ antakaro pariyantakaro paricchedakaro parivaṭumakaroti—	130	
PA_cnd_22:130.16	pañhānantakaro.	130	
PA_cnd_22:130.17	Satthāti bhagavā satthavāho.	130	
PA_cnd_22:130.18_0	Yathā satthavāho satthe kantāraṁ tāreti, corakantāraṁ tāreti, vāḷakantāraṁ tāreti,	130	
PA_cnd_22:130.18_1	dubbhikkhakantāraṁ tāreti, nirudakakantāraṁ tāreti uttāreti nittāreti patāreti, khemantabhūmiṁ sampāpeti;	130	
PA_cnd_22:130.19	evameva bhagavā satthavāho satte kantāraṁ tāreti,	130	
PA_cnd_22:130.20	jātikantāraṁ tāreti, jarākantāraṁ …pe…	130	
PA_cnd_22:130.21	byādhikantāraṁ …	130	
PA_cnd_22:130.22	maraṇakantāraṁ …	130	
PA_cnd_22:130.23	sokaparidevadukkhadomanassupāyāsakantāraṁ tāreti,	130	
PA_cnd_22:130.24	rāgakantāraṁ tāreti,	130	
PA_cnd_22:130.25	dosakantāraṁ …	130	
PA_cnd_22:130.26	mohakantāraṁ …	130	
PA_cnd_22:130.27	mānakantāraṁ …	130	
PA_cnd_22:130.28	diṭṭhikantāraṁ …	130	
PA_cnd_22:130.29	kilesakantāraṁ …	130	
PA_cnd_22:130.30	duccaritakantāraṁ tāreti,	130	
PA_cnd_22:130.31	rāgagahanaṁ tāreti,	130	
PA_cnd_22:130.32	dosagahanaṁ …	130	
PA_cnd_22:130.33	mohagahanaṁ …	130	
PA_cnd_22:130.34	diṭṭhigahanaṁ …	130	
PA_cnd_22:130.35	kilesagahanaṁ …	130	
PA_cnd_22:130.36	duccaritagahanaṁ tāreti uttāreti nittāreti patāreti;	130	
PA_cnd_22:130.37	khemantaṁ amataṁ nibbānaṁ sampāpetīti—	130	
PA_cnd_22:130.38	evampi bhagavā satthavāho.	130	
PA_cnd_22:131.1	Atha vā bhagavā netā vinetā anunetā paññāpetā nijjhāpetā pekkhatā pasādetāti, evaṁ bhagavā satthavāho.	131	
PA_cnd_22:131.2_0	Atha vā bhagavā anuppannassa maggassa uppādetā, asañjātassa maggassa sañjanetā, anakkhātassa	131	
PA_cnd_22:131.2_1	maggassa akkhātā, maggaññū maggavidū maggakovido maggānugā ca pana etarahi sāvakā	131	
PA_cnd_22:131.2_2	viharanti pacchā samannāgatāti, evampi bhagavā satthavāhoti—	131	
PA_cnd_22:131.3	pañhānantakaro satthā.	131	
PA_cnd_22:132.1_0	Kaṅkhīnaṁ paṭijānatanti sakaṅkhā āgantvā nikkaṅkhā sampajjanti, sallekhā āgantvā	132	
PA_cnd_22:132.1_1	nillekhā sampajjanti, sadveḷhakā āgantvā nidveḷhakā sampajjanti, savicikicchā āgantvā	132	
PA_cnd_22:132.1_2	nibbicikicchā sampajjanti, sarāgā āgantvā vītarāgā sampajjanti, sadosā āgantvā vītadosā	132	
PA_cnd_22:132.1_3	sampajjanti, samohā āgantvā vītamohā sampajjanti, sakilesā āgantvā nikkilesā sampajjantīti—	132	
PA_cnd_22:132.2	kaṅkhīnaṁ paṭijānataṁ.	132	
PA_cnd_22:132.3	Tenāha thero piṅgiyo—	132	
PA_cnd_22:133.1	“Adhideve abhiññāya,	133	
PA_cnd_22:133.2	sabbaṁ vedi paroparaṁ;	133	
PA_cnd_22:133.3	Pañhānantakaro satthā,	133	
PA_cnd_22:133.4	kaṅkhīnaṁ paṭijānatan”ti.	133	
PA_cnd_22:134.1	Asaṁhīraṁ asaṅkuppaṁ,	134	
PA_cnd_22:134.2	Yassa natthi upamā kvaci;	134	
PA_cnd_22:134.3	Addhā gamissāmi na mettha kaṅkhā,	134	
PA_cnd_22:134.4	Evaṁ maṁ dhārehi adhimuttacittaṁ.	134	
PA_cnd_22:135.1	Asaṁhīraṁ asaṅkuppanti asaṁhīraṁ vuccati amataṁ nibbānaṁ.	135	
PA_cnd_22:135.2	Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ.	135	
PA_cnd_22:135.3_0	Asaṁhīranti rāgena dosena mohena kodhena upanāhena makkhena paḷāsena issāya macchariyena	135	
PA_cnd_22:135.3_1	māyāya sāṭheyyena thambhena sārambhena mānena atimānena madena pamādena sabbakilesehi	135	
PA_cnd_22:135.3_2	sabbaduccaritehi sabbapariḷāhehi sabbāsavehi sabbadarathehi sabbasantāpehi sabbākusalābhisaṅkhārehi	135	
PA_cnd_22:135.3_3	asaṁhāriyaṁ nibbānaṁ niccaṁ dhuvaṁ sassataṁ avipariṇāmadhammanti—	135	
PA_cnd_22:135.4	asaṁhīraṁ.	135	
PA_cnd_22:136.1	Asaṅkuppanti asaṅkuppaṁ vuccati amataṁ nibbānaṁ.	136	
PA_cnd_22:136.2	Yo so sabbasaṅkhārasamatho …pe… nirodho nibbānaṁ.	136	
PA_cnd_22:136.3	Nibbānassa na uppādo paññāyati, vayo natthi, na tassa aññathattaṁ paññāyati.	136	
PA_cnd_22:136.4	Nibbānaṁ niccaṁ dhuvaṁ sassataṁ avipariṇāmadhammanti—	136	
PA_cnd_22:136.5	asaṁhīraṁ asaṅkuppaṁ.	136	
PA_cnd_22:137.1	Yassa natthi upamā kvacīti.	137	
PA_cnd_22:137.2	Yassāti nibbānassa.	137	
PA_cnd_22:137.3	Natthi upamāti upamā natthi, upanidhā natthi, sadisaṁ natthi, paṭibhāgo natthi, na atthi na saṁvijjati nupalabbhati.	137	
PA_cnd_22:137.4	Kvacīti kvaci kimhici katthaci ajjhattaṁ vā bahiddhā vā ajjhattabahiddhā vāti—	137	
PA_cnd_22:137.5	yassa natthi upamā kvaci.	137	
PA_cnd_22:138.1	Addhā gamissāmi na mettha kaṅkhāti.	138	
PA_cnd_22:138.2	Addhāti ekaṁsavacanaṁ nissaṁsayavacanaṁ nikkaṅkhavacanaṁ advejjhavacanaṁ adveḷhakavacanaṁ niyogavacanaṁ apaṇṇakavacanaṁ aviraddhavacanaṁ avatthāpanavacanametaṁ—	138	
PA_cnd_22:138.3	addhāti.	138	
PA_cnd_22:138.4	Gamissāmīti gamissāmi adhigamissāmi phassissāmi sacchikarissāmīti—	138	
PA_cnd_22:138.5	addhā gamissāmi.	138	
PA_cnd_22:138.6	Na mettha kaṅkhāti.	138	
PA_cnd_22:138.7_0	Etthāti nibbāne kaṅkhā natthi, vicikicchā natthi, dveḷhakaṁ natthi, saṁsayo natthi,	138	
PA_cnd_22:138.7_1	na atthi na saṁvijjati nupalabbhati, pahīno samucchinno vūpasanto paṭippassaddho	138	
PA_cnd_22:138.7_2	abhabbuppattiko ñāṇagginā daḍḍhoti—	138	
PA_cnd_22:138.8	addhā gamissāmi na mettha kaṅkhā.	138	
PA_cnd_22:139.1	Evaṁ maṁ dhārehi adhimuttacittanti.	139	
PA_cnd_22:139.2	Evaṁ maṁ dhārehīti evaṁ maṁ upalakkhehi.	139	
PA_cnd_22:139.3	Adhimuttacittanti nibbānaninnaṁ nibbānapoṇaṁ nibbānapabbhāraṁ nibbānādhimuttanti—	139	
PA_cnd_22:139.4	evaṁ maṁ dhārehi adhimuttacittanti.	139	
PA_cnd_22:139.5	Tenāha thero piṅgiyo—	139	
PA_cnd_22:140.1	“Asaṁhīraṁ asaṅkuppaṁ,	140	
PA_cnd_22:140.2	Yassa natthi upamā kvaci;	140	
PA_cnd_22:140.3	Addhā gamissāmi na mettha kaṅkhā,	140	
PA_cnd_22:140.4	Evaṁ maṁ dhārehi adhimuttacittan”ti.	140	
PA_cnd_22:140.5	Pārāyanānugītigāthāniddeso aṭṭhārasamo.	140	
PA_cnd_22:140.6	Pārāyanavaggo samatto.	140	
