segmentnr	original	folio	analyzed
PA_ds_2.1.1:0.1	Dhammasaṅgaṇī	0	
PA_ds_2.1.1:0.2	2 Niddesa	0	
PA_ds_2.1.1:0.3	2.1 Cittuppādakaṇḍa	0	
PA_ds_2.1.1:0.4	2.1.1. Kāmāvacarakusala	0	
PA_ds_2.1.1:1.0	2.1.1.1. Padabhājanī	1	
PA_ds_2.1.1:1.1	Katame dhammā kusalā?	1	
PA_ds_2.1.1:1.2_0	Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ	1	
PA_ds_2.1.1:1.2_1	rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ	1	
PA_ds_2.1.1:1.2_2	vā dhammārammaṇaṁ vā yaṁ yaṁ vā panārabbha, tasmiṁ samaye—	1	
PA_ds_2.1.1:2.1	Phasso hoti, vedanā hoti, saññā hoti, cetanā hoti, cittaṁ hoti,	2	
PA_ds_2.1.1:3.1	Vitakko hoti, vicāro hoti, pīti hoti, sukhaṁ hoti, cittassekaggatā hoti,	3	
PA_ds_2.1.1:4.1	Saddhindriyaṁ hoti, vīriyindriyaṁ hoti, satindriyaṁ hoti, samādhindriyaṁ hoti, paññindriyaṁ hoti, manindriyaṁ hoti, somanassindriyaṁ hoti, jīvitindriyaṁ hoti,	4	
PA_ds_2.1.1:5.1	Sammādiṭṭhi hoti, sammāsaṅkappo hoti, sammāvāyāmo hoti, sammāsati hoti, sammāsamādhi hoti,	5	
PA_ds_2.1.1:6.1	Saddhābalaṁ hoti, vīriyabalaṁ hoti, satibalaṁ hoti, samādhibalaṁ hoti, paññābalaṁ hoti, hiribalaṁ hoti, ottappabalaṁ hoti,	6	
PA_ds_2.1.1:7.1	Alobho hoti, adoso hoti, amoho hoti, anabhijjhā hoti, abyāpādo hoti, sammādiṭṭhi hoti,	7	
PA_ds_2.1.1:8.1	Hirī hoti, ottappaṁ hoti,	8	
PA_ds_2.1.1:9.1_0	Kāyapassaddhi hoti, cittapassaddhi hoti, kāyalahutā hoti, cittalahutā hoti, kāyamudutā	9	
PA_ds_2.1.1:9.1_1	hoti, cittamudutā hoti, kāyakammaññatā hoti, cittakammaññatā hoti, kāyapāguññatā	9	
PA_ds_2.1.1:9.1_2	hoti, cittapāguññatā hoti, kāyujukatā hoti, cittujukatā hoti,	9	
PA_ds_2.1.1:10.1	Sati hoti, sampajaññaṁ hoti,	10	
PA_ds_2.1.1:11.1	Samatho hoti, vipassanā hoti,	11	
PA_ds_2.1.1:12.1	Paggāho hoti, avikkhepo hoti;	12	
PA_ds_2.1.1:13.1	Ye vā pana tasmiṁ samaye aññepi atthi paṭiccasamuppannā arūpino dhammā—	13	
PA_ds_2.1.1:13.2	ime dhammā kusalā.	13	
PA_ds_2.1.1:14.1	Katamo tasmiṁ samaye phasso hoti?	14	
PA_ds_2.1.1:14.2	Yo tasmiṁ samaye phasso phusanā samphusanā samphusitattaṁ—	14	
PA_ds_2.1.1:14.3	ayaṁ tasmiṁ samaye phasso hoti.	14	
PA_ds_2.1.1:15.1	Katamā tasmiṁ samaye vedanā hoti?	15	
PA_ds_2.1.1:15.2	Yaṁ tasmiṁ samaye tajjāmanoviññāṇadhātusamphassajaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	15	
PA_ds_2.1.1:15.3	ayaṁ tasmiṁ samaye vedanā hoti.	15	
PA_ds_2.1.1:16.1	Katamā tasmiṁ samaye saññā hoti?	16	
PA_ds_2.1.1:16.2	Yā tasmiṁ samaye tajjāmanoviññāṇadhātusamphassajā saññā sañjānanā sañjānitattaṁ—	16	
PA_ds_2.1.1:16.3	ayaṁ tasmiṁ samaye saññā hoti.	16	
PA_ds_2.1.1:17.1	Katamā tasmiṁ samaye cetanā hoti?	17	
PA_ds_2.1.1:17.2	Yā tasmiṁ samaye tajjāmanoviññāṇadhātusamphassajā cetanā sañcetanā cetayitattaṁ—	17	
PA_ds_2.1.1:17.3	ayaṁ tasmiṁ samaye cetanā hoti.	17	
PA_ds_2.1.1:18.1	Katamaṁ tasmiṁ samaye cittaṁ hoti?	18	
PA_ds_2.1.1:18.2	Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	18	
PA_ds_2.1.1:18.3	idaṁ tasmiṁ samaye cittaṁ hoti.	18	
PA_ds_2.1.1:19.1	Katamo tasmiṁ samaye vitakko hoti?	19	
PA_ds_2.1.1:19.2	Yo tasmiṁ samaye takko vitakko saṅkappo appanā byappanā cetaso abhiniropanā sammāsaṅkappo—	19	
PA_ds_2.1.1:19.3	ayaṁ tasmiṁ samaye vitakko hoti.	19	
PA_ds_2.1.1:20.1	Katamo tasmiṁ samaye vicāro hoti?	20	
PA_ds_2.1.1:20.2	Yo tasmiṁ samaye cāro vicāro anuvicāro upavicāro cittassa anusandhānatā anupekkhanatā—	20	
PA_ds_2.1.1:20.3	ayaṁ tasmiṁ samaye vicāro hoti.	20	
PA_ds_2.1.1:21.1	Katamā tasmiṁ samaye pīti hoti?	21	
PA_ds_2.1.1:21.2	Yā tasmiṁ samaye pīti pāmojjaṁ āmodanā pamodanā hāso pahāso vitti odagyaṁ attamanatā cittassa—	21	
PA_ds_2.1.1:21.3	ayaṁ tasmiṁ samaye pīti hoti.	21	
PA_ds_2.1.1:22.1	Katamaṁ tasmiṁ samaye sukhaṁ hoti?	22	
PA_ds_2.1.1:22.2	Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	22	
PA_ds_2.1.1:22.3	idaṁ tasmiṁ samaye sukhaṁ hoti.	22	
PA_ds_2.1.1:23.1	Katamā tasmiṁ samaye cittassekaggatā hoti?	23	
PA_ds_2.1.1:23.2	Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—	23	
PA_ds_2.1.1:23.3	ayaṁ tasmiṁ samaye cittassekaggatā hoti.	23	
PA_ds_2.1.1:24.1	Katamaṁ tasmiṁ samaye saddhindriyaṁ hoti?	24	
PA_ds_2.1.1:24.2	Yā tasmiṁ samaye saddhā saddahanā okappanā abhippasādo saddhā saddhindriyaṁ saddhābalaṁ—	24	
PA_ds_2.1.1:24.3	idaṁ tasmiṁ samaye saddhindriyaṁ hoti.	24	
PA_ds_2.1.1:25.1	Katamaṁ tasmiṁ samaye vīriyindriyaṁ hoti?	25	
PA_ds_2.1.1:25.2_0	Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī	25	
PA_ds_2.1.1:25.2_1	thāmo dhiti asithilaparakkamatā anikkhittachandatā anikkhittadhuratā dhurasampaggāho	25	
PA_ds_2.1.1:25.2_2	vīriyaṁ vīriyindriyaṁ vīriyabalaṁ sammāvāyāmo—	25	
PA_ds_2.1.1:25.3	idaṁ tasmiṁ samaye vīriyindriyaṁ hoti.	25	
PA_ds_2.1.1:26.1	Katamaṁ tasmiṁ samaye satindriyaṁ hoti?	26	
PA_ds_2.1.1:26.2	Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—	26	
PA_ds_2.1.1:26.3	idaṁ tasmiṁ samaye satindriyaṁ hoti.	26	
PA_ds_2.1.1:27.1	Katamaṁ tasmiṁ samaye samādhindriyaṁ hoti?	27	
PA_ds_2.1.1:27.2	Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—	27	
PA_ds_2.1.1:27.3	idaṁ tasmiṁ samaye samādhindriyaṁ hoti.	27	
PA_ds_2.1.1:28.1	Katamaṁ tasmiṁ samaye paññindriyaṁ hoti?	28	
PA_ds_2.1.1:28.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	28	
PA_ds_2.1.1:28.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	28	
PA_ds_2.1.1:28.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	28	
PA_ds_2.1.1:28.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—	28	
PA_ds_2.1.1:28.3	idaṁ tasmiṁ samaye paññindriyaṁ hoti.	28	
PA_ds_2.1.1:29.1	Katamaṁ tasmiṁ samaye manindriyaṁ hoti?	29	
PA_ds_2.1.1:29.2	Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	29	
PA_ds_2.1.1:29.3	idaṁ tasmiṁ samaye manindriyaṁ hoti.	29	
PA_ds_2.1.1:30.1	Katamaṁ tasmiṁ samaye somanassindriyaṁ hoti?	30	
PA_ds_2.1.1:30.2	Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	30	
PA_ds_2.1.1:30.3	idaṁ tasmiṁ samaye somanassindriyaṁ hoti.	30	
PA_ds_2.1.1:31.1	Katamaṁ tasmiṁ samaye jīvitindriyaṁ hoti?	31	
PA_ds_2.1.1:31.2	Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—	31	
PA_ds_2.1.1:31.3	idaṁ tasmiṁ samaye jīvitindriyaṁ hoti.	31	
PA_ds_2.1.1:32.1	Katamā tasmiṁ samaye sammādiṭṭhi hoti?	32	
PA_ds_2.1.1:32.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	32	
PA_ds_2.1.1:32.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	32	
PA_ds_2.1.1:32.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	32	
PA_ds_2.1.1:32.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—	32	
PA_ds_2.1.1:32.3	ayaṁ tasmiṁ samaye sammādiṭṭhi hoti.	32	
PA_ds_2.1.1:33.1	Katamo tasmiṁ samaye sammāsaṅkappo hoti?	33	
PA_ds_2.1.1:33.2	Yo tasmiṁ samaye takko vitakko saṅkappo appanā byappanā cetaso abhiniropanā sammāsaṅkappo—	33	
PA_ds_2.1.1:33.3	ayaṁ tasmiṁ samaye sammāsaṅkappo hoti.	33	
PA_ds_2.1.1:34.1	Katamo tasmiṁ samaye sammāvāyāmo hoti?	34	
PA_ds_2.1.1:34.2_0	Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī	34	
PA_ds_2.1.1:34.2_1	thāmo dhiti asithilaparakkamatā anikkhittachandatā anikkhittadhuratā dhurasampaggāho	34	
PA_ds_2.1.1:34.2_2	vīriyaṁ vīriyindriyaṁ vīriyabalaṁ sammāvāyāmo—	34	
PA_ds_2.1.1:34.3	ayaṁ tasmiṁ samaye sammāvāyāmo hoti.	34	
PA_ds_2.1.1:35.1	Katamā tasmiṁ samaye sammāsati hoti?	35	
PA_ds_2.1.1:35.2	Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—	35	
PA_ds_2.1.1:35.3	ayaṁ tasmiṁ samaye sammāsati hoti.	35	
PA_ds_2.1.1:36.1	Katamo tasmiṁ samaye sammāsamādhi hoti?	36	
PA_ds_2.1.1:36.2	Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—	36	
PA_ds_2.1.1:36.3	ayaṁ tasmiṁ samaye sammāsamādhi hoti.	36	
PA_ds_2.1.1:37.1	Katamaṁ tasmiṁ samaye saddhābalaṁ hoti?	37	
PA_ds_2.1.1:37.2	Yā tasmiṁ samaye saddhā saddahanā okappanā abhippasādo saddhā saddhindriyaṁ saddhābalaṁ—	37	
PA_ds_2.1.1:37.3	idaṁ tasmiṁ samaye saddhābalaṁ hoti.	37	
PA_ds_2.1.1:38.1	Katamaṁ tasmiṁ samaye vīriyabalaṁ hoti?	38	
PA_ds_2.1.1:38.2_0	Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī	38	
PA_ds_2.1.1:38.2_1	thāmo dhiti asithilaparakkamatā anikkhittachandatā anikkhittadhuratā dhurasampaggāho	38	
PA_ds_2.1.1:38.2_2	vīriyaṁ vīriyindriyaṁ vīriyabalaṁ sammāvāyāmo—	38	
PA_ds_2.1.1:38.3	idaṁ tasmiṁ samaye vīriyabalaṁ hoti.	38	
PA_ds_2.1.1:39.1	Katamaṁ tasmiṁ samaye satibalaṁ hoti?	39	
PA_ds_2.1.1:39.2	Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—	39	
PA_ds_2.1.1:39.3	idaṁ tasmiṁ samaye satibalaṁ hoti.	39	
PA_ds_2.1.1:40.1	Katamaṁ tasmiṁ samaye samādhibalaṁ hoti?	40	
PA_ds_2.1.1:40.2	Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—	40	
PA_ds_2.1.1:40.3	idaṁ tasmiṁ samaye samādhibalaṁ hoti.	40	
PA_ds_2.1.1:41.1	Katamaṁ tasmiṁ samaye paññābalaṁ hoti?	41	
PA_ds_2.1.1:41.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	41	
PA_ds_2.1.1:41.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	41	
PA_ds_2.1.1:41.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	41	
PA_ds_2.1.1:41.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—	41	
PA_ds_2.1.1:41.3	idaṁ tasmiṁ samaye paññābalaṁ hoti.	41	
PA_ds_2.1.1:42.1	Katamaṁ tasmiṁ samaye hiribalaṁ hoti?	42	
PA_ds_2.1.1:42.2	Yaṁ tasmiṁ samaye hirīyati hiriyitabbena hirīyati pāpakānaṁ akusalānaṁ dhammānaṁ samāpattiyā—	42	
PA_ds_2.1.1:42.3	idaṁ tasmiṁ samaye hiribalaṁ hoti.	42	
PA_ds_2.1.1:43.1	Katamaṁ tasmiṁ samaye ottappabalaṁ hoti?	43	
PA_ds_2.1.1:43.2	Yaṁ tasmiṁ samaye ottappati ottappitabbena ottappati pāpakānaṁ akusalānaṁ dhammānaṁ samāpattiyā—	43	
PA_ds_2.1.1:43.3	idaṁ tasmiṁ samaye ottappabalaṁ hoti.	43	
PA_ds_2.1.1:44.1	Katamo tasmiṁ samaye alobho hoti?	44	
PA_ds_2.1.1:44.2	Yo tasmiṁ samaye alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—	44	
PA_ds_2.1.1:44.3	ayaṁ tasmiṁ samaye alobho hoti.	44	
PA_ds_2.1.1:45.1	Katamo tasmiṁ samaye adoso hoti?	45	
PA_ds_2.1.1:45.2	Yo tasmiṁ samaye adoso adussanā adussitattaṁ abyāpādo abyāpajjo adoso kusalamūlaṁ—	45	
PA_ds_2.1.1:45.3	ayaṁ tasmiṁ samaye adoso hoti.	45	
PA_ds_2.1.1:46.1	Katamo tasmiṁ samaye amoho hoti?	46	
PA_ds_2.1.1:46.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	46	
PA_ds_2.1.1:46.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	46	
PA_ds_2.1.1:46.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	46	
PA_ds_2.1.1:46.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi amoho kusalamūlaṁ—	46	
PA_ds_2.1.1:46.3	ayaṁ tasmiṁ samaye amoho hoti.	46	
PA_ds_2.1.1:47.1	Katamā tasmiṁ samaye anabhijjhā hoti?	47	
PA_ds_2.1.1:47.2	Yo tasmiṁ samaye alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—	47	
PA_ds_2.1.1:47.3	ayaṁ tasmiṁ samaye anabhijjhā hoti.	47	
PA_ds_2.1.1:48.1	Katamo tasmiṁ samaye abyāpādo hoti?	48	
PA_ds_2.1.1:48.2	Yo tasmiṁ samaye adoso adussanā adussitattaṁ abyāpādo abyāpajjo adoso kusalamūlaṁ—	48	
PA_ds_2.1.1:48.3	ayaṁ tasmiṁ samaye abyāpādo hoti.	48	
PA_ds_2.1.1:49.1	Katamā tasmiṁ samaye sammādiṭṭhi hoti?	49	
PA_ds_2.1.1:49.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	49	
PA_ds_2.1.1:49.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	49	
PA_ds_2.1.1:49.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	49	
PA_ds_2.1.1:49.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—	49	
PA_ds_2.1.1:49.3	ayaṁ tasmiṁ samaye sammādiṭṭhi hoti.	49	
PA_ds_2.1.1:50.1	Katamā tasmiṁ samaye hirī hoti?	50	
PA_ds_2.1.1:50.2	Yaṁ tasmiṁ samaye hirīyati hiriyitabbena hirīyati pāpakānaṁ akusalānaṁ dhammānaṁ samāpattiyā—	50	
PA_ds_2.1.1:50.3	ayaṁ tasmiṁ samaye hirī hoti.	50	
PA_ds_2.1.1:51.1	Katamaṁ tasmiṁ samaye ottappaṁ hoti?	51	
PA_ds_2.1.1:51.2	Yaṁ tasmiṁ samaye ottappati ottappitabbena ottappati pāpakānaṁ akusalānaṁ dhammānaṁ samāpattiyā—	51	
PA_ds_2.1.1:51.3	idaṁ tasmiṁ samaye ottappaṁ hoti.	51	
PA_ds_2.1.1:52.1	Katamā tasmiṁ samaye kāyapassaddhi hoti?	52	
PA_ds_2.1.1:52.2	Yā tasmiṁ samaye vedanākkhandhassa saññākkhandhassa saṅkhārakkhandhassa passaddhi paṭipassaddhi passambhanā paṭipassambhanā paṭipassambhitattaṁ—	52	
PA_ds_2.1.1:52.3	ayaṁ tasmiṁ samaye kāyapassaddhi hoti.	52	
PA_ds_2.1.1:53.1	Katamā tasmiṁ samaye cittapassaddhi hoti?	53	
PA_ds_2.1.1:53.2	Yā tasmiṁ samaye viññāṇakkhandhassa passaddhi paṭipassaddhi passambhanā paṭipassambhanā paṭipassambhitattaṁ—	53	
PA_ds_2.1.1:53.3	ayaṁ tasmiṁ samaye cittapassaddhi hoti.	53	
PA_ds_2.1.1:54.1	Katamā tasmiṁ samaye kāyalahutā hoti?	54	
PA_ds_2.1.1:54.2	Yā tasmiṁ samaye vedanākkhandhassa saññākkhandhassa saṅkhārakkhandhassa lahutā lahupariṇāmatā adandhanatā avitthanatā—	54	
PA_ds_2.1.1:54.3	ayaṁ tasmiṁ samaye kāyalahutā hoti.	54	
PA_ds_2.1.1:55.1	Katamā tasmiṁ samaye cittalahutā hoti?	55	
PA_ds_2.1.1:55.2	Yā tasmiṁ samaye viññāṇakkhandhassa lahutā lahupariṇāmatā adandhanatā avitthanatā—	55	
PA_ds_2.1.1:55.3	ayaṁ tasmiṁ samaye cittalahutā hoti.	55	
PA_ds_2.1.1:56.1	Katamā tasmiṁ samaye kāyamudutā hoti?	56	
PA_ds_2.1.1:56.2	Yā tasmiṁ samaye vedanākkhandhassa saññākkhandhassa saṅkhārakkhandhassa mudutā maddavatā akakkhaḷatā akathinatā—	56	
PA_ds_2.1.1:56.3	ayaṁ tasmiṁ samaye kāyamudutā hoti.	56	
PA_ds_2.1.1:57.1	Katamā tasmiṁ samaye cittamudutā hoti?	57	
PA_ds_2.1.1:57.2	Yā tasmiṁ samaye viññāṇakkhandhassa mudutā maddavatā akakkhaḷatā akathinatā—	57	
PA_ds_2.1.1:57.3	ayaṁ tasmiṁ samaye cittamudutā hoti.	57	
PA_ds_2.1.1:58.1	Katamā tasmiṁ samaye kāyakammaññatā hoti?	58	
PA_ds_2.1.1:58.2	Yā tasmiṁ samaye vedanākkhandhassa saññākkhandhassa saṅkhārakkhandhassa kammaññatā kammaññattaṁ kammaññabhāvo—	58	
PA_ds_2.1.1:58.3	ayaṁ tasmiṁ samaye kāyakammaññatā hoti.	58	
PA_ds_2.1.1:59.1	Katamā tasmiṁ samaye cittakammaññatā hoti?	59	
PA_ds_2.1.1:59.2	Yā tasmiṁ samaye viññāṇakkhandhassa kammaññatā kammaññattaṁ kammaññabhāvo—	59	
PA_ds_2.1.1:59.3	ayaṁ tasmiṁ samaye cittakammaññatā hoti.	59	
PA_ds_2.1.1:60.1	Katamā tasmiṁ samaye kāyapāguññatā hoti?	60	
PA_ds_2.1.1:60.2	Yā tasmiṁ samaye vedanākkhandhassa saññākkhandhassa saṅkhārakkhandhassa paguṇatā paguṇattaṁ paguṇabhāvo—	60	
PA_ds_2.1.1:60.3	ayaṁ tasmiṁ samaye kāyapāguññatā hoti.	60	
PA_ds_2.1.1:61.1	Katamā tasmiṁ samaye cittapāguññatā hoti?	61	
PA_ds_2.1.1:61.2	Yā tasmiṁ samaye viññāṇakkhandhassa paguṇatā paguṇattaṁ paguṇabhāvo—	61	
PA_ds_2.1.1:61.3	ayaṁ tasmiṁ samaye cittapāguññatā hoti.	61	
PA_ds_2.1.1:62.1	Katamā tasmiṁ samaye kāyujukatā hoti?	62	
PA_ds_2.1.1:62.2	Yā tasmiṁ samaye vedanākkhandhassa saññākkhandhassa saṅkhārakkhandhassa ujutā ujukatā ajimhatā avaṅkatā akuṭilatā—	62	
PA_ds_2.1.1:62.3	ayaṁ tasmiṁ samaye kāyujukatā hoti.	62	
PA_ds_2.1.1:63.1	Katamā tasmiṁ samaye cittujukatā hoti?	63	
PA_ds_2.1.1:63.2	Yā tasmiṁ samaye viññāṇakkhandhassa ujutā ujukatā ajimhatā avaṅkatā akuṭilatā—	63	
PA_ds_2.1.1:63.3	ayaṁ tasmiṁ samaye cittujukatā hoti.	63	
PA_ds_2.1.1:64.1	Katamā tasmiṁ samaye sati hoti?	64	
PA_ds_2.1.1:64.2	Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—	64	
PA_ds_2.1.1:64.3	ayaṁ tasmiṁ samaye sati hoti.	64	
PA_ds_2.1.1:65.1	Katamaṁ tasmiṁ samaye sampajaññaṁ hoti?	65	
PA_ds_2.1.1:65.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	65	
PA_ds_2.1.1:65.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	65	
PA_ds_2.1.1:65.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	65	
PA_ds_2.1.1:65.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—	65	
PA_ds_2.1.1:65.3	idaṁ tasmiṁ samaye sampajaññaṁ hoti.	65	
PA_ds_2.1.1:66.1	Katamo tasmiṁ samaye samatho hoti?	66	
PA_ds_2.1.1:66.2	Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—	66	
PA_ds_2.1.1:66.3	ayaṁ tasmiṁ samaye samatho hoti.	66	
PA_ds_2.1.1:67.1	Katamā tasmiṁ samaye vipassanā hoti?	67	
PA_ds_2.1.1:67.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	67	
PA_ds_2.1.1:67.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	67	
PA_ds_2.1.1:67.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	67	
PA_ds_2.1.1:67.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—	67	
PA_ds_2.1.1:67.3	ayaṁ tasmiṁ samaye vipassanā hoti.	67	
PA_ds_2.1.1:68.1	Katamo tasmiṁ samaye paggāho hoti?	68	
PA_ds_2.1.1:68.2_0	Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī	68	
PA_ds_2.1.1:68.2_1	thāmo dhiti asithilaparakkamatā anikkhittachandatā anikkhittadhuratā dhurasampaggāho	68	
PA_ds_2.1.1:68.2_2	vīriyaṁ vīriyindriyaṁ vīriyabalaṁ sammāvāyāmo—	68	
PA_ds_2.1.1:68.3	ayaṁ tasmiṁ samaye paggāho hoti.	68	
PA_ds_2.1.1:69.1	Katamo tasmiṁ samaye avikkhepo hoti?	69	
PA_ds_2.1.1:69.2	Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—	69	
PA_ds_2.1.1:69.3	ayaṁ tasmiṁ samaye avikkhepo hoti.	69	
PA_ds_2.1.1:70.1	Ye vā pana tasmiṁ samaye aññepi atthi paṭiccasamuppannā arūpino dhammā—	70	
PA_ds_2.1.1:70.2	ime dhammā kusalā.	70	
PA_ds_2.1.1:70.3	Padabhājanīyaṁ niṭṭhitaṁ.	70	
PA_ds_2.1.1:70.4	Paṭhamabhāṇavāro.	70	
PA_ds_2.1.1:71.0	2.1.1.2. Koṭṭhāsavāra	71	
PA_ds_2.1.1:71.1_0	Tasmiṁ kho pana samaye cattāro khandhā honti, dvāyatanāni honti, dve dhātuyo honti,	71	
PA_ds_2.1.1:71.1_1	tayo āhārā honti, aṭṭhindriyāni honti, pañcaṅgikaṁ jhānaṁ hoti, pañcaṅgiko maggo	71	
PA_ds_2.1.1:71.1_2	hoti, satta balāni honti, tayo hetū honti, eko phasso hoti, ekā vedanā hoti, ekā	71	
PA_ds_2.1.1:71.1_3	saññā hoti, ekā cetanā hoti, ekaṁ cittaṁ hoti, eko vedanākkhandho hoti, eko saññākkhandho	71	
PA_ds_2.1.1:71.1_4	hoti, eko saṅkhārakkhandho hoti, eko viññāṇakkhandho hoti, ekaṁ manāyatanaṁ hoti,	71	
PA_ds_2.1.1:71.1_5	ekaṁ manindriyaṁ hoti, ekā manoviññāṇadhātu hoti, ekaṁ dhammāyatanaṁ hoti, ekā dhammadhātu hoti;	71	
PA_ds_2.1.1:71.2	ye vā pana tasmiṁ samaye aññepi atthi paṭiccasamuppannā arūpino dhammā—	71	
PA_ds_2.1.1:71.3	ime dhammā kusalā.	71	
PA_ds_2.1.1:72.1	Katame tasmiṁ samaye cattāro khandhā honti?	72	
PA_ds_2.1.1:72.2	Vedanākkhandho, saññākkhandho, saṅkhārakkhandho, viññāṇakkhandho.	72	
PA_ds_2.1.1:73.1	Katamo tasmiṁ samaye vedanākkhandho hoti?	73	
PA_ds_2.1.1:73.2	Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	73	
PA_ds_2.1.1:73.3	ayaṁ tasmiṁ samaye vedanākkhandho hoti.	73	
PA_ds_2.1.1:74.1	Katamo tasmiṁ samaye saññākkhandho hoti?	74	
PA_ds_2.1.1:74.2	Yā tasmiṁ samaye saññā sañjānanā sañjānitattaṁ—	74	
PA_ds_2.1.1:74.3	ayaṁ tasmiṁ samaye saññākkhandho hoti.	74	
PA_ds_2.1.1:75.1	Katamo tasmiṁ samaye saṅkhārakkhandho hoti?	75	
PA_ds_2.1.1:75.2_0	Phasso cetanā vitakko vicāro pīti cittassekaggatā saddhindriyaṁ vīriyindriyaṁ satindriyaṁ	75	
PA_ds_2.1.1:75.2_1	samādhindriyaṁ paññindriyaṁ jīvitindriyaṁ sammādiṭṭhi sammāsaṅkappo sammāvāyāmo sammāsati	75	
PA_ds_2.1.1:75.2_2	sammāsamādhi saddhābalaṁ vīriyabalaṁ satibalaṁ samādhibalaṁ paññābalaṁ hiribalaṁ	75	
PA_ds_2.1.1:75.2_3	ottappabalaṁ alobho adoso amoho anabhijjhā abyāpādo sammādiṭṭhi hirī ottappaṁ kāyapassaddhi	75	
PA_ds_2.1.1:75.2_4	cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā	75	
PA_ds_2.1.1:75.2_5	kāyapāguññatā cittapāguññatā kāyujukatā cittujukatā sati sampajaññaṁ samatho vipassanā paggāho avikkhepo;	75	
PA_ds_2.1.1:75.3	ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—	75	
PA_ds_2.1.1:75.4	ayaṁ tasmiṁ samaye saṅkhārakkhandho hoti.	75	
PA_ds_2.1.1:76.1	Katamo tasmiṁ samaye viññāṇakkhandho hoti?	76	
PA_ds_2.1.1:76.2	Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	76	
PA_ds_2.1.1:76.3	ayaṁ tasmiṁ samaye viññāṇakkhandho hoti.	76	
PA_ds_2.1.1:76.4	Ime tasmiṁ samaye cattāro khandhā honti.	76	
PA_ds_2.1.1:77.1	Katamāni tasmiṁ samaye dvāyatanāni honti?	77	
PA_ds_2.1.1:77.2	Manāyatanaṁ dhammāyatanaṁ.	77	
PA_ds_2.1.1:78.1	Katamaṁ tasmiṁ samaye manāyatanaṁ hoti?	78	
PA_ds_2.1.1:78.2	Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	78	
PA_ds_2.1.1:78.3	idaṁ tasmiṁ samaye manāyatanaṁ hoti.	78	
PA_ds_2.1.1:79.1	Katamaṁ tasmiṁ samaye dhammāyatanaṁ hoti?	79	
PA_ds_2.1.1:79.2	Vedanākkhandho, saññākkhandho, saṅkhārakkhandho—	79	
PA_ds_2.1.1:79.3	idaṁ tasmiṁ samaye dhammāyatanaṁ hoti.	79	
PA_ds_2.1.1:79.4	Imāni tasmiṁ samaye dvāyatanāni honti.	79	
PA_ds_2.1.1:80.1	Katamā tasmiṁ samaye dve dhātuyo honti?	80	
PA_ds_2.1.1:80.2	Manoviññāṇadhātu, dhammadhātu.	80	
PA_ds_2.1.1:81.1	Katamā tasmiṁ samaye manoviññāṇadhātu hoti?	81	
PA_ds_2.1.1:81.2	Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	81	
PA_ds_2.1.1:81.3	ayaṁ tasmiṁ samaye manoviññāṇadhātu hoti.	81	
PA_ds_2.1.1:82.1	Katamā tasmiṁ samaye dhammadhātu hoti?	82	
PA_ds_2.1.1:82.2	Vedanākkhandho, saññākkhandho, saṅkhārakkhandho—	82	
PA_ds_2.1.1:82.3	ayaṁ tasmiṁ samaye dhammadhātu hoti.	82	
PA_ds_2.1.1:82.4	Imā tasmiṁ samaye dve dhātuyo honti.	82	
PA_ds_2.1.1:83.1	Katame tasmiṁ samaye tayo āhārā honti?	83	
PA_ds_2.1.1:83.2	Phassāhāro, manosañcetanāhāro, viññāṇāhāro.	83	
PA_ds_2.1.1:84.1	Katamo tasmiṁ samaye phassāhāro hoti?	84	
PA_ds_2.1.1:84.2	Yo tasmiṁ samaye phasso phusanā samphusanā samphusitattaṁ—	84	
PA_ds_2.1.1:84.3	ayaṁ tasmiṁ samaye phassāhāro hoti.	84	
PA_ds_2.1.1:85.1	Katamo tasmiṁ samaye manosañcetanāhāro hoti?	85	
PA_ds_2.1.1:85.2	Yā tasmiṁ samaye cetanā sañcetanā cetayitattaṁ—	85	
PA_ds_2.1.1:85.3	ayaṁ tasmiṁ samaye manosañcetanāhāro hoti.	85	
PA_ds_2.1.1:86.1	Katamo tasmiṁ samaye viññāṇāhāro hoti?	86	
PA_ds_2.1.1:86.2	Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	86	
PA_ds_2.1.1:86.3	ayaṁ tasmiṁ samaye viññāṇāhāro hoti.	86	
PA_ds_2.1.1:86.4	Ime tasmiṁ samaye tayo āhārā honti.	86	
PA_ds_2.1.1:87.1	Katamāni tasmiṁ samaye aṭṭhindriyāni honti?	87	
PA_ds_2.1.1:87.2	Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, manindriyaṁ, somanassindriyaṁ, jīvitindriyaṁ.	87	
PA_ds_2.1.1:88.1	Katamaṁ tasmiṁ samaye saddhindriyaṁ hoti?	88	
PA_ds_2.1.1:88.2	Yā tasmiṁ samaye saddhā saddahanā okappanā abhippasādo saddhā saddhindriyaṁ saddhābalaṁ—	88	
PA_ds_2.1.1:88.3	idaṁ tasmiṁ samaye saddhindriyaṁ hoti.	88	
PA_ds_2.1.1:89.1	Katamaṁ tasmiṁ samaye vīriyindriyaṁ hoti?	89	
PA_ds_2.1.1:89.2_0	Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī	89	
PA_ds_2.1.1:89.2_1	thāmo dhiti asithilaparakkamatā anikkhittachandatā anikkhittadhuratā dhurasampaggāho	89	
PA_ds_2.1.1:89.2_2	vīriyaṁ vīriyindriyaṁ vīriyabalaṁ sammāvāyāmo—	89	
PA_ds_2.1.1:89.3	idaṁ tasmiṁ samaye vīriyindriyaṁ hoti.	89	
PA_ds_2.1.1:90.1	Katamaṁ tasmiṁ samaye satindriyaṁ hoti?	90	
PA_ds_2.1.1:90.2	Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—	90	
PA_ds_2.1.1:90.3	idaṁ tasmiṁ samaye satindriyaṁ hoti.	90	
PA_ds_2.1.1:91.1	Katamaṁ tasmiṁ samaye samādhindriyaṁ hoti?	91	
PA_ds_2.1.1:91.2	Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—	91	
PA_ds_2.1.1:91.3	idaṁ tasmiṁ samaye samādhindriyaṁ hoti.	91	
PA_ds_2.1.1:92.1	Katamaṁ tasmiṁ samaye paññindriyaṁ hoti?	92	
PA_ds_2.1.1:92.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	92	
PA_ds_2.1.1:92.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	92	
PA_ds_2.1.1:92.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	92	
PA_ds_2.1.1:92.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—	92	
PA_ds_2.1.1:92.3	idaṁ tasmiṁ samaye paññindriyaṁ hoti.	92	
PA_ds_2.1.1:93.1	Katamaṁ tasmiṁ samaye manindriyaṁ hoti?	93	
PA_ds_2.1.1:93.2	Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	93	
PA_ds_2.1.1:93.3	idaṁ tasmiṁ samaye manindriyaṁ hoti.	93	
PA_ds_2.1.1:94.1	Katamaṁ tasmiṁ samaye somanassindriyaṁ hoti?	94	
PA_ds_2.1.1:94.2	Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	94	
PA_ds_2.1.1:94.3	idaṁ tasmiṁ samaye somanassindriyaṁ hoti.	94	
PA_ds_2.1.1:95.1	Katamaṁ tasmiṁ samaye jīvitindriyaṁ hoti?	95	
PA_ds_2.1.1:95.2	Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—	95	
PA_ds_2.1.1:95.3	idaṁ tasmiṁ samaye jīvitindriyaṁ hoti.	95	
PA_ds_2.1.1:95.4	Imāni tasmiṁ samaye aṭṭhindriyāni honti.	95	
PA_ds_2.1.1:96.1	Katamaṁ tasmiṁ samaye pañcaṅgikaṁ jhānaṁ hoti?	96	
PA_ds_2.1.1:96.2	Vitakko, vicāro, pīti, sukhaṁ, cittassekaggatā.	96	
PA_ds_2.1.1:97.1	Katamo tasmiṁ samaye vitakko hoti?	97	
PA_ds_2.1.1:97.2	Yo tasmiṁ samaye takko vitakko saṅkappo appanā byappanā cetaso abhiniropanā sammāsaṅkappo—	97	
PA_ds_2.1.1:97.3	ayaṁ tasmiṁ samaye vitakko hoti.	97	
PA_ds_2.1.1:98.1	Katamo tasmiṁ samaye vicāro hoti?	98	
PA_ds_2.1.1:98.2	Yo tasmiṁ samaye cāro vicāro anuvicāro upavicāro cittassa anusandhānatā anupekkhanatā—	98	
PA_ds_2.1.1:98.3	ayaṁ tasmiṁ samaye vicāro hoti.	98	
PA_ds_2.1.1:99.1	Katamā tasmiṁ samaye pīti hoti?	99	
PA_ds_2.1.1:99.2	Yā tasmiṁ samaye pīti pāmojjaṁ āmodanā pamodanā hāso pahāso vitti odagyaṁ attamanatā cittassa—	99	
PA_ds_2.1.1:99.3	ayaṁ tasmiṁ samaye pīti hoti.	99	
PA_ds_2.1.1:100.1	Katamaṁ tasmiṁ samaye sukhaṁ hoti?	100	
PA_ds_2.1.1:100.2	Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	100	
PA_ds_2.1.1:100.3	idaṁ tasmiṁ samaye sukhaṁ hoti.	100	
PA_ds_2.1.1:101.1	Katamā tasmiṁ samaye cittassekaggatā hoti?	101	
PA_ds_2.1.1:101.2	Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—	101	
PA_ds_2.1.1:101.3	ayaṁ tasmiṁ samaye cittassekaggatā hoti.	101	
PA_ds_2.1.1:101.4	Idaṁ tasmiṁ samaye pañcaṅgikaṁ jhānaṁ hoti.	101	
PA_ds_2.1.1:102.1	Katamo tasmiṁ samaye pañcaṅgiko maggo hoti?	102	
PA_ds_2.1.1:102.2	Sammādiṭṭhi, sammāsaṅkappo, sammāvāyāmo, sammāsati, sammāsamādhi.	102	
PA_ds_2.1.1:103.1	Katamā tasmiṁ samaye sammādiṭṭhi hoti?	103	
PA_ds_2.1.1:103.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	103	
PA_ds_2.1.1:103.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	103	
PA_ds_2.1.1:103.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	103	
PA_ds_2.1.1:103.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—	103	
PA_ds_2.1.1:103.3	ayaṁ tasmiṁ samaye sammādiṭṭhi hoti.	103	
PA_ds_2.1.1:104.1	Katamo tasmiṁ samaye sammāsaṅkappo hoti?	104	
PA_ds_2.1.1:104.2	Yo tasmiṁ samaye takko vitakko saṅkappo appanā byappanā cetaso abhiniropanā sammāsaṅkappo—	104	
PA_ds_2.1.1:104.3	ayaṁ tasmiṁ samaye sammāsaṅkappo hoti.	104	
PA_ds_2.1.1:105.1	Katamo tasmiṁ samaye sammāvāyāmo hoti?	105	
PA_ds_2.1.1:105.2_0	Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī	105	
PA_ds_2.1.1:105.2_1	thāmo dhiti asithilaparakkamatā anikkhittachandatā anikkhittadhuratā dhurasampaggāho	105	
PA_ds_2.1.1:105.2_2	vīriyaṁ vīriyindriyaṁ vīriyabalaṁ sammāvāyāmo—	105	
PA_ds_2.1.1:105.3	ayaṁ tasmiṁ samaye sammāvāyāmo hoti.	105	
PA_ds_2.1.1:106.1	Katamā tasmiṁ samaye sammāsati hoti?	106	
PA_ds_2.1.1:106.2	Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—	106	
PA_ds_2.1.1:106.3	ayaṁ tasmiṁ samaye sammāsati hoti.	106	
PA_ds_2.1.1:107.1	Katamo tasmiṁ samaye sammāsamādhi hoti?	107	
PA_ds_2.1.1:107.2	Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—	107	
PA_ds_2.1.1:107.3	ayaṁ tasmiṁ samaye sammāsamādhi hoti.	107	
PA_ds_2.1.1:107.4	Ayaṁ tasmiṁ samaye pañcaṅgiko maggo hoti.	107	
PA_ds_2.1.1:108.1	Katamāni tasmiṁ samaye satta balāni honti?	108	
PA_ds_2.1.1:108.2	Saddhābalaṁ, vīriyabalaṁ, satibalaṁ, samādhibalaṁ, paññābalaṁ, hiribalaṁ, ottappabalaṁ.	108	
PA_ds_2.1.1:109.1	Katamaṁ tasmiṁ samaye saddhābalaṁ hoti?	109	
PA_ds_2.1.1:109.2	Yā tasmiṁ samaye saddhā saddahanā okappanā abhippasādo saddhā saddhindriyaṁ saddhābalaṁ—	109	
PA_ds_2.1.1:109.3	idaṁ tasmiṁ samaye saddhābalaṁ hoti.	109	
PA_ds_2.1.1:110.1	Katamaṁ tasmiṁ samaye vīriyabalaṁ hoti?	110	
PA_ds_2.1.1:110.2_0	Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī	110	
PA_ds_2.1.1:110.2_1	thāmo dhiti asithilaparakkamatā anikkhittachandatā anikkhittadhuratā dhurasampaggāho	110	
PA_ds_2.1.1:110.2_2	vīriyaṁ vīriyindriyaṁ vīriyabalaṁ sammāvāyāmo—	110	
PA_ds_2.1.1:110.3	idaṁ tasmiṁ samaye vīriyabalaṁ hoti.	110	
PA_ds_2.1.1:111.1	Katamaṁ tasmiṁ samaye satibalaṁ hoti?	111	
PA_ds_2.1.1:111.2	Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—	111	
PA_ds_2.1.1:111.3	idaṁ tasmiṁ samaye satibalaṁ hoti.	111	
PA_ds_2.1.1:112.1	Katamaṁ tasmiṁ samaye samādhibalaṁ hoti?	112	
PA_ds_2.1.1:112.2	Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—	112	
PA_ds_2.1.1:112.3	idaṁ tasmiṁ samaye samādhibalaṁ hoti.	112	
PA_ds_2.1.1:113.1	Katamaṁ tasmiṁ samaye paññābalaṁ hoti?	113	
PA_ds_2.1.1:113.2_0	Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā	113	
PA_ds_2.1.1:113.2_1	paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā	113	
PA_ds_2.1.1:113.2_2	pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ	113	
PA_ds_2.1.1:113.2_3	paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—	113	
PA_ds_2.1.1:113.3	idaṁ tasmiṁ samaye paññābalaṁ hoti.	113	
PA_ds_2.1.1:114.1	Katamaṁ tasmiṁ samaye hiribalaṁ hoti?	114	
PA_ds_2.1.1:114.2	Yaṁ tasmiṁ samaye hirīyati hiriyitabbena hirīyati pāpakānaṁ akusalānaṁ dhammānaṁ samāpattiyā—	114	
PA_ds_2.1.1:114.3	idaṁ tasmiṁ samaye hiribalaṁ hoti.	114	
PA_ds_2.1.1:115.1	Katamaṁ tasmiṁ samaye ottappabalaṁ hoti?	115	
PA_ds_2.1.1:115.2	Yaṁ tasmiṁ samaye ottappati ottappitabbena ottappati pāpakānaṁ akusalānaṁ dhammānaṁ samāpattiyā—	115	
PA_ds_2.1.1:115.3	idaṁ tasmiṁ samaye ottappabalaṁ hoti.	115	
PA_ds_2.1.1:115.4	Imāni tasmiṁ samaye satta balāni honti.	115	
PA_ds_2.1.1:116.1	Katame tasmiṁ samaye tayo hetū honti?	116	
PA_ds_2.1.1:116.2	Alobho, adoso, amoho.	116	
PA_ds_2.1.1:117.1	Katamo tasmiṁ samaye alobho hoti?	117	
PA_ds_2.1.1:117.2	Yo tasmiṁ samaye alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—	117	
PA_ds_2.1.1:117.3	ayaṁ tasmiṁ samaye alobho hoti.	117	
PA_ds_2.1.1:118.1	Katamo tasmiṁ samaye adoso hoti?	118	
PA_ds_2.1.1:118.2	Yo tasmiṁ samaye adoso adussanā adussitattaṁ abyāpādo abyāpajjo adoso kusalamūlaṁ—	118	
PA_ds_2.1.1:118.3	ayaṁ tasmiṁ samaye adoso hoti.	118	
PA_ds_2.1.1:119.1	Katamo tasmiṁ samaye amoho hoti?	119	
PA_ds_2.1.1:119.2	Yā tasmiṁ samaye paññā pajānanā …pe… amoho dhammavicayo sammādiṭṭhi—	119	
PA_ds_2.1.1:119.3	ayaṁ tasmiṁ samaye amoho hoti.	119	
PA_ds_2.1.1:119.4	Ime tasmiṁ samaye tayo hetū honti.	119	
PA_ds_2.1.1:120.1	Katamo tasmiṁ samaye eko phasso hoti?	120	
PA_ds_2.1.1:120.2	Yo tasmiṁ samaye phasso phusanā samphusanā samphusitattaṁ—	120	
PA_ds_2.1.1:120.3	ayaṁ tasmiṁ samaye eko phasso hoti.	120	
PA_ds_2.1.1:121.1	Katamā tasmiṁ samaye ekā vedanā hoti?	121	
PA_ds_2.1.1:121.2	Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	121	
PA_ds_2.1.1:121.3	ayaṁ tasmiṁ samaye ekā vedanā hoti.	121	
PA_ds_2.1.1:122.1	Katamā tasmiṁ samaye ekā saññā hoti?	122	
PA_ds_2.1.1:122.2	Yā tasmiṁ samaye saññā sañjānanā sañjānitattaṁ—	122	
PA_ds_2.1.1:122.3	ayaṁ tasmiṁ samaye ekā saññā hoti.	122	
PA_ds_2.1.1:123.1	Katamā tasmiṁ samaye ekā cetanā hoti?	123	
PA_ds_2.1.1:123.2	Yā tasmiṁ samaye cetanā sañcetanā cetayitattaṁ—	123	
PA_ds_2.1.1:123.3	ayaṁ tasmiṁ samaye ekā cetanā hoti.	123	
PA_ds_2.1.1:124.1	Katamaṁ tasmiṁ samaye ekaṁ cittaṁ hoti?	124	
PA_ds_2.1.1:124.2	Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	124	
PA_ds_2.1.1:124.3	idaṁ tasmiṁ samaye ekaṁ cittaṁ hoti.	124	
PA_ds_2.1.1:125.1	Katamo tasmiṁ samaye eko vedanākkhandho hoti?	125	
PA_ds_2.1.1:125.2	Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	125	
PA_ds_2.1.1:125.3	ayaṁ tasmiṁ samaye eko vedanākkhandho hoti.	125	
PA_ds_2.1.1:126.1	Katamo tasmiṁ samaye eko saññākkhandho hoti?	126	
PA_ds_2.1.1:126.2	Yā tasmiṁ samaye saññā sañjānanā sañjānitattaṁ—	126	
PA_ds_2.1.1:126.3	ayaṁ tasmiṁ samaye eko saññākkhandho hoti.	126	
PA_ds_2.1.1:127.1	Katamo tasmiṁ samaye eko saṅkhārakkhandho hoti?	127	
PA_ds_2.1.1:127.2_0	Phasso cetanā vitakko vicāro pīti cittassekaggatā saddhindriyaṁ vīriyindriyaṁ satindriyaṁ	127	
PA_ds_2.1.1:127.2_1	samādhindriyaṁ paññindriyaṁ jīvitindriyaṁ sammādiṭṭhi sammāsaṅkappo sammāvāyāmo sammāsati	127	
PA_ds_2.1.1:127.2_2	sammāsamādhi saddhābalaṁ vīriyabalaṁ satibalaṁ samādhibalaṁ paññābalaṁ hiribalaṁ	127	
PA_ds_2.1.1:127.2_3	ottappabalaṁ alobho adoso amoho anabhijjhā abyāpādo sammādiṭṭhi hirī ottappaṁ kāyapassaddhi	127	
PA_ds_2.1.1:127.2_4	cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā	127	
PA_ds_2.1.1:127.2_5	kāyapāguññatā cittapāguññatā kāyujukatā cittujukatā sati sampajaññaṁ samatho vipassanā paggāho avikkhepo;	127	
PA_ds_2.1.1:127.3	ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—	127	
PA_ds_2.1.1:127.4	ayaṁ tasmiṁ samaye eko saṅkhārakkhandho hoti.	127	
PA_ds_2.1.1:128.1	Katamo tasmiṁ samaye eko viññāṇakkhandho hoti?	128	
PA_ds_2.1.1:128.2	Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	128	
PA_ds_2.1.1:128.3	ayaṁ tasmiṁ samaye eko viññāṇakkhandho hoti.	128	
PA_ds_2.1.1:129.1	Katamaṁ tasmiṁ samaye ekaṁ manāyatanaṁ hoti?	129	
PA_ds_2.1.1:129.2	Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	129	
PA_ds_2.1.1:129.3	idaṁ tasmiṁ samaye ekaṁ manāyatanaṁ hoti.	129	
PA_ds_2.1.1:130.1	Katamaṁ tasmiṁ samaye ekaṁ manindriyaṁ hoti?	130	
PA_ds_2.1.1:130.2	Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	130	
PA_ds_2.1.1:130.3	idaṁ tasmiṁ samaye ekaṁ manindriyaṁ hoti.	130	
PA_ds_2.1.1:131.1	Katamā tasmiṁ samaye ekā manoviññāṇadhātu hoti?	131	
PA_ds_2.1.1:131.2	Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	131	
PA_ds_2.1.1:131.3	ayaṁ tasmiṁ samaye ekā manoviññāṇadhātu hoti.	131	
PA_ds_2.1.1:132.1	Katamaṁ tasmiṁ samaye ekaṁ dhammāyatanaṁ hoti?	132	
PA_ds_2.1.1:132.2	Vedanākkhandho, saññākkhandho, saṅkhārakkhandho—	132	
PA_ds_2.1.1:132.3	idaṁ tasmiṁ samaye ekaṁ dhammāyatanaṁ hoti.	132	
PA_ds_2.1.1:133.1	Katamā tasmiṁ samaye ekā dhammadhātu hoti?	133	
PA_ds_2.1.1:133.2	Vedanākkhandho, saññākkhandho, saṅkhārakkhandho—	133	
PA_ds_2.1.1:133.3	ayaṁ tasmiṁ samaye ekā dhammadhātu hoti.	133	
PA_ds_2.1.1:134.1	Ye vā pana tasmiṁ samaye aññepi atthi paṭiccasamuppannā arūpino dhammā—	134	
PA_ds_2.1.1:134.2	ime dhammā kusalā.	134	
PA_ds_2.1.1:134.3	Koṭṭhāsavāro.	134	
PA_ds_2.1.1:135.0	2.1.1.3. Suññatavāra	135	
PA_ds_2.1.1:135.1_0	Tasmiṁ kho pana samaye dhammā honti, khandhā honti, āyatanāni honti, dhātuyo honti,	135	
PA_ds_2.1.1:135.1_1	āhārā honti, indriyāni honti, jhānaṁ hoti, maggo hoti, balāni honti, hetū honti,	135	
PA_ds_2.1.1:135.1_2	phasso hoti, vedanā hoti, saññā hoti, cetanā hoti, cittaṁ hoti, vedanākkhandho hoti,	135	
PA_ds_2.1.1:135.1_3	saññākkhandho hoti, saṅkhārakkhandho hoti, viññāṇakkhandho hoti, manāyatanaṁ hoti,	135	
PA_ds_2.1.1:135.1_4	manindriyaṁ hoti, manoviññāṇadhātu hoti, dhammāyatanaṁ hoti, dhammadhātu hoti;	135	
PA_ds_2.1.1:135.2	ye vā pana tasmiṁ samaye aññepi atthi paṭiccasamuppannā arūpino dhammā—	135	
PA_ds_2.1.1:135.3	ime dhammā kusalā.	135	
PA_ds_2.1.1:136.1	Katame tasmiṁ samaye dhammā honti?	136	
PA_ds_2.1.1:136.2	Vedanākkhandho, saññākkhandho, saṅkhārakkhandho, viññāṇakkhandho—	136	
PA_ds_2.1.1:136.3	ime tasmiṁ samaye dhammā honti.	136	
PA_ds_2.1.1:137.1	Katame tasmiṁ samaye khandhā honti?	137	
PA_ds_2.1.1:137.2	Vedanākkhandho, saññākkhandho, saṅkhārakkhandho, viññāṇakkhandho—	137	
PA_ds_2.1.1:137.3	ime tasmiṁ samaye khandhā honti.	137	
PA_ds_2.1.1:138.1	Katamāni tasmiṁ samaye āyatanāni honti?	138	
PA_ds_2.1.1:138.2	Manāyatanaṁ, dhammāyatanaṁ—	138	
PA_ds_2.1.1:138.3	imāni tasmiṁ samaye āyatanāni honti.	138	
PA_ds_2.1.1:139.1	Katamā tasmiṁ samaye dhātuyo honti?	139	
PA_ds_2.1.1:139.2	Manoviññāṇadhātu, dhammadhātu—	139	
PA_ds_2.1.1:139.3	imā tasmiṁ samaye dhātuyo honti.	139	
PA_ds_2.1.1:140.1	Katame tasmiṁ samaye āhārā honti?	140	
PA_ds_2.1.1:140.2	Phassāhāro, manosañcetanāhāro, viññāṇāhāro—	140	
PA_ds_2.1.1:140.3	ime tasmiṁ samaye āhārā honti.	140	
PA_ds_2.1.1:141.1	Katamāni tasmiṁ samaye indriyāni honti?	141	
PA_ds_2.1.1:141.2	Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, manindriyaṁ, somanassindriyaṁ, jīvitindriyaṁ—	141	
PA_ds_2.1.1:141.3	imāni tasmiṁ samaye indriyāni honti.	141	
PA_ds_2.1.1:142.1	Katamaṁ tasmiṁ samaye jhānaṁ hoti?	142	
PA_ds_2.1.1:142.2	Vitakko, vicāro, pīti, sukhaṁ, cittassekaggatā—	142	
PA_ds_2.1.1:142.3	idaṁ tasmiṁ samaye jhānaṁ hoti.	142	
PA_ds_2.1.1:143.1	Katamo tasmiṁ samaye maggo hoti?	143	
PA_ds_2.1.1:143.2	Sammādiṭṭhi, sammāsaṅkappo, sammāvāyāmo, sammāsati, sammāsamādhi—	143	
PA_ds_2.1.1:143.3	ayaṁ tasmiṁ samaye maggo hoti.	143	
PA_ds_2.1.1:144.1	Katamāni tasmiṁ samaye balāni honti?	144	
PA_ds_2.1.1:144.2	Saddhābalaṁ, vīriyabalaṁ, satibalaṁ, samādhibalaṁ, paññābalaṁ, hiribalaṁ, ottappabalaṁ—	144	
PA_ds_2.1.1:144.3	imāni tasmiṁ samaye balāni honti.	144	
PA_ds_2.1.1:145.1	Katame tasmiṁ samaye hetū honti?	145	
PA_ds_2.1.1:145.2	Alobho, adoso, amoho—	145	
PA_ds_2.1.1:145.3	ime tasmiṁ samaye hetū honti.	145	
PA_ds_2.1.1:146.1	Katamo tasmiṁ samaye phasso hoti …pe…	146	
PA_ds_2.1.1:146.2	ayaṁ tasmiṁ samaye phasso hoti.	146	
PA_ds_2.1.1:147.1	Katamā tasmiṁ samaye vedanā hoti …pe…	147	
PA_ds_2.1.1:147.2	ayaṁ tasmiṁ samaye vedanā hoti.	147	
PA_ds_2.1.1:148.1	Katamā tasmiṁ samaye saññā hoti …pe…	148	
PA_ds_2.1.1:148.2	ayaṁ tasmiṁ samaye saññā hoti.	148	
PA_ds_2.1.1:149.1	Katamā tasmiṁ samaye cetanā hoti …pe…	149	
PA_ds_2.1.1:149.2	ayaṁ tasmiṁ samaye cetanā hoti.	149	
PA_ds_2.1.1:150.1	Katamaṁ tasmiṁ samaye cittaṁ hoti …pe…	150	
PA_ds_2.1.1:150.2	idaṁ tasmiṁ samaye cittaṁ hoti.	150	
PA_ds_2.1.1:151.1	Katamo tasmiṁ samaye vedanākkhandho hoti …pe…	151	
PA_ds_2.1.1:151.2	ayaṁ tasmiṁ samaye vedanākkhandho hoti.	151	
PA_ds_2.1.1:152.1	Katamo tasmiṁ samaye saññākkhandho hoti …pe…	152	
PA_ds_2.1.1:152.2	ayaṁ tasmiṁ samaye saññākkhandho hoti.	152	
PA_ds_2.1.1:153.1	Katamo tasmiṁ samaye saṅkhārakkhandho hoti …pe…	153	
PA_ds_2.1.1:153.2	ayaṁ tasmiṁ samaye saṅkhārakkhandho hoti.	153	
PA_ds_2.1.1:154.1	Katamo tasmiṁ samaye viññāṇakkhandho hoti …pe…	154	
PA_ds_2.1.1:154.2	ayaṁ tasmiṁ samaye viññāṇakkhandho hoti.	154	
PA_ds_2.1.1:155.1	Katamaṁ tasmiṁ samaye manāyatanaṁ hoti …pe…	155	
PA_ds_2.1.1:155.2	idaṁ tasmiṁ samaye manāyatanaṁ hoti.	155	
PA_ds_2.1.1:156.1	Katamaṁ tasmiṁ samaye manindriyaṁ hoti …pe…	156	
PA_ds_2.1.1:156.2	idaṁ tasmiṁ samaye manindriyaṁ hoti.	156	
PA_ds_2.1.1:157.1	Katamā tasmiṁ samaye manoviññāṇadhātu hoti …pe…	157	
PA_ds_2.1.1:157.2	ayaṁ tasmiṁ samaye manoviññāṇadhātu hoti.	157	
PA_ds_2.1.1:158.1	Katamaṁ tasmiṁ samaye dhammāyatanaṁ hoti?	158	
PA_ds_2.1.1:158.2	Vedanākkhandho, saññākkhandho, saṅkhārakkhandho—	158	
PA_ds_2.1.1:158.3	idaṁ tasmiṁ samaye dhammāyatanaṁ hoti.	158	
PA_ds_2.1.1:159.1	Katamā tasmiṁ samaye dhammadhātu hoti?	159	
PA_ds_2.1.1:159.2	Vedanākkhandho, saññākkhandho, saṅkhārakkhandho—	159	
PA_ds_2.1.1:159.3	ayaṁ tasmiṁ samaye dhammadhātu hoti.	159	
PA_ds_2.1.1:160.1	Ye vā pana tasmiṁ samaye aññepi atthi paṭiccasamuppannā arūpino dhammā—	160	
PA_ds_2.1.1:160.2	ime dhammā kusalā.	160	
PA_ds_2.1.1:160.3	Suññatavāro.	160	
PA_ds_2.1.1:160.4	Paṭhamaṁ cittaṁ.	160	
PA_ds_2.1.1:161.1	Katame dhammā kusalā?	161	
PA_ds_2.1.1:161.2	Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena rūpārammaṇaṁ vā …pe…	161	
PA_ds_2.1.1:161.3	dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe…	161	
PA_ds_2.1.1:161.4	ime dhammā kusalā.	161	
PA_ds_2.1.1:161.5	Dutiyaṁ cittaṁ.	161	
PA_ds_2.1.1:162.1	Katame dhammā kusalā?	162	
PA_ds_2.1.1:162.2_0	Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇavippayuttaṁ	162	
PA_ds_2.1.1:162.2_1	rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ	162	
PA_ds_2.1.1:162.2_2	vā dhammārammaṇaṁ vā yaṁ yaṁ vā panārabbha, tasmiṁ samaye phasso hoti, vedanā hoti,	162	
PA_ds_2.1.1:162.2_3	saññā hoti, cetanā hoti, cittaṁ hoti, vitakko hoti, vicāro hoti, pīti hoti, sukhaṁ	162	
PA_ds_2.1.1:162.2_4	hoti, cittassekaggatā hoti, saddhindriyaṁ hoti, vīriyindriyaṁ hoti, satindriyaṁ hoti,	162	
PA_ds_2.1.1:162.2_5	samādhindriyaṁ hoti, manindriyaṁ hoti, somanassindriyaṁ hoti, jīvitindriyaṁ hoti,	162	
PA_ds_2.1.1:162.2_6	sammāsaṅkappo hoti, sammāvāyāmo hoti, sammāsati hoti, sammāsamādhi hoti, saddhābalaṁ	162	
PA_ds_2.1.1:162.2_7	hoti, vīriyabalaṁ hoti, satibalaṁ hoti, samādhibalaṁ hoti, hiribalaṁ hoti, ottappabalaṁ	162	
PA_ds_2.1.1:162.2_8	hoti, alobho hoti, adoso hoti, anabhijjhā hoti, abyāpādo hoti, hirī hoti, ottappaṁ	162	
PA_ds_2.1.1:162.2_9	hoti, kāyapassaddhi hoti, cittapassaddhi hoti, kāyalahutā hoti, cittalahutā hoti,	162	
PA_ds_2.1.1:162.2_10	kāyamudutā hoti, cittamudutā hoti, kāyakammaññatā hoti, cittakammaññatā hoti, kāyapāguññatā	162	
PA_ds_2.1.1:162.2_11	hoti, cittapāguññatā hoti, kāyujukatā hoti, cittujukatā hoti, sati hoti, samatho	162	
PA_ds_2.1.1:162.2_12	hoti, paggāho hoti, avikkhepo hoti;	162	
PA_ds_2.1.1:162.3	ye vā pana tasmiṁ samaye aññepi atthi paṭiccasamuppannā arūpino dhammā—	162	
PA_ds_2.1.1:162.4	ime dhammā kusalā …pe….	162	
PA_ds_2.1.1:163.1_0	Tasmiṁ kho pana samaye cattāro khandhā honti, dvāyatanāni honti, dve dhātuyo honti,	163	
PA_ds_2.1.1:163.1_1	tayo āhārā honti, sattindriyāni honti, pañcaṅgikaṁ jhānaṁ hoti, caturaṅgiko maggo	163	
PA_ds_2.1.1:163.1_2	hoti, cha balāni honti, dve hetū honti, eko phasso hoti …pe… ekaṁ dhammāyatanaṁ hoti,	163	
PA_ds_2.1.1:163.1_3	ekā dhammadhātu hoti;	163	
PA_ds_2.1.1:163.2	ye vā pana tasmiṁ samaye aññepi atthi paṭiccasamuppannā arūpino dhammā—	163	
PA_ds_2.1.1:163.3	ime dhammā kusalā …pe….	163	
PA_ds_2.1.1:164.1	Katamo tasmiṁ samaye saṅkhārakkhandho hoti?	164	
PA_ds_2.1.1:164.2_0	Phasso cetanā vitakko vicāro pīti cittassekaggatā saddhindriyaṁ vīriyindriyaṁ satindriyaṁ	164	
PA_ds_2.1.1:164.2_1	samādhindriyaṁ jīvitindriyaṁ sammāsaṅkappo sammāvāyāmo sammāsati sammāsamādhi saddhābalaṁ	164	
PA_ds_2.1.1:164.2_2	vīriyabalaṁ satibalaṁ samādhibalaṁ hiribalaṁ ottappabalaṁ alobho adoso anabhijjhā	164	
PA_ds_2.1.1:164.2_3	abyāpādo hirī ottappaṁ kāyapassaddhi cittapassaddhi kāyalahutā cittalahutā kāyamudutā	164	
PA_ds_2.1.1:164.2_4	cittamudutā kāyakammaññatā cittakammaññatā kāyapāguññatā cittapāguññatā kāyujukatā	164	
PA_ds_2.1.1:164.2_5	cittujukatā sati samatho paggāho avikkhepo;	164	
PA_ds_2.1.1:164.3	ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—	164	
PA_ds_2.1.1:164.4	ayaṁ tasmiṁ samaye saṅkhārakkhandho hoti …pe…	164	
PA_ds_2.1.1:164.5	ime dhammā kusalā.	164	
PA_ds_2.1.1:164.6	Tatiyaṁ cittaṁ.	164	
PA_ds_2.1.1:165.1	Katame dhammā kusalā?	165	
PA_ds_2.1.1:165.2	Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇavippayuttaṁ sasaṅkhārena rūpārammaṇaṁ vā …pe…	165	
PA_ds_2.1.1:165.3	dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe…	165	
PA_ds_2.1.1:165.4	ime dhammā kusalā.	165	
PA_ds_2.1.1:165.5	Catutthaṁ cittaṁ.	165	
PA_ds_2.1.1:166.1	Katame dhammā kusalā?	166	
PA_ds_2.1.1:166.2_0	Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇasampayuttaṁ	166	
PA_ds_2.1.1:166.2_1	rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ	166	
PA_ds_2.1.1:166.2_2	vā dhammārammaṇaṁ vā yaṁ yaṁ vā panārabbha, tasmiṁ samaye phasso hoti, vedanā hoti,	166	
PA_ds_2.1.1:166.2_3	saññā hoti, cetanā hoti, cittaṁ hoti, vitakko hoti, vicāro hoti, upekkhā hoti, cittassekaggatā	166	
PA_ds_2.1.1:166.2_4	hoti, saddhindriyaṁ hoti, vīriyindriyaṁ hoti, satindriyaṁ hoti, samādhindriyaṁ hoti,	166	
PA_ds_2.1.1:166.2_5	paññindriyaṁ hoti, manindriyaṁ hoti, upekkhindriyaṁ hoti, jīvitindriyaṁ hoti, sammādiṭṭhi	166	
PA_ds_2.1.1:166.2_6	hoti, sammāsaṅkappo hoti, sammāvāyāmo hoti, sammāsati hoti, sammāsamādhi hoti, saddhābalaṁ	166	
PA_ds_2.1.1:166.2_7	hoti, vīriyabalaṁ hoti, satibalaṁ hoti, samādhibalaṁ hoti, paññābalaṁ hoti, hiribalaṁ	166	
PA_ds_2.1.1:166.2_8	hoti, ottappabalaṁ hoti, alobho hoti, adoso hoti, amoho hoti, anabhijjhā hoti, abyāpādo	166	
PA_ds_2.1.1:166.2_9	hoti, sammādiṭṭhi hoti, hirī hoti, ottappaṁ hoti, kāyapassaddhi hoti, cittapassaddhi	166	
PA_ds_2.1.1:166.2_10	hoti, kāyalahutā hoti, cittalahutā hoti, kāyamudutā hoti, cittamudutā hoti, kāyakammaññatā	166	
PA_ds_2.1.1:166.2_11	hoti, cittakammaññatā hoti kāyapāguññatā hoti, cittapāguññatā hoti, kāyujukatā hoti,	166	
PA_ds_2.1.1:166.2_12	cittujukatā hoti, sati hoti, sampajaññaṁ hoti, samatho hoti, vipassanā hoti, paggāho	166	
PA_ds_2.1.1:166.2_13	hoti, avikkhepo hoti;	166	
PA_ds_2.1.1:166.3	ye vā pana tasmiṁ samaye aññepi atthi paṭiccasamuppannā arūpino dhammā—	166	
PA_ds_2.1.1:166.4	ime dhammā kusalā.	166	
PA_ds_2.1.1:167.1	Katamo tasmiṁ samaye phasso hoti?	167	
PA_ds_2.1.1:167.2	Yo tasmiṁ samaye phasso phusanā samphusanā samphusitattaṁ—	167	
PA_ds_2.1.1:167.3	ayaṁ tasmiṁ samaye phasso hoti.	167	
PA_ds_2.1.1:168.1	Katamā tasmiṁ samaye vedanā hoti?	168	
PA_ds_2.1.1:168.2	Yaṁ tasmiṁ samaye tajjāmanoviññāṇadhātusamphassajaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—	168	
PA_ds_2.1.1:168.3	ayaṁ tasmiṁ samaye vedanā hoti …pe….	168	
PA_ds_2.1.1:169.1	Katamā tasmiṁ samaye upekkhā hoti?	169	
PA_ds_2.1.1:169.2	Yaṁ tasmiṁ samaye cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—	169	
PA_ds_2.1.1:169.3	ayaṁ tasmiṁ samaye upekkhā hoti …pe….	169	
PA_ds_2.1.1:170.1	Katamaṁ tasmiṁ samaye upekkhindriyaṁ hoti?	170	
PA_ds_2.1.1:170.2	Yaṁ tasmiṁ samaye cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—	170	
PA_ds_2.1.1:170.3	idaṁ tasmiṁ samaye upekkhindriyaṁ hoti …pe…	170	
PA_ds_2.1.1:170.4	ye vā pana tasmiṁ samaye aññepi atthi paṭiccasamuppannā arūpino dhammā—	170	
PA_ds_2.1.1:170.5	ime dhammā kusalā …pe….	170	
PA_ds_2.1.1:171.1_0	Tasmiṁ kho pana samaye cattāro khandhā honti, dvāyatanāni honti, dve dhātuyo honti,	171	
PA_ds_2.1.1:171.1_1	tayo āhārā honti, aṭṭhindriyāni honti, caturaṅgikaṁ jhānaṁ hoti, pañcaṅgiko maggo	171	
PA_ds_2.1.1:171.1_2	hoti, satta balāni honti, tayo hetū honti, eko phasso hoti …pe… ekaṁ dhammāyatanaṁ	171	
PA_ds_2.1.1:171.1_3	hoti, ekā dhammadhātu hoti;	171	
PA_ds_2.1.1:171.2	ye vā pana tasmiṁ samaye aññepi atthi paṭiccasamuppannā arūpino dhammā—	171	
PA_ds_2.1.1:171.3	ime dhammā kusalā …pe….	171	
PA_ds_2.1.1:172.1	Katamo tasmiṁ samaye saṅkhārakkhandho hoti?	172	
PA_ds_2.1.1:172.2_0	Phasso cetanā vitakko vicāro cittassekaggatā saddhindriyaṁ vīriyindriyaṁ satindriyaṁ	172	
PA_ds_2.1.1:172.2_1	samādhindriyaṁ paññindriyaṁ jīvitindriyaṁ sammādiṭṭhi sammāsaṅkappo sammāvāyāmo sammāsati	172	
PA_ds_2.1.1:172.2_2	sammāsamādhi saddhābalaṁ vīriyabalaṁ satibalaṁ samādhibalaṁ paññābalaṁ hiribalaṁ	172	
PA_ds_2.1.1:172.2_3	ottappabalaṁ alobho adoso amoho anabhijjhā abyāpādo sammādiṭṭhi hirī ottappaṁ kāyapassaddhi	172	
PA_ds_2.1.1:172.2_4	cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā	172	
PA_ds_2.1.1:172.2_5	kāyapāguññatā cittapāguññatā kāyujukatā cittujukatā sati sampajaññaṁ samatho vipassanā paggāho avikkhepo.	172	
PA_ds_2.1.1:173.1	Ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—	173	
PA_ds_2.1.1:173.2	ayaṁ tasmiṁ samaye saṅkhārakkhandho hoti …pe…	173	
PA_ds_2.1.1:173.3	ime dhammā kusalā.	173	
PA_ds_2.1.1:173.4	Pañcamaṁ cittaṁ.	173	
PA_ds_2.1.1:174.1	Katame dhammā kusalā?	174	
PA_ds_2.1.1:174.2	Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇasampayuttaṁ sasaṅkhārena rūpārammaṇaṁ vā …pe…	174	
PA_ds_2.1.1:174.3	dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe…	174	
PA_ds_2.1.1:174.4	ime dhammā kusalā.	174	
PA_ds_2.1.1:174.5	Chaṭṭhaṁ cittaṁ.	174	
PA_ds_2.1.1:175.1	Katame dhammā kusalā?	175	
PA_ds_2.1.1:175.2_0	Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ	175	
PA_ds_2.1.1:175.2_1	rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ	175	
PA_ds_2.1.1:175.2_2	vā dhammārammaṇaṁ vā yaṁ yaṁ vā panārabbha, tasmiṁ samaye phasso hoti, vedanā hoti,	175	
PA_ds_2.1.1:175.2_3	saññā hoti, cetanā hoti, cittaṁ hoti, vitakko hoti, vicāro hoti, upekkhā hoti, cittassekaggatā	175	
PA_ds_2.1.1:175.2_4	hoti, saddhindriyaṁ hoti, vīriyindriyaṁ hoti, satindriyaṁ hoti, samādhindriyaṁ hoti,	175	
PA_ds_2.1.1:175.2_5	manindriyaṁ hoti, upekkhindriyaṁ hoti, jīvitindriyaṁ hoti, sammāsaṅkappo hoti, sammāvāyāmo	175	
PA_ds_2.1.1:175.2_6	hoti, sammāsati hoti, sammāsamādhi hoti, saddhābalaṁ hoti, vīriyabalaṁ hoti, satibalaṁ	175	
PA_ds_2.1.1:175.2_7	hoti, samādhibalaṁ hoti, hiribalaṁ hoti, ottappabalaṁ hoti, alobho hoti, adoso hoti,	175	
PA_ds_2.1.1:175.2_8	anabhijjhā hoti, abyāpādo hoti, hirī hoti, ottappaṁ hoti, kāyapassaddhi hoti, cittapassaddhi	175	
PA_ds_2.1.1:175.2_9	hoti, kāyalahutā hoti, cittalahutā hoti, kāyamudutā hoti, cittamudutā hoti, kāyakammaññatā	175	
PA_ds_2.1.1:175.2_10	hoti, cittakammaññatā hoti, kāyapāguññatā hoti, cittapāguññatā hoti, kāyujukatā hoti,	175	
PA_ds_2.1.1:175.2_11	cittujukatā hoti, sati hoti, samatho hoti, paggāho hoti, avikkhepo hoti;	175	
PA_ds_2.1.1:175.3	ye vā pana tasmiṁ samaye aññepi atthi paṭiccasamuppannā arūpino dhammā—	175	
PA_ds_2.1.1:175.4	ime dhammā kusalā …pe….	175	
PA_ds_2.1.1:176.1_0	Tasmiṁ kho pana samaye cattāro khandhā honti, dvāyatanāni honti, dve dhātuyo honti,	176	
PA_ds_2.1.1:176.1_1	tayo āhārā honti, sattindriyāni honti, caturaṅgikaṁ jhānaṁ hoti, caturaṅgiko maggo	176	
PA_ds_2.1.1:176.1_2	hoti, cha balāni honti, dve hetū honti, eko phasso hoti …pe… ekaṁ dhammāyatanaṁ hoti,	176	
PA_ds_2.1.1:176.1_3	ekā dhammadhātu hoti;	176	
PA_ds_2.1.1:176.2	ye vā pana tasmiṁ samaye aññepi atthi paṭiccasamuppannā arūpino dhammā—	176	
PA_ds_2.1.1:176.3	ime dhammā kusalā …pe….	176	
PA_ds_2.1.1:177.1	Katamo tasmiṁ samaye saṅkhārakkhandho hoti?	177	
PA_ds_2.1.1:177.2_0	Phasso cetanā vitakko vicāro cittassekaggatā saddhindriyaṁ vīriyindriyaṁ satindriyaṁ	177	
PA_ds_2.1.1:177.2_1	samādhindriyaṁ jīvitindriyaṁ sammāsaṅkappo sammāvāyāmo sammāsati sammāsamādhi saddhābalaṁ	177	
PA_ds_2.1.1:177.2_2	vīriyabalaṁ satibalaṁ samādhibalaṁ hiribalaṁ ottappabalaṁ alobho adoso anabhijjhā	177	
PA_ds_2.1.1:177.2_3	abyāpādo hirī ottappaṁ kāyapassaddhi cittapassaddhi kāyalahutā cittalahutā kāyamudutā	177	
PA_ds_2.1.1:177.2_4	cittamudutā kāyakammaññatā cittakammaññatā kāyapāguññatā cittapāguññatā kāyujukatā	177	
PA_ds_2.1.1:177.2_5	cittujukatā sati samatho paggāho avikkhepo.	177	
PA_ds_2.1.1:178.1	Ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—	178	
PA_ds_2.1.1:178.2	ayaṁ tasmiṁ samaye saṅkhārakkhandho hoti …pe…	178	
PA_ds_2.1.1:178.3	ime dhammā kusalā.	178	
PA_ds_2.1.1:178.4	Sattamaṁ cittaṁ.	178	
PA_ds_2.1.1:179.1	Katame dhammā kusalā?	179	
PA_ds_2.1.1:179.2	Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ sasaṅkhārena rūpārammaṇaṁ vā …pe…	179	
PA_ds_2.1.1:179.3	dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe…	179	
PA_ds_2.1.1:179.4	ime dhammā kusalā.	179	
PA_ds_2.1.1:179.5	Aṭṭhamaṁ cittaṁ.	179	
PA_ds_2.1.1:179.6	Aṭṭha kāmāvacaramahākusalacittāni.	179	
PA_ds_2.1.1:179.7	Dutiyabhāṇavāro.	179	
