segmentnr	original	folio	analyzed
PA_atk-s01_03a:0	Namo tassa bhagavato arahato sammāsambuddhassa	0	
PA_atk-s01_03a:1	Dīghanikāye	0	
PA_atk-s01_03a:2	Pāthikavaggaṭṭhakathā	0	
PA_atk-s01_03a:3	1. Pāthikasuttavaṇṇanā	0	
PA_atk-s01_03a:4	Sunakkhattavatthuvaṇṇanā	0	
PA_atk-s01_03a:5_0	1. Evaṃ me sutaṃ…pe… mallesu viharatīti pāthikasuttaṃ. Tatrāyaṃ apubbapadavaṇṇanā.	5	
PA_atk-s01_03a:5_1	Mallesu viharatīti mallā nāma jānapadino rājakumārā, tesaṃ nivāso ekopi janapado	5	
PA_atk-s01_03a:5_2	ruḷhīsaddena “mallā”ti vuccati, tasmiṃ mallesu janapade. “Anupiyaṃ nāma mallānaṃ	5	
PA_atk-s01_03a:5_3	nigamo”ti anupiyanti evaṃnāmako mallānaṃ janapadassa eko nigamo, taṃ gocaragāmaṃ	5	
PA_atk-s01_03a:5_4	katvā ekasmiṃ chāyūdakasampanne vanasaṇḍe viharatīti attho. Anopiyantipi pāṭho. Pāvisīti	5	
PA_atk-s01_03a:5_5	paviṭṭho. Bhagavā pana na tāva paviṭṭho, pavisissāmīti nikkhantattā pana pāvisīti	5	
PA_atk-s01_03a:5_6	vutto. Yathā kiṃ, yathā “gāmaṃ gamissāmī”ti nikkhanto puriso taṃ gāmaṃ apattopi “kuhiṃ	5	
PA_atk-s01_03a:5_7	itthannāmo”ti vutte “gāmaṃ gato”ti vuccati, evaṃ. Etadahosīti gāmasamīpe ṭhatvā sūriyaṃ	5	
PA_atk-s01_03a:5_8	olokentassa etadahosi. Atippago khoti ativiya pago kho, na tāva kulesu yāgubhattaṃ	5	
PA_atk-s01_03a:5_9	niṭṭhitanti. Kiṃ pana bhagavā kālaṃ ajānitvā nikkhantoti? Na ajānitvā. Paccūsakāleyeva	5	
PA_atk-s01_03a:5_10	hi bhagavā ñāṇajālaṃ pattharitvā lokaṃ volokento ñāṇajālassa anto paviṭṭhaṃ bhaggavagottaṃ	51	
PA_atk-s01_03a:5_11	channaparibbājakaṃ disvā “ajjāhaṃ imassa paribbājakassa mayā pubbe katakāraṇaṃ samāharitvā	51	
PA_atk-s01_03a:5_12	dhammaṃ kathessāmi, sā dhammakathā assa mayi pasādappaṭilābhavasena saphalā bhavissatī”ti	51	
PA_atk-s01_03a:5_13	ñatvāva paribbājakārāmaṃ pavisitukāmo atippagova nikkhami. Tasmā tattha pavisitukāmatāya	51	
PA_atk-s01_03a:5_14	evaṃ cittaṃ uppādesi.	51	
PA_atk-s01_03a:6_0	2. Etadavocāti bhagavantaṃ disvā mānathaddhataṃ akatvā satthāraṃ paccuggantvā etaṃ	6	
PA_atk-s01_03a:6_1	etu kho, bhantetiādikaṃ vacanaṃ avoca. Imaṃ pariyāyanti imaṃ vāraṃ, ajja imaṃ āgamanavāranti	6	
PA_atk-s01_03a:6_2	attho. Kiṃ pana bhagavā pubbepi tattha gatapubboti? Na gatapubbo, lokasamudācāravasena	6	
PA_atk-s01_03a:6_3	pana evamāha. Lokiyā hi cirassaṃ āgatampi anāgatapubbampi manāpajātikaṃ āgataṃ disvā	6	
PA_atk-s01_03a:6_4	“kuto bhavaṃ āgato, cirassaṃ bhavaṃ āgato, kathaṃ te idhāgamanamaggo ñāto, kiṃ maggamūḷhosī”tiādīni	6	
PA_atk-s01_03a:6_5	vadanti. Tasmā ayampi lokasamudācāravasena evamāhāti veditabbo. Idamāsananti attano	6	
PA_atk-s01_03a:6_6	nisinnāsanaṃ papphoṭetvā sampādetvā dadamāno evamāha. Sunakkhatto licchaviputtoti	6	
PA_atk-s01_03a:6_7	sunakkhatto nāma licchavirājaputto. So kira tassa gihisahāyo hoti, kālena kālaṃ tassa	6	
PA_atk-s01_03a:6_8	santikaṃ gacchati. Paccakkhātoti “paccakkhāmi dānāhaṃ, bhante, bhagavantaṃ na dānāhaṃ,	6	
PA_atk-s01_03a:6_9	bhante, bhagavantaṃ uddissa viharissāmī”ti evaṃ paṭiakkhāto nissaṭṭho pariccatto.	6	
PA_atk-s01_03a:7_0	3. Bhagavantaṃ uddissāti bhagavā me satthā “bhagavato ahaṃ ovādaṃ paṭikaromī”ti evaṃ	7	
PA_atk-s01_03a:7_1	apadisitvā. Ko santo kaṃ paccācikkhasīti yācako vā yācitakaṃ paccācikkheyya, yācitako	7	
PA_atk-s01_03a:7_2	vā yācakaṃ. Tvaṃ pana neva yācako na yācitako, evaṃ sante, moghapurisa, ko santo	7	
PA_atk-s01_03a:7_3	ko samāno kaṃ paccācikkhasīti dasseti. Passa moghapurisāti passa tucchapurisa. Yāvañca	7	
PA_atk-s01_03a:7_4	te idaṃ aparaddhanti yattakaṃ idaṃ tava aparaddhaṃ, yattako te aparādho tattako dosoti	7	
PA_atk-s01_03a:7_5	evāhaṃ bhaggava tassa dosaṃ āropesinti dasseti.	7	
PA_atk-s01_03a:8_0	4. Uttarimanussadhammāti pañcasīladasasīlasaṅkhātā manussadhammāuttari. Iddhipāṭihāriyanti	8	
PA_atk-s01_03a:8_1	iddhibhūtaṃ pāṭihāriyaṃ. Kate vāti katamhi vā. Yassatthāyāti yassa dukkhakkhayassa	8	
PA_atk-s01_03a:8_2	atthāya. So niyyāti takkarassāti so dhammo takkarassa yathā mayā dhammo desito, tathā	8	
PA_atk-s01_03a:8_3	kārakassa sammā paṭipannassa puggalassa sabbavaṭṭadukkhakkhayāya amatanibbānasacchikiriyāya	8	
PA_atk-s01_03a:8_4	gacchati, na gacchati, saṃvattati, na saṃvattatīti pucchati. Tatra sunakkhattāti	8	
PA_atk-s01_03a:8_5	tasmiṃ sunakkhatta mayā desite dhamme takkarassa sammā dukkhakkhayāya saṃvattamāne	8	
PA_atk-s01_03a:8_6	kiṃ uttarimanussadhammā iddhipāṭihāriyaṃ kataṃ karissati, ko tena katena attho. Tasmiñhi	8	
PA_atk-s01_03a:8_7	katepi akatepi mama sāsanassa parihāni natthi, devamanussānañhi amatanibbānasampāpanatthāya	8	
PA_atk-s01_03a:8_8	ahaṃ pāramiyo pūresiṃ, na pāṭihāriyakaraṇatthāyāti pāṭihāriyassa niratthakataṃ dassetvā	8	
PA_atk-s01_03a:8_9	“passa, moghapurisā”ti dutiyaṃ dosaṃ āropesi.	8	
PA_atk-s01_03a:9	5. Aggaññanti lokapaññattiṃ. “Idaṃ nāma lokassa agga”nti evaṃ jānitabbampi aggaṃ mariyādaṃ na taṃ paññapetīti vadati. Sesamettha anantaravādānusāreneva veditabbaṃ.	0	
PA_atk-s01_03a:10_0	6. Anekapariyāyena khoti idaṃ kasmā āraddhaṃ. Sunakkhatto kira “bhagavato guṇaṃ makkhessāmi,	10	
PA_atk-s01_03a:10_1	“dosaṃ paññapessāmī”ti ettakaṃ vippalapitvā bhagavato kathaṃ suṇanto appatiṭṭho niravo aṭṭhāsi.	10	
PA_atk-s01_03a:11_0	Atha bhagavā – “sunakkhatta, evaṃ tvaṃ makkhibhāve ṭhito sayameva garahaṃ pāpuṇissasī”ti	11	
PA_atk-s01_03a:11_1	makkhibhāve ādīnavadassanatthaṃ anekapariyāyenātiādimāha. Tattha anekapariyāyenāti	11	
PA_atk-s01_03a:11_2	anekakāraṇena. Vajjigāmeti vajjirājānaṃ gāme, vesālīnagare no visahīti nāsakkhi.	11	
PA_atk-s01_03a:11_3	So avisahantoti so sunakkhatto yassa pubbe tiṇṇaṃ ratanānaṃ vaṇṇaṃ kathentassa mukhaṃ	11	
PA_atk-s01_03a:11_4	nappahoti, so dāni teneva mukhena avaṇṇaṃ katheti, addhā avisahanto asakkonto brahmacariyaṃ	11	
PA_atk-s01_03a:11_5	carituṃ attano bālatāya avaṇṇaṃ kathetvā hīnāyāvatto. Buddho pana subuddhova, dhammo	11	
PA_atk-s01_03a:11_6	svākkhātova, saṅgho suppaṭipannova. Evaṃ tīṇi ratanāni thomentā manussā tuyheva dosaṃ	11	
PA_atk-s01_03a:11_7	dassessantīti. Iti kho teti evaṃ kho te, sunakkhatta, vattāro bhavissanti. Tato evaṃ	11	
PA_atk-s01_03a:11_8	dose uppanne satthā atītānāgate appaṭihatañāṇo, mayhaṃ evaṃ doso uppajjissatīti jānantopi	11	
PA_atk-s01_03a:11_9	puretaraṃ na kathesīti vattuṃ na lacchasīti dasseti. Apakkamevāti apakkamiyeva, apakkanto	11	
PA_atk-s01_03a:11_10	vā cutoti attho. Yathā taṃ āpāyikoti yathā apāye nibbattanāraho satto apakkameyya,	111	
PA_atk-s01_03a:11_11	evameva apakkamīti attho.	111	
PA_atk-s01_03a:12	Korakkhattiyavatthuvaṇṇanā	1	
PA_atk-s01_03a:13_0	7. Ekamidāhanti iminā kiṃ dasseti? Idaṃ suttaṃ dvīhi padehi ābaddhaṃ iddhipāṭihāriyaṃ	13	
PA_atk-s01_03a:13_1	na karotīti ca aggaññaṃ na paññapetīti ca. Tattha “aggaññaṃ na paññapetī”ti idaṃ	13	
PA_atk-s01_03a:13_2	padaṃ suttapariyosāne dassessati. “Pāṭihāriyaṃ na karotī”ti imassa pana padassa anusandhidassanavasena	13	
PA_atk-s01_03a:13_3	ayaṃ desanā āraddhā.	13	
PA_atk-s01_03a:14_0	Tattha ekamidāhanti ekasmiṃ ahaṃ. Samayanti samaye, ekasmiṃ kāle ahanti attho. Thūlūsūti	14	
PA_atk-s01_03a:14_1	thūlū nāma janapado, tattha viharāmi. Uttarakā nāmāti itthiliṅgavasena uttarakāti	14	
PA_atk-s01_03a:14_2	evaṃnāmako thūlūnaṃ janapadassa nigamo, taṃ nigamaṃ gocaragāmaṃ katvāti attho. Aceloti	14	
PA_atk-s01_03a:14_3	naggo. Korakkhattiyoti antovaṅkapādo khattiyo. Kukkuravatikoti samādinnakukkuravato	14	
PA_atk-s01_03a:14_4	sunakho viya ghāyitvā khādati, uddhanantare nipajjati, aññampi sunakhakiriyameva	14	
PA_atk-s01_03a:14_5	karoti. Catukkuṇḍikoti catusaṅghaṭṭito dve jāṇūni dve ca kappare bhūmiyaṃ ṭhapetvā	14	
PA_atk-s01_03a:14_6	vicarati. Chamānikiṇṇanti bhūmiyaṃ nikiṇṇaṃ pakkhittaṃ ṭhapitaṃ. Bhakkhasanti bhakkhaṃ	14	
PA_atk-s01_03a:14_7	yaṃkiñci khādanīyaṃ bhojanīyaṃ. Mukhenevāti hatthena aparāmasitvā khādanīyaṃ mukheneva	14	
PA_atk-s01_03a:14_8	khādati, bhojanīyampi mukheneva bhuñjati. Sādhurūpoti sundararūpo. Ayaṃ samaṇoti	14	
PA_atk-s01_03a:14_9	ayaṃ arahataṃ samaṇo ekoti. Tattha vatāti patthanatthe nipāto. Evaṃ kirassa patthanā	14	
PA_atk-s01_03a:14_10	ahosi “iminā samaṇena sadiso añño samaṇo nāma natthi, ayañhi appicchatāya vatthaṃ	141	
PA_atk-s01_03a:14_11	na nivāseti, ‘esa papañco’ti maññamāno bhikkhābhājanampi na pariharati, chamānikiṇṇameva	141	
PA_atk-s01_03a:14_12	khādati, ayaṃ samaṇo nāma. Mayaṃ pana kiṃ samaṇā”ti? Evaṃ sabbaññubuddhassa pacchato	141	
PA_atk-s01_03a:14_13	carantova imaṃ pāpakaṃ vitakkaṃ vitakkesi.	141	
PA_atk-s01_03a:15_0	Etadavocāti bhagavā kira cintesi “ayaṃ sunakkhatto pāpajjhāsayo, kiṃ nu imaṃ disvā	15	
PA_atk-s01_03a:15_1	cintesī”ti? Athevaṃ cintento tassa ajjhāsayaṃ viditvā “ayaṃ moghapuriso mādisassa	15	
PA_atk-s01_03a:15_2	sabbaññuno pacchato āgacchanto acelaṃ arahāti maññati, idheva dānāyaṃ bālo niggahaṃ	15	
PA_atk-s01_03a:15_3	arahatī”ti anivattitvāva etaṃ tvampi nāmātiādivacanamavoca. Tattha tvampi nāmāti	15	
PA_atk-s01_03a:15_4	garahatthe pikāro. Garahanto hi naṃ bhagavā “tvampi nāmā”ti āha. “Tvampi nāma evaṃ	15	
PA_atk-s01_03a:15_5	hīnajjhāsayo, ahaṃ samaṇo sakyaputtiyoti evaṃ paṭijānissasī”ti ayañhettha adhippāyo.	15	
PA_atk-s01_03a:15_6	Kiṃ pana maṃ, bhanteti mayhaṃ, bhante, kiṃ gārayhaṃ disvā bhagavā “evamāhā”ti pucchati.	15	
PA_atk-s01_03a:15_7	Athassa bhagavā ācikkhanto “nanu te”tiādimāha. Maccharāyatīti “mā aññassa arahattaṃ	15	
PA_atk-s01_03a:15_8	hotū”ti kiṃ bhagavā evaṃ arahattassa maccharāyatīti pucchati. Na kho ahanti ahaṃ,	15	
PA_atk-s01_03a:15_9	moghapurisa, sadevakassa lokassa arahattappaṭilābhameva paccāsīsāmi, etadatthameva	15	
PA_atk-s01_03a:15_10	me bahūni dukkarāni karontena pāramiyo pūritā, na kho ahaṃ, moghapurisa, arahattassa	151	
PA_atk-s01_03a:15_11	maccharāyāmi. Pāpakaṃ diṭṭhigatanti na arahantaṃ arahāti, arahante ca anarahantoti	151	
PA_atk-s01_03a:15_12	evaṃ tassa diṭṭhi uppannā. Taṃ sandhāya “pāpakaṃ diṭṭhigata”nti āha. Yaṃ kho panāti	151	
PA_atk-s01_03a:15_13	yaṃ etaṃ acelaṃ evaṃ maññasi. Sattamaṃ divasanti sattame divase. Alasakenāti alasakabyādhinā.	151	
PA_atk-s01_03a:15_14	Kālaṅkarissatīti uddhumātaudaro marissati.	151	
PA_atk-s01_03a:16_0	Kālakañcikāti tesaṃ asurānaṃ nāmaṃ. Tesaṃ kira tigāvuto attabhāvo appamaṃsalohito	16	
PA_atk-s01_03a:16_1	purāṇapaṇṇasadiso kakkaṭakānaṃ viya akkhīni nikkhamitvā matthake tiṭṭhanti, mukhaṃ	16	
PA_atk-s01_03a:16_2	sūcipāsakasadisaṃ matthakasmiṃyeva hoti, tena oṇamitvā gocaraṃ gaṇhanti. Bīraṇatthambaketi	16	
PA_atk-s01_03a:16_3	bīraṇatiṇatthambo tasmiṃ susāne atthi, tasmā taṃ bīraṇatthambakanti vuccati.	16	
PA_atk-s01_03a:17_0	Tenupasaṅkamīti bhagavati ettakaṃ vatvā tasmiṃ gāme piṇḍāya caritvā vihāraṃ gate	17	
PA_atk-s01_03a:17_1	vihārā nikkhamitvā upasaṅkami. Yena tvanti yena kāraṇena tvaṃ. Yasmāpi bhagavatā	17	
PA_atk-s01_03a:17_2	byākato, tasmāti attho. Mattaṃ mattanti pamāṇayuttaṃ pamāṇayuttaṃ. “Mantā mantā”tipi	17	
PA_atk-s01_03a:17_3	pāṭho, paññāya upaparikkhitvā upaparikkhitvāti attho. Yathā samaṇassa gotamassāti	17	
PA_atk-s01_03a:17_4	yathā samaṇassa gotamassa micchā vacanaṃ assa, tathā kareyyāsīti āha. Evaṃ vutte	17	
PA_atk-s01_03a:17_5	acelo sunakho viya uddhanaṭṭhāne nipanno sīsaṃ ukkhipitvā akkhīni ummīletvā olokento	17	
PA_atk-s01_03a:17_6	kiṃ kathesi “samaṇo nāma gotamo amhākaṃ verī visabhāgo, samaṇassa gotamassa uppannakālato	17	
PA_atk-s01_03a:17_7	paṭṭhāya mayaṃ sūriye uggate khajjopanakā viya jātā. Samaṇo gotamo amhe, evaṃ vācaṃ	17	
PA_atk-s01_03a:17_8	vadeyya aññathā vā. Verino pana kathā nāma tacchā na hoti, gaccha tvaṃ ahamettha	17	
PA_atk-s01_03a:17_9	kattabbaṃ jānissāmī”ti vatvā punadeva nipajji.	17	
PA_atk-s01_03a:18_0	8. Ekadvīhikāyāti ekaṃ dveti vatvā gaṇesi. Yathā tanti yathā asaddahamāno koci gaṇeyya,	18	
PA_atk-s01_03a:18_1	evaṃ gaṇesi. Ekadivasañca tikkhattuṃ upasaṅkamitvā eko divaso atīto, dve divasā atītāti	18	
PA_atk-s01_03a:18_2	ārocesi. Sattamaṃ divasanti so kira sunakkhattassa vacanaṃ sutvā sattāhaṃ nirāhārova	18	
PA_atk-s01_03a:18_3	ahosi. Athassa sattame divase eko upaṭṭhāko “amhākaṃ kulūpakasamaṇassa ajja sattamo	18	
PA_atk-s01_03a:18_4	divaso gehaṃ anāgacchantassa aphāsu nu kho jāta”nti sūkaramaṃsaṃ pacāpetvā bhattamādāya	18	
PA_atk-s01_03a:18_5	gantvā purato bhūmiyaṃ nikkhipi. Acelo disvā cintesi “samaṇassa gotamassa kathā tacchā	18	
PA_atk-s01_03a:18_6	vā atacchā vā hotu, āhāraṃ pana khāditvā suhitassa me maraṇampi sumaraṇa”nti dve	18	
PA_atk-s01_03a:18_7	hatthe jaṇṇukāni ca bhūmiyaṃ ṭhapetvā kucchipūraṃ bhuñji. So rattibhāge jīrāpetuṃ	18	
PA_atk-s01_03a:18_8	asakkonto alasakena kālamakāsi. Sacepi hi so “na bhuñjeyya”nti cinteyya, tathāpi	18	
PA_atk-s01_03a:18_9	taṃ divasaṃ bhuñjitvā alasakena kālaṃ kareyya. Advejjhavacanā hi tathāgatāti.	18	
PA_atk-s01_03a:19_0	Bīraṇatthambaketi titthiyā kira “kālaṅkato korakkhattiyo”ti sutvā divasāni gaṇetvā	19	
PA_atk-s01_03a:19_1	idaṃ tāva saccaṃ jātaṃ, idāni naṃ aññattha chaḍḍetvā “musāvādena samaṇaṃ gotamaṃ	19	
PA_atk-s01_03a:19_2	niggaṇhissāmā”ti gantvā tassa sarīraṃ valliyā bandhitvā ākaḍḍhantā “ettha chaḍḍessāma,	19	
PA_atk-s01_03a:19_3	ettha chaḍḍessāmā”ti gacchanti. Gatagataṭṭhānaṃ aṅgaṇameva hoti. Te kaḍḍhamānā bīraṇatthambakasusānaṃyeva	19	
PA_atk-s01_03a:19_4	gantvā susānabhāvaṃ ñatvā “aññattha chaḍḍessāmā”ti ākaḍḍhiṃsu. Atha nesaṃ valli chijjittha,	19	
PA_atk-s01_03a:19_5	pacchā cāletuṃ nāsakkhiṃsu. Te tatova pakkantā. Tena vuttaṃ – “bīraṇatthambake susāne chaḍḍesu”nti.	19	
PA_atk-s01_03a:20_0	9. Tenupasaṅkamīti kasmā upasaṅkami? So kira cintesi “avasesaṃ tāva samaṇassa gotamassa	20	
PA_atk-s01_03a:20_1	vacanaṃ sameti, matassa pana uṭṭhāya aññena saddhiṃ kathanaṃ nāma natthi, handāhaṃ	20	
PA_atk-s01_03a:20_2	gantvā pucchāmi. Sace katheti, sundaraṃ. No ce katheti, samaṇaṃ gotamaṃ musāvādena	20	
PA_atk-s01_03a:20_3	niggaṇhissāmī”ti iminā kāraṇena upasaṅkami. Ākoṭesīti pahari. Jānāmi āvusoti matasarīraṃ	20	
PA_atk-s01_03a:20_4	uṭṭhahitvā kathetuṃ samatthaṃ nāma natthi, idaṃ kathaṃ kathesīti? Buddhānubhāvena.	20	
PA_atk-s01_03a:20_5	Bhagavā kira korakkhattiyaṃ asurayonito ānetvā sarīre adhimocetvā kathāpesi. Tameva	20	
PA_atk-s01_03a:20_6	vā sarīraṃ kathāpesi, acinteyyo hi buddhavisayo.	20	
PA_atk-s01_03a:21	10. Tatheva taṃ vipākanti tassa vacanassa vipākaṃ tatheva, udāhu noti liṅgavipallāso kato, tatheva so vipākoti attho. Keci pana “vipakka”ntipi paṭhanti, nibbattanti attho.	2	
PA_atk-s01_03a:22_0	Ettha ṭhatvā pāṭihāriyāni samānetabbāni. Sabbāneva hetāni pañca pāṭihāriyāni honti.	22	
PA_atk-s01_03a:22_1	“Sattame divase marissatī”ti vuttaṃ, so tatheva mato, idaṃ paṭhamaṃ pāṭihāriyaṃ.	22	
PA_atk-s01_03a:22_2	“Alasakenā”ti vuttaṃ, alasakeneva mato, idaṃ dutiyaṃ. “Kālakañcikesu nibbattissatī”ti	22	
PA_atk-s01_03a:22_3	vuttaṃ, tattheva nibbatto, idaṃ tatiyaṃ. “Bīraṇatthambake susāne chaḍḍessantī”ti	22	
PA_atk-s01_03a:22_4	vuttaṃ, tattheva chaḍḍito, idaṃ catutthaṃ. “Nibbattaṭṭhānato āgantvā sunakkhattena	22	
PA_atk-s01_03a:22_5	saddhiṃ kathessatī”ti vutto, so kathesiyeva, idaṃ pañcamaṃ pāṭihāriyaṃ.	22	
PA_atk-s01_03a:23	Acelakaḷāramaṭṭakavatthuvaṇṇanā	2	
PA_atk-s01_03a:24_0	11. Kaḷāramaṭṭakoti nikkhantadantamattako. Nāmameva vā tassetaṃ. Lābhaggappattoti	24	
PA_atk-s01_03a:24_1	lābhaggaṃ patto, aggalābhaṃ pattoti vuttaṃ hoti. Yasaggappattoti yasaggaṃ aggaparivāraṃ	24	
PA_atk-s01_03a:24_2	patto. Vatapadānīti vatāniyeva, vatakoṭṭhāsā vā. Samattānīti gahitāni. Samādinnānīti	24	
PA_atk-s01_03a:24_3	tasseva vevacanaṃ. Puratthimena vesālinti vesālito avidūre puratthimāya disāya. Cetiyanti	24	
PA_atk-s01_03a:24_4	yakkhacetiyaṭṭhānaṃ. Esa nayo sabbattha.	24	
PA_atk-s01_03a:25_0	12. Yena acelakoti bhagavato vattaṃ katvā yena acelo kaḷāramaṭṭako tenupasaṅkami.	25	
PA_atk-s01_03a:25_1	Pañhaṃ apucchīti gambhīraṃ tilakkhaṇāhataṃ pañhaṃ pucchi. Na sampāyāsīti na sammā	25	
PA_atk-s01_03a:25_2	ñāṇagatiyā pāyāsi, andho viya visamaṭṭhāne tattha tattheva pakkhali. Neva ādiṃ, na	25	
PA_atk-s01_03a:25_3	pariyosānamaddasa. Atha vā “na sampāyāsī”ti na sampādesi, sampādetvā kathetuṃ nāsakkhi.	25	
PA_atk-s01_03a:25_4	Asampāyantoti kabarakkhīni parivattetvā olokento “asikkhitakassa santike vuṭṭhosi,	25	
PA_atk-s01_03a:25_5	anokāsepi pabbajito pañhaṃ pucchanto vicarasi, apehi mā etasmiṃ ṭhāne aṭṭhāsī”ti	25	
PA_atk-s01_03a:25_6	vadanto. Kopañca dosañca appaccayañca pātvākāsīti kuppanākāraṃ kopaṃ, dussanākāraṃ	25	
PA_atk-s01_03a:25_7	dosaṃ, atuṭṭhākārabhūtaṃ domanassasaṅkhātaṃ appaccayañca pākaṭamakāsi. Āsādimhaseti	25	
PA_atk-s01_03a:25_8	āsādiyimha ghaṭṭayimha. Mā vata no ahosīti aho vata me na bhaveyya. Maṃ vata no ahosītipi	25	
PA_atk-s01_03a:25_9	pāṭho. Tattha manti sāmivacanatthe upayogavacanaṃ, ahosi vata nu mamāti attho. Evañca	25	
PA_atk-s01_03a:25_10	pana cintetvā ukkuṭikaṃ nisīditvā “khamatha me, bhante”ti taṃ khamāpesi. Sopi ito	251	
PA_atk-s01_03a:25_11	paṭṭhāya aññaṃ kiñci pañhaṃ nāma na pucchissasīti. Āma na pucchissāmīti. Yadi evaṃ	251	
PA_atk-s01_03a:25_12	gaccha, khamāmi teti taṃ uyyojesi.	251	
PA_atk-s01_03a:26_0	14. Parihitoti paridahito nivatthavattho. Sānucārikoti anucārikā vuccati bhariyā,	26	
PA_atk-s01_03a:26_1	saha anucārikāya sānucāriko, taṃ taṃ brahmacariyaṃ pahāya sabhariyoti attho. Odanakummāsanti	26	
PA_atk-s01_03a:26_2	surāmaṃsato atirekaṃ odanampi kummāsampi bhuñjamāno. Yasā nihīnoti yaṃ lābhaggayasaggaṃ	26	
PA_atk-s01_03a:26_3	patto, tato parihīno hutvā. “Kataṃ hoti uttarimanussadhammā iddhipāṭihāriya”nti idha	26	
PA_atk-s01_03a:26_4	sattavatapadātikkamavasena satta pāṭihāriyāni veditabbāni.	26	
PA_atk-s01_03a:27	Acelapāthikaputtavatthuvaṇṇanā	2	
PA_atk-s01_03a:28_0	15. Pāthikaputtoti pāthikassa putto. Ñāṇavādenāti ñāṇavādena saddhiṃ. Upaḍḍhapathanti	28	
PA_atk-s01_03a:28_1	yojanaṃ ce, no antare bhaveyya, gotamo aḍḍhayojanaṃ, ahaṃ aḍḍhayojanaṃ. Esa nayo	28	
PA_atk-s01_03a:28_2	aḍḍhayojanādīsu. Ekapadavārampi atikkamma gacchato jayo bhavissati, anāgacchato parājayoti.	28	
PA_atk-s01_03a:28_3	Te tatthāti te mayaṃ tattha samāgataṭṭhāne. Taddiguṇaṃ taddiguṇāhanti tato tato diguṇaṃ	28	
PA_atk-s01_03a:28_4	diguṇaṃ ahaṃ karissāmi, bhagavatā saddhiṃ pāṭihāriyaṃ kātuṃ asamatthabhāvaṃ jānantopi	28	
PA_atk-s01_03a:28_5	“uttamapurisena saddhiṃ paṭṭhapetvā asakkuṇantassāpi pāsaṃso hotī”ti ñatvā evamāha.	28	
PA_atk-s01_03a:28_6	Nagaravāsinopi taṃ sutvā “asamattho nāma evaṃ na gajjati, addhā ayampi arahā bhavissatī”ti	28	
PA_atk-s01_03a:28_7	tassa mahantaṃ sakkāramakaṃsu.	28	
PA_atk-s01_03a:29	16. Yenāhaṃ tenupasaṅkamīti “sunakkhatto kira pāthikaputto evaṃ vadatī”ti assosi. Athassa hīnajjhāsayattā hīnadassanāya cittaṃ udapādi.	2	
PA_atk-s01_03a:30_0	So bhagavato vattaṃ katvā bhagavati gandhakuṭiṃ paviṭṭhe pāthikaputtassa santikaṃ	30	
PA_atk-s01_03a:30_1	gantvā pucchi “tumhe kira evarūpiṃ kathaṃ kathethā”ti? “Āma, kathemā”ti. Yadi evaṃ	30	
PA_atk-s01_03a:30_2	“mā bhāyittha vissatthā punappunaṃ evaṃ vadatha, ahaṃ samaṇassa gotamassa upaṭṭhāko,	30	
PA_atk-s01_03a:30_3	tassa visayaṃ vijānāmi, tumhehi saddhiṃ pāṭihāriyaṃ kātuṃ na sakkhissati, ahaṃ samaṇassa	30	
PA_atk-s01_03a:30_4	gotamassa kathetvā bhayaṃ uppādetvā taṃ aññato gahetvā gamissāmi, tumhe mā bhāyitthā”ti	30	
PA_atk-s01_03a:30_5	taṃ assāsetvā bhagavato santikaṃ gato. Tena vuttaṃ “yenāhaṃ tenupasaṅkamī”ti. Taṃ	30	
PA_atk-s01_03a:30_6	vācantiādīsu “ahaṃ abuddhova samāno buddhomhīti vicariṃ, abhūtaṃ me kathitaṃ nāhaṃ	30	
PA_atk-s01_03a:30_7	buddho”ti vadanto taṃ vācaṃ pajahati nāma. Raho nisīditvā cintayamāno “ahaṃ ‘ettakaṃ	30	
PA_atk-s01_03a:30_8	kālaṃ abuddhova samāno buddhomhī’ti vicariṃ, ito dāni paṭṭhāya nāhaṃ buddho”ti cintayanto	30	
PA_atk-s01_03a:30_9	taṃ cittaṃ pajahati nāma. “Ahaṃ ‘ettakaṃ kālaṃ abuddhova samāno buddhomhī’ti pāpakaṃ	30	
PA_atk-s01_03a:30_10	diṭṭhiṃ gahetvā vicariṃ, ito dāni paṭṭhāya imaṃ diṭṭhiṃ pajahāmī”ti pajahanto taṃ	301	
PA_atk-s01_03a:30_11	diṭṭhiṃ paṭinissajjati nāma. Evaṃ akaronto pana taṃ vācaṃ appahāya taṃ cittaṃ appahāya	301	
PA_atk-s01_03a:30_12	taṃ diṭṭhiṃ appaṭinissajjitvāti vuccati. Vipateyyāti bandhanā muttatālapakkaṃ viya	301	
PA_atk-s01_03a:30_13	gīvato pateyya, sattadhā vā pana phaleyya.	301	
PA_atk-s01_03a:31_0	17. Rakkhatetanti rakkhatu etaṃ. Ekaṃsenāti nippariyāyena. Odhāritāti bhāsitā. Acelo	31	
PA_atk-s01_03a:31_1	ca, bhante, pāthikaputtoti evaṃ ekaṃsena bhagavato vācāya odhāritāya sace acelo pāthikaputto.	31	
PA_atk-s01_03a:31_2	Virūparūpenāti vigatarūpena vigacchitasabhāvena rūpena attano rūpaṃ pahāya adissamānena	31	
PA_atk-s01_03a:31_3	kāyena. Sīhabyagghādivasena vā vividharūpena sammukhībhāvaṃ āgaccheyya. Tadassa bhagavato	31	
PA_atk-s01_03a:31_4	musāti evaṃ sante bhagavato taṃ vacanaṃ musā bhaveyyāti musāvādena niggaṇhāti. Ṭhapetvā	31	
PA_atk-s01_03a:31_5	kira etaṃ na aññena bhagavā musāvādena niggahitapubboti.	31	
PA_atk-s01_03a:32	18. Dvayagāminīti sarūpena atthibhāvaṃ, atthena natthibhāvanti evaṃ dvayagāminī. Alikatucchanipphalavācāya etaṃ adhivacanaṃ.	3	
PA_atk-s01_03a:33_0	19. Ajitopi nāma licchavīnaṃ senāpatīti so kira bhagavato upaṭṭhāko ahosi, so kālamakāsi.	33	
PA_atk-s01_03a:33_1	Athassa sarīrakiccaṃ katvā manussā pāthikaputtaṃ pucchiṃsu “kuhiṃ nibbatto senāpatī”ti?	33	
PA_atk-s01_03a:33_2	So āha – “mahāniraye nibbatto”ti. Idañca pana vatvā puna āha “tumhākaṃ senāpati mama	33	
PA_atk-s01_03a:33_3	santikaṃ āgamma ahaṃ tumhākaṃ vacanamakatvā samaṇassa gotamassa vādaṃ patiṭṭhapetvā	33	
PA_atk-s01_03a:33_4	niraye nibbattomhī”ti paroditthāti. Tenupasaṅkami divāvihārāyāti ettha “pāṭihāriyakaraṇatthāyā”ti	33	
PA_atk-s01_03a:33_5	kasmā na vadati? Abhāvā. Sammukhībhāvopi hissa tena saddhiṃ natthi, kuto pāṭihāriyakaraṇaṃ,	33	
PA_atk-s01_03a:33_6	tasmā tathā avatvā “divāvihārāyā”ti āha.	33	
PA_atk-s01_03a:34	Iddhipāṭihāriyakathāvaṇṇanā	3	
PA_atk-s01_03a:35_0	20. Gahapatinecayikāti gahapati mahāsālā. Tesañhi mahādhanadhaññanicayo, tasmā “necayikā”ti	35	
PA_atk-s01_03a:35_1	vuccanti. Anekasahassāti sahassehipi aparimāṇagaṇanā. Evaṃ mahatiṃ kira parisaṃ ṭhapetvā	35	
PA_atk-s01_03a:35_2	sunakkhattaṃ añño sannipātetuṃ samattho natthi. Teneva bhagavā ettakaṃ kālaṃ sunakkhattaṃ gahetvā vicari.	35	
PA_atk-s01_03a:36_0	21. Bhayanti cittutrāsabhayaṃ. Chambhitattanti sakalasarīracalanaṃ. Lomahaṃsoti lomānaṃ	36	
PA_atk-s01_03a:36_1	uddhaggabhāvo. So kira cintesi – “ahaṃ atimahantaṃ kathaṃ kathetvā sadevake loke	36	
PA_atk-s01_03a:36_2	aggapuggalena saddhiṃ paṭiviruddho, mayhaṃ kho panabbhantare arahattaṃ vā pāṭihāriyakaraṇahetu	36	
PA_atk-s01_03a:36_3	vā natthi, samaṇo pana gotamo pāṭihāriyaṃ karissati, athassa pāṭihāriyaṃ disvā mahājano	36	
PA_atk-s01_03a:36_4	‘tvaṃ dāni pāṭihāriyaṃ kātuṃ asakkonto kasmā attano pamāṇamajānitvā loke aggapuggalena	36	
PA_atk-s01_03a:36_5	saddhiṃ paṭimallo hutvā gajjasī’ti kaṭṭhaleḍḍudaṇḍādīhi viheṭhessatī”ti. Tenassa	36	
PA_atk-s01_03a:36_6	mahājanasannipātañceva tena bhagavato ca āgamanaṃ sutvā bhayaṃ vā chambhitattaṃ vā	36	
PA_atk-s01_03a:36_7	lomahaṃso vā udapādi. So tato dukkhā muccitukāmo tindukakhāṇukaparibbājakārāmaṃ agamāsi.	36	
PA_atk-s01_03a:36_8	Tamatthaṃ dassetuṃ atha kho bhagavātiādimāha. Tattha upasaṅkamīti na kevalaṃ upasaṅkami,	36	
PA_atk-s01_03a:36_9	upasaṅkamitvā pana dūraṃ aḍḍhayojanantaraṃ paribbājakārāmaṃ paviṭṭho. Tatthapi cittassādaṃ	36	
PA_atk-s01_03a:36_10	alabhamāno antantena āvijjhitvā ārāmapaccante ekaṃ gahanaṭṭhānaṃ upadhāretvā pāsāṇaphalake	361	
PA_atk-s01_03a:36_11	nisīdi. Atha bhagavā cintesi – “sace ayaṃ bālo kassacideva kathaṃ gahetvā idhāgaccheyya,	361	
PA_atk-s01_03a:36_12	mā nassatu bālo”ti “nisinnapāsāṇaphalakaṃ tassa sarīre allīnaṃ hotū”ti adhiṭṭhāsi.	361	
PA_atk-s01_03a:36_13	Saha adhiṭṭhānacittena taṃ tassa sarīre allīyi. So mahāaddubandhanabaddho viya chinnapādo viya ca ahosi.	361	
PA_atk-s01_03a:37_0	Assosīti ito cito ca pāthikaputtaṃ pariyesamānā parisā tassa anupadaṃ gantvā nisinnaṭṭhānaṃ	37	
PA_atk-s01_03a:37_1	ñatvā āgatena aññatarena purisena “tumhe kaṃ pariyesathā”ti vutte pāthikaputtanti.	37	
PA_atk-s01_03a:37_2	So “tindukakhāṇukaparibbājakārāme nisinno”ti vuttavacanena assosi.	37	
PA_atk-s01_03a:38	22. Saṃsappatīti osīdati. Tattheva sañcarati. Pāvaḷā vuccati ānisadaṭṭhikā.	3	
PA_atk-s01_03a:39	23. Parābhūtarūpoti parājitarūpo, vinaṭṭharūpo vā.	3	
PA_atk-s01_03a:40	25. Goyugehīti goyuttehi satamattehi vā sahassamattehi vā yugehi. Āviñcheyyāmāti ākaḍḍheyyāma. Chijjeyyunti chindeyyuṃ. Pāthikaputto vā bandhaṭṭhāne chijjeyya.	4	
PA_atk-s01_03a:41_0	26. Dārupattikantevāsīti dārupattikassa antevāsī. Tassa kira etadahosi “tiṭṭhatu	41	
PA_atk-s01_03a:41_1	tāva pāṭihāriyaṃ, samaṇo gotamo ‘acelo pāthikaputto āsanāpi na vuṭṭhahissatī’ti āha.	41	
PA_atk-s01_03a:41_2	Handāhaṃ gantvā yena kenaci upāyena taṃ āsanā vuṭṭhāpemi. Ettāvatā ca samaṇassa gotamassa	41	
PA_atk-s01_03a:41_3	parājayo bhavissatī”ti. Tasmā evamāha.	41	
PA_atk-s01_03a:42_0	27. Sīhassāti cattāro sīhā tiṇasīho ca kāḷasīho ca paṇḍusīho ca kesarasīho ca. Tesaṃ	42	
PA_atk-s01_03a:42_1	catunnaṃ sīhānaṃ kesarasīho aggataṃ gato, so idhādhippeto. Migaraññoti sabbacatuppadānaṃ	42	
PA_atk-s01_03a:42_2	rañño. Āsayanti nivāsaṃ. Sīhanādanti abhītanādaṃ. Gocarāya pakkameyyanti āhāratthāya	42	
PA_atk-s01_03a:42_3	pakkameyyaṃ. Varaṃ varanti uttamuttamaṃ, thūlaṃ thūlanti attho. Mudumaṃsānīti mudūni	42	
PA_atk-s01_03a:42_4	maṃsāni. “Madhumaṃsānī”tipi pāṭho, madhuramaṃsānīti attho. Ajjhupeyyanti upagaccheyyaṃ.	42	
PA_atk-s01_03a:42_5	Sīhanādaṃ naditvāti ye dubbalā pāṇā, te palāyantūti attano sūrabhāvasannissitena kāruññena naditvā.	42	
PA_atk-s01_03a:43_0	28. Vighāsasaṃvaḍḍhoti vighāsena saṃvaḍḍho, vighāsaṃ bhakkhitā tirittamaṃsaṃ khāditvā	43	
PA_atk-s01_03a:43_1	vaḍḍhito. Dittoti dappito thūlasarīro. Balavāti balasampanno. Etadahosīti kasmā ahosi? Asmimānadosena.	43	
PA_atk-s01_03a:44_0	Tatrāyaṃ anupubbikathā – ekadivasaṃ kira so sīho gocarato nivattamāno taṃ siṅgālaṃ	44	
PA_atk-s01_03a:44_1	bhayena palāyamānaṃ disvā kāruññajāto hutvā “vayasa, mā bhāyi, tiṭṭha ko nāma tva”nti	44	
PA_atk-s01_03a:44_2	āha. Jambuko nāmāhaṃ sāmīti. Vayasa, jambuka, ito paṭṭhāya maṃ upaṭṭhātuṃ sakkhissasīti.	44	
PA_atk-s01_03a:44_3	Upaṭṭhahissāmīti. So tato paṭṭhāya upaṭṭhāti. Sīho gocarato āgacchanto mahantaṃ mahantaṃ	44	
PA_atk-s01_03a:44_4	maṃsakhaṇḍaṃ āharati. So taṃ khāditvā avidūre pāsāṇapiṭṭhe vasati. So katipāhaccayeneva	44	
PA_atk-s01_03a:44_5	thūlasarīro mahākhandho jāto. Atha naṃ sīho avoca – “vayasa, jambuka, mama vijambhanakāle	44	
PA_atk-s01_03a:44_6	avidūre ṭhatvā ‘viroca sāmī’ti vattuṃ sakkhissasī”ti. Sakkomi sāmīti. So tassa vijambhanakāle	44	
PA_atk-s01_03a:44_7	tathā karoti. Tena sīhassa atireko asmimāno hoti.	44	
PA_atk-s01_03a:45_0	Athekadivasaṃ jarasiṅgālo udakasoṇḍiyaṃ pānīyaṃ pivanto attano chāyaṃ olokento addasa	45	
PA_atk-s01_03a:45_1	attano thūlasarīratañceva mahākhandhatañca. Disvā ‘jarasiṅgālosmī’ti manaṃ akatvā	45	
PA_atk-s01_03a:45_2	“ahampi sīho jāto”ti maññi. Tato attanāva attānaṃ etadavoca – “vayasa, jambuka, yuttaṃ	45	
PA_atk-s01_03a:45_3	nāma tava iminā attabhāvena parassa ucchiṭṭhamaṃsaṃ khādituṃ, kiṃ tvaṃ puriso na	45	
PA_atk-s01_03a:45_4	hosi, sīhassāpi cattāro pādā dve dāṭhā dve kaṇṇā ekaṃ naṅguṭṭhaṃ, tavapi sabbaṃ tatheva,	45	
PA_atk-s01_03a:45_5	kevalaṃ tava kesarabhāramattameva natthī”ti. Tassevaṃ cintayato asmimāno vaḍḍhi.	45	
PA_atk-s01_03a:45_6	Athassa tena asmimānadosena etaṃ “ko cāha”ntiādi maññitamahosi. Tattha ko cāhanti	45	
PA_atk-s01_03a:45_7	ahaṃ ko, sīho migarājā ko, na me ñāti, na sāmiko, kimahaṃ tassa nipaccakāraṃ karomīti	45	
PA_atk-s01_03a:45_8	adhippāyo. Siṅgālakaṃyevāti siṅgālaravameva. Bheraṇḍakaṃyevāti appiyaamanāpasaddameva.	45	
PA_atk-s01_03a:45_9	Ke ca chave siṅgāleti ko ca lāmako siṅgālo. Ke pana sīhanādeti ko pana sīhanādo siṅgālassa	45	
PA_atk-s01_03a:45_10	ca sīhanādassa ca ko sambandhoti adhippāyo. Sugatāpadānesūti sugatalakkhaṇesu. Sugatassa	451	
PA_atk-s01_03a:45_11	sāsanasambhūtāsu tīsu sikkhāsu. Kathaṃ panesa tattha jīvati? Etassa hi cattāro paccaye	451	
PA_atk-s01_03a:45_12	dadamānā sīlādiguṇasampannānaṃ sambuddhānaṃ demāti denti, tena esa abuddho samāno	451	
PA_atk-s01_03a:45_13	buddhānaṃ niyāmitapaccaye paribhuñjanto sugatāpadānesu jīvati nāma. Sugatātirittānīti	451	
PA_atk-s01_03a:45_14	tesaṃ kira bhojanāni dadamānā buddhānañca buddhasāvakānañca datvā pacchā avasesaṃ	451	
PA_atk-s01_03a:45_15	sāyanhasamaye denti. Evamesa sugatātirittāni bhuñjati nāma. Tathāgateti tathāgataṃ	451	
PA_atk-s01_03a:45_16	arahantaṃ sammāsambuddhaṃ āsādetabbaṃ ghaṭṭayitabbaṃ. Atha vā “tathāgate”tiādīni	451	
PA_atk-s01_03a:45_17	upayogabahuvacanāneva. Āsādetabbanti idampi bahuvacanameva ekavacanaṃ viya vuttaṃ.	451	
PA_atk-s01_03a:45_18	Āsādanāti ahaṃ buddhena saddhiṃ pāṭihāriyaṃ karissāmīti ghaṭṭanā.	451	
PA_atk-s01_03a:46	29. Samekkhiyānāti samekkhitvā, maññitvāti attho. Amaññīti puna amaññittha kotthūti siṅgālo.	4	
PA_atk-s01_03a:47_0	30. Attānaṃ vighāse samekkhiyāti soṇḍiyaṃ ucchiṭṭhodake thūlaṃ attabhāvaṃ disvā.	47	
PA_atk-s01_03a:47_1	Yāva attānaṃ na passatīti yāva ahaṃ sīhavighāsasaṃvaḍḍhitako jarasiṅgāloti evaṃ yathābhūtaṃ	47	
PA_atk-s01_03a:47_2	attānaṃ na passati. Byagghoti maññatīti sīhohamasmīti maññati, sīhena vā samānabalo	47	
PA_atk-s01_03a:47_3	byagghoyeva ahanti maññati.	47	
PA_atk-s01_03a:48_0	31. Bhutvāna bheketi āvāṭamaṇḍūke khāditvā. Khalamūsikāyoti khalesu mūsikāyo ca khāditvā.	48	
PA_atk-s01_03a:48_1	Kaṭasīsu khittāni ca koṇapānīti susānesu chaḍḍitakuṇapāni ca khāditvā. Mahāvaneti	48	
PA_atk-s01_03a:48_2	mahante vanasmiṃ. Suññavaneti tucchavane. Vivaḍḍhoti vaḍḍhito. Tatheva so siṅgālakaṃ	48	
PA_atk-s01_03a:48_3	anadīti evaṃ saṃvaḍḍhopi migarājāhamasmīti maññitvāpi yathā pubbe dubbalasiṅgālakāle,	48	
PA_atk-s01_03a:48_4	tatheva so siṅgālaravaṃyeva aravīti. Imāyapi gāthāya bhekādīni bhutvā vaḍḍhitasiṅgālo	48	
PA_atk-s01_03a:48_5	viya lābhasakkāragiddho tvanti pāthikaputtameva ghaṭṭesi.	48	
PA_atk-s01_03a:49	Nāgehīti hatthīhi. Mahābandhanāti mahatā kilesabandhanā mocetvā. Mahāviduggāti mahāviduggaṃ nāma cattāro oghā. Tato uddharitvā nibbānathale patiṭṭhapetvā.	4	
PA_atk-s01_03a:50	Aggaññapaññattikathāvaṇṇanā	5	
PA_atk-s01_03a:51_0	36. Iti “bhagavā ettakena kathāmaggena pāṭihāriyaṃ na karotī”ti padassa anusandhiṃ	51	
PA_atk-s01_03a:51_1	dassetvā idāni “na aggaññaṃ paññāpetī”ti imassa anusandhiṃ dassento aggaññañcāhanti	51	
PA_atk-s01_03a:51_2	desanaṃ ārabhi. Tattha aggaññañcāhanti ahaṃ, bhaggava, aggaññañca pajānāmi lokuppatticariyavaṃsañca.	51	
PA_atk-s01_03a:51_3	Tañca pajānāmīti na kevalaṃ aggaññameva, tañca aggaññaṃ pajānāmi. Tato ca uttaritaraṃ	51	
PA_atk-s01_03a:51_4	sīlasamādhito paṭṭhāya yāva sabbaññutaññāṇā pajānāmi. Tañca pajānaṃ na parāmasāmīti	51	
PA_atk-s01_03a:51_5	tañca pajānantopi ahaṃ idaṃ nāma pajānāmīti taṇhādiṭṭhimānavasena na parāmasāmi.	51	
PA_atk-s01_03a:51_6	Natthi tathāgatassa parāmāsoti dīpeti. Paccattaññeva nibbuti viditāti attanāyeva	51	
PA_atk-s01_03a:51_7	attani kilesanibbānaṃ viditaṃ. Yadabhijānaṃ tathāgatoti yaṃ kilesanibbānaṃ jānanto	51	
PA_atk-s01_03a:51_8	tathāgato. No anayaṃ āpajjatīti aviditanibbānā titthiyā viya anayaṃ dukkhaṃ byasanaṃ nāpajjati.	51	
PA_atk-s01_03a:52_0	37. Idāni yaṃ taṃ titthiyā aggaññaṃ paññapenti, taṃ dassento santi bhaggavātiādimāha.	52	
PA_atk-s01_03a:52_1	Tattha issarakuttaṃ brahmakuttanti issarakataṃ brahmakataṃ, issaranimmitaṃ brahmanimmitanti	52	
PA_atk-s01_03a:52_2	attho. Brahmā eva hi ettha ādhipaccabhāvena issaroti veditabbo. Ācariyakanti ācariyabhāvaṃ	52	
PA_atk-s01_03a:52_3	ācariyavādaṃ. Tattha ācariyavādo aggaññaṃ. Aggaññaṃ pana ettha desitanti katvā so	52	
PA_atk-s01_03a:52_4	aggaññaṃ tveva vutto. Kathaṃ vihitakanti kena vihitaṃ kinti vihitaṃ. Sesaṃ brahmajāle	52	
PA_atk-s01_03a:52_5	vitthāritanayeneva veditabbaṃ.	52	
PA_atk-s01_03a:53	41. Khiḍḍāpadosikanti khiḍḍāpadosikamūlaṃ.	5	
PA_atk-s01_03a:54_0	47. Asatāti avijjamānena, asaṃvijjamānaṭṭhenāti attho. Tucchāti tucchena antosāravirahitena.	54	
PA_atk-s01_03a:54_1	Musāti musāvādena. Abhūtenāti bhūtatthavirahitena. Abbhācikkhantīti abhiācikkhanti.	54	
PA_atk-s01_03a:54_2	Viparītoti viparītasañño viparītacitto. Bhikkhavo cāti na kevalaṃ samaṇo gotamoyeva,	54	
PA_atk-s01_03a:54_3	ye ca assa anusiṭṭhiṃ karonti, te bhikkhū ca viparītā. Atha yaṃ sandhāya viparītoti	54	
PA_atk-s01_03a:54_4	vadanti, taṃ dassetuṃ samaṇo gotamotiādi vuttaṃ. Subhaṃ vimokkhanti vaṇṇakasiṇaṃ.	54	
PA_atk-s01_03a:54_5	Asubhantvevāti subhañca asubhañca sabbaṃ asubhanti evaṃ pajānāti. Subhantveva tasmiṃ	54	
PA_atk-s01_03a:54_6	samayeti subhanti eva ca tasmiṃ samaye pajānāti, na asubhaṃ. Bhikkhavo cāti ye te	54	
PA_atk-s01_03a:54_7	evaṃ vadanti, tesaṃ bhikkhavo ca antevāsikasamaṇā viparītā. Pahotīti samattho paṭibalo.	54	
PA_atk-s01_03a:55_0	48. Dukkaraṃ khoti ayaṃ paribbājako yadidaṃ “evaṃpasanno ahaṃ, bhante”tiādimāha,	55	
PA_atk-s01_03a:55_1	taṃ sāṭheyyena kohaññena āha. Evaṃ kirassa ahosi – “samaṇo gotamo mayhaṃ ettakaṃ	55	
PA_atk-s01_03a:55_2	dhammakathaṃ kathesi, tamahaṃ sutvāpi pabbajituṃ na sakkomi, mayā etassa sāsanaṃ	55	
PA_atk-s01_03a:55_3	paṭipannasadisena bhavituṃ vaṭṭatī”ti. Tato so sāṭheyyena kohaññena evamāha. Tenassa	55	
PA_atk-s01_03a:55_4	bhagavā mammaṃ ghaṭṭento viya “dukkaraṃ kho etaṃ, bhaggava tayā aññadiṭṭhikenā”tiādimāha.	55	
PA_atk-s01_03a:55_5	Taṃ poṭṭhapādasutte vuttatthameva. Sādhukamanurakkhāti suṭṭhu anurakkha.	55	
PA_atk-s01_03a:56_0	Iti bhagavā pasādamattānurakkhaṇe paribbājakaṃ niyojesi. Sopi evaṃ mahantaṃ suttantaṃ	56	
PA_atk-s01_03a:56_1	sutvāpi nāsakkhi kilesakkhayaṃ kātuṃ. Desanā panassa āyatiṃ vāsanāya paccayo ahosi.	56	
PA_atk-s01_03a:56_2	Sesaṃ sabbattha uttānatthamevāti.	56	
PA_atk-s01_03a:57	Sumaṅgalavilāsiniyā dīghanikāyaṭṭhakathāya	5	
PA_atk-s01_03a:58	Pāthikasuttavaṇṇanā niṭṭhitā.	5	
PA_atk-s01_03a:59	2. Udumbarikasuttavaṇṇanā	5	
PA_atk-s01_03a:60	Nigrodhaparibbājakavatthuvaṇṇanā	6	
PA_atk-s01_03a:61_0	49. Evaṃ me sutanti udumbarikasuttaṃ. Tatrāyamapubbapadavaṇṇanā – paribbājakoti channaparibbājako.	61	
PA_atk-s01_03a:61_1	Udumbarikāya paribbājakārāmeti udumbarikāya deviyā santake paribbājakārāme. Sandhānoti	61	
PA_atk-s01_03a:61_2	tassa nāmaṃ. Ayaṃ pana mahānubhāvo parivāretvā vicarantānaṃ pañcannaṃ upāsakasatānaṃ	61	
PA_atk-s01_03a:61_3	aggapuriso anāgāmī bhagavatā mahāparisamajjhe evaṃ saṃvaṇṇito –	61	
PA_atk-s01_03a:62_0	“Chahi, bhikkhave, aṅgehi samannāgato sandhāno gahapati tathāgate niṭṭhaṅgato saddhamme	62	
PA_atk-s01_03a:62_1	iriyati. Katamehi chahi? Buddhe aveccappasādena dhamme aveccappasādena saṅghe aveccappasādena	62	
PA_atk-s01_03a:62_2	ariyena sīlena ariyena ñāṇena ariyāya vimuttiyā. Imehi kho, bhikkhave, chahi aṅgehi	62	
PA_atk-s01_03a:62_3	samannāgato sandhāno gahapati tathāgate niṭṭhaṅgato saddhamme iriyatī”ti.	62	
PA_atk-s01_03a:63_0	So pātoyeva uposathaṅgāni adhiṭṭhāya pubbaṇhasamaye buddhappamukhassa saṅghassa dānaṃ	63	
PA_atk-s01_03a:63_1	datvā bhikkhūsu vihāraṃ gatesu ghare khuddakamahallakānaṃ dārakānaṃ saddena ubbāḷho	63	
PA_atk-s01_03a:63_2	satthu santike “dhammaṃ sossāmī”ti nikkhanto. Tena vuttaṃ divā divassa rājagahā nikkhamīti.	63	
PA_atk-s01_03a:63_3	Tattha divā divassāti divasassa divā nāma majjhanhātikkamo, tasmiṃ divasassāpi divābhūte	63	
PA_atk-s01_03a:63_4	atikkantamatte majjhanhike nikkhamīti attho. Paṭisallīnoti tato tato rūpādigocarato	63	
PA_atk-s01_03a:63_5	cittaṃ paṭisaṃharitvā nilīno jhānaratisevanāvasena ekībhāvaṃ gato. Manobhāvanīyānanti	63	
PA_atk-s01_03a:63_6	manavaḍḍhakānaṃ. Ye ca āvajjato manasikaroto cittaṃ vinīvaraṇaṃ hoti unnamati vaḍḍhati.	63	
PA_atk-s01_03a:64	50. Unnādiniyātiādīni poṭṭhapādasutte vitthāritanayeneva veditabbāni.	6	
PA_atk-s01_03a:65_0	51. Yāvatāti yattakā. Ayaṃ tesaṃ aññataroti ayaṃ tesaṃ abbhantaro eko sāvako, bhagavato	65	
PA_atk-s01_03a:65_1	kira sāvakā gihianāgāminoyeva pañcasatā rājagahe paṭivasanti. Yesaṃ ekekassa pañca	65	
PA_atk-s01_03a:65_2	pañca upāsakasatāni parivārā, te sandhāya “ayaṃ tesaṃ aññataro”ti āha. Appeva nāmāti	65	
PA_atk-s01_03a:65_3	tassa upasaṅkamanaṃ patthayamāno āha. Patthanākāraṇaṃ pana poṭṭhapādasutte vuttameva.	65	
PA_atk-s01_03a:66_0	52. Etadavocāti āgacchanto antarāmaggeyeva tesaṃ kathāya sutattā etaṃ aññathā kho	66	
PA_atk-s01_03a:66_1	imetiādivacanaṃ avoca. Tattha aññatitthiyāti dassanenapi ākappenapi kuttenapi ācārenapi	66	
PA_atk-s01_03a:66_2	vihārenapi iriyāpathenapi aññe titthiyāti aññatitthiyā. Saṅgamma samāgammāti saṅgantvā	66	
PA_atk-s01_03a:66_3	samāgantvā rāsi hutvā nisinnaṭṭhāne. Araññavanapatthānīti araññavanapatthāni gāmūpacārato	66	
PA_atk-s01_03a:66_4	muttāni dūrasenāsanāni. Pantānīti dūratarāni manussūpacāravirahitāni. Appasaddānīti	66	
PA_atk-s01_03a:66_5	vihārūpacārena gacchato addhikajanassapi saddena mandasaddāni. Appanigghosānīti avibhāvitatthena	66	
PA_atk-s01_03a:66_6	nigghosena mandanigghosāni. Vijanavātānīti antosañcārino janassa vātena vigatavātāni.	66	
PA_atk-s01_03a:66_7	Manussarāhasseyyakānīti manussānaṃ rahassakaraṇassa yuttāni anucchavikāni. Paṭisallānasāruppānīti	66	
PA_atk-s01_03a:66_8	ekībhāvassa anurūpāni. Iti sandhāno gahapati “aho mama satthā yo evarūpāni senāsanāni	66	
PA_atk-s01_03a:66_9	paṭisevatī”ti añjaliṃ paggayha uttamaṅge sirasmiṃ patiṭṭhapetvā imaṃ udānaṃ udānento nisīdi.	66	
PA_atk-s01_03a:67_0	53. Evaṃ vutteti evaṃ sandhānena gahapatinā udānaṃ udānentena vutte. Nigrodho paribbājako	67	
PA_atk-s01_03a:67_1	ayaṃ gahapati mama santike nisinnopi attano satthāraṃyeva thometi ukkaṃsati, amhe	67	
PA_atk-s01_03a:67_2	pana atthītipi na maññati, etasmiṃ uppannakopaṃ samaṇassa gotamassa upari pātessāmīti	67	
PA_atk-s01_03a:67_3	sandhānaṃ gahapatiṃ etadavoca.	67	
PA_atk-s01_03a:68_0	Yaggheti codanatthe nipāto. Jāneyyāsīti bujjheyyāsi passeyyāsi. Kena samaṇo gotamo	68	
PA_atk-s01_03a:68_1	saddhiṃ sallapatīti kena kāraṇena kena puggalena saddhiṃ samaṇo gotamo sallapati	68	
PA_atk-s01_03a:68_2	vadati bhāsati. Kiṃ vuttaṃ hoti – “yadi kiñci sallāpakāraṇaṃ bhaveyya, yadi vā koci	68	
PA_atk-s01_03a:68_3	samaṇassa gotamassa santikaṃ sallāpatthiko gaccheyya, sallapeyya, na pana kāraṇaṃ	68	
PA_atk-s01_03a:68_4	atthi, na tassa santikaṃ koci gacchati, svāyaṃ kena samaṇo gotamo saddhiṃ sallapati,	68	
PA_atk-s01_03a:68_5	asallapanto kathaṃ unnādī bhavissatī”ti.	68	
PA_atk-s01_03a:69_0	Sākacchanti saṃsandanaṃ. Paññāveyyattiyanti uttarapaccuttaranayena ñāṇabyattabhāvaṃ.	69	
PA_atk-s01_03a:69_1	Suññāgārahatāti suññāgāresu naṭṭhā, samaṇena hi gotamena bodhimūle appamattikā paññā	69	
PA_atk-s01_03a:69_2	adhigatā, sāpissa suññāgāresu ekakassa nisīdato naṭṭhā. Yadi pana mayaṃ viya gaṇasaṅgaṇikaṃ	69	
PA_atk-s01_03a:69_3	katvā nisīdeyya, nāssa paññā nasseyyāti dasseti. Aparisāvacaroti avisāradattā parisaṃ	69	
PA_atk-s01_03a:69_4	otarituṃ na sakkoti. Nālaṃ sallāpāyāti na samattho sallāpaṃ kātuṃ. Antamantānevāti	69	
PA_atk-s01_03a:69_5	koci maṃ pañhaṃ puccheyyāti pañhābhīto antamantāneva pantasenāsanāni sevati. Gokāṇāti	69	
PA_atk-s01_03a:69_6	ekakkhihatā kāṇagāvī. Sā kira pariyantacārinī hoti, antamantāneva sevati. Sā kira	69	
PA_atk-s01_03a:69_7	kāṇakkhibhāvena vanantābhimukhīpi na sakkoti bhavituṃ. Kasmā? Yasmā pattena vā sākhāya	69	
PA_atk-s01_03a:69_8	vā kaṇṭakena vā pahārassa bhāyati. Gunnaṃ abhimukhīpi na sakkoti bhavituṃ. Kasmā?	69	
PA_atk-s01_03a:69_9	Yasmā siṅgena vā kaṇṇena vā vālena vā pahārassa bhāyati. Iṅghāti codanatthe nipāto.	69	
PA_atk-s01_03a:69_10	Saṃsādeyyāmāti ekapañhapucchaneneva saṃsādanaṃ visādamāpannaṃ kareyyāma. Tucchakumbhīva	691	
PA_atk-s01_03a:69_11	nanti rittaghaṭaṃ viya naṃ. Orodheyyāmāti vinandheyyāma. Pūritaghaṭo hi ito cito	691	
PA_atk-s01_03a:69_12	ca parivattetvā na suvinandhanīyo hoti. Rittako yathāruci parivattetvā sakkā hoti	691	
PA_atk-s01_03a:69_13	vinandhituṃ, evameva hatapaññatāya rittakumbhisadisaṃ samaṇaṃ gotamaṃ vādavinandhanena	691	
PA_atk-s01_03a:69_14	samantā vinandhissāmāti vadati.	691	
PA_atk-s01_03a:70_0	Iti paribbājako satthu suvaṇṇavaṇṇaṃ nalāṭamaṇḍalaṃ apassanto dasabalassa parammukhā	70	
PA_atk-s01_03a:70_1	attano balaṃ dīpento asambhinnaṃ khattiyakumāraṃ jātiyā ghaṭṭayanto caṇḍālaputto	70	
PA_atk-s01_03a:70_2	viya asambhinnakesarasīhaṃ migarājānaṃ thāmena ghaṭṭento jarasiṅgālo viya ca nānappakāraṃ	70	
PA_atk-s01_03a:70_3	tucchagajjitaṃ gajji. Upāsakopi cintesi “ayaṃ paribbājako ati viya gajjati, avīciphusanatthāya	70	
PA_atk-s01_03a:70_4	pādaṃ, bhavaggaggahaṇatthāya hatthaṃ pasārayanto viya niratthakaṃ vāyamati. Sace	70	
PA_atk-s01_03a:70_5	me satthā imaṃ ṭhānamāgaccheyya, imassa paribbājakassa yāva bhavaggā ussitaṃ mānaddhajaṃ	70	
PA_atk-s01_03a:70_6	ṭhānasova opāteyyā”ti.	70	
PA_atk-s01_03a:71	54. Bhagavāpi tesaṃ taṃ kathāsallāpaṃ assosiyeva. Tena vuttaṃ “assosi kho imaṃ kathāsallāpa”nti.	7	
PA_atk-s01_03a:72_0	Sumāgadhāyāti sumāgadhā nāma pokkharaṇī, yassā tīre nisinno aññataro puriso padumanāḷantarehi	72	
PA_atk-s01_03a:72_1	asurabhavanaṃ pavisantaṃ asurasenaṃ addasa. Moranivāpoti nivāpo vuccati bhattaṃ,	72	
PA_atk-s01_03a:72_2	yattha morānaṃ abhayena saddhiṃ nivāpo dinno, taṃ ṭhānanti attho. Abbhokāseti aṅgaṇaṭṭhāne.	72	
PA_atk-s01_03a:72_3	Assāsapattāti tuṭṭhipattā somanassapattā. Ajjhāsayanti uttamanissayabhūtaṃ. Ādibrahmacariyanti	72	
PA_atk-s01_03a:72_4	purāṇabrahmacariyasaṅkhātaṃ ariyamaggaṃ. Idaṃ vuttaṃ hoti – “ko nāma so, bhante,	72	
PA_atk-s01_03a:72_5	dhammo yena bhagavatā sāvakā vinītā ajjhāsayādibrahmacariyabhūtaṃ ariyamaggaṃ pūretvā	72	
PA_atk-s01_03a:72_6	arahattādhigamavasena assāsapattā paṭijānantī”ti.	72	
PA_atk-s01_03a:73	Tapojigucchāvādavaṇṇanā	7	
PA_atk-s01_03a:74	55. Vippakatāti mamāgamanapaccayā aniṭṭhitā, va hutvā ṭhitā, kathehi, ahametaṃ niṭṭhapetvā matthakaṃ pāpetvā dassemīti sabbaññupavāraṇaṃ pavāresi.	7	
PA_atk-s01_03a:75_0	56. Dujjānaṃ khoti bhagavā paribbājakassa vacanaṃ sutvā “ayaṃ paribbājako mayā sāvakānaṃ	75	
PA_atk-s01_03a:75_1	desetabbaṃ dhammaṃ tehi pūretabbaṃ paṭipattiṃ pucchati, sacassāhaṃ āditova taṃ kathessāmi,	75	
PA_atk-s01_03a:75_2	kathitampi naṃ na jānissati, ayaṃ pana vīriyena pāpajigucchanavādo, handāhaṃ etasseva	75	
PA_atk-s01_03a:75_3	visaye pañhaṃ pucchāpetvā puthusamaṇabrāhmaṇānaṃ laddhiyā niratthakabhāvaṃ dassemi.	75	
PA_atk-s01_03a:75_4	Atha pacchā imaṃ pañhaṃ byākarissāmī”ti cintetvā dujjānaṃ kho etantiādimāha. Tattha	75	
PA_atk-s01_03a:75_5	sake ācariyaketi attano ācariyavāde. Adhijeguccheti vīriyena pāpajigucchanabhāve.	75	
PA_atk-s01_03a:75_6	Kathaṃ santāti kathaṃ bhūtā. Tapojigucchāti vīriyena pāpajigucchā pāpavivajjanā.	75	
PA_atk-s01_03a:75_7	Paripuṇṇāti parisuddhā. Kathaṃ aparipuṇṇāti kathaṃ aparisuddhā hotīti evaṃ pucchāti.	75	
PA_atk-s01_03a:75_8	Yatra hi nāmāti yo nāma.	75	
PA_atk-s01_03a:76_0	57. Appasadde katvāti nirave appasadde katvā. So kira cintesi – “samaṇo gotamo ekaṃ	76	
PA_atk-s01_03a:76_1	pañhampi na katheti, sallāpakathāpissa atibahukā natthi, ime pana ādito paṭṭhāya	76	
PA_atk-s01_03a:76_2	samaṇaṃ gotamaṃ anuvattanti ceva pasaṃsanti ca, handāhaṃ ime nissadde katvā sayaṃ	76	
PA_atk-s01_03a:76_3	kathemī”ti. So tathā akāsi. Tena vuttaṃ “appasadde katvā”ti. “Tapojigucchavādā”tiādīsu	76	
PA_atk-s01_03a:76_4	tapojigucchaṃ vadāma, manasāpi tameva sārato gahetvā vicarāma, kāyenapimhā tameva	76	
PA_atk-s01_03a:76_5	allīnā, nānappakārakaṃ attakilamathānuyogamanuyuttā viharāmāti attho.	76	
PA_atk-s01_03a:77	Upakkilesavaṇṇanā	7	
PA_atk-s01_03a:78_0	58. Tapassīti tapanissitako. “Acelako”tiādīni sīhanāde vitthāritanayeneva veditabbāni.	78	
PA_atk-s01_03a:78_1	Tapaṃ samādiyatīti acelakabhāvādikaṃ tapaṃ sammā ādiyati, daḷhaṃ gaṇhāti. Attamano	78	
PA_atk-s01_03a:78_2	hotīti ko añño mayā sadiso imasmiṃ tape atthīti tuṭṭhamano hoti. Paripuṇṇasaṅkappoti	78	
PA_atk-s01_03a:78_3	alamettāvatāti evaṃ pariyositasaṅkappo, idañca titthiyānaṃ vasena āgataṃ. Sāsanāvacarenāpi	78	
PA_atk-s01_03a:78_4	pana dīpetabbaṃ. Ekacco hi dhutaṅgaṃ samādiyati, so teneva dhutaṅgena ko añño mayā	78	
PA_atk-s01_03a:78_5	sadiso dhutaṅgadharoti attamano hoti paripuṇṇasaṅkappo. Tapassino upakkileso hotīti	78	
PA_atk-s01_03a:78_6	duvidhassāpetassa tapassino ayaṃ upakkileso hoti. Ettāvatāyaṃ tapo upakkileso hotīti vadāmi.	78	
PA_atk-s01_03a:79	Attānukkaṃsetīti “ko mayā sadiso atthī”ti attānaṃ ukkaṃsati ukkhipati. Paraṃ vambhetīti “ayaṃ na mādiso”ti paraṃ saṃhāreti avakkhipati.	7	
PA_atk-s01_03a:80_0	Majjatīti mānamadakaraṇena majjati. Mucchatīti mucchito hoti gadhito ajjhāpanno.	80	
PA_atk-s01_03a:80_1	Pamādamāpajjatīti etadeva sāranti pamādamāpajjati. Sāsane pabbajitopi dhutaṅgasuddhiko	80	
PA_atk-s01_03a:80_2	hoti, na kammaṭṭhānasuddhiko. Dhutaṅgameva arahattaṃ viya sārato pacceti.	80	
PA_atk-s01_03a:81_0	59. Lābhasakkārasilokanti ettha cattāro paccayā labbhantīti lābhā, teyeva suṭṭhu	81	
PA_atk-s01_03a:81_1	katvā paṭisaṅkharitvā laddhā sakkāro, vaṇṇabhaṇanaṃ siloko. Abhinibbattetīti acelakādibhāvaṃ	81	
PA_atk-s01_03a:81_2	terasadhutaṅgasamādānaṃ vā nissāya mahālābho uppajjati, tasmā “abhinibbattetī”ti	81	
PA_atk-s01_03a:81_3	vutto. Sesamettha purimavāranayeneva duvidhassāpi tapassino vasena veditabbaṃ.	81	
PA_atk-s01_03a:82_0	60. Vodāsaṃ āpajjatīti dvebhāgaṃ āpajjati, dve bhāge karoti. Khamatīti ruccati. Nakkhamatīti	82	
PA_atk-s01_03a:82_1	na ruccati. Sāpekkho pajahatīti sataṇho pajahati. Kathaṃ? Pātova khīrabhattaṃ bhutto	82	
PA_atk-s01_03a:82_2	hoti. Athassa maṃsabhojanaṃ upaneti. Tassa evaṃ hoti “idāni evarūpaṃ kadā labhissāma,	82	
PA_atk-s01_03a:82_3	sace jāneyyāma, pātova khīrabhattaṃ na bhuñjeyyāma, kiṃ mayā sakkā kātuṃ, gaccha	82	
PA_atk-s01_03a:82_4	bho, tvameva bhuñjā”ti jīvitaṃ pariccajanto viya sāpekkho pajahati. Gadhitoti gedhajāto.	82	
PA_atk-s01_03a:82_5	Mucchitoti balavataṇhāya mucchito saṃmuṭṭhassatī hutvā. Ajjhāpannoti āmise atilaggo,	82	
PA_atk-s01_03a:82_6	“bhuñjissatha, āvuso”ti dhammanimantanamattampi akatvā mahante mahante kabaḷe karoti.	82	
PA_atk-s01_03a:82_7	Anādīnavadassāvītiādīnavamattampi na passati. Anissaraṇapaññoti idha mattaññutānissaraṇapaccavekkhaṇaparibhogamattampi	82	
PA_atk-s01_03a:82_8	na karoti. Lābhasakkārasilokanikantihetūti lābhādīsu taṇhāhetu.	82	
PA_atk-s01_03a:83_0	61. Saṃbhakkhetīti saṃkhādati. Asanivicakkanti vicakkasaṇṭhānā asaniyeva. Idaṃ vuttaṃ	83	
PA_atk-s01_03a:83_1	hoti “asanivicakkaṃ imassa dantakūṭaṃ mūlabījādīsu na kiñci na saṃbhuñjati. Atha	83	
PA_atk-s01_03a:83_2	ca pana naṃ samaṇappavādena samaṇoti sañjānantī”ti. Evaṃ apasādeti avakkhipati. Idaṃ	83	
PA_atk-s01_03a:83_3	titthiyavasena āgataṃ. Bhikkhuvasena panettha ayaṃ yojanā, attanā dhutaṅgadharo hoti,	83	
PA_atk-s01_03a:83_4	so aññaṃ evaṃ apasādeti “kiṃ samaṇā nāma ime samaṇamhāti vadanti, dhutaṅgamattampi	83	
PA_atk-s01_03a:83_5	natthi, uddesabhattādīni pariyesantā paccayabāhullikā vicarantī”ti. Lūkhājīvinti	83	
PA_atk-s01_03a:83_6	acelakādivasena vā dhutaṅgavasena vā lūkhājīviṃ. Issāmacchariyanti parassa sakkārādisampattikhīyanalakkhaṇaṃ	83	
PA_atk-s01_03a:83_7	issaṃ, sakkārādikaraṇaakkhamanalakkhaṇaṃ macchariyañca.	83	
PA_atk-s01_03a:84_0	62. Āpāthakanisādī hotīti manussānaṃ āpāthe dassanaṭṭhāne nisīdati. Yattha te passanti,	84	
PA_atk-s01_03a:84_1	tattha ṭhito vaggulivataṃ carati, pañcātapaṃ tappati, ekapādena tiṭṭhati, sūriyaṃ	84	
PA_atk-s01_03a:84_2	namassati. Sāsane pabbajitopi samādinnadhutaṅgo sabbarattiṃ sayitvā manussānaṃ cakkhupathe	84	
PA_atk-s01_03a:84_3	tapaṃ karoti, mahāsāyanheyeva cīvarakuṭiṃ karoti, sūriye uggate paṭisaṃharati, manussānaṃ	84	
PA_atk-s01_03a:84_4	āgatabhāvaṃ ñatvā ghaṇḍiṃ paharitvā cīvaraṃ matthake ṭhapetvā caṅkamaṃ otarati, sammuñjaniṃ	84	
PA_atk-s01_03a:84_5	gahetvā vihāraṅgaṇaṃ sammajjati.	84	
PA_atk-s01_03a:85_0	Attānanti attano guṇaṃ adassayamānoti ettha a-kāro nipātamattaṃ, dassayamānoti attho.	85	
PA_atk-s01_03a:85_1	Idampi me tapasminti idampi kammaṃ mameva tapasmiṃ, paccatte vā bhummaṃ, idampi mama	85	
PA_atk-s01_03a:85_2	tapoti attho. So hi asukasmiṃ ṭhāne acelako atthi muttācārotiādīni sutvā amhākaṃ	85	
PA_atk-s01_03a:85_3	esa tapo, amhākaṃ so antevāsikotiādīni bhaṇati. Asukasmiṃ vā pana ṭhāne paṃsukūliko	85	
PA_atk-s01_03a:85_4	bhikkhu atthītiādīni sutvā amhākaṃ esa tapo, amhākaṃ so antevāsikotiādīni bhaṇati.	85	
PA_atk-s01_03a:86_0	Kiñcidevāti kiñci vajjaṃ diṭṭhigataṃ vā. Paṭicchannaṃ sevatīti yathā aññe na jānanti,	86	
PA_atk-s01_03a:86_1	evaṃ sevati. Akkhamamānaṃ āha khamatīti aruccamānaṃyeva ruccati meti vadati. Attanā	86	
PA_atk-s01_03a:86_2	kataṃ atimahantampi vajjaṃ appamattakaṃ katvā paññapeti, parena kataṃ dukkaṭamattaṃ	86	
PA_atk-s01_03a:86_3	vītikkamampi pārājikasadisaṃ katvā dasseti. Anuññeyyanti anujānitabbaṃ anumoditabbaṃ.	86	
PA_atk-s01_03a:87_0	63. Kodhano hoti upanāhīti kujjhanalakkhaṇena kodhena, veraappaṭinissaggalakkhaṇena	87	
PA_atk-s01_03a:87_1	upanāhena ca samannāgato. Makkhī hoti paḷāsīti paraguṇamakkhanalakkhaṇena makkhena,	87	
PA_atk-s01_03a:87_2	yugaggāhalakkhaṇena paḷāsena ca samannāgato.	87	
PA_atk-s01_03a:88_0	Issukī hoti maccharīti parasakkārādīsu usūyanalakkhaṇāya issāya, āvāsakulalābhavaṇṇadhammesu	88	
PA_atk-s01_03a:88_1	maccharāyanalakkhaṇena pañcavidhamaccherena ca samannāgato hoti. Saṭho hoti māyāvīti	88	
PA_atk-s01_03a:88_2	kerāṭikalakkhaṇena sāṭheyyena, katappaṭicchādanalakkhaṇāya māyāya ca samannāgato	88	
PA_atk-s01_03a:88_3	hoti. Thaddho hoti atimānīti nissinehanikkaruṇathaddhalakkhaṇena thambhena, atikkamitvā	88	
PA_atk-s01_03a:88_4	maññanalakkhaṇena atimānena ca samannāgato hoti. Pāpiccho hotīti asantasambhāvanapatthanalakkhaṇāya	88	
PA_atk-s01_03a:88_5	pāpicchatāya samannāgato hoti. Pāpikānanti tāsaṃyeva lāmakānaṃ icchānaṃ vasaṃ gato.	88	
PA_atk-s01_03a:88_6	Micchādiṭṭhikoti natthi dinnantiādinayappavattāya ayāthāvadiṭṭhiyā upeto. Antaggāhikāyāti	88	
PA_atk-s01_03a:88_7	sāyeva diṭṭhi ucchedantassa gahitattā “antaggāhikā”ti vuccati, tāya samannāgatoti	88	
PA_atk-s01_03a:88_8	attho. Sandiṭṭhiparāmāsītiādīsu sayaṃ diṭṭhi sandiṭṭhi, sandiṭṭhimeva parāmasati	88	
PA_atk-s01_03a:88_9	gahetvā vadatīti sandiṭṭhiparāmāsī. Ādhānaṃ vuccati daḷhaṃ suṭṭhu ṭhapitaṃ, tathā	88	
PA_atk-s01_03a:88_10	katvā gaṇhātīti ādhānaggāhī. Ariṭṭho viya na sakkā hoti paṭinissajjāpetunti duppaṭinissaggī. Yadimeti yadi ime.	881	
PA_atk-s01_03a:89	Parisuddhapapaṭikappattakathāvaṇṇanā	8	
PA_atk-s01_03a:90_0	64. Idha, nigrodha, tapassīti evaṃ bhagavā aññatitthiyehi gahitaladdhiṃ tesaṃ rakkhitaṃ	90	
PA_atk-s01_03a:90_1	tapaṃ sabbameva saṃkiliṭṭhanti upakkilesapāḷiṃ dassetvā idāni parisuddhapāḷidassanatthaṃ	90	
PA_atk-s01_03a:90_2	desanamārabhanto idha, nigrodhātiādimāha. Tattha “na attamano”tiādīni vuttavipakkhavaseneva	90	
PA_atk-s01_03a:90_3	veditabbāni. Sabbavāresu ca lūkhatapassino ceva dhutaṅgadharassa ca vasena yojanā	90	
PA_atk-s01_03a:90_4	veditabbā. Evaṃ so tasmiṃ ṭhāne parisuddho hotīti evaṃ so tena na attamanatā na paripuṇṇasaṅkappabhāvasaṅkhātena	90	
PA_atk-s01_03a:90_5	kāraṇena parisuddho nirupakkileso hoti, uttari vāyamamāno kammaṭṭhānasuddhiko hutvā	90	
PA_atk-s01_03a:90_6	arahattaṃ pāpuṇāti. Iminā nayena sabbavāresu attho veditabbo.	90	
PA_atk-s01_03a:91_0	69. Addhā kho, bhanteti bhante evaṃ sante ekaṃseneva vīriyena pāpajigucchanavādo	91	
PA_atk-s01_03a:91_1	parisuddho hotīti anujānāti. Ito parañca aggabhāvaṃ vā sārabhāvaṃ vā ajānanto aggappattā	91	
PA_atk-s01_03a:91_2	sārappattā cāti āha. Athassa bhagavā sārappattabhāvaṃ paṭisedhento na kho nigrodhātiādimāha.	91	
PA_atk-s01_03a:91_3	Papaṭikappattā hotīti sāravato rukkhassa sāraṃ phegguṃ tacañca atikkamma bahipapaṭikasadisā hotīti dasseti.	91	
PA_atk-s01_03a:92	Parisuddhatacappattādikathāvaṇṇanā	9	
PA_atk-s01_03a:93_0	70. Aggaṃ pāpetūti desanāvasena aggaṃ pāpetvā desetu, sāraṃ pāpetvā desetūti dasabalaṃ	93	
PA_atk-s01_03a:93_1	yācati. Cātuyāmasaṃvarasaṃvutoti catubbidhena saṃvarena pihito. Na pāṇaṃ atipātetīti	93	
PA_atk-s01_03a:93_2	pāṇaṃ na hanati. Na bhāvitamāsīsatīti bhāvitaṃ nāma tesaṃ saññāya pañca kāmaguṇā,	93	
PA_atk-s01_03a:93_3	te na āsīsati na sevatīti attho.	93	
PA_atk-s01_03a:94_0	Aduṃ cassa hotīti etañcassa idāni vuccamānaṃ “so abhiharatī”tiādilakkhaṇaṃ. Tapassitāyāti	94	
PA_atk-s01_03a:94_1	tapassibhāvena hoti. Tattha so abhiharatīti so taṃ sīlaṃ abhiharati, uparūpari vaḍḍheti.	94	
PA_atk-s01_03a:94_2	Sīlaṃ me paripuṇṇaṃ, tapo āraddho, alamettāvatāti na vīriyaṃ vissajjeti. No hīnāyāvattatīti	94	
PA_atk-s01_03a:94_3	hīnāya gihibhāvatthāya na āvattati. Sīlato uttari visesādhigamatthāya vīriyaṃ karotiyeva,	94	
PA_atk-s01_03a:94_4	evaṃ karonto so vivittaṃ senāsanaṃ bhajati. “Arañña”ntiādīni sāmaññaphale vitthāritāneva.	94	
PA_atk-s01_03a:94_5	“Mettāsahagatenā”tiādīni visuddhimagge vaṇṇitāni. Tacappattāti papaṭikato abbhantaraṃ	94	
PA_atk-s01_03a:94_6	tacaṃ pattā. Phegguppattāti tacato abbhantaraṃ phegguṃ pattā, pheggusadisā hotīti attho.	94	
PA_atk-s01_03a:95_0	74. “Ettāvatā, kho nigrodha, tapojigucchā aggappattā ca hoti sārappattā cā”ti idaṃ	95	
PA_atk-s01_03a:95_1	bhagavā titthiyānaṃ vasenāha. Titthiyānañhi lābhasakkāro rukkhassa sākhāpalāsasadiso.	95	
PA_atk-s01_03a:95_2	Pañcasīlamattakaṃ papaṭikasadisaṃ. Aṭṭhasamāpattimattaṃ tacasadisaṃ. Pubbenivāsañāṇāvasānā	95	
PA_atk-s01_03a:95_3	abhiññā pheggusadisā. Dibbacakkhuṃ panete arahattanti gahetvā vicaranti. Tena nesaṃ	95	
PA_atk-s01_03a:95_4	taṃ rukkhassa sārasadisaṃ. Sāsane pana lābhasakkāro sākhāpalāsasadiso. Sīlasampadā	95	
PA_atk-s01_03a:95_5	papaṭikasadisā. Jhānasamāpattiyo tacasadisā. Lokiyābhiññā pheggusadisā. Maggaphalaṃ	95	
PA_atk-s01_03a:95_6	sāro. Iti bhagavatā attano sāsanaṃ onatavinataphalabhārabharitarukkhūpamāya upamitaṃ.	95	
PA_atk-s01_03a:95_7	So desanākusalatāya tato tacasārasampattito mama sāsanaṃ uttaritarañceva paṇītatarañca,	95	
PA_atk-s01_03a:95_8	taṃ tuvaṃ kadā jānissasīti attanodesanāya visesabhāvaṃ dassetuṃ “iti kho nigrodhā”ti	95	
PA_atk-s01_03a:95_9	desanaṃ ārabhi. Te paribbājakāti te tassa parivārā tiṃsasatasaṅkhyā paribbājakā.	95	
PA_atk-s01_03a:95_10	Ettha mayaṃ anassāmāti ettha acelakapāḷiādīsu, idaṃ vuttaṃ hoti “amhākaṃ acelakapāḷimattampi	951	
PA_atk-s01_03a:95_11	natthi, kuto parisuddhapāḷi. Amhākaṃ parisuddhapāḷimattampi natthi, kuto cātuyāmasaṃvarādīni.	951	
PA_atk-s01_03a:95_12	Cātuyāmasaṃvaropi natthi, kuto araññavāsādīni. Araññavāsopi natthi, kuto nīvaraṇappahānādīni.	951	
PA_atk-s01_03a:95_13	Nīvaraṇappahānampi natthi, kuto brahmavihārādīni. Brahmavihāramattampi natthi, kuto	951	
PA_atk-s01_03a:95_14	pubbenivāsādīni. Pubbenivāsañāṇamattampi natthi, kuto amhākaṃ dibbacakkhu. Ettha	951	
PA_atk-s01_03a:95_15	mayaṃ saācariyakā naṭṭhā”ti. Ito bhiyyo uttaritaranti ito dibbacakkhuñāṇādhigamato	951	
PA_atk-s01_03a:95_16	bhiyyo aññaṃ uttaritaraṃ visesādhigamaṃ mayaṃ sutivasenāpi na jānāmāti vadanti.	951	
PA_atk-s01_03a:96	Nigrodhassapajjhāyanavaṇṇanā	9	
PA_atk-s01_03a:97_0	75. Atha nigrodhaṃ paribbājakanti evaṃ kirassa ahosi “ime paribbājakā idāni bhagavato	97	
PA_atk-s01_03a:97_1	bhāsitaṃ sussūsanti, iminā ca nigrodhena bhagavato parammukhā kakkhaḷaṃ durāsadavacanaṃ	97	
PA_atk-s01_03a:97_2	vuttaṃ, idāni ayampi sotukāmo jāto, kālo dāni me imassa mānaddhajaṃ nipātetvā bhagavato	97	
PA_atk-s01_03a:97_3	sāsanaṃ ukkhipitu”nti. Atha nigrodhaṃ paribbājakaṃ etadavoca. Aparampissa ahosi “ayaṃ	97	
PA_atk-s01_03a:97_4	mayi akathente satthāraṃ na khamāpessati, tadassa anāgate ahitāya dukkhāya saṃvattissati,	97	
PA_atk-s01_03a:97_5	mayā pana kathite khamāpessati, tadassa bhavissati dīgharattaṃ hitāya sukhāyā”ti.	97	
PA_atk-s01_03a:97_6	Atha nigrodhaṃ paribbājakaṃ etadavoca. Aparisāvacaraṃ pana naṃ karothāti ettha panāti	97	
PA_atk-s01_03a:97_7	nipāto, atha naṃ aparisāvacaraṃ karothāti attho. “Aparisāvacareta”ntipi pāṭho, aparisāvacaraṃ	97	
PA_atk-s01_03a:97_8	vā etaṃ karotha, gokāṇādīnaṃ vā aññataranti attho.	97	
PA_atk-s01_03a:98_0	Gokāṇanti etthāpi gokāṇaṃ pariyantacāriniṃ viya karothāti attho. Tuṇhībhūtoti tuṇhībhāvaṃ	98	
PA_atk-s01_03a:98_1	upagato. Maṅkubhūtoti nittejataṃ āpanno. Pattakkhandhoti onatagīvo. Adhomukhoti heṭṭhāmukho.	98	
PA_atk-s01_03a:99_0	76. Buddho so bhagavā bodhāyāti sayaṃ buddho sattānampi catusaccabodhatthāya dhammaṃ	99	
PA_atk-s01_03a:99_1	deseti. Dantoti cakkhutopi danto…pe… manatopi danto. Damathāyāti aññesampi damanatthāya	99	
PA_atk-s01_03a:99_2	eva, na vādatthāya. Santoti rāgasantatāya santo, dosamohasantatāya sabba akusalasabbābhisaṅkhārasantatāya	99	
PA_atk-s01_03a:99_3	santo. Samathāyāti mahājanassa rāgādisamanatthāya dhammaṃ deseti. Tiṇṇoti cattāro	99	
PA_atk-s01_03a:99_4	oghe tiṇṇo. Taraṇāyāti mahājanassa oghanittharaṇatthāya. Parinibbutoti kilesaparinibbānena	99	
PA_atk-s01_03a:99_5	parinibbuto. Parinibbānāyāti mahājanassāpi sabbakilesaparinibbānatthāya dhammaṃ deseti.	99	
PA_atk-s01_03a:100	Brahmacariyapariyosānādivaṇṇanā	10	
PA_atk-s01_03a:101_0	77. Accayotiādīni sāmaññaphale vuttāni. Ujujātikoti kāyavaṅkādivirahito ujusabhāvo.	101	
PA_atk-s01_03a:101_1	Ahamanusāsāmīti ahaṃ tādisaṃ puggalaṃ anusāsāmi, dhammaṃ assa desemi. Sattāhanti	101	
PA_atk-s01_03a:101_2	sattadivasāni, idaṃ sabbampi bhagavā dandhapaññaṃ puggalaṃ sandhāyāha asaṭho pana	101	
PA_atk-s01_03a:101_3	amāyāvī ujujātiko taṃmuhutteneva arahattaṃ pattuṃ sakkhissati. Iti bhagavā “asaṭha”ntiādivacanena	101	
PA_atk-s01_03a:101_4	saṭho hi vaṅkavaṅko, mayāpi na sakkā anusāsitunti dīpento paribbājakaṃ pādesu gahetvā	101	
PA_atk-s01_03a:101_5	mahāmerupādatale viya khipittha. Kasmā? Ayañhi atisaṭho, kuṭilacitto satthari evaṃ	101	
PA_atk-s01_03a:101_6	kathentepi buddhadhammasaṅghesu nādhimuccati, adhimuccanatthāya sotaṃ na odahati,	101	
PA_atk-s01_03a:101_7	kohaññe ṭhito satthāraṃ khamāpeti. Tasmā bhagavā tassajjhāsayaṃ viditvā “etu viññū	101	
PA_atk-s01_03a:101_8	puriso asaṭho”tiādimāha. Saṭhaṃ panāhaṃ anusāsituṃ na sakkomīti.	101	
PA_atk-s01_03a:102_0	78. Antevāsikamyatāti antevāsikamyatāya, amhe antevāsike icchanto. Evamāhāti “etu	102	
PA_atk-s01_03a:102_1	viññupuriso”tiādimāha. Yo eva vo ācariyoti yo eva tumhākaṃ pakatiyā ācariyo. Uddesā	102	
PA_atk-s01_03a:102_2	no cāvetukāmoti attano anusāsaniṃ gāhāpetvā amhe amhākaṃ uddesato cāvetukāmo. So	102	
PA_atk-s01_03a:102_3	eva vo uddeso hotūti yo tumhākaṃ pakatiyā uddeso, so tumhākaṃyeva hotu, na mayaṃ	102	
PA_atk-s01_03a:102_4	tumhākaṃ uddesena atthikā. Ājīvāti ājīvato. Akusalasaṅkhātāti akusalāti koṭṭhāsaṃ	102	
PA_atk-s01_03a:102_5	pattā. Akusalā dhammāti dvādasa akusalacittuppādadhammā taṇhāyeva vā visesena. Sā	102	
PA_atk-s01_03a:102_6	hi punabbhavakaraṇato “ponobbhavikā”ti vuttā. Sadarathāti kilesadarathasampayuttā.	102	
PA_atk-s01_03a:102_7	Jātijarāmaraṇiyāti jātijarāmaraṇānaṃ paccayabhūtā. Saṃkilesikā dhammāti dvādasa akusalacittuppādā.	102	
PA_atk-s01_03a:102_8	Vodāniyāti, samathavipassanā dhammā. Te hi satte vodāpenti, tasmā “vodāniyā”ti vuccanti.	102	
PA_atk-s01_03a:102_9	Paññāpāripūrinti maggapaññāpāripūriṃ. Vepullattañcāti phalapaññāvepullataṃ, ubhopi	102	
PA_atk-s01_03a:102_10	vā etāni aññamaññavevacanāneva. Idaṃ vuttaṃ hoti “tato tumhe maggapaññañceva phalapaññañca	1021	
PA_atk-s01_03a:102_11	diṭṭheva dhamme sayaṃ abhiññā sacchikatvā upasampajja viharissathā”ti. Evaṃ bhagavā	1021	
PA_atk-s01_03a:102_12	paribbājake ārabbha attano ovādānusāsaniyā phalaṃ dassento arahattanikūṭena desanaṃ niṭṭhapesi.	1021	
PA_atk-s01_03a:103	79. Yathā taṃ mārenāti yathā mārena pariyuṭṭhitacittā nisīdanti evameva tuṇhībhūtā…pe… appaṭibhānā nisinnā.	10	
PA_atk-s01_03a:104_0	Māro kira satthā ativiya gajjanto buddhabalaṃ dīpetvā imesaṃ paribbājakānaṃ dhammaṃ	104	
PA_atk-s01_03a:104_1	deseti, kadāci dhammābhisamayo bhaveyya, handāhaṃ pariyuṭṭhāmīti so tesaṃ cittāni	104	
PA_atk-s01_03a:104_2	pariyuṭṭhāsi. Appahīnavipallāsānañhi cittaṃ mārassa yathākāmakaraṇīyaṃ hoti. Tepi	104	
PA_atk-s01_03a:104_3	mārena pariyuṭṭhitacittā thaddhaṅgapaccaṅgā viya tuṇhī appaṭibhānā nisīdiṃsu. Atha	104	
PA_atk-s01_03a:104_4	satthā ime paribbājakā ativiya niravā hutvā nisinnā, kiṃ nu khoti āvajjanto mārena	104	
PA_atk-s01_03a:104_5	pariyuṭṭhitabhāvaṃ aññāsi. Sace pana tesaṃ maggaphaluppattihetu bhaveyya, māraṃ paṭibāhitvāpi	104	
PA_atk-s01_03a:104_6	bhagavā dhammaṃ deseyya, so pana tesaṃ natthi. “Sabbepi me tucchapurisā”ti aññāsi.	104	
PA_atk-s01_03a:104_7	Tena vuttaṃ “atha kho bhagavato etadahosi sabbepi me moghapurisā”tiādi.	104	
PA_atk-s01_03a:105_0	Tattha phuṭṭhā pāpimatāti pāpimatā mārena phuṭṭhā. Yatra hi nāmāti yesu nāma. Aññāṇatthampīti	105	
PA_atk-s01_03a:105_1	jānanatthampi. Kiṃ karissati sattāhoti samaṇena gotamena paricchinnasattāho amhākaṃ	105	
PA_atk-s01_03a:105_2	kiṃ karissati. Idaṃ vuttaṃ hoti “samaṇena gotamena ‘sayaṃ abhiññā sacchikatvā upasampajja	105	
PA_atk-s01_03a:105_3	viharissati sattāha’nti vuttaṃ, so sattāho amhākaṃ kiṃ apphāsukaṃ karissati. Handa	105	
PA_atk-s01_03a:105_4	mayaṃ sattāhabbhantare etaṃ dhammaṃ sacchikātuṃ sakkā, na sakkāti aññāṇatthampi brahmacariyaṃ	105	
PA_atk-s01_03a:105_5	carissāmā”ti. Atha vā jānāma tāvassa dhammanti ekadivase ekavāraṃ aññāṇatthampi etesaṃ	105	
PA_atk-s01_03a:105_6	cittaṃ nuppannaṃ, sattāho pana etesaṃ kusītānaṃ kiṃ karissati, kiṃ sakkhissanti te	105	
PA_atk-s01_03a:105_7	sattāhaṃ pūretunti ayamettha adhippāyo. Sīhanādanti paravādabhindanaṃ sakavādasamussāpanañca	105	
PA_atk-s01_03a:105_8	abhītanādaṃ naditvā. Paccupaṭṭhāsīti patiṭṭhito. Tāvadevāti tasmiññeva khaṇe. Rājagahaṃ	105	
PA_atk-s01_03a:105_9	pāvisīti rājagahameva paviṭṭho. Tesaṃ pana paribbājakānaṃ kiñcāpi idaṃ suttantaṃ	105	
PA_atk-s01_03a:105_10	sutvā viseso na nibbatto, āyatiṃ pana nesaṃ vāsanāya paccayo bhavissatīti. Sesaṃ	1051	
PA_atk-s01_03a:105_11	sabbattha uttānamevāti.	1051	
PA_atk-s01_03a:106	Sumaṅgalavilāsiniyā dīghanikāyaṭṭhakathāya	10	
PA_atk-s01_03a:107	Udumbarikasuttavaṇṇanā niṭṭhitā.	10	
PA_atk-s01_03a:108	3. Cakkavattisuttavaṇṇanā	10	
PA_atk-s01_03a:109	Attadīpasaraṇatāvaṇṇanā	10	
PA_atk-s01_03a:110_0	80. Evaṃ me sutanti cakkavattisuttaṃ. Tatrāyamanuttānapadavaṇṇanā – mātulāyanti evaṃnāmake	110	
PA_atk-s01_03a:110_1	nagare. Taṃ nagaraṃ gocaragāmaṃ katvā avidūre vanasaṇḍe viharati. “Tatra kho bhagavā	110	
PA_atk-s01_03a:110_2	bhikkhū āmantesī”ti ettha ayamanupubbikathā –	110	
PA_atk-s01_03a:111_0	Bhagavā kira imassa suttassa samuṭṭhānasamaye paccūsakāle mahākaruṇāsamāpattito vuṭṭhāya	111	
PA_atk-s01_03a:111_1	lokaṃ volokento imāya anāgatavaṃsadīpikāya suttantakathāya mātulanagaravāsīnaṃ caturāsītiyā	111	
PA_atk-s01_03a:111_2	pāṇasahassānaṃ dhammābhisamayaṃ disvā pātova vīsatibhikkhusahassaparivāro mātulanagaraṃ	111	
PA_atk-s01_03a:111_3	sampatto. Mātulanagaravāsino khattiyā “bhagavā āgato”ti sutvā paccuggamma dasabalaṃ	111	
PA_atk-s01_03a:111_4	nimantetvā mahāsakkārena nagaraṃ pavesetvā nisajjaṭṭhānaṃ saṃvidhāya bhagavantaṃ	111	
PA_atk-s01_03a:111_5	mahārahe pallaṅke nisīdāpetvā buddhappamukhassa bhikkhusaṅghassa mahādānaṃ adaṃsu.	111	
PA_atk-s01_03a:111_6	Bhagavā bhattakiccaṃ niṭṭhāpetvā cintesi – “sacāhaṃ imasmiṃ ṭhāne imesaṃ manussānaṃ	111	
PA_atk-s01_03a:111_7	dhammaṃ desessāmi, ayaṃ padeso sambādho, manussānaṃ ṭhātuṃ vā nisīdituṃ vā okāso	111	
PA_atk-s01_03a:111_8	na bhavissati, mahatā kho pana samāgamena bhavitabba”nti.	111	
PA_atk-s01_03a:112_0	Atha rājakulānaṃ bhattānumodanaṃ akatvāva pattaṃ gahetvā nagarato nikkhami. Manussā	112	
PA_atk-s01_03a:112_1	cintayiṃsu – “satthā amhākaṃ anumodanampi akatvā gacchati, addhā bhattaggaṃ amanāpaṃ	112	
PA_atk-s01_03a:112_2	ahosi, buddhānaṃ nāma na sakkā cittaṃ gahetuṃ, buddhehi saddhiṃ vissāsakaraṇaṃ nāma	112	
PA_atk-s01_03a:112_3	samussitaphaṇaṃ āsīvisaṃ gīvāya gahaṇasadisaṃ hoti; etha bho, tathāgataṃ khamāpessāmā”ti.	112	
PA_atk-s01_03a:112_4	Sakalanagaravāsino bhagavatā saheva nikkhantā. Bhagavā gacchantova magadhakkhette	112	
PA_atk-s01_03a:112_5	ṭhitaṃ sākhāviṭapasampannaṃ sandacchāyaṃ karīsamattabhūmipatthaṭaṃ ekaṃ mātularukkhaṃ	112	
PA_atk-s01_03a:112_6	disvā imasmiṃ rukkhamūle nisīditvā dhamme desiyamāne “mahājanassa ṭhānanisajjanokāso	112	
PA_atk-s01_03a:112_7	bhavissatī”ti. Nivattitvā maggā okkamma rukkhamūlaṃ upasaṅkamitvā dhammabhaṇḍāgārikaṃ	112	
PA_atk-s01_03a:112_8	ānandattheraṃ olokesi. Thero olokitasaññāya eva “satthā nisīditukāmo”ti ñatvā sugatamahācīvaraṃ	112	
PA_atk-s01_03a:112_9	paññapetvā adāsi. Nisīdi bhagavā paññatte āsane. Athassa purato manussā nisīdiṃsu.	112	
PA_atk-s01_03a:112_10	Ubhosu passesu pacchato ca bhikkhusaṅgho, ākāse devatā aṭṭhaṃsu, evaṃ mahāparisamajjhagato	1121	
PA_atk-s01_03a:112_11	tatra kho bhagavā bhikkhū āmantesi.	1121	
PA_atk-s01_03a:113_0	Te bhikkhūti tatra upaviṭṭhā dhammappaṭiggāhakā bhikkhū. Attadīpāti attānaṃ dīpaṃ	113	
PA_atk-s01_03a:113_1	tāṇaṃ leṇaṃ gatiṃ parāyaṇaṃ patiṭṭhaṃ katvā viharathāti attho. Attasaraṇāti idaṃ	113	
PA_atk-s01_03a:113_2	tasseva vevacanaṃ. Anaññasaraṇāti idaṃ aññasaraṇapaṭikkhepavacanaṃ. Na hi añño aññassa	113	
PA_atk-s01_03a:113_3	saraṇaṃ hoti, aññassa vāyāmena aññassa asujjhanato. Vuttampi cetaṃ “attā hi attano	113	
PA_atk-s01_03a:113_4	nātho, ko hi nātho paro siyā”ti. Tenāha “anaññasaraṇā”ti. Ko panettha attā nāma,	113	
PA_atk-s01_03a:113_5	lokiyalokuttaro dhammo. Tenāha – “dhammadīpā dhammasaraṇā anaññasaraṇā”ti. “Kāye	113	
PA_atk-s01_03a:113_6	kāyānupassī”tiādīni mahāsatipaṭṭhāne vitthāritāni.	113	
PA_atk-s01_03a:114_0	Gocareti carituṃ yuttaṭṭhāne. Saketi attano santake. Pettike visayeti pitito āgatavisaye.	114	
PA_atk-s01_03a:114_1	Caratanti carantānaṃ. “Caranta”ntipi pāṭho, ayamevattho. Na lacchatīti na labhissati	114	
PA_atk-s01_03a:114_2	na passissati. Māroti devaputtamāropi, maccumāropi, kilesamāropi. Otāranti randhaṃ	114	
PA_atk-s01_03a:114_3	chiddaṃ vivaraṃ. Ayaṃ panattho leḍḍuṭṭhānato nikkhamma toraṇe nisīditvā bālātapaṃ	114	
PA_atk-s01_03a:114_4	tapantaṃ lāpaṃ sakuṇaṃ gahetvā. Pakkhandasenasakuṇavatthunā dīpetabbo. Vuttañhetaṃ –	114	
PA_atk-s01_03a:115_0	“Bhūtapubbaṃ, bhikkhave, sakuṇagghi lāpaṃ sakuṇaṃ sahasā ajjhappattā aggahesi. Atha	115	
PA_atk-s01_03a:115_1	kho, bhikkhave, lāpo sakuṇo sakuṇagghiyā hariyamāno evaṃ paridevasi ‘mayamevamha	115	
PA_atk-s01_03a:115_2	alakkhikā, mayaṃ appapuññā, ye mayaṃ agocare carimha paravisaye, sacejja mayaṃ gocare	115	
PA_atk-s01_03a:115_3	careyyāma sake pettike visaye, na myāyaṃ sakuṇagghi alaṃ abhavissa yadidaṃ yuddhāyā’ti.	115	
PA_atk-s01_03a:115_4	Ko pana te lāpa gocaro sako pettiko visayoti? Yadidaṃ naṅgalakaṭṭhakaraṇaṃ leḍḍuṭṭhānanti.	115	
PA_atk-s01_03a:115_5	Atha kho, bhikkhave, sakuṇagghi sake bale apatthaddhā sake bale asaṃvadamānā lāpaṃ	115	
PA_atk-s01_03a:115_6	sakuṇaṃ pamuñci gaccha kho tvaṃ lāpa, tatrapi gantvā na mokkhasīti.	115	
PA_atk-s01_03a:116_0	Atha kho, bhikkhave, lāpo sakuṇo naṅgalakaṭṭhakaraṇaṃ leḍḍuṭṭhānaṃ gantvā mahantaṃ	116	
PA_atk-s01_03a:116_1	leḍḍuṃ abhiruhitvā sakuṇagghiṃ vadamāno aṭṭhāsi “ehi kho dāni me sakuṇagghi, ehi	116	
PA_atk-s01_03a:116_2	kho dāni me sakuṇagghī”ti. Atha kho sā, bhikkhave, sakuṇagghi sake bale apatthaddhā	116	
PA_atk-s01_03a:116_3	sake bale asaṃvadamānā ubho pakkhe sannayha lāpaṃ sakuṇaṃ sahasā ajjhappattā. Yadā	116	
PA_atk-s01_03a:116_4	kho, bhikkhave, aññāsi lāpo sakuṇo bahuāgatā kho myāyaṃ sakuṇagghīti, atha kho tasseva	116	
PA_atk-s01_03a:116_5	leḍḍussa antaraṃ paccupādi. Atha kho, bhikkhave, sakuṇagghi tattheva uraṃ paccatāḷesi.	116	
PA_atk-s01_03a:116_6	Evañhi taṃ, bhikkhave, hoti yo agocare carati paravisaye.	116	
PA_atk-s01_03a:117_0	Tasmātiha, bhikkhave, mā agocare carittha paravisaye, agocare, bhikkhave, carataṃ	117	
PA_atk-s01_03a:117_1	paravisaye lacchati māro otāraṃ, lacchati māro ārammaṇaṃ. Ko ca, bhikkhave, bhikkhuno	117	
PA_atk-s01_03a:117_2	agocaro paravisayo, yadidaṃ pañca kāmaguṇā. Katame pañca? Cakkhuviññeyyā rūpā iṭṭhā	117	
PA_atk-s01_03a:117_3	kantā manāpā piyarūpā kāmūpasaṃhitā rajanīyā, sotaviññeyyā saddā iṭṭhā kantā manāpā	117	
PA_atk-s01_03a:117_4	piyarūpā kāmūpasaṃhitā rajanīyā, ghānaviññeyyā gandhā iṭṭhā kantā manāpā piyarūpā	117	
PA_atk-s01_03a:117_5	kāmūpasaṃhitā rajanīyā, jivhāviññeyyā rasā iṭṭhā kantā manāpā piyarūpā kāmūpasaṃhitā	117	
PA_atk-s01_03a:117_6	rajanīyā, kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā.	117	
PA_atk-s01_03a:117_7	Ayaṃ, bhikkhave, bhikkhuno agocaro paravisayo.	117	
PA_atk-s01_03a:118_0	Gocare, bhikkhave, caratha…pe… na lacchati māro ārammaṇaṃ. Ko ca, bhikkhave, bhikkhuno	118	
PA_atk-s01_03a:118_1	gocaro sako pettiko visayo, yadidaṃ cattāro satipaṭṭhānā. Katame cattāro? Idha bhikkhave,	118	
PA_atk-s01_03a:118_2	bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ;	118	
PA_atk-s01_03a:118_3	vedanāsu vedanānupassī viharati ātāpī sampajāno satimā, vineyya loke abhijjhādomanassaṃ;	118	
PA_atk-s01_03a:118_4	citte cittānupassī viharati ātāpī sampajāno satimā, vineyya loke abhijjhādomanassaṃ;	118	
PA_atk-s01_03a:118_5	dhammesu dhammānupassī viharati ātāpī sampajāno satimā, vineyya loke abhijjhādomanassaṃ	118	
PA_atk-s01_03a:118_6	– ayaṃ, bhikkhave, bhikkhuno gocaro sako pettiko visayoti.	118	
PA_atk-s01_03a:119_0	Kusalānanti anavajjalakkhaṇānaṃ. Samādānahetūti samādāya vattanahetu. Evamidaṃ puññaṃ	119	
PA_atk-s01_03a:119_1	pavaḍḍhatīti evaṃ idaṃ lokiyalokuttaraṃ puññaphalaṃ vaḍḍhati, puññaphalanti ca uparūpari	119	
PA_atk-s01_03a:119_2	puññampi puññavipākopi veditabbo.	119	
PA_atk-s01_03a:120	Daḷhanemicakkavattirājakathāvaṇṇanā	12	
PA_atk-s01_03a:121_0	81. Tattha duvidhaṃ kusalaṃ vaṭṭagāmī ca vivaṭṭagāmī ca. Tattha vaṭṭagāmikusalaṃ	121	
PA_atk-s01_03a:121_1	nāma mātāpitūnaṃ puttadhītāsu puttadhītānañca mātāpitūsu sinehavasena mudumaddavacittaṃ.	121	
PA_atk-s01_03a:121_2	Vivaṭṭagāmikusalaṃ nāma “cattāro satipaṭṭhānā”tiādibhedā sattatiṃsa bodhipakkhiyadhammā.	121	
PA_atk-s01_03a:121_3	Tesu vaṭṭagāmipuññassa pariyosānaṃ manussaloke cakkavattisirīvibhavo. Vivaṭṭagāmikusalassa	121	
PA_atk-s01_03a:121_4	maggaphalanibbānasampatti. Tattha vivaṭṭagāmikusalassa vipākaṃ suttapariyosāne dassessati.	121	
PA_atk-s01_03a:122_0	Idha pana vaṭṭagāmikusalassa vipākadassanatthaṃ, bhikkhave, yadā puttadhītaro mātāpitūnaṃ	122	
PA_atk-s01_03a:122_1	ovāde na aṭṭhaṃsu, tadā āyunāpi vaṇṇenāpi issariyenāpi parihāyiṃsu. Yadā pana aṭṭhaṃsu,	122	
PA_atk-s01_03a:122_2	tadā vaḍḍhiṃsūti vatvā vaṭṭagāmikusalānusandhivasena “bhūtapubbaṃ, bhikkhave”ti desanaṃ	122	
PA_atk-s01_03a:122_3	ārabhi. Tattha cakkavattītiādīni mahāpadāne vitthāritāneva.	122	
PA_atk-s01_03a:123_0	82. Osakkitanti īsakampi avasakkitaṃ. Ṭhānā cutanti sabbaso ṭhānā apagataṃ. Taṃ kira	123	
PA_atk-s01_03a:123_1	cakkaratanaṃ antepuradvāre akkhāhataṃ viya vehāsaṃ aṭṭhāsi. Athassa ubhosu passesu	123	
PA_atk-s01_03a:123_2	dve khadiratthambhe nikhaṇitvā cakkaratanamatthake nemiabhimukhaṃ ekaṃ suttakaṃ bandhiṃsu.	123	
PA_atk-s01_03a:123_3	Adhobhāgepi nemiabhimukhaṃ ekaṃ bandhiṃsu. Tesu uparimasuttato appamattakampi ogataṃ	123	
PA_atk-s01_03a:123_4	cakkaratanaṃ osakkitaṃ nāma hoti, heṭṭhā suttassa ṭhānaṃ uparimakoṭiyā atikkantagataṃ	123	
PA_atk-s01_03a:123_5	ṭhānā cutaṃ nāma hoti, tadetaṃ atibalavadose sati evaṃ hoti. Suttamattampi ekaṅguladvaṅgulamattaṃ	123	
PA_atk-s01_03a:123_6	vā bhaṭṭhaṃ ṭhānā cutameva hoti. Taṃ sandhāyetaṃ vuttaṃ “osakkitaṃ ṭhānā cuta”nti.	123	
PA_atk-s01_03a:124_0	Atha me āroceyyāsīti tāta, tvaṃ ajja ādiṃ katvā divasassa tikkhattuṃ cakkaratanassa	124	
PA_atk-s01_03a:124_1	upaṭṭhānaṃ gaccha, evaṃ gacchanto yadā cakkaratanaṃ īsakampi osakkitaṃ ṭhānā cutaṃ	124	
PA_atk-s01_03a:124_2	passasi, atha mayhaṃ ācikkheyyāsi. Jīvitañhi me tava hatthe nikkhittanti. Addasāti	124	
PA_atk-s01_03a:124_3	appamatto divasassa tikkhattuṃ gantvā olokento ekadivasaṃ addasa.	124	
PA_atk-s01_03a:125_0	83. Atha kho, bhikkhaveti bhikkhave, atha rājā daḷhanemi “cakkaratanaṃ osakkita”nti	125	
PA_atk-s01_03a:125_1	sutvā uppannabalavadomanasso “na dāni mayā ciraṃ jīvitabbaṃ bhavissati, appāvasesaṃ	125	
PA_atk-s01_03a:125_2	me āyu, na me dāni kāme paribhuñjanakālo, pabbajjākālo me idānī”ti roditvā paridevitvā	125	
PA_atk-s01_03a:125_3	jeṭṭhaputtaṃ kumāraṃ āmantāpetvā etadavoca. Samuddapariyantanti parikkhittaekasamuddapariyantameva.	125	
PA_atk-s01_03a:125_4	Idaṃ hissa kulasantakaṃ. Cakkavāḷapariyantaṃ pana puññiddhivasena nibbattaṃ, na taṃ	125	
PA_atk-s01_03a:125_5	sakkā dātuṃ. Kulasantakaṃ pana niyyātento “samuddapariyanta”nti āha. Kesamassunti	125	
PA_atk-s01_03a:125_6	tāpasapabbajjaṃ pabbajantāpi hi paṭhamaṃ kesamassuṃ ohārenti. Tato paṭṭhāya parūḷhakese	125	
PA_atk-s01_03a:125_7	bandhitvā vicaranti. Tena vuttaṃ – “kesamassuṃ ohāretvā”ti.	125	
PA_atk-s01_03a:126_0	Kāsāyānīti kasāyarasapītāni. Ādito evaṃ katvā pacchā vakkalānipi dhārenti. Pabbajīti	126	
PA_atk-s01_03a:126_1	pabbajito. Pabbajitvā ca attano maṅgalavanuyyāneyeva vasi. Rājisimhīti rājaīsimhi.	126	
PA_atk-s01_03a:126_2	Brāhmaṇapabbajitā hi “brāhmaṇisayo”ti vuccanti. Setacchattaṃ pana pahāya rājapabbajitā	126	
PA_atk-s01_03a:126_3	rājisayoti. Antaradhāyīti antarahitaṃ nibbutadīpasikhā viya abhāvaṃ upagataṃ. Paṭisaṃvedesīti	126	
PA_atk-s01_03a:126_4	kandanto paridevanto jānāpesi. Pettikanti pitito āgataṃ dāyajjaṃ na hoti, na sakkā	126	
PA_atk-s01_03a:126_5	kusītena hīnavīriyena dasa akusalakammapathe samādāya vattantena pāpuṇituṃ. Attano	126	
PA_atk-s01_03a:126_6	pana sukataṃ kammaṃ nissāya dasavidhaṃ dvādasavidhaṃ vā cakkavattivattaṃ pūrentenevetaṃ	126	
PA_atk-s01_03a:126_7	pattabbanti dīpeti. Atha naṃ vattapaṭipattiyaṃ codento “iṅgha tva”ntiādimāha. Tattha	126	
PA_atk-s01_03a:126_8	ariyeti niddose. Cakkavattivatteti cakkavattīnaṃ vatte.	126	
PA_atk-s01_03a:127	Cakkavattiariyavattavaṇṇanā	12	
PA_atk-s01_03a:128_0	84. Dhammanti dasakusalakammapathadhammaṃ. Nissāyāti tadadhiṭṭhānena cetasā tameva	128	
PA_atk-s01_03a:128_1	nissayaṃ katvā. Dhammaṃ sakkarontoti yathā kato so dhammo suṭṭhu kato hoti, evametaṃ	128	
PA_atk-s01_03a:128_2	karonto. Dhammaṃ garuṃ karontoti tasmiṃ gāravuppattiyā taṃ garuṃ karonto. Dhammaṃ	128	
PA_atk-s01_03a:128_3	mānentoti tameva dhammaṃ piyañca bhāvanīyañca katvā viharanto. Dhammaṃ pūjentoti	128	
PA_atk-s01_03a:128_4	taṃ apadisitvā gandhamālādipūjanenassa pūjaṃ karonto. Dhammaṃ apacayamānoti tasseva	128	
PA_atk-s01_03a:128_5	dhammassa añjalikaraṇādīhi nīcavuttitaṃ karonto. Dhammaddhajo dhammaketūti taṃ dhammaṃ	128	
PA_atk-s01_03a:128_6	dhajamiva purakkhatvā ketumiva ca ukkhipitvā pavattiyā dhammaddhajo dhammaketu ca	128	
PA_atk-s01_03a:128_7	hutvāti attho. Dhammādhipateyyoti dhammādhipatibhūto āgatabhāvena dhammavaseneva	128	
PA_atk-s01_03a:128_8	sabbakiriyānaṃ karaṇena dhammādhipateyyo hutvā. Dhammikaṃ rakkhāvaraṇaguttiṃ saṃvidahassūti	128	
PA_atk-s01_03a:128_9	dhammo assā atthīti dhammikā, rakkhā ca āvaraṇañca gutti ca rakkhāvaraṇagutti. Tattha	128	
PA_atk-s01_03a:128_10	“paraṃ rakkhanto attānaṃ rakkhatī”ti vacanato khantiādayo rakkhā. Vuttañhetaṃ “kathañca,	1281	
PA_atk-s01_03a:128_11	bhikkhave, paraṃ rakkhanto attānaṃ rakkhati. Khantiyā avihiṃsāya mettacittatā anuddayatā”ti.	1281	
PA_atk-s01_03a:128_12	Nivāsanapārupanagehādīnaṃ nivāraṇā āvaraṇaṃ, corādiupaddavanivāraṇatthaṃ gopāyanā	1281	
PA_atk-s01_03a:128_13	gutti, taṃ sabbampi suṭṭhu saṃvidahassu pavattaya ṭhapehīti attho. Idāni yattha sā	1281	
PA_atk-s01_03a:128_14	saṃvidahitabbā, taṃ dassento antojanasmintiādimāha.	1281	
PA_atk-s01_03a:129_0	Tatrāyaṃ saṅkhepattho – antojanasaṅkhātaṃ tava puttadāraṃ sīlasaṃvare patiṭṭhapehi,	129	
PA_atk-s01_03a:129_1	vatthagandhamālādīni cassa dehi, sabbopaddave cassa nivārehi. Balakāyādīsupi eseva	129	
PA_atk-s01_03a:129_2	nayo. Ayaṃ pana viseso – balakāyo kālaṃ anatikkamitvā bhattavetanasampadānenapi anuggahetabbo.	129	
PA_atk-s01_03a:129_3	Abhisittakhattiyā bhadrassājāneyyādiratanasampadānenapi upasaṅgaṇhitabbā. Anuyantakhattiyā	129	
PA_atk-s01_03a:129_4	tesaṃ anurūpayānavāhanasampadānenapi paritosetabbā. Brāhmaṇā annapānavatthādinā deyyadhammena.	129	
PA_atk-s01_03a:129_5	Gahapatikā bhattabījanaṅgalaphālabalibaddādisampadānena. Tathā nigamavāsino negamā,	129	
PA_atk-s01_03a:129_6	janapadavāsino ca jānapadā. Samitapāpabāhitapāpā samaṇabrāhmaṇā samaṇaparikkhārasampadānena	129	
PA_atk-s01_03a:129_7	sakkātabbā. Migapakkhino abhayadānena samassāsetabbā.	129	
PA_atk-s01_03a:130_0	Vijiteti attano āṇāpavattiṭṭhāne. Adhammakāroti adhammakiriyā. Mā pavattitthāti yathā	130	
PA_atk-s01_03a:130_1	nappavattati, tathā naṃ paṭipādehīti attho. Samaṇabrāhmaṇāti samitapāpabāhitapāpā.	130	
PA_atk-s01_03a:130_2	Madappamādā paṭiviratāti navavidhā mānamadā, pañcasu kāmaguṇesu cittavossajjanasaṅkhātā	130	
PA_atk-s01_03a:130_3	pamādā ca paṭiviratā. Khantisoracce niviṭṭhāti adhivāsanakhantiyañca suratabhāve	130	
PA_atk-s01_03a:130_4	ca patiṭṭhitā. Ekamattānanti attano rāgādīnaṃ damanādīhi ekamattānaṃ damenti samenti	130	
PA_atk-s01_03a:130_5	parinibbāpentīti vuccanti. Kālena kālanti kāle kāle. Abhinivajjeyyāsīti gūthaṃ viya	130	
PA_atk-s01_03a:130_6	visaṃ viya aggiṃ viya ca suṭṭhu vajjeyyāsi. Samādāyāti surabhikusumadāmaṃ viya amataṃ	130	
PA_atk-s01_03a:130_7	viya ca sammā ādāya pavatteyyāsi.	130	
PA_atk-s01_03a:131_0	Idha ṭhatvā vattaṃ samānetabbaṃ. Antojanasmiṃ balakāyepi ekaṃ, khattiyesu ekaṃ, anuyantesu	131	
PA_atk-s01_03a:131_1	ekaṃ, brāhmaṇagahapatikesu ekaṃ, negamajānapadesu ekaṃ, samaṇabrāhmaṇesu ekaṃ, migapakkhīsu	131	
PA_atk-s01_03a:131_2	ekaṃ, adhammakārappaṭikkhepo ekaṃ, adhanānaṃ dhanānuppadānaṃ ekaṃ samaṇabrāhmaṇe	131	
PA_atk-s01_03a:131_3	upasaṅkamitvā pañhapucchanaṃ ekanti evametaṃ dasavidhaṃ hoti. Gahapatike pana pakkhijāte	131	
PA_atk-s01_03a:131_4	ca visuṃ katvā gaṇentassa dvādasavidhaṃ hoti. Pubbe avuttaṃ vā gaṇentena adhammarāgassa	131	
PA_atk-s01_03a:131_5	ca visamalobhassa ca pahānavasena dvādasavidhaṃ veditabbaṃ. Idaṃ kho tāta tanti idaṃ	131	
PA_atk-s01_03a:131_6	dasavidhaṃ dvādasavidhañca ariyacakkavattivattaṃ nāma. Vattamānassāti pūretvā vattamānassa.	131	
PA_atk-s01_03a:131_7	Tadahuposathetiādi mahāsudassane vuttaṃ.	131	
PA_atk-s01_03a:132_0	90. Samatenāti attano matiyā. Sudanti nipātamattaṃ. Pasāsatīti anusāsati. Idaṃ vuttaṃ	132	
PA_atk-s01_03a:132_1	hoti – porāṇakaṃ rājavaṃsaṃ rājapaveṇiṃ rājadhammaṃ pahāya attano matimatte ṭhatvā	132	
PA_atk-s01_03a:132_2	janapadaṃ anusāsatīti. Evamayaṃ maghadevavaṃsassa kaḷārajanako viya daḷhanemivaṃsassa	132	
PA_atk-s01_03a:132_3	upacchedako antimapuriso hutvā uppanno. Pubbenāparanti pubbakālena sadisā hutvā aparakālaṃ.	132	
PA_atk-s01_03a:132_4	Janapadā na pabbantīti na vaḍḍhanti. Yathā taṃ pubbakānanti yathā pubbakānaṃ rājūnaṃ	132	
PA_atk-s01_03a:132_5	pubbe ca pacchā ca sadisāyeva hutvā pabbiṃsu, tathā na pabbanti. Katthaci suññā honti	132	
PA_atk-s01_03a:132_6	hataviluttā, telamadhuphāṇitādīsu ceva yāgubhattādīsu ca ojāpi parihāyitthāti attho.	132	
PA_atk-s01_03a:133_0	Amaccā pārisajjāti amaccā ceva parisāvacarā ca. Gaṇakamahāmattāti acchiddakādipāṭhagaṇakā	133	
PA_atk-s01_03a:133_1	ceva mahāamaccā ca. Anīkaṭṭhāti hatthiācariyādayo. Dovārikāti dvārarakkhino. Mantassājīvinoti	133	
PA_atk-s01_03a:133_2	mantā vuccati paññā, taṃ nissayaṃ katvā ye jīvanti paṇḍitā mahāmattā, tesaṃ etaṃ nāmaṃ.	133	
PA_atk-s01_03a:134	Āyuvaṇṇādiparihānikathāvaṇṇanā	13	
PA_atk-s01_03a:135_0	91. No ca kho adhanānanti balavalobhattā pana adhanānaṃ daliddamanussānaṃ dhanaṃ	135	
PA_atk-s01_03a:135_1	nānuppadāsi. Nānuppadiyamāneti ananuppadiyamāne, ayameva vā pāṭho. Dāliddiyanti daliddabhāvo.	135	
PA_atk-s01_03a:135_2	Attanā ca jīvāhīti sayañca jīvaṃ yāpehīti attho. Uddhaggikantiādīsu uparūparibhūmīsu	135	
PA_atk-s01_03a:135_3	phaladānavasena uddhamaggamassāti uddhaggikā. Saggassa hitā tatrupapattijananatoti	135	
PA_atk-s01_03a:135_4	sovaggikā. Nibbattaṭṭhāne sukho vipāko assāti sukhavipākā. Suṭṭhu aggānaṃ dibbavaṇṇādīnaṃ	135	
PA_atk-s01_03a:135_5	dasannaṃ visesānaṃ nibbattanato saggasaṃvattanikā. Evarūpaṃ dakkhiṇaṃ dānaṃ patiṭṭhapetīti attho.	135	
PA_atk-s01_03a:136_0	92. Pavaḍḍhissatīti vaḍḍhissati bahuṃ bhavissati. Sunisedhaṃ nisedheyyanti suṭṭhu	136	
PA_atk-s01_03a:136_1	nisiddhaṃ nisedheyyaṃ. Mūlaghaccanti mūlahataṃ. Kharassarenāti pharusasaddena. Paṇavenāti vajjhabheriyā.	136	
PA_atk-s01_03a:137_0	93. Sīsāni nesaṃ chindissāmāti yesaṃ antamaso mūlakamuṭṭhimpi harissāma, tesaṃ tatheva	137	
PA_atk-s01_03a:137_1	sīsāni chindissāma, yathā koci haṭabhāvampi na jānissati, amhākaṃ dāni kimettha rājāpi	137	
PA_atk-s01_03a:137_2	evaṃ uṭṭhāya paraṃ māretīti ayaṃ nesaṃ adhippāyo. Upakkamiṃsūti ārabhiṃsu. Panthaduhananti	137	
PA_atk-s01_03a:137_3	panthaghātaṃ, panthe ṭhatvā corakammaṃ.	137	
PA_atk-s01_03a:138	94. Na hi, devāti so kira cintesi – “ayaṃ rājā saccaṃ devāti mukhapaṭiññāya dinnāya mārāpeti, handāhaṃ musāvādaṃ karomī”ti, maraṇabhayā “na hi devā”ti avoca.	13	
PA_atk-s01_03a:139_0	96. Ekidanti ettha idanti nipātamattaṃ, eke sattāti attho. Cārittanti micchācāraṃ.	139	
PA_atk-s01_03a:139_1	Abhijjhābyāpādāti abhijjhā ca byāpādo ca. Micchādiṭṭhīti natthi dinnantiādikā antaggāhikā paccanīkadiṭṭhi.	139	
PA_atk-s01_03a:140_0	101. Adhammarāgoti mātā mātucchā pitucchā mātulānītiādike ayuttaṭṭhāne rāgo. Visamalobhoti	140	
PA_atk-s01_03a:140_1	paribhogayuttesupi ṭhānesu atibalavalobho. Micchādhammoti purisānaṃ purisesu itthīnañca itthīsu chandarāgo.	140	
PA_atk-s01_03a:141_0	Amatteyyatātiādīsu mātu hito matteyyo, tassa bhāvo matteyyatā, mātari sammā paṭipattiyā	141	
PA_atk-s01_03a:141_1	etaṃ nāmaṃ. Tassā abhāvo ceva tappaṭipakkhatā ca amatteyyatā. Apetteyyatādīsupi eseva	141	
PA_atk-s01_03a:141_2	nayo. Na kule jeṭṭhāpacāyitāti kule jeṭṭhānaṃ apacitiyā nīcavuttiyā akaraṇabhāvo.	141	
PA_atk-s01_03a:142	Dasavassāyukasamayavaṇṇanā	14	
PA_atk-s01_03a:143_0	103. Yaṃ imesanti yasmiṃ samaye imesaṃ. Alaṃpateyyāti patino dātuṃ yuttā. Imāni rasānīti	143	
PA_atk-s01_03a:143_1	imāni loke aggarasāni. Atibyādippissantīti ativiya dippissanti, ayameva vā pāṭho.	143	
PA_atk-s01_03a:143_2	Kusalantipi na bhavissatīti kusalanti nāmampi na bhavissati, paññattimattampi na	143	
PA_atk-s01_03a:143_3	paññāyissatīti attho. Pujjā ca bhavissanti pāsaṃsā cāti pūjārahā ca bhavissanti pasaṃsārahā	143	
PA_atk-s01_03a:143_4	ca. Tadā kira manussā “asukena nāma mātā pahatā, pitā pahato, samaṇabrāhmaṇā jīvitā	143	
PA_atk-s01_03a:143_5	voropitā, kule jeṭṭhānaṃ atthibhāvampi na jānāti, aho puriso”ti tameva pūjessanti	143	
PA_atk-s01_03a:143_6	ceva pasaṃsissanti ca.	143	
PA_atk-s01_03a:144_0	Na bhavissati mātāti vāti ayaṃ mayhaṃ mātāti garucittaṃ na bhavissati. Gehe mātugāmaṃ	144	
PA_atk-s01_03a:144_1	viya nānāvidhaṃ asabbhikathaṃ kathayamānā agāravupacārena upasaṅkamissanti. Mātucchādīsupi	144	
PA_atk-s01_03a:144_2	eseva nayo. Ettha ca mātucchāti mātubhaginī. Mātulānīti mātulabhariyā. Ācariyabhariyāti	144	
PA_atk-s01_03a:144_3	sippāyatanāni sikkhāpakassa ācariyassa bhariyā. Garūnaṃ dārāti cūḷapitumahāpituādīnaṃ	144	
PA_atk-s01_03a:144_4	bhariyā. Sambhedanti missībhāvaṃ, mariyādabhedaṃ vā.	144	
PA_atk-s01_03a:145_0	Tibbo āghāto paccupaṭṭhito bhavissatīti balavakopo punappunaṃ uppattivasena paccupaṭṭhito	145	
PA_atk-s01_03a:145_1	bhavissati. Aparāni dve etasseva vevacanāni. Kopo hi cittaṃ āghātetīti āghāto. Attano	145	
PA_atk-s01_03a:145_2	ca parassa ca hitasukhaṃ byāpādetīti byāpādo. Manopadūsanato manopadosoti vuccati.	145	
PA_atk-s01_03a:145_3	Tibbaṃ vadhakacittanti piyamānassāpi paraṃ māraṇatthāya vadhakacittaṃ. Tassa vatthuṃ	145	
PA_atk-s01_03a:145_4	dassetuṃ mātupi puttamhītiādi vuttaṃ. Māgavikassāti migaluddakassa.	145	
PA_atk-s01_03a:146_0	104. Satthantarakappoti satthena antarakappo. Saṃvaṭṭakappaṃ appatvā antarāva lokavināso.	146	
PA_atk-s01_03a:146_1	Antarakappo ca nāmesa dubbhikkhantarakappo rogantarakappo satthantarakappoti tividho.	146	
PA_atk-s01_03a:146_2	Tattha lobhussadāya pajāya dubbhikkhantarakappo hoti. Mohussadāya rogantarakappo.	146	
PA_atk-s01_03a:146_3	Dosussadāya satthantarakappo. Tattha dubbhikkhantarakappena naṭṭhā yebhuyyena pettivisaye	146	
PA_atk-s01_03a:146_4	upapajjanti. Kasmā? Āhāranikantiyā balavattā. Rogantarakappena naṭṭhā yebhuyyena	146	
PA_atk-s01_03a:146_5	sagge nibbattanti kasmā? Tesañhi “aho vataññesaṃ sattānaṃ evarūpo rogo na bhaveyyā”ti	146	
PA_atk-s01_03a:146_6	mettacittaṃ uppajjatīti. Satthantarakappena naṭṭhā yebhuyyena niraye upapajjanti.	146	
PA_atk-s01_03a:146_7	Kasmā? Aññamaññaṃ balavāghātatāya.	146	
PA_atk-s01_03a:147_0	Migasaññanti “ayaṃ migo, ayaṃ migo”ti saññaṃ. Tiṇhāni satthāni hatthesu pātubhavissantīti	147	
PA_atk-s01_03a:147_1	tesaṃ kira hatthena phuṭṭhamattaṃ yaṃkiñci antamaso tiṇapaṇṇaṃ upādāya āvudhameva	147	
PA_atk-s01_03a:147_2	bhavissati. Mā ca mayaṃ kañcīti mayaṃ kañci ekapurisampi jīvitā mā voropayimha. Mā	147	
PA_atk-s01_03a:147_3	ca amhe kocīti amhepi koci ekapuriso jīvitā mā voropayittha. Yaṃnūna mayanti ayaṃ	147	
PA_atk-s01_03a:147_4	lokavināso paccupaṭṭhito, na sakkā dvīhi ekaṭṭhāne ṭhitehi jīvitaṃ laddhunti maññamānā	147	
PA_atk-s01_03a:147_5	evaṃ cintayiṃsu. Vanagahananti vanasaṅkhātehi tiṇagumbalatādīhi gahanaṃ duppavesaṭṭhānaṃ.	147	
PA_atk-s01_03a:147_6	Rukkhagahananti rukkhehi gahanaṃ duppavesaṭṭhānaṃ. Nadīvidugganti nadīnaṃ antaradīpādīsu	147	
PA_atk-s01_03a:147_7	duggamanaṭṭhānaṃ. Pabbatavisamanti pabbatehi visamaṃ, pabbatesupi vā visamaṭṭhānaṃ.	147	
PA_atk-s01_03a:147_8	Sabhāgāyissantīti yathā ahaṃ jīvāmi diṭṭhā bho sattā, tvampi tathā jīvasīti evaṃ	147	
PA_atk-s01_03a:147_9	sammodanakathāya attanā sabhāge karissanti.	147	
PA_atk-s01_03a:148	Āyuvaṇṇādivaḍḍhanakathāvaṇṇanā	14	
PA_atk-s01_03a:149_0	105. Āyatanti mahantaṃ. Pāṇātipātā virameyyāmāti pāṇātipātato osakkeyyāma. Pāṇātipātaṃ	149	
PA_atk-s01_03a:149_1	virameyyāmātipi sajjhāyanti, tattha pāṇātipātaṃ pajaheyyāmāti attho. Vīsativassāyukāti	149	
PA_atk-s01_03a:149_2	mātāpitaro pāṇātipātā paṭiviratā, puttā kasmā vīsativassāyukā ahesunti khettavisuddhiyā.	149	
PA_atk-s01_03a:149_3	Tesañhi mātāpitaro sīlavanto jātā. Iti sīlagabbhe vaḍḍhitattā imāya khettavisuddhiyā	149	
PA_atk-s01_03a:149_4	dīghāyukā ahesuṃ. Ye panettha kālaṃ katvā tattheva nibbattā, te attanova sīlasampattiyā dīghāyukā ahesuṃ.	149	
PA_atk-s01_03a:150	Assāmāti bhaveyyāma. Cattārīsavassāyukātiādayo koṭṭhāsā adinnādānādīhi paṭiviratānaṃ vasena veditabbā.	15	
PA_atk-s01_03a:151	Saṅkharājauppattivaṇṇanā	15	
PA_atk-s01_03a:152_0	106. Icchāti mayhaṃ bhattaṃ dethāti evaṃ uppajjanakataṇhā. Anasananti na asanaṃ avipphārikabhāvo	152	
PA_atk-s01_03a:152_1	kāyālasiyaṃ, bhattaṃ bhuttānaṃ bhattasammadapaccayā nipajjitukāmatājanako kāyadubbalabhāvoti	152	
PA_atk-s01_03a:152_2	attho. Jarāti pākaṭajarā. Kukkuṭasampātikāti ekagāmassa chadanapiṭṭhato uppatitvā	152	
PA_atk-s01_03a:152_3	itaragāmassa chadanapiṭṭhe patanasaṅkhāto kukkuṭasampāto. Etāsu atthīti kukkuṭasampātikā.	152	
PA_atk-s01_03a:152_4	“Kukkuṭasampādikā”tipi pāṭho, gāmantarato gāmantaraṃ kukkuṭānaṃ padasā gamanasaṅkhāto	152	
PA_atk-s01_03a:152_5	kukkuṭasampādo etāsu atthīti attho. Ubhayampetaṃ ghananivāsataṃyeva dīpeti. Avīci	152	
PA_atk-s01_03a:152_6	maññe phuṭo bhavissatīti avīcimahānirayo viya nirantarapūrito bhavissati.	152	
PA_atk-s01_03a:153_0	107. “Asītivassasahassāyukesu, bhikkhave, manussesu metteyyo nāma bhagavā loke uppajjissatī”ti	153	
PA_atk-s01_03a:153_1	na vaḍḍhamānakavasena vuttaṃ. Na hi buddhā vaḍḍhamāne āyumhi nibbattanti, hāyamāne	153	
PA_atk-s01_03a:153_2	pana nibbattanti. Tasmā yadā taṃ āyu vaḍḍhitvā asaṅkheyyataṃ patvā puna hāyamānaṃ	153	
PA_atk-s01_03a:153_3	asītivassasahassakāle ṭhassati, tadā uppajjissatīti attho. Pariharissatīti idaṃ pana	153	
PA_atk-s01_03a:153_4	parivāretvā vicarantānaṃ vasena vuttaṃ. Yūpoti pāsādo. Raññā mahāpanādena kārāpitoti	153	
PA_atk-s01_03a:153_5	raññā hetubhūtena tassatthāya sakkena devarājena vissakammadevaputtaṃ pesetvā kārāpito.	153	
PA_atk-s01_03a:153_6	Pubbe kira dve pitāputtā naḷakārā paccekabuddhassa naḷehi ca udumbarehi ca paṇṇasālaṃ	153	
PA_atk-s01_03a:153_7	kārāpetvā taṃ tattha vāsāpetvā catūhi paccayehi upaṭṭhahiṃsu. Te kālaṃ katvā devaloke	153	
PA_atk-s01_03a:153_8	nibbattā. Tesu pitā devalokeyeva aṭṭhāsi. Putto devalokā cavitvā surucissa rañño	153	
PA_atk-s01_03a:153_9	deviyā sumedhāya kucchismiṃ nibbatto. Mahāpanādo nāma kumāro ahosi. So aparabhāge	153	
PA_atk-s01_03a:153_10	chattaṃ ussāpetvā mahāpanādo nāma rājā jāto. Athassa puññānubhāvena sakko devarājā	1531	
PA_atk-s01_03a:153_11	vissakammadevaputtaṃ rañño pāsādaṃ karohīti pahiṇi so tassa pāsādaṃ nimmini pañcavīsatiyojanubbedhaṃ	1531	
PA_atk-s01_03a:153_12	sattaratanamayaṃ satabhūmakaṃ. Yaṃ sandhāya jātake vuttaṃ –	1531	
PA_atk-s01_03a:154	“Panādo nāma so rājā, yassa yūpo suvaṇṇayo;	15	
PA_atk-s01_03a:155	Tiriyaṃ soḷasubbedho, uddhamāhu sahassadhā.	15	
PA_atk-s01_03a:156	Sahassakaṇḍo satageṇḍu, dhajālu haritāmayo;	15	
PA_atk-s01_03a:157	Anaccuṃ tattha gandhabbā, cha sahassāni sattadhā.	15	
PA_atk-s01_03a:158	Evametaṃ tadā āsi, yathā bhāsasi bhaddaji;	15	
PA_atk-s01_03a:159	Sakko ahaṃ tadā āsiṃ, veyyāvaccakaro tavā”ti. ;	15	
PA_atk-s01_03a:160_0	So rājā tattha yāvatāyukaṃ vasitvā kālaṃ katvā devaloke nibbatti. Tasmiṃ devaloke	160	
PA_atk-s01_03a:160_1	nibbatte so pāsādo mahāgaṅgāya anusotaṃ pati. Tassa dhurasopānasammukhaṭṭhāne payāgapatiṭṭhānaṃ	160	
PA_atk-s01_03a:160_2	nāma nagaraṃ māpitaṃ. Thupikāsammukhaṭṭhāne koṭigāmo nāma. Aparabhāge amhākaṃ bhagavato	160	
PA_atk-s01_03a:160_3	kāle so naḷakāradevaputto devalokato cavitvā manussapathe bhaddajiseṭṭhi nāma hutvā	160	
PA_atk-s01_03a:160_4	satthu santike pabbajitvā arahattaṃ pāpuṇi. So nāvāya gaṅgātaraṇadivase bhikkhusaṅghassa	160	
PA_atk-s01_03a:160_5	taṃ pāsādaṃ dassetīti vatthu vitthāretabbaṃ. Kasmā panesa pāsādo na antarahitoti?	160	
PA_atk-s01_03a:160_6	Itarassa ānubhāvā. Tena saddhiṃ puññaṃ katvā devaloke nibbattakulaputto anāgate saṅkho	160	
PA_atk-s01_03a:160_7	nāma rājā bhavissati. Tassa paribhogatthāya so pāsādo uṭṭhahissati, tasmā na antarahitoti.	160	
PA_atk-s01_03a:161_0	108. Ussāpetvāti taṃ pāsādaṃ uṭṭhāpetvā. Ajjhāvasitvāti tattha vasitvā. Taṃ datvā	161	
PA_atk-s01_03a:161_1	vissajjitvāti taṃ pāsādaṃ dānavasena datvā nirapekkho pariccāgavasena ca vissajjitvā.	161	
PA_atk-s01_03a:161_2	Kassa ca evaṃ datvāti? Samaṇādīnaṃ. Tenāha – “samaṇabrāhmaṇakapaṇaddhikavanibbakayācakānaṃ	161	
PA_atk-s01_03a:161_3	dānaṃ datvā”ti. Kathaṃ pana so ekaṃ pāsādaṃ bahūnaṃ dassatīti? Evaṃ kirassa cittaṃ	161	
PA_atk-s01_03a:161_4	uppajjissati “ayaṃ pāsādo vippakiriyatū”ti. So khaṇḍakhaṇḍaso vippakirissati. So	161	
PA_atk-s01_03a:161_5	taṃ alaggamānova hutvā “yo yattakaṃ icchati, so tattakaṃ gaṇhatū”ti dānavasena vissajjissati.	161	
PA_atk-s01_03a:161_6	Tena vuttaṃ – “dānaṃ datvā metteyyassa bhagavato…pe… viharissatī”ti. Ettakena bhagavā	161	
PA_atk-s01_03a:161_7	vaṭṭagāmikusalassa anusandhiṃ dasseti.	161	
PA_atk-s01_03a:162	109. Idāni vivaṭṭagāmikusalassa anusandhiṃ dassento puna attadīpā, bhikkhave, viharathātiādimāha.	16	
PA_atk-s01_03a:163	Bhikkhuno āyuvaṇṇādivaḍḍhanakathāvaṇṇanā	16	
PA_atk-s01_03a:164_0	110. Idaṃ kho, bhikkhave, bhikkhuno āyusminti bhikkhave yaṃ vo ahaṃ āyunāpi vaḍḍhissathāti	164	
PA_atk-s01_03a:164_1	avocaṃ, tattha idaṃ bhikkhuno āyusmiṃ idaṃ āyukāraṇanti attho. Tasmā tumhehi āyunā	164	
PA_atk-s01_03a:164_2	vaḍḍhitukāmehi ime cattāro iddhipādā bhāvetabbāti dasseti.	164	
PA_atk-s01_03a:165_0	Vaṇṇasminti yaṃ vo ahaṃ vaṇṇenapi vaḍḍhissathāti avocaṃ, idaṃ tattha vaṇṇakāraṇaṃ.	165	
PA_atk-s01_03a:165_1	Sīlavato hi avippaṭisārādīnaṃ vasena sarīravaṇṇopi kittivasena guṇavaṇṇopi vaḍḍhati.	165	
PA_atk-s01_03a:165_2	Tasmā tumhehi vaṇṇena vaḍḍhitukāmehi sīlasampannehi bhavitabbanti dasseti.	165	
PA_atk-s01_03a:166_0	Sukhasminti yaṃ vo ahaṃ sukhenapi vaḍḍhissathāti avocaṃ, idaṃ tattha vivekajaṃ pītisukhādinānappakārakaṃ	166	
PA_atk-s01_03a:166_1	jhānasukhaṃ. Tasmā tumhehi sukhena vaḍḍhitukāmehi imāni cattāri jhānāni bhāvetabbāni.	166	
PA_atk-s01_03a:167_0	Bhogasminti yaṃ vo ahaṃ bhogenapi vaḍḍhissathāti avocaṃ, ayaṃ so appamāṇānaṃ sattānaṃ	167	
PA_atk-s01_03a:167_1	appaṭikūlatāvaho sukhasayanādi ekādasānisaṃso sabbadisāvipphāritabrahmavihārabhogo.	167	
PA_atk-s01_03a:167_2	Tasmā tumhehi bhogena vaḍḍhitukāmehi ime brahmavihārā bhāvetabbā.	167	
PA_atk-s01_03a:168_0	Balasminti yaṃ vo ahaṃ balenapi vaḍḍhissathāti avocaṃ, idaṃ āsavakkhayapariyosāne	168	
PA_atk-s01_03a:168_1	uppannaṃ arahattaphalasaṅkhātaṃ balaṃ. Tasmā tumhehi balena vaḍḍhitukāmehi arahattappattiyā yogo karaṇīyo.	168	
PA_atk-s01_03a:169_0	Yathayidaṃ, bhikkhave, mārabalanti yathā idaṃ devaputtamāramaccumārakilesamārānaṃ	169	
PA_atk-s01_03a:169_1	balaṃ duppasahaṃ durabhisambhavaṃ, evaṃ aññaṃ loke ekabalampi na samanupassāmi. Tampi	169	
PA_atk-s01_03a:169_2	balaṃ idameva arahattaphalaṃ pasahati abhibhavati ajjhottharati. Tasmā ettheva yogo karaṇīyoti dasseti.	169	
PA_atk-s01_03a:170_0	Evamidaṃ puññanti evaṃ idaṃ lokuttarapuññampi yāva āsavakkhayā pavaḍḍhatīti vivaṭṭagāmikusalānusandhiṃ	170	
PA_atk-s01_03a:170_1	niṭṭhapento arahattanikūṭena desanaṃ niṭṭhapesi. Suttapariyosāne vīsati bhikkhusahassāni	170	
PA_atk-s01_03a:170_2	arahattaṃ pāpuṇiṃsu. Caturāsīti pāṇasahassāni amatapānaṃ piviṃsūti.	170	
PA_atk-s01_03a:171	Sumaṅgalavilāsiniyā dīghanikāyaṭṭhakathāya	17	
PA_atk-s01_03a:172	Cakkavattisuttavaṇṇanā niṭṭhitā.	17	
PA_atk-s01_03a:173	4. Aggaññasuttavaṇṇanā	17	
PA_atk-s01_03a:174	Vāseṭṭhabhāradvājavaṇṇanā	17	
PA_atk-s01_03a:175_0	111. Evaṃ me sutanti aggaññasuttaṃ. Tatrāyamanuttānapadavaṇṇanā – pubbārāme migāramātupāsādeti	175	
PA_atk-s01_03a:175_1	ettha ayaṃ anupubbikathā. Atīte satasahassakappamatthake ekā upāsikā padumuttaraṃ	175	
PA_atk-s01_03a:175_2	bhagavantaṃ nimantetvā buddhappamukhassa bhikkhusatasahassassa dānaṃ datvā bhagavato	175	
PA_atk-s01_03a:175_3	pādamūle nipajjitvā “anāgate tumhādisassa buddhassa aggupaṭṭhāyikā homī”ti patthanaṃ	175	
PA_atk-s01_03a:175_4	akāsi. Sā kappasatasahassaṃ devesu ceva manussesu ca saṃsaritvā amhākaṃ bhagavato	175	
PA_atk-s01_03a:175_5	kāle bhaddiyanagare meṇḍakaseṭṭhiputtassa dhanañcayaseṭṭhino gehe sumanadeviyā kucchimhi	175	
PA_atk-s01_03a:175_6	paṭisandhiṃ gaṇhi. Jātakāle tassā visākhāti nāmaṃ akaṃsu. Sā yadā bhagavā bhaddiyanagaraṃ	175	
PA_atk-s01_03a:175_7	āgamāsi, tadā pañcadāsisatehi saddhiṃ bhagavato paccuggamanaṃ katvā paṭhamadassanamhiyeva sotāpannā ahosi.	175	
PA_atk-s01_03a:176_0	Aparabhāge sāvatthiyaṃ migāraseṭṭhiputtassa puṇṇavaḍḍhanakumārassa gehaṃ gatā. Tattha	176	
PA_atk-s01_03a:176_1	naṃ migāraseṭṭhi mātuṭṭhāne ṭhapesi. Tasmā migāramātāti vuccati. Patikulaṃ gacchantiyā	176	
PA_atk-s01_03a:176_2	cassā pitā mahālatāpiḷandhanaṃ nāma kārāpesi. Tasmiṃ piḷandhane catasso vajiranāḷiyo	176	
PA_atk-s01_03a:176_3	upayogaṃ agamaṃsu, muttānaṃ ekādasa nāḷiyo, pavāḷassa dvāvīsati nāḷiyo, maṇīnaṃ tettiṃsa	176	
PA_atk-s01_03a:176_4	nāḷiyo. Iti etehi ca aññehi ca sattahi ratanehi niṭṭhānaṃ agamāsi. Taṃ sīse paṭimukkaṃ	176	
PA_atk-s01_03a:176_5	yāva pādapiṭṭhiyā bhassati. Pañcannaṃ hatthīnaṃ balaṃ dhārayamānāva naṃ itthī dhāretuṃ	176	
PA_atk-s01_03a:176_6	sakkoti. Sā aparabhāge dasabalassa aggupaṭṭhāyikā hutvā taṃ pasādhanaṃ vissajjetvā	176	
PA_atk-s01_03a:176_7	navahi koṭīhi bhagavato vihāraṃ kārayamānā karīsamatte bhūmibhāge pāsādaṃ kāresi.	176	
PA_atk-s01_03a:176_8	Tassa uparibhūmiyaṃ pañca gabbhasatāni honti, heṭṭhimabhūmiyaṃ pañcāti gabbhasahassappaṭimaṇḍito	176	
PA_atk-s01_03a:176_9	ahosi. Sā “suddhapāsādova na sobhatī”ti taṃ parivāretvā pañca duvaḍḍhagehasatāni,	176	
PA_atk-s01_03a:176_10	pañca cūḷapāsādasatāni, pañca dīghasālasatāni ca kārāpesi. Vihāramaho catūhi māsehi niṭṭhānaṃ agamāsi.	1761	
PA_atk-s01_03a:177_0	Mātugāmattabhāve ṭhitāya visākhāya viya aññissā buddhasāsane dhanapariccāgo nāma	177	
PA_atk-s01_03a:177_1	natthi, purisattabhāve ṭhitassa anāthapiṇḍikassa viya aññassāti. So hi catupaṇṇāsakoṭiyo	177	
PA_atk-s01_03a:177_2	vissajjetvā sāvatthiyā dakkhiṇabhāge anurādhapurassa mahāvihārasadise ṭhāne jetavanamahāvihāraṃ	177	
PA_atk-s01_03a:177_3	nāma kāresi. Visākhā sāvatthiyā pācīnabhāge uttaradeviyā vihārasadise ṭhāne pubbārāmaṃ	177	
PA_atk-s01_03a:177_4	nāma kāresi. Bhagavā imesaṃ dvinnaṃ kulānaṃ anukampāya sāvatthiṃ nissāya viharanto	177	
PA_atk-s01_03a:177_5	imesu dvīsu vihāresu nibaddhavāsaṃ vasi. Ekaṃ antovassaṃ jetavane vasati, ekaṃ pubbārāme.	177	
PA_atk-s01_03a:177_6	Tasmiṃ samaye pana bhagavā pubbārāme viharati. Tena vuttaṃ “pubbārāme migāramātupāsāde”ti.	177	
PA_atk-s01_03a:178_0	Vāseṭṭhabhāradvājāti vāseṭṭho ca sāmaṇero bhāradvājo ca. Bhikkhūsu parivasantīti	178	
PA_atk-s01_03a:178_1	te neva titthiyaparivāsaṃ vasanti, na āpattiparivāsaṃ. Aparipuṇṇavassattā pana bhikkhubhāvaṃ	178	
PA_atk-s01_03a:178_2	patthayamānā vasanti. Tenevāha “bhikkhubhāvaṃ ākaṅkhamānā”ti. Ubhopi hete udiccabrāhmaṇamahāsālakule	178	
PA_atk-s01_03a:178_3	nibbattā, cattālīsa cattālīsa koṭivibhavā tiṇṇaṃ vedānaṃ pāragū majjhimanikāye vāseṭṭhasuttaṃ	178	
PA_atk-s01_03a:178_4	sutvā saraṇaṃ gatā, tevijjasuttaṃ sutvā pabbajitvā imasmiṃ kāle bhikkhubhāvaṃ ākaṅkhamānā	178	
PA_atk-s01_03a:178_5	parivasanti. Abbhokāse caṅkamatīti uttaradakkhiṇena āyatassa pāsādassa puratthimadisābhāge	178	
PA_atk-s01_03a:178_6	pāsādacchāyāyaṃ yantarajjūhi ākaḍḍhiyamānaṃ ratanasatubbedhaṃ suvaṇṇaagghikaṃ viya	178	
PA_atk-s01_03a:178_7	anilapathe vidhāvantīhi chabbaṇṇāhi buddharasmīhi sobhamāno aparāparaṃ caṅkamati.	178	
PA_atk-s01_03a:179_0	113. Anucaṅkamiṃsūti añjaliṃ paggayha onatasarīrā hutvā anuvattamānā caṅkamiṃsu.	179	
PA_atk-s01_03a:179_1	Vāseṭṭhaṃ āmantesīti so tesaṃ paṇḍitataro gahetabbaṃ vissajjetabbañca jānāti, tasmā	179	
PA_atk-s01_03a:179_2	taṃ āmantesi. Tumhe khvatthāti tumhe kho attha. Brāhmaṇajaccāti, brāhmaṇajātikā.	179	
PA_atk-s01_03a:179_3	Brāhmaṇakulīnāti brāhmaṇesu kulīnā kulasampannā. Brāhmaṇakulāti brāhmaṇakulato, bhogādisampannaṃ	179	
PA_atk-s01_03a:179_4	brāhmaṇakulaṃ pahāyāti attho. Na akkosantīti dasavidhena akkosavatthunā na akkosanti.	179	
PA_atk-s01_03a:179_5	Na paribhāsantīti nānāvidhāya paribhavakathāya na paribhāsantīti attho. Iti bhagavā	179	
PA_atk-s01_03a:179_6	“brāhmaṇā ime sāmaṇere akkosanti paribhāsantī”ti jānamānova pucchati. Kasmā? Ime	179	
PA_atk-s01_03a:179_7	mayā apucchitā paṭhamataraṃ na kathessanti, akathite kathā na samuṭṭhātīti kathāsamuṭṭhāpanatthāya.	179	
PA_atk-s01_03a:179_8	Tagghāti ekaṃsavacane nipāto, ekaṃseneva no, bhante, brāhmaṇā akkosanti paribhāsantīti	179	
PA_atk-s01_03a:179_9	vuttaṃ hoti. Attarūpāyāti attano anurūpāya. Paripuṇṇāyāti yathāruci padabyañjanāni	179	
PA_atk-s01_03a:179_10	āropetvā āropetvā paripūritāya. No aparipuṇṇāyāti antarā aṭṭhapitāya nirantaraṃ pavattāya.	1791	
PA_atk-s01_03a:180_0	Kasmā pana brāhmaṇā ime sāmaṇere akkosantīti? Appatiṭṭhatāya. Ime hi sāmaṇerā aggabrāhmaṇānaṃ	180	
PA_atk-s01_03a:180_1	puttā tiṇṇaṃ vedānaṃ pāragū jambudīpe brāhmaṇānaṃ antare pākaṭā sambhāvitā tesaṃ	180	
PA_atk-s01_03a:180_2	pabbajitattā aññe brāhmaṇaputtā pabbajiṃsu. Atha kho brāhmaṇā “apatiṭṭhā mayaṃ jātā”ti	180	
PA_atk-s01_03a:180_3	imāya appatiṭṭhatāya gāmadvārepi antogāmepi te disvā “tumhehi brāhmaṇasamayo bhinno,	180	
PA_atk-s01_03a:180_4	muṇḍasamaṇakassa pacchato pacchato rasagiddhā hutvā vicarathā”tiādīni ceva pāḷiyaṃ	180	
PA_atk-s01_03a:180_5	āgatāni “brāhmaṇova seṭṭho vaṇṇo”tiādīni ca vatvā akkosanti. Sāmaṇerā tesu akkosantesupi	180	
PA_atk-s01_03a:180_6	kopaṃ vā āghātaṃ vā akatvā kevalaṃ bhagavatā puṭṭhā “taggha no, bhante, brāhmaṇā	180	
PA_atk-s01_03a:180_7	akkosanti paribhāsantī”ti ārocesuṃ. Atha ne bhagavā akkosanākāraṃ pucchanto yathā	180	
PA_atk-s01_03a:180_8	kathaṃ pana voti pucchati. Te ācikkhantā brāhmaṇā bhantetiādimāhaṃsu.	180	
PA_atk-s01_03a:181_0	Tattha seṭṭho vaṇṇoti jātigottādīnaṃ paññāpanaṭṭhāne brāhmaṇova seṭṭhoti dassenti.	181	
PA_atk-s01_03a:181_1	Hīnā aññe vaṇṇāti itare tayo vaṇṇā hīnā lāmakāti vadanti. Sukkoti paṇḍaro. Kaṇhoti	181	
PA_atk-s01_03a:181_2	kāḷako. Sujjhantīti jātigottādīnaṃ paññāpanaṭṭhāne sujjhanti. Brahmuno puttāti mahābrahmuno	181	
PA_atk-s01_03a:181_3	puttā. Orasā mukhato jātāti ure vasitvā mukhato nikkhantā, ure katvā saṃvaḍḍhitāti	181	
PA_atk-s01_03a:181_4	vā orasā. Brahmajāti brahmato nibbattā. Brahmanimmitāti brahmunā nimmitā. Brahmadāyādāti	181	
PA_atk-s01_03a:181_5	brahmuno dāyādā. Hīnamattha vaṇṇaṃ ajjhupagatāti hīnaṃ vaṇṇaṃ ajjhupagatā attha.	181	
PA_atk-s01_03a:181_6	Muṇḍake samaṇaketi nindantā jigucchantā vadanti, na muṇḍakamattañceva samaṇamattañca	181	
PA_atk-s01_03a:181_7	sandhāya. Ibbheti gahapatike. Kaṇheti kāḷake. Bandhūti mārassa bandhubhūte mārapakkhike.	181	
PA_atk-s01_03a:181_8	Pādāpacceti mahābrahmuno pādānaṃ apaccabhūte pādato jāteti adhippāyo.	181	
PA_atk-s01_03a:182_0	114. “Taggha vo, vāseṭṭha, brāhmaṇā porāṇaṃ assarantā evamāhaṃsū”ti ettha voti nipātamattaṃ,	182	
PA_atk-s01_03a:182_1	sāmivacanaṃ vā, tumhākaṃ brāhmaṇāti attho. Porāṇanti porāṇakaṃ aggaññaṃ lokuppatticariyavaṃsaṃ.	182	
PA_atk-s01_03a:182_2	Assarantāti assaramānā. Idaṃ vuttaṃ hoti, ekaṃsena vo, vāseṭṭha, brāhmaṇā porāṇaṃ	182	
PA_atk-s01_03a:182_3	lokuppattiṃ ananussarantā ajānantā evaṃ vadantīti. “Dissanti kho panā”ti evamādi	182	
PA_atk-s01_03a:182_4	tesaṃ laddhibhindanatthāya vuttaṃ. Tattha brāhmaṇiyoti brāhmaṇānaṃ puttappaṭilābhatthāya	182	
PA_atk-s01_03a:182_5	āvāhavivāhavasena kulaṃ ānītā brāhmaṇiyo dissanti. Tā kho panetā aparena samayena	182	
PA_atk-s01_03a:182_6	utuniyopi honti, sañjātapupphāti attho. Gabbhiniyoti sañjātagabbhā. Vijāyamānāti	182	
PA_atk-s01_03a:182_7	puttadhītaro janayamānā. Pāyamānāti dārake thaññaṃ pāyantiyo. Yonijāva samānāti brāhmaṇīnaṃ	182	
PA_atk-s01_03a:182_8	passāvamaggena jātā samānā. Evamāhaṃsūti evaṃ vadanti. Kathaṃ? “Brāhmaṇova seṭṭho	182	
PA_atk-s01_03a:182_9	vaṇṇo…pe… brahmadāyādā”ti. Yadi pana nesaṃ taṃ saccavacanaṃ siyā, brāhmaṇīnaṃ kucchi	182	
PA_atk-s01_03a:182_10	mahābrahmassa uro bhaveyya, brāhmaṇīnaṃ passāvamaggo mahābrahmuno mukhaṃ bhaveyya,	1821	
PA_atk-s01_03a:182_11	na kho panetaṃ evaṃ daṭṭhabbaṃ. Tenāha “te ca brahmūnañceva abbhācikkhantī”tiādi.	1821	
PA_atk-s01_03a:183	Catuvaṇṇasuddhivaṇṇanā	18	
PA_atk-s01_03a:184_0	Ettāvatā “mayaṃ mahābrahmuno ure vasitvā mukhato nikkhantāti vattuṃ mā labhantū”ti	184	
PA_atk-s01_03a:184_1	imaṃ mukhacchedakavādaṃ vatvā puna cattāropi vaṇṇā kusale dhamme samādāya vattantāva	184	
PA_atk-s01_03a:184_2	sujjhantīti dassanatthaṃ cattārome, vāseṭṭha, vaṇṇātiādimāha. Akusalasaṅkhātāti akusalāti	184	
PA_atk-s01_03a:184_3	saṅkhātā akusalakoṭṭhāsabhūtā vā. Esa nayo sabbattha. Na alamariyāti ariyabhāve asamatthā.	184	
PA_atk-s01_03a:184_4	Kaṇhāti pakatikāḷakā. Kaṇhavipākāti vipākopi nesaṃ kaṇho dukkhoti attho. Khattiyepi	184	
PA_atk-s01_03a:184_5	teti khattiyamhipi te. Ekacceti ekasmiṃ. Esa nayo sabbattha.	184	
PA_atk-s01_03a:185	Sukkāti nikkilesabhāvena paṇḍarā. Sukkavipākāti vipākopi nesaṃ sukko sukhoti attho.	18	
PA_atk-s01_03a:186_0	116. Ubhayavokiṇṇesu vattamānesūti ubhayesu vokiṇṇesu missībhūtesu hutvā vattamānesu.	186	
PA_atk-s01_03a:186_1	Katamesu ubhayesūti? Kaṇhasukkesu dhammesu viññugarahitesu ceva viññuppasatthesu	186	
PA_atk-s01_03a:186_2	ca. Yadettha brāhmaṇā evamāhaṃsūti ettha etesu kaṇhasukkadhammesu vattamānāpi brāhmaṇā	186	
PA_atk-s01_03a:186_3	yadetaṃ evaṃ vadanti “brāhmaṇova seṭṭho vaṇṇo”tiādi. Taṃ nesaṃ viññū nānujānantīti	186	
PA_atk-s01_03a:186_4	ye loke paṇḍitā, te nānumodanti, na pasaṃsantīti attho. Taṃ kissa hetu? Imesañhi	186	
PA_atk-s01_03a:186_5	vāseṭṭhātiādimhi ayaṃ saṅkhepattho. Yaṃ vuttaṃ nānujānantīti, taṃ kasmāti ce? Yasmā	186	
PA_atk-s01_03a:186_6	imesaṃ catunnaṃ vaṇṇānaṃ yo bhikkhu arahaṃ…pe… sammadaññā vimutto, so tesaṃ aggamakkhāyati,	186	
PA_atk-s01_03a:186_7	te ca na evarūpā. Tasmā nesaṃ viññū nānujānanti.	186	
PA_atk-s01_03a:187_0	Arahantiādipadesu cettha kilesānaṃ ārakattādīhi kāraṇehi arahaṃ. Āsavānaṃ khīṇattā	187	
PA_atk-s01_03a:187_1	khīṇāsavo. Satta sekkhā puthujjanakalyāṇakā ca brahmacariyavāsaṃ vasanti nāma. Ayaṃ	187	
PA_atk-s01_03a:187_2	pana vutthavāsoti vusitavā. Catūhi maggehi catūsu saccesu parijānanādikaraṇīyaṃ kataṃ	187	
PA_atk-s01_03a:187_3	assāti katakaraṇīyo. Kilesabhāro ca khandhabhāro ca ohito assāti ohitabhāro. Ohitoti	187	
PA_atk-s01_03a:187_4	ohārito. Sundaro attho, sako vā attho sadattho, anuppatto sadattho etenāti anuppattasadattho.	187	
PA_atk-s01_03a:187_5	Bhavasaṃyojanaṃ vuccati taṇhā, sā parikkhīṇā assāti parikkhīṇabhavasaṃyojano. Sammadaññā	187	
PA_atk-s01_03a:187_6	vimuttoti sammā hetunā kāraṇena jānitvā vimutto. Janetasminti jane etasmiṃ, imasmiṃ	187	
PA_atk-s01_03a:187_7	loketi attho. Diṭṭhe ceva dhamme abhisamparāyañcāti idhattabhāve ca parattabhāve.	187	
PA_atk-s01_03a:188_0	117. Anantarāti antaravirahitā, attano kulena sadisāti attho. Anuyuttāti vasavattino.	188	
PA_atk-s01_03a:188_1	Nipaccakāranti mahallakatarā nipaccakāraṃ dassenti. Daharatarā abhivādanādīni karonti.	188	
PA_atk-s01_03a:188_2	Tattha sāmīcikammanti taṃtaṃvattakaraṇādi anucchavikakammaṃ.	188	
PA_atk-s01_03a:189_0	118. Niviṭṭhāti abhiniviṭṭhā acalaṭṭhitā. Kassa pana evarūpā saddhā hotīti? Sotāpannassa.	189	
PA_atk-s01_03a:189_1	So hi niviṭṭhasaddho asinā sīse chejjamānepi buddho abuddhoti vā, dhammo adhammoti	189	
PA_atk-s01_03a:189_2	vā, saṅgho asaṅghoti vā na vadati. Patiṭṭhitasaddho hoti sūrambaṭṭho viya.	189	
PA_atk-s01_03a:190_0	So kira satthu dhammadesanaṃ sutvā sotāpanno hutvā gehaṃ agamāsi. Atha māro dvattiṃsavaralakkhaṇappaṭimaṇḍitaṃ	190	
PA_atk-s01_03a:190_1	buddharūpaṃ māpetvā tassa gharadvāre ṭhatvā “satthā āgato”ti sāsanaṃ pahiṇi. Sūrambaṭṭho	190	
PA_atk-s01_03a:190_2	cintesi “ahaṃ idāneva satthu santike dhammaṃ sutvā āgato, kiṃ nu kho bhavissatī”ti	190	
PA_atk-s01_03a:190_3	upasaṅkamitvā satthusaññāya vanditvā aṭṭhāsi. Māro āha – “ambaṭṭha, yaṃ te mayā ‘rūpaṃ	190	
PA_atk-s01_03a:190_4	aniccaṃ…pe… viññāṇaṃ aniccanti kathitaṃ, taṃ dukkathitaṃ. Anupadhāretvāva hi mayā	190	
PA_atk-s01_03a:190_5	evaṃ vuttaṃ. Tasmā tvaṃ ‘rūpaṃ niccaṃ…pe… viññāṇaṃ nicca’nti gaṇhāhī”ti. So cintesi	190	
PA_atk-s01_03a:190_6	– “aṭṭhānametaṃ yaṃ buddhā anupadhāretvā apaccakkhaṃ katvā kiñci katheyyuṃ, addhā	190	
PA_atk-s01_03a:190_7	ayaṃ mayhaṃ vicchindajananatthaṃ māro āgato”ti. Tato naṃ “tvaṃ mārosī”ti āha. So	190	
PA_atk-s01_03a:190_8	musāvādaṃ kātuṃ nāsakkhi. “Āma mārosmī”ti paṭijānāti. “Kasmā āgatosī”ti? Tava saddhācālanatthanti	190	
PA_atk-s01_03a:190_9	āha. “Kaṇha pāpima, tvaṃ tāva eko tiṭṭha, tādisānaṃ mārānaṃ satampi sahassampi satasahassampi	190	
PA_atk-s01_03a:190_10	mama saddhaṃ cāletuṃ asamatthaṃ, maggena āgatasaddhā nāma thirā silāpathaviyaṃ patiṭṭhitasineru	1901	
PA_atk-s01_03a:190_11	viya acalā hoti, kiṃ tvaṃ etthā”ti accharaṃ pahari. So ṭhātuṃ asakkonto tattheva	1901	
PA_atk-s01_03a:190_12	antaradhāyi. Evarūpaṃ saddhaṃ sandhāyetaṃ vuttaṃ “niviṭṭhā”ti.	1901	
PA_atk-s01_03a:191_0	Mūlajātā patiṭṭhitāti maggamūlassa sañjātattā tena maggamūlena patiṭṭhitā. Daḷhāti	191	
PA_atk-s01_03a:191_1	thirā. Asaṃhāriyāti sunikhātaindakhīlo viya kenaci cāletuṃ asakkuṇeyyā. Tassetaṃ	191	
PA_atk-s01_03a:191_2	kallaṃ vacanāyāti tassa ariyasāvakassa yuttametaṃ vattuṃ. Kinti? “Bhagavatomhi putto	191	
PA_atk-s01_03a:191_3	oraso”ti evamādi. So hi bhagavantaṃ nissāya ariyabhūmiyaṃ jātoti bhagavato putto.	191	
PA_atk-s01_03a:191_4	Ure vasitvā mukhato nikkhantadhammaghosavasena maggaphalesu patiṭṭhitattā oraso mukhato	191	
PA_atk-s01_03a:191_5	jāto. Ariyadhammato jātattā ariyadhammena ca nimmitattā dhammajo dhammanimmito. Navalokuttaradhammadāyajjaṃ	191	
PA_atk-s01_03a:191_6	arahatīti dhammadāyādo. Taṃ kissa hetūti yadetaṃ “bhagavatomhi putto”ti vatvā “dhammajo	191	
PA_atk-s01_03a:191_7	dhammanimmito”ti vuttaṃ, taṃ kasmāti ce? Idānissa atthaṃ dassento tathāgatassa hetantiādimāha.	191	
PA_atk-s01_03a:191_8	Tattha “dhammakāyo itipī”ti kasmā tathāgato “dhammakāyo”ti vutto? Tathāgato hi tepiṭakaṃ	191	
PA_atk-s01_03a:191_9	buddhavacanaṃ hadayena cintetvā vācāya abhinīhari. Tenassa kāyo dhammamayattā dhammova.	191	
PA_atk-s01_03a:191_10	Iti dhammo kāyo assāti dhammakāyo. Dhammakāyattā eva brahmakāyo. Dhammo hi seṭṭhatthena	1911	
PA_atk-s01_03a:191_11	brahmāti vuccati. Dhammabhūtoti dhammasabhāvo. Dhammabhūtattā eva brahmabhūto.	1911	
PA_atk-s01_03a:192_0	119. Ettāvatā bhagavā seṭṭhacchedakavādaṃ dassetvā idāni aparenapi nayena seṭṭhacchedakavādameva	192	
PA_atk-s01_03a:192_1	dassetuṃ hoti kho so, vāseṭṭha, samayotiādimāha. Tattha saṃvaṭṭavivaṭṭakathā brahmajāle	192	
PA_atk-s01_03a:192_2	vitthāritāva. Itthattaṃ āgacchantīti itthabhāvaṃ manussattaṃ āgacchanti. Tedha honti	192	
PA_atk-s01_03a:192_3	manomayāti te idha manussaloke nibbattamānāpi opapātikā hutvā maneneva nibbattāti	192	
PA_atk-s01_03a:192_4	manomayā. Brahmaloke viya idhāpi nesaṃ pītiyeva āhārakiccaṃ sādhetīti pītibhakkhā.	192	
PA_atk-s01_03a:192_5	Eteneva nayena sayaṃpabhādīnipi veditabbānīti.	192	
PA_atk-s01_03a:193	Rasapathavipātubhāvavaṇṇanā	19	
PA_atk-s01_03a:194_0	120. Ekodakībhūtanti sabbaṃ cakkavāḷaṃ ekodakameva bhūtaṃ. Andhakāroti tamo. Andhakāratimisāti	194	
PA_atk-s01_03a:194_1	cakkhuviññāṇuppattinivāraṇena andhabhāvakaraṇaṃ bahalatamaṃ. Samatanīti patiṭṭhahi	194	
PA_atk-s01_03a:194_2	samantato patthari. Payaso tattassāti tattassa khīrassa. Vaṇṇasampannāti vaṇṇena	194	
PA_atk-s01_03a:194_3	sampannā. Kaṇikārapupphasadiso hissā vaṇṇo ahosi. Gandhasampannāti gandhena sampannā	194	
PA_atk-s01_03a:194_4	dibbagandhaṃ vāyati. Rasasampannāti rasena sampannā pakkhittadibbojā viya hoti. Khuddamadhunti	194	
PA_atk-s01_03a:194_5	khuddakamakkhikāhi katamadhuṃ. Aneḷakanti niddosaṃ makkhikaṇḍakavirahitaṃ. Lolajātikoti	194	
PA_atk-s01_03a:194_6	lolasabhāvo. Atītānantarepi kappe loloyeva. Ambhoti acchariyajāto āha. Kimevidaṃ	194	
PA_atk-s01_03a:194_7	bhavissatīti vaṇṇopissā manāpo gandhopi, raso panassā kīdiso bhavissatīti attho.	194	
PA_atk-s01_03a:194_8	Yo tattha uppannalobho, so rasapathaviṃ aṅguliyā sāyi, aṅguliyā gahetvā jivhagge ṭhapesi.	194	
PA_atk-s01_03a:195	Acchādesīti jivhagge ṭhapitamattā satta rasaharaṇīsahassāni pharitvā manāpā hutvā tiṭṭhati. Taṇhā cassa okkamīti tattha cassa taṇhā uppajji.	19	
PA_atk-s01_03a:196	Candimasūriyādipātubhāvavaṇṇanā	19	
PA_atk-s01_03a:197	121. Āluppakārakaṃ upakkamiṃsu paribhuñjitunti ālopaṃ katvā piṇḍe piṇḍe chinditvā paribhuñjituṃ ārabhiṃsu. Candimasūriyāti candimā ca sūriyo ca. Pāturahesunti pātubhaviṃsu.	19	
PA_atk-s01_03a:198_0	Ko pana tesaṃ paṭhamaṃ pātubhavi, ko kasmiṃ vasati, kassa kiṃ pamāṇaṃ, ko upari,	198	
PA_atk-s01_03a:198_1	ko sīghaṃ gacchati, kati nesaṃ vīthiyo, kathaṃ caranti, kittake ṭhāne ālokaṃ karontīti?	198	
PA_atk-s01_03a:198_2	Ubho ekato pātubhavanti. Sūriyo paṭhamataraṃ paññāyati. Tesañhi sattānaṃ sayaṃpabhāya	198	
PA_atk-s01_03a:198_3	antarahitāya andhakāro ahosi. Te bhītatasitā “bhaddakaṃ vatassa sace āloko pātubhaveyyā”ti	198	
PA_atk-s01_03a:198_4	cintayiṃsu. Tato mahājanassa sūrabhāvaṃ janayamānaṃ sūriyamaṇḍalaṃ uṭṭhahi. Tenevassa	198	
PA_atk-s01_03a:198_5	sūriyoti nāmaṃ ahosi. Tasmiṃ divasaṃ ālokaṃ katvā atthaṅgate puna andhakāro ahosi.	198	
PA_atk-s01_03a:198_6	Te “bhaddakaṃ vatassa sace añño āloko uppajjeyyā”ti cintayiṃsu. Atha nesaṃ chandaṃ	198	
PA_atk-s01_03a:198_7	ñatvāva candamaṇḍalaṃ uṭṭhahi. Tenevassa candoti nāmaṃ ahosi.	198	
PA_atk-s01_03a:199_0	Tesu cando antomaṇivimāne vasati. Taṃ bahi rajatena parikkhittaṃ. Ubhayampi sītalameva	199	
PA_atk-s01_03a:199_1	ahosi. Sūriyo antokanakavimāne vasati. Taṃ bāhiraṃ phalikaparikkhittaṃ hoti. Ubhayampi uṇhameva.	199	
PA_atk-s01_03a:200	Pamāṇato cando ujukaṃ ekūnapaññāsayojano. Parimaṇḍalato tīhi yojanehi ūnadiyaḍḍhasatayojano. Sūriyo ujukaṃ paññāsayojano, parimaṇḍalato diyaḍḍhasatayojano.	20	
PA_atk-s01_03a:201	Cando heṭṭhā, sūriyo upari, antarā nesaṃ yojanaṃ hoti. Candassa heṭṭhimantato sūriyassa uparimantato yojanasataṃ hoti.	20	
PA_atk-s01_03a:202_0	Cando ujukaṃ saṇikaṃ gacchati, tiriyaṃ sīghaṃ. Dvīsu passesu nakkhattatārakā gacchanti.	202	
PA_atk-s01_03a:202_1	Cando dhenu viya vacchaṃ taṃ taṃ nakkhattaṃ upasaṅkamati. Nakkhattāni pana attano	202	
PA_atk-s01_03a:202_2	ṭhānaṃ na vijahanti. Sūriyassa ujukaṃ gamanaṃ sīghaṃ, tiriyaṃ gamanaṃ dandhaṃ. So	202	
PA_atk-s01_03a:202_3	kāḷapakkhauposathato pāṭipadadivase yojanānaṃ satasahassaṃ candamaṇḍalaṃ ohāya gacchati.	202	
PA_atk-s01_03a:202_4	Atha cando lekhā viya paññāyati. Pakkhassa dutiyāya satasahassanti evaṃ yāva uposathadivasā	202	
PA_atk-s01_03a:202_5	satasahassaṃ satasahassaṃ ohāya gacchati. Atha cando anukkamena vaḍḍhitvā uposathadivase	202	
PA_atk-s01_03a:202_6	paripuṇṇo hoti. Puna pāṭipadadivase yojanānaṃ satasahassaṃ dhāvitvā gaṇhāti. Dutiyāya	202	
PA_atk-s01_03a:202_7	satasahassanti evaṃ yāva uposathadivasā satasahassaṃ satasahassaṃ dhāvitvā gaṇhāti.	202	
PA_atk-s01_03a:202_8	Atha cando anukkamena hāyitvā uposathadivase sabbaso na paññāyati. Candaṃ heṭṭhā	202	
PA_atk-s01_03a:202_9	katvā sūriyo upari hoti. Mahatiyā pātiyā khuddakabhājanaṃ viya candamaṇḍalaṃ pidhīyati.	202	
PA_atk-s01_03a:202_10	Majjhanhike gehacchāyā viya candassa chāyā na paññāyati. So chāyāya apaññāyamānāya	2021	
PA_atk-s01_03a:202_11	dūre ṭhitānaṃ divā padīpo viya sayampi na paññāyati.	2021	
PA_atk-s01_03a:203_0	Kati nesaṃ vīthiyoti ettha pana ajavīthi, nāgavīthi, govīthīti tisso vīthiyo honti.	203	
PA_atk-s01_03a:203_1	Tattha ajānaṃ udakaṃ paṭikūlaṃ hoti, hatthināgānaṃ manāpaṃ. Gunnaṃ sītuṇhasamatāya	203	
PA_atk-s01_03a:203_2	phāsu hoti. Tasmā yaṃ kālaṃ candimasūriyā ajavīthiṃ āruhanti, tadā devo ekabindumpi	203	
PA_atk-s01_03a:203_3	na vassati. Yadā nāgavīthiṃ ārohanti, tadā bhinnaṃ viya nabhaṃ paggharati. Yadā govīthiṃ	203	
PA_atk-s01_03a:203_4	ārohanti, tadā utusamatā sampajjati. Candimasūriyā chamāse sineruto bahi nikkhamanti,	203	
PA_atk-s01_03a:203_5	chamāse anto vicaranti. Te hi āsāḷhamāse sinerusamīpena vicaranti. Tato pare dve	203	
PA_atk-s01_03a:203_6	māse nikkhamitvā bahi vicarantā paṭhamakattikamāse majjhena gacchanti. Tato cakkavāḷābhimukhā	203	
PA_atk-s01_03a:203_7	gantvā tayo māse cakkavāḷasamīpena caritvā puna nikkhamitvā citramāse majjhena gantvā	203	
PA_atk-s01_03a:203_8	tato dve māse sinerubhimukhā pakkhanditvā puna āsāḷhe sinerusamīpena caranti.	203	
PA_atk-s01_03a:204_0	Kittake ṭhāne ālokaṃ karontīti? Ekappahārena tīsu dīpesu ālokaṃ karonti. Kathaṃ?	204	
PA_atk-s01_03a:204_1	Imasmiñhi dīpe sūriyuggamanakālo pubbavidehe majjhanhiko hoti, uttarakurūsu atthaṅgamanakālo,	204	
PA_atk-s01_03a:204_2	aparagoyāne majjhimayāmo. Pubbavidehamhi uggamanakālo uttarakurūsu majjhanhiko, aparagoyāne	204	
PA_atk-s01_03a:204_3	atthaṅgamanakālo, idha majjhimayāmo. Uttarakurūsu uggamanakālo aparagoyāne majjhanhiko,	204	
PA_atk-s01_03a:204_4	idha atthaṅgamanakālo, pubbavidehe majjhimayāmo. Aparagoyānadīpe uggamanakālo idha	204	
PA_atk-s01_03a:204_5	majjhanhiko, pubbavidehe atthaṅgamanakālo, uttarakurūsu majjhimayāmoti.	204	
PA_atk-s01_03a:205_0	Nakkhattāni tārakarūpānīti kattikādinakkhattāni ceva sesatārakarūpāni ca candimasūriyehi	205	
PA_atk-s01_03a:205_1	saddhiṃyeva pāturahesuṃ. Rattindivāti tato sūriyatthaṅgamanato yāva aruṇuggamanā	205	
PA_atk-s01_03a:205_2	ratti, aruṇuggamanato yāva sūriyatthaṅgamanā divāti evaṃ rattindivā paññāyiṃsu. Atha	205	
PA_atk-s01_03a:205_3	pañcadasa rattiyo aḍḍhamāso, dve aḍḍhamāsā māsoti evaṃ māsaḍḍhamāsā paññāyiṃsu. Atha	205	
PA_atk-s01_03a:205_4	cattāro māsā utu, tayo utū saṃvaccharoti evaṃ utusaṃvaccharā paññāyiṃsu.	205	
PA_atk-s01_03a:206_0	122. Vaṇṇavevaṇṇatā cāti vaṇṇassa vivaṇṇabhāvo. Tesaṃ vaṇṇātimānapaccayāti tesaṃ	206	
PA_atk-s01_03a:206_1	vaṇṇaṃ ārabbha uppannaatimānapaccayā. Mānātimānajātikānanti punappunaṃ uppajjamānātimānasabhāvānaṃ.	206	
PA_atk-s01_03a:206_2	Rasāya pathaviyāti sampannarasattā rasāti laddhanāmāya pathaviyā. Anutthuniṃsūti	206	
PA_atk-s01_03a:206_3	anubhāsiṃsu. Aho rasanti aho amhākaṃ madhurarasaṃ antarahitaṃ. Aggaññaṃ akkharanti	206	
PA_atk-s01_03a:206_4	lokuppattivaṃsakathaṃ. Anusarantīti anugacchanti.	206	
PA_atk-s01_03a:207	Bhūmipappaṭakapātubhāvādivaṇṇanā	20	
PA_atk-s01_03a:208	123. Evameva pāturahosīti ediso hutvā uṭṭhahi, antovāpiyaṃ udake chinne sukkhakalalapaṭalaṃ viya ca uṭṭhahi.	20	
PA_atk-s01_03a:209	124. Padālatāti ekā madhurarasā bhaddālatā. Kalambukāti nāḷikā. Ahu vata noti madhurarasā vata no padālatā ahosi. Ahāyi vata noti sā no etarahi antarahitāti.	20	
PA_atk-s01_03a:210_0	125. Akaṭṭhapākoti akaṭṭheyeva bhūmibhāge uppanno. Akaṇoti nikkuṇḍako. Athusoti nitthuso.	210	
PA_atk-s01_03a:210_1	Sugandhoti dibbagandhaṃ vāyati. Taṇḍulapphaloti suparisuddhaṃ paṇḍaraṃ taṇḍulameva	210	
PA_atk-s01_03a:210_2	phalati. Pakkaṃ paṭivirūḷhanti sāyaṃ gahitaṭṭhānaṃ pāto pakkaṃ hoti, puna virūḷhaṃ	210	
PA_atk-s01_03a:210_3	paṭipākatikameva gahitaṭṭhānaṃ na paññāyati. Nāpadānaṃ paññāyatīti alāyitaṃ hutvā	210	
PA_atk-s01_03a:210_4	anūnameva paññāyati.	210	
PA_atk-s01_03a:211	Itthipurisaliṅgādipātubhāvavaṇṇanā	21	
PA_atk-s01_03a:212_0	126. Itthiyā cāti yā pubbe manussakāle itthī, tassa itthiliṅgaṃ pātubhavati, pubbe	212	
PA_atk-s01_03a:212_1	purisassa purisaliṅgaṃ. Mātugāmo nāma hi purisattabhāvaṃ labhanto anupubbena purisattapaccaye	212	
PA_atk-s01_03a:212_2	dhamme pūretvā labhati. Puriso itthattabhāvaṃ labhanto kāmesumicchācāraṃ nissāya	212	
PA_atk-s01_03a:212_3	labhati. Tadā pana pakatiyā mātugāmassa itthiliṅgaṃ, purisassa purisaliṅgaṃ pāturahosi.	212	
PA_atk-s01_03a:212_4	Upanijjhāyatanti upanijjhāyantānaṃ olokentānaṃ. Pariḷāhoti rāgapariḷāho. Seṭṭhinti	212	
PA_atk-s01_03a:212_5	chārikaṃ. Nibbuyhamānāyāti niyyamānāya.	212	
PA_atk-s01_03a:213_0	127. Adhammasammatanti taṃ paṃsukhipanādi adhammoti sammataṃ. Tadetarahi dhammasammatanti	213	
PA_atk-s01_03a:213_1	taṃ idāni dhammoti sammataṃ, dhammoti taṃ gahetvā vicaranti. Tathā hi ekaccesu jānapadesu	213	
PA_atk-s01_03a:213_2	kalahaṃ kurumānā itthiyo “tvaṃ kasmā kathesi? Yā gomayapiṇḍamattampi nālatthā”ti	213	
PA_atk-s01_03a:213_3	vadanti. Pātabyatanti sevitabbataṃ. Sannidhikārakanti sannidhiṃ katvā. Apadānaṃ paññāyitthāti	213	
PA_atk-s01_03a:213_4	chinnaṭṭhānaṃ ūnameva hutvā paññāyittha. Saṇḍasaṇḍāti ekekasmiṃ ṭhāne kalāpabandhā	213	
PA_atk-s01_03a:213_5	viya gumbagumbā hutvā.	213	
PA_atk-s01_03a:214	128. Mariyādaṃ ṭhapeyyāmāti sīmaṃ ṭhapeyyāma. Yatra hi nāmāti yo hi nāma. Pāṇinā pahariṃsūti tayo vāre vacanaṃ agaṇhantaṃ pāṇinā pahariṃsu. Tadagge khoti taṃ aggaṃ katvā.	21	
PA_atk-s01_03a:215	Mahāsammatarājavaṇṇanā	21	
PA_atk-s01_03a:216_0	130. Khīyitabbaṃ khīyeyyāti pakāsetabbaṃ pakāseyya khipitabbaṃ khipeyya, hāretabbaṃ	216	
PA_atk-s01_03a:216_1	hāreyyāti vuttaṃ hoti. Yo nesaṃ sattoti yo tesaṃ satto. Ko pana soti? Amhākaṃ bodhisatto.	216	
PA_atk-s01_03a:216_2	Sālīnaṃ bhāgaṃ anupadassāmāti mayaṃ ekekassa khettato ambaṇambaṇaṃ āharitvā tuyhaṃ	216	
PA_atk-s01_03a:216_3	sālibhāgaṃ dassāma, tayā kiñci kammaṃ na kātabbaṃ, tvaṃ amhākaṃ jeṭṭhakaṭṭhāne tiṭṭhāti.	216	
PA_atk-s01_03a:217_0	131. Akkharaṃ upanibbattanti saṅkhā samaññā paññatti vohāro uppanno. Khattiyo khattiyotveva	217	
PA_atk-s01_03a:217_1	dutiyaṃ akkharanti na kevalaṃ akkharameva, te panassa khettasāmino tīhi saṅkhehi	217	
PA_atk-s01_03a:217_2	abhisekampi akaṃsu. Rañjetīti sukheti pineti. Aggaññenāti agganti ñātena, agge vā	217	
PA_atk-s01_03a:217_3	ñātena lokuppattisamaye uppannena abhinibbatti ahosīti.	217	
PA_atk-s01_03a:218	Brāhmaṇamaṇḍalādivaṇṇanā	21	
PA_atk-s01_03a:219_0	132. Vītaṅgārā vītadhūmāti pacitvā khāditabbābhāvato vigatadhūmaṅgārā. Pannamusalāti	219	
PA_atk-s01_03a:219_1	koṭṭetvā pacitabbābhāvato patitamusalā. Ghāsamesamānāti bhikkhācariyavasena yāgubhattaṃ	219	
PA_atk-s01_03a:219_2	pariyesantā. Tamenaṃ manussā disvāti te ete manussā passitvā. Anabhisambhuṇamānāti	219	
PA_atk-s01_03a:219_3	asahamānā asakkontā. Ganthe karontāti tayo vede abhisaṅkharontā ceva vācentā ca.	219	
PA_atk-s01_03a:219_4	Acchantīti vasanti, “acchentī”tipi pāṭho. Esevattho. Hīnasammatanti “mante dhārenti	219	
PA_atk-s01_03a:219_5	mante vācentī”ti kho, vāseṭṭha, idaṃ tena samayena hīnasammataṃ. Tadetarahi seṭṭhasammatanti	219	
PA_atk-s01_03a:219_6	taṃ idāni “ettake mante dhārenti ettake mante vācentī”ti seṭṭhasammataṃ jātaṃ. Brāhmaṇamaṇḍalassāti brāhmaṇagaṇassa.	219	
PA_atk-s01_03a:220	133. Methunaṃ dhammaṃ samādāyāti methunadhammaṃ samādiyitvā. Visukammante payojesunti gorakkha vāṇijakammādike vissute uggate kammante payojesuṃ.	22	
PA_atk-s01_03a:221	134. Suddā suddāti tena luddācārakammakhuddācārakammunā suddaṃ suddaṃ lahuṃ lahuṃ kucchitaṃ gacchanti, vinassantīti attho. Ahu khoti hoti kho.	22	
PA_atk-s01_03a:222_0	135. Sakaṃ dhammaṃ garahamānoti na setacchattaṃ ussāpanamattena sujjhituṃ sakkāti	222	
PA_atk-s01_03a:222_1	evaṃ attano khattiyadhammaṃ nindamāno. Esa nayo sabbattha. “Imehi kho, vāseṭṭha,	222	
PA_atk-s01_03a:222_2	catūhi maṇḍalehī”ti iminā imaṃ dasseti “samaṇamaṇḍalaṃ nāma visuṃ natthi, yasmā pana	222	
PA_atk-s01_03a:222_3	na sakkā jātiyā sujjhituṃ, attano attano sammāpaṭipattiyā visuddhi hoti. Tasmā imehi	222	
PA_atk-s01_03a:222_4	catūhi maṇḍalehi samaṇamaṇḍalassa abhinibbatti hoti. Imāni maṇḍalāni samaṇamaṇḍalaṃ	222	
PA_atk-s01_03a:222_5	anuvattanti, anuvattantāni ca dhammeneva anuvattanti, no adhammena. Samaṇamaṇḍalañhi	222	
PA_atk-s01_03a:222_6	āgamma sammāpaṭipattiṃ pūretvā suddhiṃ pāpuṇantī”ti.	222	
PA_atk-s01_03a:223	Duccaritādikathāvaṇṇanā	22	
PA_atk-s01_03a:224_0	136. Idāni yathājātiyā na sakkā sujjhituṃ, sammāpaṭipattiyāva sujjhanti, tamatthaṃ	224	
PA_atk-s01_03a:224_1	pākaṭaṃ karonto khattiyopi kho, vāseṭṭhāti desanaṃ ārabhi. Tattha micchādiṭṭhikammasamādānahetūti	224	
PA_atk-s01_03a:224_2	micchādiṭṭhivasena samādinnakammahetu, micchādiṭṭhikammassa vā samādānahetu.	224	
PA_atk-s01_03a:225_0	137. Dvayakārīti kālena kusalaṃ karoti, kālena akusalanti evaṃ ubhayakārī. Sukhadukkhappaṭisaṃvedī	225	
PA_atk-s01_03a:225_1	hotīti ekakkhaṇe ubhayavipākadānaṭṭhānaṃ nāma natthi. Yena pana akusalaṃ bahuṃ kataṃ	225	
PA_atk-s01_03a:225_2	hoti, kusalaṃ mandaṃ, so taṃ kusalaṃ nissāya khattiyakule vā brāhmaṇakule vā nibbattati.	225	
PA_atk-s01_03a:225_3	Atha naṃ akusalakammaṃ kāṇampi karoti khujjampi pīṭhasappimpi. So rajjassa vā anaraho	225	
PA_atk-s01_03a:225_4	hoti, abhisittakāle vā evaṃbhūto bhoge paribhuñjituṃ na sakkoti. Aparassa maraṇakāle	225	
PA_atk-s01_03a:225_5	dve balavamallā viya te dvepi kusalākusalakammāni upaṭṭhahanti. Tesu akusalaṃ balavataraṃ	225	
PA_atk-s01_03a:225_6	hoti, taṃ kusalaṃ paṭibāhitvā tiracchānayoniyaṃ nibbattāpeti. Kusalakammampi pavattivedanīyaṃ	225	
PA_atk-s01_03a:225_7	hoti. Tamenaṃ maṅgalahatthiṃ vā karonti maṅgalaassaṃ vā maṅgalausabhaṃ vā. So sampattiṃ	225	
PA_atk-s01_03a:225_8	anubhavati. Idaṃ sandhāya vuttaṃ “sukhadukkhappaṭisaṃvedī hotī”ti.	225	
PA_atk-s01_03a:226	Bodhipakkhiyabhāvanāvaṇṇanā	22	
PA_atk-s01_03a:227_0	138. Sattannaṃ bodhipakkhiyānanti “cattāro satipaṭṭhānā”ti ādikoṭṭhāsavasena sattannaṃ,	227	
PA_atk-s01_03a:227_1	paṭipāṭiyā pana sattatiṃsāya bodhipakkhiyānaṃ dhammānaṃ. Bhāvanamanvāyāti bhāvanaṃ	227	
PA_atk-s01_03a:227_2	anugantvā, paṭipajjitvāti attho. Parinibbāyatīti kilesaparinibbānena parinibbāyati.	227	
PA_atk-s01_03a:227_3	Iti bhagavā cattāro vaṇṇe dassetvā vinivattetvā paṭividdhacatusaccaṃ khīṇāsavameva	227	
PA_atk-s01_03a:227_4	devamanussesu seṭṭhaṃ katvā dassesi.	227	
PA_atk-s01_03a:228_0	140. Idāni tamevatthaṃ lokasammatassa brahmunopi vacanadassanānusārena daḷhaṃ katvā	228	
PA_atk-s01_03a:228_1	dassento imesañhi vāseṭṭha catunnaṃ vaṇṇānantiādimāha. “Brahmunāpesā”tiādi ambaṭṭhasutte	228	
PA_atk-s01_03a:228_2	vitthāritaṃ. Iti bhagavā ettakena iminā kathāmaggena seṭṭhacchedakavādameva dassetvā	228	
PA_atk-s01_03a:228_3	suttantaṃ vinivattetvā arahattanikūṭena desanaṃ niṭṭhāpesi. Attamanā vāseṭṭhabhāradvājāti	228	
PA_atk-s01_03a:228_4	vāseṭṭhabhāradvāja sāmaṇerāpi hi sakamanā tuṭṭhamanā “sādhu, sādhū”ti bhagavato bhāsitaṃ	228	
PA_atk-s01_03a:228_5	abhinandiṃsu. Idameva suttantaṃ āvajjantā anumajjantā saha paṭisambhidāhi arahattaṃ pāpuṇiṃsūti.	228	
PA_atk-s01_03a:229	Sumaṅgalavilāsiniyā dīghanikāyaṭṭhakathāya	22	
PA_atk-s01_03a:230	Aggaññasuttavaṇṇanā niṭṭhitā.	23	
PA_atk-s01_03a:231	5. Sampasādanīyasuttavaṇṇanā	23	
PA_atk-s01_03a:232	Sāriputtasīhanādavaṇṇanā	23	
PA_atk-s01_03a:233_0	141. Evaṃ me sutanti sampasādanīyasuttaṃ. Tatrāyamanuttānapadavaṇṇanā – nāḷandāyanti	233	
PA_atk-s01_03a:233_1	nāḷandāti evaṃnāmake nagare, taṃ nagaraṃ gocaragāmaṃ katvā. Pāvārikambavaneti dussapāvārikaseṭṭhino	233	
PA_atk-s01_03a:233_2	ambavane. Taṃ kira tassa uyyānaṃ ahosi. So bhagavato dhammadesanaṃ sutvā bhagavati	233	
PA_atk-s01_03a:233_3	pasanno tasmiṃ uyyāne kuṭileṇamaṇḍapādipaṭimaṇḍitaṃ bhagavato vihāraṃ katvā niyyātesi.	233	
PA_atk-s01_03a:233_4	So vihāro jīvakambavanaṃ viya “pāvārikambavana”ntveva saṅkhyaṃ gato, tasmiṃ pāvārikambavane	233	
PA_atk-s01_03a:233_5	viharatīti attho. Bhagavantaṃ etadavoca – “evaṃpasanno ahaṃ, bhante, bhagavatī”ti.	233	
PA_atk-s01_03a:233_6	Kasmā evaṃ avoca? Attano uppannasomanassapavedanatthaṃ.	233	
PA_atk-s01_03a:234_0	Tatrāyamanupubbikathā – thero kira taṃdivasaṃ kālasseva sarīrappaṭijagganaṃ katvā	234	
PA_atk-s01_03a:234_1	sunivatthanivāsano pattacīvaramādāya pāsādikehi abhikkantādīhi devamanussānaṃ pasādaṃ	234	
PA_atk-s01_03a:234_2	āvahanto nāḷandavāsīnaṃ hitasukhamanubrūhayanto piṇḍāya pavisitvā pacchābhattaṃ piṇḍapātapaṭikkanto	234	
PA_atk-s01_03a:234_3	vihāraṃ gantvā satthu vattaṃ dassetvā satthari gandhakuṭiṃ paviṭṭhe satthāraṃ vanditvā	234	
PA_atk-s01_03a:234_4	attano divāṭṭhānaṃ agamāsi. Tattha saddhivihārikantevāsikesu vattaṃ dassetvā paṭikkantesu	234	
PA_atk-s01_03a:234_5	divāṭṭhānaṃ sammajjitvā cammakkhaṇḍaṃ paññapetvā udakatumbato udakena hatthapāde	234	
PA_atk-s01_03a:234_6	sītale katvā tisandhipallaṅkaṃ ābhujitvā kālaparicchedaṃ katvā phalasamāpattiṃ samāpajji.	234	
PA_atk-s01_03a:235_0	So yathāparicchinnakālavasena samāpattito vuṭṭhāya attano guṇe anussaritumāraddho.	235	
PA_atk-s01_03a:235_1	Athassa guṇe anussarato sīlaṃ āpāthamāgataṃ. Tato paṭipāṭiyāva samādhi paññā vimutti	235	
PA_atk-s01_03a:235_2	vimuttiñāṇadassanaṃ paṭhamaṃ jhānaṃ dutiyaṃ jhānaṃ tatiyaṃ jhānaṃ catutthaṃ jhānaṃ	235	
PA_atk-s01_03a:235_3	ākāsānañcāyatanasamāpatti viññānañcāyatanasamāpatti ākiñcaññāyatanasamāpatti nevasaññānāsaññāyatanasamāpatti	235	
PA_atk-s01_03a:235_4	vipassanāñāṇaṃ manomayiddhiñāṇaṃ iddhividhañāṇaṃ dibbasotañāṇaṃ cetopariyañāṇaṃ pubbenivāsānussatiñāṇaṃ	235	
PA_atk-s01_03a:235_5	dibbacakkhuñāṇaṃ…pe… sotāpattimaggo sotāpattiphalaṃ…pe… arahattamaggo arahattaphalaṃ	235	
PA_atk-s01_03a:235_6	atthapaṭisambhidā dhammapaṭisambhidā niruttipaṭisambhidā paṭibhānapaṭisambhidā sāvakapāramīñāṇaṃ.	235	
PA_atk-s01_03a:235_7	Ito paṭṭhāya kappasatasahassādhikassa asaṅkhyeyyassa upari anomadassībuddhassa pādamūle	235	
PA_atk-s01_03a:235_8	kataṃ abhinīhāraṃ ādiṃ katvā attano guṇe anussarato yāva nisinnapallaṅkā guṇā upaṭṭhahiṃsu.	235	
PA_atk-s01_03a:236_0	Evaṃ thero attano guṇe anussaramāno guṇānaṃ pamāṇaṃ vā paricchedaṃ vā daṭṭhuṃ nāsakkhi.	236	
PA_atk-s01_03a:236_1	So cintesi – “mayhaṃ tāva padesañāṇe ṭhitassa sāvakassa guṇānaṃ pamāṇaṃ vā paricchedo	236	
PA_atk-s01_03a:236_2	vā natthi. Ahaṃ pana yaṃ satthāraṃ uddissa pabbajito, kīdisā nu kho tassa guṇā”ti	236	
PA_atk-s01_03a:236_3	dasabalassa guṇe anussarituṃ āraddho. So bhagavato sīlaṃ nissāya, samādhiṃ paññaṃ	236	
PA_atk-s01_03a:236_4	vimuttiṃ vimuttiñāṇadassanaṃ nissāya, cattāro satipaṭṭhāne nissāya, cattāro sammappadhāne	236	
PA_atk-s01_03a:236_5	cattāro iddhipāde cattāro magge cattāri phalāni catasso paṭisambhidā catuyoniparicchedakañāṇaṃ	236	
PA_atk-s01_03a:236_6	cattāro ariyavaṃse nissāya dasabalassa guṇe anussaritumāraddho.	236	
PA_atk-s01_03a:237_0	Tathā pañca padhāniyaṅgāni, pañcaṅgikaṃsammāsamādhiṃ, pañcindriyāni, pañca balāni,	237	
PA_atk-s01_03a:237_1	pañca nissaraṇiyā dhātuyo, pañca vimuttāyatanāni, pañca vimuttiparipācaniyā paññā,	237	
PA_atk-s01_03a:237_2	cha sāraṇīye dhamme, cha anussatiṭṭhānāni, cha gārave, cha nissaraṇiyā dhātuyo, cha	237	
PA_atk-s01_03a:237_3	satatavihāre, cha anuttariyāni, cha nibbedhabhāgiyā paññā, cha abhiññā, cha asādhāraṇañāṇāni,	237	
PA_atk-s01_03a:237_4	satta aparihāniye dhamme, satta ariyadhanāni, satta bojjhaṅge, satta sappurisadhamme,	237	
PA_atk-s01_03a:237_5	satta nijjaravatthūni, satta paññā, satta dakkhiṇeyyapuggale, satta khīṇāsavabalāni,	237	
PA_atk-s01_03a:237_6	aṭṭha paññāpaṭilābhahetū, aṭṭha sammattāni, aṭṭha lokadhammātikkame, aṭṭha ārambhavatthūni,	237	
PA_atk-s01_03a:237_7	aṭṭha akkhaṇadesanā, aṭṭha mahāpurisavitakke, aṭṭha abhibhāyatanāni, aṭṭha vimokkhe,	237	
PA_atk-s01_03a:237_8	nava yonisomanasikāramūlake dhamme, nava pārisuddhipadhāniyaṅgāni, nava sattāvāsadesanā,	237	
PA_atk-s01_03a:237_9	nava āghātappaṭivinaye, nava paññā, nava nānattāni, nava anupubbavihāre, dasa nāthakaraṇe	237	
PA_atk-s01_03a:237_10	dhamme, dasa kasiṇāyatanāni, dasa kusalakammapathe, dasa tathāgatabalāni, dasa sammattāni,	2371	
PA_atk-s01_03a:237_11	dasa ariyavāse, dasa asekkhadhamme, ekādasa mettānisaṃse, dvādasa dhammacakkākāre,	2371	
PA_atk-s01_03a:237_12	terasa dhutaṅgaguṇe, cuddasa buddhañāṇāni, pañcadasa vimuttiparipācaniye dhamme,	2371	
PA_atk-s01_03a:237_13	soḷasavidhaṃ ānāpānassatiṃ, aṭṭhārasa buddhadhamme, ekūnavīsati paccavekkhaṇañāṇāni,	2371	
PA_atk-s01_03a:237_14	catucattālīsa ñāṇavatthūni, paropaṇṇāsa kusaladhamme, sattasattati ñāṇavatthūni,	2371	
PA_atk-s01_03a:237_15	catuvīsatikoṭisatasahassasamāpattisañcaramahāvajirañāṇaṃ nissāya dasabalassa guṇe anussarituṃ ārabhi.	2371	
PA_atk-s01_03a:238_0	Tasmiṃyeva ca divāṭṭhāne nisinnoyeva upari “aparaṃ pana, bhante, etadānuttariya”nti	238	
PA_atk-s01_03a:238_1	āgamissanti soḷasa aparampariyadhammā, tepi nissāya anussarituṃ ārabhi. So “kusalapaññattiyaṃ	238	
PA_atk-s01_03a:238_2	anuttaro mayhaṃ satthā, āyatanapaññattiyaṃ anuttaro, gabbhāvakkantiyaṃ anuttaro,	238	
PA_atk-s01_03a:238_3	ādesanāvidhāsu anuttaro, dassanasamāpattiyaṃ anuttaro, puggalapaññattiyaṃ anuttaro,	238	
PA_atk-s01_03a:238_4	padhāne anuttaro, paṭipadāsu anuttaro, bhassasamācāre anuttaro, purisasīlasamācāre	238	
PA_atk-s01_03a:238_5	anuttaro, anusāsanīvidhāsu anuttaro, parapuggalavimuttiñāṇe anuttaro, sassatavādesu	238	
PA_atk-s01_03a:238_6	anuttaro, pubbenivāsañāṇe anuttaro, dibbacakkhuñāṇe anuttaro, iddhividhe anuttaro,	238	
PA_atk-s01_03a:238_7	iminā ca iminā ca anuttaro”ti evaṃ dasabalassa guṇe anussaranto bhagavato guṇānaṃ	238	
PA_atk-s01_03a:238_8	neva antaṃ, na pamāṇaṃ passi. Thero attanopi tāva guṇānaṃ antaṃ vā pamāṇaṃ vā nāddasa,	238	
PA_atk-s01_03a:238_9	bhagavato guṇānaṃ kiṃ passissati? Yassa yassa hi paññā mahatī ñāṇaṃ visadaṃ, so so	238	
PA_atk-s01_03a:238_10	buddhaguṇe mahantato saddahati. Lokiyamahājano ukkāsitvāpi khipitvāpi “namo buddhāna”nti	2381	
PA_atk-s01_03a:238_11	attano attano upanissaye ṭhatvā buddhānaṃ guṇe anussarati. Sabbalokiyamahājanato	2381	
PA_atk-s01_03a:238_12	eko sotāpanno buddhaguṇe mahantato saddahati. Sotāpannānaṃ satatopi sahassatopi eko	2381	
PA_atk-s01_03a:238_13	sakadāgāmī. Sakadāgāmīnaṃ satatopi sahassatopi eko anāgāmī. Anāgāmīnaṃ satatopi sahassatopi	2381	
PA_atk-s01_03a:238_14	eko arahā buddhaguṇe mahantato saddahati. Avasesaarahantehi asīti mahātherā buddhaguṇe	2381	
PA_atk-s01_03a:238_15	mahantato saddahanti. Asītimahātherehi cattāro mahātherā. Catūhi mahātherehi dve	2381	
PA_atk-s01_03a:238_16	aggasāvakā. Tesupi sāriputtatthero, sāriputtattheratopi eko paccekabuddho buddhaguṇe	2381	
PA_atk-s01_03a:238_17	mahantato saddahati. Sace pana sakalacakkavāḷagabbhe saṅghāṭikaṇṇena saṅghāṭikaṇṇaṃ	2381	
PA_atk-s01_03a:238_18	pahariyamānā nisinnā paccekabuddhā buddhaguṇe anussareyyuṃ, tehi sabbehipi eko sabbaññubuddhova	2381	
PA_atk-s01_03a:238_19	buddhaguṇe mahantato saddahati.	2381	
PA_atk-s01_03a:239_0	Seyyathāpi nāma mahājano “mahāsamuddo gambhīro uttāno”ti jānanatthaṃ yottāni vaṭṭeyya,	239	
PA_atk-s01_03a:239_1	tattha koci byāmappamāṇaṃ yottaṃ vaṭṭeyya, koci dve byāmaṃ, koci dasabyāmaṃ, koci	239	
PA_atk-s01_03a:239_2	vīsatibyāmaṃ, koci tiṃsabyāmaṃ, koci cattālīsabyāmaṃ, koci paññāsabyāmaṃ, koci satabyāmaṃ,	239	
PA_atk-s01_03a:239_3	koci sahassabyāmaṃ, koci caturāsītibyāmasahassaṃ. Te nāvaṃ āruyha, samuddamajjhe	239	
PA_atk-s01_03a:239_4	uggatapabbatādimhi vā ṭhatvā attano attano yottaṃ otāreyyuṃ, tesu yassa yottaṃ byāmamattaṃ,	239	
PA_atk-s01_03a:239_5	so byāmamattaṭṭhāneyeva udakaṃ jānāti…pe… yassa caturāsītibyāmasahassaṃ, so caturāsītibyāmasahassaṭṭhāneyeva	239	
PA_atk-s01_03a:239_6	udakaṃ jānāti. Parato udakaṃ ettakanti na jānāti. Mahāsamudde pana na tattakaṃyeva	239	
PA_atk-s01_03a:239_7	udakaṃ, atha kho anantamaparimāṇaṃ. Caturāsītiyojanasahassaṃ gambhīro hi mahāsamuddo,	239	
PA_atk-s01_03a:239_8	evameva ekabyāmayottato paṭṭhāya navabyāmayottena ñātaudakaṃ viya lokiyamahājanena	239	
PA_atk-s01_03a:239_9	diṭṭhabuddhaguṇā veditabbā. Dasabyāmayottena dasabyāmaṭṭhāne ñātaudakaṃ viya sotāpannena	239	
PA_atk-s01_03a:239_10	diṭṭhabuddhaguṇā. Vīsatibyāmayottena vīsatibyāmaṭṭhāne ñātaudakaṃ viya sakadāgāminā	2391	
PA_atk-s01_03a:239_11	diṭṭhabuddhaguṇā. Tiṃsabyāmayottena tiṃsabyāmaṭṭhāne ñātaudakaṃ viya anāgāminā diṭṭhabuddhaguṇā.	2391	
PA_atk-s01_03a:239_12	Cattālīsabyāmayottena cattālīsabyāmaṭṭhāne ñātaudakaṃ viya arahatā diṭṭhabuddhaguṇā.	2391	
PA_atk-s01_03a:239_13	Paññāsabyāmayottena paññāsabyāmaṭṭhāne ñātaudakaṃ viya asītimahātherehi diṭṭhabuddhaguṇā.	2391	
PA_atk-s01_03a:239_14	Satabyāmayottena satabyāmaṭṭhāne ñātaudakaṃ viya catūhi mahātherehi diṭṭhabuddhaguṇā.	2391	
PA_atk-s01_03a:239_15	Sahassabyāmayottena sahassabyāmaṭṭhāne ñātaudakaṃ viya mahāmoggallānattherena diṭṭhabuddhaguṇā.	2391	
PA_atk-s01_03a:239_16	Caturāsītibyāmasahassayottena caturāsītibyāmasahassaṭṭhāne ñātaudakaṃ viya dhammasenāpatinā	2391	
PA_atk-s01_03a:239_17	sāriputtattherena diṭṭhabuddhaguṇā. Tattha yathā so puriso mahāsamudde udakaṃ nāma	2391	
PA_atk-s01_03a:239_18	na ettakaṃyeva, anantamaparimāṇanti gaṇhāti, evameva āyasmā sāriputto dhammanvayena	2391	
PA_atk-s01_03a:239_19	anvayabuddhiyā anumānena nayaggāhena sāvakapāramīñāṇe ṭhatvā dasabalassa guṇe anussaranto	2391	
PA_atk-s01_03a:239_20	“buddhaguṇā anantā aparimāṇā”ti saddahi.	2392	
PA_atk-s01_03a:240_0	Therena hi diṭṭhabuddhaguṇehi dhammanvayena gahetabbabuddhaguṇāyeva bahutarā. Yathā	240	
PA_atk-s01_03a:240_1	kathaṃ viya? Yathā ito nava ito navāti aṭṭhārasa yojanāni avattharitvā gacchantiyā	240	
PA_atk-s01_03a:240_2	candabhāgāya mahānadiyā puriso sūcipāsena udakaṃ gaṇheyya, sūcipāsena gahitaudakato	240	
PA_atk-s01_03a:240_3	aggahitameva bahu hoti. Yathā vā pana puriso mahāpathavito aṅguliyā paṃsuṃ gaṇheyya,	240	
PA_atk-s01_03a:240_4	aṅguliyā gahitapaṃsuto avasesapaṃsuyeva bahu hoti. Yathā vā pana puriso mahāsamuddābhimukhiṃ	240	
PA_atk-s01_03a:240_5	aṅguliṃ kareyya, aṅguliabhimukhaudakato avasesaṃ udakaṃyeva bahu hoti. Yathā ca puriso	240	
PA_atk-s01_03a:240_6	ākāsābhimukhiṃ aṅguliṃ kareyya, aṅguliabhimukhaākāsato sesaākāsappadesova bahu hoti.	240	
PA_atk-s01_03a:240_7	Evaṃ therena diṭṭhabuddhaguṇehi adiṭṭhā guṇāva bahūti veditabbā. Vuttampi cetaṃ –	240	
PA_atk-s01_03a:241	“Buddhopi buddhassa bhaṇeyya vaṇṇaṃ,	24	
PA_atk-s01_03a:242	Kappampi ce aññamabhāsamāno;	24	
PA_atk-s01_03a:243	Khīyetha kappo ciradīghamantare,	24	
PA_atk-s01_03a:244	Vaṇṇo na khīyetha tathāgatassā”ti.	24	
PA_atk-s01_03a:245_0	Evaṃ therassa attano ca satthu ca guṇe anussarato yamakamahānadīmahogho viya abbhantare	245	
PA_atk-s01_03a:245_1	pītisomanassaṃ avattharamānaṃ vāto viya bhastaṃ, ubbhijjitvā uggataudakaṃ viya mahārahadaṃ	245	
PA_atk-s01_03a:245_2	sakalasarīraṃ pūreti. Tato therassa “supatthitā vata me patthanā, suladdhā me pabbajjā,	245	
PA_atk-s01_03a:245_3	yvāhaṃ evaṃvidhassa satthu santike pabbajito”ti āvajjantassa balavataraṃ pītisomanassaṃ uppajji.	245	
PA_atk-s01_03a:246_0	Atha thero “kassāhaṃ imaṃ pītisomanassaṃ āroceyya”nti cintento añño koci samaṇo vā	246	
PA_atk-s01_03a:246_1	brāhmaṇo vā devo vā māro vā brahmā vā mama imaṃ pasādaṃ anucchavikaṃ katvā paṭiggahetuṃ	246	
PA_atk-s01_03a:246_2	na sakkhissati, ahaṃ imaṃ somanassaṃ satthunoyeva pavedeyyāmi, satthāva me paṭiggaṇhituṃ	246	
PA_atk-s01_03a:246_3	sakkhissati, so hi tiṭṭhatu mama pītisomanassaṃ, mādisassa samaṇasatassa vā samaṇasahassassa	246	
PA_atk-s01_03a:246_4	vā samaṇasatasahassassa vā somanassaṃ pavedentassa sabbesaṃ manaṃ gaṇhanto paṭiggahetuṃ	246	
PA_atk-s01_03a:246_5	sakkoti. Seyyathāpi nāma aṭṭhārasa yojanāni avattharamānaṃ gacchantiṃ candabhāgamahānadiṃ	246	
PA_atk-s01_03a:246_6	kusumbhā vā kandarā vā sampaṭicchituṃ na sakkonti, mahāsamuddova taṃ sampaṭicchati.	246	
PA_atk-s01_03a:246_7	Mahāsamuddo hi tiṭṭhatu candabhāgā, evarūpānaṃ nadīnaṃ satampi sahassampi satasahassampi	246	
PA_atk-s01_03a:246_8	sampaṭicchati, na cassa tena ūnattaṃ vā pūrattaṃ vā paññāyati, evameva satthā mādisassa	246	
PA_atk-s01_03a:246_9	samaṇasatassa samaṇasahassassa samaṇasatasahassassa vā pītisomanassaṃ pavedentassa	246	
PA_atk-s01_03a:246_10	sabbesaṃ manaṃ gaṇhanto paṭiggahetuṃ sakkoti. Sesā samaṇabrāhmaṇādayo candabhāgaṃ	2461	
PA_atk-s01_03a:246_11	kusumbhakandarā viya mama somanassaṃ sampaṭicchituṃ na sakkonti. Handāhaṃ mama pītisomanassaṃ	2461	
PA_atk-s01_03a:246_12	satthunova ārocemīti pallaṅkaṃ vinibbhujitvā cammakkhaṇḍaṃ papphoṭetvā ādāya sāyanhasamaye	2461	
PA_atk-s01_03a:246_13	pupphānaṃ vaṇṭato chijjitvā paggharaṇakāle satthāraṃ upasaṅkamitvā attano somanassaṃ	2461	
PA_atk-s01_03a:246_14	pavedento evaṃpasanno ahaṃ, bhantetiādimāha. Tattha evaṃpasannoti evaṃ uppannasaddho,	2461	
PA_atk-s01_03a:246_15	evaṃ saddahāmīti attho. Bhiyyobhiññataroti bhiyyataro abhiññāto, bhiyyatarābhiñño	2461	
PA_atk-s01_03a:246_16	vā, uttaritarañāṇoti attho. Sambodhiyanti sabbaññutaññāṇe arahattamaggañāṇe vā, arahattamaggeneva	2461	
PA_atk-s01_03a:246_17	hi buddhaguṇā nippadesā gahitā honti. Dve hi aggasāvakā arahattamaggeneva sāvakapāramīñāṇaṃ	2461	
PA_atk-s01_03a:246_18	paṭilabhanti. Paccekabuddhā paccekabodhiñāṇaṃ. Buddhā sabbaññutaññāṇañceva sakale	2461	
PA_atk-s01_03a:246_19	ca buddhaguṇe. Sabbañhi nesaṃ arahattamaggeneva ijjhati. Tasmā arahattamaggañāṇaṃ	2461	
PA_atk-s01_03a:246_20	sambodhi nāma hoti. Tena uttaritaro bhagavatā natthi. Tenāha “bhagavatā bhiyyobhiññataro	2462	
PA_atk-s01_03a:246_21	yadidaṃ sambodhiya”nti.	2462	
PA_atk-s01_03a:247_0	142. Uḷārāti seṭṭhā. Ayañhi uḷārasaddo “uḷārāni khādanīyāni khādantī”tiādīsu madhure	247	
PA_atk-s01_03a:247_1	āgacchati. “Uḷārāya khalu bhavaṃ, vacchāyano, samaṇaṃ gotamaṃ pasaṃsāya pasaṃsatī”tiādīsu	247	
PA_atk-s01_03a:247_2	seṭṭhe. “Appamāṇo uḷāro obhāso”tiādīsu vipule. Svāyamidha seṭṭhe āgato. Tena vuttaṃ	247	
PA_atk-s01_03a:247_3	– “uḷārāti seṭṭhā”ti. Āsabhīti usabhassa vācāsadisī acalā asampavedhī. Ekaṃso gahitoti	247	
PA_atk-s01_03a:247_4	anussavena vā ācariyaparamparāya vā itikirāya vā piṭakasampadānena vā ākāraparivitakkena	247	
PA_atk-s01_03a:247_5	vā diṭṭhinijjhānakkhantiyā vā takkahetu vā nayahetu vā akathetvā paccakkhato ñāṇena	247	
PA_atk-s01_03a:247_6	paṭivijjhitvā viya ekaṃso gahito, sanniṭṭhānakathāva kathitāti attho.	247	
PA_atk-s01_03a:248_0	Sīhanādoti seṭṭhanādo, neva dandhāyantena na gaggarāyantena sīhena viya uttamanādo	248	
PA_atk-s01_03a:248_1	naditoti attho. Kiṃ te sāriputtāti imaṃ desanaṃ kasmā ārabhīti? Anuyogadāpanatthaṃ.	248	
PA_atk-s01_03a:248_2	Ekacco hi sīhanādaṃ naditvā attano sīhanāde anuyogaṃ dātuṃ na sakkoti, nighaṃsanaṃ	248	
PA_atk-s01_03a:248_3	nakkhamati, lepe patitamakkaṭo viya hoti. Yathā dhamamānaṃ aparisuddhalohaṃ jhāyitvā	248	
PA_atk-s01_03a:248_4	jhāmaaṅgāro hoti, evaṃ jhāmaṅgāro viya hoti. Eko sīhanāde anuyogaṃ dāpiyamāno dātuṃ	248	
PA_atk-s01_03a:248_5	sakkoti, nighaṃsanaṃ khamati, dhamamānaṃ niddosajātarūpaṃ viya adhikataraṃ sobhati,	248	
PA_atk-s01_03a:248_6	tādiso thero. Tena naṃ bhagavā “anuyogakkhamo aya”nti ñatvā sīhanāde anuyogadāpanatthaṃ	248	
PA_atk-s01_03a:248_7	imampi desanaṃ ārabhi.	248	
PA_atk-s01_03a:249	Tattha sabbe teti sabbe te tayā. Evaṃsīlātiādīsu lokiyalokuttaravasena sīlādīni pucchati. Tesaṃ vitthārakathā mahāpadāne kathitāva.	24	
PA_atk-s01_03a:250_0	Kiṃ pana te, sāriputta, ye te bhavissantīti atītā ca tāva niruddhā, apaṇṇattikabhāvaṃ	250	
PA_atk-s01_03a:250_1	gatā dīpasikhā viya nibbutā, evaṃ niruddhe apaṇṇattikabhāvaṃ gate tvaṃ kathaṃ jānissasi,	250	
PA_atk-s01_03a:250_2	anāgatabuddhānaṃ pana guṇā kinti tayā attano cittena paricchinditvā viditāti pucchanto	250	
PA_atk-s01_03a:250_3	evamāha. Kiṃ pana te, sāriputta, ahaṃ etarahīti anāgatāpi buddhā ajātā anibbattā	250	
PA_atk-s01_03a:250_4	anuppannā, tepi kathaṃ tvaṃ jānissasi? Tesañhi jānanaṃ apade ākāse padadassanaṃ viya	250	
PA_atk-s01_03a:250_5	hoti. Idāni mayā saddhiṃ ekavihāre vasasi, ekato bhikkhāya carasi, dhammadesanākāle	250	
PA_atk-s01_03a:250_6	dakkhiṇapasse nisīdasi, kiṃ pana mayhaṃ guṇā attano cetasā paricchinditvā viditā	250	
PA_atk-s01_03a:250_7	tayāti anuyuñjanto evamāha.	250	
PA_atk-s01_03a:251_0	Thero pana pucchite pucchite “no hetaṃ, bhante”ti paṭikkhipati. Therassa ca viditampi	251	
PA_atk-s01_03a:251_1	atthi aviditampi atthi, kiṃ so attano viditaṭṭhāne paṭikkhepaṃ karoti, aviditaṭṭhāneti?	251	
PA_atk-s01_03a:251_2	Viditaṭṭhāne na karoti, aviditaṭṭhāneyeva karotīti. Thero kira anuyoge āraddheyeva	251	
PA_atk-s01_03a:251_3	aññāsi. Na ayaṃ anuyogo sāvakapāramīñāṇe, sabbaññutaññāṇe ayaṃ anuyogoti attano sāvakapāramīñāṇe	251	
PA_atk-s01_03a:251_4	paṭikkhepaṃ akatvā aviditaṭṭhāne sabbaññutaññāṇe paṭikkhepaṃ karoti. Tena idampi	251	
PA_atk-s01_03a:251_5	dīpeti “bhagavā mayhaṃ atītānāgatapaccuppannānaṃ buddhānaṃ sīlasamādhipaññāvimuttikāraṇajānanasamatthaṃ	251	
PA_atk-s01_03a:251_6	sabbaññutaññāṇaṃ natthī”ti.	251	
PA_atk-s01_03a:252	Etthāti etesu atītādibhedesu buddhesu. Atha kiñcarahīti atha kasmā evaṃ ñāṇe asati tayā evaṃ kathitanti vadati.	25	
PA_atk-s01_03a:253_0	143. Dhammanvayoti dhammassa paccakkhato ñāṇassa anuyogaṃ anugantvā uppannaṃ anumānañāṇaṃ	253	
PA_atk-s01_03a:253_1	nayaggāho vidito. Sāvakapāramīñāṇe ṭhatvāva imināva ākārena jānāmi bhagavāti vadati.	253	
PA_atk-s01_03a:253_2	Therassa hi nayaggāho appamāṇo apariyanto. Yathā sabbaññutaññāṇassa pamāṇaṃ vā pariyanto	253	
PA_atk-s01_03a:253_3	vā natthi, evaṃ dhammasenāpatino nayaggāhassa. Tena so “iminā evaṃvidho, iminā anuttaro	253	
PA_atk-s01_03a:253_4	satthā”ti jānāti. Therassa hi nayaggāho sabbaññutaññāṇagatiko eva. Idāni taṃ nayaggāhaṃ	253	
PA_atk-s01_03a:253_5	pākaṭaṃ kātuṃ upamāya dassento seyyathāpi, bhantetiādimāha. Tattha yasmā majjhimapadese	253	
PA_atk-s01_03a:253_6	nagarassa uddhāpapākārādīni thirāni vā hontu, dubbalāni vā, sabbaso vā pana mā hontu,	253	
PA_atk-s01_03a:253_7	corāsaṅkā na hoti, tasmā taṃ aggahetvā paccantimanagaranti āha. Daḷhuddhāpanti thirapākārapādaṃ.	253	
PA_atk-s01_03a:253_8	Daḷhapākāratoraṇanti thirapākārañceva thirapiṭṭhasaṅghāṭañca. Ekadvāranti kasmā āha?	253	
PA_atk-s01_03a:253_9	Bahudvāre hi nagare bahūhi paṇḍitadovārikehi bhavitabbaṃ. Ekadvāre ekova vaṭṭati.	253	
PA_atk-s01_03a:253_10	Therassa ca paññāya sadiso añño natthi. Tasmā attano paṇḍitabhāvassa opammatthaṃ	2531	
PA_atk-s01_03a:253_11	ekaṃyeva dovārikaṃ dassetuṃ ekadvāra”nti āha. Paṇḍitoti paṇḍiccena samannāgato. Byattoti	2531	
PA_atk-s01_03a:253_12	veyyattiyena samannāgato visadañāṇo. Medhāvīti ṭhānuppattikapaññāsaṅkhātāya medhāya	2531	
PA_atk-s01_03a:253_13	samannāgato. Anupariyāyapathanti anupariyāyanāmakaṃ pākāramaggaṃ. Pākārasandhinti	2531	
PA_atk-s01_03a:253_14	dvinnaṃ iṭṭhakānaṃ apagataṭṭhānaṃ. Pākāravivaranti pākārassa chinnaṭṭhānaṃ.	2531	
PA_atk-s01_03a:254_0	Cetaso upakkileseti pañca nīvaraṇāni cittaṃ upakkilesenti kiliṭṭhaṃ karonti upatāpenti	254	
PA_atk-s01_03a:254_1	vibādhenti, tasmā “cetaso upakkilesā”ti vuccanti. Paññāya dubbalīkaraṇeti nīvaraṇā	254	
PA_atk-s01_03a:254_2	uppajjamānā anuppannāya paññāya uppajjituṃ na denti, uppannāya paññāya vaḍḍhituṃ	254	
PA_atk-s01_03a:254_3	na denti, tasmā “paññāya dubbalīkaraṇā”ti vuccanti. Suppatiṭṭhitacittāti catūsu satipaṭṭhānesu	254	
PA_atk-s01_03a:254_4	suṭṭhu ṭhapitacittā hutvā. Satta bojjhaṅge yathābhūtanti satta bojjhaṅge yathāsabhāvena	254	
PA_atk-s01_03a:254_5	bhāvetvā. Anuttaraṃ sammāsambodhinti arahattaṃ sabbaññutaññāṇaṃ vā paṭivijjhiṃsūti dasseti.	254	
PA_atk-s01_03a:255_0	Apicettha satipaṭṭhānāti vipassanā. Sambojjhaṅgā maggo. Anuttarāsammāsambodhi arahattaṃ.	255	
PA_atk-s01_03a:255_1	Satipaṭṭhānāti vā maggāti vā bojjhaṅgamissakā. Sammāsambodhi arahattameva. Dīghabhāṇakamahāsīvatthero	255	
PA_atk-s01_03a:255_2	panāha “satipaṭṭhāne vipassanāti gahetvā bojjhaṅge maggo ca sabbaññutaññāṇañcāti	255	
PA_atk-s01_03a:255_3	gahite sundaro pañho bhaveyya, na panevaṃ gahita”nti. Iti thero sabbaññubuddhānaṃ	255	
PA_atk-s01_03a:255_4	nīvaraṇappahāne satipaṭṭhānabhāvanāya sambodhiyañca majjhe bhinnasuvaṇṇarajatānaṃ	255	
PA_atk-s01_03a:255_5	viya nānattābhāvaṃ dasseti.	255	
PA_atk-s01_03a:256_0	Idha ṭhatvā upamā saṃsandetabbā – āyasmā hi sāriputto paccantanagaraṃ dassesi, pākāraṃ	256	
PA_atk-s01_03a:256_1	dassesi, pariyāyapathaṃ dassesi, dvāraṃ dassesi, paṇḍitadovārikaṃ dassesi, nagaraṃ	256	
PA_atk-s01_03a:256_2	pavesanakanikkhamanake oḷārike pāṇe dassesi, paṇḍitadovārikassa tesaṃ pāṇānaṃ pākaṭabhāvañca	256	
PA_atk-s01_03a:256_3	dassesi. Tattha kiṃ kena sadisanti ce. Nagaraṃ viya hi nibbānaṃ, pākāro viya sīlaṃ,	256	
PA_atk-s01_03a:256_4	pariyāyapatho viya hirī, dvāraṃ viya ariyamaggo, paṇḍitadovāriko viya dhammasenāpati,	256	
PA_atk-s01_03a:256_5	nagarappavisanakanikkhamanakaoḷārikapāṇā viya atītānāgatapaccuppannā buddhā, dovārikassa	256	
PA_atk-s01_03a:256_6	tesaṃ pāṇānaṃ pākaṭabhāvo viya āyasmato sāriputtassa atītānāgatapaccuppannabuddhānaṃ	256	
PA_atk-s01_03a:256_7	sīlasamathādīhi pākaṭabhāvo. Ettāvatā therena bhagavā evamahaṃ sāvakapāramīñāṇe ṭhatvā	256	
PA_atk-s01_03a:256_8	dhammanvayena nayaggāhena jānāmīti attano sīhanādassa anuyogo dinno hoti.	256	
PA_atk-s01_03a:257_0	144. Idhāhaṃ, bhante, yena bhagavāti imaṃ desanaṃ kasmā ārabhi? Sāvakapāramīñāṇassa	257	
PA_atk-s01_03a:257_1	nipphattidassanatthaṃ. Ayañhettha adhippāyo, bhagavā ahaṃ sāvakapāramīñāṇaṃ paṭilabhanto	257	
PA_atk-s01_03a:257_2	pañcanavutipāsaṇḍe na aññaṃ ekampi samaṇaṃ vā brāhmaṇaṃ vā upasaṅkamitvā sāvakapāramīñāṇampi	257	
PA_atk-s01_03a:257_3	paṭilabhiṃ, tumheyeva upasaṅkamitvā tumhe payirupāsanto paṭilabhinti. Tattha idhāti	257	
PA_atk-s01_03a:257_4	nipātamattaṃ. Upasaṅkamiṃ dhammasavanāyāti tumhe upasaṅkamanto panāhaṃ na cīvarādihetu	257	
PA_atk-s01_03a:257_5	upasaṅkamanto, dhammasavanatthāya upasaṅkamanto. Evaṃ upasaṅkamitvā sāvakapāramīñāṇaṃ	257	
PA_atk-s01_03a:257_6	paṭilabhiṃ. Kadā pana thero dhammasavanatthāya upasaṅkamantoti. Sūkarakhataleṇe bhāgineyyadīghanakhaparibbājakassa	257	
PA_atk-s01_03a:257_7	vedanāpariggahasuttantakathanadivase upasaṅkamanto, tadāyeva sāvakapāramīñāṇaṃ paṭilabhīti.	257	
PA_atk-s01_03a:257_8	Taṃdivasañhi thero tālavaṇṭaṃ gahetvā bhagavantaṃ bījamāno ṭhito taṃ desanaṃ sutvā	257	
PA_atk-s01_03a:257_9	tattheva sāvakapāramīñāṇaṃ hatthagataṃ akāsi. Uttaruttaraṃ paṇītapaṇītanti uttaruttarañceva	257	
PA_atk-s01_03a:257_10	paṇītapaṇītañca katvā desesi. Kaṇhasukkasappaṭibhāganti kaṇhañceva sukkañca. Tañca	2571	
PA_atk-s01_03a:257_11	kho sappaṭibhāgaṃ savipakkhaṃ katvā. Kaṇhaṃ paṭibāhitvā sukkaṃ, sukkaṃ paṭibāhitvā	2571	
PA_atk-s01_03a:257_12	kaṇhanti evaṃ sappaṭibhāgaṃ katvā kaṇhasukkaṃ desesi, kaṇhaṃ desentopi ca saussāhaṃ	2571	
PA_atk-s01_03a:257_13	savipākaṃ desesi, sukkaṃ desentopi saussāhaṃ savipākaṃ desesi.	2571	
PA_atk-s01_03a:258_0	Tasmiṃ dhamme abhiññā idhekaccaṃ dhammaṃ dhammesu niṭṭhamagamanti tasmiṃ desite dhamme	258	
PA_atk-s01_03a:258_1	ekaccaṃ dhammaṃ nāma sāvakapāramīñāṇaṃ sañjānitvā dhammesu niṭṭhamagamaṃ. Katamesu	258	
PA_atk-s01_03a:258_2	dhammesūti? Catusaccadhammesu. Etthāyaṃ therasallāpo, kāḷavallavāsī sumatthero tāva	258	
PA_atk-s01_03a:258_3	vadati “catusaccadhammesu idāni niṭṭhagamanakāraṇaṃ natthi. Assajimahāsāvakassa hi	258	
PA_atk-s01_03a:258_4	diṭṭhadivaseyeva so paṭhamamaggena catusaccadhammesu niṭṭhaṃ gato, aparabhāge sūkarakhataleṇadvāre	258	
PA_atk-s01_03a:258_5	upari tīhi maggehi catusaccadhammesu niṭṭhaṃ gato, imasmiṃ pana ṭhāne ‘dhammesū’ti	258	
PA_atk-s01_03a:258_6	buddhaguṇesu niṭṭhaṃ gato”ti. Lokantaravāsī cūḷasīvatthero pana “sabbaṃ tatheva vatvā	258	
PA_atk-s01_03a:258_7	imasmiṃ pana ṭhāne ‘dhammesū’ti arahatte niṭṭhaṃ gato”ti āha. Dīghabhāṇakatipiṭakamahāsīvatthero	258	
PA_atk-s01_03a:258_8	pana “tatheva purimavādaṃ vatvā imasmiṃ pana ṭhāne ‘dhammesū’ti sāvakapāramīñāṇe	258	
PA_atk-s01_03a:258_9	niṭṭhaṃ gato”ti vatvā “buddhaguṇā pana nayato āgatā”ti āha.	258	
PA_atk-s01_03a:259_0	Satthari pasīdinti evaṃ sāvakapāramīñāṇadhammesu niṭṭhaṃ gantvā bhiyyosomattāya “sammāsambuddho	259	
PA_atk-s01_03a:259_1	vata so bhagavā”ti satthari pasīdiṃ. Svākkhāto bhagavatā dhammoti suṭṭhu akkhāto	259	
PA_atk-s01_03a:259_2	sukathito niyyāniko maggo phalatthāya niyyāti rāgadosamohanimmadanasamattho.	259	
PA_atk-s01_03a:260	Suppaṭipanno saṅghoti buddhassa bhagavato sāvakasaṅghopi vaṅkādidosavirahitaṃ sammāpaṭipadaṃ paṭipannattā suppaṭipannoti pasannomhi bhagavatīti dasseti.	26	
PA_atk-s01_03a:261	Kusaladhammadesanāvaṇṇanā	26	
PA_atk-s01_03a:262_0	145. Idāni divāṭṭhāne nisīditvā samāpajjite soḷasa aparāpariyadhamme dassetuṃ aparaṃ	262	
PA_atk-s01_03a:262_1	pana bhante etadānuttariyanti desanaṃ ārabhi. Tattha anuttariyanti anuttarabhāvo.	262	
PA_atk-s01_03a:262_2	Yathā bhagavā dhammaṃ desetīti yathā yenākārena yāya desanāya bhagavā dhammaṃ deseti,	262	
PA_atk-s01_03a:262_3	sā tumhākaṃ desanā anuttarāti vadati. Kusalesu dhammesūti tāya desanāya desitesu	262	
PA_atk-s01_03a:262_4	kusalesu dhammesupi bhagavāva anuttaroti dīpeti. Yā vā sā desanā, tassā bhūmiṃ dassentopi	262	
PA_atk-s01_03a:262_5	“kusalesu dhammesū”ti āha. Tatrime kusalā dhammāti tatra kusalesu dhammesūti vuttapade	262	
PA_atk-s01_03a:262_6	ime kusalā dhammā nāmāti veditabbā. Tattha ārogyaṭṭhena, anavajjaṭṭhena, kosallasambhūtaṭṭhena,	262	
PA_atk-s01_03a:262_7	niddarathaṭṭhena, sukhavipākaṭṭhenāti pañcadhā kusalaṃ veditabbaṃ. Tesu jātakapariyāyaṃ	262	
PA_atk-s01_03a:262_8	patvā ārogyaṭṭhena kusalaṃ vaṭṭati. Suttantapariyāyaṃ patvā anavajjaṭṭhena. Abhidhammapariyāyaṃ	262	
PA_atk-s01_03a:262_9	patvā kosallasambhūtaniddarathasukhavipākaṭṭhena. Imasmiṃ pana ṭhāne bāhitikasuttantapariyāyena	262	
PA_atk-s01_03a:262_10	anavajjaṭṭhena kusalaṃ daṭṭhabbaṃ.	2621	
PA_atk-s01_03a:263_0	Cattāro satipaṭṭhānāti cuddasavidhena kāyānupassanāsatipaṭṭhānaṃ, navavidhena vedanānupassanāsatipaṭṭhānaṃ,	263	
PA_atk-s01_03a:263_1	soḷasavidhena cittānupassanāsatipaṭṭhānaṃ, pañcavidhena dhammānupassanāsatipaṭṭhānanti	263	
PA_atk-s01_03a:263_2	evaṃ nānānayehi vibhajitvā samathavipassanāmaggavasena lokiyalokuttaramissakā cattāro	263	
PA_atk-s01_03a:263_3	satipaṭṭhānā desitā. Phalasatipaṭṭhānaṃ pana idha anadhippetaṃ. Cattāro sammappadhānāti	263	
PA_atk-s01_03a:263_4	paggahaṭṭhena ekalakkhaṇā, kiccavasena nānākiccā. “Idha bhikkhu anuppannānaṃ pāpakānaṃ	263	
PA_atk-s01_03a:263_5	akusalānaṃ dhammānaṃ anuppādāyā”tiādinā nayena samathavipassanāmaggavasena lokiyalokuttaramissakāva	263	
PA_atk-s01_03a:263_6	cattāro sammappadhānā desitā. Cattāro iddhipādāti ijjhanaṭṭhena ekasaṅgahā, chandādivasena	263	
PA_atk-s01_03a:263_7	nānāsabhāvā. “Idha bhikkhu chandasamādhipadhānasaṅkhārasamannāgataṃ iddhipādaṃ bhāvetī”tiādinā	263	
PA_atk-s01_03a:263_8	nayena samathavipassanāmaggavasena lokiyalokuttaramissakāva cattāro iddhipādā desitā.	263	
PA_atk-s01_03a:264_0	Pañcindriyānīti ādhipateyyaṭṭhena ekalakkhaṇāni, adhimokkhādisabhāvavasena nānāsabhāvāni.	264	
PA_atk-s01_03a:264_1	Samathavipassanāmaggavaseneva ca lokiyalokuttaramissakāni saddhādīni pañcindriyāni	264	
PA_atk-s01_03a:264_2	desitāni. Pañca balānīti upatthambhanaṭṭhena akampiyaṭṭhena vā ekasaṅgahāni, salakkhaṇena	264	
PA_atk-s01_03a:264_3	nānāsabhāvāni. Samathavipassanāmaggavaseneva lokiyalokuttaramissakāni saddhādīni	264	
PA_atk-s01_03a:264_4	pañca balāni desitāni. Satta bojjhaṅgāti niyyānaṭṭhena ekasaṅgahā, upaṭṭhānādinā	264	
PA_atk-s01_03a:264_5	salakkhaṇena nānāsabhāvā. Samathavipassanā maggavaseneva lokiyalokuttaramissakā satta bojjhaṅgā desitā.	264	
PA_atk-s01_03a:265	Ariyo aṭṭhaṅgiko maggoti hetuṭṭhena ekasaṅgaho, dassanādinā salakkhaṇena nānāsabhāvo. Samathavipassanāmaggavaseneva lokiyalokuttaramissako ariyo aṭṭhaṅgiko maggo desitoti attho.	26	
PA_atk-s01_03a:266_0	Idha, bhante, bhikkhu āsavānaṃ khayāti idaṃ kimatthaṃ āraddhaṃ? Sāsanassa pariyosānadassanatthaṃ.	266	
PA_atk-s01_03a:266_1	Sāsanassa hi na kevalaṃ maggeneva pariyosānaṃ hoti, arahattaphalena pana hoti. Tasmā	266	
PA_atk-s01_03a:266_2	taṃ dassetuṃ idamāraddhanti veditabbaṃ. Etadānuttariyaṃ, bhante, kusalesu dhammesūti	266	
PA_atk-s01_03a:266_3	bhante yā ayaṃ kusalesu dhammesu evaṃdesanā, etadānuttariyaṃ. Taṃ bhagavāti taṃ desanaṃ	266	
PA_atk-s01_03a:266_4	bhagavā asesaṃ sakalaṃ abhijānāti. Taṃ bhagavatoti taṃ desanaṃ bhagavato asesaṃ abhijānato.	266	
PA_atk-s01_03a:266_5	Uttari abhiññeyyaṃ natthīti taduttari abhijānitabbaṃ natthi, ayaṃ nāma ito añño dhammo	266	
PA_atk-s01_03a:266_6	vā puggalo vā yaṃ bhagavā na jānātīti idaṃ natthi. Yadabhijānaṃ añño samaṇo vāti	266	
PA_atk-s01_03a:266_7	yaṃ tumhehi anabhiññātaṃ, taṃ añño samaṇo vā brāhmaṇo vā abhijānanto bhagavatā bhiyyobhiññataro	266	
PA_atk-s01_03a:266_8	assa, adhikatarapañño bhaveyya. Yadidaṃ kusalesu dhammesūti ettha yadidanti nipātamattaṃ,	266	
PA_atk-s01_03a:266_9	kusalesu dhammesu bhagavatā uttaritaro natthīti ayametthattho. Iti bhagavāva kusalesu	266	
PA_atk-s01_03a:266_10	dhammesu anuttaroti dassento “imināpi kāraṇena evaṃpasanno ahaṃ, bhante, bhagavatī”ti	2661	
PA_atk-s01_03a:266_11	dīpeti. Ito paresu aparaṃ panātiādīsu visesamattameva vaṇṇayissāma. Purimavārasadisaṃ	2661	
PA_atk-s01_03a:266_12	pana vuttanayeneva veditabbaṃ.	2661	
PA_atk-s01_03a:267	Āyatanapaṇṇattidesanāvaṇṇanā	26	
PA_atk-s01_03a:268_0	146. Āyatanapaṇṇattīsūti āyatanapaññāpanāsu. Idāni tā āyatanapaññattiyo dassento	268	
PA_atk-s01_03a:268_1	chayimāni, bhantetiādimāha. Āyatanakathā panesā visuddhimagge vitthārena kathitā,	268	
PA_atk-s01_03a:268_2	tena na taṃ vitthārayissāma, tasmā tattha vuttanayeneva sā vitthārato veditabbā.	268	
PA_atk-s01_03a:269	Etadānuttariyaṃ, bhante, āyatanapaṇṇattīsūti yāyaṃ āyatanapaṇṇattīsu ajjhattikabāhiravavatthānādivasena evaṃ desanā, etadānuttariyaṃ. Sesaṃ vuttanayameva.	26	
PA_atk-s01_03a:270	Gabbhāvakkantidesanāvaṇṇanā	27	
PA_atk-s01_03a:271_0	147. Gabbhāvakkantīsūti gabbhokkamanesu. Tā gabbhāvakkantiyo dassento catasso imā,	271	
PA_atk-s01_03a:271_1	bhantetiādimāha. Tattha asampajānoti ajānanto sammūḷho hutvā. Mātukucchiṃ okkamatīti	271	
PA_atk-s01_03a:271_2	paṭisandhivasena pavisati. Ṭhātīti vasati. Nikkhamatīti nikkhamantopi asampajāno	271	
PA_atk-s01_03a:271_3	sammūḷhova nikkhamati. Ayaṃ paṭhamāti ayaṃ pakatilokiyamanussānaṃ paṭhamā gabbhāvakkanti.	271	
PA_atk-s01_03a:272	Sampajāno mātukucchiṃ okkamatīti okkamanto sampajāno asammūḷho hutvā okkamati.	27	
PA_atk-s01_03a:273	Ayaṃ dutiyāti ayaṃ asītimahātherānaṃ sāvakānaṃ dutiyā gabbhāvakkanti. Te hi pavisantāva jānanti, vasantā ca nikkhamantā ca na jānanti.	27	
PA_atk-s01_03a:274_0	Ayaṃ tatiyāti ayaṃ dvinnañca aggasāvakānaṃ paccekabodhisattānañca tatiyā gabbhāvakkanti.	274	
PA_atk-s01_03a:274_1	Te kira kammajehi vātehi adhosirā uddhaṃpādā anekasataporise papāte viya yonimukhe	274	
PA_atk-s01_03a:274_2	khittā tāḷacchiggaḷena hatthī viya sambādhena yonimukhena nikkhamamānā anantaṃ dukkhaṃ	274	
PA_atk-s01_03a:274_3	pāpuṇanti. Tena nesaṃ “mayaṃ nikkhamamhā”ti sampajānatā na hoti. Evaṃ pūritapāramīnampi	274	
PA_atk-s01_03a:274_4	ca sattānaṃ evarūpe ṭhāne mahantaṃ dukkhaṃ uppajjatīti alameva gabbhāvāse nibbindituṃ alaṃ virajjituṃ.	274	
PA_atk-s01_03a:275_0	Ayaṃ catutthāti ayaṃ sabbaññubodhisattānaṃ vasena catutthā gabbhāvakkanti. Sabbaññubodhisattā	275	
PA_atk-s01_03a:275_1	hi mātukucchismiṃ paṭisandhiṃ gaṇhantāpi jānanti, tattha vasantāpi jānanti, nikkhamantāpi	275	
PA_atk-s01_03a:275_2	jānanti, nikkhamanakālepi ca te kammajavātā uddhaṃpāde adhosire katvā khipituṃ na	275	
PA_atk-s01_03a:275_3	sakkonti, dve hatthe pasāretvā akkhīni ummīletvā ṭhitakāva nikkhamanti. Bhavaggaṃ	275	
PA_atk-s01_03a:275_4	upādāya avīciantare añño tīsu kālesu sampajāno nāma natthi ṭhapetvā sabbaññubodhisatte.	275	
PA_atk-s01_03a:275_5	Teneva nesaṃ mātukucchiṃ okkamanakāle ca nikkhamanakāle ca dasasahassilokadhātu kampatīti.	275	
PA_atk-s01_03a:275_6	Sesamettha vuttanayeneva veditabbaṃ.	275	
PA_atk-s01_03a:276	Ādesanavidhādesanāvaṇṇanā	27	
PA_atk-s01_03a:277_0	148. Ādesanavidhāsūti ādesanakoṭṭhāsesu. Idāni tā ādesanavidhā dassento catasso imātiādimāha.	277	
PA_atk-s01_03a:277_1	Nimittena ādisatīti āgatanimittena gatanimittena ṭhitanimittena vā idaṃ nāma bhavissatīti katheti.	277	
PA_atk-s01_03a:278_0	Tatridaṃ vatthu – eko rājā tisso muttā gahetvā purohitaṃ pucchi “kiṃ me, ācariya,	278	
PA_atk-s01_03a:278_1	hatthe”ti? So ito cito ca olokesi. Tena ca samayena ekā sarabū “makkhikaṃ gahessāmī”ti	278	
PA_atk-s01_03a:278_2	pakkhandi, gahaṇakāle makkhikā palātā, so makkhikāya muttattā “muttā mahārājā”ti	278	
PA_atk-s01_03a:278_3	āha. Muttā tāva hotu, kati muttāti? So puna nimittaṃ olokesi. Atha avidūre kukkuṭo	278	
PA_atk-s01_03a:278_4	tikkhattuṃ saddaṃ nicchāresi. Brāhmaṇo “tisso mahārājā”ti āha. Evaṃ ekacco āgatanimittena	278	
PA_atk-s01_03a:278_5	katheti. Etenupāyena gataṭhitani mittehipi kathanaṃ veditabbaṃ.	278	
PA_atk-s01_03a:279_0	Amanussānanti yakkhapisācādīnaṃ. Devatānanti cātumahārājikādīnaṃ. Saddaṃ sutvāti	279	
PA_atk-s01_03a:279_1	aññassa cittaṃ ñatvā kathentānaṃ saddaṃ sutvā. Vitakkavipphārasaddanti vitakkavipphāravasena	279	
PA_atk-s01_03a:279_2	uppannaṃ vippalapantānaṃ suttapamattādīnaṃ saddaṃ. Sutvāti taṃ saddaṃ sutvā. Yaṃ	279	
PA_atk-s01_03a:279_3	vitakkayato tassa so saddo uppanno, tassa vasena “evampi te mano”ti ādisati. Manosaṅkhārā	279	
PA_atk-s01_03a:279_4	paṇihitāti cittasaṅkhārā suṭṭhapitā. Vitakkessatīti vitakkayissati pavattessatīti	279	
PA_atk-s01_03a:279_5	pajānāti. Jānanto ca āgamanena jānāti, pubbabhāgena jānāti, antosamāpattiyaṃ cittaṃ	279	
PA_atk-s01_03a:279_6	oloketvā jānāti. Āgamanena jānāti nāma kasiṇaparikammakāleyeva yenākārena esa kasiṇabhāvanaṃ	279	
PA_atk-s01_03a:279_7	āraddho paṭhamajjhānaṃ vā…pe… catutthajjhānaṃ vā aṭṭhasamāpattiyo vā nibbattessatīti	279	
PA_atk-s01_03a:279_8	jānāti. Pubbabhāgena jānāti nāma samathavipassanāya āraddhāyeva jānāti, yenākārena	279	
PA_atk-s01_03a:279_9	esa vipassanaṃ āraddho sotāpattimaggaṃ vā nibbattessati, sakadāgāmimaggaṃ vā nibbattessati,	279	
PA_atk-s01_03a:279_10	anāgāmimaggaṃ vā nibbattessati, arahattamaggaṃ vā nibbattessatīti jānāti. Antosamāpattiyaṃ	2791	
PA_atk-s01_03a:279_11	cittaṃ oloketvā jānāti nāma yenākārena imassa manosaṅkhārā suṭṭhapitā, imassa nāma	2791	
PA_atk-s01_03a:279_12	cittassa anantarā imaṃ nāma vitakkaṃ vitakkessati. Ito vuṭṭhitassa etassa hānabhāgiyo	2791	
PA_atk-s01_03a:279_13	vā samādhi bhavissati, ṭhitibhāgiyo vā visesabhāgiyo vā nibbedhabhāgiyo vā abhiññāyo	2791	
PA_atk-s01_03a:279_14	vā nibbattessatīti jānāti.	2791	
PA_atk-s01_03a:280_0	Tattha puthujjano cetopariyañāṇalābhī puthujjanānaṃyeva cittaṃ jānāti, na ariyānaṃ.	280	
PA_atk-s01_03a:280_1	Ariyesupi heṭṭhimo heṭṭhimo uparimassa uparimassa cittaṃ na jānāti, uparimo pana	280	
PA_atk-s01_03a:280_2	heṭṭhimassa jānāti. Etesu ca sotāpanno sotāpattiphalasamāpattiṃ samāpajjati. Sakadāgāmī,	280	
PA_atk-s01_03a:280_3	anāgāmī, arahā, arahattaphalasamāpattiṃ samāpajjati. Uparimo heṭṭhimaṃ na samāpajjati.	280	
PA_atk-s01_03a:280_4	Tesañhi heṭṭhimā heṭṭhimā samāpatti tatrupapattiyeva hoti. Tatheva taṃ hotīti idaṃ	280	
PA_atk-s01_03a:280_5	ekaṃsena tatheva hoti. Cetopariyañāṇavasena ñātañhi aññathābhāvī nāma natthi. Sesaṃ	280	
PA_atk-s01_03a:280_6	purimanayeneva yojetabbaṃ.	280	
PA_atk-s01_03a:281	Dassanasamāpattidesanāvaṇṇanā	28	
PA_atk-s01_03a:282_0	149. Ātappamanvāyātiādi brahmajāle vitthāritameva. Ayaṃ panettha saṅkhepo, ātappanti	282	
PA_atk-s01_03a:282_1	vīriyaṃ. Tadeva padahitabbato padhānaṃ. Anuyuñjitabbato anuyogo. Appamādanti satiavippavāsaṃ.	282	
PA_atk-s01_03a:282_2	Sammāmanasikāranti anicce aniccantiādivasena pavattaṃ upāyamanasikāraṃ. Cetosamādhinti	282	
PA_atk-s01_03a:282_3	paṭhamajjhānasamādhiṃ. Ayaṃ paṭhamā dassanasamāpattīti ayaṃ dvattiṃ sākāraṃ paṭikūlato	282	
PA_atk-s01_03a:282_4	manasikatvā paṭikūladassanavasena uppāditā paṭhamajjhānasamāpatti paṭhamā dassanasamāpatti	282	
PA_atk-s01_03a:282_5	nāma, sace pana taṃ jhānaṃ pādakaṃ katvā sotāpanno hoti, ayaṃ nippariyāyeneva paṭhamā dassanasamāpatti.	282	
PA_atk-s01_03a:283_0	Atikkamma cāti atikkamitvā ca. Chavimaṃsalohitanti chaviñca maṃsañca lohitañca. Aṭṭhiṃ	283	
PA_atk-s01_03a:283_1	paccavekkhatīti aṭṭhi aṭṭhīti paccavekkhati. Aṭṭhi aṭṭhīti paccavekkhitvā uppāditā	283	
PA_atk-s01_03a:283_2	aṭṭhiārammaṇā dibbacakkhupādakajjhānasamāpatti dutiyā dassanasamāpatti nāma. Sace	283	
PA_atk-s01_03a:283_3	pana taṃ jhānaṃ pādakaṃ katvā sakadāgāmimaggaṃ nibbatteti. Ayaṃ nippariyāyena dutiyā	283	
PA_atk-s01_03a:283_4	dassanasamāpatti. Kāḷavallavāsī sumatthero pana “yāva tatiyamaggā vaṭṭatī”ti āha.	283	
PA_atk-s01_03a:284_0	Viññāṇasotanti viññāṇameva. Ubhayato abbocchinnanti dvīhipi bhāgehi acchinnaṃ. Idha	284	
PA_atk-s01_03a:284_1	loke patiṭṭhitañcāti chandarāgavasena imasmiñca loke patiṭṭhitaṃ. Dutiyapadepi eseva	284	
PA_atk-s01_03a:284_2	nayo. Kammaṃ vā kammato upagacchantaṃ idha loke patiṭṭhitaṃ nāma. Kammabhavaṃ ākaḍḍhantaṃ	284	
PA_atk-s01_03a:284_3	paraloke patiṭṭhitaṃ nāma. Iminā kiṃ kathitaṃ? Sekkhaputhujjanānaṃ cetopariyañāṇaṃ	284	
PA_atk-s01_03a:284_4	kathitaṃ. Sekkhaputhujjanānañhi cetopariyañāṇaṃ tatiyā dassanasamāpatti nāma.	284	
PA_atk-s01_03a:285_0	Idha loke appatiṭṭhitañcāti nicchandarāgattā idhaloke ca appatiṭṭhitaṃ. Dutiyapadepi	285	
PA_atk-s01_03a:285_1	eseva nayo. Kammaṃ vā kammato na upagacchantaṃ idha loke appatiṭṭhitaṃ nāma. Kammabhavaṃ	285	
PA_atk-s01_03a:285_2	anākaḍḍhantaṃ paraloke appatiṭṭhitaṃ nāma. Iminā kiṃ kathitaṃ? Khīṇāsavassa cetopariyañāṇaṃ	285	
PA_atk-s01_03a:285_3	kathitaṃ. Khīṇāsavassa hi cetopariyañāṇaṃ catutthā dassanasamāpatti nāma.	285	
PA_atk-s01_03a:286_0	Apica dvattiṃsākāre āraddhavipassanāpi paṭhamā dassanasamāpatti. Aṭṭhiārammaṇe āraddhavipassanā	286	
PA_atk-s01_03a:286_1	dutiyā dassanasamāpatti. Sekkhaputhujjanānaṃ cetopariyañāṇaṃ khīṇāsavassa cetopariyañāṇanti	286	
PA_atk-s01_03a:286_2	idaṃ padadvayaṃ niccalameva. Aparo nayo paṭhamajjhānaṃ paṭhamā dassanasamāpatti.	286	
PA_atk-s01_03a:286_3	Dutiyajjhānaṃ dutiyā. Tatiyajjhānaṃ tatiyā. Catutthajjhānaṃ catutthā dassanasamāpatti.	286	
PA_atk-s01_03a:286_4	Tathā paṭhamamaggo paṭhamā dassanasamāpatti. Dutiyamaggo dutiyā. Tatiyamaggo tatiyā.	286	
PA_atk-s01_03a:286_5	Catutthamaggo catutthā dassanasamāpattīti. Sesamettha purimanayeneva yojetabbaṃ.	286	
PA_atk-s01_03a:287	Puggalapaṇṇattidesanāvaṇṇanā	28	
PA_atk-s01_03a:288_0	150. Puggalapaṇṇattīsūti lokavohāravasena “satto puggalo naro poso”ti evaṃ paññāpetabbāsu	288	
PA_atk-s01_03a:288_1	lokapaññattīsu. Buddhānañhi dve kathā sammutikathā, paramatthakathāti poṭṭhapādasutte vitthāritā.	288	
PA_atk-s01_03a:289_0	Tattha puggalapaṇṇattīsūti ayaṃ sammutikathā. Idāni ye puggale paññapento puggalapaṇṇattīsu	289	
PA_atk-s01_03a:289_1	bhagavā anuttaro hoti, te dassento sattime bhante puggalā. Ubhatobhāgavimuttotiādimāha.	289	
PA_atk-s01_03a:289_2	Tattha ubhatobhāgavimuttoti dvīhi bhāgehi vimutto, arūpasamāpattiyā rūpakāyato vimutto,	289	
PA_atk-s01_03a:289_3	maggena nāmakāyato. So catunnaṃ arūpasamāpattīnaṃ ekekato vuṭṭhāya saṅkhāre sammasitvā	289	
PA_atk-s01_03a:289_4	arahattappattānaṃ, catunnaṃ, nirodhā vuṭṭhāya arahattappattaanāgāmino ca vasena pañcavidho hoti.	289	
PA_atk-s01_03a:290_0	Pāḷi panettha “katamo ca puggalo ubhatobhāgavimutto? Idhekacco puggalo aṭṭhavimokkhe	290	
PA_atk-s01_03a:290_1	kāyena phusitvā viharati, paññāya cassa disvā āsavā parikkhīṇā hontī”ti evaṃ aṭṭhavimokkhalābhino	290	
PA_atk-s01_03a:290_2	vasena āgatā. Paññāya vimuttoti paññāvimutto. So sukkhavipassako ca, catūhi jhānehi	290	
PA_atk-s01_03a:290_3	vuṭṭhāya arahattaṃ pattā cattāro cāti imesaṃ vasena pañcavidhova hoti.	290	
PA_atk-s01_03a:291_0	Pāḷi panettha aṭṭhavimokkhapaṭikkhepavaseneva āgatā. Yathāha “na heva kho aṭṭha vimokkhe	291	
PA_atk-s01_03a:291_1	kāyena phusitvā viharati. Paññāya cassa disvā āsavā parikkhīṇā honti. Ayaṃ vuccati	291	
PA_atk-s01_03a:291_2	puggalo paññāvimutto”ti.	291	
PA_atk-s01_03a:292_0	Phuṭṭhantaṃ sacchi karotīti kāyasakkhi. So jhānaphassaṃ paṭhamaṃ phusati, pacchā	292	
PA_atk-s01_03a:292_1	nirodhaṃ nibbānaṃ sacchikaroti, so sotāpattiphalaṭṭhaṃ ādiṃ katvā yāva arahattamaggaṭṭhā	292	
PA_atk-s01_03a:292_2	chabbidho hotīti veditabbo. Tenevāha “idhekacco puggalo aṭṭha vimokkhe kāyena phusitvā	292	
PA_atk-s01_03a:292_3	viharati, paññāya cassa disvā ekacce āsavā parikkhīṇā honti. Ayaṃ vuccati puggalo kāyasakkhī”ti.	292	
PA_atk-s01_03a:293_0	Diṭṭhantaṃ pattoti diṭṭhippatto. Tatridaṃ saṅkhepalakkhaṇaṃ, dukkhā saṅkhārā sukho	293	
PA_atk-s01_03a:293_1	nirodhoti ñātaṃ hoti diṭṭhaṃ viditaṃ sacchikataṃ passitaṃ paññāyāti diṭṭhippatto.	293	
PA_atk-s01_03a:293_2	Vitthārato panesopi kāyasakkhi viya chabbidho hoti. Tenevāha – “idhekacco puggalo	293	
PA_atk-s01_03a:293_3	idaṃ dukkhanti yathābhūtaṃ pajānāti…pe… ayaṃ dukkhanirodhagāminī paṭipadāti yathābhūtaṃ	293	
PA_atk-s01_03a:293_4	pajānāti, tathāgatappaveditā cassa dhammā paññāya vodiṭṭhā honti vocaritā, paññāya	293	
PA_atk-s01_03a:293_5	cassa disvā ekacce āsavā parikkhīṇā honti. Ayaṃ vuccati puggalo diṭṭhippatto”ti.	293	
PA_atk-s01_03a:294_0	Saddhāya vimuttoti saddhāvimutto. Sopi vuttanayeneva chabbidho hoti. Tenevāha – “idhekacco	294	
PA_atk-s01_03a:294_1	puggalo idaṃ dukkhanti yathābhūtaṃ pajānāti, ayaṃ dukkhasamudayoti yathābhūtaṃ pajānāti,	294	
PA_atk-s01_03a:294_2	ayaṃ dukkhanirodhoti yathābhūtaṃ pajānāti, ayaṃ dukkhanirodhagāminī paṭipadāti yathābhūtaṃ	294	
PA_atk-s01_03a:294_3	pajānāti, tathāgatappaveditā cassa dhammā paññāya vodiṭṭhā honti vocaritā, paññāya	294	
PA_atk-s01_03a:294_4	cassa disvā ekacce āsavā parikkhīṇā honti no ca kho yathā diṭṭhippattassa. Ayaṃ vuccati	294	
PA_atk-s01_03a:294_5	puggalo saddhāvimutto”ti. Etesu hi saddhāvimuttassa pubbabhāgamaggakkhaṇe saddahantassa	294	
PA_atk-s01_03a:294_6	viya, okappentassa viya, adhimuccantassa viya ca kilesakkhayo hoti. Diṭṭhippattassa	294	
PA_atk-s01_03a:294_7	pubbabhāgamaggakkhaṇe kilesacchedakaṃ ñāṇaṃ adandhaṃ tikhiṇaṃ sūraṃ hutvā vahati.	294	
PA_atk-s01_03a:294_8	Tasmā yathā nāma nātitikhiṇena asinā kadaliṃ chindantassa chinnaṭṭhānaṃ na maṭṭhaṃ	294	
PA_atk-s01_03a:294_9	hoti, asi na sīghaṃ vahati, saddo suyyati, balavataro vāyāmo kātabbo hoti, evarūpā	294	
PA_atk-s01_03a:294_10	saddhāvimuttassa pubbabhāgamaggabhāvanā. Yathā pana atinisitena asinā kadaliṃ chindantassa	2941	
PA_atk-s01_03a:294_11	chinnaṭṭhānaṃ maṭṭhaṃ hoti, asi sīghaṃ vahati, saddo na suyyati, balavataraṃ vāyāmakiccaṃ	2941	
PA_atk-s01_03a:294_12	na hoti, evarūpā paññāvimuttassa pubbabhāgamaggabhāvanā veditabbā.	2941	
PA_atk-s01_03a:295_0	Dhammaṃ anussaratīti dhammānusārī. Dhammoti paññā, paññāpubbaṅgamaṃ maggaṃ bhāvetīti	295	
PA_atk-s01_03a:295_1	attho. Saddhānusārimhipi eseva nayo, ubhopete sotāpattimaggaṭṭhāyeva. Vuttampi cetaṃ	295	
PA_atk-s01_03a:295_2	“yassa puggalassa sotāpattiphalasacchikiriyāya paṭipannassa paññindriyaṃ adhimattaṃ	295	
PA_atk-s01_03a:295_3	hoti, paññāvāhiṃ paññāpubbaṅgamaṃ ariyamaggaṃ bhāveti. Ayaṃ vuccati puggalo dhammānusārī”ti.	295	
PA_atk-s01_03a:296_0	Tathā “yassa puggalassa sotāpattiphalasacchikiriyāya paṭipannassa saddhindriyaṃ adhimattaṃ	296	
PA_atk-s01_03a:296_1	hoti, saddhāvāhiṃ saddhāpubbaṅgamaṃ ariyamaggaṃ bhāveti. Ayaṃ vuccati puggalo saddhānusārī”ti.	296	
PA_atk-s01_03a:296_2	Ayamettha saṅkhepo, vitthārato panesā ubhatobhāgavimuttādikathā visuddhimagge paññābhāvanādhikāre	296	
PA_atk-s01_03a:296_3	vuttā. Tasmā tattha vuttanayeneva veditabbā. Sesamidhāpi purimanayeneva yojetabbaṃ.	296	
PA_atk-s01_03a:297	Padhānadesanāvaṇṇanā	29	
PA_atk-s01_03a:298	151. Padhānesūti idha padahanavasena “satta bojjhaṅgā padhānā”ti vuttā. Tesaṃ vitthārakathā mahāsatipaṭṭhāne vuttanayeneva veditabbā. Sesamidhāpi purimanayeneva yojetabbaṃ.	29	
PA_atk-s01_03a:299	Paṭipadādesanāvaṇṇanā	29	
PA_atk-s01_03a:300_0	152. Dukkhapaṭipadādīsu ayaṃ vitthāranayo – “tattha katamā dukkhapaṭipadā dandhābhiññā	300	
PA_atk-s01_03a:300_1	paññā? Dukkhena kasirena samādhiṃ uppādentassa dandhaṃ taṃ ṭhānaṃ abhijānantassa	300	
PA_atk-s01_03a:300_2	yā paññā pajānanā…pe… amoho dhammavicayo sammādiṭṭhi, ayaṃ vuccati dukkhapaṭipadā	300	
PA_atk-s01_03a:300_3	dandhābhiññā paññā. Tattha katamā dukkhapaṭipadā khippābhiññā paññā? Dukkhena kasirena	300	
PA_atk-s01_03a:300_4	samādhiṃ uppādentassa khippaṃ taṃ ṭhānaṃ abhijānantassa yā paññā pajānanā…pe… sammādiṭṭhi,	300	
PA_atk-s01_03a:300_5	ayaṃ vuccati dukkhapaṭipadā khippābhiññā paññā. Tattha katamā sukhapaṭipadā dandhābhiññā	300	
PA_atk-s01_03a:300_6	paññā? Akicchena akasirena samādhiṃ uppādentassa dandhaṃ taṃ ṭhānaṃ abhijānantassa	300	
PA_atk-s01_03a:300_7	yā paññā pajānanā…pe… sammādiṭṭhi, ayaṃ vuccati sukhapaṭipadā dandhābhiññā paññā.	300	
PA_atk-s01_03a:300_8	Tattha katamā sukhapaṭipadā khippābhiññā paññā? Akicchena akasirena samādhiṃ uppādentassa	300	
PA_atk-s01_03a:300_9	khippaṃ taṃ ṭhānaṃ abhijānantassa yā paññā pajānanā…pe… sammādiṭṭhi, ayaṃ vuccati	300	
PA_atk-s01_03a:300_10	sukhapaṭipadā khippābhiññā paññā”ti. Ayamettha saṅkhepo, vitthāro pana visuddhimagge	3001	
PA_atk-s01_03a:300_11	vutto. Sesamidhāpi purimanayeneva yojetabbaṃ.	3001	
PA_atk-s01_03a:301	Bhassasamācārādivaṇṇanā	30	
PA_atk-s01_03a:302_0	153. Na ceva musāvādūpasañhitanti bhassasamācāre ṭhitopi kathāmaggaṃ anupacchinditvā	302	
PA_atk-s01_03a:302_1	kathentopi idhekacco bhikkhu na ceva musāvādūpasañhitaṃ bhāsati. Aṭṭha anariyavohāre	302	
PA_atk-s01_03a:302_2	vajjetvā aṭṭha ariyavohārayuttameva bhāsati. Na ca vebhūtiyanti bhassasamācāre ṭhitopi	302	
PA_atk-s01_03a:302_3	bhedakaravācaṃ na bhāsati. Na ca pesuṇiyanti tassāyevetaṃ vevacanaṃ. Vebhūtiyavācā	302	
PA_atk-s01_03a:302_4	hi piyabhāvassa suññakaraṇato “pesuṇiya”nti vuccati. Nāmamevassā etanti mahāsīvatthero	302	
PA_atk-s01_03a:302_5	avoca. Na ca sārambhajanti sārambhajā ca yā vācā, tañca na bhāsati. “Tvaṃ dussīlo”ti	302	
PA_atk-s01_03a:302_6	vutte, “tvaṃ dussīlo tavācariyo dussīlo”ti vā, “tuyhaṃ āpattī”ti vutte, “ahaṃ piṇḍāya	302	
PA_atk-s01_03a:302_7	caritvā pāṭaliputtaṃ gato”tiādinā nayena bahiddhā vikkhepakathāpavattaṃ vā karaṇuttariyavācaṃ	302	
PA_atk-s01_03a:302_8	na bhāsati. Jayāpekkhoti jayapurekkhāro hutvā, yathā hatthako sakyaputto titthiyā	302	
PA_atk-s01_03a:302_9	nāma dhammenapi adhammenapi jetabbāti saccālikaṃ yaṃkiñci bhāsati, evaṃ jayāpekkho	302	
PA_atk-s01_03a:302_10	jayapurekkhāro hutvā na bhāsatīti attho. Mantā mantā ca vācaṃ bhāsatīti ettha mantāti	3021	
PA_atk-s01_03a:302_11	vuccati paññā, mantāya paññāya. Puna mantāti upaparikkhitvā. Idaṃ vuttaṃ hoti, bhassasamācāre	3021	
PA_atk-s01_03a:302_12	ṭhito divasabhāgampi kathento paññāya upaparikkhitvā yuttakathameva kathetīti. Nidhānavatinti	3021	
PA_atk-s01_03a:302_13	hadayepi nidahitabbayuttaṃ. Kālenāti yuttapattakālena.	3021	
PA_atk-s01_03a:303_0	Evaṃ bhāsitā hi vācā amusā ceva hoti apisuṇā ca apharusā ca asaṭhā ca asamphappalāpā	303	
PA_atk-s01_03a:303_1	ca. Evarūpā ca ayaṃ vācā catusaccanissitātipi sikkhattayanissitātipi dasakathāvatthunissitātipi	303	
PA_atk-s01_03a:303_2	terasadhutaṅganissitātipi sattattiṃsabodhipakkhiyadhammanissitātipi magganissitātipi	303	
PA_atk-s01_03a:303_3	vuccati. Tenāha etadānuttariyaṃ, bhante, bhassasamācāreti taṃ purimanayeneva yojetabbaṃ.	303	
PA_atk-s01_03a:304_0	Sacco cassa saddho cāti sīlācāre ṭhito bhikkhu sacco ca bhaveyya saccakatho saddho	304	
PA_atk-s01_03a:304_1	ca saddhāsampanno. Nanu heṭṭhā saccaṃ kathitameva, idha kasmā puna vuttanti? Heṭṭhā	304	
PA_atk-s01_03a:304_2	vācāsaccaṃ kathitaṃ. Sīlācāre ṭhito pana bhikkhu antamaso hasanakathāyapi musāvādaṃ	304	
PA_atk-s01_03a:304_3	na karotīti dassetuṃ idha vuttaṃ. Idāni so dhammena samena jīvitaṃ kappetīti dassanatthaṃ	304	
PA_atk-s01_03a:304_4	na ca kuhakotiādi vuttaṃ. Tattha “kuhako”tiādīni brahmajāle vitthāritāni.	304	
PA_atk-s01_03a:305_0	Indriyesu guttadvāro, bhojane mattaññūti chasu indriyesu guttadvāro bhojanepi pamāṇaññū.	305	
PA_atk-s01_03a:305_1	Samakārīti samacārī, kāyena vācāya manasā ca kāyavaṅkādīni pahāya samaṃ caratīti	305	
PA_atk-s01_03a:305_2	attho. Jāgariyānuyogamanuyuttoti rattindivaṃ cha koṭṭhāse katvā “divasaṃ caṅkamena	305	
PA_atk-s01_03a:305_3	nisajjāyā”ti vuttanayeneva jāgariyānuyogaṃ yuttappayutto viharati. Atanditoti nittandī	305	
PA_atk-s01_03a:305_4	kāyālasiyavirahito. Āraddhavīriyoti kāyikavīriyenāpi āraddhavīriyo hoti, gaṇasaṅgaṇikaṃ	305	
PA_atk-s01_03a:305_5	vinodetvā catūsu iriyāpathesu aṭṭhaārabbhavatthuvasena ekavihārī. Cetasikavīriyenāpi	305	
PA_atk-s01_03a:305_6	āraddhavīriyo hoti, kilesasaṅgaṇikaṃ pahāya vinodetvā aṭṭhasamāpattivasena ekavihārī.	305	
PA_atk-s01_03a:305_7	Api ca yathā tathā kilesuppattiṃ nivārento cetasikavīriyena āraddhavīriyo hoti. Jhāyīti	305	
PA_atk-s01_03a:305_8	ārammaṇalakkhaṇūpanijjhānavasena jhāyī. Satimāti cirakatādianussaraṇasamatthāya satiyā samannāgato.	305	
PA_atk-s01_03a:306_0	Kalyāṇapaṭibhānoti vākkaraṇasampanno ceva hoti paṭibhānasampanno ca. Yuttapaṭibhāno	306	
PA_atk-s01_03a:306_1	kho pana hoti no muttapaṭibhāno. Sīlasamācārasmiñhi ṭhitabhikkhu muttapaṭibhāno na	306	
PA_atk-s01_03a:306_2	hoti, yuttapaṭibhāno pana hoti vaṅgīsatthero viya. Gatimāti gamanasamatthāya paññāya	306	
PA_atk-s01_03a:306_3	samannāgato. Dhitimāti dhāraṇasamatthāya paññāya samannāgato. Matimāti ettha pana	306	
PA_atk-s01_03a:306_4	matīti paññāya nāmameva, tasmā paññavāti attho. Iti tīhipi imehi padehi paññāva kathitā.	306	
PA_atk-s01_03a:306_5	Tattha heṭṭhā samaṇadhammakaraṇavīriyaṃ kathitaṃ, idha buddhavacanagaṇhanavīriyaṃ.	306	
PA_atk-s01_03a:306_6	Tathā heṭṭhā vipassanāpaññā kathitā, idha buddhavacanagaṇhanapaññā. Na ca kāmesu	306	
PA_atk-s01_03a:306_7	giddhoti vatthukāmakilesakāmesu agiddho. Sato ca nipako cāti abhikkantapaṭikkantādīsu	306	
PA_atk-s01_03a:306_8	sattasu ṭhānesu satiyā ceva ñāṇena ca samannāgato caratīti attho. Nepakkanti paññā,	306	
PA_atk-s01_03a:306_9	tāya samannāgatattā nipakoti vutto. Sesamidhāpi purimanayeneva yojetabbaṃ.	306	
PA_atk-s01_03a:307	Anusāsanavidhādivaṇṇanā	30	
PA_atk-s01_03a:308_0	154. Paccattaṃ yoniso manasikārāti attano upāyamanasikārena. Yathānusiṭṭhaṃ tathā	308	
PA_atk-s01_03a:308_1	paṭipajjamānoti yathā mayā anusiṭṭhaṃ anusāsanī dinnā, tathā paṭipajjamāno. Tiṇṇaṃ	308	
PA_atk-s01_03a:308_2	saṃyojanānaṃ parikkhayātiādi vuttatthameva. Sesamidhāpi purimanayeneva yojetabbaṃ.	308	
PA_atk-s01_03a:309	155. Parapuggalavimuttiñāṇeti sotāpannādīnaṃ parapuggalānaṃ tena tena maggena kilesavimuttiñāṇe. Sesamidhāpi purimanayeneva yojetabbaṃ.	30	
PA_atk-s01_03a:310_0	156. Amutrāsiṃ evaṃnāmoti eko pubbenivāsaṃ anussaranto nāmagottaṃ pariyādiyamāno	310	
PA_atk-s01_03a:310_1	gacchati. Eko suddhakhandheyeva anussarati, eko hi sakkoti, eko na sakkoti. Tattha	310	
PA_atk-s01_03a:310_2	yo sakkoti, tassa vasena aggahetvā asakkontassa vasena gahitaṃ. Asakkonto pana kiṃ	310	
PA_atk-s01_03a:310_3	karoti? Suddhakhandheyeva anussaranto gantvā anekajātisatasahassamatthake ṭhatvā	310	
PA_atk-s01_03a:310_4	nāmagottaṃ pariyādiyamāno otarati. Taṃ dassento evaṃnāmotiādimāha. So evamāhāti so	310	
PA_atk-s01_03a:310_5	diṭṭhigatiko evamāha. Tattha kiñcāpi sassatoti vatvā “te ca sattā saṃsarantī”ti vadantassa	310	
PA_atk-s01_03a:310_6	vacanaṃ pubbāparaviruddhaṃ hoti. Diṭṭhigatikattā panesa etaṃ na sallakkhesi. Diṭṭhigatikassa	310	
PA_atk-s01_03a:310_7	hi ṭhānaṃ vā niyamo vā natthi. Imaṃ gahetvā imaṃ vissajjeti, imaṃ vissajjetvā imaṃ	310	
PA_atk-s01_03a:310_8	gaṇhātīti brahmajāle vitthāritamevetaṃ. Ayaṃ tatiyo sassatavādoti thero lābhisseva	310	
PA_atk-s01_03a:310_9	vasena tayo sassatavāde āha. Bhagavatā pana takkīvādampi gahetvā brahmajāle cattāro	310	
PA_atk-s01_03a:310_10	vuttā. Etesaṃ pana tiṇṇaṃ vādānaṃ vitthārakathā brahmajāle vuttanayeneva veditabbā.	3101	
PA_atk-s01_03a:310_11	Sesamidhāpi purimanayeneva vitthāretabbaṃ.	3101	
PA_atk-s01_03a:311_0	157. Gaṇanāya vāti piṇḍagaṇanāya. Saṅkhānenāti acchiddakavasena manogaṇanāya. Ubhayathāpi	311	
PA_atk-s01_03a:311_1	piṇḍagaṇanameva dasseti. Idaṃ vuttaṃ hoti, vassānaṃ satavasena sahassavasena satasahassavasena	311	
PA_atk-s01_03a:311_2	koṭivasena piṇḍaṃ katvāpi ettakāni vassasatānīti vā ettakā vassakoṭiyoti vā evaṃ	311	
PA_atk-s01_03a:311_3	saṅkhātuṃ na sakkā. Tumhe pana attano dasannaṃ pāramīnaṃ pūritattā sabbaññutaññāṇassa	311	
PA_atk-s01_03a:311_4	suppaṭividdhattā yasmā vo anāvaraṇañāṇaṃ sūraṃ vahati. Tasmā desanāñāṇakusalataṃ	311	
PA_atk-s01_03a:311_5	purakkhatvā vassagaṇanāyapi pariyantikaṃ katvā kappagaṇanāyapi paricchinditvā ettakanti	311	
PA_atk-s01_03a:311_6	dassethāti dīpeti. Pāḷiyattho panettha vuttanayoyeva. Sesamidhāpi purimanayeneva yojetabbaṃ.	311	
PA_atk-s01_03a:312_0	158. Etadānuttariyaṃ, bhante, sattānaṃ cutūpapātañāṇeti bhante yāpi ayaṃ sattānaṃ	312	
PA_atk-s01_03a:312_1	cutipaṭisandhivasena ñāṇadesanā, sāpi tumhākaṃyeva anuttarā. Atītabuddhāpi evameva	312	
PA_atk-s01_03a:312_2	desesuṃ. Anāgatāpi evameva desessanti. Tumhe tesaṃ atītānāgatabuddhānaṃ ñāṇena saṃsanditvāva	312	
PA_atk-s01_03a:312_3	desayittha. “Imināpi kāraṇena evaṃpasanno ahaṃ bhante bhagavatī”ti dīpeti. Pāḷiyattho	312	
PA_atk-s01_03a:312_4	panettha vitthāritoyeva.	312	
PA_atk-s01_03a:313_0	159. Sāsavā saupadhikāti sadosā saupārambhā. No ariyāti vuccatīti ariyiddhīti na	313	
PA_atk-s01_03a:313_1	vuccati. Anāsavā anupadhikāti niddosā anupārambhā. Ariyāti vuccatīti ariyiddhīti	313	
PA_atk-s01_03a:313_2	vuccati. Appaṭikūlasaññī tattha viharatīti kathaṃ appaṭikūlasaññī tattha viharatīti?	313	
PA_atk-s01_03a:313_3	Paṭikūle satte mettaṃ pharati, saṅkhāre dhātusaññaṃ upasaṃharati. Yathāha “kathaṃ	313	
PA_atk-s01_03a:313_4	paṭikūle appaṭikūlasaññī viharati ? Aniṭṭhasmiṃ vatthusmiṃ mettāya vā pharati, dhātuto	313	
PA_atk-s01_03a:313_5	vā upasaṃharatī”ti. Paṭikūlasaññī tattha viharatīti appaṭikūle satte asubhasaññaṃ	313	
PA_atk-s01_03a:313_6	pharati, saṅkhāre aniccasaññaṃ upasaṃharati. Yathāha “kathaṃ appaṭikūle paṭikūlasaññī	313	
PA_atk-s01_03a:313_7	viharati? Iṭṭhasmiṃ vatthusmiṃ asubhāya vā pharati, aniccato vā upasaṃharatī”ti.	313	
PA_atk-s01_03a:313_8	Evaṃ sesapadesupi attho veditabbo.	313	
PA_atk-s01_03a:314_0	Upekkhako tattha viharatīti iṭṭhe arajjanto aniṭṭhe adussanto yathā aññe asamapekkhanena	314	
PA_atk-s01_03a:314_1	mohaṃ uppādenti, evaṃ anuppādento chasu ārammaṇesu chaḷaṅgupekkhāya upekkhako viharati.	314	
PA_atk-s01_03a:314_2	Etadānuttariyaṃ, bhante, iddhividhāsūti, bhante, yā ayaṃ dvīsu iddhīsu evaṃdesanā,	314	
PA_atk-s01_03a:314_3	etadānuttariyaṃ. Taṃ bhagavāti taṃ desanaṃ bhagavā asesaṃ sakalaṃ abhijānāti. Taṃ	314	
PA_atk-s01_03a:314_4	bhagavatoti taṃ desanaṃ bhagavato asesaṃ abhijānato. Uttari abhiññeyyaṃ natthīti	314	
PA_atk-s01_03a:314_5	uttari abhijānitabbaṃ natthi. Ayaṃ nāma ito añño dhammo vā puggalo vā yaṃ bhagavā	314	
PA_atk-s01_03a:314_6	na jānāti idaṃ natthi. Yadabhijānaṃ añño samaṇo vā brāhmaṇo vāti yaṃ tumhehi anabhiññātaṃ	314	
PA_atk-s01_03a:314_7	añño samaṇo vā brāhmaṇo vā abhijānanto bhagavatā bhiyyobhiññataro assa, adhikatarapañño	314	
PA_atk-s01_03a:314_8	bhaveyya. Yadidaṃ iddhividhāsūti ettha yadidanti nipātamattaṃ. Iddhividhāsu bhagavatā	314	
PA_atk-s01_03a:314_9	uttaritaro natthi. Atītabuddhāpi hi imā dve iddhiyo desesuṃ, anāgatāpi imāva desessanti.	314	
PA_atk-s01_03a:314_10	Tumhepi tesaṃ ñāṇena saṃsanditvā imāva desayittha. Iti bhagavā iddhividhāsu anuttaroti	3141	
PA_atk-s01_03a:314_11	dassento “imināpi kāraṇena evaṃpasanno ahaṃ, bhante, bhagavatī”ti dīpeti. Ettāvatā	3141	
PA_atk-s01_03a:314_12	ye dhammasenāpati divāṭṭhāne nisīditvā soḷasa aparampariyadhamme sammasi, teva dassitā honti.	3141	
PA_atk-s01_03a:315	Aññathāsatthuguṇadassanādivaṇṇanā	31	
PA_atk-s01_03a:316_0	160. Idāni aparenapi ākārena bhagavato guṇe dassento yaṃ taṃ bhantetiādimāha. Tattha	316	
PA_atk-s01_03a:316_1	saddhena kulaputtenāti saddhā kulaputtā nāma atītānāgatapaccuppannā bodhisattā. Tasmā	316	
PA_atk-s01_03a:316_2	yaṃ sabbaññubodhisattena pattabbanti vuttaṃ hoti. Kiṃ pana tena pattabbaṃ? Nava lokuttaradhammā.	316	
PA_atk-s01_03a:316_3	Āraddhavīriyenātiādīsu “vīriyaṃ thāmo”tiādīni sabbāneva vīriyavevacanāni. Tattha	316	
PA_atk-s01_03a:316_4	āraddhavīriyenāti paggahitavīriyena. Thāmavatāti thāmasampannena thiravīriyena. Purisathāmenāti	316	
PA_atk-s01_03a:316_5	tena thāmavatā yaṃ purisathāmena pattabbanti vuttaṃ hoti. Anantarapadadvayepi eseva	316	
PA_atk-s01_03a:316_6	nayo. Purisadhorayhenāti yā asamadhurehi buddhehi vahitabbā dhurā, taṃ dhuraṃ vahanasamatthena	316	
PA_atk-s01_03a:316_7	mahāpurisena. Anuppattaṃ taṃ bhagavatāti taṃ sabbaṃ atītānāgatabuddhehi pattabbaṃ,	316	
PA_atk-s01_03a:316_8	sabbameva anuppattaṃ, bhagavato ekaguṇopi ūno natthīti dasseti. Kāmesu kāmasukhallikānuyoganti	316	
PA_atk-s01_03a:316_9	vatthukāmesu kāmasukhallikānuyogaṃ. Yathā aññe keṇiyajaṭilādayo samaṇabrāhmaṇā “ko	316	
PA_atk-s01_03a:316_10	jānāti paralokaṃ. Sukho imissā paribbājikāya mudukāya lomasāya bāhāya samphasso”ti	3161	
PA_atk-s01_03a:316_11	moḷibandhāhi paribbājikāhi paricārenti sampattaṃ sampattaṃ rūpādiārammaṇaṃ anubhavamānā	3161	
PA_atk-s01_03a:316_12	kāmasukhamanuyuttā, na evamanuyuttoti dasseti.	3161	
PA_atk-s01_03a:317_0	Hīnanti lāmakaṃ. Gammanti gāmavāsīnaṃ dhammaṃ. Pothujjanikanti puthujjanehi sevitabbaṃ.	317	
PA_atk-s01_03a:317_1	Anariyanti na niddosaṃ. Na vā ariyehi sevitabbaṃ. Anatthasañhitanti anatthasaṃyuttaṃ.	317	
PA_atk-s01_03a:317_2	Attakilamathānuyoganti attano ātāpanaparitāpanānuyogaṃ. Dukkhanti dukkhayuttaṃ, dukkhamaṃ	317	
PA_atk-s01_03a:317_3	vā. Yathā eke samaṇabrāhmaṇā kāmasukhallikānuyogaṃ parivajjessāmāti kāyakilamathaṃ	317	
PA_atk-s01_03a:317_4	anudhāvanti, tato muñcissāmāti kāmasukhaṃ anudhāvanti, na evaṃ bhagavā. Bhagavā pana	317	
PA_atk-s01_03a:317_5	ubho ete ante vajjetvā yā sā “atthi, bhikkhave, majjhimā paṭipadā tathāgatena abhisambuddhā	317	
PA_atk-s01_03a:317_6	cakkhukaraṇī”ti evaṃ vuttā sammāpaṭipatti, tameva paṭipanno. Tasmā “na ca attakilamathānuyoga”ntiādimāha.	317	
PA_atk-s01_03a:318_0	Ābhicetasikānanti abhicetasikānaṃ, kāmāvacaracittāni atikkamitvā ṭhitānanti attho.	318	
PA_atk-s01_03a:318_1	Diṭṭhadhammasukhavihārānanti imasmiṃyeva attabhāve sukhavihārānaṃ. Poṭṭhapādasuttantasmiñhi	318	
PA_atk-s01_03a:318_2	sappītikadutiyajjhānaphalasamāpatti kathitā. Pāsādikasuttante saha maggena vipassanāpādakajjhānaṃ.	318	
PA_atk-s01_03a:318_3	Dasuttarasuttante catutthajjhānikaphalasamāpatti. Imasmiṃ sampasādanīye diṭṭhadhammasukhavihārajjhānāni	318	
PA_atk-s01_03a:318_4	kathitāni. Nikāmalābhīti yathākāmalābhī. Akicchalābhīti adukkhalābhī. Akasiralābhīti vipulalābhī.	318	
PA_atk-s01_03a:319	Anuyogadānappakāravaṇṇanā	31	
PA_atk-s01_03a:320_0	161. Ekissā lokadhātuyāti dasasahassilokadhātuyā. Tīṇi hi khettāni – jātikhettaṃ	320	
PA_atk-s01_03a:320_1	āṇākhettaṃ visayakhettaṃ. Tattha jātikhettaṃ nāma dasasahassī lokadhātu. Sā hi tathāgatassa	320	
PA_atk-s01_03a:320_2	mātukucchiṃ okkamanakāle nikkhamanakāle sambodhikāle dhammacakkappavattane āyusaṅkhārossajjane	320	
PA_atk-s01_03a:320_3	parinibbāne ca kampati. Koṭisatasahassacakkavāḷaṃ pana āṇākhettaṃ nāma. Āṭānāṭiyamoraparittadhajaggaparittaratanaparittādīnañhi	320	
PA_atk-s01_03a:320_4	ettha āṇā vattati. Visayakhettassa pana parimāṇaṃ natthi, buddhānañhi “yāvatakaṃ	320	
PA_atk-s01_03a:320_5	ñāṇaṃ, tāvatakaṃ ñeyyaṃ, yāvatakaṃ ñeyyaṃ tāvatakaṃ ñāṇaṃ, ñāṇapariyantikaṃ ñeyyaṃ,	320	
PA_atk-s01_03a:320_6	ñeyyapariyantikaṃ ñāṇa”nti vacanato avisayo nāma natthi.	320	
PA_atk-s01_03a:321_0	Imesu pana tīsu khettesu ṭhapetvā imaṃ cakkavāḷaṃ aññasmiṃ cakkavāḷe buddhā uppajjantīti	321	
PA_atk-s01_03a:321_1	suttaṃ natthi, nuppañjantīti pana atthi. Tīṇi piṭakāni vinayapiṭakaṃ, suttantapiṭakaṃ	321	
PA_atk-s01_03a:321_2	abhidhammapiṭakaṃ. Tisso saṅgītiyo mahākassapattherassa saṅgīti, yasattherassa saṅgīti,	321	
PA_atk-s01_03a:321_3	moggaliputtatissattherassa saṅgītīti. Imā tisso saṅgītiyo āruḷhe tepiṭake buddhavacane	321	
PA_atk-s01_03a:321_4	“imaṃ cakkavāḷaṃ muñcitvā aññattha buddhā uppajjantī”ti suttaṃ natthi, nuppajjantīti pana atthi.	321	
PA_atk-s01_03a:322_0	Apubbaṃ acarimanti apure apacchā ekato nuppajjanti, pure vā pacchā vā uppajjantīti	322	
PA_atk-s01_03a:322_1	vuttaṃ hoti. Tattha bodhipallaṅke “bodhiṃ apatvā na uṭṭhahissāmī”ti nisinnakālato	322	
PA_atk-s01_03a:322_2	paṭṭhāya yāva mātukucchismiṃ paṭisandhiggahaṇaṃ, tāva pubbeti na veditabbaṃ. Bodhisattassa	322	
PA_atk-s01_03a:322_3	hi paṭisandhiggahaṇe dasasahassacakkavāḷakampaneneva khettapariggaho kato. Aññassa	322	
PA_atk-s01_03a:322_4	buddhassa uppattipi nivāritā hoti. Parinibbānato paṭṭhāya ca yāva sāsapamattāpi dhātuyo	322	
PA_atk-s01_03a:322_5	tiṭṭhanti, tāva pacchāti na veditabbaṃ. Dhātūsu hi ṭhitāsu buddhāpi ṭhitāva honti.	322	
PA_atk-s01_03a:322_6	Tasmā etthantare aññassa buddhassa uppatti nivāritāva hoti. Dhātuparinibbāne pana	322	
PA_atk-s01_03a:322_7	jāte aññassa buddhassa uppatti na nivāritā.	322	
PA_atk-s01_03a:323	Tipiṭakaantaradhānakathā	32	
PA_atk-s01_03a:324_0	Tīṇi antaradhānāni nāma pariyattiantaradhānaṃ, paṭivedhaantaradhānaṃ, paṭipattiantaradhānanti.	324	
PA_atk-s01_03a:324_1	Tattha pariyattīti tīṇi piṭakāni. Paṭivedhoti saccappaṭivedho. Paṭipattīti paṭipadā.	324	
PA_atk-s01_03a:324_2	Tattha paṭivedho ca paṭipatti ca hotipi na hotipi. Ekasmiñhi kāle paṭivedhakarā bhikkhū	324	
PA_atk-s01_03a:324_3	bahū honti, esa bhikkhu puthujjanoti aṅguliṃ pasāretvā dassetabbo hoti. Imasmiṃyeva	324	
PA_atk-s01_03a:324_4	dīpe ekavāraṃ puthujjanabhikkhu nāma nāhosi. Paṭipattipūrakāpi kadāci bahū honti,	324	
PA_atk-s01_03a:324_5	kadāci appā. Iti paṭivedho ca paṭipatti ca hotipi na hotipi. Sāsanaṭṭhitiyā pana	324	
PA_atk-s01_03a:324_6	pariyatti pamāṇaṃ. Paṇḍito hi tepiṭakaṃ sutvā dvepi pūreti.	324	
PA_atk-s01_03a:325_0	Yathā amhākaṃ bodhisatto āḷārassa santike pañcābhiññā satta ca samāpattiyo nibbattetvā	325	
PA_atk-s01_03a:325_1	nevasaññānāsaññāyatanasamāpattiyā parikammaṃ pucchi, so na jānāmīti āha. Tato udakassa	325	
PA_atk-s01_03a:325_2	santikaṃ gantvā adhigatavisesaṃ saṃsanditvā nevasaññānāsaññāyatanassa parikammaṃ	325	
PA_atk-s01_03a:325_3	pucchi, so ācikkhi, tassa vacanasamanantarameva mahāsatto taṃ jhānaṃ sampādesi, evameva	325	
PA_atk-s01_03a:325_4	paññavā bhikkhu pariyattiṃ sutvā dvepi pūreti. Tasmā pariyattiyā ṭhitāya sāsanaṃ	325	
PA_atk-s01_03a:325_5	ṭhitaṃ hoti. Yadā pana sā antaradhāyati, tadā paṭhamaṃ abhidhammapiṭakaṃ nassati.	325	
PA_atk-s01_03a:325_6	Tattha paṭṭhānaṃ sabbapaṭhamaṃ antaradhāyati. Anukkamena pacchā dhammasaṅgaho, tasmiṃ	325	
PA_atk-s01_03a:325_7	antarahite itaresu dvīsu piṭakesu ṭhitesupi sāsanaṃ ṭhitameva hoti.	325	
PA_atk-s01_03a:326_0	Tattha suttantapiṭake antaradhāyamāne paṭhamaṃ aṅguttaranikāyo ekādasakato paṭṭhāya	326	
PA_atk-s01_03a:326_1	yāva ekakā antaradhāyati, tadanantaraṃ saṃyuttanikāyo cakkapeyyālato paṭṭhāya yāva	326	
PA_atk-s01_03a:326_2	oghataraṇā antaradhāyati. Tadanantaraṃ majjhimanikāyo indriyabhāvanato paṭṭhāya yāva	326	
PA_atk-s01_03a:326_3	mūlapariyāyā antaradhāyati. Tadanantaraṃ dīghanikāyo dasuttarato paṭṭhāya yāva brahmajālā	326	
PA_atk-s01_03a:326_4	antaradhāyati. Ekissāpi dvinnampi gāthānaṃ pucchā addhānaṃ gacchati, sāsanaṃ dhāretuṃ	326	
PA_atk-s01_03a:326_5	na sakkoti, sabhiyapucchā āḷavakapucchā viya ca. Etā kira kassapabuddhakālikā antarā	326	
PA_atk-s01_03a:326_6	sāsanaṃ dhāretuṃ nāsakkhiṃsu.	326	
PA_atk-s01_03a:327_0	Dvīsu pana piṭakesu antarahitesupi vinayapiṭake ṭhite sāsanaṃ tiṭṭhati. Parivārakkhandhakesu	327	
PA_atk-s01_03a:327_1	antarahitesu ubhatovibhaṅge ṭhite ṭhitameva hoti. Ubhatovibhaṅge antarahite mātikāyapi	327	
PA_atk-s01_03a:327_2	ṭhitāya ṭhitameva hoti. Mātikāya antarahitāya pātimokkhapabbajjāupasampadāsu ṭhitāsu	327	
PA_atk-s01_03a:327_3	sāsanaṃ tiṭṭhati. Liṅgaṃ addhānaṃ gacchati. Setavatthasamaṇavaṃso pana kassapabuddhakālato	327	
PA_atk-s01_03a:327_4	paṭṭhāya sāsanaṃ dhāretuṃ nāsakkhi. Paṭisambhidāpattehi vassasahassaṃ aṭṭhāsi. Chaḷabhiññehi	327	
PA_atk-s01_03a:327_5	vassasahassaṃ. Tevijjehi vassasahassaṃ. Sukkhavipassakehi vassasahassaṃ. Pātimokkhehi	327	
PA_atk-s01_03a:327_6	vassasahassaṃ aṭṭhāsi. Pacchimakassa pana saccappaṭivedhato pacchimakassa sīlabhedato	327	
PA_atk-s01_03a:327_7	paṭṭhāya sāsanaṃ osakkitaṃ nāma hoti. Tato paṭṭhāya aññassa buddhassa uppatti na nivāritā.	327	
PA_atk-s01_03a:328	Sāsanaantarahitavaṇṇanā	32	
PA_atk-s01_03a:329_0	Tīṇi parinibbānāni nāma kilesaparinibbānaṃ khandhaparinibbānaṃ dhātuparinibbānanti.	329	
PA_atk-s01_03a:329_1	Tattha kilesaparinibbānaṃ bodhipallaṅke ahosi. Khandhaparinibbānaṃ kusinārāyaṃ. Dhātuparinibbānaṃ	329	
PA_atk-s01_03a:329_2	anāgate bhavissati. Sāsanassa kira osakkanakāle imasmiṃ tambapaṇṇidīpe dhātuyo sannipatitvā	329	
PA_atk-s01_03a:329_3	mahācetiyaṃ gamissanti. Mahācetiyato nāgadīpe rājāyatanacetiyaṃ. Tato mahābodhipallaṅkaṃ	329	
PA_atk-s01_03a:329_4	gamissanti. Nāgabhavanatopi devalokatopi brahmalokatopi dhātuyo mahābodhipallaṅkameva	329	
PA_atk-s01_03a:329_5	gamissanti. Sāsapamattāpi dhātuyo na antarā nassissanti. Sabbadhātuyo mahābodhipallaṅke	329	
PA_atk-s01_03a:329_6	rāsibhūtā suvaṇṇakkhandho viya ekagghanā hutvā chabbaṇṇarasmiyo vissajjessanti.	329	
PA_atk-s01_03a:330_0	Tā dasasahassilokadhātuṃ pharissanti, tato dasasahassacakkavāḷadevatā sannipatitvā	330	
PA_atk-s01_03a:330_1	“ajja satthā parinibbāti, ajja sāsanaṃ osakkati, pacchimadassanaṃ dāni idaṃ amhāka”nti	330	
PA_atk-s01_03a:330_2	dasabalassa parinibbutadivasato mahantataraṃ kāruññaṃ karissanti. Ṭhapetvā anāgāmikhīṇāsave	330	
PA_atk-s01_03a:330_3	avasesā sakabhāvena sandhāretuṃ na sakkhissanti. Dhātūsu tejodhātu uṭṭhahitvā yāva	330	
PA_atk-s01_03a:330_4	brahmalokā uggacchissati. Sāsapamattāyapi dhātuyā sati ekajālā bhavissati. Dhātūsu	330	
PA_atk-s01_03a:330_5	pariyādānaṃ gatāsu upacchijjissati. Evaṃ mahantaṃ ānubhāvaṃ dassetvā dhātūsu antarahitāsu	330	
PA_atk-s01_03a:330_6	sāsanaṃ antarahitaṃ nāma hoti.	330	
PA_atk-s01_03a:331_0	Yāva na evaṃ antaradhāyati, tāva acarimaṃ nāma hoti. Evaṃ apubbaṃ acarimaṃ uppajjeyyuṃ,	331	
PA_atk-s01_03a:331_1	netaṃ ṭhānaṃ vijjati. Kasmā pana apubbaṃ acarimaṃ nuppajjantīti? Anacchariyattā.	331	
PA_atk-s01_03a:331_2	Buddhā hi acchariyamanussā. Yathāha – “ekapuggalo, bhikkhave, loke uppajjamāno uppajjati	331	
PA_atk-s01_03a:331_3	acchariyamanusso. Katamo ekapuggalo? Tathāgato arahaṃ sammāsambuddho”ti. Yadi ca	331	
PA_atk-s01_03a:331_4	dve vā cattāro vā aṭṭha vā soḷasa vā ekato uppajjeyyuṃ, anacchariyā bhaveyyuṃ. Ekasmiñhi	331	
PA_atk-s01_03a:331_5	vihāre dvinnaṃ cetiyānampi lābhasakkāro uḷāro na hoti. Bhikkhūpi bahutāya na acchariyā	331	
PA_atk-s01_03a:331_6	jātā, evaṃ buddhāpi bhaveyyuṃ, tasmā nuppajjanti. Desanāya ca visesābhāvato. Yañhi	331	
PA_atk-s01_03a:331_7	satipaṭṭhānādibhedaṃ dhammaṃ eko deseti. Aññena uppajjitvāpi sova desetabbo siyā,	331	
PA_atk-s01_03a:331_8	tato anacchariyo siyā. Ekasmiṃ pana dhammaṃ desente desanāpi acchariyā hoti, vivādabhāvato	331	
PA_atk-s01_03a:331_9	ca. Bahūsu hi buddhesu uppannesu bahūnaṃ ācariyānaṃ antevāsikā viya amhākaṃ buddho	331	
PA_atk-s01_03a:331_10	pāsādiko, amhākaṃ buddho madhurassaro lābhī puññavāti vivadeyyuṃ. Tasmāpi evaṃ nuppajjanti.	3311	
PA_atk-s01_03a:331_11	Api cetaṃ kāraṇaṃ milindaraññāpi puṭṭhena nāgasenattherena vitthāritameva. Vuttañhi tattha –	3311	
PA_atk-s01_03a:332_0	Bhante, nāgasena, bhāsitampi hetaṃ bhagavatā “aṭṭhānametaṃ, bhikkhave, anavakāso,	332	
PA_atk-s01_03a:332_1	yaṃ ekissā lokadhātuyā dve arahanto sammāsambuddhā apubbaṃ acarimaṃ uppajjeyyuṃ,	332	
PA_atk-s01_03a:332_2	netaṃ ṭhānaṃ vijjatī”ti. Desayantā ca, bhante nāgasena, sabbepi tathāgatā sattatiṃsa	332	
PA_atk-s01_03a:332_3	bodhipakkhiye dhamme desenti, kathayamānā ca cattāri ariyasaccāni kathenti, sikkhāpentā	332	
PA_atk-s01_03a:332_4	ca tīsu sikkhāsu sikkhāpenti, anusāsamānā ca appamādappaṭipattiyaṃ anusāsanti. Yadi,	332	
PA_atk-s01_03a:332_5	bhante nāgasena, sabbesampi tathāgatānaṃ ekā desanā ekā kathā ekasikkhā ekānusāsanī,	332	
PA_atk-s01_03a:332_6	kena kāraṇena dve tathāgatā ekakkhaṇe nuppajjanti. Ekenapi tāva buddhuppādena ayaṃ	332	
PA_atk-s01_03a:332_7	loko obhāsajāto, yadi dutiyo buddho bhaveyya, dvinnaṃ pabhāya ayaṃ loko bhiyyosomattāya	332	
PA_atk-s01_03a:332_8	obhāsajāto bhaveyya, ovadamānā ca dve tathāgatā sukhaṃ ovadeyyuṃ, anusāsamānā ca	332	
PA_atk-s01_03a:332_9	sukhaṃ anusāseyyuṃ, tattha me kāraṇaṃ desehi, yathāhaṃ nissaṃsayo bhaveyya”nti.	332	
PA_atk-s01_03a:333_0	Ayaṃ, mahārāja, dasasahassī lokadhātu ekabuddhadhāraṇī, ekasseva tathāgatassa guṇaṃ	333	
PA_atk-s01_03a:333_1	dhāreti, yadi dutiyo buddho uppajjeyya, nāyaṃ dasasahassī lokadhātu dhāreyya, caleyya,	333	
PA_atk-s01_03a:333_2	kampeyya, nameyya, oṇameyya, vinameyya, vikireyya, vidhameyya, viddhaṃseyya, na ṭhānamupagaccheyya.	333	
PA_atk-s01_03a:334_0	Yathā, mahārāja, nāvā ekapurisasandhāraṇī bhaveyya, ekapurise abhirūḷhe sā nāvā samupādikā	334	
PA_atk-s01_03a:334_1	bhaveyya, atha dutiyo puriso āgaccheyya tādiso āyunā vaṇṇena vayena pamāṇena kisathūlena	334	
PA_atk-s01_03a:334_2	sabbaṅgapaccaṅgena, so taṃ nāvaṃ abhirūheyya, api nu sā, mahārāja, nāvā dvinnampi	334	
PA_atk-s01_03a:334_3	dhāreyyāti? Na hi, bhante, caleyya, kampeyya, nameyya, oṇameyya, vinameyya, vikireyya,	334	
PA_atk-s01_03a:334_4	vidhameyya, viddhaṃseyya, na ṭhānamupagaccheyya osīdeyya udaketi. Evameva kho, mahārāja,	334	
PA_atk-s01_03a:334_5	ayaṃ dasasahassī lokadhātu ekabuddhadhāraṇī, ekasseva tathāgatassa guṇaṃ dhāreti,	334	
PA_atk-s01_03a:334_6	yadi dutiyo buddho uppajjeyya, nāyaṃ dasasahassī lokadhātu dhāreyya…pe… na ṭhānamupagaccheyya.	334	
PA_atk-s01_03a:335_0	Yathā vā pana, mahārāja, puriso yāvadatthaṃ bhojanaṃ bhuñjeyya chādentaṃ yāva kaṇṭhamabhipūrayitvā,	335	
PA_atk-s01_03a:335_1	so dhāto pīṇito paripuṇṇo nirantaro tandīkato anoṇamitadaṇḍajāto punadeva tāvatakaṃ	335	
PA_atk-s01_03a:335_2	bhojanaṃ bhuñjeyya, api nu kho so, mahārāja, puriso sukhito bhaveyyāti? Na hi, bhante,	335	
PA_atk-s01_03a:335_3	sakiṃ bhuttova mareyyāti; evameva kho, mahārāja, ayaṃ dasasahassī lokadhātu ekabuddhadhāraṇī	335	
PA_atk-s01_03a:335_4	…pe… na ṭhānamupagaccheyyāti.	335	
PA_atk-s01_03a:336_0	Kiṃ nu kho, bhante nāgasena, atidhammabhārena pathavī calatīti? Idha, mahārāja, dve	336	
PA_atk-s01_03a:336_1	sakaṭā ratanapūritā bhaveyyuṃ yāva mukhasamā, ekasmā sakaṭato ratanaṃ gahetvā ekasmiṃ	336	
PA_atk-s01_03a:336_2	sakaṭe ākireyyuṃ, api nu kho taṃ, mahārāja, sakaṭaṃ dvinnampi sakaṭānaṃ ratanaṃ dhāreyyāti?	336	
PA_atk-s01_03a:336_3	Na hi, bhante, nābhipi tassa phaleyya, arāpi tassa bhijjeyyuṃ, nemipi tassa opateyya,	336	
PA_atk-s01_03a:336_4	akkhopi tassa bhijjeyyāti. Kiṃ nu kho, mahārāja, atiratanabhārena sakaṭaṃ bhijjatīti?	336	
PA_atk-s01_03a:336_5	Āma, bhante,ti. Evameva kho, mahārāja, atidhammabhārena pathavī calati.	336	
PA_atk-s01_03a:337_0	Apica, mahārāja, imaṃ kāraṇaṃ buddhabalaparidīpanāya osāritaṃ aññampi tattha atirūpaṃ	337	
PA_atk-s01_03a:337_1	kāraṇaṃ suṇohi, yena kāraṇena dve sammāsambuddhā ekakkhaṇe nuppajjanti. Yadi, mahārāja,	337	
PA_atk-s01_03a:337_2	dve sammāsambuddhā ekakkhaṇe uppajjeyyuṃ, tesaṃ parisāya vivādo uppajjeyya “tumhākaṃ	337	
PA_atk-s01_03a:337_3	buddho amhākaṃ buddho”ti, ubhato pakkhajātā bhaveyyuṃ. Yathā, mahārāja, dvinnaṃ balavāmaccānaṃ	337	
PA_atk-s01_03a:337_4	parisāya vivādo uppajjeyya “tumhākaṃ amacco amhākaṃ amacco”ti, ubhato pakkhajātā	337	
PA_atk-s01_03a:337_5	honti; evameva kho, mahārāja, yadi dve sammāsambuddhā ekakkhaṇe uppajjeyyuṃ, tesaṃ	337	
PA_atk-s01_03a:337_6	parisāya vivādo uppajjeyya “tumhākaṃ buddho, amhākaṃ buddho”ti, ubhato pakkhajātā	337	
PA_atk-s01_03a:337_7	bhaveyyuṃ, idaṃ tāva, mahārāja, ekaṃ kāraṇaṃ, yena kāraṇena dve sammāsambuddhā ekakkhaṇe nuppajjanti.	337	
PA_atk-s01_03a:338_0	Aparampi, mahārāja, uttariṃ kāraṇaṃ suṇohi, yena kāraṇena dve sammāsambuddhā ekakkhaṇe	338	
PA_atk-s01_03a:338_1	nuppajjanti. Yadi, mahārāja, dve sammāsambuddhā ekakkhaṇe uppajjeyyuṃ, “aggo buddho”ti	338	
PA_atk-s01_03a:338_2	yaṃ vacanaṃ, taṃ micchā bhaveyya, “jeṭṭho buddho”ti, seṭṭho buddhoti, visiṭṭho buddhoti,	338	
PA_atk-s01_03a:338_3	uttamo buddhoti, pavaro buddhoti, asamo buddhoti, asamasamo buddhoti, appaṭimo buddhoti,	338	
PA_atk-s01_03a:338_4	appaṭibhāgo buddhoti, appaṭipuggalo buddhoti yaṃ vacanaṃ, taṃ micchā bhaveyya. Imampi	338	
PA_atk-s01_03a:338_5	kho tvaṃ, mahārāja, kāraṇaṃ atthato sampaṭiccha, yena kāraṇena dve sammāsambuddhā	338	
PA_atk-s01_03a:338_6	ekakkhaṇe nuppajjanti.	338	
PA_atk-s01_03a:339_0	Apica kho, mahārāja, buddhānaṃ bhagavantānaṃ sabhāvapakati esā, yaṃ ekoyeva buddho	339	
PA_atk-s01_03a:339_1	loke uppajjati. Kasmā kāraṇā? Mahantatāya sabbaññubuddhaguṇānaṃ, yaṃ aññampi, mahārāja,	339	
PA_atk-s01_03a:339_2	mahantaṃ hoti, taṃ ekaṃyeva hoti. Pathavī, mahārāja, mahantī, sā ekāyeva. Sāgaro	339	
PA_atk-s01_03a:339_3	mahanto, so ekoyeva. Sineru girirājā mahanto, so ekoyeva. Ākāso mahanto, so ekoyeva.	339	
PA_atk-s01_03a:339_4	Sakko mahanto, so ekoyeva. Māro mahanto, so ekoyeva. Mahābrahmā mahanto, so ekoyeva.	339	
PA_atk-s01_03a:339_5	Tathāgato arahaṃ sammāsambuddho mahanto, so ekoyeva lokasmiṃ. Yattha te uppajjanti,	339	
PA_atk-s01_03a:339_6	tattha aññesaṃ okāso na hoti. Tasmā, mahārāja, tathāgato arahaṃ sammāsambuddho ekoyeva	339	
PA_atk-s01_03a:339_7	loke uppajjatīti. Sukathito, bhante nāgasena, pañho opammehi kāraṇehīti.	339	
PA_atk-s01_03a:340	Dhammassa cānudhammanti navavidhassa lokuttaradhammassa anudhammaṃ pubbabhāgappaṭipadaṃ. Sahadhammikoti sakāraṇo. Vādānuvādoti vādoyeva.	34	
PA_atk-s01_03a:341	Acchariyaabbhutavaṇṇanā	34	
PA_atk-s01_03a:342_0	162. Āyasmā udāyīti tayo therā udāyī nāma – lāḷudāyī, kāḷudāyī, mahāudāyīti. Idha	342	
PA_atk-s01_03a:342_1	mahāudāyī adhippeto. Tassa kira imaṃ suttaṃ ādito paṭṭhāya yāva pariyosānā suṇantassa	342	
PA_atk-s01_03a:342_2	abbhantare pañcavaṇṇā pīti uppajjitvā pādapiṭṭhito sīsamatthakaṃ gacchati, sīsamatthakato	342	
PA_atk-s01_03a:342_3	pādapiṭṭhiṃ āgacchati, ubhato paṭṭhāya majjhaṃ otarati, majjhato paṭṭhāya ubhato	342	
PA_atk-s01_03a:342_4	gacchati. So nirantaraṃ pītiyā phuṭasarīro balavasomanassena dasabalassa guṇaṃ kathento	342	
PA_atk-s01_03a:342_5	acchariyaṃ bhantetiādimāha. Appicchatāti nittaṇhatā. Santuṭṭhitāti catūsu paccayesu	342	
PA_atk-s01_03a:342_6	tīhākārehi santoso. Sallekhatāti sabbakilesānaṃ sallikhitabhāvo. Yatra hi nāmāti	342	
PA_atk-s01_03a:342_7	yo nāma. Na attānaṃ pātukarissatīti attano guṇe na āvi karissati. Paṭākaṃ parihareyyunti	342	
PA_atk-s01_03a:342_8	“ko amhehi sadiso atthī”ti vadantā paṭākaṃ ukkhipitvā nāḷandaṃ vicareyyuṃ.	342	
PA_atk-s01_03a:343_0	Passa kho tvaṃ, udāyi, tathāgatassa appicchatāti passa udāyi yādisī tathāgatassa	343	
PA_atk-s01_03a:343_1	appicchatāti therassa vacanaṃ sampaṭicchanto āha. Kiṃ pana bhagavā neva attānaṃ pātukaroti,	343	
PA_atk-s01_03a:343_2	na attano guṇaṃ kathetīti ce? Na, na katheti. Appicchatādīhi kathetabbaṃ, cīvarādihetuṃ	343	
PA_atk-s01_03a:343_3	na katheti. Tenevāha – “passa kho tvaṃ, udāyi, tathāgatassa appicchatā”tiādi. Bujjhanakasattaṃ	343	
PA_atk-s01_03a:343_4	pana āgamma veneyyavasena katheti. Yathāha –	343	
PA_atk-s01_03a:344	“Na me ācariyo atthi, sadiso me na vijjati;	34	
PA_atk-s01_03a:345	Sadevakasmiṃ lokasmiṃ, natthi me paṭipuggalo”ti. ;	34	
PA_atk-s01_03a:346	Evaṃ tathāgatassa guṇadīpikā bahū gāthāpi suttantāpi vitthāretabbā.	34	
PA_atk-s01_03a:347_0	163. Abhikkhaṇaṃ bhāseyyāsīti punappunaṃ bhāseyyāsi. Pubbaṇhasamaye me kathitanti	347	
PA_atk-s01_03a:347_1	mā majjhanhikādīsu na kathayittha. Ajja vā me kathitanti mā paradivasādīsu na kathayitthāti	347	
PA_atk-s01_03a:347_2	attho. Pavedesīti kathesi. Imassa veyyākaraṇassāti niggāthakattā idaṃ suttaṃ “veyyākaraṇa”nti	347	
PA_atk-s01_03a:347_3	vuttaṃ. Adhivacananti nāmaṃ. Idaṃ pana “iti hida”nti paṭṭhāya padaṃ saṅgītikārehi	347	
PA_atk-s01_03a:347_4	ṭhapitaṃ. Sesaṃ sabbattha uttānatthamevāti.	347	
PA_atk-s01_03a:348	Sumaṅgalavilāsiniyā dīghanikāyaṭṭhakathāya	34	
PA_atk-s01_03a:349	Sampasādanīyasuttavaṇṇanā niṭṭhitā.	34	
PA_atk-s01_03a:350	6. Pāsādikasuttavaṇṇanā	35	
PA_atk-s01_03a:351	Nigaṇṭhanāṭaputtakālaṅkiriyavaṇṇanā	35	
PA_atk-s01_03a:352_0	164. Evaṃ me sutanti pāsādikasuttaṃ. Tatrāyamanuttānapadavaṇṇanā – vedhaññā nāma	352	
PA_atk-s01_03a:352_1	sakyāti dhanumhi katasikkhā vedhaññanāmakā eke sakyā. Tesaṃ ambavane pāsādeti tesaṃ	352	
PA_atk-s01_03a:352_2	ambavane sippaṃ uggaṇhatthāya kato dīghapāsādo atthi, tattha viharati. Adhunā kālaṅkatoti	352	
PA_atk-s01_03a:352_3	sampati kālaṅkato. Dvedhikajātāti dvejjhajātā, dvebhāgā jātā. Bhaṇḍanādīsu bhaṇḍanaṃ	352	
PA_atk-s01_03a:352_4	pubbabhāgakalaho, taṃ daṇḍādānādivasena paṇṇattivītikkamavasena ca vaḍḍhitaṃ kalaho.	352	
PA_atk-s01_03a:352_5	“Na tvaṃ imaṃ dhammavinayaṃ ājānāsī”tiādinā nayena viruddhavacanaṃ vivādo. Vitudantāti	352	
PA_atk-s01_03a:352_6	vijjhantā. Sahitaṃ meti mama vacanaṃ atthasañhitaṃ. Adhiciṇṇaṃ te viparāvattanti	352	
PA_atk-s01_03a:352_7	yaṃ tava adhiciṇṇaṃ cirakālāsevanavasena paguṇaṃ, taṃ mama vādaṃ āgamma nivattaṃ.	352	
PA_atk-s01_03a:352_8	Āropito te vādoti tuyhaṃ upari mayā doso āropito. Cara vādappamokkhāyāti bhattapuṭaṃ	352	
PA_atk-s01_03a:352_9	ādāya taṃ taṃ upasaṅkamitvā vādappamokkhatthāya uttari pariyesamāno vicara. Nibbeṭhehi	352	
PA_atk-s01_03a:352_10	vāti atha vā mayā āropitadosato attānaṃ mocehi. Sace pahosīti sace sakkosi. Vadhoyevāti	3521	
PA_atk-s01_03a:352_11	maraṇameva. Nāṭaputtiyesūti nāṭaputtassa antevāsikesu. Nibbinnarūpāti ukkaṇṭhitasabhāvā	3521	
PA_atk-s01_03a:352_12	abhivādanādīnipi na karonti. Virattarūpāti vigatapemā. Paṭivānarūpāti tesaṃ sakkaccakiriyato	3521	
PA_atk-s01_03a:352_13	nivattanasabhāvā. Yathā tanti yathā durakkhātādisabhāve dhammavinaye nibbinnavirattappaṭivānarūpehi	3521	
PA_atk-s01_03a:352_14	bhavitabbaṃ, tatheva jātāti attho. Durakkhāteti dukkathite. Duppavediteti duviññāpite.	3521	
PA_atk-s01_03a:352_15	Anupasamasaṃvattaniketi rāgādīnaṃ upasamaṃ kātuṃ asamatthe. Bhinnathūpeti bhindappatiṭṭhe.	3521	
PA_atk-s01_03a:352_16	Ettha hi nāṭaputtova nesaṃ patiṭṭhaṭṭhena thūpo. So pana bhinno mato. Tena vuttaṃ	3521	
PA_atk-s01_03a:352_17	“bhinnathūpe”ti. Appaṭisaraṇeti tasseva abhāvena paṭisaraṇavirahite.	3521	
PA_atk-s01_03a:353_0	Nanu cāyaṃ nāṭaputto nāḷandavāsiko, so kasmā pāvāyaṃ kālaṅkatoti? So kira upālinā	353	
PA_atk-s01_03a:353_1	gahapatinā paṭividdhasaccena dasahi gāthāhi bhāsite buddhaguṇe sutvā uṇhaṃ lohitaṃ	353	
PA_atk-s01_03a:353_2	chaḍḍesi. Atha naṃ aphāsukaṃ gahetvā pāvaṃ agamaṃsu. So tattha kālamakāsi. Kālaṃ	353	
PA_atk-s01_03a:353_3	kurumāno ca cintesi – “mama laddhi aniyyānikā sāravirahitā, mayaṃ tāva naṭṭhā, avasesajanopi	353	
PA_atk-s01_03a:353_4	mā apāyapūrako ahosi, sace panāhaṃ ‘mama sāsanaṃ aniyyānika’nti vakkhāmi, na saddahissanti,	353	
PA_atk-s01_03a:353_5	yaṃnūnāhaṃ dvepi jane na ekanīhārena uggaṇhāpeyyaṃ, te mamaccayena aññamaññaṃ vivadissanti,	353	
PA_atk-s01_03a:353_6	satthā taṃ vivādaṃ paṭicca ekaṃ dhammakathaṃ kathessati, tato te sāsanassa mahantabhāvaṃ jānissantī”ti.	353	
PA_atk-s01_03a:354_0	Atha naṃ eko antevāsiko upasaṅkamitvā āha – “bhante tumhe dubbalā, mayhampi imasmiṃ	354	
PA_atk-s01_03a:354_1	dhamme sāraṃ ācikkhatha, ācariyappamāṇa”nti. “Āvuso, tvaṃ mamaccayena sassatanti	354	
PA_atk-s01_03a:354_2	gaṇheyyāsī”ti. Aparopi upasaṅkami, taṃ ucchedaṃ gaṇhāpesi. Evaṃ dvepi jane ekaladdhike	354	
PA_atk-s01_03a:354_3	akatvā bahū nānānīhārena uggaṇhāpetvā kālamakāsi. Te tassa sarīrakiccaṃ katvā sannipatitvā	354	
PA_atk-s01_03a:354_4	aññamaññaṃ pucchiṃsu – “kassāvuso, ācariyo sāraṃ ācikkhī”ti? Eko uṭṭhahitvā mayhanti	354	
PA_atk-s01_03a:354_5	āha. Kiṃ ācikkhīti? Sassatanti. Aparo taṃ paṭibāhitvā “mayhaṃ sāraṃ ācikkhī”ti āha.	354	
PA_atk-s01_03a:354_6	Evaṃ sabbe “mayhaṃ sāraṃ ācikkhi, ahaṃ jeṭṭhako”ti aññamaññaṃ vivādaṃ vaḍḍhetvā akkose	354	
PA_atk-s01_03a:354_7	ceva paribhāse ca hatthapādappahārādīni ca pavattetvā ekamaggena dve agacchantā nānādisāsu pakkamiṃsu.	354	
PA_atk-s01_03a:355_0	165. Atha kho cundo samaṇuddesoti ayaṃ thero dhammasenāpatissa kaniṭṭhabhātiko. Taṃ	355	
PA_atk-s01_03a:355_1	bhikkhū anupasampannakāle “cundo samaṇuddeso”ti samudācaritvā therakālepi tatheva	355	
PA_atk-s01_03a:355_2	samudācariṃsu. Tena vuttaṃ – “cundo samaṇuddeso”ti.	355	
PA_atk-s01_03a:356_0	“Pāvāyaṃ vassaṃvuṭṭho yena sāmagāmo, yenāyasmā ānando tenupasaṅkamī”ti kasmā upasaṅkami?	356	
PA_atk-s01_03a:356_1	Nāṭaputte kira kālaṅkate jambudīpe manussā tattha tattha kathaṃ pavattayiṃsu “nigaṇṭho	356	
PA_atk-s01_03a:356_2	nāṭaputto eko satthāti paññāyittha, tassa kālaṅkiriyāya sāvakānaṃ evarūpo vivādo	356	
PA_atk-s01_03a:356_3	jāto. Samaṇo pana gotamo jambudīpe cando viya sūriyo viya ca pākaṭo, sāvakāpissa	356	
PA_atk-s01_03a:356_4	pākaṭāyeva. Kīdiso nu kho samaṇe gotame parinibbute sāvakānaṃ vivādo bhavissatī”ti.	356	
PA_atk-s01_03a:356_5	Thero taṃ kathaṃ sutvā cintesi – “imaṃ kathaṃ gahetvā dasabalassa ārocessāmi, satthā	356	
PA_atk-s01_03a:356_6	etaṃ aṭṭhuppattiṃ katvā ekaṃ desanaṃ kathessatī”ti. So nikkhamitvā yena sāmagāmo,	356	
PA_atk-s01_03a:356_7	yenāyasmā ānando tenupasaṅkami.	356	
PA_atk-s01_03a:357	Sāmagāmoti sāmākānaṃ ussannattā tassa gāmassa nāmaṃ. Yenāyasmā ānandoti ujumeva bhagavato santikaṃ agantvā yenassa upajjhāyo āyasmā ānando tenupasaṅkami.	35	
PA_atk-s01_03a:358_0	Buddhakāle kira sāriputtatthero ca ānandatthero ca aññamaññaṃ mamāyiṃsu. Sāriputtatthero	358	
PA_atk-s01_03a:358_1	“mayā kātabbaṃ satthu upaṭṭhānaṃ karotī”ti ānandattheraṃ mamāyi. Ānandatthero “bhagavato	358	
PA_atk-s01_03a:358_2	sāvakānaṃ aggo”ti sāriputtattheraṃ mamāyi. Kuladārake ca pabbājetvā sāriputtattherassa	358	
PA_atk-s01_03a:358_3	santike upajjhaṃ gaṇhāpesi. Sāriputtattheropi tatheva akāsi. Evaṃ ekamekena attano	358	
PA_atk-s01_03a:358_4	pattacīvaraṃ datvā pabbājetvā upajjhaṃ gaṇhāpitāni pañca pañca bhikkhusatāni ahesuṃ.	358	
PA_atk-s01_03a:358_5	Āyasmā ānando paṇītāni cīvarādīnipi labhitvā therassa adāsi.	358	
PA_atk-s01_03a:359	Dhammaratanapūjā	35	
PA_atk-s01_03a:360_0	Eko kira brāhmaṇo cintesi – “buddharatanassa ca saṅgharatanassa ca pūjā paññāyati,	360	
PA_atk-s01_03a:360_1	kathaṃ nu kho dhammaratanaṃ pūjitaṃ hotī”ti? So bhagavantaṃ upasaṅkamitvā etamatthaṃ	360	
PA_atk-s01_03a:360_2	pucchi. Bhagavā āha – “sacepi brāhmaṇa dhammaratanaṃ pūjetukāmo, ekaṃ bahussutaṃ	360	
PA_atk-s01_03a:360_3	pūjehī”ti. Bahussutaṃ, bhante, ācikkhathāti. Bhikkhusaṅghaṃ pucchāti. So bhikkhusaṅghaṃ	360	
PA_atk-s01_03a:360_4	upasaṅkamitvā “bahussutaṃ, bhante, ācikkhathā”ti āha. Ānandatthero brāhmaṇāti. Brāhmaṇo	360	
PA_atk-s01_03a:360_5	theraṃ sahassagghanikena ticīvarena pūjesi. Thero taṃ gahetvā bhagavato santikaṃ	360	
PA_atk-s01_03a:360_6	agamāsi. Bhagavā “kuto, ānanda, laddha”nti āha? Ekena, bhante, brāhmaṇena dinnaṃ,	360	
PA_atk-s01_03a:360_7	idaṃ panāhaṃ āyasmato sāriputtassa dātukāmoti. Dehi, ānandāti. Cārikaṃ pakkanto bhanteti.	360	
PA_atk-s01_03a:360_8	Āgatakāle dehīti, sikkhāpadaṃ bhante, paññattanti. Kadā pana sāriputto āgamissatīti?	360	
PA_atk-s01_03a:360_9	Dasāhamattena bhanteti. “Anujānāmi, ānanda, dasāhaparamaṃ atirekacīvaraṃ nikkhipitu”nti	360	
PA_atk-s01_03a:360_10	sikkhāpadaṃ paññāpesi.	3601	
PA_atk-s01_03a:361_0	Sāriputtattheropi tatheva yaṃkiñci manāpaṃ labhati, taṃ ānandattherassa deti. So	361	
PA_atk-s01_03a:361_1	imampi attano kaniṭṭhabhātikaṃ therasseva saddhivihārikaṃ adāsi. Tena vuttaṃ – “yenassa	361	
PA_atk-s01_03a:361_2	upajjhāyo āyasmā ānando tenupasaṅkamī”ti. Evaṃ kirassa ahosi – “upajjhāyo me mahāpañño,	361	
PA_atk-s01_03a:361_3	so imaṃ kathaṃ satthu ārocessati, atha satthā tadanurūpaṃ dhammaṃ desessatī”ti. Kathāpābhatanti	361	
PA_atk-s01_03a:361_4	kathāya mūlaṃ. Mūlañhi “pābhata”nti vuccati. Yathāha –	361	
PA_atk-s01_03a:362	“Appakenāpi medhāvī, pābhatena vicakkhaṇo;	36	
PA_atk-s01_03a:363	Samuṭṭhāpeti attānaṃ, aṇuṃ aggiṃva sandhama”nti. ;	36	
PA_atk-s01_03a:364_0	Bhagavantaṃ dassanāyāti bhagavantaṃ dassanatthāya. Kiṃ panānena bhagavā na diṭṭhapubboti?	364	
PA_atk-s01_03a:364_1	No na diṭṭhapubbo. Ayañhi āyasmā divā nava vāre, rattiṃ nava vāreti ekāhaṃ aṭṭhārasa	364	
PA_atk-s01_03a:364_2	vāre upaṭṭhānameva gacchati. Divasassa pana satavāraṃ vā sahassavāraṃ vā gantukāmo	364	
PA_atk-s01_03a:364_3	samānopi na akāraṇā gacchati, ekaṃ pañhuddhāraṃ gahetvāva gacchati. So taṃ divasaṃ	364	
PA_atk-s01_03a:364_4	tena kathāpābhatena gantukāmo evamāha.	364	
PA_atk-s01_03a:365	Asammāsambuddhappaveditadhammavinayavaṇṇanā	36	
PA_atk-s01_03a:366_0	166. Evañhetaṃ, cunda, hotīti bhagavā ānandattherena ārocitepi yasmā na ānandatthero	366	
PA_atk-s01_03a:366_1	imissā kathāya sāmiko, cundatthero pana sāmiko. Sova tassā ādimajjhapariyosānaṃ jānāti.	366	
PA_atk-s01_03a:366_2	Tasmā bhagavā tena saddhiṃ kathento “evañhetaṃ, cunda, hotī”tiādimāha. Tassattho	366	
PA_atk-s01_03a:366_3	– cunda evañhetaṃ hoti durakkhātādisabhāve dhammavinaye sāvakā dvedhikajātā bhaṇḍanādīni	366	
PA_atk-s01_03a:366_4	katvā mukhasattīhi vitudantā viharanti.	366	
PA_atk-s01_03a:367_0	Idāni yasmā aniyyānikasāsaneneva niyyānikasāsanaṃ pākaṭaṃ hoti, tasmā ādito aniyyānikasāsanameva	367	
PA_atk-s01_03a:367_1	dassento idha cunda satthā ca hoti asammāsambuddhotiādimāha. Tattha vokkamma ca tamhā	367	
PA_atk-s01_03a:367_2	dhammā vattatīti na nirantaraṃ pūreti, okkamitvā okkamitvā antarantaraṃ katvā vattatīti	367	
PA_atk-s01_03a:367_3	attho. Tassa te, āvuso, lābhāti tassa tuyhaṃ ete dhammānudhammappaṭipattiādayo lābhā.	367	
PA_atk-s01_03a:367_4	Suladdhanti manussattampi te suladdhaṃ. Tathā paṭipajjatūti evaṃ paṭipajjatu. Yathā	367	
PA_atk-s01_03a:367_5	te satthārā dhammo desitoti yena te ākārena satthārā dhammo kathito. Yo ca samādapetīti	367	
PA_atk-s01_03a:367_6	yo ca ācariyo samādapeti. Yañca samādapetīti yaṃ antevāsiṃ samādapeti. Yo ca samādapitoti	367	
PA_atk-s01_03a:367_7	yo ca evaṃ samādapito antevāsiko. Yathā ācariyena samādapitaṃ, tathatthāya paṭipajjati.	367	
PA_atk-s01_03a:367_8	Sabbe teti tayopi te. Ettha hi ācariyo samādapitattā apuññaṃ pasavati, samādinnantevāsiko	367	
PA_atk-s01_03a:367_9	samādinnattā, paṭipannako paṭipannattā. Tena vuttaṃ – “sabbe te bahuṃ apuññaṃ pasavantī”ti.	367	
PA_atk-s01_03a:367_10	Etenupāyena sabbavāresu attho veditabbo.	3671	
PA_atk-s01_03a:368_0	167. Apicettha ñāyappaṭipannoti kāraṇappaṭipanno. Ñāyamārādhessatīti kāraṇaṃ nipphādessati.	368	
PA_atk-s01_03a:368_1	Vīriyaṃ ārabhatīti attano dukkhanibbattakaṃ vīriyaṃ karoti. Vuttañhetaṃ “durakkhāte,	368	
PA_atk-s01_03a:368_2	bhikkhave, dhammavinaye yo āraddhavīriyo, so dukkhaṃ viharati. Yo kusīto, so sukhaṃ viharatī”ti.	368	
PA_atk-s01_03a:369	Sammāsambuddhappaveditadhammavinayādivaṇṇanā	36	
PA_atk-s01_03a:370_0	168. Evaṃ aniyyānikasāsanaṃ dassetvā idāni niyyānikasāsanaṃ dassento idha pana, cunda,	370	
PA_atk-s01_03a:370_1	satthā ca hoti sammāsambuddhotiādimāha. Tattha niyyānikoti maggatthāya phalatthāya ca niyyāti.	370	
PA_atk-s01_03a:371_0	169. Vīriyaṃ ārabhatīti attano sukhanipphādakaṃ vīriyaṃ ārabhati. Vuttañhetaṃ “svākkhāte,	371	
PA_atk-s01_03a:371_1	bhikkhave, dhammavinaye yo kusīto, so dukkhaṃ viharati. Yo āraddhavīriyo, so sukhaṃ viharatī”ti.	371	
PA_atk-s01_03a:372_0	170. Iti bhagavā niyyānikasāsane sammāpaṭipannassa kulaputtassa pasaṃsaṃ dassetvā	372	
PA_atk-s01_03a:372_1	puna desanaṃ vaḍḍhento idha, cunda, satthā ca loke udapādītiādimāha. Tattha aviññāpitatthāti	372	
PA_atk-s01_03a:372_2	abodhitatthā. Sabbasaṅgāhapadakatanti sabbasaṅgahapadehi kataṃ, sabbasaṅgāhikaṃ kataṃ	372	
PA_atk-s01_03a:372_3	na hotīti attho. “Sabbasaṅgāhapadagata”ntipi pāṭho, na sabbasaṅgāhapadesu gataṃ,	372	
PA_atk-s01_03a:372_4	na ekasaṅgahajātanti attho. Sappāṭihīrakatanti niyyānikaṃ. Yāva devamanussehīti devalokato	372	
PA_atk-s01_03a:372_5	yāva manussalokā suppakāsitaṃ. Anutappo hotīti anutāpakaro hoti. Satthā ca no loketi	372	
PA_atk-s01_03a:372_6	idaṃ tesaṃ anutāpakāradassanatthaṃ vuttaṃ. Nānutappo hotīti satthāraṃ āgamma sāvakehi	372	
PA_atk-s01_03a:372_7	yaṃ pattabbaṃ, tassa pattattā anutāpakaro na hoti.	372	
PA_atk-s01_03a:373	172. Theroti thiro therakārakehi dhammehi samannāgato. “Rattaññū”tiādīni vuttatthāneva. Etehi ce pīti etehi heṭṭhā vuttehi.	37	
PA_atk-s01_03a:374_0	173. Pattayogakkhemāti catūhi yogehi khemattā arahattaṃ idha yogakkhemaṃ nāma, taṃ	374	
PA_atk-s01_03a:374_1	pattāti attho. Alaṃ samakkhātuṃ saddhammassāti sammukhā gahitattā assa saddhammaṃ	374	
PA_atk-s01_03a:374_2	sammā ācikkhituṃ samatthā.	374	
PA_atk-s01_03a:375_0	174. Brahmacārinoti brahmacariyavāsaṃ vasamānā ariyasāvakā. Kāmabhoginoti gihisotāpannā.	375	
PA_atk-s01_03a:375_1	“Iddhañcevā”tiādīni mahāparinibbāne vitthāritāneva. Lābhaggayasaggapattanti lābhaggañceva yasaggañca pattaṃ.	375	
PA_atk-s01_03a:376_0	175. Santi kho pana me, cunda, etarahi therā bhikkhū sāvakāti sāriputtamoggallānādayo	376	
PA_atk-s01_03a:376_1	therā. Bhikkhuniyoti khemātherīuppalavaṇṇatherīādayo. Upāsakā sāvakā gihī odātavatthavasanā	376	
PA_atk-s01_03a:376_2	brahmacārinoti cittagahapatihatthakaāḷavakādayo. Kāmabhoginoti cūḷaanāthapiṇḍikamahāanāthapiṇḍikādayo.	376	
PA_atk-s01_03a:376_3	Brahmacāriniyoti nandamātādayo. Kāmabhoginiyoti khujjuttarādayo.	376	
PA_atk-s01_03a:377_0	176. Sabbākārasampannanti sabbakāraṇasampannaṃ. Idameva tanti idameva brahmacariyaṃ,	377	
PA_atk-s01_03a:377_1	imameva dhammaṃ sammā hetunā nayena vadamāno vadeyya. Udakāssudanti udako sudaṃ.	377	
PA_atk-s01_03a:377_2	Passaṃ na passatīti passanto na passati. So kira imaṃ pañhaṃ mahājanaṃ pucchi. Tehi	377	
PA_atk-s01_03a:377_3	“na jānāma, ācariya, kathehi no”ti vutto so āha – “gambhīro ayaṃ pañho āhārasappāye	377	
PA_atk-s01_03a:377_4	sati thokaṃ cintetvā sakkā kathetu”nti. Tato tehi cattāro māse mahāsakkāre kate taṃ	377	
PA_atk-s01_03a:377_5	pañhaṃ kathento kiñca passaṃ na passatītiādimāha. Tattha sādhunisitassāti suṭṭhunisitassa	377	
PA_atk-s01_03a:377_6	tikhiṇassa, sunisitakhurassa kira talaṃ paññāyati, dhārā na paññāyatīti ayamettha attho.	377	
PA_atk-s01_03a:378	Saṅgāyitabbadhammādivaṇṇanā	37	
PA_atk-s01_03a:379_0	177. Saṅgamma samāgammāti saṅgantvā samāgantvā. Atthena atthaṃ, byañjanena byañjananti	379	
PA_atk-s01_03a:379_1	atthena saha atthaṃ, byañjanenapi saha byañjanaṃ samānentehīti attho. Saṅgāyitabbanti	379	
PA_atk-s01_03a:379_2	vācetabbaṃ sajjhāyitabbaṃ. Yathayidaṃ brahmacariyanti yathā idaṃ sakalaṃ sāsanabrahmacariyaṃ.	379	
PA_atk-s01_03a:380_0	178. Tatra ceti tatra saṅghamajjhe, tassa vā bhāsite. Atthañceva micchā gaṇhāti,	380	
PA_atk-s01_03a:380_1	byañjanāni ca micchā ropetīti “cattāro satipaṭṭhānā”ti ettha ārammaṇaṃ “satipaṭṭhāna”nti	380	
PA_atk-s01_03a:380_2	atthaṃ gaṇhāti. “Satipaṭṭhānānī”ti byañjanaṃ ropeti. Imassa nu kho, āvuso, atthassāti	380	
PA_atk-s01_03a:380_3	“satiyeva satipaṭṭhāna”nti. Atthassa “cattāro satipaṭṭhānā”ti kiṃ nu kho imāni byañjanāni,	380	
PA_atk-s01_03a:380_4	udāhu cattāri satipaṭṭhānānī”ti etāni vā byañjanāni. Katamāni opāyikatarānīti imassa	380	
PA_atk-s01_03a:380_5	atthassa katamāni byañjanāni upapannatarāni allīnatarāni. Imesañca byañjanānanti	380	
PA_atk-s01_03a:380_6	“cattāro satipaṭṭhānā”ti byañjanānaṃ “satiyeva satipaṭṭhāna”nti kiṃ nu kho ayaṃ attho,	380	
PA_atk-s01_03a:380_7	udāhu “ārammaṇaṃ satipaṭṭhāna”nti eso atthoti? Imassa kho, āvuso, atthassāti “ārammaṇaṃ	380	
PA_atk-s01_03a:380_8	satipaṭṭhāna”nti imassa atthassa. Yā ceva etānīti yāni ceva etāni mayā vuttāni. Yā	380	
PA_atk-s01_03a:380_9	ceva esoti yo ceva esa mayā vutto. So neva ussādetabboti tumhehi tāva sammā atthe	380	
PA_atk-s01_03a:380_10	ca sammā byañjane ca ṭhātabbaṃ. So pana neva ussādetabbo, na apasādetabbo. Saññāpetabboti	3801	
PA_atk-s01_03a:380_11	jānāpetabbo. Tassa ca atthassāti “satiyeva satipaṭṭhāna”nti atthassa ca. Tesañca	3801	
PA_atk-s01_03a:380_12	byañjanānanti “satipaṭṭhānā”ti byañjanānaṃ. Nisantiyāti nisāmanatthaṃ dhāraṇatthaṃ.	3801	
PA_atk-s01_03a:380_13	Iminā nayena sabbavāresu attho veditabbo.	3801	
PA_atk-s01_03a:381_0	181. Tādisanti tumhādisaṃ. Atthupetanti atthena upetaṃ atthassa viññātāraṃ. Byañjanupetanti	381	
PA_atk-s01_03a:381_1	byañjanehi upetaṃ byañjanānaṃ viññātāraṃ. Evaṃ etaṃ bhikkhuṃ pasaṃsatha. Eso hi bhikkhu	381	
PA_atk-s01_03a:381_2	na tumhākaṃ sāvako nāma, buddho nāma esa cundāti. Iti bhagavā bahussutaṃ bhikkhuṃ	381	
PA_atk-s01_03a:381_3	attano ṭhāne ṭhapesi.	381	
PA_atk-s01_03a:382	Paccayānuññātakāraṇādivaṇṇanā	38	
PA_atk-s01_03a:383_0	182. Idāni tatopi uttaritaraṃ desanaṃ vaḍḍhento na vo ahaṃ, cundātiādimāha. Tattha	383	
PA_atk-s01_03a:383_1	diṭṭhadhammikā āsavā nāma idhaloke paccayahetu uppajjanakā āsavā. Samparāyikā āsavā	383	
PA_atk-s01_03a:383_2	nāma paraloke bhaṇḍanahetu uppajjanakā āsavā. Saṃvarāyāti yathā te na pavisanti,	383	
PA_atk-s01_03a:383_3	evaṃ pidahanāya. Paṭighātāyāti mūlaghātena paṭihananāya. Alaṃ vo taṃ yāvadeva sītassa	383	
PA_atk-s01_03a:383_4	paṭighātāyāti taṃ tumhākaṃ sītassa paṭighātāya samatthaṃ. Idaṃ vuttaṃ hoti, yaṃ vo	383	
PA_atk-s01_03a:383_5	mayā cīvaraṃ anuññātaṃ, taṃ pārupitvā dappaṃ vā mānaṃ vā kurumānā viharissathāti	383	
PA_atk-s01_03a:383_6	na anuññātaṃ, taṃ pana pārupitvā sītappaṭighātādīni katvā sukhaṃ samaṇadhammaṃ yoniso	383	
PA_atk-s01_03a:383_7	manasikāraṃ karissathāti anuññātaṃ. Yathā ca cīvaraṃ, evaṃ piṇḍapātādayopi. Anupadasaṃvaṇṇanā	383	
PA_atk-s01_03a:383_8	panettha visuddhimagge vuttanayeneva veditabbā.	383	
PA_atk-s01_03a:384	Sukhallikānuyogādivaṇṇanā	38	
PA_atk-s01_03a:385	183. Sukhallikānuyoganti sukhalliyanānuyogaṃ, sukhasevanādhimuttanti attho. Sukhetīti sukhitaṃ karoti. Pīṇetīti pīṇitaṃ thūlaṃ karoti.	38	
PA_atk-s01_03a:386_0	186. Aṭṭhitadhammāti naṭṭhitasabhāvā. Jivhā no atthīti yaṃ yaṃ icchanti, taṃ taṃ	386	
PA_atk-s01_03a:386_1	kathenti, kadāci maggaṃ kathenti, kadāci phalaṃ kadāci nibbānanti adhippāyo. Jānatāti	386	
PA_atk-s01_03a:386_2	sabbaññutaññāṇena jānantena. Passatāti pañcahi cakkhūhi passantena. Gambhīranemoti	386	
PA_atk-s01_03a:386_3	gambhīrabhūmiṃ anupaviṭṭho. Sunikhātoti suṭṭhu nikhāto. Evameva kho, āvusoti evaṃ	386	
PA_atk-s01_03a:386_4	khīṇāsavo abhabbo nava ṭhānāni ajjhācarituṃ. Tasmiṃ anajjhācāro acalo asampavedhī.	386	
PA_atk-s01_03a:386_5	Tattha sañcicca pāṇaṃ jīvitā voropanādīsu sotāpannādayopi abhabbā. Sannidhikārakaṃ	386	
PA_atk-s01_03a:386_6	kāme paribhuñjitunti vatthukāme ca kilesakāme ca sannidhiṃ katvā paribhuñjituṃ. Seyyathāpi	386	
PA_atk-s01_03a:386_7	pubbe agārikabhūtoti yathā pubbe gihibhūto paribhuñjati, evaṃ paribhuñjituṃ abhabbo.	386	
PA_atk-s01_03a:387	Pañhabyākaraṇavaṇṇanā	38	
PA_atk-s01_03a:388_0	187. Agāramajjhe vasantā hi sotāpannādayo yāvajīvaṃ gihibyañjanena tiṭṭhanti. Khīṇāsavo	388	
PA_atk-s01_03a:388_1	pana arahattaṃ patvāva manussabhūto parinibbāti vā pabbajati vā. Cātumahārājikādīsu	388	
PA_atk-s01_03a:388_2	kāmāvacaradevesu muhuttampi na tiṭṭhati. Kasmā? Vivekaṭṭhānassa abhāvā. Bhummadevattabhāve	388	
PA_atk-s01_03a:388_3	pana ṭhito arahattaṃ patvāpi tiṭṭhati. Tassa vasena ayaṃ pañho āgato. Bhinnadosattā	388	
PA_atk-s01_03a:388_4	panassa bhikkhubhāvo veditabbo. Atīrakanti atīraṃ aparicchedaṃ mahantaṃ. No ca kho	388	
PA_atk-s01_03a:388_5	anāgatanti anāgataṃ pana addhānaṃ ārabbha evaṃ na paññapeti, atītameva maññe samaṇo	388	
PA_atk-s01_03a:388_6	gotamo jānāti, na anāgataṃ. Tathā hissa atīte aḍḍhachaṭṭhasatajātakānussaraṇaṃ paññāyati.	388	
PA_atk-s01_03a:388_7	Anāgate evaṃ bahuṃ anussaraṇaṃ na paññāyatīti imamatthaṃ maññamānā evaṃ vadeyyuṃ.	388	
PA_atk-s01_03a:388_8	Tayidaṃ kiṃ sūti anāgate apaññāpanaṃ kiṃ nu kho? Kathaṃsūti kena nu kho kāraṇena	388	
PA_atk-s01_03a:388_9	ajānantoyeva nu kho anāgataṃ nānussarati, ananussaritukāmatāya nānussaratīti. Aññavihitakena	388	
PA_atk-s01_03a:388_10	ñāṇadassanenāti paccakkhaṃ viya katvā dassanasamatthatāya dassanabhūtena ñāṇena aññatthavihitakena	3881	
PA_atk-s01_03a:388_11	ñāṇena aññaṃ ārabbha pavattena, aññavihitakaṃ aññaṃ ārabbha pavattamānaṃ ñāṇadassanaṃ	3881	
PA_atk-s01_03a:388_12	saṅgāhetabbaṃ paññāpetabbaṃ maññanti. Te hi carato ca tiṭṭhato ca suttassa ca jāgarassa	3881	
PA_atk-s01_03a:388_13	ca satataṃ samitaṃ ñāṇadassanaṃ paccupaṭṭhitaṃ maññanti, tādisañca ñāṇaṃ nāma natthi.	3881	
PA_atk-s01_03a:388_14	Tasmā yathariva bālā abyattā, evaṃ maññantīti veditabbo.	3881	
PA_atk-s01_03a:389_0	Satānusārīti pubbenivāsānussatisampayuttakaṃ. Yāvatakaṃ ākaṅkhatīti yattakaṃ ñātuṃ	389	
PA_atk-s01_03a:389_1	icchati, tattakaṃ jānissāmīti ñāṇaṃ pesesi. Athassa dubbalapattapuṭe pakkhandanārāco	389	
PA_atk-s01_03a:389_2	viya appaṭihataṃ anivāritaṃ ñāṇaṃ gacchati, tena yāvatakaṃ ākaṅkhati tāvatakaṃ anussarati.	389	
PA_atk-s01_03a:389_3	Bodhijanti bodhimūle jātaṃ. Ñāṇaṃ uppajjatīti catumaggañāṇaṃ uppajjati. Ayamantimā	389	
PA_atk-s01_03a:389_4	jātīti tena ñāṇena jātimūlassa pahīnattā puna ayamantimā jāti. Natthidāni punabbhavoti	389	
PA_atk-s01_03a:389_5	aparampi ñāṇaṃ uppajjati. Anatthasaṃhitanti na idhalokatthaṃ vā paralokatthaṃ vā	389	
PA_atk-s01_03a:389_6	nissitaṃ. Na taṃ tathāgato byākarotīti taṃ bhāratayuddhasītāharaṇasadisaṃ aniyyānikakathaṃ	389	
PA_atk-s01_03a:389_7	tathāgato na katheti. Bhūtaṃ tacchaṃ anatthasaṃhitanti rājakathāditiracchānakathaṃ.	389	
PA_atk-s01_03a:389_8	Kālaññū tathāgato hotīti kālaṃ jānāti. Sahetukaṃ sakāraṇaṃ katvā yuttapattakāleyeva katheti.	389	
PA_atk-s01_03a:390_0	188. Tasmā tathāgatoti vuccatīti yathā yathā gaditabbaṃ, tathā tatheva gadanato dakārassa	390	
PA_atk-s01_03a:390_1	takāraṃ katvā tathāgatoti vuccatīti attho. Diṭṭhanti rūpāyatanaṃ. Sutanti saddāyatanaṃ.	390	
PA_atk-s01_03a:390_2	Mutanti mutvā patvā gahetabbato gandhāyatanaṃ rasāyatanaṃ phoṭṭhabbāyatanaṃ. Viññātanti	390	
PA_atk-s01_03a:390_3	sukhadukkhādidhammāyatanaṃ. Pattanti pariyesitvā vā apariyesitvā vā pattaṃ. Pariyesitanti	390	
PA_atk-s01_03a:390_4	pattaṃ vā apattaṃ vā pariyesitaṃ. Anuvicaritaṃ manasāti cittena anusañcaritaṃ. “Tathāgatena	390	
PA_atk-s01_03a:390_5	abhisambuddha”nti iminā etaṃ dasseti, yañhi aparimāṇāsu lokadhātūsu imassa sadevakassa	390	
PA_atk-s01_03a:390_6	lokassa nīlaṃ pītakantiādi rūpārammaṇaṃ cakkhudvāre āpāthamāgacchati, “ayaṃ satto	390	
PA_atk-s01_03a:390_7	imasmiṃ khaṇe imaṃ nāma rūpārammaṇaṃ disvā sumano vā dummano vā majjhatto vā jāto”ti	390	
PA_atk-s01_03a:390_8	sabbaṃ taṃ tathāgatassa evaṃ abhisambuddhaṃ. Tathā yaṃ aparimāṇāsu lokadhātūsu imassa	390	
PA_atk-s01_03a:390_9	sadevakassa lokassa bherisaddo mudiṅgasaddotiādi saddārammaṇaṃ sotadvāre āpāthamāgacchati.	390	
PA_atk-s01_03a:390_10	Mūlagandho tacagandhotiādi gandhārammaṇaṃ ghānadvāre āpāthamāgacchati. Mūlaraso khandharasotiādi	3901	
PA_atk-s01_03a:390_11	rasārammaṇaṃ jivhādvāre āpāthamāgacchati. Kakkhaḷaṃ mudukantiādi pathavīdhātutejodhātuvāyodhātubhedaṃ	3901	
PA_atk-s01_03a:390_12	phoṭṭhabbārammaṇaṃ kāyadvāre āpāthamāgacchati. “Ayaṃ satto imasmiṃ khaṇe imaṃ nāma	3901	
PA_atk-s01_03a:390_13	phoṭṭhabbārammaṇaṃ phusitvā sumano vā dummano vā majjhatto vā jāto”ti sabbaṃ taṃ	3901	
PA_atk-s01_03a:390_14	tathāgatassa evaṃ abhisambuddhaṃ. Tathā yaṃ aparimāṇāsu lokadhātūsu imassa sadevakassa	3901	
PA_atk-s01_03a:390_15	lokassa sukhadukkhādibhedaṃ dhammārammaṇaṃ manodvārassa āpāthamāgacchati, “ayaṃ satto	3901	
PA_atk-s01_03a:390_16	imasmiṃ khaṇe idaṃ nāma dhammārammaṇaṃ vijānitvā sumano vā dummano vā majjhatto vā	3901	
PA_atk-s01_03a:390_17	jāto”ti sabbaṃ taṃ tathāgatassa evaṃ abhisambuddhaṃ.	3901	
PA_atk-s01_03a:391_0	Yañhi, cunda, imesaṃ sattānaṃ diṭṭhaṃ sutaṃ mutaṃ viññātaṃ tattha tathāgatena adiṭṭhaṃ	391	
PA_atk-s01_03a:391_1	vā asutaṃ vā amutaṃ vā aviññātaṃ vā natthi. Imassa mahājanassa pariyesitvā pattampi	391	
PA_atk-s01_03a:391_2	atthi, pariyesitvā appattampi atthi. Apariyesitvā pattampi atthi, apariyesitvā appattampi	391	
PA_atk-s01_03a:391_3	atthi. Sabbampi taṃ tathāgatassa appattaṃ nāma natthi, ñāṇena asacchikataṃ nāma.	391	
PA_atk-s01_03a:391_4	“Tasmā tathāgatoti vuccatī”ti. Yaṃ yathā lokena gataṃ tassa tatheva gatattā “tathāgato”ti	391	
PA_atk-s01_03a:391_5	vuccati. Pāḷiyaṃ pana abhisambuddhanti vuttaṃ, taṃ gatasaddena ekatthaṃ. Iminā nayena	391	
PA_atk-s01_03a:391_6	sabbavāresu “tathāgato”ti nigamanassa attho veditabbo, tassa yutti brahmajāle tathāgatasaddavitthāre vuttāyeva.	391	
PA_atk-s01_03a:392	Abyākataṭṭhānavaṇṇanā	39	
PA_atk-s01_03a:393_0	189. Evaṃ attano asamataṃ anuttarataṃ sabbaññutaṃ dhammarājabhāvaṃ kathetvā idāni	393	
PA_atk-s01_03a:393_1	“puthusamaṇabrāhmaṇānaṃ laddhīsu mayā aññātaṃ adiṭṭhaṃ nāma natthi, sabbaṃ mama ñāṇassa	393	
PA_atk-s01_03a:393_2	antoyeva parivattatī”ti sīhanādaṃ nadanto ṭhānaṃ kho panetaṃ, cunda, vijjatītiādimāha.	393	
PA_atk-s01_03a:393_3	Tattha tathāgatoti satto. Na hetaṃ, āvuso, atthasaṃhitanti idhalokaparalokaatthasaṃhitaṃ	393	
PA_atk-s01_03a:393_4	na hoti. Na ca dhammasaṃhitanti navalokuttaradhammanissitaṃ na hoti. Na ādibrahmacariyakanti	393	
PA_atk-s01_03a:393_5	sikkhattayasaṅgahitassa sakalasāsanabrahmacariyassa ādibhūtaṃ na hoti.	393	
PA_atk-s01_03a:394_0	190. Idaṃ dukkhanti khotiādīsu taṇhaṃ ṭhapetvā avasesā tebhummakā dhammā idaṃ dukkhanti	394	
PA_atk-s01_03a:394_1	byākataṃ. Tasseva dukkhassa pabhāvikā janikā taṇhā dukkhasamudayoti byākataṃ. Ubhinnaṃ	394	
PA_atk-s01_03a:394_2	appavatti dukkhanirodhoti byākataṃ. Dukkhaparijānano samudayapajahano nirodhasacchikaraṇo	394	
PA_atk-s01_03a:394_3	ariyamaggo dukkhanirodhagāminī paṭipadāti byākataṃ. “Etañhi, āvuso, atthasaṃhita”ntiādīsu	394	
PA_atk-s01_03a:394_4	etaṃ idhalokaparalokaatthanissitaṃ navalokuttaradhammanissitaṃ sakalasāsanabrahmacariyassa	394	
PA_atk-s01_03a:394_5	ādi padhānaṃ pubbaṅgamanti ayamattho.	394	
PA_atk-s01_03a:395	Pubbantasahagatadiṭṭhinissayavaṇṇanā	39	
PA_atk-s01_03a:396_0	191. Idāni yaṃ taṃ mayā na byākataṃ, taṃ ajānantena na byākatanti mā evaṃ saññamakaṃsu.	396	
PA_atk-s01_03a:396_1	Jānantova ahaṃ evaṃ “etasmiṃ byākatepi attho natthī”ti na byākariṃ. Yaṃ pana yathā	396	
PA_atk-s01_03a:396_2	byākātabbaṃ, taṃ mayā byākatamevāti sīhanādaṃ nadanto puna yepi te, cundātiādimāha.	396	
PA_atk-s01_03a:396_3	Tattha diṭṭhiyova diṭṭhinissayā, diṭṭhinissitakā diṭṭhigatikāti attho. Idameva saccanti	396	
PA_atk-s01_03a:396_4	idameva dassanaṃ saccaṃ. Moghamaññanti aññesaṃ vacanaṃ moghaṃ. Asayaṃkāroti asayaṃ kato.	396	
PA_atk-s01_03a:397_0	192. Tatrāti tesu samaṇabrāhmaṇesu. Atthi nu kho idaṃ āvuso vuccatīti, āvuso, yaṃ	397	
PA_atk-s01_03a:397_1	tumhehi sassato attā ca loko cāti vuccati, idamatthi nu kho udāhu natthīti evamahaṃ	397	
PA_atk-s01_03a:397_2	te pucchāmīti attho. Yañca kho te evamāhaṃsūti yaṃ pana te “idameva saccaṃ moghamañña”nti	397	
PA_atk-s01_03a:397_3	vadanti, taṃ tesaṃ nānujānāmi. Paññattiyāti diṭṭhipaññattiyā. Samasamanti samena	397	
PA_atk-s01_03a:397_4	ñāṇena samaṃ. Yadidaṃ adhipaññattīti yā ayaṃ adhipaññatti nāma. Ettha ahameva bhiyyo	397	
PA_atk-s01_03a:397_5	uttaritaro na mayā samo atthi. Tattha yañca vuttaṃ “paññattiyāti yañca adhipaññattī”ti	397	
PA_atk-s01_03a:397_6	ubhayametaṃ atthato ekaṃ. Bhedato hi paññatti adhipaññattīti dvayaṃ hoti. Tattha	397	
PA_atk-s01_03a:397_7	paññatti nāma diṭṭhipaññatti. Adhipaññatti nāma khandhapaññatti dhātupaññatti āyatanapaññatti	397	
PA_atk-s01_03a:397_8	indriyapaññatti saccapaññatti puggalapaññattīti evaṃ vuttā cha paññattiyo. Idha pana	397	
PA_atk-s01_03a:397_9	paññattiyāti etthāpi paññatti ceva adhipaññatti ca adhippetā, adhipaññattīti etthāpi.	397	
PA_atk-s01_03a:397_10	Bhagavā hi paññattiyāpi anuttaro, adhipaññattiyāpi anuttaro. Tenāha – “ahameva tattha	3971	
PA_atk-s01_03a:397_11	bhiyyo yadidaṃ adhipaññattī”ti.	3971	
PA_atk-s01_03a:398_0	196. Pahānāyāti pajahanatthaṃ. Samatikkamāyāti tasseva vevacanaṃ. Desitāti kathitā.	398	
PA_atk-s01_03a:398_1	Paññattāti ṭhapitā. Satipaṭṭhānabhāvanāya hi ghanavinibbhogaṃ katvā sabbadhammesu	398	
PA_atk-s01_03a:398_2	yāthāvato diṭṭhesu “suddhasaṅkhārapuñjoyaṃ nayidha sattūpalabbhatī”ti sanniṭṭhānato	398	
PA_atk-s01_03a:398_3	sabbadiṭṭhinissayānaṃ pahānaṃ hotīti. Tena vuttaṃ. Diṭṭhinissayānaṃ pahānāya samatikkamāya	398	
PA_atk-s01_03a:398_4	evaṃ mayā ime cattāro satipaṭṭhānā desitā paññattā”ti. Sesaṃ sabbattha uttānatthamevāti.	398	
PA_atk-s01_03a:399	Sumaṅgalavilāsiniyā dīghanikāyaṭṭhakathāya	39	
PA_atk-s01_03a:400	Pāsādikasuttavaṇṇanā niṭṭhitā.	40	
PA_atk-s01_03a:401	7. Lakkhaṇasuttavaṇṇanā	40	
PA_atk-s01_03a:402	Dvattiṃsamahāpurisalakkhaṇavaṇṇanā	40	
PA_atk-s01_03a:403_0	199. Evaṃ me sutanti lakkhaṇasuttaṃ. Tatrāyamanuttānapadavaṇṇanā. Dvattiṃsimānīti	403	
PA_atk-s01_03a:403_1	dvattiṃsa imāni. Mahāpurisalakkhaṇānīti mahāpurisabyañjanāni mahāpurisanimittāni	403	
PA_atk-s01_03a:403_2	“ayaṃ mahāpuriso”ti sañjānanakāraṇāni. “Yehi samannāgatassa mahāpurisassā”tiādi mahāpadāne	403	
PA_atk-s01_03a:403_3	vitthāritanayeneva veditabbaṃ.	403	
PA_atk-s01_03a:404_0	“Bāhirakāpi isayo dhārenti, no ca kho jānanti ‘imassa kammassa katattā imaṃ lakkhaṇaṃ	404	
PA_atk-s01_03a:404_1	paṭilabhatī’ti” kasmā āha? Aṭṭhuppattiyā anurūpattā. Idañhi suttaṃ saaṭṭhuppattikaṃ.	404	
PA_atk-s01_03a:404_2	Sā panassa aṭṭhuppatti kattha samuṭṭhitā? Antogāme manussānaṃ antare. Tadā kira sāvatthivāsino	404	
PA_atk-s01_03a:404_3	attano attano gehesu ca gehadvāresu ca santhāgārādīsu ca nisīditvā kathaṃ samuṭṭhāpesuṃ	404	
PA_atk-s01_03a:404_4	– “bhagavato asītianubyañjanāni byāmappabhā dvattiṃsamahāpurisalakkhaṇāni, yehi ca	404	
PA_atk-s01_03a:404_5	bhagavato kāyo, sabbaphāliphullo viya pāricchattako, vikasitamiva kamalavanaṃ, nānāratanavicittaṃ	404	
PA_atk-s01_03a:404_6	viya suvaṇṇatoraṇaṃ, tārāmaricivirocamiva gaganatalaṃ, ito cito ca vidhāvamānā vipphandamānā	404	
PA_atk-s01_03a:404_7	chabbaṇṇarasmiyo muñcanto ativiya sobhati. Bhagavato ca iminā nāma kammena idaṃ lakkhaṇaṃ	404	
PA_atk-s01_03a:404_8	nibbattanti kathitaṃ natthi, yāguuḷuṅkamattampi pana kaṭacchubhattamattaṃ vā pubbe	404	
PA_atk-s01_03a:404_9	dinnapaccayā evaṃ uppajjatīti bhagavatā vuttaṃ. Kiṃ nu kho satthā kammaṃ akāsi, yenassa	404	
PA_atk-s01_03a:404_10	imāni lakkhaṇāni nibbattantī”ti.	4041	
PA_atk-s01_03a:405_0	Athāyasmā ānando antogāme caranto imaṃ kathāsallāpaṃ sutvā katabhattakicco vihāraṃ	405	
PA_atk-s01_03a:405_1	āgantvā satthu vattaṃ katvā vanditvā ṭhito “mayā, bhante, antogāme ekā kathā sutā”ti	405	
PA_atk-s01_03a:405_2	āha. Tato bhagavatā “kiṃ te, ānanda, suta”nti vutte sabbaṃ ārocesi. Satthā therassa	405	
PA_atk-s01_03a:405_3	vacanaṃ sutvā parivāretvā nisinne bhikkhū āmantetvā “dvattiṃsimāni, bhikkhave, mahāpurisassa	405	
PA_atk-s01_03a:405_4	mahāpurisalakkhaṇānī”ti paṭipāṭiyā lakkhaṇāni dassetvā yena kammena yaṃ nibbattaṃ,	405	
PA_atk-s01_03a:405_5	tassa dassanatthaṃ evamāha.	405	
PA_atk-s01_03a:406	Suppatiṭṭhitapādatālakkhaṇavaṇṇanā	40	
PA_atk-s01_03a:407_0	201. Purimaṃ jātintiādīsu pubbe nivutthakkhandhā jātavasena “jātī”ti vuttā. Tathā	407	
PA_atk-s01_03a:407_1	bhavanavasena “bhavo”ti, nivutthavasena ālayaṭṭhena vā “niketo”ti. Tiṇṇampi padānaṃ	407	
PA_atk-s01_03a:407_2	pubbe nivutthakkhandhasantāne ṭhitoti attho. Idāni yasmā taṃ khandhasantānaṃ devalokādīsupi	407	
PA_atk-s01_03a:407_3	vattati. Lakkhaṇanibbattanasamatthaṃ pana kusalakammaṃ tattha na sukaraṃ, manussabhūtasseva	407	
PA_atk-s01_03a:407_4	sukaraṃ. Tasmā yathābhūtena yaṃ kammaṃ kataṃ, taṃ dassento pubbe manussabhūto samānoti	407	
PA_atk-s01_03a:407_5	āha. Akāraṇaṃ vā etaṃ. Hatthiassamigamahiṃsavānarādibhūtopi mahāpuriso pāramiyo pūretiyeva.	407	
PA_atk-s01_03a:407_6	Yasmā pana evarūpe attabhāve ṭhitena katakammaṃ na sakkā sukhena dīpetuṃ, manussabhāve	407	
PA_atk-s01_03a:407_7	ṭhitena katakammaṃ pana sakkā sukhena dīpetuṃ. Tasmā “pubbe manussabhūto samāno”ti āha.	407	
PA_atk-s01_03a:408_0	Daḷhasamādānoti thiragahaṇo. Kusalesu dhammesūti dasakusalakammapathesu. Avatthitasamādānoti	408	
PA_atk-s01_03a:408_1	niccalagahaṇo anivattitagahaṇo. Mahāsattassa hi akusalakammato aggiṃ patvā kukkuṭapattaṃ	408	
PA_atk-s01_03a:408_2	viya cittaṃ paṭikuṭati, kusalaṃ patvā vitānaṃ viya pasāriyati. Tasmā daḷhasamādāno	408	
PA_atk-s01_03a:408_3	hoti avatthitasamādāno. Na sakkā kenaci samaṇena vā brāhmaṇena vā devena vā mārena	408	
PA_atk-s01_03a:408_4	vā brahmunā vā kusalasamādānaṃ vissajjāpetuṃ.	408	
PA_atk-s01_03a:409_0	Tatrimāni vatthūni – pubbe kira mahāpuriso kalandakayoniyaṃ nibbatti. Atha deve vuṭṭhe	409	
PA_atk-s01_03a:409_1	ogho āgantvā kulāvakaṃ gahetvā samuddameva pavesesi. Mahāpuriso “puttake nīharissāmī”ti	409	
PA_atk-s01_03a:409_2	naṅguṭṭhaṃ temetvā temetvā samuddato udakaṃ bahi khipi. Sattame divase sakko āvajjitvā	409	
PA_atk-s01_03a:409_3	tattha āgamma “kiṃ karosī”ti pucchi? So tassa ārocesi. Sakko mahāsamuddato udakassa	409	
PA_atk-s01_03a:409_4	dunnīharaṇīyabhāvaṃ kathesi. Bodhisatto tādisena kusītena saddhiṃ kathetumpi na vaṭṭati.	409	
PA_atk-s01_03a:409_5	“Mā idha tiṭṭhā”ti apasāresi. Sakko “anomapurisena gahitagahaṇaṃ na sakkā vissajjāpetu”nti	409	
PA_atk-s01_03a:409_6	tuṭṭho tassa puttake ānetvā adāsi. Mahājanakakālepi mahāsamuddaṃ taramāno “kasmā	409	
PA_atk-s01_03a:409_7	mahāsamuddaṃ tarasī”ti devatāya puṭṭho “pāraṃ gantvā kulasantake raṭṭhe rajjaṃ gahetvā	409	
PA_atk-s01_03a:409_8	dānaṃ dātuṃ tarāmī”ti āha. Tato devatāya – “ayaṃ mahāsamuddo gambhīro ceva puthulo	409	
PA_atk-s01_03a:409_9	ca, kadā naṃ tarissatī”ti vutte so āha “taveso mahāsamuddasadiso, mayhaṃ pana ajjhāsayaṃ	409	
PA_atk-s01_03a:409_10	āgamma khuddakamātikā viya khāyati. Tvaṃyeva maṃ dakkhissasi samuddaṃ taritvā samuddapārato	4091	
PA_atk-s01_03a:409_11	dhanaṃ āharitvā kulasantakaṃ rajjaṃ gahetvā dānaṃ dadamāna”nti. Devatā “anomapurisena	4091	
PA_atk-s01_03a:409_12	gahitagahaṇaṃ na sakkā vissajjāpetu”nti bodhisattaṃ āliṅgetvā haritvā uyyāne nipajjāpesi.	4091	
PA_atk-s01_03a:409_13	So chattaṃ ussāpetvā divase divase pañcasatasahassapariccāgaṃ katvā aparabhāge nikkhamma	4091	
PA_atk-s01_03a:409_14	pabbajito. Evaṃ mahāsatto na sakkā kenaci samaṇena vā…pe… brahmunā vā kusalasamādānaṃ	4091	
PA_atk-s01_03a:409_15	vissajjāpetuṃ. Tena vuttaṃ – “daḷhasamādāno ahosi kusalesu dhammesu avatthitasamādāno”ti.	4091	
PA_atk-s01_03a:410_0	Idāni yesu kusalesu dhammesu avatthitasamādāno ahosi, te dassetuṃ kāyasucaritetiādimāha.	410	
PA_atk-s01_03a:410_1	Dānasaṃvibhāgeti ettha ca dānameva diyyanavasena dānaṃ, saṃvibhāgakaraṇavasena saṃvibhāgo.	410	
PA_atk-s01_03a:410_2	Sīlasamādāneti pañcasīladasasīlacatupārisuddhisīlapūraṇakāle. Uposathūpavāseti cātuddasikādibhedassa	410	
PA_atk-s01_03a:410_3	uposathassa upavasanakāle. Matteyyatāyāti mātukātabbavatte. Sesapadesupi eseva nayo.	410	
PA_atk-s01_03a:410_4	Aññataraññataresu cāti aññesu ca evarūpesu. Adhikusalesūti ettha atthi kusalā, atthi	410	
PA_atk-s01_03a:410_5	adhikusalā. Sabbepi kāmāvacarā kusalā kusalā nāma, rūpāvacarā adhikusalā. Ubhopi	410	
PA_atk-s01_03a:410_6	te kusalā nāma, arūpāvacarā adhikusalā. Sabbepi te kusalā nāma, sāvakapāramīpaṭilābhapaccayā	410	
PA_atk-s01_03a:410_7	kusalā adhikusalā nāma. Tepi kusalā nāma, paccekabodhipaṭilābhapaccayā kusalā adhikusalā.	410	
PA_atk-s01_03a:410_8	Tepi kusalā nāma, sabbaññutaññāṇappaṭilābhapaccayā pana kusalā idha “adhikusalā”ti	410	
PA_atk-s01_03a:410_9	adhippetā. Tesu adhikusalesu dhammesu daḷhasamādāno ahosi avatthitasamādāno.	410	
PA_atk-s01_03a:411_0	Kaṭattā upacitattāti ettha sakimpi kataṃ katameva, abhiṇhakaraṇena pana upacitaṃ	411	
PA_atk-s01_03a:411_1	hoti. Ussannattāti piṇḍīkataṃ rāsīkataṃ kammaṃ ussannanti vuccati. Tasmā “ussannattā”ti	411	
PA_atk-s01_03a:411_2	vadanto mayā katakammassa cakkavāḷaṃ atisambādhaṃ, bhavaggaṃ atinīcaṃ, evaṃ me ussannaṃ	411	
PA_atk-s01_03a:411_3	kammanti dasseti. Vipulattāti appamāṇattā. Iminā “anantaṃ aparimāṇaṃ mayā kataṃ kamma”nti	411	
PA_atk-s01_03a:411_4	dasseti. Adhiggaṇhātīti adhibhavati, aññehi devehi atirekaṃ labhatīti attho. Paṭilabhatīti adhigacchati.	411	
PA_atk-s01_03a:412_0	Sabbāvantehi pādatalehīti idaṃ “samaṃ pādaṃ bhūmiyaṃ nikkhipatī”ti etassa vitthāravacanaṃ.	412	
PA_atk-s01_03a:412_1	Tattha sabbāvantehīti sabbapadesavantehi, na ekena padesena paṭhamaṃ phusati, na	412	
PA_atk-s01_03a:412_2	ekena pacchā, sabbeheva pādatalehi samaṃ phusati, samaṃ uddharati. Sacepi hi tathāgato	412	
PA_atk-s01_03a:412_3	“anekasataporisaṃ narakaṃ akkamissāmī”ti pādaṃ abhinīharati. Tāvadeva ninnaṭṭhānaṃ	412	
PA_atk-s01_03a:412_4	vātapūritā viya kammārabhastā unnamitvā pathavisamaṃ hoti. Unnataṭṭhānampi anto pavisati.	412	
PA_atk-s01_03a:412_5	“Dūre akkamissāmī”ti abhinīharantassa sineruppamāṇopi pabbato suseditavettaṅkuro	412	
PA_atk-s01_03a:412_6	viya onamitvā pādasamīpaṃ āgacchati. Tathā hissa yamakapāṭihāriyaṃ katvā “yugandharapabbataṃ	412	
PA_atk-s01_03a:412_7	akkamissāmī”ti pāde abhinīhaṭe pabbato onamitvā pādasamīpaṃ āgato. Sopi taṃ akkamitvā	412	
PA_atk-s01_03a:412_8	dutiyapādena tāvatiṃsabhavanaṃ akkami. Na hi cakkalakkhaṇena patiṭṭhātabbaṭṭhānaṃ	412	
PA_atk-s01_03a:412_9	visamaṃ bhavituṃ sakkoti. Khāṇu vā kaṇṭako vā sakkharā vā kathalā vā uccārapassāvakheḷasiṅghāṇikādīni	412	
PA_atk-s01_03a:412_10	vā purimataraṃ vā apagacchanti, tattha tattheva vā pathaviṃ pavisanti. Tathāgatassa	4121	
PA_atk-s01_03a:412_11	hi sīlatejena puññatejena dhammatejena dasannaṃ pāramīnaṃ ānubhāvena ayaṃ mahāpathavī	4121	
PA_atk-s01_03a:412_12	sammā mudupupphābhikiṇṇā hoti.	4121	
PA_atk-s01_03a:413_0	202. Sāgarapariyantanti sāgarasīmaṃ. Na hi tassa rajjaṃ karontassa antarā rukkho	413	
PA_atk-s01_03a:413_1	vā pabbato vā nadī vā sīmā hoti mahāsamuddova sīmā. Tena vuttaṃ “sāgarapariyanta”nti.	413	
PA_atk-s01_03a:413_2	Akhilamanimittamakaṇṭakanti niccoraṃ. Corā hi kharasamphassaṭṭhena khilā, upaddavapaccayaṭṭhena	413	
PA_atk-s01_03a:413_3	nimittā, vijjhanaṭṭhena kaṇṭakāti vuccanti. Iddhanti samiddhaṃ. Phītanti sabbasampattiphāliphullaṃ.	413	
PA_atk-s01_03a:413_4	Khemanti nibbhayaṃ. Sivanti nirupaddavaṃ. Nirabbudanti abbudavirahitaṃ, gumbaṃ gumbaṃ	413	
PA_atk-s01_03a:413_5	hutvā carantehi corehi virahitanti attho. Akkhambhiyoti avikkhambhanīyo. Na naṃ koci	413	
PA_atk-s01_03a:413_6	ṭhānato cāletuṃ sakkoti. Paccatthikenāti paṭipakkhaṃ icchantena. Paccāmittenāti paṭiviruddhena	413	
PA_atk-s01_03a:413_7	amittena. Ubhayampetaṃ sapattavevacanaṃ. Abbhantarehīti anto uṭṭhitehi rāgādīhi.	413	
PA_atk-s01_03a:414_0	Bāhirehīti samaṇādīhi. Tathā hi naṃ bāhirā devadattakokālikādayo samaṇāpi soṇadaṇḍakūṭadaṇḍādayo	414	
PA_atk-s01_03a:414_1	brāhmaṇāpi sakkasadisā devatāpi satta vassāni anubandhamāno māropi bakādayo brahmānopi	414	
PA_atk-s01_03a:414_2	vikkhambhetuṃ nāsakkhiṃsu.	414	
PA_atk-s01_03a:415_0	Ettāvatā bhagavatā kammañca kammasarikkhakañca lakkhaṇañca lakkhaṇānisaṃso ca vutto	415	
PA_atk-s01_03a:415_1	hoti. Kammaṃ nāma satasahassakappādhikāni cattāri asaṅkhyeyyāni daḷhavīriyena hutvā	415	
PA_atk-s01_03a:415_2	kataṃ kammaṃ. Kammasarikkhakaṃ nāma daḷhena hutvā katabhāvaṃ sadevako loko jānātūti	415	
PA_atk-s01_03a:415_3	suppatiṭṭhitapādamahāpurisalakkhaṇaṃ. Lakkhaṇaṃ nāma suppatiṭṭhitapādatā. Lakkhaṇānisaṃso	415	
PA_atk-s01_03a:415_4	nāma paccatthikehi avikkhambhanīyatā.	415	
PA_atk-s01_03a:416_0	203. Tatthetaṃ vuccatīti tattha vutte kammādibhede aparampi idaṃ vuccati, gāthābandhaṃ	416	
PA_atk-s01_03a:416_1	sandhāya vuttaṃ. Etā pana gāthā porāṇakattherā “ānandattherena ṭhapitā vaṇṇanāgāthā”ti	416	
PA_atk-s01_03a:416_2	vatvā gatā. Aparabhāge therā “ekapadiko atthuddhāro”ti āhaṃsu.	416	
PA_atk-s01_03a:417_0	Tattha sacceti vacīsacce. Dhammeti dasakusalakammapathadhamme. Dameti indriyadamane.	417	
PA_atk-s01_03a:417_1	Saṃyameti sīlasaṃyame. “Soceyyasīlālayuposathesu cā”ti ettha kāyasoceyyādi tividhaṃ	417	
PA_atk-s01_03a:417_2	soceyyaṃ. Ālayabhūtaṃ sīlameva sīlālayo. Uposathakammaṃ uposatho. Ahiṃsāyāti avihiṃsāya.	417	
PA_atk-s01_03a:417_3	Samattamācarīti sakalaṃ acari.	417	
PA_atk-s01_03a:418	Anvabhīti anubhavi. Veyyañjanikāti lakkhaṇapāṭhakā. Parābhibhūti pare abhibhavanasamattho. Sattubhīti sapattehi akkhambhiyo hoti.	41	
PA_atk-s01_03a:419	Na so gacchati jātu khambhananti so ekaṃseneva aggapuggalo vikkhambhetabbataṃ na gacchati. Esā hi tassa dhammatāti tassa hi esā dhammatā ayaṃ sabhāvo.	41	
PA_atk-s01_03a:420	Pādatalacakkalakkhaṇavaṇṇanā	42	
PA_atk-s01_03a:421_0	204. Ubbegauttāsabhayanti ubbegabhayañceva uttāsabhayañca. Tattha corato vā rājato	421	
PA_atk-s01_03a:421_1	vā paccatthikato vā vilopanabandhanādinissayaṃ bhayaṃ ubbego nāma, taṃmuhuttikaṃ	421	
PA_atk-s01_03a:421_2	caṇḍahatthiassādīni vā ahiyakkhādayo vā paṭicca lomahaṃsanakaraṃ bhayaṃ uttāsabhayaṃ	421	
PA_atk-s01_03a:421_3	nāma. Taṃ sabbaṃ apanuditā vūpasametā. Saṃvidhātāti saṃvidahitā. Kathaṃ saṃvidahati?	421	
PA_atk-s01_03a:421_4	Aṭaviyaṃ sāsaṅkaṭṭhānesu dānasālaṃ kāretvā tattha āgate bhojetvā manusse datvā ativāheti,	421	
PA_atk-s01_03a:421_5	taṃ ṭhānaṃ pavisituṃ asakkontānaṃ manusse pesetvā paveseti. Nagarādīsupi tesu tesu	421	
PA_atk-s01_03a:421_6	ṭhānesu ārakkhaṃ ṭhapeti, evaṃ saṃvidahati. Saparivārañca dānaṃ adāsīti annaṃ pānanti	421	
PA_atk-s01_03a:421_7	dasavidhaṃ dānavatthuṃ.	421	
PA_atk-s01_03a:422_0	Tattha annanti yāgubhattaṃ. Taṃ dadanto na dvāre ṭhapetvā adāsi, atha kho antonivesane	422	
PA_atk-s01_03a:422_1	haritupalittaṭṭhāne lājā ceva pupphāni ca vikiritvā āsanaṃ paññapetvā vitānaṃ bandhitvā	422	
PA_atk-s01_03a:422_2	gandhadhūmādīhi sakkāraṃ katvā bhikkhusaṅghaṃ nisīdāpetvā yāguṃ adāsi. Yāguṃ dento	422	
PA_atk-s01_03a:422_3	ca sabyañjanaṃ adāsi. Yāgupānāvasāne pāde dhovitvā telena makkhetvā nānappakārakaṃ	422	
PA_atk-s01_03a:422_4	anantaṃ khajjakaṃ datvā pariyosāne anekasūpaṃ anekabyañjanaṃ paṇītabhojanaṃ adāsi.	422	
PA_atk-s01_03a:422_5	Pānaṃ dento ambapānādiaṭṭhavidhaṃ pānaṃ adāsi, tampi yāgubhattaṃ datvā. Vatthaṃ dento	422	
PA_atk-s01_03a:422_6	na suddhavatthameva adāsi, ekapaṭṭadupaṭṭādipahonakaṃ pana datvā sucimpi adāsi, suttampi	422	
PA_atk-s01_03a:422_7	adāsi, suttaṃ vaṭṭesi, sūcikammakaraṇaṭṭhāne bhikkhūnaṃ āsanāni, yāgubhattaṃ, pādamakkhanaṃ,	422	
PA_atk-s01_03a:422_8	piṭṭhimakkhanaṃ, rajanaṃ, paṇḍupalāsaṃ, rajanadoṇikaṃ, antamaso cīvararajanakaṃ kappiyakārakampi adāsi.	422	
PA_atk-s01_03a:423_0	Yānanti upāhanaṃ. Taṃ dadantopi upāhanatthavikaṃ upāhanadaṇḍakaṃ makkhanatelaṃ heṭṭhā	423	
PA_atk-s01_03a:423_1	vuttāni ca annādīni tasseva parivāraṃ katvā adāsi. Mālaṃ dentopi na suddhamālameva	423	
PA_atk-s01_03a:423_2	adāsi, atha kho naṃ gandhehi missetvā heṭṭhimāni cattāri tasseva parivāraṃ katvā	423	
PA_atk-s01_03a:423_3	adāsi. Bodhicetiyaāsanapotthakādipūjanatthāya ceva cetiyagharadhūpanatthāya ca gandhaṃ	423	
PA_atk-s01_03a:423_4	dentopi na suddhagandhameva adāsi, gandhapisanakanisadāya ceva pakkhipanakabhājanena	423	
PA_atk-s01_03a:423_5	ca saddhiṃ heṭṭhimāni pañca tassa parivāraṃ katvā adāsi. Cetiyapūjādīnaṃ atthāya	423	
PA_atk-s01_03a:423_6	haritālamanosilācīnapiṭṭhādivilepanaṃ dentopi na suddhavilepanameva adāsi, vilepanabhājanena	423	
PA_atk-s01_03a:423_7	saddhiṃ heṭṭhimāni cha tassa parivāraṃ katvā adāsi. Seyyāti mañcapīṭhaṃ. Taṃ dentopi	423	
PA_atk-s01_03a:423_8	na suddhakameva adāsi, kojavakambalapaccattharaṇamañcappaṭipādakehi saddhiṃ antamaso	423	
PA_atk-s01_03a:423_9	maṅgulasodhanadaṇḍakaṃ heṭṭhimāni ca satta tassa parivāraṃ katvā adāsi. Āvasathaṃ	423	
PA_atk-s01_03a:423_10	dentopi na gehamattameva adāsi, atha kho naṃ mālākammalatākammapaṭimaṇḍitaṃ supaññattaṃ	4231	
PA_atk-s01_03a:423_11	mañcapīṭhaṃ kāretvā heṭṭhimāni aṭṭha tassa parivāraṃ katvā adāsi. Padīpeyyanti padīpatelaṃ.	4231	
PA_atk-s01_03a:423_12	Taṃ dento cetiyaṅgaṇe bodhiyaṅgaṇe dhammassavanagge vasanagehe potthakavācanaṭṭhāne	4231	
PA_atk-s01_03a:423_13	iminā dīpaṃ jālāpethāti na suddhatelameva adāsi, vaṭṭi kapallakatelabhājanādīhi saddhiṃ	4231	
PA_atk-s01_03a:423_14	heṭṭhimāni nava tassa parivāraṃ katvā adāsi. Suvibhattantarānīti suvibhattaantarāni.	4231	
PA_atk-s01_03a:424_0	Rājānoti abhisittā. Bhogiyāti bhojakā kumārāti rājakumārā. Idha kammaṃ nāma saparivāraṃ	424	
PA_atk-s01_03a:424_1	dānaṃ. Kammasarikkhakaṃ nāma saparivāraṃ katvā dānaṃ adāsīti iminā kāraṇena sadevako	424	
PA_atk-s01_03a:424_2	loko jānātūti nibbattaṃ cakkalakkhaṇaṃ. Lakkhaṇaṃ nāma tadeva cakkalakkhaṇaṃ. Ānisaṃso mahāparivāratā.	424	
PA_atk-s01_03a:425_0	205. Tatthetaṃ vuccatīti imā tadatthaparidīpanā gāthā vuccanti. Duvidhā hi gāthā	425	
PA_atk-s01_03a:425_1	honti – tadatthaparidīpanā ca visesatthaparidīpanā ca. Tattha pāḷiāgatameva atthaṃ	425	
PA_atk-s01_03a:425_2	paridīpanā tadatthaparidīpanā nāma. Pāḷiyaṃ anāgataṃ paridīpanā visesatthaparidīpanā	425	
PA_atk-s01_03a:425_3	nāma. Imā pana tadatthaparidīpanā. Tattha pureti pubbe. Puratthāti tasseva vevacanaṃ.	425	
PA_atk-s01_03a:425_4	Purimāsu jātīsūti imissā jātiyā pubbekatakammapaṭikkhepadīpanaṃ. Ubbegauttāsabhayāpanūdanoti	425	
PA_atk-s01_03a:425_5	ubbegabhayassa ca uttāsabhayassa ca apanūdano. Ussukoti adhimutto.	425	
PA_atk-s01_03a:426_0	Satapuññalakkhaṇanti satena satena puññakammena nibbattaṃ ekekaṃ lakkhaṇaṃ. Evaṃ	426	
PA_atk-s01_03a:426_1	sante yo koci buddho bhaveyyāti na rocayiṃsu, anantesu pana cakkavāḷesu sabbe sattā	426	
PA_atk-s01_03a:426_2	ekekaṃ kammaṃ satakkhattuṃ kareyyuṃ, ettakehi janehi kataṃ kammaṃ bodhisatto ekova	426	
PA_atk-s01_03a:426_3	ekekaṃ sataguṇaṃ katvā nibbatto. Tasmā “satapuññalakkhaṇo”ti imamatthaṃ rocayiṃsu.	426	
PA_atk-s01_03a:426_4	Manussāsurasakkarakkhasāti manussā ca asurā ca sakkā ca rakkhasā ca.	426	
PA_atk-s01_03a:427	Āyatapaṇhitāditilakkhaṇavaṇṇanā	42	
PA_atk-s01_03a:428_0	206. Antarāti paṭisandhito sarasacutiyā antare. Idha kammaṃ nāma pāṇātipātā virati.	428	
PA_atk-s01_03a:428_1	Kammasarikkhakaṃ nāma pāṇātipātaṃ karonto padasaddasavanabhayā aggaggapādehi akkamantā	428	
PA_atk-s01_03a:428_2	gantvā paraṃ pātenti. Atha te iminā kāraṇena tesaṃ taṃ kammaṃ jano jānātūti antovaṅkapādā	428	
PA_atk-s01_03a:428_3	vā bahivaṅkapādā vā ukkuṭikapādā vā aggakoṇḍā vā paṇhikoṇḍā vā bhavanti. Aggapādehi	428	
PA_atk-s01_03a:428_4	gantvā parassa amāritabhāvaṃ pana tathāgatassa sadevako loko iminā kāraṇena jānātūti	428	
PA_atk-s01_03a:428_5	āyatapaṇhi mahāpurisalakkhaṇaṃ nibbattati. Tathā paraṃ ghātentā unnatakāyena gacchantā	428	
PA_atk-s01_03a:428_6	aññe passissantīti onatā gantvā paraṃ ghātenti. Atha te evamime gantvā paraṃ ghātayiṃsūti	428	
PA_atk-s01_03a:428_7	nesaṃ taṃ kammaṃ iminā kāraṇena paro jānātūti khujjā vā vāmanā vā pīṭhasappi vā bhavanti.	428	
PA_atk-s01_03a:428_8	Tathāgatassa pana evaṃ gantvā paresaṃ aghātitabhāvaṃ iminā kāraṇena sadevako loko	428	
PA_atk-s01_03a:428_9	jānātūti brahmujugattamahāpurisalakkhaṇaṃ nibbattati. Tathā paraṃ ghātentā āvudhaṃ	428	
PA_atk-s01_03a:428_10	vā muggaraṃ vā gaṇhitvā muṭṭhikatahatthā paraṃ ghātenti. Te evaṃ tesaṃ parassa ghātitabhāvaṃ	4281	
PA_atk-s01_03a:428_11	iminā kāraṇena jano jānātūti rassaṅgulī vā rassahatthā vā vaṅkaṅgulī vā phaṇahatthakā	4281	
PA_atk-s01_03a:428_12	vā bhavanti. Tathāgatassa pana evaṃ paresaṃ aghātitabhāvaṃ sadevako loko iminā kāraṇena	4281	
PA_atk-s01_03a:428_13	jānātūti dīghaṅgulimahāpurisalakkhaṇaṃ nibbattati. Idamettha kammasarikkhakaṃ. Idameva	4281	
PA_atk-s01_03a:428_14	pana lakkhaṇattayaṃ lakkhaṇaṃ nāma. Dīghāyukabhāvo lakkhaṇānisaṃso.	4281	
PA_atk-s01_03a:429_0	207. Maraṇavadhabhayattanoti ettha maraṇasaṅkhāto vadho maraṇavadho, maraṇavadhato	429	
PA_atk-s01_03a:429_1	bhayaṃ maraṇavadhabhayaṃ, taṃ attano jānitvā. Paṭivirato paraṃmāraṇāyāti yathā mayhaṃ	429	
PA_atk-s01_03a:429_2	maraṇato bhayaṃ mama jīvitaṃ piyaṃ, evaṃ paresampīti ñatvā paraṃ māraṇato paṭivirato	429	
PA_atk-s01_03a:429_3	ahosi. Sucaritenāti suciṇṇena. Saggamagamāti saggaṃ gato.	429	
PA_atk-s01_03a:430	Caviya punaridhāgatoti cavitvā puna idhāgato. Dīghapāsaṇhikoti dīghapaṇhiko. Brahmāva sujūti brahmā viya suṭṭhu uju.	43	
PA_atk-s01_03a:431_0	Subhujoti sundarabhujo. Susūti mahallakakālepi taruṇarūpo. Susaṇṭhitoti susaṇṭhānasampanno.	431	
PA_atk-s01_03a:431_1	Mudutalunaṅguliyassāti mudū ca talunā ca aṅguliyo assa. Tībhīti tīhi. Purisavaraggalakkhaṇehīti	431	
PA_atk-s01_03a:431_2	purisavarassa aggalakkhaṇehi. Cirayapanāyāti ciraṃ yāpanāya, dīghāyukabhāvāya.	431	
PA_atk-s01_03a:432	Ciraṃ yapetīti ciraṃ yāpeti. Cirataraṃ pabbajati yadi tatoti tato cirataraṃ yāpeti, yadi pabbajatīti attho. Yāpayati ca vasiddhibhāvanāyāti vasippatto hutvā iddhibhāvanāya yāpeti.	43	
PA_atk-s01_03a:433	Sattussadatālakkhaṇavaṇṇanā	43	
PA_atk-s01_03a:434_0	208. Rasitānanti rasasampannānaṃ. “Khādanīyāna”ntiādīsu khādanīyāni nāma piṭṭhakhajjakādīni.	434	
PA_atk-s01_03a:434_1	Bhojanīyānīti pañca bhojanāni. Sāyanīyānīti sāyitabbāni sappinavanītādīni. Lehanīyānīti	434	
PA_atk-s01_03a:434_2	nillehitabbāni piṭṭhapāyāsādīni. Pānānīti aṭṭha pānakāni.	434	
PA_atk-s01_03a:435_0	Idha kammaṃ nāma kappasatasahassādhikāni cattāri asaṅkhyeyyāni dinnaṃ idaṃ paṇītabhojanadānaṃ.	435	
PA_atk-s01_03a:435_1	Kammasarikkhakaṃ nāma lūkhabhojane kucchigate lohitaṃ sussati, maṃsaṃ milāyati. Tasmā	435	
PA_atk-s01_03a:435_2	lūkhadāyakā sattā iminā kāraṇena nesaṃ lūkhabhojanassa dinnabhāvaṃ jano jānātūti	435	
PA_atk-s01_03a:435_3	appamaṃsā appalohitā manussapetā viya dullabhannapānā bhavanti. Paṇītabhojane pana	435	
PA_atk-s01_03a:435_4	kucchigate maṃsalohitaṃ vaḍḍhati, paripuṇṇakāyā pāsādikā abhirūpadassanā honti. Tasmā	435	
PA_atk-s01_03a:435_5	tathāgatassa dīgharattaṃ paṇītabhojanadāyakattaṃ sadevako loko iminā kāraṇena jānātūti	435	
PA_atk-s01_03a:435_6	sattussadamahāpurisalakkhaṇaṃ nibbattati. Lakkhaṇaṃ nāma sattussadalakkhaṇameva.	435	
PA_atk-s01_03a:435_7	Paṇītalābhitā ānisaṃso.	435	
PA_atk-s01_03a:436	209. Khajjabhojjamathaleyyasāyitanti khajjakañca bhojanañca lehanīyañca sāyanīyañca. Uttamaggarasadāyakoti uttamo aggarasadāyako, uttamānaṃ vā aggarasānaṃ dāyako.	43	
PA_atk-s01_03a:437_0	Satta cussadeti satta ca ussade. Tadatthajotakanti khajjabhojjādijotakaṃ, tesaṃ lābhasaṃvattanikanti	437	
PA_atk-s01_03a:437_1	attho. Pabbajampi cāti pabbajamānopi ca. Tadādhigacchatīti taṃ adhigacchati. Lābhiruttamanti lābhi uttamaṃ.	437	
PA_atk-s01_03a:438	Karacaraṇādilakkhaṇavaṇṇanā	43	
PA_atk-s01_03a:439	210. Dānenātiādīsu ekacco dāneneva saṅgaṇhitabbo hoti, taṃ dānena saṅgahesi. Pabbajitānaṃ pabbajitaparikkhāraṃ, gihīnaṃ gihiparikkhāraṃ adāsi.	43	
PA_atk-s01_03a:440_0	Peyyavajjenāti ekacco hi “ayaṃ dātabbaṃ nāma deti, ekena pana vacanena sabbaṃ makkhetvā	440	
PA_atk-s01_03a:440_1	nāseti, kiṃ etassa dāna”nti vattā hoti. Ekacco “ayaṃ kiñcāpi dānaṃ na deti, kathento	440	
PA_atk-s01_03a:440_2	pana telena viya makkheti. Eso detu vā mā vā, vacanameva tassa sahassaṃ agghatī”ti	440	
PA_atk-s01_03a:440_3	vattā hoti. Evarūpo puggalo dānaṃ na paccāsīsati, piyavacanameva paccāsīsati. Taṃ	440	
PA_atk-s01_03a:440_4	piyavacanena saṅgahesi.	440	
PA_atk-s01_03a:441_0	Atthacariyāyāti atthasaṃvaḍḍhanakathāya. Ekacco hi neva dānaṃ, na piyavacanaṃ paccāsīsati.	441	
PA_atk-s01_03a:441_1	Attano hitakathaṃ vaḍḍhitakathameva paccāsīsati. Evarūpaṃ puggalaṃ “idaṃ te kātabbaṃ,	441	
PA_atk-s01_03a:441_2	idaṃ te na kātabbaṃ. Evarūpo puggalo sevitabbo, evarūpo puggalo na sevitabbo”ti evaṃ	441	
PA_atk-s01_03a:441_3	atthacariyāya saṅgahesi.	441	
PA_atk-s01_03a:442_0	Samānattatāyāti samānasukhadukkhabhāvena. Ekacco hi dānādīsu ekampi na paccāsīsati,	442	
PA_atk-s01_03a:442_1	ekāsane nisajjaṃ, ekapallaṅke sayanaṃ, ekato bhojananti evaṃ samānasukhadukkhataṃ	442	
PA_atk-s01_03a:442_2	paccāsīsati. Tattha jātiyā hīno bhogena adhiko dussaṅgaho hoti. Na hi sakkā tena	442	
PA_atk-s01_03a:442_3	saddhiṃ ekaparibhogo kātuṃ, tathā akariyamāne ca so kujjhati. Bhogena hīno jātiyā	442	
PA_atk-s01_03a:442_4	adhikopi dussaṅgaho hoti. So hi “ahaṃ jātimā”ti bhogasampannena saddhiṃ ekaparibhogaṃ	442	
PA_atk-s01_03a:442_5	na icchati, tasmiṃ akariyamāne kujjhati. Ubhohipi hīno pana susaṅgaho hoti. Na hi	442	
PA_atk-s01_03a:442_6	so itarena saddhiṃ ekaparibhogaṃ icchati, na akariyamāne ca kujjhati. Ubhohi sadisopi	442	
PA_atk-s01_03a:442_7	susaṅgahoyeva. Bhikkhūsu dussīlo dussaṅgaho hoti. Na hi sakkā tena saddhiṃ ekaparibhogo	442	
PA_atk-s01_03a:442_8	kātuṃ, tathā akariyamāne ca kujjhati. Sīlavā susaṅgaho hoti. Sīlavā hi adīyamānepi	442	
PA_atk-s01_03a:442_9	akariyamānepi na kujjhati. Aññaṃ attanā saddhiṃ paribhogaṃ akarontampi na pāpakena	442	
PA_atk-s01_03a:442_10	cittena passati. Paribhogopi tena saddhiṃ sukaro hoti. Tasmā evarūpaṃ puggalaṃ evaṃ	4421	
PA_atk-s01_03a:442_11	samānattatāya saṅgahesi.	4421	
PA_atk-s01_03a:443_0	Susaṅgahitāssa hontīti susaṅgahitā assa honti. Detu vā mā vā detu, karotu vā mā vā	443	
PA_atk-s01_03a:443_1	karotu, susaṅgahitāva honti, na bhijjanti. “Yadāssa dātabbaṃ hoti, tadā deti. Idāni	443	
PA_atk-s01_03a:443_2	maññe natthi, tena na deti. Kiṃ mayaṃ dadamānameva upaṭṭhahāma? Adentaṃ akarontaṃ	443	
PA_atk-s01_03a:443_3	na upaṭṭhahāmā”ti evaṃ cintenti.	443	
PA_atk-s01_03a:444_0	Idha kammaṃ nāma dīgharattaṃ kataṃ dānādisaṅgahakammaṃ. Kammasarikkhakaṃ nāma yo	444	
PA_atk-s01_03a:444_1	evaṃ asaṅgāhako hoti, so iminā kāraṇenassa asaṅgāhakabhāvaṃ jano jānātūti thaddhahatthapādo	444	
PA_atk-s01_03a:444_2	ceva hoti, visamaṭṭhitāvayavalakkhaṇo ca. Tathāgatassa pana dīgharattaṃ saṅgāhakabhāvaṃ	444	
PA_atk-s01_03a:444_3	sadevako loko iminā kāraṇena jānātūti imāni dve lakkhaṇāni nibbattanti. Lakkhaṇaṃ	444	
PA_atk-s01_03a:444_4	nāma idameva lakkhaṇadvayaṃ. Susaṅgahitaparijanatā ānisaṃso.	444	
PA_atk-s01_03a:445	211. Kariyāti karitvā. Cariyāti caritvā. Anavamatenāti anavaññātena. “Anapamodenā”tipi pāṭho, na appamodena, na dīnena na gabbhitenāti attho.	44	
PA_atk-s01_03a:446	Caviyāti cavitvā. Atirucira suvaggu dassaneyyanti atirucirañca supāsādikaṃ suvaggu ca suṭṭhu chekaṃ dassaneyyañca daṭṭhabbayuttaṃ. Susu kumāroti suṭṭhu sukumāro.	44	
PA_atk-s01_03a:447_0	Parijanassavoti parijano assavo vacanakaro. Vidheyyoti kattabbākattabbesu yathāruci	447	
PA_atk-s01_03a:447_1	vidhātabbo. Mahimanti mahiṃ imaṃ. Piyavadū hitasukhataṃ jigīsamānoti piyavado hutvā	447	
PA_atk-s01_03a:447_2	hitañca sukhañca pariyesamāno. Vacanapaṭikarassā bhippasannāti vacanapaṭikarā assa	447	
PA_atk-s01_03a:447_3	abhippasannā. Dhammānudhammanti dhammañca anudhammañca.	447	
PA_atk-s01_03a:448	Ussaṅkhapādādilakkhaṇavaṇṇanā	44	
PA_atk-s01_03a:449_0	212. Atthūpasaṃhitanti idhalokaparalokatthanissitaṃ. Dhammūpasaṃhitanti dasakusalakammapathanissitaṃ.	449	
PA_atk-s01_03a:449_1	Bahujanaṃ nidaṃsesīti bahujanassa nidaṃsanakathaṃ kathesi. Pāṇīnanti sattānaṃ. “Aggo”tiādīni	449	
PA_atk-s01_03a:449_2	sabbāni aññamaññavevacanāni. Idha kammaṃ nāma dīgharattaṃ bhāsitā uddhaṅgamanīyā	449	
PA_atk-s01_03a:449_3	atthūpasaṃhitā vācā. Kammasarikkhakaṃ nāma yo evarūpaṃ uggatavācaṃ na bhāsati, so	449	
PA_atk-s01_03a:449_4	iminā kāraṇena uggatavācāya abhāsanaṃ jano jānātūti adhosaṅkhapādo ca hoti adhonatalomo	449	
PA_atk-s01_03a:449_5	ca. Tathāgatassa pana dīgharattaṃ evarūpāya uggatavācāya bhāsitabhāvaṃ sadevako loko	449	
PA_atk-s01_03a:449_6	iminā kāraṇena jānātūti ussaṅkhapādalakkhaṇañca uddhaggalomalakkhaṇañca nibbattati.	449	
PA_atk-s01_03a:449_7	Lakkhaṇaṃ nāma idameva lakkhaṇadvayaṃ. Uttamabhāvo ānisaṃso.	449	
PA_atk-s01_03a:450	213. Erayanti bhaṇanto. Bahujanaṃ nidaṃsayīti bahujanassa hitaṃ dasseti. Dhammayāganti dhammadānayaññaṃ.	45	
PA_atk-s01_03a:451_0	Ubbhamuppatitalomavā sasoti so esa uddhaggatalomavā hoti. Pādagaṇṭhirahūti pādagopphakā	451	
PA_atk-s01_03a:451_1	ahesuṃ. Sādhusaṇṭhitāti suṭṭhu saṇṭhitā. Maṃsalohitācitāti maṃsena ca lohitena ca	451	
PA_atk-s01_03a:451_2	ācitā. Tacotthatāti tacena pariyonaddhā niguḷhā. Vajatīti gacchati. Anomanikkamoti	451	
PA_atk-s01_03a:451_3	anomavihārī seṭṭhavihārī.	451	
PA_atk-s01_03a:452	Eṇijaṅghalakkhaṇavaṇṇanā	45	
PA_atk-s01_03a:453_0	214. Sippaṃ vātiādīsu sippaṃ nāma dve sippāni – hīnañca sippaṃ, ukkaṭṭhañca sippaṃ.	453	
PA_atk-s01_03a:453_1	Hīnaṃ nāma sippaṃ naḷakārasippaṃ, kumbhakārasippaṃ pesakārasippaṃ nahāpitasippaṃ.	453	
PA_atk-s01_03a:453_2	Ukkaṭṭhaṃ nāma sippaṃ lekhā muddā gaṇanā. Vijjāti ahivijjādianekavidhā. Caraṇanti	453	
PA_atk-s01_03a:453_3	pañcasīlaṃ dasasīlaṃ pātimokkhasaṃvarasīlaṃ. Kammanti kammassakatājānanapaññā. Kilisseyyunti	453	
PA_atk-s01_03a:453_4	kilameyyuṃ. Antevāsikavattaṃ nāma dukkhaṃ, taṃ nesaṃ mā ciramahosīti cintesi.	453	
PA_atk-s01_03a:454_0	Rājārahānīti rañño anurūpāni hatthiassādīni, tāniyeva rañño senāya aṅgabhūtattā rājaṅgānīti	454	
PA_atk-s01_03a:454_1	vuccanti. Rājūpabhogānīti rañño upabhogaparibhogabhaṇḍāni, tāni ceva sattaratanāni	454	
PA_atk-s01_03a:454_2	ca. Rājānucchavikānīti rañño anucchavikāni. Tesaṃyeva sabbesaṃ idaṃ gahaṇaṃ. Samaṇārahānīti	454	
PA_atk-s01_03a:454_3	samaṇānaṃ anurūpāni cīvarādīni. Samaṇaṅgānīti samaṇānaṃ koṭṭhāsabhūtā catasso parisā.	454	
PA_atk-s01_03a:454_4	Samaṇūpabhogānīti samaṇānaṃ upabhogaparikkhārā. Samaṇānucchavikānīti tesaṃyeva adhivacanaṃ.	454	
PA_atk-s01_03a:455_0	Idha pana kammaṃ nāma dīgharattaṃ sakkaccaṃ sippādivācanaṃ. Kammasarikkhakaṃ nāma	455	
PA_atk-s01_03a:455_1	yo evaṃ sakkaccaṃ sippaṃ avācento antevāsike ukkuṭikāsanajaṅghapesanikādīhi kilameti,	455	
PA_atk-s01_03a:455_2	tassa jaṅghamaṃsaṃ likhitvā pātitaṃ viya hoti. Tathāgatassa pana sakkaccaṃ vācitabhāvaṃ	455	
PA_atk-s01_03a:455_3	sadevako loko iminā kāraṇena jānātūti anupubbauggatavaṭṭitaṃ eṇijaṅghalakkhaṇaṃ nibbattati.	455	
PA_atk-s01_03a:455_4	Lakkhaṇaṃ nāma idameva lakkhaṇaṃ. Anucchavikalābhitā ānisaṃso.	455	
PA_atk-s01_03a:456_0	215. Yadūpaghātāyāti yaṃ sippaṃ kassaci upaghātāya na hoti. Kilissatīti kilamissati.	456	
PA_atk-s01_03a:456_1	Sukhumattacotthatāti sukhumattacena pariyonaddhā. Kiṃ pana aññena kammena aññaṃ lakkhaṇaṃ	456	
PA_atk-s01_03a:456_2	nibbattatīti? Na nibbattati. Yaṃ pana nibbattati, taṃ anubyañjanaṃ hoti, tasmā idha vuttaṃ.	456	
PA_atk-s01_03a:457	Sukhumacchavilakkhaṇavaṇṇanā	45	
PA_atk-s01_03a:458	216. Samaṇaṃ vāti samitapāpaṭṭhena samaṇaṃ. Brāhmaṇaṃ vāti bāhitapāpaṭṭhena brāhmaṇaṃ.	45	
PA_atk-s01_03a:459	Mahāpaññotiādīsu mahāpaññādīhi samannāgato hotīti attho. Tatridaṃ mahāpaññādīnaṃ nānattaṃ.	45	
PA_atk-s01_03a:460_0	Tattha katamā mahāpaññā? Mahante sīlakkhandhe pariggaṇhātīti mahāpaññā, mahante samādhikkhandhe	460	
PA_atk-s01_03a:460_1	paññākkhandhe vimuttikkhandhe vimuttiñāṇadassanakkhandhe pariggaṇhātīti mahāpaññā.	460	
PA_atk-s01_03a:460_2	Mahantāni ṭhānāṭhānāni mahantā vihārasamāpattiyo mahantāni ariyasaccāni mahante satipaṭṭhāne	460	
PA_atk-s01_03a:460_3	sammappadhāne iddhipāde mahantāni indriyāni balāni mahante bojjhaṅge mahante ariyamagge	460	
PA_atk-s01_03a:460_4	mahantāni sāmaññaphalāni mahantā abhiññāyo mahantaṃ paramatthaṃ nibbānaṃ pariggaṇhātīti mahāpaññā.	460	
PA_atk-s01_03a:461_0	Katamā puthupaññā? Puthunānākhandhesu ñāṇaṃ pavattatīti puthupaññā. Puthunānādhātūsu	461	
PA_atk-s01_03a:461_1	puthunānāāyatanesu puthunānāpaṭiccasamuppādesu puthunānāsuññatamanupalabbhesu puthunānāatthesu	461	
PA_atk-s01_03a:461_2	dhammesu niruttīsu paṭibhānesu. Puthunānāsīlakkhandhesu puthunānāsamādhipaññāvimuttivimuttiñādassanakkhandhesu	461	
PA_atk-s01_03a:461_3	puthunānāṭhānāṭhānesu puthunānāvihārasamāpattīsu puthunānāariyasaccesu puthunānāsatipaṭṭhānesu	461	
PA_atk-s01_03a:461_4	sammappadhānesu iddhipādesu indriyesu balesu bojjhaṅgesu puthunānāariyamaggesu sāmaññaphalesu	461	
PA_atk-s01_03a:461_5	abhiññāsu puthujjanasādhāraṇe dhamme samatikkamma paramatthe nibbāne ñāṇaṃ pavattatīti puthupaññā.	461	
PA_atk-s01_03a:462_0	Katamā hāsapaññā? Idhekacco hāsabahulo vedabahulo tuṭṭhibahulo pāmojjabahulo sīlaṃ	462	
PA_atk-s01_03a:462_1	paripūreti indriyasaṃvaraṃ paripūreti bhojane mattaññutaṃ jāgariyānuyogaṃ sīlakkhandhaṃ	462	
PA_atk-s01_03a:462_2	samādhikkhandhaṃ paññākkhandhaṃ vimuttikkhandhaṃ vimuttiñāṇadassanakkhandhaṃ paripūretīti	462	
PA_atk-s01_03a:462_3	hāsapaññā. Hāsabahulo…pe… pāmojjabahulo ṭhānāṭhānaṃ paṭivijjhatīti hāsapaññā. Hāsabahulo	462	
PA_atk-s01_03a:462_4	vihārasamāpattiyo paripūretīti hāsapaññā. Hāsabahulo ariyasaccāni paṭivijjhatīti	462	
PA_atk-s01_03a:462_5	hāsapaññā. Satipaṭṭhāne sammappadhāne iddhipāde indriyāni balāni bojjhaṅge ariyamaggaṃ	462	
PA_atk-s01_03a:462_6	bhāvetīti hāsapaññā. Hāsabahulo sāmaññaphalāni sacchikarotīti hāsapaññā. Abhiññāyo	462	
PA_atk-s01_03a:462_7	paṭivijjhatīti hāsapaññā. Hāsabahulo vedatuṭṭhipāmojjabahulo paramatthaṃ nibbānaṃ	462	
PA_atk-s01_03a:462_8	sacchikarotīti hāsapaññā.	462	
PA_atk-s01_03a:463_0	Katamā javanapaññā? Yaṃkiñci rūpaṃ atītānāgatapaccuppannaṃ yaṃ dūre santike vā, sabbaṃ	463	
PA_atk-s01_03a:463_1	taṃ rūpaṃ aniccato khippaṃ javatīti javanapaññā. Dukkhato khippaṃ anattato khippaṃ	463	
PA_atk-s01_03a:463_2	javatīti javanapaññā. Yā kāci vedanā…pe… yaṃkiñci viññāṇaṃ atītānāgatapaccuppannaṃ,	463	
PA_atk-s01_03a:463_3	sabbaṃ taṃ viññāṇaṃ aniccato dukkhato anattato khippaṃ javatīti javanapaññā. Cakkhu…pe…	463	
PA_atk-s01_03a:463_4	jarāmaraṇaṃ atītānāgatapaccuppannaṃ aniccato dukkhato anattato khippaṃ javatīti javanapaññā.	463	
PA_atk-s01_03a:463_5	Rūpaṃ atītānāgatapaccuppannaṃ aniccaṃ khayaṭṭhena dukkhaṃ bhayaṭṭhena anattā asārakaṭṭhenāti	463	
PA_atk-s01_03a:463_6	tulayitvā tīrayitvā vibhāvayitvā vibhūtaṃ katvā rūpanirodhe nibbāne khippaṃ javatīti	463	
PA_atk-s01_03a:463_7	javanapaññā. Vedanā saññā saṅkhārā viññāṇaṃ cakkhu…pe… jarāmaraṇaṃ atītānāgatapaccuppannaṃ	463	
PA_atk-s01_03a:463_8	aniccaṃ khayaṭṭhena…pe… vibhūtaṃ katvā jarāmaraṇanirodhe nibbāne khippaṃ javatīti	463	
PA_atk-s01_03a:463_9	javanapaññā. Rūpaṃ atītānāgatapaccuppannaṃ. Cakkhuṃ…pe… jarāmaraṇaṃ aniccaṃ saṅkhataṃ	463	
PA_atk-s01_03a:463_10	paṭiccasamuppannaṃ khayadhammaṃ vayadhammaṃ virāgadhammaṃ nirodhadhammanti tulayitvā	4631	
PA_atk-s01_03a:463_11	tīrayitvā vibhāvayitvā vibhūtaṃ katvā jarāmaraṇanirodhe nibbāne khippaṃ javatīti javanapaññā.	4631	
PA_atk-s01_03a:464_0	Katamā tikkhapaññā? Khippaṃ kilese chindatīti tikkhapaññā. Uppannaṃ kāmavitakkaṃ	464	
PA_atk-s01_03a:464_1	nādhivāseti, uppannaṃ byāpādavitakkaṃ, uppannaṃ vihiṃsāvitakkaṃ, uppannuppanne pāpake	464	
PA_atk-s01_03a:464_2	akusale dhamme uppannaṃ rāgaṃ dosaṃ mohaṃ kodhaṃ upanāhaṃ makkhaṃ paḷāsaṃ issaṃ macchariyaṃ	464	
PA_atk-s01_03a:464_3	māyaṃ sāṭheyyaṃ thambhaṃ sārambhaṃ mānaṃ atimānaṃ madaṃ pamādaṃ sabbe kilese sabbe	464	
PA_atk-s01_03a:464_4	duccarite sabbe abhisaṅkhāre sabbe bhavagāmikamme nādhivāseti pajahati vinodeti byantī	464	
PA_atk-s01_03a:464_5	karoti anabhāvaṃ gametīti tikkhapaññā. Ekasmiṃ āsane cattāro ariyamaggā cattāri sāmaññaphalāni	464	
PA_atk-s01_03a:464_6	catasso paṭisambhidāyo cha abhiññāyo adhigatā honti sacchikatā phassitā paññāyāti tikkhapaññā.	464	
PA_atk-s01_03a:465_0	Katamā nibbedhikapaññā? Idhekacco sabbasaṅkhāresu ubbegabahulo hoti uttāsabahulo	465	
PA_atk-s01_03a:465_1	ukkaṇṭhanabahulo aratibahulo anabhiratibahulo bahimukho na ramati sabbasaṅkhāresu,	465	
PA_atk-s01_03a:465_2	anibbiddhapubbaṃ apadālitapubbaṃ lobhakkhandhaṃ nibbijjhati padāletīti nibbedhikapaññā.	465	
PA_atk-s01_03a:465_3	Anibbiddhapubbaṃ apadālitapubbaṃ dosakkhandhaṃ mohakkhandhaṃ kodhaṃ upanāhaṃ…pe…	465	
PA_atk-s01_03a:465_4	sabbe bhavagāmikamme nibbijjhati padāletīti nibbedhikapaññāti.	465	
PA_atk-s01_03a:466_0	217. Pabbajitaṃ upāsitāti paṇḍitaṃ pabbajitaṃ upasaṅkamitvā payirupāsitā. Atthantaroti	466	
PA_atk-s01_03a:466_1	yathā eke randhagavesino upārambhacittatāya dosaṃ abbhantaraṃ karitvā nisāmayanti,	466	
PA_atk-s01_03a:466_2	evaṃ anisāmetvā atthaṃ abbhantaraṃ katvā atthayuttaṃ kathaṃ nisāmayi upadhārayi.	466	
PA_atk-s01_03a:467	Paṭilābhagatenāti paṭilābhatthāya gatena. Uppādanimittakovidāti uppāde ca nimitte ca chekā. Avecca dakkhitīti ñatvā passissati.	46	
PA_atk-s01_03a:468	Atthānusiṭṭhīsu pariggahesu cāti ye atthānusāsanesu pariggahā atthānatthaṃ pariggāhakāni ñāṇāni, tesūti attho.	46	
PA_atk-s01_03a:469	Suvaṇṇavaṇṇalakkhaṇavaṇṇanā	46	
PA_atk-s01_03a:470_0	218. Akkodhanoti na anāgāmimaggena kodhassa pahīnattā, atha kho sacepi me kodho uppajjeyya,	470	
PA_atk-s01_03a:470_1	khippameva naṃ paṭivinodeyyanti evaṃ akkodhavasikattā. Nābhisajjīti kuṭilakaṇṭako	470	
PA_atk-s01_03a:470_2	viya tattha tattha mammaṃ tudanto viya na laggi. Na kuppi na byāpajjītiādīsu pubbuppattiko	470	
PA_atk-s01_03a:470_3	kopo. Tato balavataro byāpādo. Tato balavatarā patitthiyanā. Taṃ sabbaṃ akaronto	470	
PA_atk-s01_03a:470_4	na kuppi na byāpajji na patitthiyi. Appaccayanti domanassaṃ. Na pātvākāsīti na kāyavikārena	470	
PA_atk-s01_03a:470_5	vā vacīvikārena vā pākaṭamakāsi.	470	
PA_atk-s01_03a:471_0	Idha kammaṃ nāma dīgharattaṃ akkodhanatā ceva sukhumattharaṇādidānañca. Kammasarikkhakaṃ	471	
PA_atk-s01_03a:471_1	nāma kodhanassa chavivaṇṇo āvilo hoti mukhaṃ duddasiyaṃ vatthacchādanasadisañca maṇḍanaṃ	471	
PA_atk-s01_03a:471_2	nāma natthi. Tasmā yo kodhano ceva vatthacchādanānañca adātā, so iminā kāraṇenassa	471	
PA_atk-s01_03a:471_3	jano kodhanādibhāvaṃ jānātūti dubbaṇṇo hoti dussaṇṭhāno. Akkodhanassa pana mukhaṃ	471	
PA_atk-s01_03a:471_4	virocati, chavivaṇṇo vippasīdati. Sattā hi catūhi kāraṇehi pāsādikā honti āmisadānena	471	
PA_atk-s01_03a:471_5	vā vatthadānena vā sammajjanena vā akkodhanatāya vā. Imāni cattāripi kāraṇāni dīgharattaṃ	471	
PA_atk-s01_03a:471_6	tathāgatena katāneva. Tenassa imesaṃ katabhāvaṃ sadevako loko iminā kāraṇena jānātūti	471	
PA_atk-s01_03a:471_7	suvaṇṇavaṇṇaṃ mahāpurisalakkhaṇaṃ nibbattati. Lakkhaṇaṃ nāma idameva lakkhaṇaṃ. Sukhumattharaṇādilābhitā ānisaṃso.	471	
PA_atk-s01_03a:472	219. Abhivissajīti abhivissajjesi. Mahimiva suro abhivassanti suro vuccati devo, mahāpathaviṃ abhivassanto devo viya.	47	
PA_atk-s01_03a:473	Suravarataroriva indoti surānaṃ varataro indo viya.	47	
PA_atk-s01_03a:474	Apabbajjamicchanti apabbajjaṃ gihibhāvaṃ icchanto. Mahatimahinti mahantiṃ pathaviṃ.	47	
PA_atk-s01_03a:475	Acchādanavatthamokkhapāvuraṇānanti acchādanānañceva vatthānañca uttamapāvuraṇānañca. Panāsoti vināso.	47	
PA_atk-s01_03a:476	Kosohitavatthaguyhalakkhaṇavaṇṇanā	47	
PA_atk-s01_03a:477_0	220. Mātarampi puttena samānetā ahosīti imaṃ kammaṃ rajje patiṭṭhitena sakkā kātuṃ.	477	
PA_atk-s01_03a:477_1	Tasmā bodhisattopi rajjaṃ kārayamāno antonagare catukkādīsu catūsu nagaradvāresu	477	
PA_atk-s01_03a:477_2	bahinagare catūsu disāsu imaṃ kammaṃ karothāti manusse ṭhapesi. Te mātaraṃ kuhiṃ	477	
PA_atk-s01_03a:477_3	me putto puttaṃ na passāmīti vilapantiṃ pariyesamānaṃ disvā ehi, amma, puttaṃ dakkhasīti	477	
PA_atk-s01_03a:477_4	taṃ ādāya gantvā nahāpetvā bhojetvā puttamassā pariyesitvā dassenti. Esa nayo sabbattha.	477	
PA_atk-s01_03a:478_0	Idha kammaṃ nāma dīgharattaṃ ñātīnaṃ samaṅgibhāvakaraṇaṃ. Kammasarikkhakaṃ nāma ñātayo	478	
PA_atk-s01_03a:478_1	hi samaṅgībhūtā aññamaññassa vajjaṃ paṭicchādenti. Kiñcāpi hi te kalahakāle kalahaṃ	478	
PA_atk-s01_03a:478_2	karonti, ekassa pana dose uppanne aññaṃ jānāpetuṃ na icchanti. Ayaṃ nāma etassa dosoti	478	
PA_atk-s01_03a:478_3	vutte sabbe uṭṭhahitvā kena diṭṭhaṃ kena sutaṃ, amhākaṃ ñātīsu evarūpaṃ kattā nāma	478	
PA_atk-s01_03a:478_4	natthīti. Tathāgatena ca taṃ ñātisaṅgahaṃ karontena dīgharattaṃ idaṃ vajjappaṭicchādanakammaṃ	478	
PA_atk-s01_03a:478_5	nāma kataṃ hoti. Athassa sadevako loko iminā kāraṇena evarūpassa kammassa katabhāvaṃ	478	
PA_atk-s01_03a:478_6	jānātūti kosohitavatthaguyhalakkhaṇaṃ nibbattati. Lakkhaṇaṃ nāma idameva lakkhaṇaṃ.	478	
PA_atk-s01_03a:478_7	Pahūtaputtatā ānisaṃso.	478	
PA_atk-s01_03a:479	221. Vatthachādiyanti vatthena chādetabbaṃ vatthaguyhaṃ.	47	
PA_atk-s01_03a:480	Amittatāpanāti amittānaṃ patāpanā. Gihissa pītiṃ jananāti gihibhūtassa sato pītijananā.	48	
PA_atk-s01_03a:481	Parimaṇḍalādilakkhaṇavaṇṇanā	48	
PA_atk-s01_03a:482_0	222. Samaṃ jānātīti “ayaṃ tārukkhasamo ayaṃ pokkharasātisamo”ti evaṃ tena tena samaṃ	482	
PA_atk-s01_03a:482_1	jānāti. Sāmaṃ jānātīti sayaṃ jānāti. Purisaṃ jānātīti “ayaṃ seṭṭhasammato”ti purisaṃ	482	
PA_atk-s01_03a:482_2	jānāti. Purisavisesaṃ jānātīti muggaṃ māsena samaṃ akatvā guṇavisiṭṭhassa visesaṃ	482	
PA_atk-s01_03a:482_3	jānāti. Ayamidamarahatīti ayaṃ puriso idaṃ nāma dānasakkāraṃ arahati. Purisavisesakaro	482	
PA_atk-s01_03a:482_4	ahosīti purisavisesaṃ ñatvā kārako ahosi. Yo yaṃ arahati, tasseva taṃ adāsi. Yo hi	482	
PA_atk-s01_03a:482_5	kahāpaṇārahassa aḍḍhaṃ deti, so parassa aḍḍhaṃ nāseti. Yo dve kahāpaṇe deti, so attano	482	
PA_atk-s01_03a:482_6	kahāpaṇaṃ nāseti. Tasmā idaṃ ubhayampi akatvā yo yaṃ arahati, tassa tadeva adāsi.	482	
PA_atk-s01_03a:482_7	Saddhādhanantiādīsu sampattipaṭilābhaṭṭhena saddhādīnaṃ dhanabhāvo veditabbo.	482	
PA_atk-s01_03a:483_0	Idha kammaṃ nāma dīgharattaṃ purisavisesaṃ ñatvā kataṃ samasaṅgahakammaṃ. Kammasarikkhakaṃ	483	
PA_atk-s01_03a:483_1	nāma tadassa kammaṃ sadevako loko iminā kāraṇena jānātūti imāni dve lakkhaṇāni nibbattanti.	483	
PA_atk-s01_03a:483_2	Lakkhaṇaṃ nāma idameva lakkhaṇadvayaṃ. Dhanasampatti ānisaṃso.	483	
PA_atk-s01_03a:484_0	223. Tuliyāti tulayitvā. Paṭivicayāti paṭivicinitvā. Mahājanasaṅgāhakanti mahājanasaṅgahaṇaṃ.	484	
PA_atk-s01_03a:484_1	Samekkhamānoti samaṃ pekkhamāno. Atinipuṇā manujāti atinipuṇā sukhumapaññā lakkhaṇapāṭhakamanussā.	484	
PA_atk-s01_03a:484_2	Bahuvividhā gihīnaṃ arahānīti bahū vividhāni gihīnaṃ anucchavikāni paṭilabhati. Daharo	484	
PA_atk-s01_03a:484_3	susu kumāro “ayaṃ daharo kumāro paṭilabhissatī”ti byākaṃsu mahīpatissāti rañño.	484	
PA_atk-s01_03a:485	Sīhapubbaddhakāyādilakkhaṇavaṇṇanā	48	
PA_atk-s01_03a:486_0	224. Yogakkhemakāmoti yogato khemakāmo. Paññāyāti kammassakatapaññāya. Idha kammaṃ	486	
PA_atk-s01_03a:486_1	nāma mahājanassa atthakāmatā. Kammasarikkhakaṃ nāma taṃ mahājanassa atthakāmatāya	486	
PA_atk-s01_03a:486_2	vaḍḍhimeva paccāsīsitabhāvaṃ sadevako loko iminā kāraṇena jānātūti imāni samantaparipūrāni	486	
PA_atk-s01_03a:486_3	aparihīnāni tīṇi lakkhaṇāni nibbattanti. Lakkhaṇaṃ nāma idameva lakkhaṇattayaṃ. Dhanādīhi	486	
PA_atk-s01_03a:486_4	ceva saddhādīhi ca aparihāni ānisaṃso.	486	
PA_atk-s01_03a:487_0	225. Saddhāyāti okappanasaddhāya pasādasaddhāya. Sīlenāti pañcasīlena dasasīlena.	487	
PA_atk-s01_03a:487_1	Sutenāti pariyattisavanena. Buddhiyāti etesaṃ buddhiyā, “kinti etehi vaḍḍheyyu”nti	487	
PA_atk-s01_03a:487_2	evaṃ cintesīti attho. Dhammenāti lokiyadhammena. Bahūhi sādhūhīti aññehipi bahūhi	487	
PA_atk-s01_03a:487_3	uttamaguṇehi. Asahānadhammatanti aparihīnadhammaṃ.	487	
PA_atk-s01_03a:488	Rasaggasaggitālakkhaṇavaṇṇanā	48	
PA_atk-s01_03a:489_0	226. Samābhivāhiniyoti yathā tilaphalamattampi jivhagge ṭhapitaṃ sabbattha pharati,	489	
PA_atk-s01_03a:489_1	evaṃ samā hutvā vahanti. Idha kammaṃ nāma aviheṭhanakammaṃ. Kammasarikkhakaṃ nāma	489	
PA_atk-s01_03a:489_2	pāṇiādīhi pahāraṃ laddhassa tattha tattha lohitaṃ saṇṭhāti, gaṇṭhi gaṇṭhi hutvā antova	489	
PA_atk-s01_03a:489_3	pubbaṃ gaṇhāti, antova bhijjati, evaṃ so bahurogo hoti. Tathāgatena pana dīgharattaṃ	489	
PA_atk-s01_03a:489_4	imaṃ ārogyakaraṇakammaṃ kataṃ. Tadassa sadevako loko iminā kāraṇena jānātūti ārogyakaraṃ	489	
PA_atk-s01_03a:489_5	rasaggasaggilakkhaṇaṃ nibbattati. Lakkhaṇaṃ nāma idameva lakkhaṇaṃ. Appābādhatā ānisaṃso.	489	
PA_atk-s01_03a:490	227. Maraṇavadhenāti “etaṃ māretha etaṃ ghātethā”ti evaṃ āṇattena maraṇavadhena. Ubbādhanāyāti bandhanāgārappavesanena.	49	
PA_atk-s01_03a:491	Abhinīlanettādilakkhaṇavaṇṇanā	49	
PA_atk-s01_03a:492_0	228. Na ca visaṭanti kakkaṭako viya akkhīni nīharitvā na kodhavasena pekkhitā ahosi.	492	
PA_atk-s01_03a:492_1	Na ca visācīti vaṅkakkhikoṭiyā pekkhitāpi nāhosi. Na ca pana viceyya pekkhitāti viceyya	492	
PA_atk-s01_03a:492_2	pekkhitā nāma yo kujjhitvā yadā naṃ paro oloketi, tadā nimmīleti na oloketi, puna	492	
PA_atk-s01_03a:492_3	gacchantaṃ kujjhitvā oloketi, evarūpo nāhosi. “Vineyyapekkhitā”tipi pāṭho, ayamevattho.	492	
PA_atk-s01_03a:492_4	Ujuṃ tathā pasaṭamujumanoti ujumano hutvā uju pekkhitā hoti, yathā ca ujuṃ, tathā	492	
PA_atk-s01_03a:492_5	pasaṭaṃ vipulaṃ vitthataṃ pekkhitā hoti. Piyadassanoti piyāyamānehi passitabbo.	492	
PA_atk-s01_03a:493_0	Idha kammaṃ nāma dīgharattaṃ mahājanassa piyacakkhunā olokanakammaṃ. Kammasarikkhakaṃ	493	
PA_atk-s01_03a:493_1	nāma kujjhitvā olokento kāṇo viya kākakkhi viya hoti, vaṅkakkhi pana āvilakkhi ca	493	
PA_atk-s01_03a:493_2	hotiyeva. Pasannacittassa pana olokayato akkhīnaṃ pañcavaṇṇo pasādo paññāyati. Tathāgato	493	
PA_atk-s01_03a:493_3	ca tathā olokesi. Athassa taṃ dīgharattaṃ piyacakkhunā olokitabhāvaṃ sadevako loko	493	
PA_atk-s01_03a:493_4	iminā kāraṇena jānātūti imāni nettasampattikarāni dve mahāpurisalakkhaṇāni nibbattanti.	493	
PA_atk-s01_03a:493_5	Lakkhaṇaṃ nāma idameva lakkhaṇadvayaṃ. Piyadassanatā ānisaṃso. Abhiyoginoti lakkhaṇasatthe yuttā.	493	
PA_atk-s01_03a:494	Uṇhīsasīsalakkhaṇavaṇṇanā	49	
PA_atk-s01_03a:495_0	230. Bahujanapubbaṅgamo ahosīti bahujanassa pubbaṅgamo ahosi gaṇajeṭṭhako. Tassa	495	
PA_atk-s01_03a:495_1	diṭṭhānugatiṃ aññe āpajjiṃsu. Idha kammaṃ nāma pubbaṅgamatā. Kammasarikkhakaṃ nāma	495	
PA_atk-s01_03a:495_2	yo pubbaṅgamo hutvā dānādīni kusalakammāni karoti, so amaṅkubhūto sīsaṃ ukkhipitvā	495	
PA_atk-s01_03a:495_3	pītipāmojjena paripuṇṇasīso vicarati, mahāpuriso ca hoti. Tathāgato ca tathā akāsi.	495	
PA_atk-s01_03a:495_4	Athassa sadevako loko iminā kāraṇena idaṃ pubbaṅgamakammaṃ jānātūti uṇhīsasīsalakkhaṇaṃ	495	
PA_atk-s01_03a:495_5	nibbattati. Lakkhaṇaṃ nāma idameva lakkhaṇaṃ. Mahājanānuvattanatā ānisaṃso.	495	
PA_atk-s01_03a:496_0	231. Bahujanaṃ hessatīti bahujanassa bhavissati. Paṭibhogiyāti veyyāvaccakarā, etassa	496	
PA_atk-s01_03a:496_1	bahū veyyāvaccakarā bhavissantīti attho. Abhiharanti tadāti daharakāleyeva tadā evaṃ	496	
PA_atk-s01_03a:496_2	byākaronti. Paṭihārakanti veyyāvaccakarabhāvaṃ. Visavīti ciṇṇavasī.	496	
PA_atk-s01_03a:497	Ekekalomatādilakkhaṇavaṇṇanā	49	
PA_atk-s01_03a:498_0	232. Upavattatīti ajjhāsayaṃ anuvattati, idha kammaṃ nāma dīgharattaṃ saccakathanaṃ.	498	
PA_atk-s01_03a:498_1	Kammasarikkhakaṃ nāma dīgharattaṃ advejjhakathāya parisuddhakathāya kathitabhāvamassa	498	
PA_atk-s01_03a:498_2	sadevako loko iminā kāraṇena jānātūti ekekalomalakkhaṇañca uṇṇālakkhaṇañca nibbattati.	498	
PA_atk-s01_03a:498_3	Lakkhaṇaṃ nāma idameva lakkhaṇadvayaṃ. Mahājanassa ajjhāsayānukūlena anuvattanatā	498	
PA_atk-s01_03a:498_4	ānisaṃso. Ekekalomūpacitaṅgavāti ekekehi lomehi upacitasarīro.	498	
PA_atk-s01_03a:499	Cattālīsādilakkhaṇavaṇṇanā	49	
PA_atk-s01_03a:500_0	234. Abhejjaparisoti abhinditabbapariso. Idha kammaṃ nāma dīgharattaṃ apisuṇavācāya	500	
PA_atk-s01_03a:500_1	kathanaṃ. Kammasarikkhakaṃ nāma pisuṇavācassa kira samaggabhāvaṃ bhindanato dantā	500	
PA_atk-s01_03a:500_2	aparipuṇṇā ceva honti viraḷā ca. Tathāgatassa pana dīgharattaṃ apisuṇavācataṃ sadevako	500	
PA_atk-s01_03a:500_3	loko iminā kāraṇena jānātūti idaṃ lakkhaṇadvayaṃ nibbattati. Lakkhaṇaṃ nāma idameva	500	
PA_atk-s01_03a:500_4	lakkhaṇadvayaṃ. Abhejjaparisatā ānisaṃso. Caturo dasāti cattāro dasa cattālīsaṃ.	500	
PA_atk-s01_03a:501	Pahūtajivhādilakkhaṇavaṇṇanā	50	
PA_atk-s01_03a:502_0	236. Ādeyyavāco hotīti gahetabbavacano hoti. Idha kammaṃ nāma dīgharattaṃ apharusavāditā.	502	
PA_atk-s01_03a:502_1	Kammasarikkhakaṃ nāma ye pharusavācā honti, te iminā kāraṇena nesaṃ jivhaṃ parivattetvā	502	
PA_atk-s01_03a:502_2	parivattetvā pharusavācāya kathitabhāvaṃ jano jānātūti baddhajivhā vā honti, gūḷhajivhā	502	
PA_atk-s01_03a:502_3	vā dvijivhā vā mammanā vā. Ye pana jivhaṃ parivattetvā parivattetvā pharusavācaṃ	502	
PA_atk-s01_03a:502_4	na vadanti, te baddhajivhā gūḷhajivhā dvijivhā na honti. Mudu nesaṃ jivhā hoti rattakambalavaṇṇā.	502	
PA_atk-s01_03a:502_5	Tasmā tathāgatassa dīgharattaṃ jivhaṃ parivattetvā pharusāya vācāya akathitabhāvaṃ	502	
PA_atk-s01_03a:502_6	sadevako loko iminā kāraṇena jānātūti pahūtajivhālakkhaṇaṃ nibbattati. Pharusavācaṃ	502	
PA_atk-s01_03a:502_7	kathentānañca saddo bhijjati. Te saddabhedaṃ katvā pharusavācāya kathitabhāvaṃ jano	502	
PA_atk-s01_03a:502_8	jānātūti chinnassarā vā honti bhinnassarā vā kākassarā vā. Ye pana sarabhedakaraṃ	502	
PA_atk-s01_03a:502_9	pharusavācaṃ na kathenti, tesaṃ saddo madhuro ca hoti pemanīyo. Tasmā tathāgatassa	502	
PA_atk-s01_03a:502_10	dīgharattaṃ sarabhedakarāya pharusavācāya akathitabhāvaṃ sadevako loko iminā kāraṇena	5021	
PA_atk-s01_03a:502_11	jānātūti brahmassaralakkhaṇaṃ nibbattati. Lakkhaṇaṃ nāma idameva lakkhaṇadvayaṃ.	5021	
PA_atk-s01_03a:502_12	Ādeyyavacanatā ānisaṃso.	5021	
PA_atk-s01_03a:503_0	237. Ubbādhikanti akkosayuttattā ābādhakariṃ bahujanappamaddananti bahujanānaṃ pamaddaniṃ	503	
PA_atk-s01_03a:503_1	abāḷhaṃ giraṃ so na bhaṇi pharusanti ettha akāro parato bhaṇisaddena yojetabbo. Bāḷhanti	503	
PA_atk-s01_03a:503_2	balavaṃ atipharusaṃ. Bāḷhaṃ giraṃ so na abhaṇīti ayamettha attho. Susaṃhitanti suṭṭhu	503	
PA_atk-s01_03a:503_3	pemasañhitaṃ. Sakhilanti mudukaṃ. Vācāti vācāyo. Kaṇṇasukhāti kaṇṇasukhāyo. “Kaṇṇasukha”ntipi	503	
PA_atk-s01_03a:503_4	pāṭho, yathā kaṇṇānaṃ sukhaṃ hoti, evaṃ erayatīti attho. Vedayathāti vedayittha.	503	
PA_atk-s01_03a:503_5	Brahmassarattanti brahmassarataṃ. Bahuno bahunti bahujanassa bahuṃ. “Bahūnaṃ bahunti”pi	503	
PA_atk-s01_03a:503_6	pāṭho, bahujanānaṃ bahunti attho.	503	
PA_atk-s01_03a:504	Sīhahanulakkhaṇavaṇṇanā	50	
PA_atk-s01_03a:505_0	238. Appadhaṃsiko hotīti guṇato vā ṭhānato vā padhaṃsetuṃ cāvetuṃ asakkuṇeyyo. Idha	505	
PA_atk-s01_03a:505_1	kammaṃ nāma palāpakathāya akathanaṃ. Kammasarikkhakaṃ nāma ye taṃ kathenti, te iminā	505	
PA_atk-s01_03a:505_2	kāraṇena nesaṃ hanukaṃ cāletvā cāletvā palāpakathāya kathitabhāvaṃ jano jānātūti	505	
PA_atk-s01_03a:505_3	antopaviṭṭhahanukā vā vaṅkahanukā vā pabbhārahanukā vā honti. Tathāgato pana tathā	505	
PA_atk-s01_03a:505_4	na kathesi. Tenassa hanukaṃ cāletvā cāletvā dīgharattaṃ palāpakathāya akathitabhāvaṃ	505	
PA_atk-s01_03a:505_5	sadevako loko iminā kāraṇena jānātūti sīhahanulakkhaṇaṃ nibbattati. Lakkhaṇaṃ nāma	505	
PA_atk-s01_03a:505_6	idameva lakkhaṇaṃ. Appadhaṃsikatā ānisaṃso.	505	
PA_atk-s01_03a:506_0	239. Avikiṇṇavacanabyappatho cāti avikiṇṇavacanānaṃ viya purimabodhisattānaṃ vacanapatho	506	
PA_atk-s01_03a:506_1	assāti avikiṇṇavacanabyappatho. Dvidugamavaratarahanuttamalatthāti dvīhi dvīhi gacchatīti	506	
PA_atk-s01_03a:506_2	dvidugamo, dvīhi dvīhīti catūhi, catuppadānaṃ varatarassa sīhasseva hanubhāvaṃ alatthāti	506	
PA_atk-s01_03a:506_3	attho. Manujādhipatīti manujānaṃ adhipati. Tathattoti tathasabhāvo.	506	
PA_atk-s01_03a:507	Samadantādilakkhaṇavaṇṇanā	50	
PA_atk-s01_03a:508_0	240. Suciparivāroti parisuddhaparivāro. Idha kammaṃ nāma sammājīvatā. Kammasarikkhakaṃ	508	
PA_atk-s01_03a:508_1	nāma yo visamena saṃkiliṭṭhājīvena jīvitaṃ kappeti, tassa dantāpi visamā honti dāṭhāpi	508	
PA_atk-s01_03a:508_2	kiliṭṭhā. Tathāgatassa pana samena suddhājīvena jīvitaṃ kappitabhāvaṃ sadevako loko	508	
PA_atk-s01_03a:508_3	iminā kāraṇena jānātūti samadantalakkhaṇañca susukkadāṭhālakkhaṇañca nibbattati.	508	
PA_atk-s01_03a:508_4	Lakkhaṇaṃ nāma idameva lakkhaṇadvayaṃ. Suciparivāratā ānisaṃso.	508	
PA_atk-s01_03a:509_0	241. Avassajīti pahāsi tidivapuravarasamoti tidivapuravarena sakkena samo. Lapanajanti	509	
PA_atk-s01_03a:509_1	mukhajaṃ, dantanti attho. Dijasamasukkasucisobhanadantoti dve vāre jātattā dijanāmakā	509	
PA_atk-s01_03a:509_2	sukkā suci sobhanā ca dantā assāti dijasamasukkasucisobhanadanto. Na ca janapadatudananti	509	
PA_atk-s01_03a:509_3	yo tassa cakkavāḷaparicchinno janapado, tassa aññena tudanaṃ pīḷā vā ābādho vā natthi.	509	
PA_atk-s01_03a:509_4	Hitamapi ca bahujana sukhañca carantīti bahujanā samānasukhadukkhā hutvā tasmiṃ janapade	509	
PA_atk-s01_03a:509_5	aññamaññassa hitañceva sukhañca caranti. Vipāpoti vigatapāpo. Vigatadarathakilamathoti	509	
PA_atk-s01_03a:509_6	vigatakāyikadarathakilamatho. Malakhilakalikilese panudehīti rāgādimalānañceva rāgādikhilānañca	509	
PA_atk-s01_03a:509_7	dosakalīnañca sabbakilesānañca apanudehi. Sesaṃ sabbattha uttānatthamevāti.	509	
PA_atk-s01_03a:510	Sumaṅgalavilāsiniyā dīghanikāyaṭṭhakathāya	51	
PA_atk-s01_03a:511	Lakkhaṇasuttavaṇṇanā niṭṭhitā.	51	
PA_atk-s01_03a:512	8. Siṅgālasuttavaṇṇanā	51	
PA_atk-s01_03a:513	Nidānavaṇṇanā	51	
PA_atk-s01_03a:514_0	242. Evaṃ me sutanti siṅgālasuttaṃ. Tatrāyamanuttānapadavaṇṇanā – veḷuvane kalandakanivāpeti	514	
PA_atk-s01_03a:514_1	veḷuvananti tassa uyyānassa nāmaṃ. Taṃ kira veḷūhi parikkhittaṃ ahosi aṭṭhārasahatthena	514	
PA_atk-s01_03a:514_2	ca pākārena gopuraṭṭālakayuttaṃ nīlobhāsaṃ manoramaṃ, tena veḷuvananti vuccati. Kalandakānañcettha	514	
PA_atk-s01_03a:514_3	nivāpaṃ adaṃsu, tena kalandakanivāpoti vuccati.	514	
PA_atk-s01_03a:515_0	Pubbe kira aññataro rājā tattha uyyānakīḷanatthaṃ āgato surāmadena matto divā niddaṃ	515	
PA_atk-s01_03a:515_1	okkami. Parijanopissa “sutto rājā”ti pupphaphalādīhi palobhiyamāno ito cito ca pakkāmi.	515	
PA_atk-s01_03a:515_2	Atha surāgandhena aññatarasmā susirarukkhā kaṇhasappo nikkhamitvā rañño abhimukho	515	
PA_atk-s01_03a:515_3	āgacchati, taṃ disvā rukkhadevatā “rañño jīvitaṃ dammī”ti kāḷakavesena āgantvā kaṇṇamūle	515	
PA_atk-s01_03a:515_4	saddamakāsi. Rājā paṭibujjhi. Kaṇhasappo nivatto. So taṃ disvā “imāya kāḷakāya mama	515	
PA_atk-s01_03a:515_5	jīvitaṃ dinna”nti kāḷakānaṃ tattha nivāpaṃ paṭṭhapesi, abhayaghosañca ghosāpesi.	515	
PA_atk-s01_03a:515_6	Tasmā taṃ tato pabhuti “kalandakanivāpo”ti saṅkhyaṃ gataṃ. Kalandakāti hi kāḷakānaṃ etaṃ nāmaṃ.	515	
PA_atk-s01_03a:516_0	Tena kho pana samayenāti yasmiṃ samaye bhagavā rājagahaṃ gocaragāmaṃ katvā veḷuvane	516	
PA_atk-s01_03a:516_1	kalandakanivāpe viharati, tena samayena. Siṅgālako gahapatiputtoti siṅgālakoti tassa	516	
PA_atk-s01_03a:516_2	nāmaṃ. Gahapatiputtoti gahapatissa putto gahapatiputto. Tassa kira pitā gahapatimahāsālo,	516	
PA_atk-s01_03a:516_3	nidahitvā ṭhapitā cassa gehe cattālīsa dhanakoṭiyo atthi. So bhagavati niṭṭhaṅgato	516	
PA_atk-s01_03a:516_4	upāsako sotāpanno, bhariyāpissa sotāpannāyeva. Putto panassa assaddho appasanno.	516	
PA_atk-s01_03a:516_5	Atha naṃ mātāpitaro abhikkhaṇaṃ evaṃ ovadanti – “tāta satthāraṃ upasaṅkama, dhammasenāpatiṃ	516	
PA_atk-s01_03a:516_6	mahāmoggallānaṃ mahākassapaṃ asītimahāsāvake upasaṅkamā”ti. So evamāha – “natthi	516	
PA_atk-s01_03a:516_7	mama tumhākaṃ samaṇānaṃ upasaṅkamanakiccaṃ, samaṇānaṃ santikaṃ gantvā vanditabbaṃ	516	
PA_atk-s01_03a:516_8	hoti, onamitvā vandantassa piṭṭhi rujjati, jāṇukāni kharāni honti, bhūmiyaṃ nisīditabbaṃ	516	
PA_atk-s01_03a:516_9	hoti, tattha nisinnassa vatthāni kilissanti jīranti, samīpe nisinnakālato paṭṭhāya	516	
PA_atk-s01_03a:516_10	kathāsallāpo hoti, tasmiṃ sati vissāso uppajjati, tato nimantetvā cīvarapiṇḍapātādīni	5161	
PA_atk-s01_03a:516_11	dātabbāni honti. Evaṃ sante attho parihāyati, natthi mayhaṃ tumhākaṃ samaṇānaṃ upasaṅkamanakicca”nti.	5161	
PA_atk-s01_03a:516_12	Iti naṃ yāvajīvaṃ ovadantāpi mātāpitaro sāsane upanetuṃ nāsakkhiṃsu.	5161	
PA_atk-s01_03a:517_0	Athassa pitā maraṇamañce nipanno “mama puttassa ovādaṃ dātuṃ vaṭṭatī”ti cintetvā	517	
PA_atk-s01_03a:517_1	puna cintesi – “disā tāta namassāhī”ti evamassa ovādaṃ dassāmi, so atthaṃ ajānanto	517	
PA_atk-s01_03a:517_2	disā namassissati, atha naṃ satthā vā sāvakā vā passitvā “kiṃ karosī”ti pucchissanti.	517	
PA_atk-s01_03a:517_3	Tato “mayhaṃ pitā disā namassanaṃ karohīti maṃ ovadī”ti vakkhati. Athassa te “na	517	
PA_atk-s01_03a:517_4	tuyhaṃ pitā etā disā namassāpeti, imā pana disā namassāpetī”ti dhammaṃ desessanti.	517	
PA_atk-s01_03a:517_5	So buddhasāsane guṇaṃ ñatvā “puññakammaṃ karissatī”ti. Atha naṃ āmantāpetvā “tāta,	517	
PA_atk-s01_03a:517_6	pātova uṭṭhāya cha disā namasseyyāsī”ti āha. Maraṇamañce nipannassa kathā nāma yāvajīvaṃ	517	
PA_atk-s01_03a:517_7	anussaraṇīyā hoti. Tasmā so gahapatiputto taṃ pituvacanaṃ anussaranto tathā akāsi.	517	
PA_atk-s01_03a:517_8	Tasmā “kālasseva uṭṭhāya rājagahā nikkhamitvā”tiādi vuttaṃ.	517	
PA_atk-s01_03a:518_0	243. Puthudisāti bahudisā. Idāni tā dassento puratthimaṃ disantiādimāha. Pāvisīti	518	
PA_atk-s01_03a:518_1	na tāva paviṭṭho, pavisissāmīti nikkhantattā pana antarāmagge vattamānopi evaṃ vuccati.	518	
PA_atk-s01_03a:518_2	Addasā kho bhagavāti na idāneva addasa, paccūsasamayepi buddhacakkhunā lokaṃ volokento	518	
PA_atk-s01_03a:518_3	etaṃ disā namassamānaṃ disvā “ajja ahaṃ siṅgālassa gahapatiputtassa gihivinayaṃ siṅgālasuttantaṃ	518	
PA_atk-s01_03a:518_4	kathessāmi, mahājanassa sā kathā saphalā bhavissati, gantabbaṃ mayā etthā”ti. Tasmā	518	
PA_atk-s01_03a:518_5	pātova nikkhamitvā rājagahaṃ piṇḍāya pāvisi, pavisanto ca naṃ tatheva addasa. Tena	518	
PA_atk-s01_03a:518_6	vuttaṃ – “addasā kho bhagavā”ti. Etadavocāti so kira avidūre ṭhitampi satthāraṃ na	518	
PA_atk-s01_03a:518_7	passati, disāyeva namassati. Athaṃ naṃ bhagavā sūriyarasmisamphassena vikasamānaṃ	518	
PA_atk-s01_03a:518_8	mahāpadumaṃ viya mukhaṃ vivaritvā “kiṃ nu kho tvaṃ, gahapatiputtā”tiādikaṃ etadavoca.	518	
PA_atk-s01_03a:519	Chadisādivaṇṇanā	51	
PA_atk-s01_03a:520_0	244. Yathā kathaṃ pana, bhanteti so kira taṃ bhagavato vacanaṃ sutvāva cintesi “yā	520	
PA_atk-s01_03a:520_1	kira mama pitarā cha disā namassitabbā”ti vuttā, na kira tā etā, aññā kira ariyasāvakena	520	
PA_atk-s01_03a:520_2	cha disā namassitabbā. Handāhaṃ ariyasāvakena namassitabbā disāyeva pucchitvā namassāmīti.	520	
PA_atk-s01_03a:520_3	So tā pucchanto yathā kathaṃ pana, bhantetiādimāha. Tattha yathāti nipātamattaṃ.	520	
PA_atk-s01_03a:520_4	Kathaṃ panāti idameva pucchāpadaṃ. Kammakilesāti tehi kammehi sattā kilissanti, tasmā	520	
PA_atk-s01_03a:520_5	kammakilesāti vuccanti. Ṭhānehīti kāraṇehi. Apāyamukhānīti vināsamukhāni. Soti so	520	
PA_atk-s01_03a:520_6	sotāpanno ariyasāvako. Cuddasa pāpakāpagatoti etehi cuddasahi pāpakehi lāmakehi apagato.	520	
PA_atk-s01_03a:520_7	Chaddisāpaṭicchādīti cha disā paṭicchādento. Ubholokavijayāyāti ubhinnaṃ idhalokaparalokānaṃ	520	
PA_atk-s01_03a:520_8	vijinanatthāya. Ayañceva loko āraddho hotīti evarūpassa hi idha loke pañca verāni	520	
PA_atk-s01_03a:520_9	na honti, tenassa ayañceva loko āraddho hoti paritosito ceva nipphādito ca. Paralokepi	520	
PA_atk-s01_03a:520_10	pañca verāni na honti, tenassa paro ca loko ārādhito hoti. Tasmā so kāyassa bhedā	5201	
PA_atk-s01_03a:520_11	parammaraṇā sugatiṃ saggaṃ lokaṃ upapajjati.	5201	
PA_atk-s01_03a:521_0	245. Iti bhagavā saṅkhepena mātikaṃ ṭhapetvā idāni tameva vitthārento katamassa cattāro	521	
PA_atk-s01_03a:521_1	kammakilesātiādimāha. Kammakilesoti kammañca taṃ kilesasampayuttattā kileso cāti	521	
PA_atk-s01_03a:521_2	kammakileso. Sakilesoyeva hi pāṇaṃ hanati, nikkileso na hanati, tasmā pāṇātipāto	521	
PA_atk-s01_03a:521_3	“kammakileso”ti vutto. Adinnādānādīsupi eseva nayo. Athāparanti aparampi etadatthaparidīpakameva	521	
PA_atk-s01_03a:521_4	gāthābandhaṃ avocāti attho.	521	
PA_atk-s01_03a:522	Catuṭhānādivaṇṇanā	52	
PA_atk-s01_03a:523_0	246. Pāpakammaṃ karotīti idaṃ bhagavā yasmā kārake dassite akārako pākaṭo hoti, tasmā	523	
PA_atk-s01_03a:523_1	“pāpakammaṃ na karotī”ti mātikaṃ ṭhapetvāpi desanākusalatāya paṭhamataraṃ kārakaṃ	523	
PA_atk-s01_03a:523_2	dassento āha. Tattha chandāgatiṃ gacchantoti chandena pemena agatiṃ gacchanto akattabbaṃ	523	
PA_atk-s01_03a:523_3	karonto. Parapadesupi eseva nayo. Tattha yo “ayaṃ me mitto vā sambhatto vā sandiṭṭho	523	
PA_atk-s01_03a:523_4	vā ñātako vā lañjaṃ vā pana me detī”ti chandavasena assāmikaṃ sāmikaṃ karoti, ayaṃ	523	
PA_atk-s01_03a:523_5	chandāgatiṃ gacchanto pāpakammaṃ karoti nāma. Yo “ayaṃ me verī”ti pakativeravasena	523	
PA_atk-s01_03a:523_6	taṅkhaṇuppannakodhavasena vā sāmikaṃ assāmikaṃ karoti, ayaṃ dosāgatiṃ gacchanto pāpakammaṃ	523	
PA_atk-s01_03a:523_7	karoti nāma. Yo pana mandattā momūhattā yaṃ vā taṃ vā vatvā assāmikaṃ sāmikaṃ karoti,	523	
PA_atk-s01_03a:523_8	ayaṃ mohāgatiṃ gacchanto pāpakammaṃ karoti nāma. Yo pana “ayaṃ rājavallabho vā visamanissito	523	
PA_atk-s01_03a:523_9	vā anatthampi me kareyyā”ti bhīto assāmikaṃ sāmikaṃ karoti, ayaṃ bhayāgatiṃ gacchanto	523	
PA_atk-s01_03a:523_10	pāpakammaṃ karoti nāma. Yo pana yaṃkiñci bhājento “ayaṃ me sandiṭṭho vā sambhatto	5231	
PA_atk-s01_03a:523_11	vā”ti pemavasena atirekaṃ deti, “ayaṃ me verī”ti dosavasena ūnakaṃ deti, momūhattā	5231	
PA_atk-s01_03a:523_12	dinnādinnaṃ ajānamāno kassaci ūnaṃ kassaci adhikaṃ deti, “ayaṃ imasmiṃ adiyyamāne	5231	
PA_atk-s01_03a:523_13	mayhaṃ anatthampi kareyyā”ti bhīto kassaci atirekaṃ deti, so catubbidhopi yathānukkamena	5231	
PA_atk-s01_03a:523_14	chandāgatiādīni gacchanto pāpakammaṃ karoti nāma.	5231	
PA_atk-s01_03a:524	Ariyasāvako pana jīvitakkhayaṃ pāpuṇantopi chandāgatiādīni na gacchati. Tena vuttaṃ – “imehi catūhi ṭhānehi pāpakammaṃ na karotī”ti.	52	
PA_atk-s01_03a:525	Nihīyati yaso tassāti tassa agatigāmino kittiyasopi parivārayasopi nihīyati parihāyati.	52	
PA_atk-s01_03a:526	Chaapāyamukhādivaṇṇanā	52	
PA_atk-s01_03a:527_0	247. Surāmerayamajjappamādaṭṭhānānuyogoti ettha surāti piṭṭhasurā pūvasurā odanasurā	527	
PA_atk-s01_03a:527_1	kiṇṇapakkhittā sambhārasaṃyuttāti pañca surā. Merayanti pupphāsavo phalāsavo madhvāsavo	527	
PA_atk-s01_03a:527_2	guḷāsavo sambhārasaṃyuttoti pañca āsavā. Taṃ sabbampi madakaraṇavasena majjaṃ. Pamādaṭṭhānanti	527	
PA_atk-s01_03a:527_3	pamādakāraṇaṃ. Yāya cetanāya taṃ majjaṃ pivati, tassa etaṃ adhivacanaṃ. Anuyogoti	527	
PA_atk-s01_03a:527_4	tassa surāmerayamajjappamādaṭṭhānassa anuanuyogo punappunaṃ karaṇaṃ. Yasmā panetaṃ	527	
PA_atk-s01_03a:527_5	anuyuttassa uppannā ceva bhogā parihāyanti, anuppannā ca nuppajjanti, tasmā “bhogānaṃ	527	
PA_atk-s01_03a:527_6	apāyamukha”nti vuttaṃ. Vikālavisikhācariyānuyogoti avelāya visikhāsu cariyānuyuttatā.	527	
PA_atk-s01_03a:528	Samajjābhicaraṇanti naccādidassanavasena samajjāgamanaṃ. Ālasyānuyogoti kāyālasiyatāya yuttappayuttatā.	52	
PA_atk-s01_03a:529	Surāmerayassa chaādīnavādivaṇṇanā	52	
PA_atk-s01_03a:530_0	248. Evaṃ channaṃ apāyamukhānaṃ mātikaṃ ṭhapetvā idāni tāni vibhajanto cha kho me,	530	
PA_atk-s01_03a:530_1	gahapatiputta ādīnavātiādimāha. Tattha sandiṭṭhikāti sāmaṃ passitabbā, idhalokabhāvinī.	530	
PA_atk-s01_03a:530_2	Dhanajānīti dhanahāni. Kalahappavaḍḍhanīti vācākalahassa ceva hatthaparāmāsādikāyakalahassa	530	
PA_atk-s01_03a:530_3	ca vaḍḍhanī. Rogānaṃ āyatananti tesaṃ tesaṃ akkhirogādīnaṃ khettaṃ. Akittisañjananīti	530	
PA_atk-s01_03a:530_4	suraṃ pivitvā hi mātarampi paharanti pitarampi, aññaṃ bahumpi avattabbaṃ vadanti,	530	
PA_atk-s01_03a:530_5	akattabbaṃ karonti. Tena garahampi daṇḍampi hatthapādādichedampi pāpuṇanti, idhalokepi	530	
PA_atk-s01_03a:530_6	paralokepi akittiṃ pāpuṇanti, iti tesaṃ sā surā akittisañjananī nāma hoti. Kopīnanidaṃsanīti	530	
PA_atk-s01_03a:530_7	guyhaṭṭhānañhi vivariyamānaṃ hiriṃ kopeti vināseti, tasmā “kopīna”nti vuccati, surāmadamattā	530	
PA_atk-s01_03a:530_8	ca taṃ taṃ aṅgaṃ vivaritvā vicaranti, tena nesaṃ sā surā kopīnassa nidaṃsanato “kopīnanidaṃsanī”ti	530	
PA_atk-s01_03a:530_9	vuccati. Paññāya dubbalikaraṇīti sāgatattherassa viya kammassakatapaññaṃ dubbalaṃ	530	
PA_atk-s01_03a:530_10	karoti, tasmā “paññāya dubbalikaraṇī”ti vuccati. Maggapaññaṃ pana dubbalaṃ kātuṃ	5301	
PA_atk-s01_03a:530_11	na sakkoti. Adhigatamaggānañhi sā antomukhameva na pavisati. Chaṭṭhaṃ padanti chaṭṭhaṃ kāraṇaṃ.	5301	
PA_atk-s01_03a:531_0	249. Attāpissa agutto arakkhito hotīti avelāya caranto hi khāṇukaṇṭakādīnipi akkamati,	531	
PA_atk-s01_03a:531_1	ahināpi yakkhādīhipi samāgacchati, taṃ taṃ ṭhānaṃ gacchatīti ñatvā verinopi naṃ nilīyitvā	531	
PA_atk-s01_03a:531_2	gaṇhanti vā hananti vā. Evaṃ attāpissa agutto hoti arakkhito. Puttadārāpi “amhākaṃ	531	
PA_atk-s01_03a:531_3	pitā amhākaṃ sāmi rattiṃ vicarati, kimaṅgaṃ pana maya”nti itissa puttadhītaropi bhariyāpi	531	
PA_atk-s01_03a:531_4	bahi patthanaṃ katvā rattiṃ carantā anayabyasanaṃ pāpuṇanti. Evaṃ puttadāropissa	531	
PA_atk-s01_03a:531_5	agutto arakkhito hoti. Sāpateyyanti tassa puttadāraparijanassa rattiṃ caraṇakabhāvaṃ	531	
PA_atk-s01_03a:531_6	ñatvā corā suññaṃ gehaṃ pavisitvā yaṃ icchanti, taṃ haranti. Evaṃ sāpateyyampissa	531	
PA_atk-s01_03a:531_7	aguttaṃ arakkhitaṃ hoti. Saṅkiyo ca hotīti aññehi katapāpakammesupi “iminā kataṃ	531	
PA_atk-s01_03a:531_8	bhavissatī”ti saṅkitabbo hoti. Yassa yassa gharadvārena yāti, tattha yaṃ aññena corakammaṃ	531	
PA_atk-s01_03a:531_9	paradārikakammaṃ vā kataṃ, taṃ “iminā kata”nti vutte abhūtaṃ asantampi tasmiṃ rūhati	531	
PA_atk-s01_03a:531_10	patiṭṭhāti. Bahūnañca dukkhadhammānanti ettakaṃ dukkhaṃ, ettakaṃ domanassanti vattuṃ	5311	
PA_atk-s01_03a:531_11	na sakkā, aññasmiṃ puggale asati sabbaṃ vikālacārimhi āharitabbaṃ hoti, iti so bahūnaṃ	5311	
PA_atk-s01_03a:531_12	dukkhadhammānaṃ purakkhato puregāmī hoti.	5311	
PA_atk-s01_03a:532_0	250. Kva naccanti “kasmiṃ ṭhāne naṭanāṭakādinaccaṃ atthī”ti pucchitvā yasmiṃ gāme	532	
PA_atk-s01_03a:532_1	vā nigame vā taṃ atthi, tattha gantabbaṃ hoti, tassa “sve naccadassanaṃ gamissāmī”ti	532	
PA_atk-s01_03a:532_2	ajja vatthagandhamālādīni paṭiyādentasseva sakaladivasampi kammacchedo hoti, naccadassanena	532	
PA_atk-s01_03a:532_3	ekāhampi dvīhampi tīhampi tattheva hoti, atha vuṭṭhisampattiyādīni labhitvāpi vappādikāle	532	
PA_atk-s01_03a:532_4	vappādīni akarontassa anuppannā bhogā nuppajjanti, tassa bahi gatabhāvaṃ ñatvā anārakkhe	532	
PA_atk-s01_03a:532_5	gehe corā yaṃ icchanti, taṃ karonti, tenassa uppannāpi bhogā vinassanti. Kva gītantiādīsupi	532	
PA_atk-s01_03a:532_6	eseva nayo. Tesaṃ nānākaraṇaṃ brahmajāle vuttameva.	532	
PA_atk-s01_03a:533_0	251. Jayaṃ veranti “jitaṃ mayā”ti parisamajjhe parassa sāṭakaṃ vā veṭhanaṃ vā gaṇhāti,	533	
PA_atk-s01_03a:533_1	so “parisamajjhe me avamānaṃ karosi, hotu, sikkhāpessāmi na”nti tattha veraṃ bandhati,	533	
PA_atk-s01_03a:533_2	evaṃ jinanto sayaṃ veraṃ pasavati. Jinoti aññena jito samāno yaṃ tena tassa veṭhanaṃ	533	
PA_atk-s01_03a:533_3	vā sāṭako vā aññaṃ vā pana hiraññasuvaṇṇādivittaṃ gahitaṃ, taṃ anusocati “ahosi vata	533	
PA_atk-s01_03a:533_4	me, taṃ taṃ vata me natthī”ti tappaccayā socati. Evaṃ so jino vittaṃ anusocati. Sabhāgatassa	533	
PA_atk-s01_03a:533_5	vacanaṃ na rūhatīti vinicchayaṭṭhāne sakkhipuṭṭhassa sato vacanaṃ na rūhati, na patiṭṭhāti,	533	
PA_atk-s01_03a:533_6	“ayaṃ akkhasoṇḍo jūtakaro, mā tassa vacanaṃ gaṇhitthā”ti vattāro bhavanti. Mittāmaccānaṃ	533	
PA_atk-s01_03a:533_7	paribhūto hotīti tañhi mitāmaccā evaṃ vadanti – “samma, tvampi nāma kulaputto jūtakaro	533	
PA_atk-s01_03a:533_8	chinnabhinnako hutvā vicarasi, na te idaṃ jātigottānaṃ anurūpaṃ, ito paṭṭhāya mā	533	
PA_atk-s01_03a:533_9	evaṃ kareyyāsī”ti. So evaṃ vuttopi tesaṃ vacanaṃ na karoti. Tato tena saddhiṃ ekato	533	
PA_atk-s01_03a:533_10	na tiṭṭhanti na nisīdanti. Tassa kāraṇā sakkhipuṭṭhāpi na kathenti. Evaṃ mittāmaccānaṃ paribhūto hoti.	5331	
PA_atk-s01_03a:534_0	Āvāhavivāhakānanti āvāhakā nāma ye tassa gharato dārikaṃ gahetukāmā. Vivāhakā nāma	534	
PA_atk-s01_03a:534_1	ye tassa gehe dārikaṃ dātukāmā. Apatthito hotīti anicchito hoti. Nālaṃ dārabharaṇāyāti	534	
PA_atk-s01_03a:534_2	dārabharaṇāya na samattho. Etassa gehe dārikā dinnāpi etassa gehato āgatāpi amhehi	534	
PA_atk-s01_03a:534_3	eva positabbā bhavissatiyeva.	534	
PA_atk-s01_03a:535	Pāpamittatāya chaādīnavādivaṇṇanā	53	
PA_atk-s01_03a:536_0	252. Dhuttāti akkhadhuttā. Soṇḍāti itthisoṇḍā bhattasoṇḍā pūvasoṇḍā mūlakasoṇḍā.	536	
PA_atk-s01_03a:536_1	Pipāsāti pānasoṇḍā. Nekatikāti patirūpakena vañcanakā. Vañcanikāti sammukhāvañcanāhi	536	
PA_atk-s01_03a:536_2	vañcanikā. Sāhasikāti ekāgārikādisāhasikakammakārino. Tyāssa mittā hontīti te assa	536	
PA_atk-s01_03a:536_3	mittā honti. Aññehi sappurisehi saddhiṃ na ramati gandhamālādīhi alaṅkaritvā varasayanaṃ	536	
PA_atk-s01_03a:536_4	āropitasūkaro gūthakūpamiva, te pāpamitteyeva upasaṅkamati. Tasmā diṭṭhe ceva dhamme	536	
PA_atk-s01_03a:536_5	samparāyañca bahuṃ anatthaṃ nigacchati.	536	
PA_atk-s01_03a:537_0	253. Atisītanti kammaṃ na karotīti manussehi kālasseva vuṭṭhāya “etha bho kammantaṃ	537	
PA_atk-s01_03a:537_1	gacchāmā”ti vutto “atisītaṃ tāva, aṭṭhīni bhijjanti viya, gacchatha tumhe pacchā	537	
PA_atk-s01_03a:537_2	jānissāmī”ti aggiṃ tapanto nisīdati. Te gantvā kammaṃ karonti. Itarassa kammaṃ parihāyati.	537	
PA_atk-s01_03a:537_3	Atiuṇhantiādīsupi eseva nayo.	537	
PA_atk-s01_03a:538_0	Hoti pānasakhā nāmāti ekacco pānaṭṭhāne surāgeheyeva sahāyo hoti. “Pannasakhā”tipi	538	
PA_atk-s01_03a:538_1	pāṭho, ayamevattho. Sammiyasammiyoti samma sammāti vadanto sammukheyeva sahāyo hoti,	538	
PA_atk-s01_03a:538_2	parammukhe verīsadiso otārameva gavesati. Atthesu jātesūti tathārūpesu kiccesu samuppannesu.	538	
PA_atk-s01_03a:538_3	Verappasavoti verabahulatā. Anatthatāti anatthakāritā. Sukadariyatāti suṭṭhu kadariyatā	538	
PA_atk-s01_03a:538_4	thaddhamacchariyabhāvo. Udakamiva iṇaṃ vigāhatīti pāsāṇo udakaṃ viya saṃsīdanto iṇaṃ vigāhati.	538	
PA_atk-s01_03a:539_0	Rattinuṭṭhānadessināti rattiṃ anuṭṭhānasīlena. Atisāyamidaṃ ahūti idaṃ atisāyaṃ jātanti	539	
PA_atk-s01_03a:539_1	ye evaṃ vatvā kammaṃ na karonti. Iti vissaṭṭhakammanteti evaṃ vatvā pariccattakammante.	539	
PA_atk-s01_03a:539_2	Atthā accenti māṇaveti evarūpe puggale atthā atikkamanti, tesu na tiṭṭhanti.	539	
PA_atk-s01_03a:540_0	Tiṇā bhiyyoti tiṇatopi uttari. So sukhaṃ na vihāyatīti so puriso sukhaṃ na jahāti,	540	
PA_atk-s01_03a:540_1	sukhasamaṅgīyeva hoti. Iminā kathāmaggena imamatthaṃ dasseti “gihibhūtena satā ettakaṃ	540	
PA_atk-s01_03a:540_2	kammaṃ na kātabbaṃ, karontassa vaḍḍhi nāma natthi. Idhaloke paraloke garahameva pāpuṇātī”ti.	540	
PA_atk-s01_03a:541	Mittapatirūpakādivaṇṇanā	54	
PA_atk-s01_03a:542_0	254. Idāni yo evaṃ karoto anattho uppajjati, aññāni vā pana yāni kānici bhayāni yekeci	542	
PA_atk-s01_03a:542_1	upaddavā yekeci upasaggā, sabbe te bālaṃ nissāya uppajjanti. Tasmā “evarūpā bālā	542	
PA_atk-s01_03a:542_2	na sevitabbā”ti bāle mittapatirūpake amitte dassetuṃ cattārome, gahapatiputta amittātiādimāha.	542	
PA_atk-s01_03a:542_3	Tattha aññadatthuharoti sayaṃ tucchahattho āgantvā ekaṃsena yaṃkiñci haratiyeva.	542	
PA_atk-s01_03a:542_4	Vacīparamoti vacanaparamo vacanamatteneva dāyako kārako viya hoti. Anuppiyabhāṇīti	542	
PA_atk-s01_03a:542_5	anuppiyaṃ bhaṇati. Apāyasahāyoti bhogānaṃ apāyesu sahāyo hoti.	542	
PA_atk-s01_03a:543_0	255. Evaṃ cattāro amitte dassetvā puna tattha ekekaṃ catūhi kāraṇehi vibhajanto catūhi	543	
PA_atk-s01_03a:543_1	kho, gahapatiputtātiādimāha. Tattha aññadatthuharo hotīti ekaṃsena hārakoyeva hoti.	543	
PA_atk-s01_03a:543_2	Sahāyassa gehaṃ rittahattho āgantvā nivatthasāṭakādīnaṃ vaṇṇaṃ bhāsati, so “ativiya	543	
PA_atk-s01_03a:543_3	tvaṃ samma imassa vaṇṇaṃ bhāsasī”ti aññaṃ nivāsetvā taṃ deti. Appena bahumicchatīti	543	
PA_atk-s01_03a:543_4	yaṃkiñci appakaṃ datvā tassa santikā bahuṃ pattheti. Bhayassa kiccaṃ karotīti attano	543	
PA_atk-s01_03a:543_5	bhaye uppanne tassa dāso viya hutvā taṃ taṃ kiccaṃ karoti, ayaṃ sabbadā na karoti,	543	
PA_atk-s01_03a:543_6	bhaye uppanne karoti, na pemenāti amitto nāma jāto. Sevati atthakāraṇāti mittasanthavavasena	543	
PA_atk-s01_03a:543_7	na sevati, attano atthameva paccāsīsanto sevati.	543	
PA_atk-s01_03a:544_0	256. Atītena paṭisantharatīti sahāye āgate “hiyyo vā pare vā na āgatosi, amhākaṃ	544	
PA_atk-s01_03a:544_1	imasmiṃ vāre sassaṃ ativiya nipphannaṃ, bahūni sāliyavabījādīni ṭhapetvā maggaṃ olokentā	544	
PA_atk-s01_03a:544_2	nisīdimha, ajja pana sabbaṃ khīṇa”nti evaṃ atītena saṅgaṇhāti. Anāgatenāti “imasmiṃ	544	
PA_atk-s01_03a:544_3	vāre amhākaṃ sassaṃ manāpaṃ bhavissati, phalabhārabharitā sāliādayo, sassasaṅgahe	544	
PA_atk-s01_03a:544_4	kate tumhākaṃ saṅgahaṃ kātuṃ samatthā bhavissāmā”ti evaṃ anāgatena saṅgaṇhāti. Niratthakenāti	544	
PA_atk-s01_03a:544_5	hatthikkhandhe vā assapiṭṭhe vā nisinno sahāyaṃ disvā “ehi, bho, idha nisīdā”ti vadati.	544	
PA_atk-s01_03a:544_6	Manāpaṃ sāṭakaṃ nivāsetvā “sahāyakassa vata me anucchaviko añño pana mayhaṃ natthī”ti	544	
PA_atk-s01_03a:544_7	vadati, evaṃ niratthakena saṅgaṇhāti nāma. Paccuppannesu kiccesu byasanaṃ dassetīti	544	
PA_atk-s01_03a:544_8	“sakaṭena me attho”ti vutte “cakkamassa bhinnaṃ, akkho chinno”tiādīni vadati.	544	
PA_atk-s01_03a:545_0	257. Pāpakampissa anujānātīti pāṇātipātādīsu yaṃkiñci karomāti vutte “sādhu samma	545	
PA_atk-s01_03a:545_1	karomā”ti anujānāti. Kalyāṇepi eseva nayo. Sahāyo hotīti “asukaṭṭhāne suraṃ pivanti,	545	
PA_atk-s01_03a:545_2	ehi tattha gacchāmā”ti vutte sādhūti gacchati. Esa nayo sabbattha. Iti viññāyāti	545	
PA_atk-s01_03a:545_3	“mittapatirūpakā ete”ti evaṃ jānitvā.	545	
PA_atk-s01_03a:546	Suhadamittādivaṇṇanā	54	
PA_atk-s01_03a:547	260. Evaṃ na sevitabbe pāpamitte dassetvā idāni sevitabbe kalyāṇamitte dassento puna cattārome, gahapatiputtātiādimāha. Tattha suhadāti sundarahadayā.	54	
PA_atk-s01_03a:548_0	261. Pamattaṃ rakkhatīti majjaṃ pivitvā gāmamajjhe vā gāmadvāre vā magge vā nipannaṃ	548	
PA_atk-s01_03a:548_1	disvā “evaṃnipannassa kocideva nivāsanapārupanampi hareyyā”ti samīpe nisīditvā pabuddhakāle	548	
PA_atk-s01_03a:548_2	gahetvā gacchati. Pamattassa sāpateyyanti sahāyo bahigato vā hoti suraṃ pivitvā vā	548	
PA_atk-s01_03a:548_3	pamatto, gehaṃ anārakkhaṃ “kocideva yaṃkiñci hareyyā”ti gehaṃ pavisitvā tassa dhanaṃ	548	
PA_atk-s01_03a:548_4	rakkhati. Bhītassāti kismiñcideva bhaye uppanne “mā bhāyi, mādise sahāye ṭhite kiṃ	548	
PA_atk-s01_03a:548_5	bhāyasī”ti taṃ bhayaṃ haranto paṭisaraṇaṃ hoti. Taddiguṇaṃ bhoganti kiccakaraṇīye	548	
PA_atk-s01_03a:548_6	uppanne sahāyaṃ attano santikaṃ āgataṃ disvā vadati “kasmā āgatosī”ti? Rājakule kammaṃ	548	
PA_atk-s01_03a:548_7	atthīti. Kiṃ laddhuṃ vaṭṭatīti? Eko kahāpaṇoti. “Nagare kammaṃ nāma na ekakahāpaṇena	548	
PA_atk-s01_03a:548_8	nipphajjati, dve gaṇhāhī”ti evaṃ yattakaṃ vadati, tato diguṇaṃ deti.	548	
PA_atk-s01_03a:549_0	262. Guyhamassa ācikkhatīti attano guyhaṃ nigūhituṃ yuttakathaṃ aññassa akathetvā	549	
PA_atk-s01_03a:549_1	tasseva ācikkhati. Guyhamassa parigūhatīti tena kathitaṃ guyhaṃ yathā añño na jānāti,	549	
PA_atk-s01_03a:549_2	evaṃ rakkhati. Āpadāsu na vijahatīti uppanne bhaye na pariccajati. Jīvitampissa atthāyāti	549	
PA_atk-s01_03a:549_3	attano jīvitampi tassa sahāyassa atthāya pariccattameva hoti, attano jīvitaṃ agaṇetvāpi	549	
PA_atk-s01_03a:549_4	tassa kammaṃ karotiyeva.	549	
PA_atk-s01_03a:550_0	263. Pāpā nivāretīti amhesu passantesu passantesu tvaṃ evaṃ kātuṃ na labhasi, pañca	550	
PA_atk-s01_03a:550_1	verāni dasa akusalakammapathe mā karohīti nivāreti. Kalyāṇe nivesetīti kalyāṇakamme	550	
PA_atk-s01_03a:550_2	tīsu saraṇesu pañcasīlesu dasakusalakammapathesu vattassu, dānaṃ dehi puññaṃ karohi	550	
PA_atk-s01_03a:550_3	dhammaṃ suṇāhīti evaṃ kalyāṇe niyojeti. Assutaṃ sāvetīti assutapubbaṃ sukhumaṃ nipuṇaṃ	550	
PA_atk-s01_03a:550_4	kāraṇaṃ sāveti. Saggassa magganti idaṃ kammaṃ katvā sagge nibbattantīti evaṃ saggassa maggaṃ ācikkhati.	550	
PA_atk-s01_03a:551_0	264. Abhavenassa na nandatīti tassa abhavena avuḍḍhiyā puttadārassa vā parijanassa	551	
PA_atk-s01_03a:551_1	vā tathārūpaṃ pārijuññaṃ disvā vā sutvā vā na nandati, anattamano hoti. Bhavenāti	551	
PA_atk-s01_03a:551_2	vuḍḍhiyā tathārūpassa sampattiṃ vā issariyappaṭilābhaṃ vā disvā vā sutvā vā nandati,	551	
PA_atk-s01_03a:551_3	attamano hoti. Avaṇṇaṃ bhaṇamānaṃ nivāretīti “asuko virūpo na pāsādiko dujjātiko	551	
PA_atk-s01_03a:551_4	dussīlo”ti vā vutte “evaṃ mā bhaṇi, rūpavā ca so pāsādiko ca sujāto ca sīlasampanno	551	
PA_atk-s01_03a:551_5	cā”tiādīhi vacanehi paraṃ attano sahāyassa avaṇṇaṃ bhaṇamānaṃ nivāreti. Vaṇṇaṃ bhaṇamānaṃ	551	
PA_atk-s01_03a:551_6	pasaṃsatīti “asuko rūpavā pāsādiko sujāto sīlasampanno”ti vutte “aho suṭṭhu vadasi,	551	
PA_atk-s01_03a:551_7	subhāsitaṃ tayā, evametaṃ, esa puriso rūpavā pāsādiko sujāto sīlasampanno”ti evaṃ	551	
PA_atk-s01_03a:551_8	attano sahāyakassa paraṃ vaṇṇaṃ bhaṇamānaṃ pasaṃsati.	551	
PA_atk-s01_03a:552	265. Jalaṃ aggīva bhāsatīti rattiṃ pabbatamatthake jalamāno aggi viya virocati.	55	
PA_atk-s01_03a:553_0	Bhoge saṃharamānassāti attānampi parampi apīḷetvā dhammena samena bhoge sampiṇḍentassa	553	
PA_atk-s01_03a:553_1	rāsiṃ karontassa. Bhamarasseva irīyatoti yathā bhamaro pupphānaṃ vaṇṇagandhaṃ apothayaṃ	553	
PA_atk-s01_03a:553_2	tuṇḍenapi pakkhehipi rasaṃ āharitvā anupubbena cakkappamāṇaṃ madhupaṭalaṃ karoti,	553	
PA_atk-s01_03a:553_3	evaṃ anupubbena mahantaṃ bhogarāsiṃ karontassa. Bhogā sannicayaṃ yantīti tassa bhogā	553	
PA_atk-s01_03a:553_4	nicayaṃ gacchanti. Kathaṃ? Anupubbena upacikāhi saṃvaḍḍhiyamāno vammiko viya. Tenāha	553	
PA_atk-s01_03a:553_5	“vammikovupacīyatī”ti. Yathā vammiko upaciyati, evaṃ nicayaṃ yantīti attho.	553	
PA_atk-s01_03a:554	Samāhatvāti samāharitvā. Alamatthoti yuttasabhāvo samattho vā pariyattarūpo gharāvāsaṃ saṇṭhāpetuṃ.	55	
PA_atk-s01_03a:555_0	Idāni yathā vā gharāvāso saṇṭhapetabbo, tathā ovadanto catudhā vibhaje bhogetiādimāha.	555	
PA_atk-s01_03a:555_1	Tattha sa ve mittāni ganthatīti so evaṃ vibhajanto mittāni ganthati nāma abhejjamānāni	555	
PA_atk-s01_03a:555_2	ṭhapeti. Yassa hi bhogā santi, so eva mitte ṭhapetuṃ sakkoti, na itaro.	555	
PA_atk-s01_03a:556_0	Ekena bhoge bhuñjeyyāti ekena koṭṭhāsena bhoge bhuñjeyya. Dvīhi kammaṃ payojayeti	556	
PA_atk-s01_03a:556_1	dvīhi koṭṭhāsehi kasivāṇijjādikammaṃ payojeyya. Catutthañca nidhāpeyyāti catutthaṃ	556	
PA_atk-s01_03a:556_2	koṭṭhāsaṃ nidhāpetvā ṭhapeyya. Āpadāsu bhavissatīti kulānañhi na sabbakālaṃ ekasadisaṃ	556	
PA_atk-s01_03a:556_3	vattati, kadāci rājādivasena āpadāpi uppajjanti, tasmā evaṃ āpadāsu uppannāsu bhavissatīti	556	
PA_atk-s01_03a:556_4	“ekaṃ koṭṭhāsaṃ nidhāpeyyā”ti āha. Imesu pana catūsu koṭṭhāsesu katarakoṭṭhāsaṃ gahetvā	556	
PA_atk-s01_03a:556_5	kusalaṃ kātabbanti? “Bhoge bhuñjeyyā”ti vuttakoṭṭhāsaṃ. Tato gaṇhitvā bhikkhūnampi	556	
PA_atk-s01_03a:556_6	kapaṇaddhikādīnampi dātabbaṃ, pesakāranhāpitādīnampi vetanaṃ dātabbaṃ.	556	
PA_atk-s01_03a:557	Chaddisāpaṭicchādanakaṇḍavaṇṇanā	55	
PA_atk-s01_03a:558_0	266. Iti bhagavā ettakena kathāmaggena evaṃ gahapatiputtassa ariyasāvako catūhi kāraṇehi	558	
PA_atk-s01_03a:558_1	akusalaṃ pahāya chahi kāraṇehi bhogānaṃ apāyamukhaṃ vajjetvā soḷasa mittāni sevanto	558	
PA_atk-s01_03a:558_2	gharāvāsaṃ saṇṭhapetvā dārabharaṇaṃ karonto dhammikena ājīvena jīvati, devamanussānañca	558	
PA_atk-s01_03a:558_3	antare aggikkhandho viya virocatīti vajjanīyadhammavajjanatthaṃ sevitabbadhammasevanatthañca	558	
PA_atk-s01_03a:558_4	ovādaṃ datvā idāni namassitabbā cha disā dassento kathañca gahapatiputtātiādimāha.	558	
PA_atk-s01_03a:559_0	Tattha chaddisāpaṭicchādīti yathā chahi disāhi āgamanabhayaṃ na āgacchati, khemaṃ	559	
PA_atk-s01_03a:559_1	hoti nibbhayaṃ evaṃ viharanto “chaddisāpaṭicchādī”ti vuccati. “Puratthimā disā mātāpitaro	559	
PA_atk-s01_03a:559_2	veditabbā”tiādīsu mātāpitaro pubbupakāritāya puratthimā disāti veditabbā. Ācariyā	559	
PA_atk-s01_03a:559_3	dakkhiṇeyyatāya dakkhiṇā disāti. Puttadārā piṭṭhito anubandhanavasena pacchimā disāti.	559	
PA_atk-s01_03a:559_4	Mittāmaccā yasmā so mittāmacce nissāya te te dukkhavisese uttarati, tasmā uttarā	559	
PA_atk-s01_03a:559_5	disāti. Dāsakammakarā pādamūle patiṭṭhānavasena heṭṭhimā disāti. Samaṇabrāhmaṇā guṇehi	559	
PA_atk-s01_03a:559_6	upari ṭhitabhāvena uparimā disāti veditabbā.	559	
PA_atk-s01_03a:560_0	267. Bhato ne bharissāmīti ahaṃ mātāpitūhi thaññaṃ pāyetvā hatthapāde vaḍḍhetvā mukhena	560	
PA_atk-s01_03a:560_1	siṅghāṇikaṃ apanetvā nahāpetvā maṇḍetvā bhato bharito jaggito, svāhaṃ ajja te mahallake	560	
PA_atk-s01_03a:560_2	pādadhovananhāpanayāgubhattadānādīhi bharissāmi.	560	
PA_atk-s01_03a:561_0	Kiccaṃ nesaṃ karissāmīti attano kammaṃ ṭhapetvā mātāpitūnaṃ rājakulādīsu uppannaṃ	561	
PA_atk-s01_03a:561_1	kiccaṃ gantvā karissāmi. Kulavaṃsaṃ saṇṭhapessāmīti mātāpitūnaṃ santakaṃ khettavatthuhiraññasuvaṇṇādiṃ	561	
PA_atk-s01_03a:561_2	avināsetvā rakkhantopi kulavaṃsaṃ saṇṭhapeti nāma. Mātāpitaro adhammikavaṃsato hāretvā	561	
PA_atk-s01_03a:561_3	dhammikavaṃse ṭhapentopi, kulavaṃsena āgatāni salākabhattādīni anupacchinditvā pavattentopi	561	
PA_atk-s01_03a:561_4	kulavaṃsaṃ saṇṭhapeti nāma. Idaṃ sandhāya vuttaṃ – “kulavaṃsaṃ saṇṭhapessāmī”ti.	561	
PA_atk-s01_03a:562_0	Dāyajjaṃ paṭipajjāmīti mātāpitaro attano ovāde avattamāne micchāpaṭipanne dārake	562	
PA_atk-s01_03a:562_1	vinicchayaṃ patvā aputte karonti, te dāyajjārahā na honti. Ovāde vattamāne pana kulasantakassa	562	
PA_atk-s01_03a:562_2	sāmike karonti, ahaṃ evaṃ vattissāmīti adhippāyena “dāyajjaṃ paṭipajjāmī”ti vuttaṃ.	562	
PA_atk-s01_03a:563_0	Dakkhiṇaṃ anuppadassāmīti tesaṃ pattidānaṃ katvā tatiyadivasato paṭṭhāya dānaṃ anuppadassāmi.	563	
PA_atk-s01_03a:563_1	Pāpā nivārentīti pāṇātipātādīnaṃ diṭṭhadhammikasamparāyikaṃ ādīnavaṃ vatvā, “tāta,	563	
PA_atk-s01_03a:563_2	mā evarūpaṃ karī”ti nivārenti, katampi garahanti. Kalyāṇe nivesentīti anāthapiṇḍiko	563	
PA_atk-s01_03a:563_3	viya lañjaṃ datvāpi sīlasamādānādīsu nivesenti. Sippaṃ sikkhāpentīti attano ovāde	563	
PA_atk-s01_03a:563_4	ṭhitabhāvaṃ ñatvā vaṃsānugataṃ muddāgaṇanādisippaṃ sikkhāpenti. Patirūpenāti kulasīlarūpādīhi anurūpena.	563	
PA_atk-s01_03a:564_0	Samaye dāyajjaṃ niyyādentīti samaye dhanaṃ denti. Tattha niccasamayo kālasamayoti	564	
PA_atk-s01_03a:564_1	dve samayā. Niccasamaye denti nāma “uṭṭhāya samuṭṭhāya imaṃ gaṇhitabbaṃ gaṇha, ayaṃ	564	
PA_atk-s01_03a:564_2	te paribbayo hotu, iminā kusalaṃ karohī”ti denti. Kālasamaye denti nāma sikhāṭhapanaāvāhavivāhādisamaye	564	
PA_atk-s01_03a:564_3	denti. Apica pacchime kāle maraṇamañce nipannassa “iminā kusalaṃ karohī”ti dentāpi	564	
PA_atk-s01_03a:564_4	samaye denti nāma. Paṭicchannā hotīti yaṃ puratthimadisato bhayaṃ āgaccheyya, yathā	564	
PA_atk-s01_03a:564_5	taṃ nāgacchati, evaṃ pihitā hoti. Sace hi puttā vippaṭipannā, assu, mātāpitaro daharakālato	564	
PA_atk-s01_03a:564_6	paṭṭhāya jagganādīhi sammā paṭipannā, ete dārakā, mātāpitūnaṃ appatirūpāti etaṃ bhayaṃ	564	
PA_atk-s01_03a:564_7	āgaccheyya. Puttā sammā paṭipannā, mātāpitaro vippaṭipannā, mātāpitaro puttānaṃ nānurūpāti	564	
PA_atk-s01_03a:564_8	etaṃ bhayaṃ āgaccheyya. Ubhosu vippaṭipannesu duvidhampi taṃ bhayaṃ hoti. Sammā paṭipannesu	564	
PA_atk-s01_03a:564_9	sabbaṃ na hoti. Tena vuttaṃ – “paṭicchannā hoti khemā appaṭibhayā”ti.	564	
PA_atk-s01_03a:565_0	Evañca pana vatvā bhagavā siṅgālakaṃ etadavoca – “na kho te, gahapatiputta, pitā	565	
PA_atk-s01_03a:565_1	lokasammataṃ puratthimaṃ disaṃ namassāpeti. Mātāpitaro pana puratthimadisāsadise	565	
PA_atk-s01_03a:565_2	katvā namassāpeti. Ayañhi te pitarā puratthimā disā akkhātā, no aññā”ti.	565	
PA_atk-s01_03a:566_0	268. Uṭṭhānenāti āsanā uṭṭhānena. Antevāsikena hi ācariyaṃ dūratova āgacchantaṃ disvā	566	
PA_atk-s01_03a:566_1	āsanā vuṭṭhāya paccuggamanaṃ katvā hatthato bhaṇḍakaṃ gahetvā āsanaṃ paññapetvā nisīdāpetvā	566	
PA_atk-s01_03a:566_2	bījanapādadhovanapādamakkhanāni kātabbāni. Taṃ sandhāya vuttaṃ “uṭṭhānenā”ti. Upaṭṭhānenāti	566	
PA_atk-s01_03a:566_3	divasassa tikkhattuṃ upaṭṭhānagamanena. Sippuggahaṇakāle pana avassakameva gantabbaṃ	566	
PA_atk-s01_03a:566_4	hoti. Sussūsāyāti saddahitvā savanena. Asaddahitvā suṇanto hi visesaṃ nādhigacchati.	566	
PA_atk-s01_03a:566_5	Pāricariyāyāti avasesakhuddakapāricariyāya. Antevāsikena hi ācariyassa pātova vuṭṭhāya	566	
PA_atk-s01_03a:566_6	mukhodakadantakaṭṭhaṃ datvā bhattakiccakālepi pānīyaṃ gahetvā paccupaṭṭhānādīni katvā	566	
PA_atk-s01_03a:566_7	vanditvā gantabbaṃ. Kiliṭṭhavatthādīni dhovitabbāni, sāyaṃ nahānodakaṃ paccupaṭṭhapetabbaṃ.	566	
PA_atk-s01_03a:566_8	Aphāsukāle upaṭṭhātabbaṃ. Pabbajitenapi sabbaṃ antevāsikavattaṃ kātabbaṃ. Idaṃ sandhāya	566	
PA_atk-s01_03a:566_9	vuttaṃ – “pāricariyāyā”ti. Sakkaccaṃ sippapaṭiggahaṇenāti sakkaccaṃ paṭiggahaṇaṃ	566	
PA_atk-s01_03a:566_10	nāma thokaṃ gahetvā bahuvāre sajjhāyakaraṇaṃ, ekapadampi visuddhameva gahetabbaṃ.	5661	
PA_atk-s01_03a:567_0	Suvinītaṃ vinentīti “evaṃ te nisīditabbaṃ, evaṃ ṭhātabbaṃ, evaṃ khāditabbaṃ, evaṃ	567	
PA_atk-s01_03a:567_1	bhuñjitabbaṃ, pāpamittā vajjetabbā, kalyāṇamittā sevitabbā”ti evaṃ ācāraṃ sikkhāpenti	567	
PA_atk-s01_03a:567_2	vinenti. Suggahitaṃ gāhāpentīti yathā suggahitaṃ gaṇhāti, evaṃ atthañca byañjanañca	567	
PA_atk-s01_03a:567_3	sodhetvā payogaṃ dassetvā gaṇhāpenti. Mittāmaccesu paṭiyādentīti “ayaṃ amhākaṃ antevāsiko	567	
PA_atk-s01_03a:567_4	byatto bahussuto mayā samasamo, etaṃ sallakkheyyāthā”ti evaṃ guṇaṃ kathetvā mittāmaccesu patiṭṭhapenti.	567	
PA_atk-s01_03a:568_0	Disāsu parittāṇaṃ karontīti sippasikkhāpanenevassa sabbadisāsu rakkhaṃ karonti. Uggahitasippo	568	
PA_atk-s01_03a:568_1	hi yaṃ yaṃ disaṃ gantvā sippaṃ dasseti, tattha tatthassa lābhasakkāro uppajjati.	568	
PA_atk-s01_03a:568_2	So ācariyena kato nāma hoti, guṇaṃ kathentopissa mahājano ācariyapāde dhovitvā vasitaantevāsiko	568	
PA_atk-s01_03a:568_3	vata ayanti paṭhamaṃ ācariyasseva guṇaṃ kathenti, brahmalokappamāṇopissa lābho uppajjamāno	568	
PA_atk-s01_03a:568_4	ācariyasantakova hoti. Apica yaṃ vijjaṃ parijappitvā gacchantaṃ aṭaviyaṃ corā na	568	
PA_atk-s01_03a:568_5	passanti, amanussā vā dīghajātiādayo vā na viheṭhenti, taṃ sikkhāpentāpi disāsu parittāṇaṃ	568	
PA_atk-s01_03a:568_6	karonti. Yaṃ vā so disaṃ gato hoti, tato kaṅkhaṃ uppādetvā attano santikaṃ āgatamanusse	568	
PA_atk-s01_03a:568_7	“etissaṃ disāyaṃ amhākaṃ antevāsiko vasati, tassa ca mayhañca imasmiṃ sippe nānākaraṇaṃ	568	
PA_atk-s01_03a:568_8	natthi, gacchatha tameva pucchathā”ti evaṃ antevāsikaṃ paggaṇhantāpi tassa tattha	568	
PA_atk-s01_03a:568_9	lābhasakkāruppattiyā parittāṇaṃ karonti nāma, patiṭṭhaṃ karontīti attho. Sesamettha	568	
PA_atk-s01_03a:568_10	purimanayeneva yojetabbaṃ.	5681	
PA_atk-s01_03a:569_0	269. Tatiyadisāvāre sammānanāyāti devamāte tissamāteti evaṃ sambhāvitakathākathanena.	569	
PA_atk-s01_03a:569_1	Anavamānanāyāti yathā dāsakammakarādayo pothetvā viheṭhetvā kathenti, evaṃ hīḷetvā	569	
PA_atk-s01_03a:569_2	vimānetvā akathanena. Anaticariyāyāti taṃ atikkamitvā bahi aññāya itthiyā saddhiṃ	569	
PA_atk-s01_03a:569_3	paricaranto taṃ aticarati nāma, tathā akaraṇena. Issariyavossaggenāti itthiyo hi	569	
PA_atk-s01_03a:569_4	mahālatāsadisampi ābharaṇaṃ labhitvā bhattaṃ vicāretuṃ alabhamānā kujjhanti, kaṭacchuṃ	569	
PA_atk-s01_03a:569_5	hatthe ṭhapetvā tava ruciyā karohīti bhattagehe vissaṭṭhe sabbaṃ issariyaṃ vissaṭṭhaṃ	569	
PA_atk-s01_03a:569_6	nāma hoti, evaṃ karaṇenāti attho. Alaṅkārānuppadānenāti attano vibhavānurūpena alaṅkāradānena.	569	
PA_atk-s01_03a:569_7	Susaṃvihitakammantāti yāgubhattapacanakālādīni anatikkamitvā tassa tassa sādhukaṃ	569	
PA_atk-s01_03a:569_8	karaṇena suṭṭhu saṃvihitakammantā. Saṅgahitaparijanāti sammānanādīhi ceva paheṇakapesanādīhi	569	
PA_atk-s01_03a:569_9	ca saṅgahitaparijanā. Idha parijano nāma sāmikassa ceva attano ca ñātijano. Anaticārinīti	569	
PA_atk-s01_03a:569_10	sāmikaṃ muñcitvā aññaṃ manasāpi na pattheti. Sambhatanti kasivāṇijjādīni katvā ābhatadhanaṃ.	5691	
PA_atk-s01_03a:569_11	Dakkhā ca hotīti yāgubhattasampādanādīsu chekā nipuṇā hoti. Analasāti nikkosajjā.	5691	
PA_atk-s01_03a:569_12	Yathā aññā kusītā nisinnaṭṭhāne nisinnāva honti ṭhitaṭṭhāne ṭhitāva, evaṃ ahutvā	5691	
PA_atk-s01_03a:569_13	vipphāritena cittena sabbakiccāni nipphādeti. Sesamidhāpi purimanayeneva yojetabbaṃ.	5691	
PA_atk-s01_03a:570_0	270. Catutthadisāvāre avisaṃvādanatāyāti yassa yassa nāmaṃ gaṇhāti, taṃ taṃ avisaṃvādetvā	570	
PA_atk-s01_03a:570_1	idampi amhākaṃ gehe atthi, idampi atthi, gahetvā gacchāhīti evaṃ avisaṃvādetvā dānena.	570	
PA_atk-s01_03a:570_2	Aparapajā cassa paṭipūjentīti sahāyassa puttadhītaro pajā nāma, tesaṃ pana puttadhītaro	570	
PA_atk-s01_03a:570_3	ca nattupanattakā ca aparapajā nāma. Te paṭipūjenti keḷāyanti mamāyanti maṅgalakālādīsu	570	
PA_atk-s01_03a:570_4	tesaṃ maṅgalādīni karonti. Sesamidhāpi purimanayeneva veditabbaṃ.	570	
PA_atk-s01_03a:571_0	271. Yathābalaṃ kammantasaṃvidhānenāti daharehi kātabbaṃ mahallakehi, mahallakehi	571	
PA_atk-s01_03a:571_1	vā kātabbaṃ daharehi, itthīhi kātabbaṃ purisehi, purisehi vā kātabbaṃ itthīhi akāretvā	571	
PA_atk-s01_03a:571_2	tassa tassa balānurūpeneva kammantasaṃvidhānena. Bhattavetanānuppadānenāti ayaṃ khuddakaputto,	571	
PA_atk-s01_03a:571_3	ayaṃ ekavihārīti tassa tassa anurūpaṃ sallakkhetvā bhattadānena ceva paribbayadānena	571	
PA_atk-s01_03a:571_4	ca. Gilānupaṭṭhānenāti aphāsukakāle kammaṃ akāretvā sappāyabhesajjādīni datvā paṭijagganena.	571	
PA_atk-s01_03a:571_5	Acchariyānaṃ rasānaṃ saṃvibhāgenāti acchariye madhurarase labhitvā sayameva akhāditvā	571	
PA_atk-s01_03a:571_6	tesampi tato saṃvibhāgakaraṇena. Samaye vossaggenāti niccasamaye ca kālasamaye ca	571	
PA_atk-s01_03a:571_7	vossajjanena. Niccasamaye vossajjanaṃ nāma sakaladivasaṃ kammaṃ karontā kilamanti.	571	
PA_atk-s01_03a:571_8	Tasmā yathā na kilamanti, evaṃ velaṃ ñatvā vissajjanaṃ. Kālasamaye vossaggo nāma	571	
PA_atk-s01_03a:571_9	chaṇanakkhattakīḷādīsu alaṅkārabhaṇḍakhādanīyabhojanīyādīni datvā vissajjanaṃ. Dinnādāyinoti	571	
PA_atk-s01_03a:571_10	corikāya kiñci agahetvā sāmikehi dinnasseva ādāyino. Sukatakammakarāti “kiṃ etassa	5711	
PA_atk-s01_03a:571_11	kammena katena, na mayaṃ kiñci labhāmā”ti anujjhāyitvā tuṭṭhahadayā yathā taṃ kammaṃ	5711	
PA_atk-s01_03a:571_12	sukataṃ hoti, evaṃ kārakā. Kittivaṇṇaharāti parisamajjhe kathāya sampattāya “ko amhākaṃ	5711	
PA_atk-s01_03a:571_13	sāmikehi sadiso atthi, mayaṃ attano dāsabhāvampi na jānāma, tesaṃ sāmikabhāvampi	5711	
PA_atk-s01_03a:571_14	na jānāma, evaṃ no anukampantī”ti guṇakathāhārakā. Sesamidhāpi purimanayeneva yojetabbaṃ.	5711	
PA_atk-s01_03a:572_0	272. Mettena kāyakammenātiādīsu mettacittaṃ paccupaṭṭhapetvā katāni kāyakammādīni	572	
PA_atk-s01_03a:572_1	mettāni nāma vuccanti. Tattha bhikkhū nimantessāmīti vihāragamanaṃ, dhamakaraṇaṃ	572	
PA_atk-s01_03a:572_2	gahetvā udakaparissāvanaṃ, piṭṭhiparikammapādaparikammādikaraṇañca mettaṃ kāyakammaṃ	572	
PA_atk-s01_03a:572_3	nāma. Bhikkhū piṇḍāya paviṭṭhe disvā “sakkaccaṃ yāguṃ detha, bhattaṃ dethā”tiādivacanañceva,	572	
PA_atk-s01_03a:572_4	sādhukāraṃ datvā dhammasavanañca sakkaccaṃ paṭisanthārakaraṇādīni ca mettaṃ vacīkammaṃ	572	
PA_atk-s01_03a:572_5	nāma. “Amhākaṃ kulūpakattherā averā hontu abyāpajjā”ti evaṃ cintanaṃ mettaṃ manokammaṃ	572	
PA_atk-s01_03a:572_6	nāma. Anāvaṭadvāratāyāti apihitadvāratāya. Tattha sabbadvārāni vivaritvāpi sīlavantānaṃ	572	
PA_atk-s01_03a:572_7	adāyako akārako pihitadvāroyeva. Sabbadvārāni pana pidahitvāpi tesaṃ dāyako kārako	572	
PA_atk-s01_03a:572_8	vivaṭadvāroyeva. Iti sīlavantesu gehadvāraṃ āgatesu santaṃyeva natthīti avatvā dātabbaṃ.	572	
PA_atk-s01_03a:572_9	Evaṃ anāvaṭadvāratā nāma hoti.	572	
PA_atk-s01_03a:573_0	Āmisānuppadānenāti purebhattaṃ paribhuñjitabbakaṃ āmisaṃ nāma, tasmā sīlavantānaṃ	573	
PA_atk-s01_03a:573_1	yāgubhattasampadānenāti attho. Kalyāṇena manasā anukampantīti “sabbe sattā sukhitā	573	
PA_atk-s01_03a:573_2	hontu averā arogā abyāpajjā”ti evaṃ hitapharaṇena. Apica upaṭṭhākānaṃ gehaṃ aññe	573	
PA_atk-s01_03a:573_3	sīlavante sabrahmacārī gahetvā pavisantāpi kalyāṇena cetasā anukampanti nāma. Sutaṃ	573	
PA_atk-s01_03a:573_4	pariyodāpentīti yaṃ tesaṃ pakatiyā sutaṃ atthi, tassa atthaṃ kathetvā kaṅkhaṃ vinodenti,	573	
PA_atk-s01_03a:573_5	tathattāya vā paṭipajjāpenti. Sesamidhāpi purimanayeneva yojetabbaṃ.	573	
PA_atk-s01_03a:574_0	273. Alamattoti puttadārabharaṇaṃ katvā agāraṃ ajjhāvasanasamattho. Paṇḍitoti disānamassanaṭṭhāne	574	
PA_atk-s01_03a:574_1	paṇḍito hutvā. Saṇhoti sukhumatthadassanena saṇhavācābhaṇanena vā saṇho hutvā. Paṭibhānavāti	574	
PA_atk-s01_03a:574_2	disānamassanaṭṭhāne paṭibhānavā hutvā nivātavuttīti nīcavutti. Atthaddhoti thambharahito.	574	
PA_atk-s01_03a:574_3	Uṭṭhānakoti uṭṭhānavīriyasampanno. Analasoti nikkosajjo. Acchinnavuttīti nirantarakaraṇavasena	574	
PA_atk-s01_03a:574_4	akhaṇḍavutti. Medhāvīti ṭhānuppattiyā paññāya samannāgato.	574	
PA_atk-s01_03a:575_0	Saṅgāhakoti catūhi saṅgahavatthūhi saṅgahakaro. Mittakaroti mittagavesano. Vadaññūti	575	
PA_atk-s01_03a:575_1	pubbakārinā, vuttavacanaṃ jānāti. Sahāyakassa gharaṃ gatakāle “mayhaṃ sahāyakassa	575	
PA_atk-s01_03a:575_2	veṭhanaṃ detha, sāṭakaṃ detha, manussānaṃ bhattavetanaṃ dethā”ti vuttavacanamanussaranto	575	
PA_atk-s01_03a:575_3	tassa attano gehaṃ āgatassa tattakaṃ vā tato atirekaṃ vā paṭikattāti attho. Apica	575	
PA_atk-s01_03a:575_4	sahāyakassa gharaṃ gantvā imaṃ nāma gaṇhissāmīti āgataṃ sahāyakaṃ lajjāya gaṇhituṃ	575	
PA_atk-s01_03a:575_5	asakkontaṃ anicchāritampi tassa vācaṃ ñatvā yena atthena so āgato, taṃ nipphādento	575	
PA_atk-s01_03a:575_6	vadaññū nāma. Yena yena vā pana sahāyakassa ūnaṃ hoti, oloketvā taṃ taṃ dentopi vadaññūyeva.	575	
PA_atk-s01_03a:575_7	Netāti taṃ taṃ atthaṃ dassento paññāya netā. Vividhāni kāraṇāni dassento netīti vinetā.	575	
PA_atk-s01_03a:575_8	Punappunaṃ netīti anunetā.	575	
PA_atk-s01_03a:576_0	Tattha tatthāti tasmiṃ tasmiṃ puggale. Rathassāṇīva yāyatoti yathā āṇiyā satiyeva	576	
PA_atk-s01_03a:576_1	ratho yāti, asati na yāti, evaṃ imesu saṅgahesu satiyeva loko vattati, asati na vattati.	576	
PA_atk-s01_03a:576_2	Tena vuttaṃ – “ete kho saṅgahā loke, rathassāṇīva yāyato”ti.	576	
PA_atk-s01_03a:577	Na mātā puttakāraṇāti yadi mātā ete saṅgahe puttassa na kareyya, puttakāraṇā mānaṃ vā pūjaṃ vā na labheyya.	57	
PA_atk-s01_03a:578	Saṅgahā eteti upayogavacane paccattaṃ. “Saṅgahe ete”ti vā pāṭho. Sammapekkhantīti sammā pekkhanti. Pāsaṃsā ca bhavantīti pasaṃsanīyā ca bhavanti.	57	
PA_atk-s01_03a:579_0	274. Iti bhagavā yā disā sandhāya te gahapatiputta pitā āha “disā namasseyyāsī”ti,	579	
PA_atk-s01_03a:579_1	imā tā cha disā. Yadi tvaṃ pitu vacanaṃ karosi, imā disā namassāti dassento siṅgālassa	579	
PA_atk-s01_03a:579_2	pucchāya ṭhatvā desanaṃ matthakaṃ pāpetvā rājagahaṃ piṇḍāya pāvisi. Siṅgālakopi saraṇesu	579	
PA_atk-s01_03a:579_3	patiṭṭhāya cattālīsakoṭidhanaṃ buddhasāsane vikiritvā puññakammaṃ katvā saggaparāyaṇo	579	
PA_atk-s01_03a:579_4	ahosi. Imasmiñca pana sutte yaṃ gihīhi kattabbaṃ kammaṃ nāma, taṃ akathitaṃ natthi,	579	
PA_atk-s01_03a:579_5	gihivinayo nāmāyaṃ suttanto. Tasmā imaṃ sutvā yathānusiṭṭhaṃ paṭipajjamānassa vuddhiyeva	579	
PA_atk-s01_03a:579_6	pāṭikaṅkhā, no parihānīti.	579	
PA_atk-s01_03a:580	Sumaṅgalavilāsiniyā dīghanikāyaṭṭhakathāya	58	
PA_atk-s01_03a:581	Siṅgālasuttavaṇṇanā niṭṭhitā.	58	
PA_atk-s01_03a:582	9. Āṭānāṭiyasuttavaṇṇanā	58	
PA_atk-s01_03a:583	Paṭhamabhāṇavāravaṇṇanā	58	
PA_atk-s01_03a:584_0	275. Evaṃ me sutanti āṭānāṭiyasuttaṃ. Tatrāyamapubbapadavaṇṇanā – catuddisaṃ rakkhaṃ	584	
PA_atk-s01_03a:584_1	ṭhapetvāti asurasenāya nivāraṇatthaṃ sakkassa devānamindassa catūsu disāsu ārakkhaṃ	584	
PA_atk-s01_03a:584_2	ṭhapetvā. Gumbaṃ ṭhapetvāti balagumbaṃ ṭhapetvā. Ovaraṇaṃ ṭhapetvāti catūsu disāsu	584	
PA_atk-s01_03a:584_3	ārakkhake ṭhapetvā. Evaṃ sakkassa devānamindassa ārakkhaṃ susaṃvihitaṃ katvā āṭānāṭanagare	584	
PA_atk-s01_03a:584_4	nisinnā satta buddhe ārabbha imaṃ parittaṃ bandhitvā “ye satthu dhammaāṇaṃ amhākañca	584	
PA_atk-s01_03a:584_5	rājaāṇaṃ na suṇanti, tesaṃ idañcidañca karissāmā”ti sāvanaṃ katvā attanopi catūsu	584	
PA_atk-s01_03a:584_6	disāsu mahatiyā ca yakkhasenāyātiādīhi catūhi senāhi ārakkhaṃ saṃvidahitvā abhikkantāya	584	
PA_atk-s01_03a:584_7	rattiyā…pe… ekamantaṃ nisīdiṃsu.	584	
PA_atk-s01_03a:585_0	Abhikkantāya rattiyāti ettha abhikkantasaddo khayasundarābhirūpaabbhanumodanādīsu	585	
PA_atk-s01_03a:585_1	dissati. Tattha “abhikkantā, bhante ratti, nikkhanto paṭhamo yāmo, ciranisinno bhikkhusaṅgho	585	
PA_atk-s01_03a:585_2	uddisatu, bhante, bhagavā bhikkhūnaṃ pātimokkha”nti evamādīsu khaye dissati. “Ayaṃ	585	
PA_atk-s01_03a:585_3	imesaṃ catunnaṃ puggalānaṃ abhikkantataro paṇītataro cā”ti evamādīsu sundare.	585	
PA_atk-s01_03a:586	“Ko me vandati pādāni, iddhiyā yasasā jalaṃ;	58	
PA_atk-s01_03a:587	Abhikkantena vaṇṇena, sabbā obhāsayaṃ disā”ti. ;	58	
PA_atk-s01_03a:588	Evamādīsu abhirūpe. “Abhikkantaṃ, bho gotamāti evamādīsu abbhanumodane. Idha pana khaye. Tena abhikkantāya rattiyā, parikkhīṇāya rattiyāti vuttaṃ hoti.	58	
PA_atk-s01_03a:589_0	Abhikkantavaṇṇāti idha abhikkantasaddo abhirūpe. Vaṇṇasaddo pana chavithutikulavaggakāraṇasaṇṭhānapamāṇarūpāyatanādīsu	589	
PA_atk-s01_03a:589_1	dissati. Tattha “suvaṇṇavaṇṇosi bhagavā”ti evamādīsu chaviyaṃ. “Kadā saññūḷhā pana	589	
PA_atk-s01_03a:589_2	te, gahapati, ime samaṇassa gotamassa vaṇṇā”ti evamādīsu thutiyaṃ. “Cattārome, bho	589	
PA_atk-s01_03a:589_3	gotama, vaṇṇā”ti evamādīsu kulavagge. “Atha kena nu vaṇṇena gandhathenoti vuccatī”tiādīsu	589	
PA_atk-s01_03a:589_4	kāraṇe. “Mahantaṃ hatthirājavaṇṇaṃ abhinimminitvā”ti evamādīsu saṇṭhāne. “Tayo pattassa	589	
PA_atk-s01_03a:589_5	vaṇṇā”ti evamādīsu pamāṇe. “Vaṇṇo gandho raso ojā”ti evamādīsu rūpāyatane. So idha	589	
PA_atk-s01_03a:589_6	chaviyaṃ daṭṭhabbo. Tena “abhikkantavaṇṇā abhirūpacchavī”ti vuttaṃ hoti.	589	
PA_atk-s01_03a:590_0	Kevalakappanti ettha kevalasaddo anavasesayebhuyyaabyāmissānatirekadaḷhatthavisaṃyogādianekattho.	590	
PA_atk-s01_03a:590_1	Tathā hissa “kevalaparipuṇṇaṃ parisuddhaṃ brahmacariya”nti evamādīsu anavasesatā	590	
PA_atk-s01_03a:590_2	attho. “Kevalakappā ca aṅgamāgadhā pahūtaṃ khādanīyaṃ bhojanīyaṃ ādāya abhikkamitukāmā	590	
PA_atk-s01_03a:590_3	hontī”ti evamādīsu yebhuyyatā. “Kevalassa dukkhakkhandhassa samudayo hotī”ti evamādīsu	590	
PA_atk-s01_03a:590_4	abyāmissatā. “Kevalaṃ saddhāmattakaṃ nūna ayamāyasmā”ti evamādīsu anatirekatā. “Āyasmato,	590	
PA_atk-s01_03a:590_5	bhante, anuruddhassa bāhiko nāma saddhivihāriko kevalakappaṃ saṅghabhedāya ṭhito”ti	590	
PA_atk-s01_03a:590_6	evamādīsu daḷhatthatā. “Kevalī vusitavā uttamapurisoti vuccatī”ti evamādīsu visaṃyogo.	590	
PA_atk-s01_03a:590_7	Idha panassa anavasesattho adhippeto.	590	
PA_atk-s01_03a:591_0	Kappasaddo panāyaṃ abhisaddahanavohārakālapaññattichedanavikappalesasamantabhāvādianekattho.	591	
PA_atk-s01_03a:591_1	Tathā hissa “okappaniyametaṃ bhoto gotamassa. Yathā taṃ arahato sammāsambuddhassā”ti	591	
PA_atk-s01_03a:591_2	evamādīsu abhisaddahanamattho. “Anujānāmi, bhikkhave, pañcahi samaṇakappehi phalaṃ	591	
PA_atk-s01_03a:591_3	paribhuñjitu”nti evamādīsu vohāro. “Yena sudaṃ niccakappaṃ viharāmī”ti evamādīsu	591	
PA_atk-s01_03a:591_4	kālo. “Iccāyasmā kappo”ti evamādīsu paññatti. “Alaṅkato kappitakesamassū”ti evamādīsu	591	
PA_atk-s01_03a:591_5	chedanaṃ. “Kappati dvaṅgulakappo”ti evamādīsu vikappo, atthi kappo nipajjitu”nti	591	
PA_atk-s01_03a:591_6	evamādīsu leso. “Kevalakappaṃ veḷuvanaṃ obhāsetvā”ti evamādīsu samantabhāvo. Idha	591	
PA_atk-s01_03a:591_7	pana samantabhāvo attho adhippeto. Tasmā “kevalakappaṃ gijjhakūṭa”nti ettha anavasesaṃ	591	
PA_atk-s01_03a:591_8	samantato gijjhakūṭanti evamattho daṭṭhabbo.	591	
PA_atk-s01_03a:592_0	Obhāsetvāti vatthamālālaṅkārasarīrasamuṭṭhitāya ābhāya pharitvā, candimā viya sūriyo	592	
PA_atk-s01_03a:592_1	viya ca ekobhāsaṃ ekapajjotaṃ karitvāti attho. Ekamantaṃ nisīdiṃsūti devatānaṃ dasabalassa	592	
PA_atk-s01_03a:592_2	santike nisinnaṭṭhānaṃ nāma na bahu, imasmiṃ pana sutte parittagāravavasena nisīdiṃsu.	592	
PA_atk-s01_03a:593_0	276. Vessavaṇoti kiñcāpi cattāro mahārājāno āgatā, vessavaṇo pana dasabalassa vissāsiko	593	
PA_atk-s01_03a:593_1	kathāpavattane byatto susikkhito, tasmā vessavaṇo mahārājā bhagavantaṃ etadavoca.	593	
PA_atk-s01_03a:593_2	Uḷārāti mahesakkhānubhāvasampannā. Pāṇātipātā veramaṇiyāti pāṇātipāte diṭṭhadhammikasamparāyikaṃ	593	
PA_atk-s01_03a:593_3	ādīnavaṃ dassetvā tato veramaṇiyā dhammaṃ deseti. Sesesupi eseva nayo. Tattha santi	593	
PA_atk-s01_03a:593_4	uḷārā yakkhā nivāsinoti tesu senāsanesu santi uḷārā yakkhā nibaddhavāsino. Āṭānāṭiyanti	593	
PA_atk-s01_03a:593_5	āṭānāṭanagare baddhattā evaṃnāmaṃ. Kiṃ pana bhagavato apaccakkhadhammo nāma atthīti,	593	
PA_atk-s01_03a:593_6	natthi. Atha kasmā vessavaṇo “uggaṇhātu, bhante, bhagavā”tiādimāha? Okāsakaraṇatthaṃ.	593	
PA_atk-s01_03a:593_7	So hi bhagavantaṃ imaṃ parittaṃ sāvetuṃ okāsaṃ kārento evamāha. Satthu kathite imaṃ	593	
PA_atk-s01_03a:593_8	parittaṃ garu bhavissatītipi āha. Phāsuvihārāyāti gamanaṭṭhānādīsu catūsu iriyāpathesu sukhavihārāya.	593	
PA_atk-s01_03a:594_0	277. Cakkhumantassāti na vipassīyeva cakkhumā, sattapi buddhā cakkhumanto, tasmā	594	
PA_atk-s01_03a:594_1	ekekassa buddhassa etāni satta satta nāmāni honti. Sabbepi buddhā cakkhumanto, sabbe	594	
PA_atk-s01_03a:594_2	sabbabhūtānukampino, sabbe nhātakilesattā nhātakā. Sabbe mārasenāpamaddino, sabbe	594	
PA_atk-s01_03a:594_3	vusitavanto, sabbe vimuttā, sabbe aṅgato rasmīnaṃ nikkhantattā aṅgīrasā. Na kevalañca	594	
PA_atk-s01_03a:594_4	buddhānaṃ etāneva satta nāmāni asaṅkhyeyyāni nāmāni saguṇena mahesinoti vuttaṃ.	594	
PA_atk-s01_03a:595_0	Vessavaṇo pana attano pākaṭanāmavasena evamāha. Te janāti idha khīṇāsavā janāti adhippetā.	595	
PA_atk-s01_03a:595_1	Apisuṇāthāti desanāsīsamattametaṃ, amusā apisuṇā apharusā mantabhāṇinoti attho. Mahattāti	595	
PA_atk-s01_03a:595_2	mahantabhāvaṃ pattā. “Mahantā”tipi pāṭho, mahantāti attho. Vītasāradāti nissāradā vigatalomahaṃsā.	595	
PA_atk-s01_03a:596_0	Hitanti mettāpharaṇena hitaṃ. Yaṃ namassantīti ettha yanti nipātamattaṃ. Mahattanti	596	
PA_atk-s01_03a:596_1	mahantaṃ. Ayameva vā pāṭho, idaṃ vuttaṃ hoti “ye cāpi loke kilesanibbānena nibbutā	596	
PA_atk-s01_03a:596_2	yathābhūtaṃ vipassisuṃ, vijjādiguṇasampannañca hitaṃ devamanussānaṃ gotamaṃ namassanti,	596	
PA_atk-s01_03a:596_3	te janā apisuṇā, tesampi namatthū”ti. Aṭṭhakathāyaṃ pana te janā apisuṇāti te buddhā	596	
PA_atk-s01_03a:596_4	apisuṇāti evaṃ paṭhamagāthāya buddhānaṃyeva vaṇṇo kathito, tasmā paṭhamagāthā sattannaṃ	596	
PA_atk-s01_03a:596_5	buddhānaṃ vasena vuttā. Dutiyagāthāya “gotama”nti desanāmukhamattametaṃ. Ayampi hi	596	
PA_atk-s01_03a:596_6	sattannaṃyeva vasena vuttāti veditabbā. Ayañhettha attho – loke paṇḍitā devamanussā	596	
PA_atk-s01_03a:596_7	yaṃ namassanti gotamaṃ, tassa ca tato purimānañca buddhānaṃ namatthūti.	596	
PA_atk-s01_03a:597_0	278. Yato uggacchatīti yato ṭhānato udeti. Ādiccoti aditiyā putto, vevacanamattaṃ	597	
PA_atk-s01_03a:597_1	vā etaṃ sūriyasaddassa. Mahantaṃ maṇḍalaṃ assāti maṇḍalīmahā. Yassa cuggacchamānassāti	597	
PA_atk-s01_03a:597_2	yamhi uggacchamāne. Saṃvarīpi nirujjhatīti ratti antaradhāyati. Yassa cuggateti yasmiṃ uggate.	597	
PA_atk-s01_03a:598_0	Rahadoti udakarahado. Tatthāti yato uggacchati sūriyo, tasmiṃ ṭhāne. Samuddoti yo	598	
PA_atk-s01_03a:598_1	so rahadoti vutto, so na añño, atha kho samuddo. Saritodakoti visaṭodako, saritā	598	
PA_atk-s01_03a:598_2	nānappakārā nadiyo assa udake paviṭṭhāti vā saritodako. Evaṃ taṃ tattha jānantīti	598	
PA_atk-s01_03a:598_3	taṃ rahadaṃ tattha evaṃ jānanti. Kinti jānanti? Samuddo saritodakoti evaṃ jānanti.	598	
PA_atk-s01_03a:599_0	Itoti sineruto vā tesaṃ nisinnaṭṭhānato vā. Janoti ayaṃ mahājano. Ekanāmāti indanāmena	599	
PA_atk-s01_03a:599_1	ekanāmā. Sabbesaṃ kira tesaṃ sakkassa devarañño nāmameva nāmamakaṃsu. Asīti dasa	599	
PA_atk-s01_03a:599_2	eko cāti ekanavutijanā. Indanāmāti indoti evaṃnāmā. Buddhaṃ ādiccabandhunanti kilesaniddāpagamanenāpi	599	
PA_atk-s01_03a:599_3	buddhaṃ. Ādiccena samānagottatāyapi ādiccabandhunaṃ. Kusalena samekkhasīti anavajjena	599	
PA_atk-s01_03a:599_4	nipuṇena vā sabbaññutaññāṇena mahājanaṃ olokesi. Amanussāpi taṃ vandantīti amanussāpi	599	
PA_atk-s01_03a:599_5	taṃ “sabbaññutaññāṇena mahājanaṃ olokesī”ti vatvā vandanti. Sutaṃ netaṃ abhiṇhasoti	599	
PA_atk-s01_03a:599_6	etaṃ amhehi abhikkhaṇaṃ sutaṃ. Jinaṃ vandatha gotamaṃ, jinaṃ vandāma gotamanti amhehi	599	
PA_atk-s01_03a:599_7	puṭṭhā jinaṃ vandāma gotamanti vadanti.	599	
PA_atk-s01_03a:600_0	279. Yena petā pavuccantīti petā nāma kālaṅkatā, te yena disābhāgena nīhariyantūti	600	
PA_atk-s01_03a:600_1	vuccanti. Pisuṇā piṭṭhimaṃsikāti pisuṇāvācā ceva piṭṭhimaṃsaṃ khādantā viya parammukhā	600	
PA_atk-s01_03a:600_2	garahakā ca. Ete ca yena nīhariyantūti vuccanti, sabbepi hete dakkhiṇadvārena nīharitvā	600	
PA_atk-s01_03a:600_3	dakkhiṇato nagarassa ḍayhantu vā chijjantu vā haññantu vāti evaṃ vuccanti. Ito sā	600	
PA_atk-s01_03a:600_4	dakkhiṇā disāti yena disābhāgena te petā ca pisuṇādikā ca nīhariyantūti vuccanti,	600	
PA_atk-s01_03a:600_5	ito sā dakkhiṇā disā. Itoti sineruto vā tesaṃ nisinnaṭṭhānato vā. Kumbhaṇḍānanti	600	
PA_atk-s01_03a:600_6	te kira devā mahodarā honti, rahassaṅgampi ca nesaṃ kumbho viya mahantaṃ hoti. Tasmā	600	
PA_atk-s01_03a:600_7	kumbhaṇḍāti vuccanti.	600	
PA_atk-s01_03a:601	280. Yattha coggacchati sūriyoti yasmiṃ disābhāge sūriyo atthaṃ gacchati.	60	
PA_atk-s01_03a:602_0	281. Yenāti yena disābhāgena. Mahānerūti mahāsineru pabbatarājā. Sudassanoti sovaṇṇamayattā	602	
PA_atk-s01_03a:602_1	sundaradassano. Sinerussa hi pācīnapassaṃ rajatamayaṃ, dakkhiṇapassaṃ maṇimayaṃ,	602	
PA_atk-s01_03a:602_2	pacchimapassaṃ phalikamayaṃ, uttarapassaṃ sovaṇṇamayaṃ, taṃ manuññadassanaṃ hoti.	602	
PA_atk-s01_03a:602_3	Tasmā yena disābhāgena sineru sudassanoti ayametthattho. Manussā tattha jāyantīti	602	
PA_atk-s01_03a:602_4	tattha uttarakurumhi manussā jāyanti. Amamāti vatthābharaṇapānabhojanādīsupi mamattavirahitā.	602	
PA_atk-s01_03a:602_5	Apariggahāti itthipariggahena apariggahā. Tesaṃ kira “ayaṃ mayhaṃ bhariyā”ti mamattaṃ	602	
PA_atk-s01_03a:602_6	na hoti, mātaraṃ vā bhaginiṃ vā disvā chandarāgo nuppajjati.	602	
PA_atk-s01_03a:603_0	Napi nīyanti naṅgalāti naṅgalānipi tattha “kasikammaṃ karissāmā”ti na khettaṃ nīyanti.	603	
PA_atk-s01_03a:603_1	Akaṭṭhapākimanti akaṭṭhe bhūmibhāge araññe sayameva jātaṃ. Taṇḍulapphalanti taṇḍulāva tassa phalaṃ hoti.	603	
PA_atk-s01_03a:604_0	Tuṇḍikīre pacitvānāti ukkhaliyaṃ ākiritvā niddhumaṅgārena agginā pacitvā. Tattha	604	
PA_atk-s01_03a:604_1	kira jotikapāsāṇā nāma honti. Atha kho te tayo pāsāṇe ṭhapetvā taṃ ukkhaliṃ āropenti.	604	
PA_atk-s01_03a:604_2	Pāsāṇehi tejo samuṭṭhahitvā taṃ pacati. Tato bhuñjanti bhojananti tato ukkhalito	604	
PA_atk-s01_03a:604_3	bhojanameva bhuñjanti, añño sūpo vā byañjanaṃ vā na hoti, bhuñjantānaṃ cittānukūloyevassa	604	
PA_atk-s01_03a:604_4	raso hoti. Te taṃ ṭhānaṃ sampattānaṃ dentiyeva, macchariyacittaṃ nāma na hoti. Buddhapaccekabuddhādayopi	604	
PA_atk-s01_03a:604_5	mahiddhikā tattha gantvā piṇḍapātaṃ gaṇhanti.	604	
PA_atk-s01_03a:605_0	Gāviṃ ekakhuraṃ katvāti gāviṃ gahetvā ekakhuraṃ vāhanameva katvā. Taṃ abhiruyha vessavaṇassa	605	
PA_atk-s01_03a:605_1	paricārakā yakkhā. Anuyanti disodisanti tāya tāya disāya caranti. Pasuṃ ekakhuraṃ	605	
PA_atk-s01_03a:605_2	katvāti ṭhapetvā gāviṃ avasesacatuppadajātikaṃ pasuṃ ekakhuraṃ vāhanameva katvā disodisaṃ anuyanti.	605	
PA_atk-s01_03a:606_0	Itthiṃ vā vāhanaṃ katvāti yebhuyyena gabbhiniṃ mātugāmaṃ vāhanaṃ karitvā. Tassā piṭṭhiyā	606	
PA_atk-s01_03a:606_1	nisīditvā caranti. Tassā kira piṭṭhi onamituṃ sahati. Itarā pana itthiyo yāne yojenti.	606	
PA_atk-s01_03a:606_2	Purisaṃ vāhanaṃ katvāti purise gahetvā yāne yojenti. Gaṇhantā ca sammādiṭṭhike gahetuṃ	606	
PA_atk-s01_03a:606_3	na sakkonti. Yebhuyyena paccantimamilakkhuvāsike gaṇhanti. Aññataro kirettha jānapado	606	
PA_atk-s01_03a:606_4	ekassa therassa samīpe nisīditvā niddāyati, thero “upāsaka ativiya niddāyasī”ti pucchi.	606	
PA_atk-s01_03a:606_5	“Ajja, bhante, sabbarattiṃ vessavaṇadāsehi kilamitomhī”ti āha.	606	
PA_atk-s01_03a:607_0	Kumāriṃ vāhanaṃ katvāti kumāriyo gahetvā ekakhuraṃ vāhanaṃ katvā rathe yojenti. Kumāravāhanepi	607	
PA_atk-s01_03a:607_1	eseva nayo. Pacārā tassa rājinoti tassa rañño paricārikā. Hatthiyānaṃ assayānanti	607	
PA_atk-s01_03a:607_2	na kevalaṃ goyānādīniyeva, hatthiassayānādīnipi abhiruhitvā vicaranti. Dibbaṃ yānanti	607	
PA_atk-s01_03a:607_3	aññampi nesaṃ bahuvidhaṃ dibbayānaṃ upaṭṭhitameva hoti, etāni tāva nesaṃ upakappanayānāni.	607	
PA_atk-s01_03a:607_4	Te pana pāsāde varasayanamhi nipannāpi pīṭhasivikādīsu ca nisinnāpi vicaranti. Tena	607	
PA_atk-s01_03a:607_5	vuttaṃ “pāsādā sivikā cevā”ti. Mahārājassa yasassinoti evaṃ ānubhāvasampannassa yasassino	607	
PA_atk-s01_03a:607_6	mahārājassa etāni yānāni nibbattanti.	607	
PA_atk-s01_03a:608_0	Tassa ca nagarā ahu antalikkhe sumāpitāti tassa rañño ākāse suṭṭhu māpitā ete āṭānāṭādikā	608	
PA_atk-s01_03a:608_1	nagarā ahesuṃ, nagarāni bhaviṃsūti attho. Ekañhissa nagaraṃ āṭānāṭā nāma āsi, ekaṃ	608	
PA_atk-s01_03a:608_2	kusināṭā nāma, ekaṃ parakusināṭā nāma, ekaṃ nāṭasūriyā nāma, ekaṃ parakusiṭanāṭā nāma.	608	
PA_atk-s01_03a:609_0	Uttarena kasivantoti tasmiṃ ṭhatvā ujuṃ uttaradisāya kasivanto nāma aññaṃ nagaraṃ.	609	
PA_atk-s01_03a:609_1	Janoghamaparena cāti etassa aparabhāge janoghaṃ nāma aññaṃ nagaraṃ. Navanavatiyoti	609	
PA_atk-s01_03a:609_2	aññampi navanavatiyo nāma ekaṃ nagaraṃ. Aparaṃ ambaraambaravatiyo nāma. Āḷakamandāti	609	
PA_atk-s01_03a:609_3	aparampi āḷakamandā nāma rājadhānī.	609	
PA_atk-s01_03a:610_0	Tasmā kuvero mahārājāti ayaṃ kira anuppanne buddhe kuvero nāma brāhmaṇo hutvā ucchuvappaṃ	610	
PA_atk-s01_03a:610_1	kāretvā satta yantāni yojesi. Ekissāya yantasālāya uṭṭhitaṃ āyaṃ āgatāgatassa mahājanassa	610	
PA_atk-s01_03a:610_2	datvā puññaṃ akāsi. Avasesasālāhi tattheva bahutaro āyo uṭṭhāsi, so tena pasīditvā	610	
PA_atk-s01_03a:610_3	avasesasālāsupi uppajjanakaṃ gahetvā vīsati vassasahassāni dānaṃ adāsi. So kālaṃ	610	
PA_atk-s01_03a:610_4	katvā cātumahārājikesu kuvero nāma devaputto jāto. Aparabhāge visāṇāya rājadhāniyā	610	
PA_atk-s01_03a:610_5	rajjaṃ kāresi. Tato paṭṭhāya vessavaṇoti vuccati.	610	
PA_atk-s01_03a:611_0	Paccesanto pakāsentīti paṭiesanto visuṃ visuṃ atthe upaparikkhamānā anusāsamānā aññe	611	
PA_atk-s01_03a:611_1	dvādasa yakkharaṭṭhikā pakāsenti. Te kira yakkharaṭṭhikā sāsanaṃ gahetvā dvādasannaṃ	611	
PA_atk-s01_03a:611_2	yakkhadovārikānaṃ nivedenti. Yakkhadovārikā taṃ sāsanaṃ mahārājassa nivedenti. Idāni	611	
PA_atk-s01_03a:611_3	tesaṃ yakkharaṭṭhikānaṃ nāmaṃ dassento tatolātiādimāha. Tesu kira eko tatolā nāma,	611	
PA_atk-s01_03a:611_4	eko tattalā nāma, eko tatotalā nāma, eko ojasi nāma, eko tejasi nāma, eko tatojasī	611	
PA_atk-s01_03a:611_5	nāma. Sūro rājāti eko sūro nāma, eko rājā nāma, eko sūrorājā nāma, ariṭṭho nemīti	611	
PA_atk-s01_03a:611_6	eko ariṭṭho nāma, eko nemi nāma, eko ariṭṭhanemi nāma.	611	
PA_atk-s01_03a:612_0	Rahadopi tattha dharaṇī nāmāti tattha paneko nāmena dharaṇī nāma udakarahado atthi,	612	
PA_atk-s01_03a:612_1	paṇṇāsayojanā mahāpokkharaṇī atthīti vuttaṃ hoti. Yato meghā pavassantīti yato pokkharaṇito	612	
PA_atk-s01_03a:612_2	udakaṃ gahetvā meghā pavassanti. Vassā yato patāyantīti yato vuṭṭhiyo avattharamānā	612	
PA_atk-s01_03a:612_3	nigacchanti. Meghesu kira uṭṭhitesu tato pokkharaṇito purāṇaudakaṃ bhassati. Upari	612	
PA_atk-s01_03a:612_4	megho uṭṭhahitvā taṃ pokkharaṇiṃ navodakena pūreti. Purāṇodakaṃ heṭṭhimaṃ hutvā nikkhamati.	612	
PA_atk-s01_03a:612_5	Paripuṇṇāya pokkharaṇiyā valāhakā vigacchanti. Sabhāpīti sabhā. Tassā kira pokkharaṇiyā	612	
PA_atk-s01_03a:612_6	tīre sālavatiyā nāma latāya parikkhitto dvādasayojaniko ratanamaṇḍapo atthi, taṃ sandhāyetaṃ vuttaṃ.	612	
PA_atk-s01_03a:613_0	Payirupāsantīti nisīdanti. Tattha niccaphalā rukkhāti tasmiṃ ṭhāne taṃ maṇḍapaṃ parivāretvā	613	
PA_atk-s01_03a:613_1	sadā phalitā ambajambuādayo rukkhā niccapupphitā ca campakamālādayoti dasseti. Nānādijagaṇāyutāti	613	
PA_atk-s01_03a:613_2	vividhapakkhisaṅghasamākulā. Mayūrakoñcābhirudāti mayūrehi koñcasakuṇehi ca abhirudā upagītā.	613	
PA_atk-s01_03a:614_0	Jīvañjīvakasaddetthāti “jīva jīvā”ti evaṃ viravantānaṃ jīvañjīvakasakuṇānampi ettha	614	
PA_atk-s01_03a:614_1	saddo atthi. Oṭṭhavacittakāti “uṭṭhehi, citta, uṭṭhehi cittā”ti evaṃ vassamānā uṭṭhavacittakasakuṇāpi	614	
PA_atk-s01_03a:614_2	tattha vicaranti. Kukkuṭakāti vanakukkuṭakā. Kuḷīrakāti suvaṇṇakakkaṭakā. Vaneti	614	
PA_atk-s01_03a:614_3	padumavane. Pokkharasātakāti pokkharasātakā nāma sakuṇā.	614	
PA_atk-s01_03a:615_0	Sukasāḷikasaddetthāti sukānañca sāḷikānañca saddo ettha. Daṇḍamāṇavakāni cāti manussamukhasakuṇā.	615	
PA_atk-s01_03a:615_1	Te kira dvīhi hatthehi suvaṇṇadaṇḍaṃ gahetvā ekaṃ pokkharapattaṃ akkamitvā anantare	615	
PA_atk-s01_03a:615_2	pokkharapatte suvaṇṇadaṇḍaṃ nikkhipantā vicaranti. Sobhati sabbakālaṃ sāti sā pokkharaṇī	615	
PA_atk-s01_03a:615_3	sabbakālaṃ sobhati. Kuveranaḷinīti kuverassa naḷinī padumasarabhūtā, sā dharaṇī nāma	615	
PA_atk-s01_03a:615_4	pokkharaṇī sadā nirantaraṃ sobhati.	615	
PA_atk-s01_03a:616_0	282. Yassa kassacīti idaṃ vessavaṇo āṭānāṭiyaṃ rakkhaṃ niṭṭhapetvā tassā parikammaṃ	616	
PA_atk-s01_03a:616_1	dassento āha. Tattha suggahitāti atthañca byañjanañca parisodhetvā suṭṭhu uggahitā.	616	
PA_atk-s01_03a:616_2	Samattā pariyāputāti padabyañjanāni ahāpetvā paripuṇṇaṃ uggahitā. Atthampi pāḷimpi	616	
PA_atk-s01_03a:616_3	visaṃvādetvā sabbaso vā pana appaguṇaṃ katvā bhaṇantassa hi parittaṃ tejavantaṃ na	616	
PA_atk-s01_03a:616_4	hoti, sabbaso paguṇaṃ katvā bhaṇantasseva tejavantaṃ hoti. Lābhahetu uggahetvā bhaṇantassāpi	616	
PA_atk-s01_03a:616_5	atthaṃ na sādheti, nissaraṇapakkhe ṭhatvā mettaṃ purecārikaṃ katvā bhaṇantasseva	616	
PA_atk-s01_03a:616_6	atthāya hotīti dasseti. Yakkhapacāroti yakkhaparicārako.	616	
PA_atk-s01_03a:617_0	Vatthuṃ vāti gharavatthuṃ vā. Vāsaṃ vāti tattha nibaddhavāsaṃ vā. Samitinti samāgamaṃ.	617	
PA_atk-s01_03a:617_1	Anāvayhanti na āvāhayuttaṃ. Avivayhanti na vivāhayuttaṃ. Tena saha āvāhavivāhaṃ na	617	
PA_atk-s01_03a:617_2	kareyyunti attho. Attāhipi paripuṇṇāhīti “kaḷārakkhi kaḷāradantā”ti evaṃ etesaṃ attabhāvaṃ	617	
PA_atk-s01_03a:617_3	upanetvā vuttāhi paripuṇṇabyañjanāhi paribhāsāhi paribhāseyyuṃ yakkhaakkosehi nāma	617	
PA_atk-s01_03a:617_4	akkoseyyunti attho. Rittampissa pattanti bhikkhūnaṃ pattasadisameva lohapattaṃ hoti.	617	
PA_atk-s01_03a:617_5	Taṃ sīse nikkujjitaṃ yāva galavāṭakā bhassati. Atha naṃ majjhe ayokhīlena ākoṭenti.	617	
PA_atk-s01_03a:618_0	Caṇḍāti kodhanā. Ruddhāti viruddhā. Rabhasāti karaṇuttariyā. Neva mahārājānaṃ ādiyantīti	618	
PA_atk-s01_03a:618_1	vacanaṃ na gaṇhanti, āṇaṃ na karonti. Mahārājānaṃ purisakānanti aṭṭhavīsatiyakkhasenāpatīnaṃ.	618	
PA_atk-s01_03a:618_2	Purisakānanti yakkhasenāpatīnaṃ ye manassā tesaṃ. Avaruddhā nāmāti paccāmittā verino.	618	
PA_atk-s01_03a:618_3	Ujjhāpetabbanti parittaṃ vatvā amanusse paṭikkamāpetuṃ asakkontena etesaṃ yakkhānaṃ	618	
PA_atk-s01_03a:618_4	ujjhāpetabbaṃ, ete jānāpetabbāti attho.	618	
PA_atk-s01_03a:619	Parittaparikammakathā	61	
PA_atk-s01_03a:620_0	Idha pana ṭhatvā parittassa parikammaṃ kathetabbaṃ. Paṭhamameva hi āṭānāṭiyasuttaṃ	620	
PA_atk-s01_03a:620_1	na bhaṇitabbaṃ, mettasuttaṃ dhajaggasuttaṃ ratanasuttanti imāni sattāhaṃ bhaṇitabbāni.	620	
PA_atk-s01_03a:620_2	Sace muñcati, sundaraṃ. No ce muñcati, āṭānāṭiyasuttaṃ bhaṇitabbaṃ, taṃ bhaṇantena	620	
PA_atk-s01_03a:620_3	bhikkhunā piṭṭhaṃ vā maṃsaṃ vā na khāditabbaṃ, susāne na vasitabbaṃ. Kasmā? Amanussā	620	
PA_atk-s01_03a:620_4	okāsaṃ labhanti. Parittakaraṇaṭṭhānaṃ haritupalittaṃ kāretvā tattha parisuddhaṃ āsanaṃ	620	
PA_atk-s01_03a:620_5	paññapetvā nisīditabbaṃ.	620	
PA_atk-s01_03a:621_0	Parittakārako bhikkhu vihārato gharaṃ nentehi phalakāvudhehi parivāretvā netabbo.	621	
PA_atk-s01_03a:621_1	Abbhokāse nisīditvā na vattabbaṃ, dvāravātapānāni pidahitvā nisinnena āvudhahatthehi	621	
PA_atk-s01_03a:621_2	saṃparivāritena mettacittaṃ purecārikaṃ katvā vattabbaṃ. Paṭhamaṃ sikkhāpadāni gāhāpetvā	621	
PA_atk-s01_03a:621_3	sīle patiṭṭhitassa parittaṃ kātabbaṃ. Evampi mocetuṃ asakkontena vihāraṃ ānetvā cetiyaṅgaṇe	621	
PA_atk-s01_03a:621_4	nipajjāpetvā āsanapūjaṃ kāretvā dīpe jālāpetvā cetiyaṅgaṇaṃ sammajjitvā maṅgalakathā	621	
PA_atk-s01_03a:621_5	vattabbā. Sabbasannipāto ghosetabbo. Vihārassa upavane jeṭṭhakarukkho nāma hoti,	621	
PA_atk-s01_03a:621_6	tattha bhikkhusaṅgho tumhākaṃ āgamanaṃ paṭimānetīti pahiṇitabbaṃ. Sabbasannipātaṭṭhāne	621	
PA_atk-s01_03a:621_7	anāgantuṃ nāma na labbhati. Tato amanussagahitako “tvaṃ ko nāmā”ti pucchitabbo. Nāme	621	
PA_atk-s01_03a:621_8	kathite nāmeneva ālapitabbo. Itthannāma tuyhaṃ mālāgandhādīsu patti āsanapūjāya patti	621	
PA_atk-s01_03a:621_9	piṇḍapāte patti, bhikkhusaṅghena tuyhaṃ paṇṇākāratthāya mahāmaṅgalakathā vuttā, bhikkhusaṅghe	621	
PA_atk-s01_03a:621_10	gāravena etaṃ muñcāhīti mocetabbo. Sace na muñcati, devatānaṃ ārocetabbaṃ “tumhe	6211	
PA_atk-s01_03a:621_11	jānātha, ayaṃ amanusso amhākaṃ vacanaṃ na karoti, mayaṃ buddhaāṇaṃ karissāmā”ti parittaṃ	6211	
PA_atk-s01_03a:621_12	kātabbaṃ. Etaṃ tāva gihīnaṃ parikammaṃ. Sace pana bhikkhu amanussena gahito hoti,	6211	
PA_atk-s01_03a:621_13	āsanāni dhovitvā sabbasannipātaṃ ghosāpetvā gandhamālādīsu pattiṃ datvā parittaṃ	6211	
PA_atk-s01_03a:621_14	bhaṇitabbaṃ. Idaṃ bhikkhūnaṃ parikammaṃ.	6211	
PA_atk-s01_03a:622_0	Vikkanditabbanti sabbasannipātaṃ ghosāpetvā aṭṭhavīsati yakkhasenāpatayo kanditabbā.	622	
PA_atk-s01_03a:622_1	Viravitabbanti “ayaṃ yakkho gaṇhātī”tiādīni bhaṇantena tehi saddhiṃ kathetabbaṃ.	622	
PA_atk-s01_03a:622_2	Tattha gaṇhātīti sarīre adhimuccati. Āvisatīti tasseva vevacanaṃ. Atha vā laggati	622	
PA_atk-s01_03a:622_3	na apetīti vuttaṃ hoti. Heṭhetīti uppannaṃ rogaṃ vaḍḍhento bādhati. Viheṭhetīti tasseva	622	
PA_atk-s01_03a:622_4	vevacanaṃ. Hiṃsatīti appamaṃsalohitaṃ karonto dukkhāpeti. Vihiṃsatīti tasseva vevacanaṃ.	622	
PA_atk-s01_03a:622_5	Na muñcatīti appamādagāho hutvā muñcituṃ na icchati, evaṃ etesaṃ viravitabbaṃ.	622	
PA_atk-s01_03a:623_0	283. Idāni yesaṃ evaṃ viravitabbaṃ, te dassetuṃ katamesaṃ yakkhānantiādimāha. Tattha	623	
PA_atk-s01_03a:623_1	indo somotiādīni tesaṃ nāmāni. Tesu vessāmittoti vessāmittapabbatavāsī eko yakkho.	623	
PA_atk-s01_03a:623_2	Yugandharopi yugandharapabbatavāsīyeva. Hiri netti ca mandiyoti hiri ca netti ca	623	
PA_atk-s01_03a:623_3	mandiyo ca. Maṇi māṇi varo dīghoti maṇi ca māṇi ca varo ca dīgho ca. Atho serīsako	623	
PA_atk-s01_03a:623_4	sahāti tehi saha añño serīsako nāma. “Imesaṃ yakkhānaṃ…pe… ujjhāpetabba”nti ayaṃ	623	
PA_atk-s01_03a:623_5	yakkho imaṃ heṭheti viheṭheti na muñcatīti evaṃ etesaṃ yakkhasenāpatīnaṃ ārocetabbaṃ.	623	
PA_atk-s01_03a:623_6	Tato te bhikkhusaṅgho attano dhammaāṇaṃ karoti, mayampi amhākaṃ yakkharājaāṇaṃ karomāti	623	
PA_atk-s01_03a:623_7	ussukkaṃ karissanti. Evaṃ amanussānaṃ okāso na bhavissati, buddhasāvakānaṃ phāsuvihāro	623	
PA_atk-s01_03a:623_8	ca bhavissatīti dassento “ayaṃ kho sā, mārisa, āṭānāṭiyā rakkhā”tiādimāha. Taṃ sabbaṃ,	623	
PA_atk-s01_03a:623_9	tato parañca uttānatthamevāti.	623	
PA_atk-s01_03a:624	Sumaṅgalavilāsiniyā dīghanikāyaṭṭhakathāya	62	
PA_atk-s01_03a:625	Āṭānāṭiyasuttavaṇṇanā niṭṭhitā.	62	
PA_atk-s01_03a:626	10. Saṅgītisuttavaṇṇanā	62	
PA_atk-s01_03a:627_0	296. Evaṃ me sutanti saṅgītisuttaṃ. Tatrāyamapubbapadavaṇṇanā – cārikaṃ caramānoti	627	
PA_atk-s01_03a:627_1	nibaddhacārikaṃ caramāno. Tadā kira satthā dasasahassacakkavāḷe ñāṇajālaṃ pattharitvā	627	
PA_atk-s01_03a:627_2	lokaṃ volokayamāno pāvānagaravāsino mallarājāno disvā ime rājāno mayhaṃ sabbaññutaññāṇajālassa	627	
PA_atk-s01_03a:627_3	anto paññāyanti, kiṃ nu khoti āvajjanto “rājāno ekaṃ sandhāgāraṃ kāresuṃ, mayi gate	627	
PA_atk-s01_03a:627_4	maṅgalaṃ bhaṇāpessanti, ahaṃ tesaṃ maṅgalaṃ vatvā uyyojetvā ‘bhikkhusaṅghassa dhammakathaṃ	627	
PA_atk-s01_03a:627_5	kathehī’ti sāriputtaṃ vakkhāmi, sāriputto tīhi piṭakehi sammasitvā cuddasapañhādhikena	627	
PA_atk-s01_03a:627_6	pañhasahassena paṭimaṇḍetvā bhikkhusaṅghassa saṅgītisuttaṃ nāma kathessati, suttantaṃ	627	
PA_atk-s01_03a:627_7	āvajjetvā pañca bhikkhusatāni saha paṭisambhidāhi arahattaṃ pāpuṇissantī”ti imamatthaṃ	627	
PA_atk-s01_03a:627_8	disvā cārikaṃ pakkanto. Tena vuttaṃ – “mallesu cārikaṃ caramāno”ti.	627	
PA_atk-s01_03a:628	Ubbhatakanavasandhāgāravaṇṇanā	62	
PA_atk-s01_03a:629_0	297. Ubbhatakanti tassa nāmaṃ, uccattā vā evaṃ vuttaṃ. Sandhāgāranti nagaramajjhe	629	
PA_atk-s01_03a:629_1	sandhāgārasālā. Samaṇena vāti ettha yasmā gharavatthupariggahakāleyeva devatā attano	629	
PA_atk-s01_03a:629_2	vasanaṭṭhānaṃ gaṇhanti. Tasmā devena vāti avatvā “samaṇena vā brāhmaṇena vā kenaci	629	
PA_atk-s01_03a:629_3	vā manussabhūtenā”ti vuttaṃ. Yena bhagavā tenupasaṅkamiṃsūti bhagavato āgamanaṃ sutvā	629	
PA_atk-s01_03a:629_4	“amhehi gantvāpi na bhagavā ānīto, dūtaṃ pesetvāpi na pakkosāpito, sayameva pana	629	
PA_atk-s01_03a:629_5	mahābhikkhusaṅghaparivāro amhākaṃ vasanaṭṭhānaṃ sampatto, amhehi ca sandhāgārasālā	629	
PA_atk-s01_03a:629_6	kāritā, ettha mayaṃ dasabalaṃ ānetvā maṅgalaṃ bhaṇāpessāmā”ti cintetvā upasaṅkamiṃsu.	629	
PA_atk-s01_03a:630_0	298. Yena sandhāgāraṃ tenupasaṅkamiṃsūti taṃ divasaṃ kira sandhāgāre cittakammaṃ	630	
PA_atk-s01_03a:630_1	niṭṭhapetvā aṭṭakā muttamattā honti, buddhā ca nāma araññajjhāsayā araññārāmā, antogāme	630	
PA_atk-s01_03a:630_2	vaseyyuṃ vā no vā. Tasmā bhagavato manaṃ jānitvāva paṭijaggissāmāti cintetvā te bhagavantaṃ	630	
PA_atk-s01_03a:630_3	upasaṅkamiṃsu. Idāni pana manaṃ labhitvā paṭijaggitukāmā yena sandhāgāraṃ tenupasaṅkamiṃsu.	630	
PA_atk-s01_03a:630_4	Sabbasantharinti yathā sabbaṃ santhataṃ hoti, evaṃ. Yena bhagavā tenupasaṅkamiṃsūti	630	
PA_atk-s01_03a:630_5	ettha pana te mallarājāno sandhāgāraṃ paṭijaggitvā nagaravīthiyopi sammajjāpetvā	630	
PA_atk-s01_03a:630_6	dhaje ussāpetvā gehadvāresu puṇṇaghaṭe ca kadaliyo ca ṭhapāpetvā sakalanagaraṃ dīpamālādīhi	630	
PA_atk-s01_03a:630_7	vippakiṇṇatārakaṃ viya katvā khīrapāyake dārake khīraṃ pāyyetha, dahare kumāre lahuṃ	630	
PA_atk-s01_03a:630_8	lahuṃ bhojāpetvā sayāpetha, uccāsaddaṃ mā karittha, ajja ekarattiṃ satthā antogāme	630	
PA_atk-s01_03a:630_9	vasissati, buddhā nāma appasaddakāmā hontīti bheriṃ carāpetvā sayaṃ daṇḍadīpikaṃ	630	
PA_atk-s01_03a:630_10	ādāya yena bhagavā tenupasaṅkamiṃsu.	6301	
PA_atk-s01_03a:631_0	299. Bhagavantaṃyeva purakkhatvāti bhagavantaṃ purato katvā. Tattha bhagavā bhikkhūnañceva	631	
PA_atk-s01_03a:631_1	upāsakānañca majjhe nisinno ativiya virocati, samantapāsādiko suvaṇṇavaṇṇo abhirūpo	631	
PA_atk-s01_03a:631_2	dassanīyo. Purimakāyato suvaṇṇavaṇṇā rasmi uṭṭhahitvā asītihatthaṃ ṭhānaṃ gaṇhāti.	631	
PA_atk-s01_03a:631_3	Pacchimakāyato. Dakkhiṇahatthato. Vāmahatthato suvaṇṇavaṇṇā rasmi uṭṭhahitvā asītihatthaṃ	631	
PA_atk-s01_03a:631_4	ṭhānaṃ gaṇhāti. Upari kesantato paṭṭhāya sabbakesāvaṭṭehi moragīvavaṇṇā rasmi uṭṭhahitvā	631	
PA_atk-s01_03a:631_5	gaganatale asītihatthaṃ ṭhānaṃ gaṇhāti. Heṭṭhā pādatalehi pavāḷavaṇṇā rasmi uṭṭhahitvā	631	
PA_atk-s01_03a:631_6	ghanapathaviyaṃ asītihatthaṃ ṭhānaṃ gaṇhāti. Evaṃ samantā asīti hatthamattaṃ ṭhānaṃ	631	
PA_atk-s01_03a:631_7	chabbaṇṇā buddharasmiyo vijjotamānā vipphandamānā vidhāvanti. Sabbe disābhāgā suvaṇṇacampakapupphehi	631	
PA_atk-s01_03a:631_8	vikiriyamānā viya suvaṇṇaghaṭato nikkhantasuvaṇṇarasadhārāhi siñcamānā viya pasāritasuvaṇṇapaṭaparikkhittā	631	
PA_atk-s01_03a:631_9	viya verambhavātasamuṭṭhitakiṃsukakaṇikārapupphacuṇṇasamākiṇṇā viya ca vippakāsanti.	631	
PA_atk-s01_03a:632_0	Bhagavatopi asītianubyañjanabyāmappabhādvattiṃsavaralakkhaṇasamujjalaṃ sarīraṃ samuggatatārakaṃ	632	
PA_atk-s01_03a:632_1	viya gaganatalaṃ, vikasitamiva padumavanaṃ, sabbapāliphullo viya yojanasatiko pāricchattako	632	
PA_atk-s01_03a:632_2	paṭipāṭiyā ṭhapitānaṃ dvattiṃsacandānaṃ dvattiṃsasūriyānaṃ dvattiṃsacakkavattirājānaṃ	632	
PA_atk-s01_03a:632_3	dvattiṃsadevarājānaṃ dvattiṃsamahābrahmānaṃ siriyā siriṃ abhibhavamānaṃ viya virocati.	632	
PA_atk-s01_03a:632_4	Parivāretvā nisinnā bhikkhūpi sabbeva appicchā santuṭṭhā pavivittā asaṃsaṭṭhā āraddhavīriyā	632	
PA_atk-s01_03a:632_5	vattāro vacanakkhamā codakā pāpagarahino sīlasampannā samādhisampannā paññāvimutti	632	
PA_atk-s01_03a:632_6	vimuttiñāṇadassanasampannā. Tehi parivārito bhagavā rattakambalaparikkhitto viya	632	
PA_atk-s01_03a:632_7	suvaṇṇakkhandho, rattapadumavanasaṇḍamajjhagatā viya suvaṇṇanāvā, pavāḷavedikāparikkhitto	632	
PA_atk-s01_03a:632_8	viya suvaṇṇapāsādo virocittha.	632	
PA_atk-s01_03a:633_0	Asītimahātherāpi naṃ meghavaṇṇaṃ paṃsukūlaṃ pārupitvā maṇivammavammitā viya mahānāgā	633	
PA_atk-s01_03a:633_1	parivārayiṃsu vantarāgā bhinnakilesā vijaṭitajaṭā chinnabandhanā kule vā gaṇe vā	633	
PA_atk-s01_03a:633_2	alaggā. Iti bhagavā sayaṃ vītarāgo vītarāgehi, vītadoso vītadosehi, vītamoho vītamohehi,	633	
PA_atk-s01_03a:633_3	nittaṇho nittaṇhehi, nikkileso nikkilesehi, sayaṃ buddho bahussutabuddhehi parivārito	633	
PA_atk-s01_03a:633_4	pattaparivāritaṃ viya kesaraṃ, kesaraparivāritā viya kaṇṇikā, aṭṭhanāgasahassaparivārito	633	
PA_atk-s01_03a:633_5	viya chaddanto nāgarājā, navutihaṃsasahassaparivārito viya dhataraṭṭho haṃsarājā,	633	
PA_atk-s01_03a:633_6	senaṅgaparivārito viya cakkavattirājā, marugaṇaparivārito viya sakko devarājā, brahmagaṇaparivārito	633	
PA_atk-s01_03a:633_7	viya hārito mahābrahmā, asamena buddhavesena aparimāṇena buddhavilāsena tassaṃ parisati	633	
PA_atk-s01_03a:633_8	nisinno pāveyyake malle bahudeva rattiṃ dhammiyā kathāya sandassetvā uyyojesi.	633	
PA_atk-s01_03a:634_0	Ettha ca dhammikathā nāma sandhāgāraanumodanappaṭisaṃyuttā pakiṇṇakakathā veditabbā.	634	
PA_atk-s01_03a:634_1	Tadā hi bhagavā ākāsagaṅgaṃ otārento viya pathavojaṃ ākaḍḍhanto viya mahājambuṃ matthake	634	
PA_atk-s01_03a:634_2	gahetvā cālento viya yojaniyamadhugaṇḍaṃ cakkayantena pīḷetvā madhupānaṃ pāyamāno	634	
PA_atk-s01_03a:634_3	viya ca pāveyyakānaṃ mallānaṃ hitasukhāvahaṃ pakiṇṇakakathaṃ kathesi.	634	
PA_atk-s01_03a:635_0	300. Tuṇhībhūtaṃ tuṇhībhūtanti yaṃ yaṃ disaṃ anuviloketi, tattha tattha tuṇhībhūtameva.	635	
PA_atk-s01_03a:635_1	Anuviloketvāti maṃsacakkhunā dibbacakkhunāti dvīhi cakkhūhi tato tato viloketvā.	635	
PA_atk-s01_03a:635_2	Maṃsacakkhunā hi nesaṃ bahiddhā iriyāpathaṃ pariggahesi. Tattha ekabhikkhussāpi neva	635	
PA_atk-s01_03a:635_3	hatthakukkuccaṃ na pādakukkuccaṃ ahosi, na koci sīsamukkhipi, na kathaṃ kathesi,	635	
PA_atk-s01_03a:635_4	na niddāyanto nisīdi. Sabbepi tīhi sikkhāhi sikkhitā nivāte padīpasikhā viya niccalā	635	
PA_atk-s01_03a:635_5	nisīdiṃsu. Iti nesaṃ imaṃ iriyāpathaṃ maṃsacakkhunā pariggahesi. Ālokaṃ pana vaḍḍhayitvā	635	
PA_atk-s01_03a:635_6	dibbacakkhunā hadayarūpaṃ disvā abbhantaragataṃ sīlaṃ olokesi. So anekasatānaṃ bhikkhūnaṃ	635	
PA_atk-s01_03a:635_7	antokumbhiyaṃ jalamānaṃ padīpaṃ viya arahattupagaṃ sīlaṃ addasa. Āraddhavipassakā	635	
PA_atk-s01_03a:635_8	hi te bhikkhū. Iti nesaṃ sīlaṃ disvā “imepi bhikkhū mayhaṃ anucchavikā, ahampi imesaṃ	635	
PA_atk-s01_03a:635_9	anucchaviko”ti cakkhutalesu nimittaṃ ṭhapetvā bhikkhusaṅghaṃ oloketvā āyasmantaṃ	635	
PA_atk-s01_03a:635_10	sāriputtaṃ āmantesi “piṭṭhi me āgilāyatī”ti. Kasmā āgilāyati? Bhagavato hi chabbassāni	6351	
PA_atk-s01_03a:635_11	mahāpadhānaṃ padahantassa mahantaṃ kāyadukkhaṃ ahosi. Athassa aparabhāge mahallakakāle piṭṭhivāto uppajji.	6351	
PA_atk-s01_03a:636_0	Saṅghāṭiṃ paññāpetvāti sandhāgārassa kira ekapasse te rājāno kappiyamañcakaṃ paññapesuṃ	636	
PA_atk-s01_03a:636_1	“appeva nāma satthā nipajjeyyā”ti. Satthāpi catūhi iriyāpathehi paribhuttaṃ imesaṃ	636	
PA_atk-s01_03a:636_2	mahapphalaṃ bhavissatīti tattha saṅghāṭiṃ paññāpetvā nipajji.	636	
PA_atk-s01_03a:637	Bhinnanigaṇṭhavatthuvaṇṇanā	63	
PA_atk-s01_03a:638	301. Tassa kālaṅkiriyāyātiādīsu yaṃ vattabbaṃ, taṃ sabbaṃ heṭṭhā vuttameva.	63	
PA_atk-s01_03a:639	302. Āmantesīti bhaṇḍanādivūpasamakaraṃ svākhyātaṃ dhammaṃ desetukāmo āmantesi.	63	
PA_atk-s01_03a:640	Ekakavaṇṇanā	64	
PA_atk-s01_03a:641_0	303. Tatthāti tasmiṃ dhamme. Saṅgāyitabbanti samaggehi gāyitabbaṃ, ekavacanehi aviruddhavacanehi	641	
PA_atk-s01_03a:641_1	bhaṇitabbaṃ. Na vivaditabbanti atthe vā byañjane vā vivādo na kātabbo. Eko dhammoti	641	
PA_atk-s01_03a:641_2	ekakadukatikādivasena bahudhā sāmaggirasaṃ dassetukāmo paṭhamaṃ tāva “eko dhammo”ti	641	
PA_atk-s01_03a:641_3	āha. Sabbe sattāti kāmabhavādīsu saññābhavādīsu ekavokārabhavādīsu ca sabbabhavesu	641	
PA_atk-s01_03a:641_4	sabbe sattā. Āhāraṭṭhitikāti āhārato ṭhiti etesanti āhāraṭṭhitikā. Iti sabbasattānaṃ	641	
PA_atk-s01_03a:641_5	ṭhiti hetu āhāro nāma eko dhammo amhākaṃ satthārā yāthāvato ñatvā sammadakkhāto āvusoti dīpeti.	641	
PA_atk-s01_03a:642_0	Nanu ca evaṃ sante yaṃ vuttaṃ “asaññasattā devā ahetukā anāhārā aphassakā”tiādi,	642	
PA_atk-s01_03a:642_1	taṃ vacanaṃ virujjhatīti, na virujjhati. Tesañhi jhānaṃ āhāro hoti. Evaṃ santepi	642	
PA_atk-s01_03a:642_2	“cattārome, bhikkhave, āhārā bhūtānaṃ vā sattānaṃ ṭhitiyā sambhavesīnaṃ vā anuggahāya.	642	
PA_atk-s01_03a:642_3	Katame cattāro? Kabaḷīkāro āhāro oḷāriko vā sukhumo vā, phasso dutiyo, manosañcetanā	642	
PA_atk-s01_03a:642_4	tatiyā, viññāṇaṃ catuttha”nti idampi virujjhatīti, idampi na virujjhati. Etasmiñhi	642	
PA_atk-s01_03a:642_5	sutte nippariyāyena āhāralakkhaṇāva dhammā āhārāti vuttā. Idha pana pariyāyena paccayo	642	
PA_atk-s01_03a:642_6	āhāroti vutto. Sabbadhammānañhi paccayo laddhuṃ vaṭṭati. So ca yaṃ yaṃ phalaṃ janeti,	642	
PA_atk-s01_03a:642_7	taṃ taṃ āharati nāma, tasmā āhāroti vuccati. Tenevāha “avijjampāhaṃ, bhikkhave, sāhāraṃ	642	
PA_atk-s01_03a:642_8	vadāmi, no anāhāraṃ. Ko ca, bhikkhave, avijjāya āhāro? Pañcanīvaraṇātissa vacanīyaṃ.	642	
PA_atk-s01_03a:642_9	Pañcanīvaraṇepāhaṃ, bhikkhave, sāhāre vadāmi, no anāhāre. Ko ca, bhikkhave, pañcannaṃ	642	
PA_atk-s01_03a:642_10	nīvaraṇānaṃ āhāro? Ayonisomanasikārotissa vacanīya”nti. Ayaṃ idha adhippeto.	6421	
PA_atk-s01_03a:643_0	Etasmiñhi paccayāhāre gahite pariyāyāhāropi nippariyāyāhāropi sabbo gahitova hoti.	643	
PA_atk-s01_03a:643_1	Tattha asaññabhave paccayāhāro labbhati. Anuppanne hi buddhe titthāyatane pabbajitā	643	
PA_atk-s01_03a:643_2	vāyokasiṇe parikammaṃ katvā catutthajjhānaṃ nibbattetvā tato vuṭṭhāya dhī cittaṃ,	643	
PA_atk-s01_03a:643_3	dhibbatetaṃ cittaṃ cittassa nāma abhāvoyeva sādhu, cittañhi nissāyeva vadhabandhādipaccayaṃ	643	
PA_atk-s01_03a:643_4	dukkhaṃ uppajjati. Citte asati natthetanti khantiṃ ruciṃ uppādetvā aparihīnajjhānā	643	
PA_atk-s01_03a:643_5	kālaṅkatvā asaññabhave nibbattanti. Yo yassa iriyāpatho manussaloke paṇihito ahosi,	643	
PA_atk-s01_03a:643_6	so tena iriyāpathena nibbattitvā pañca kappasatāni ṭhito vā nisinno vā nipanno vā	643	
PA_atk-s01_03a:643_7	hoti. Evarūpānampi sattānaṃ paccayāhāro labbhati. Te hi yaṃ jhānaṃ bhāvetvā nibbattā,	643	
PA_atk-s01_03a:643_8	tadeva nesaṃ paccayo hoti. Yathā jiyāvegena khittasaro yāva jiyāvego atthi, tāva	643	
PA_atk-s01_03a:643_9	gacchati, evaṃ yāva jhānapaccayo atthi, tāva tiṭṭhanti. Tasmiṃ niṭṭhite khīṇavego	643	
PA_atk-s01_03a:643_10	saro viya patanti. Ye pana te nerayikā neva uṭṭhānaphalūpajīvī na puññaphalūpajīvīti	6431	
PA_atk-s01_03a:643_11	vuttā, tesaṃ ko āhāroti? Tesaṃ kammameva āhāro. Kiṃ pañca āhārā atthīti ce. Pañca,	6431	
PA_atk-s01_03a:643_12	na pañcāti idaṃ na vattabbaṃ. Nanu paccayo āhāroti vuttametaṃ. Tasmā yena kammena	6431	
PA_atk-s01_03a:643_13	te niraye nibbattā, tadeva tesaṃ ṭhitipaccayattā āhāro hoti. Yaṃ sandhāya idaṃ vuttaṃ	6431	
PA_atk-s01_03a:643_14	“na ca tāva kālaṅkaroti, yāva na taṃ pāpakammaṃ byantī hotī”ti.	6431	
PA_atk-s01_03a:644_0	Kabaḷīkāraṃ āhāraṃ ārabbha cettha vivādo na kātabbo. Mukhe uppanno kheḷopi hi tesaṃ	644	
PA_atk-s01_03a:644_1	āhārakiccaṃ sādheti. Kheḷopi hi niraye dukkhavedaniyo hutvā paccayo hoti, sagge sukhavedaniyo.	644	
PA_atk-s01_03a:644_2	Iti kāmabhave nippariyāyena cattāro āhārā. Rūpārūpabhavesu ṭhapetvā asaññaṃ sesānaṃ	644	
PA_atk-s01_03a:644_3	tayo. Asaññānañceva avasesānañca paccayāhāroti iminā āhārena “sabbe sattā āhāraṭṭhitikā”ti	644	
PA_atk-s01_03a:644_4	etaṃ pañhaṃ kathetvā “ayaṃ kho āvuso”ti evaṃ niyyātanampi “atthi kho āvuso”ti puna	644	
PA_atk-s01_03a:644_5	uddharaṇampi akatvā “sabbe sattā saṅkhāraṭṭhitikā”ti dutiyapañhaṃ vissajjesi.	644	
PA_atk-s01_03a:645_0	Kasmā pana na niyyātesi na uddharittha? Tattha tattha niyyātiyamānepi uddhariyamānepi	645	
PA_atk-s01_03a:645_1	pariyāpuṇituṃ vācetuṃ dukkhaṃ hoti, tasmā dve ekābaddhe katvā vissajjesi. Imasmimpi	645	
PA_atk-s01_03a:645_2	vissajjane heṭṭhā vuttapaccayova attano phalassa saṅkharaṇato saṅkhāroti vutto. Iti	645	
PA_atk-s01_03a:645_3	heṭṭhā āhārapaccayo kathito, idha saṅkhārapaccayoti ayamettha heṭṭhimato viseso.	645	
PA_atk-s01_03a:645_4	“Heṭṭhā nippariyāyāhāro gahito, idha pariyāyāhāroti evaṃ gahite viseso pākaṭo bhaveyya,	645	
PA_atk-s01_03a:645_5	no ca gaṇhiṃsū’ti mahāsīvatthero āha. Indriyabaddhassapi hi anindriyabaddhassapi	645	
PA_atk-s01_03a:645_6	paccayo laddhuṃ vaṭṭati. Vinā paccayena dhammo nāma natthi. Tattha anindriyabaddhassa	645	
PA_atk-s01_03a:645_7	tiṇarukkhalatādino pathavīraso āporaso ca paccayo hoti. Deve avassante hi tiṇādīni	645	
PA_atk-s01_03a:645_8	milāyanti, vassante ca pana haritāni honti. Iti tesaṃ pathavīraso āporaso ca paccayo	645	
PA_atk-s01_03a:645_9	hoti. Indriyabaddhassa avijjā taṇhā kammaṃ āhāroti evamādayo paccayā, iti heṭṭhā	645	
PA_atk-s01_03a:645_10	paccayoyeva āhāroti kathito, idha saṅkhāroti. Ayamevettha viseso.	6451	
PA_atk-s01_03a:646_0	Ayaṃ kho, āvusoti āvuso amhākaṃ satthārā mahābodhimaṇḍe nisīditvā sayaṃ sabbaññutaññāṇena	646	
PA_atk-s01_03a:646_1	sacchikatvā ayaṃ ekadhammo desito. Tattha ekadhamme tumhehi sabbeheva saṅgāyitabbaṃ	646	
PA_atk-s01_03a:646_2	na vivaditabbaṃ. Yathayidaṃ brahmacariyanti yathā saṅgāyamānānaṃ tumhākaṃ idaṃ sāsanabrahmacariyaṃ	646	
PA_atk-s01_03a:646_3	addhaniyaṃ assa. Ekena hi bhikkhunā “atthi, kho āvuso, eko dhammo sammadakkhāto.	646	
PA_atk-s01_03a:646_4	Katamo eko dhammo? Sabbe sattā āhāraṭṭhitikā. Sabbe sattā saṅkhāraṭṭhitikā”ti kathite	646	
PA_atk-s01_03a:646_5	tassa kathaṃ sutvā añño kathessati. Tassapi aññoti evaṃ paramparakathāniyamena idaṃ	646	
PA_atk-s01_03a:646_6	brahmacariyaṃ ciraṃ tiṭṭhamānaṃ sadevakassa lokassa atthāya hitāya bhavissatīti ekakavasena	646	
PA_atk-s01_03a:646_7	dhammasenāpati sāriputtatthero sāmaggirasaṃ dassesīti.	646	
PA_atk-s01_03a:647	Ekakavaṇṇanā niṭṭhitā.	64	
PA_atk-s01_03a:648	Dukavaṇṇanā	64	
PA_atk-s01_03a:649_0	304. Iti ekakavasena sāmaggirasaṃ dassetvā idāni dukavasena dassetuṃ puna desanaṃ	649	
PA_atk-s01_03a:649_1	ārabhi. Tattha nāmarūpaduke nāmanti cattāro arūpino khandhā nibbānañca. Tattha cattāro	649	
PA_atk-s01_03a:649_2	khandhā nāmanaṭṭhena nāmaṃ. Nāmanaṭṭhenāti nāmakaraṇaṭṭhena. Yathā hi mahājanasammatattā	649	
PA_atk-s01_03a:649_3	mahāsammatassa “mahāsammato”ti nāmaṃ ahosi, yathā mātāpitaro “ayaṃ tisso nāma hotu,	649	
PA_atk-s01_03a:649_4	phusso nāma hotū”ti evaṃ puttassa kittimanāmaṃ karonti, yathā vā “dhammakathiko vinayadharo”ti	649	
PA_atk-s01_03a:649_5	guṇato nāmaṃ āgacchati, na evaṃ vedanādīnaṃ. Vedanādayo hi mahāpathavīādayo viya	649	
PA_atk-s01_03a:649_6	attano nāmaṃ karontāva uppajjanti. Tesu uppannesu tesaṃ nāmaṃ uppannameva hoti. Na	649	
PA_atk-s01_03a:649_7	hi vedanaṃ uppannaṃ “tvaṃ vedanā nāma hohī”ti, koci bhaṇati, na cassā yena kenaci	649	
PA_atk-s01_03a:649_8	kāraṇena nāmaggahaṇakiccaṃ atthi, yathā pathaviyā uppannāya “tvaṃ pathavī nāma hohī”ti	649	
PA_atk-s01_03a:649_9	nāmaggahaṇakiccaṃ natthi, cakkavāḷasinerumhi candimasūriyanakkhattesu uppannesu “tvaṃ	649	
PA_atk-s01_03a:649_10	cakkavāḷaṃ nāma, tvaṃ nakkhattaṃ nāma hohī”ti nāmaggahaṇakiccaṃ natthi, nāmaṃ uppannameva	6491	
PA_atk-s01_03a:649_11	hoti, opapātikā paññatti nipatati, evaṃ vedanāya uppannāya “tvaṃ vedanā nāma hohī”ti	6491	
PA_atk-s01_03a:649_12	nāmaggahaṇakiccaṃ natthi, tāya uppannāya vedanāti nāmaṃ uppannameva hoti. Saññādīsupi	6491	
PA_atk-s01_03a:649_13	eseva nayo atītepi hi vedanā vedanāyeva. Saññā. Saṅkhārā. Viññāṇaṃ viññāṇameva. Anāgatepi.	6491	
PA_atk-s01_03a:649_14	Paccuppannepi. Nibbānaṃ pana sadāpi nibbānamevāti. Nāmanaṭṭhena nāmaṃ. Namanaṭṭhenāpi	6491	
PA_atk-s01_03a:649_15	cettha cattāro khandhā nāmaṃ. Te hi ārammaṇābhimukhaṃ namanti. Nāmanaṭṭhena sabbampi	6491	
PA_atk-s01_03a:649_16	nāmaṃ. Cattāro hi khandhā ārammaṇe aññamaññaṃ nāmenti, nibbānaṃ ārammaṇādhipatipaccayatāya	6491	
PA_atk-s01_03a:649_17	attani anavajjadhamme nāmeti.	6491	
PA_atk-s01_03a:650	Rūpanti cattāro ca mahābhūtā catunnañca mahābhūtānaṃ upādāya rūpaṃ, taṃ sabbampi ruppanaṭṭhena rūpaṃ. Tassa vitthārakathā visuddhimagge vuttanayeneva veditabbā.	65	
PA_atk-s01_03a:651	Avijjāti dukkhādīsu aññāṇaṃ. Ayampi vitthārato visuddhimagge kathitāyeva. Bhavataṇhāti bhavapatthanā. Yathāha “tattha katamā bhavataṇhā? Yo bhavesu bhavacchando”tiādi.	65	
PA_atk-s01_03a:652_0	Bhavadiṭṭhīti bhavo vuccati sassataṃ, sassatavasena uppajjanakadiṭṭhi. Sā “tattha	652	
PA_atk-s01_03a:652_1	katamā bhavadiṭṭhi? ‘Bhavissati attā ca loko cā’ti yā evarūpā diṭṭhi diṭṭhigata”ntiādinā	652	
PA_atk-s01_03a:652_2	nayena abhidhamme vitthāritā. Vibhavadiṭṭhīti vibhavo vuccati ucchedaṃ, ucchedavasena	652	
PA_atk-s01_03a:652_3	uppajjanakadiṭṭhi. Sāpi “tattha katamā vibhavadiṭṭhi? ‘Na bhavissati attā ca loko	652	
PA_atk-s01_03a:652_4	cā’ti. Yā evarūpā diṭṭhi diṭṭhigata”ntiādinā nayena tattheva vitthāritā.	652	
PA_atk-s01_03a:653	Ahirikanti “yaṃ na hirīyati hirīyitabbenā”ti evaṃ vitthāritā nillajjatā. Anottappanti “yaṃ na ottappati ottappitabbenā”ti evaṃ vitthārito abhāyanakaākāro.	65	
PA_atk-s01_03a:654_0	Hirī ca ottappañcāti “yaṃ hirīyati hirīyitabbena, ottappati ottappitabbenā”ti evaṃ	654	
PA_atk-s01_03a:654_1	vitthāritāni hiriottappāni. Api cettha ajjhattasamuṭṭhānā hirī, bahiddhāsamuṭṭhānaṃ	654	
PA_atk-s01_03a:654_2	ottappaṃ. Attādhipateyyā hirī, lokādhipateyyaṃ ottappaṃ. Lajjāsabhāvasaṇṭhitā hirī,	654	
PA_atk-s01_03a:654_3	bhayasabhāvasaṇṭhitaṃ ottappaṃ. Vitthārakathā panettha sabbākārena visuddhimagge vuttā.	654	
PA_atk-s01_03a:655_0	Dovacassatāti dukkhaṃ vaco etasmiṃ vippaṭikūlagāhimhi vipaccanīkasāte anādare puggaleti	655	
PA_atk-s01_03a:655_1	dubbaco, tassa kammaṃ dovacassaṃ, tassa bhāvo dovacassatā. Vitthārato panesā “tattha	655	
PA_atk-s01_03a:655_2	katamā dovacassatā? Sahadhammike vuccamāne dovacassāya”nti abhidhamme āgatā. Sā atthato	655	
PA_atk-s01_03a:655_3	saṅkhārakkhandho hoti. “Catunnañca khandhānaṃ etenākārena pavattānaṃ etaṃ adhivacana”nti	655	
PA_atk-s01_03a:655_4	vadanti. Pāpamittatāti pāpā assaddhādayo puggalā etassa mittāti pāpamitto, tassa	655	
PA_atk-s01_03a:655_5	bhāvo pāpamittatā. Vitthārato panesā – “tattha katamā pāpamittatā? Ye te puggalā	655	
PA_atk-s01_03a:655_6	assaddhā dussīlā appassutā maccharino duppaññā. Yā tesaṃ sevanā nisevanā saṃsevanā	655	
PA_atk-s01_03a:655_7	bhajanā saṃbhajanā bhatti saṃbhatti taṃsampavaṅkatā”ti evaṃ āgatā. Sāpi atthato dovacassatā viya daṭṭhabbā.	655	
PA_atk-s01_03a:656	Sovacassatā ca kalyāṇamittatā ca vuttappaṭipakkhanayena veditabbā. Ubhopi panetā idha lokiyalokuttaramissakā kathitā.	65	
PA_atk-s01_03a:657	Āpattikusalatāti “pañcapi āpattikkhandhā āpattiyo, sattapi āpattikkhandhā āpattiyo. Yā tāsaṃ āpattīnaṃ āpattikusalatā paññā pajānanā”ti evaṃ vutto āpattikusalabhāvo.	65	
PA_atk-s01_03a:658	Āpattivuṭṭhānakusalatāti “yā tāhi āpattīhi vuṭṭhānakusalatā paññā pajānanā”ti evaṃ vuttā saha kammavācāya āpattīhi vuṭṭhānaparicchedajānanā paññā.	65	
PA_atk-s01_03a:659_0	Samāpattikusalatāti “atthi savitakkasavicārā samāpatti, atthi avitakkavicāramattā	659	
PA_atk-s01_03a:659_1	samāpatti, atthi avitakkaavicārā samāpatti. Yā tāsaṃ samāpattīnaṃ kusalatā paññā	659	
PA_atk-s01_03a:659_2	pajānanā”ti evaṃ vuttā saha parikammena appanāparicchedajānanā paññā. Samāpattivuṭṭhānakusalatāti	659	
PA_atk-s01_03a:659_3	“yā tāhi samāpattīhi vuṭṭhānakusalatā paññā pajānanā”ti evaṃ vuttā yathāparicchinnasamayavaseneva	659	
PA_atk-s01_03a:659_4	samāpattito vuṭṭhānasamatthā “ettakaṃ gate sūriye uṭṭhahissāmī”ti vuṭṭhānakālaparicchedakā paññā.	659	
PA_atk-s01_03a:660_0	Dhātukusalatāti “aṭṭhārasa dhātuyo cakkhudhātu…pe… manoviññāṇadhātu. Yā tāsaṃ dhātūnaṃ	660	
PA_atk-s01_03a:660_1	kusalatā paññā pajānanā”ti evaṃ vuttā aṭṭhārasannaṃ dhātūnaṃ sabhāvaparicchedakā	660	
PA_atk-s01_03a:660_2	savanadhāraṇasammasanapaṭivedhapaññā. Manasikārakusalatāti “yā tāsaṃ dhātūnaṃ manasikārakusalatā	660	
PA_atk-s01_03a:660_3	paññā pajānanā”ti evaṃ vuttā tāsaṃyeva dhātūnaṃ sammasanapaṭivedhapaccavekkhaṇapaññā.	660	
PA_atk-s01_03a:661_0	Āyatanakusalatāti “dvādasāyatanāni cakkhāyatanaṃ…pe… dhammāyatanaṃ. Yā tesaṃ āyatanānaṃ	661	
PA_atk-s01_03a:661_1	āyatanakusalatā paññā pajānanā”ti evaṃ vuttā dvādasannaṃ āyatanānaṃ uggahamanasikārapajānanā	661	
PA_atk-s01_03a:661_2	paññā. Apica dhātukusalatāpi uggahamanasikārasavanasammasanapaṭivedhapaccavekkhaṇesu	661	
PA_atk-s01_03a:661_3	vattati manasikārakusalatāpi āyatanakusalatāpi. Ayaṃ panettha viseso, savanauggahapaccavekkhaṇā	661	
PA_atk-s01_03a:661_4	lokiyā, paṭivedho lokuttaro, sammasanamanasikārā lokiyalokuttaramissakā. Paṭiccasamuppādakusalatāti	661	
PA_atk-s01_03a:661_5	“avijjāpaccayā saṅkhārā…pe… samudayo hotīti yā tattha paññā pajānanā”ti evaṃ vuttā	661	
PA_atk-s01_03a:661_6	dvādasannaṃ paccayākārānaṃ uggahādivasena pavattā paññā.	661	
PA_atk-s01_03a:662_0	Ṭhānakusalatāti “ye ye dhammā yesaṃ yesaṃ dhammānaṃ hetupaccayā uppādāya taṃ taṃ	662	
PA_atk-s01_03a:662_1	ṭhānanti yā tattha paññā pajānanā”ti evaṃ vuttā “cakkhuṃ vatthuṃ katvā rūpaṃ ārammaṇaṃ	662	
PA_atk-s01_03a:662_2	katvā uppannassa cakkhuviññāṇassa cakkhurūpaṃ ṭhānañceva kāraṇañcā”ti evaṃ ṭhānaparicchindanasamatthā	662	
PA_atk-s01_03a:662_3	paññā. Aṭṭhānakusalatāti “ye ye dhammā yesaṃ yesaṃ dhammānaṃ na hetū na paccayā uppādāya	662	
PA_atk-s01_03a:662_4	taṃ taṃ aṭṭhānanti yā tattha paññā pajānanā”ti evaṃ vuttā “cakkhuṃ vatthuṃ katvā	662	
PA_atk-s01_03a:662_5	rūpaṃ ārammaṇaṃ katvā sotaviññāṇādīni nuppajjanti, tasmā tesaṃ cakkhurūpaṃ na ṭhānaṃ	662	
PA_atk-s01_03a:662_6	na kāraṇa”nti evaṃ aṭṭhānaparicchindanasamatthā paññā apica etasmiṃ duke “kittāvatā	662	
PA_atk-s01_03a:662_7	pana, bhante, ṭhānāṭhānakusalo bhikkhūti alaṃ vacanāyāti. Idhānanda, bhikkhu aṭṭhānametaṃ	662	
PA_atk-s01_03a:662_8	anavakāso, yaṃ diṭṭhisampanno puggalo kañci saṅkhāraṃ niccato upagaccheyya, netaṃ	662	
PA_atk-s01_03a:662_9	ṭhānaṃ vijjatīti pajānāti. Ṭhānañca kho etaṃ vijjati, yaṃ puthujjano kañci saṅkhāraṃ	662	
PA_atk-s01_03a:662_10	niccato upagaccheyyā”ti imināpi suttena attho veditabbo.	6621	
PA_atk-s01_03a:663_0	Ajjavanti gomuttavaṅkatā candavaṅkatā naṅgalakoṭivaṅkatāti tayo anajjavā. Ekacco	663	
PA_atk-s01_03a:663_1	hi bhikkhu paṭhamavaye ekavīsatiyā anesanāsu chasu ca agocaresu carati, majjhimapacchimavayesu	663	
PA_atk-s01_03a:663_2	lajjī kukkuccako sikkhākāmo hoti, ayaṃ gomuttavaṅkatā nāma. Eko paṭhamavayepi pacchimavayepi	663	
PA_atk-s01_03a:663_3	catupārisuddhisīlaṃ pūreti, lajjī kukkuccako sikkhākāmo hoti, majjhimavaye purimasadiso,	663	
PA_atk-s01_03a:663_4	ayaṃ candavaṅkatā nāma. Eko paṭhamavayepi majjhimavayepi catupārisuddhisīlaṃ pūreti,	663	
PA_atk-s01_03a:663_5	lajjī kukkuccako sikkhākāmo hoti, pacchimavaye purimasadiso ayaṃ naṅgalakoṭivaṅkatā	663	
PA_atk-s01_03a:663_6	nāma. Eko sabbametaṃ vaṅkataṃ pahāya tīsupi vayesu pesalo lajjī kukkuccako sikkhākāmo	663	
PA_atk-s01_03a:663_7	hoti. Tassa yo so ujubhāvo, idaṃ ajjavaṃ nāma. Abhidhammepi vuttaṃ – “tattha katamo	663	
PA_atk-s01_03a:663_8	ajjavo. Yā ajjavatā ajimhatā avaṅkatā akuṭilatā, ayaṃ vuccati ajjavo”ti. Lajjavanti	663	
PA_atk-s01_03a:663_9	“tattha katamo lajjavo? Yo hirīyati hirīyitabbena hirīyati pāpakānaṃ akusalānaṃ dhammānaṃ	663	
PA_atk-s01_03a:663_10	samāpattiyā. Ayaṃ vuccati lajjavo”ti evaṃ vutto lajjībhāvo.	6631	
PA_atk-s01_03a:664_0	Khantīti “tattha katamā khanti? Yā khanti khamanatā adhivāsanatā acaṇḍikkaṃ anassuropo	664	
PA_atk-s01_03a:664_1	attamanatā cittassā”ti evaṃ vuttā adhivāsanakhanti. Soraccanti “tattha katamaṃ soraccaṃ?	664	
PA_atk-s01_03a:664_2	Yo kāyiko avītikkamo, vācasiko avītikkamo, kāyikavācasiko avītikkamo. Idaṃ vuccati	664	
PA_atk-s01_03a:664_3	soraccaṃ. Sabbopi sīlasaṃvaro soracca”nti evaṃ vutto suratabhāvo.	664	
PA_atk-s01_03a:665_0	Sākhalyanti “tattha katamaṃ sākhalyaṃ? Yā sā vācā aṇḍakā kakkasā parakaṭukā parābhisajjanī	665	
PA_atk-s01_03a:665_1	kodhasāmantā asamādhisaṃvattanikā, tathārūpiṃ vācaṃ pahāya yā sā vācā neḷā kaṇṇasukhā	665	
PA_atk-s01_03a:665_2	pemanīyā hadayaṅgamā porī bahujanakantā bahujanamanāpā, tathārūpiṃ vācaṃ bhāsitā	665	
PA_atk-s01_03a:665_3	hoti. Yā tattha saṇhavācatā sakhilavācatā apharusavācatā. Idaṃ vuccati sākhalya”nti	665	
PA_atk-s01_03a:665_4	evaṃ vutto sammodakamudukabhāvo. Paṭisanthāroti ayaṃ lokasannivāso āmisena dhammena	665	
PA_atk-s01_03a:665_5	cāti dvīhi chiddo, tassa taṃ chiddaṃ yathā na paññāyati, evaṃ pīṭhassa viya paccattharaṇena	665	
PA_atk-s01_03a:665_6	āmisena dhammena ca paṭisantharaṇaṃ. Abhidhammepi vuttaṃ “tattha katamo paṭisanthāro?	665	
PA_atk-s01_03a:665_7	Āmisapaṭisanthāro ca dhammapaṭisanthāro ca. Idhekacco paṭisanthārako hoti āmisapaṭisanthārena	665	
PA_atk-s01_03a:665_8	vā dhammapaṭisanthārena vā. Ayaṃ vuccati paṭisanthāro”ti. Ettha ca āmisena saṅgaho	665	
PA_atk-s01_03a:665_9	āmisapaṭisanthāro nāma. Taṃ karontena mātāpitūnaṃ bhikkhugatikassa veyyāvaccakarassa	665	
PA_atk-s01_03a:665_10	rañño corānañca aggaṃ aggahetvāpi dātuṃ vaṭṭati. Āmasitvā dinne hi rājāno ca corā	6651	
PA_atk-s01_03a:665_11	ca anatthampi karonti jīvitakkhayampi pāpenti, anāmasitvā dinne attamanā honti. Coranāgavatthuādīni	6651	
PA_atk-s01_03a:665_12	cettha vatthūni kathetabbāni. Tāni samantapāsādikāya vinayaṭṭhakathāyaṃ vitthāritāni.	6651	
PA_atk-s01_03a:665_13	Sakkaccaṃ uddesadānaṃ pāḷivaṇṇanā dhammakathākathananti evaṃ dhammena saṅgaho dhammapaṭisanthāro nāma.	6651	
PA_atk-s01_03a:666_0	Avihiṃsāti karuṇāpi karuṇāpubbabhāgopi. Vuttampi cetaṃ – “tattha katamā avihiṃsā?	666	
PA_atk-s01_03a:666_1	Yā sattesu karuṇā karuṇāyanā karuṇāyitattaṃ karuṇācetovimutti, ayaṃ vuccati avihiṃsā”ti.	666	
PA_atk-s01_03a:666_2	Soceyyanti mettāya ca mettāpubbabhāgassa ca vasena sucibhāvo. Vuttampi cetaṃ – “tattha	666	
PA_atk-s01_03a:666_3	katamaṃ soceyyaṃ? Yā sattesu metti mettāyanā mettāyitattaṃ mettācetovimutti, idaṃ	666	
PA_atk-s01_03a:666_4	vuccati soceyya”nti.	666	
PA_atk-s01_03a:667_0	Muṭṭhassaccanti sativippavāso, yathāha “tattha katamaṃ muṭṭhassaccaṃ? Yā asati ananussati	667	
PA_atk-s01_03a:667_1	appaṭissati assaraṇatā adhāraṇatā pilāpanatā sammussanatā, idaṃ vuccati muṭṭhassaccaṃ”.	667	
PA_atk-s01_03a:667_2	Asampajaññanti, “tattha katamaṃ asampajaññaṃ? Yaṃ aññāṇaṃ adassanaṃ avijjālaṅgī moho	667	
PA_atk-s01_03a:667_3	akusalamūla”nti evaṃ vuttā avijjāyeva. Sati satiyeva. Sampajaññaṃ ñāṇaṃ.	667	
PA_atk-s01_03a:668_0	Indriyesu aguttadvāratāti “tattha katamā indriyesu aguttadvāratā? Idhekacco cakkhunā	668	
PA_atk-s01_03a:668_1	rūpaṃ disvā nimittaggāhī hotī”tiādinā nayena vitthārito indriyasaṃvarabhedo. Bhojane	668	
PA_atk-s01_03a:668_2	amattaññutāti “tattha katamā bhojane amattaññutā? Idhekacco appaṭisaṅkhā ayoniso	668	
PA_atk-s01_03a:668_3	āhāraṃ āhāreti davāya madāya maṇḍanāya vibhūsanāya. Yā tattha asantuṭṭhitā amattaññutā	668	
PA_atk-s01_03a:668_4	appaṭisaṅkhā bhojane”ti evaṃ āgato bhojane amattaññubhāvo. Anantaraduko vuttappaṭipakkhanayena veditabbo.	668	
PA_atk-s01_03a:669_0	Paṭisaṅkhānabalanti “tattha katamaṃ paṭisaṅkhānabalaṃ? Yā paññā pajānanā”ti evaṃ	669	
PA_atk-s01_03a:669_1	vitthāritaṃ appaṭisaṅkhāya akampanañāṇaṃ. Bhāvanābalanti bhāventassa uppannaṃ balaṃ.	669	
PA_atk-s01_03a:669_2	Atthato vīriyasambojjhaṅgasīsena satta bojjhaṅgā honti. Vuttampi cetaṃ – “tattha	669	
PA_atk-s01_03a:669_3	katamaṃ bhāvanābalaṃ? Yā kusalānaṃ dhammānaṃ āsevanā bhāvanā bahulīkammaṃ, idaṃ vuccati	669	
PA_atk-s01_03a:669_4	bhāvanābalaṃ. Sattabojjhaṅgā bhāvanābala”nti.	669	
PA_atk-s01_03a:670_0	Satibalanti assatiyā akampanavasena satiyeva. Samādhibalanti uddhacce akampanavasena	670	
PA_atk-s01_03a:670_1	samādhiyeva. Samatho samādhi. Vipassanā paññā. Samathova taṃ ākāraṃ gahetvā puna	670	
PA_atk-s01_03a:670_2	pavattetabbassa samathassa nimittavasena samathanimittaṃ paggāhanimittepi eseva nayo.	670	
PA_atk-s01_03a:670_3	Paggāho vīriyaṃ. Avikkhepo ekaggatā. Imehi pana sati ca sampajaññañca paṭisaṅkhānabalañca	670	
PA_atk-s01_03a:670_4	bhāvanābalañca satibalañca samādhibalañca samatho ca vippassanā ca samathanimittañca	670	
PA_atk-s01_03a:670_5	paggāhanimittañca paggāho ca avikkhepo cāti chahi dukehi parato sīladiṭṭhisampadādukena	670	
PA_atk-s01_03a:670_6	ca lokiyalokuttaramissakā dhammā kathitā.	670	
PA_atk-s01_03a:671_0	Sīlavipattīti “tattha katamā sīlavipatti? Kāyiko vītikkamo…pe… sabbampi dussīlyaṃ	671	
PA_atk-s01_03a:671_1	sīlavipattī”ti evaṃ vutto sīlavināsako asaṃvaro. Diṭṭhivipattīti “tattha katamā diṭṭhivipatti?	671	
PA_atk-s01_03a:671_2	Natthi dinnaṃ natthi yiṭṭha”nti evaṃ āgatā sammādiṭṭhivināsikā micchādiṭṭhi.	671	
PA_atk-s01_03a:672_0	Sīlasampadāti “tattha katamā sīlasampadā? Kāyiko avītikkamo”ti evaṃ pubbe vuttasoraccameva	672	
PA_atk-s01_03a:672_1	sīlassa sampādanato paripūraṇato “sīlasampadā”ti vuttaṃ. Ettha ca “sabbopi sīlasaṃvaro	672	
PA_atk-s01_03a:672_2	sīlasampadā”ti idaṃ mānasikapariyādānatthaṃ vuttaṃ. Diṭṭhisampadāti “tattha katamā	672	
PA_atk-s01_03a:672_3	diṭṭhisampadā? Atthi dinnaṃ atthi yiṭṭhaṃ…pe… sacchikatvā pavedentīti yā evarūpā	672	
PA_atk-s01_03a:672_4	paññā pajānanā”ti evaṃ āgataṃ diṭṭhipāripūribhūtaṃ ñāṇaṃ.	672	
PA_atk-s01_03a:673_0	Sīlavisuddhīti visuddhiṃ pāpetuṃ samatthaṃ sīlaṃ. Abhidhamme panāyaṃ “tattha katamā	673	
PA_atk-s01_03a:673_1	sīlavisuddhi? Kāyiko avītikkamo vācasiko avītikkamo kāyikavācasiko avītikkamo, ayaṃ	673	
PA_atk-s01_03a:673_2	vuccati sīlavisuddhī”ti evaṃ vibhattā. Diṭṭhivisuddhīti visuddhiṃ pāpetuṃ samatthaṃ	673	
PA_atk-s01_03a:673_3	dassanaṃ. Abhidhamme panāyaṃ “tattha katamā diṭṭhivisuddhi? Kammassakatañāṇaṃ saccānulomikañāṇaṃ	673	
PA_atk-s01_03a:673_4	maggasamaṅgissañāṇaṃ phalasamaṅgissañāṇa”nti evaṃ vuttā. Ettha ca tividhaṃ duccaritaṃ	673	
PA_atk-s01_03a:673_5	attanā katampi parena katampi sakaṃ nāma na hoti atthabhañjanato. Sucaritaṃ sakaṃ	673	
PA_atk-s01_03a:673_6	nāma atthajananatoti evaṃ jānanaṃ kammassakatañāṇaṃ nāma. Tasmiṃ ṭhatvā bahuṃ vaṭṭagāmikammaṃ	673	
PA_atk-s01_03a:673_7	āyūhitvā sukhato sukheneva arahattaṃ pattā gaṇanapathaṃ vītivattā. Vipassanāñāṇaṃ	673	
PA_atk-s01_03a:673_8	pana vacīsaccañca anulometi, paramatthasaccañca na vilometīti saccānulomikaṃ ñāṇanti vuttaṃ.	673	
PA_atk-s01_03a:674_0	“Diṭṭhivisuddhi kho pana yathādiṭṭhissa ca padhāna”nti ettha diṭṭhivisuddhīti ñāṇadassanaṃ	674	
PA_atk-s01_03a:674_1	kathitaṃ. Yathādiṭṭhissa ca padhānanti taṃsampayuttameva vīriyaṃ. Api ca purimapadena	674	
PA_atk-s01_03a:674_2	catumaggañāṇaṃ. Pacchimapadena taṃsampayuttaṃ vīriyaṃ. Abhidhamme pana “diṭṭhivisuddhi	674	
PA_atk-s01_03a:674_3	kho panāti yā paññā pajānanā amoho dhammavicayo sammādiṭṭhi. Yathādiṭṭhissa ca padhānanti	674	
PA_atk-s01_03a:674_4	yo cetasiko vīriyārambho sammāvāyāmo”ti evaṃ ayaṃ duko vibhatto.	674	
PA_atk-s01_03a:675_0	“Saṃvego ca saṃvejanīyesu ṭhānesū”ti ettha “saṃvegoti jātibhayaṃ jarābhayaṃ byādhibhayaṃ	675	
PA_atk-s01_03a:675_1	maraṇabhaya”nti evaṃ jātiādīni bhayato dassanañāṇaṃ. Saṃvejanīyaṃ ṭhānanti jātijarābyādhimaraṇaṃ.	675	
PA_atk-s01_03a:675_2	Etāni hi cattāri jāti dukkhā, jarā dukkhā, byādhi dukkho, maraṇaṃ dukkhanti evaṃ	675	
PA_atk-s01_03a:675_3	saṃveguppattikāraṇattā saṃvejanīyaṃ ṭhānanti vuttāni. Saṃviggassa ca yoniso padhānanti	675	
PA_atk-s01_03a:675_4	evaṃ saṃvegajātassa upāyapadhānaṃ. “Idha bhikkhu anuppannānaṃ pāpakānaṃ akusalānaṃ	675	
PA_atk-s01_03a:675_5	dhammānaṃ anuppādāya chandaṃ janetī”ti evaṃ āgatavīriyassetaṃ adhivacanaṃ.	675	
PA_atk-s01_03a:676_0	Asantuṭṭhitā ca kusalesu dhammesūti yā kusalānaṃ dhammānaṃ bhāvanāya asantuṭṭhassa	676	
PA_atk-s01_03a:676_1	bhiyyokamyatā, tāya hi samaṅgībhūto puggalo sīlaṃ pūretvā jhānaṃ uppādeti. Jhānaṃ	676	
PA_atk-s01_03a:676_2	labhitvā vipassanaṃ ārabhati. Āraddhavipassako arahattaṃ agahetvā antarā vosānaṃ	676	
PA_atk-s01_03a:676_3	nāpajjati. Appaṭivānitā ca padhānasminti “kusalānaṃ dhammānaṃ bhāvanāya sakkaccakiriyatā	676	
PA_atk-s01_03a:676_4	sātaccakiriyatā aṭṭhitakiriyatā anolīnavuttitā anikkhittachandatā anikkhittadhuratā	676	
PA_atk-s01_03a:676_5	āsevanā bhāvanā bahulīkamma”nti evaṃ vuttā rattindivaṃ cha koṭṭhāse katvā jāgariyānuyogavasena	676	
PA_atk-s01_03a:676_6	āraddhe padhānasmiṃ arahattaṃ apatvā anivattanatā.	676	
PA_atk-s01_03a:677_0	Vijjāti tisso vijjā. Vimuttīti dve vimuttiyo, cittassa ca adhimutti, nibbānañca.	677	
PA_atk-s01_03a:677_1	Ettha ca aṭṭha samāpattiyo nīvaraṇādīhi suṭṭhu muttattā adhimutti nāma. Nibbānaṃ	677	
PA_atk-s01_03a:677_2	sabbasaṅkhatato muttattā vimuttīti veditabbaṃ.	677	
PA_atk-s01_03a:678_0	Khaye ñāṇanti kilesakkhayakare ariyamagge ñāṇaṃ. Anuppāde ñāṇanti paṭisandhivasena	678	
PA_atk-s01_03a:678_1	anuppādabhūte taṃtaṃmaggavajjhakilesānaṃ vā anuppādapariyosāne uppanne ariyaphale	678	
PA_atk-s01_03a:678_2	ñāṇaṃ. Tenevāha “khaye ñāṇanti maggasamaṅgissa ñāṇaṃ. Anuppāde ñāṇanti phalasamaṅgissa	678	
PA_atk-s01_03a:678_3	ñāṇa”nti. Ime kho, āvusotiādi ekake vuttanayeneva yojetabbaṃ. Iti pañcatiṃsāya dukānaṃ	678	
PA_atk-s01_03a:678_4	vasena thero sāmaggirasaṃ dassesīti.	678	
PA_atk-s01_03a:679	Dukavaṇṇanā niṭṭhitā.	67	
PA_atk-s01_03a:680	Tikavaṇṇanā	68	
PA_atk-s01_03a:681_0	305. Iti dukavasena sāmaggirasaṃ dassetvā idāni tikavasena dassetuṃ puna ārabhi.	681	
PA_atk-s01_03a:681_1	Tattha lubbhatīti lobho. Akusalañca taṃ mūlañca, akusalānaṃ vā mūlanti akusalamūlaṃ.	681	
PA_atk-s01_03a:681_2	Dussatīti doso. Muyhatīti moho. Tesaṃ paṭipakkhanayena alobhādayo veditabbā.	681	
PA_atk-s01_03a:682_0	Duṭṭhu caritāni, virūpāni vā caritānīti duccaritāni. Kāyena duccaritaṃ, kāyato vā	682	
PA_atk-s01_03a:682_1	pavattaṃ duccaritanti kāyaduccaritaṃ. Sesesupi eseva nayo. Suṭṭhu caritāni, sundarāni	682	
PA_atk-s01_03a:682_2	vā caritānīti sucaritāni. Dvepi cete tikā paṇṇattiyā vā kammapathehi vā kathetabbā.	682	
PA_atk-s01_03a:682_3	Paññattiyā tāva kāyadvāre paññattasikkhāpadassa vītikkamo kāyaduccaritaṃ. Avītikkamo	682	
PA_atk-s01_03a:682_4	kāyasucaritaṃ. Vacīdvāre paññattasikkhāpadassa vītikkamo vacīduccaritaṃ, avītikkamo	682	
PA_atk-s01_03a:682_5	vacīsucaritaṃ. Ubhayattha paññattassa sikkhāpadassa vītikkamova manoduccaritaṃ, avītikkamo	682	
PA_atk-s01_03a:682_6	manosucaritaṃ. Ayaṃ paṇṇattikathā. Pāṇātipātādayo pana tisso cetanā kāyadvārepi vacīdvārepi	682	
PA_atk-s01_03a:682_7	uppannā kāyaduccaritaṃ. Catasso musāvādādicetanā vacīduccaritaṃ. Abhijjhā byāpādo	682	
PA_atk-s01_03a:682_8	micchādiṭṭhīti tayo cetanāsampayuttadhammā manoduccaritaṃ. Pāṇātipātādīhi viramantassa	682	
PA_atk-s01_03a:682_9	uppannā tisso cetanāpi viratiyopi kāyasucaritaṃ. Musāvādādīhi viramantassa catasso	682	
PA_atk-s01_03a:682_10	cetanāpi viratiyopi vacīsucaritaṃ. Anabhijjhā abyāpādo sammādiṭṭhīti tayo cetanāsampayuttadhammā	6821	
PA_atk-s01_03a:682_11	manosucaritanti ayaṃ kammapathakathā.	6821	
PA_atk-s01_03a:683_0	Kāmapaṭisaṃyutto vitakko kāmavitakko. Byāpādapaṭisaṃyutto vitakko byāpādavitakko.	683	
PA_atk-s01_03a:683_1	Vihiṃsāpaṭisaṃyutto vitakko vihiṃsāvitakko. Tesu dve sattesupi saṅkhāresupi uppajjanti.	683	
PA_atk-s01_03a:683_2	Kāmavitakko hi piye manāpe satte vā saṅkhāre vā vitakkentassa uppajjati. Byāpādavitakko	683	
PA_atk-s01_03a:683_3	appiye amanāpe satte vā saṅkhāre vā kujjhitvā olokanakālato paṭṭhāya yāva vināsanā	683	
PA_atk-s01_03a:683_4	uppajjati. Vihiṃsāvitakko saṅkhāresu nuppajjati. Saṅkhāro hi dukkhāpetabbo nāma natthi.	683	
PA_atk-s01_03a:683_5	Ime sattā haññantu vā ucchijjantu vā vinassantu vā mā vā ahesunti cintanakāle pana sattesu uppajjati.	683	
PA_atk-s01_03a:684_0	Nekkhammapaṭisaṃyutto vitakko nekkhammavitakko. So asubhapubbabhāge kāmāvacaro hoti.	684	
PA_atk-s01_03a:684_1	Asubhajjhāne rūpāvacaro. Taṃ jhānaṃ pādakaṃ katvā uppannamaggaphalakāle lokuttaro.	684	
PA_atk-s01_03a:684_2	Abyāpādapaṭisaṃyutto vitakko abyāpādavitakko. So mettāpubbabhāge kāmāvacaro hoti.	684	
PA_atk-s01_03a:684_3	Mettājhāne rūpāvacaro. Taṃ jhānaṃ pādakaṃ katvā uppannamaggaphalakāle lokuttaro.	684	
PA_atk-s01_03a:684_4	Avihiṃsāpaṭisaṃyutto vitakko avihiṃsāvitakko. So karuṇāpubbabhāge kāmāvacaro. Karuṇājhāne	684	
PA_atk-s01_03a:684_5	rūpāvacaro. Taṃ jhānaṃ pādakaṃ katvā uppannamaggaphalakāle lokuttaro. Yadā alobho	684	
PA_atk-s01_03a:684_6	sīsaṃ hoti, tadā itare dve tadanvāyikā bhavanti. Yadā mettā sīsaṃ hoti, tadā itare	684	
PA_atk-s01_03a:684_7	dve tadanvāyikā bhavanti. Yadā karuṇā sīsaṃ hoti, tadā itare dve tadanvāyikā bhavantīti.	684	
PA_atk-s01_03a:684_8	Kāmasaṅkappādayo vuttanayeneva veditabbā. Desanāmattameva hetaṃ. Atthato pana kāmavitakkādīnañca	684	
PA_atk-s01_03a:684_9	kāmasaṅkappādīnañca nānākaraṇaṃ natthi.	684	
PA_atk-s01_03a:685_0	Kāmapaṭisaṃyuttā saññā kāmasaññā. Byāpādapaṭisaṃyuttā saññā byāpādasaññā. Vihiṃsāpaṭisaṃyuttā	685	
PA_atk-s01_03a:685_1	saññā vihiṃsāsaññā. Tāsampi kāmavitakkādīnaṃ viya uppajjanākāro veditabbo. Taṃsampayuttāyeva	685	
PA_atk-s01_03a:685_2	hi etā. Nekkhammasaññādayopi nekkhammavitakkādisampayuttāyeva. Tasmā tāsampi tatheva	685	
PA_atk-s01_03a:685_3	kāmāvacarādibhāvo veditabbo.	685	
PA_atk-s01_03a:686_0	Kāmadhātuādīsu “kāmapaṭisaṃyutto takko vitakko micchāsaṅkappo. Ayaṃ vuccati kāmadhātu.	686	
PA_atk-s01_03a:686_1	Sabbepi akusalā dhammā kāmadhātū”ti ayaṃ kāmadhātu. “Byāpādapaṭisaṃyutto takko vitakko	686	
PA_atk-s01_03a:686_2	micchāsaṅkappo. Ayaṃ vuccati byāpādadhātu. Dasasu āghātavatthūsu cittassa āghāto	686	
PA_atk-s01_03a:686_3	paṭighāto anattamanatā cittassā”ti ayaṃ byāpādadhātu. “Vihiṃsā paṭisaṃyutto takko	686	
PA_atk-s01_03a:686_4	vitakko micchāsaṅkappo. Ayaṃ vuccati vihiṃsādhātu. Idhekacco pāṇinā vā leḍḍunā vā	686	
PA_atk-s01_03a:686_5	daṇḍena vā satthena vā rajjuyā vā aññataraññatarena vā satte viheṭhetī”ti ayaṃ vihiṃsādhātu.	686	
PA_atk-s01_03a:686_6	Tattha dve kathā sabbasaṅgāhikā ca asambhinnā ca. Tattha kāmadhātuyā gahitāya itarā	686	
PA_atk-s01_03a:686_7	dve gahitāva honti, tato pana nīharitvā ayaṃ byāpādadhātu ayaṃ vihiṃsādhātūti dassetīti	686	
PA_atk-s01_03a:686_8	ayaṃ sabbasaṅgāhikakathā nāma. Kāmadhātuṃ kathento pana bhagavā byāpādadhātuṃ byāpādadhātuṭṭhāne,	686	
PA_atk-s01_03a:686_9	vihiṃsādhātuṃ vihiṃsādhātuṭṭhāne ṭhapetvā avasesaṃ kāmadhātu nāmāti kathesīti ayaṃ	686	
PA_atk-s01_03a:686_10	asambhinnakathā nāma.	6861	
PA_atk-s01_03a:687_0	Nekkhammadhātuādīsu “nekkhammapaṭisaṃyutto takko vitakko sammāsaṅkappo. Ayaṃ vuccati	687	
PA_atk-s01_03a:687_1	nekkhammadhātu. Sabbepi kusalā dhammā nekkhammadhātū”ti ayaṃ nekkhammadhātu. “Abyāpādapaṭisaṃyutto	687	
PA_atk-s01_03a:687_2	takko…pe… ayaṃ vuccati abyāpādadhātu. Yā sattesu metti…pe… mettācetovimuttī”ti ayaṃ	687	
PA_atk-s01_03a:687_3	abyāpādadhātu. “Avihiṃsāpaṭisaṃyutto takko…pe… ayaṃ vuccati avihiṃsādhātu. Yā sattesu	687	
PA_atk-s01_03a:687_4	karuṇā…pe… karuṇācetovimuttī”ti ayaṃ avihiṃsādhātu. Idhāpi vuttanayeneva dve kathā veditabbā.	687	
PA_atk-s01_03a:688_0	Aparāpi tisso dhātuyoti aññāpi suññataṭṭhena tisso dhātuyo. Tāsu “tattha katamā kāmadhātu?	688	
PA_atk-s01_03a:688_1	Heṭṭhato avīcinirayaṃ pariyantaṃ karitvā”ti evaṃ vitthārito kāmabhavo kāmadhātu nāma.	688	
PA_atk-s01_03a:688_2	“Heṭṭhato brahmalokaṃ pariyantaṃ karitvā ākāsānañcāyatanupage deve pariyantaṃ karitvā”ti	688	
PA_atk-s01_03a:688_3	evaṃ vitthāritā pana rūpārūpabhavā itarā dve dhātuyo. Dhātuyā āgataṭṭhānamhi hi bhavena	688	
PA_atk-s01_03a:688_4	paricchinditabbā. Bhavassa āgataṭṭhāne dhātuyā paricchinditabbā. Idha bhavena paricchedo	688	
PA_atk-s01_03a:688_5	kathito. Rūpadhātuādīsu rūpārūpadhātuyo rūpārūpabhavāyeva. Nirodhadhātuyā nibbānaṃ kathitaṃ.	688	
PA_atk-s01_03a:689	Hīnādīsu hīnā dhātūti dvādasa akusalacittuppādā. Avasesā tebhūmakadhammā majjhimadhātu. Nava lokuttaradhammā paṇītadhātu.	68	
PA_atk-s01_03a:690_0	Kāmataṇhāti pañcakāmaguṇiko rāgo. Rūpārūpabhavesu pana rāgo jhānanikantisassatadiṭṭhisahagato	690	
PA_atk-s01_03a:690_1	rāgo bhavavasena patthanā bhavataṇhā. Ucchedadiṭṭhisahagato rāgo vibhavataṇhā. Apica	690	
PA_atk-s01_03a:690_2	ṭhapetvā pacchimaṃ taṇhādvayaṃ sesataṇhā kāmataṇhā nāma. Yathāha “tattha katamā bhavataṇhā?	690	
PA_atk-s01_03a:690_3	Bhavadiṭṭhisahagato rāgo sārāgo cittassa sārāgo. Ayaṃ vuccati bhavataṇhā. Tattha	690	
PA_atk-s01_03a:690_4	katamā vibhavataṇhā? Ucchedadiṭṭhisahagato rāgo sārāgo cittassa sārāgo, ayaṃ vuccati	690	
PA_atk-s01_03a:690_5	vibhavataṇhā. Avasesā taṇhā kāmataṇhā”ti. Puna kāmataṇhādīsu pañcakāmaguṇiko rāgo	690	
PA_atk-s01_03a:690_6	kāmataṇhā. Rūpārūpabhavesu chandarāgo itarā dve taṇhā. Abhidhamme panetā “kāmadhātupaṭisaṃyutto…pe…	690	
PA_atk-s01_03a:690_7	arūpadhātupaṭisaṃyutto”ti evaṃ vitthāritā. Iminā vārena kiṃ dasseti? Sabbepi tebhūmakā	690	
PA_atk-s01_03a:690_8	dhammā rajanīyaṭṭhena taṇhāvatthukāti sabbataṇhā kāmataṇhāya pariyādiyitvā tato nīharitvā	690	
PA_atk-s01_03a:690_9	itarā dve taṇhā dasseti. Rūpataṇhādīsu rūpabhave chandarāgo rūpataṇhā. Arūpabhave	690	
PA_atk-s01_03a:690_10	chandarāgo arūpataṇhā. Ucchedadiṭṭhisahagato rāgo nirodhataṇhā.	6901	
PA_atk-s01_03a:691_0	Saṃyojanattike vaṭṭasmiṃ saṃyojayanti bandhantīti saṃyojanāni. Sati rūpādibhede kāye	691	
PA_atk-s01_03a:691_1	diṭṭhi, vijjamānā vā kāye diṭṭhīti sakkāyadiṭṭhi. Vicinanto etāya kicchati, na sakkoti	691	
PA_atk-s01_03a:691_2	sanniṭṭhānaṃ kātunti vicikicchā. Sīlañca vatañca parāmasatīti sīlabbataparāmāso.	691	
PA_atk-s01_03a:691_3	Atthato pana “rūpaṃ attato samanupassatī”tiādinā nayena āgatā vīsativatthukā diṭṭhi	691	
PA_atk-s01_03a:691_4	sakkāyadiṭṭhi nāma. “Satthari kaṅkhatī”tiādinā nayena āgatā aṭṭhavatthukā vimati	691	
PA_atk-s01_03a:691_5	vicikicchā nāma. “Idhekacco sīlena suddhi vatena suddhi sīlabbatena suddhīti sīlaṃ	691	
PA_atk-s01_03a:691_6	parāmasati, vataṃ parāmasati, sīlabbataṃ parāmasati. Yā evarūpā diṭṭhi diṭṭhigata”ntiādinā	691	
PA_atk-s01_03a:691_7	nayena āgato vipariyesaggāho sīlabbataparāmāso nāma.	691	
PA_atk-s01_03a:692_0	Tayo āsavāti ettha cirapārivāsiyaṭṭhena vā āsavanaṭṭhena vā āsavā. Tattha “purimā,	692	
PA_atk-s01_03a:692_1	bhikkhave, koṭi na paññāyati avijjāya, ito pubbe avijjā nāhosi, atha pacchā samabhavī”ti,	692	
PA_atk-s01_03a:692_2	“purimā, bhikkhave, koṭi na paññāyati bhavataṇhāya bhavadiṭṭhiyā, ito pubbe bhavadiṭṭhi	692	
PA_atk-s01_03a:692_3	nāhosi, atha pacchā samabhavī”ti evaṃ tāva cirapārivāsiyaṭṭhena āsavā veditabbā.	692	
PA_atk-s01_03a:692_4	Cakkhuto rūpe savati āsavati sandati pavattati. Sotato sadde. Ghānato gandhe. Jivhāto	692	
PA_atk-s01_03a:692_5	rase. Kāyato phoṭṭhabbe. Manato dhamme savati āsavati sandati pavattatīti evaṃ āsavanaṭṭhena āsavāti veditabbā.	692	
PA_atk-s01_03a:693_0	Pāḷiyaṃ pana katthaci dve āsavā āgatā “diṭṭhadhammikā ca āsavā samparāyikā ca āsavā”ti,	693	
PA_atk-s01_03a:693_1	katthaci “tayome, bhikkhave, āsavā. Kāmāsavo bhavāsavo avijjāsavo”ti tayo. Abhidhamme	693	
PA_atk-s01_03a:693_2	teyeva diṭṭhāsavena saddhiṃ cattāro. Nibbedhikapariyāye “atthi, bhikkhave, āsavā	693	
PA_atk-s01_03a:693_3	nirayagāminiyā, atthi āsavā tiracchānayonigāminiyā, atthi āsavā pettivisayagāminiyā,	693	
PA_atk-s01_03a:693_4	atthi āsavā manussalokagāminiyā atthi āsavā devalokagāminiyā”ti evaṃ pañca. Chakkanipāte	693	
PA_atk-s01_03a:693_5	āhuneyyasutte “atthi, bhikkhave, āsavā saṃvarā pahātabbā, atthi āsavā paṭisevanā	693	
PA_atk-s01_03a:693_6	pahātabbā, atthi āsavā parivajjanā pahātabbā, atthi āsavā adhivāsanā pahātabbā, atthi	693	
PA_atk-s01_03a:693_7	āsavā vinodanā pahātabbā, atthi āsavā bhāvanā pahātabbā”ti evaṃ cha. Sabbāsavapariyāye	693	
PA_atk-s01_03a:693_8	teyeva dassanāpahātabbehi saddhiṃ satta. Imasmiṃ pana saṅgītisutte tayo. Tattha “yo	693	
PA_atk-s01_03a:693_9	kāmesu kāmacchando”ti evaṃ vutto pañcakāmaguṇiko rāgo kāmāsavo nāma. “Yo bhavesu	693	
PA_atk-s01_03a:693_10	bhavacchando”ti evaṃ vutto sassatadiṭṭhisahagato rāgo, bhavavasena vā patthanā bhavāsavo	6931	
PA_atk-s01_03a:693_11	nāma. “Dukkhe aññāṇa”ntiādinā nayena āgatā avijjā avijjāsavo nāmāti. Kāmabhavādayo	6931	
PA_atk-s01_03a:693_12	kāmadhātuādivasena vuttāyeva.	6931	
PA_atk-s01_03a:694_0	Kāmesanādīsu “tattha katamā kāmesanā? Yo kāmesu kāmacchando kāmajjhosānaṃ, ayaṃ vuccati	694	
PA_atk-s01_03a:694_1	kāmesanā”ti evaṃ vutto kāmagavesanarāgo kāmesanā nāma. “Tattha katamā bhavesanā?	694	
PA_atk-s01_03a:694_2	Yo bhavesu bhavacchando bhavajjhosānaṃ, ayaṃ vuccati bhavesanā”ti evaṃ vutto bhavagavesanarāgo	694	
PA_atk-s01_03a:694_3	bhavesanā nāma. “Tattha katamā brahmacariyesanā? Sassato lokoti vā…pe… neva hoti	694	
PA_atk-s01_03a:694_4	na nahoti tathāgato parammaraṇāti vā, yā evarūpā diṭṭhi diṭṭhigataṃ vipariyesaggāho,	694	
PA_atk-s01_03a:694_5	ayaṃ vuccati brahmacariyesanā”ti evaṃ vuttā diṭṭhigatikasammatassa brahmacariyassa	694	
PA_atk-s01_03a:694_6	gavesanadiṭṭhi brahmacariyesanā nāma. Na kevalañca bhavarāgadiṭṭhiyova, tadekaṭṭhaṃ	694	
PA_atk-s01_03a:694_7	kammampi esanāyeva. Vuttañhetaṃ “tattha katamā kāmesanā? Kāmarāgo tadekaṭṭhaṃ akusalaṃ	694	
PA_atk-s01_03a:694_8	kāyakammaṃ vacīkammaṃ manokammaṃ, ayaṃ vuccati kāmesanā. Tattha katamā bhavesanā?	694	
PA_atk-s01_03a:694_9	Bhavarāgo tadekaṭṭhaṃ akusalaṃ kāyakammaṃ vacīkammaṃ manokammaṃ, ayaṃ vuccati bhavesanā.	694	
PA_atk-s01_03a:694_10	Tattha katamā brahmacariyesanā? Antaggāhikā diṭṭhi tadekaṭṭhaṃ akusalaṃ kāyakammaṃ	6941	
PA_atk-s01_03a:694_11	vacīkammaṃ manokammaṃ, ayaṃ vuccati brahmacariyesanā”ti.	6941	
PA_atk-s01_03a:695_0	Vidhāsu “kathaṃvidhaṃ sīlavantaṃ vadanti, kathaṃvidhaṃ paññavantaṃ vadantī”tiādīsu	695	
PA_atk-s01_03a:695_1	ākārasaṇṭhānaṃ vidhā nāma. “Ekavidhena ñāṇavatthu duvidhena ñāṇavatthū”tiādīsu koṭṭhāso.	695	
PA_atk-s01_03a:695_2	“Seyyohamasmīti vidhā”tiādīsu māno vidhā nāma. Idha so adhippeto. Māno hi seyyādivasena	695	
PA_atk-s01_03a:695_3	vidahanato vidhāti vuccati. Seyyohamasmīti iminā seyyasadisahīnānaṃ vasena tayo mānā	695	
PA_atk-s01_03a:695_4	vuttā. Sadisahīnesupi eseva nayo.	695	
PA_atk-s01_03a:696	Ayañhi māno nāma seyyassa tividho, sadisassa tividho, hīnassa tividhoti navavidho hoti. Tattha “seyyassa seyyohamasmī”ti māno rājūnañceva pabbajitānañca uppajjati.	69	
PA_atk-s01_03a:697_0	Rājā hi raṭṭhena vā dhanavāhanehi vā “ko mayā sadiso atthī”ti etaṃ mānaṃ karoti.	697	
PA_atk-s01_03a:697_1	Pabbajitopi sīladhutaṅgādīhi “ko mayā sadiso atthī”ti etaṃ mānaṃ karoti. “Seyyassa	697	
PA_atk-s01_03a:697_2	sadisohamasmī”ti mānopi etesaṃyeva uppajjati. Rājā hi raṭṭhena vā dhanavāhanehi vā	697	
PA_atk-s01_03a:697_3	aññarājūhi saddhiṃ mayhaṃ kiṃ nānākaraṇanti etaṃ mānaṃ karoti. Pabbajitopi sīladhutaṅgādīhipi	697	
PA_atk-s01_03a:697_4	aññena bhikkhunā mayhaṃ kiṃ nānākaraṇanti etaṃ mānaṃ karoti. “Seyyassa hīnohamasmī”ti	697	
PA_atk-s01_03a:697_5	mānopi etesaṃyeva uppajjati. Yassa hi rañño raṭṭhaṃ vā dhanavāhanādīni vā nātisampannāni	697	
PA_atk-s01_03a:697_6	honti, so mayhaṃ rājāti vohāramukhamattameva, kiṃ rājā nāma ahanti etaṃ mānaṃ karoti.	697	
PA_atk-s01_03a:697_7	Pabbajitopi appalābhasakkāro ahaṃ dhammakathiko bahussuto mahātheroti kathāmattakameva,	697	
PA_atk-s01_03a:697_8	kiṃ dhammakathiko nāmāhaṃ kiṃ bahussuto kiṃ mahāthero yassa me lābhasakkāro natthīti etaṃ mānaṃ karoti.	697	
PA_atk-s01_03a:698_0	“Sadisassa seyyohamasmī”ti mānādayo amaccādīnaṃ uppajjanti. Amacco vā hi raṭṭhiyo	698	
PA_atk-s01_03a:698_1	vā bhogayānavāhanādīhi ko mayā sadiso añño rājapuriso atthīti vā mayhaṃ aññehi saddhiṃ	698	
PA_atk-s01_03a:698_2	kiṃ nānākaraṇanti vā amaccoti nāmameva mayhaṃ, ghāsacchādanamattampi me natthi, kiṃ	698	
PA_atk-s01_03a:698_3	amacco nāmāhanti vā ete māne karoti.	698	
PA_atk-s01_03a:699_0	“Hīnassa seyyohamasmī”ti mānādayo dāsādīnaṃ uppajjanti. Dāso hi mātito vā pitito	699	
PA_atk-s01_03a:699_1	vā ko mayā sadiso añño dāso nāma atthi, aññe jīvituṃ asakkontā kucchihetu dāsā jātā,	699	
PA_atk-s01_03a:699_2	ahaṃ pana paveṇīāgatattā seyyoti vā paveṇīāgatabhāvena ubhatosuddhikadāsattena asukadāsena	699	
PA_atk-s01_03a:699_3	nāma saddhiṃ kiṃ mayhaṃ nānākaraṇanti vā kucchivasenāhaṃ dāsabya upagato, mātāpitukoṭiyā	699	
PA_atk-s01_03a:699_4	pana me dāsaṭṭhānaṃ natthi, kiṃ dāso nāma ahanti vā ete māne karoti. Yathā ca dāso,	699	
PA_atk-s01_03a:699_5	evaṃ pukkusacaṇḍālādayopi ete māne karontiyeva.	699	
PA_atk-s01_03a:700_0	Ettha ca seyyassa seyyohamasmīti, ca sadisassa sadisohamasmīti ca hīnassa hīnohamasmīti	700	
PA_atk-s01_03a:700_1	ca ime tayo mānā yāthāvamānā nāma arahattamaggavajjhā. Sesā cha mānā ayāthāvamānā	700	
PA_atk-s01_03a:700_2	nāma paṭhamamaggavajjhā.	700	
PA_atk-s01_03a:701_0	Tayo addhāti tayo kālā. Atīto addhātiādīsu dvepariyāyā suttantapariyāyo ca abhidhammapariyāyo	701	
PA_atk-s01_03a:701_1	ca. Suttantapariyāyena paṭisandhito pubbe atīto addhā nāma. Cutito pacchā anāgato	701	
PA_atk-s01_03a:701_2	addhā nāma. Saha cutipaṭisandhīhi tadantaraṃ paccuppanno addhā nāma. Abhidhammapariyāyena	701	
PA_atk-s01_03a:701_3	tīsu khaṇesu bhaṅgato uddhaṃ atīto addhā nāma. Uppādato pubbe anāgato addhā nāma.	701	
PA_atk-s01_03a:701_4	Khaṇattaye paccuppanno addhā nāma. Atītādibhedo ca nāma ayaṃ dhammānaṃ hoti, na kālassa.	701	
PA_atk-s01_03a:701_5	Atītādibhede pana dhamme upādāya idha paramatthato avijjamānopi kālo teneva vohārena vuttoti veditabbo.	701	
PA_atk-s01_03a:702_0	Tayo antāti tayo koṭṭhāsā. “Kāyabandhanassa anto jīratī”tiādīsu hi antoyeva anto.	702	
PA_atk-s01_03a:702_1	“Esevanto dukkhassā”tiādīsu parabhāgo anto. “Antamidaṃ, bhikkhave, jīvikāna”nti ettha	702	
PA_atk-s01_03a:702_2	lāmakabhāvo anto. “Sakkāyo kho, āvuso, paṭhamo anto”tiādīsu koṭṭhāso anto. Idha koṭṭhāso	702	
PA_atk-s01_03a:702_3	adhippeto. Sakkāyoti pañcupādānakkhandhā. Sakkāyasamudayoti tesaṃ nibbattikā purimataṇhā.	702	
PA_atk-s01_03a:702_4	Sakkāyanirodhoti ubhinnaṃ appavattibhūtaṃ nibbānaṃ. Maggo pana nirodhādhigamassa	702	
PA_atk-s01_03a:702_5	upāyattā nirodhe gahite gahitovāti veditabbo.	702	
PA_atk-s01_03a:703_0	Dukkhadukkhatāti dukkhabhūtā dukkhatā. Dukkhavedanāyetaṃ nāmaṃ. Saṅkhāradukkhatāti	703	
PA_atk-s01_03a:703_1	saṅkhārabhāvena dukkhatā. Adukkhamasukhāvedanāyetaṃ nāmaṃ. Sā hi saṅkhatattā uppādajarābhaṅgapīḷitā,	703	
PA_atk-s01_03a:703_2	tasmā aññadukkhasabhāvavirahato saṅkhāradukkhatāti vuttā. Vipariṇāmadukkhatāti vipariṇāme	703	
PA_atk-s01_03a:703_3	dukkhatā. Sukhavedanāyetaṃ nāmaṃ. Sukhassa hi vipariṇāme dukkhaṃ uppajjati, tasmā	703	
PA_atk-s01_03a:703_4	sukhaṃ vipariṇāmadukkhatāti vuttaṃ. Apica ṭhapetvā dukkhavedanaṃ sukhavedanañca sabbepi	703	
PA_atk-s01_03a:703_5	tebhūmakā dhammā “sabbe saṅkhārā dukkhā”ti vacanato saṅkhāradukkhatāti veditabbā.	703	
PA_atk-s01_03a:704_0	Micchattaniyatoti micchāsabhāvo hutvā niyato. Niyatamicchādiṭṭhiyā saddhiṃ ānantariyakammassetaṃ	704	
PA_atk-s01_03a:704_1	nāmaṃ. Sammāsabhāve niyato sammattaniyato. Catunnaṃ ariyamaggānametaṃ nāmaṃ. Na niyatoti	704	
PA_atk-s01_03a:704_2	aniyato. Avasesānaṃ dhammānametaṃ nāmaṃ.	704	
PA_atk-s01_03a:705_0	Tayo tamāti “tamandhakāro sammoho avijjogho mahābhayo”ti vacanato avijjā tamo nāma.	705	
PA_atk-s01_03a:705_1	Idha pana avijjāsīsena vicikicchā vuttā. Ārabbhāti āgamma. Kaṅkhatīti kaṅkhaṃ uppādeti.	705	
PA_atk-s01_03a:705_2	Vicikicchatīti vicinanto kicchaṃ āpajjati, sanniṭṭhātuṃ na sakkoti. Nādhimucchatīti	705	
PA_atk-s01_03a:705_3	tattha adhimucchituṃ na sakkoti. Na sampasīdatīti taṃ ārabbha pasādaṃ āropetuṃ na sakkoti.	705	
PA_atk-s01_03a:706_0	Arakkheyyānīti na rakkhitabbāni. Tīsu dvāresu paccekaṃ rakkhaṇakiccaṃ natthi, sabbāni	706	
PA_atk-s01_03a:706_1	satiyā eva rakkhitānīti dīpeti. Natthi tathāgatassāti. “Idaṃ nāma me sahasā uppannaṃ	706	
PA_atk-s01_03a:706_2	kāyaduccaritaṃ, imāhaṃ yathā me paro na jānāti, tathā rakkhāmi, paṭicchādemī”ti evaṃ	706	
PA_atk-s01_03a:706_3	rakkhitabbaṃ natthi tathāgatassa kāyaduccaritaṃ. Sesesupi eseva nayo. Kiṃ pana sesakhīṇāsavānaṃ	706	
PA_atk-s01_03a:706_4	kāyasamācārādayo aparisuddhāti? No aparisuddhā. Na pana tathāgatassa viya parisuddhā.	706	
PA_atk-s01_03a:706_5	Appassutakhīṇāsavo hi kiñcāpi lokavajjaṃ nāpajjati, paṇṇattiyaṃ pana akovidattā vihārakāraṃ	706	
PA_atk-s01_03a:706_6	kuṭikāraṃ sahagāraṃ sahaseyyanti evarūpā kāyadvāre āpattiyo āpajjati. Sañcarittaṃ	706	
PA_atk-s01_03a:706_7	padasodhammaṃ uttarichappañcavācaṃ bhūtārocananti evarūpā vacīdvāre āpattiyo āpajjati.	706	
PA_atk-s01_03a:706_8	Upanikkhittasādiyanavasena manodvāre rūpiyappaṭiggāhaṇāpattiṃ āpajjati, dhammasenāpatisadisassāpi	706	
PA_atk-s01_03a:706_9	hi khīṇāsavassa manodvāre saupārambhavasena manoduccaritaṃ uppajjati eva.	706	
PA_atk-s01_03a:707_0	Cātumavatthusmiñhi pañcahi bhikkhusatehi saddhiṃ sāriputtamoggallānānaṃ paṇāmitakāle	707	
PA_atk-s01_03a:707_1	tesaṃ atthāya cātumeyyakehi sakyehi bhagavati khamāpite thero bhagavatā “kinti te	707	
PA_atk-s01_03a:707_2	sāriputta ahosi mayā bhikkhusaṅghe paṇāmite”ti puṭṭho ahaṃ parisāya abyattabhāvena	707	
PA_atk-s01_03a:707_3	satthārā paṇāmito. Ito dāni paṭṭhāya paraṃ na ovadissāmīti cittaṃ uppādetvā āha “evaṃ	707	
PA_atk-s01_03a:707_4	kho me, bhante, ahosi bhagavatā bhikkhusaṅgho paṇāmito, appossukko dāni bhagavā diṭṭhadhammasukhavihāraṃ	707	
PA_atk-s01_03a:707_5	anuyutto viharissati, mayampi dāni appossukkā diṭṭhadhammasukhavihāraṃ anuyuttā viharissāmā”ti.	707	
PA_atk-s01_03a:708_0	Athassa tasmiṃ manoduccarite upārambhaṃ āropento satthā āha – “āgamehi tvaṃ, sāriputta	708	
PA_atk-s01_03a:708_1	na kho te, sāriputta, punapi evarūpaṃ cittaṃ uppādetabba”nti. Evaṃ paraṃ na ovadissāmi	708	
PA_atk-s01_03a:708_2	nānusāsissāmīti vitakkitamattampi therassa manoduccaritaṃ nāma jātaṃ. Bhagavato pana	708	
PA_atk-s01_03a:708_3	ettakaṃ nāma natthi, anacchariyañcetaṃ. Sabbaññutaṃ pattassa duccaritaṃ na bhaveyya.	708	
PA_atk-s01_03a:708_4	Bodhisattabhūmiyaṃ ṭhitassa chabbassāni padhānaṃ anuyuñjantassāpi panassa nāhosi.	708	
PA_atk-s01_03a:708_5	Udaracchaviyā piṭṭhikaṇṭakaṃ allīnāya “kālaṅkato samaṇo gotamo”ti devatānaṃ vimatiyā	708	
PA_atk-s01_03a:708_6	uppajjamānāyapi “siddhattha kasmā kilamasi? Sakkā bhoge ca bhuñjituṃ puññāni ca kātu”nti	708	
PA_atk-s01_03a:708_7	mārena pāpimatā vuccamānassa “bhoge bhuñjissāmī”ti vitakkamattampi nuppajjati. Atha	708	
PA_atk-s01_03a:708_8	naṃ māro bodhisattakāle chabbassāni buddhakāle ekaṃ vassaṃ anubandhitvā kiñci vajjaṃ	708	
PA_atk-s01_03a:708_9	apassitvā idaṃ vatvā pakkāmi –	708	
PA_atk-s01_03a:709	“Sattavassāni bhagavantaṃ, anubandhiṃ padāpadaṃ;	70	
PA_atk-s01_03a:710	Otāraṃ nādhigacchissaṃ, sambuddhassa satīmato”ti. ;	71	
PA_atk-s01_03a:711_0	Apica aṭṭhārasannaṃ buddhadhammānaṃ vasenāpi bhagavato duccaritābhāvo veditabbo.	711	
PA_atk-s01_03a:711_1	Aṭṭhārasa buddhadhammā nāma natthi tathāgatassa kāyaduccaritaṃ, natthi vacīduccaritaṃ,	711	
PA_atk-s01_03a:711_2	natthi manoduccaritaṃ, atīte buddhassa appaṭihatañāṇaṃ, anāgate, paccuppanne buddhassa	711	
PA_atk-s01_03a:711_3	appaṭihatañāṇaṃ, sabbaṃ kāyakammaṃ buddhassa bhagavato ñāṇānuparivatti, sabbaṃ vacīkammaṃ,	711	
PA_atk-s01_03a:711_4	sabbaṃ manokammaṃ buddhassa bhagavato ñāṇānuparivatti, natthi chandassa hāni, natthi	711	
PA_atk-s01_03a:711_5	vīriyassa hāni, natthi satiyā hāni, natthi davā, natthi ravā, natthi calitaṃ natthi	711	
PA_atk-s01_03a:711_6	sahasā, natthi abyāvaṭo mano, natthi akusalacittanti.	711	
PA_atk-s01_03a:712	Kiñcanāti palibodhā. Rāgo kiñcananti rāgo uppajjamāno satte bandhati palibundhati tasmā kiñcananti vuccati. Itaresupi dvīsu eseva nayo.	71	
PA_atk-s01_03a:713_0	Aggīti anudahanaṭṭhena aggi. Rāgaggīti rāgo uppajjamāno satte anudahati jhāpeti,	713	
PA_atk-s01_03a:713_1	tasmā aggīti vuccati. Itaresupi eseva nayo. Tattha vatthūni ekā daharabhikkhunī cittalapabbatavihāre	713	
PA_atk-s01_03a:713_2	uposathāgāraṃ gantvā dvārapālarūpakaṃ olokayamānā ṭhitā. Athassā anto rāgo uppanno.	713	
PA_atk-s01_03a:713_3	Sā teneva jhāyitvā kālamakāsi. Bhikkhuniyo gacchamānā “ayaṃ daharā ṭhitā, pakkosatha,	713	
PA_atk-s01_03a:713_4	na”nti āhaṃsu. Ekā gantvā kasmā ṭhitāsīti hatthe gaṇhi. Gahitamattā parivattitvā	713	
PA_atk-s01_03a:713_5	papatā. Idaṃ tāva rāgassa anudahanatāya vatthu. Dosassa pana anudahanatāya manopadosikā	713	
PA_atk-s01_03a:713_6	devā. Mohassa anudahanatāya khiḍḍāpadosikā devā daṭṭhabbā. Mohavasena hi tāsaṃ satisammoso	713	
PA_atk-s01_03a:713_7	hoti. Tasmā khiḍḍāvasena āhārakālaṃ ativattitvā kālaṅkaronti.	713	
PA_atk-s01_03a:714_0	Āhuneyyaggītiādīsu āhunaṃ vuccati sakkāro, āhunaṃ arahantīti āhuneyyā. Mātāpitaro	714	
PA_atk-s01_03a:714_1	hi puttānaṃ bahūpakāratāya āhunaṃ arahanti. Tesu vippaṭipajjamānā puttā nirayādīsu	714	
PA_atk-s01_03a:714_2	nibbattanti. Tasmā kiñcāpi mātāpitaro nānudahanti, anudahanassa pana paccayā honti.	714	
PA_atk-s01_03a:714_3	Iti anudahanaṭṭhena āhuneyyaggīti vuccanti. Svāyamattho mittavindakavatthunā dīpetabbo –	714	
PA_atk-s01_03a:715_0	Mittavindako hi mātarā “tāta, ajja uposathiko hutvā vihāre sabbarattiṃ dhammassavanaṃ	715	
PA_atk-s01_03a:715_1	suṇa, sahassaṃ te dassāmī”ti vutto dhanalobhena uposathaṃ samādāya vihāraṃ gantvā	715	
PA_atk-s01_03a:715_2	idaṃ ṭhānaṃ akutobhayanti sallakkhetvā dhammāsanassa heṭṭhā nipanno sabbarattiṃ niddāyitvā	715	
PA_atk-s01_03a:715_3	gharaṃ agamāsi. Mātā pātova yāguṃ pacitvā upanāmesi. So sahassaṃ gahetvāva pivi.	715	
PA_atk-s01_03a:715_4	Athassa etadahosi – “dhanaṃ saṃharissāmī”ti. So nāvāya samuddaṃ pakkhanditukāmo ahosi.	715	
PA_atk-s01_03a:715_5	Atha naṃ mātā “tāta, imasmiṃ kule cattālīsakoṭidhanaṃ atthi, alaṃ gamanenā”ti nivāresi.	715	
PA_atk-s01_03a:715_6	So tassā vacanaṃ anādiyitvā gacchati eva. Mātā purato aṭṭhāsi. Atha naṃ kujjhitvā	715	
PA_atk-s01_03a:715_7	“ayaṃ mayhaṃ purato tiṭṭhatī”ti pādena paharitvā patitaṃ antaraṃ katvā agamāsi.	715	
PA_atk-s01_03a:716_0	Mātā uṭṭhahitvā “mādisāya mātari evarūpaṃ kammaṃ katvā gatassa te gataṭṭhāne sukhaṃ	716	
PA_atk-s01_03a:716_1	bhavissatīti evaṃsaññī nāma tvaṃ puttā”ti āha. Tassa nāvaṃ āruyha gacchato sattame	716	
PA_atk-s01_03a:716_2	divase nāvā aṭṭhāsi. Atha te manussā “addhā ettha pāpapuriso atthi salākaṃ dethā”ti	716	
PA_atk-s01_03a:716_3	āhaṃsu. Salākā diyyamānā tasseva tikkhattuṃ pāpuṇāti. Te tassa uḷumpaṃ datvā taṃ	716	
PA_atk-s01_03a:716_4	samudde pakkhipiṃsu. So ekaṃ dīpaṃ gantvā vimānapetīhi saddhiṃ sampattiṃ anubhavanto	716	
PA_atk-s01_03a:716_5	tāhi “purato purato mā agamāsī”ti vuccamānopi taddiguṇaṃ taddiguṇaṃ sampattiṃ passanto	716	
PA_atk-s01_03a:716_6	anupubbena khuracakkadharaṃ ekaṃ addasa. Tassa taṃ cakkaṃ padumapupphaṃ viya upaṭṭhāsi.	716	
PA_atk-s01_03a:716_7	So taṃ āha – “ambho, idaṃ tayā piḷandhitaṃ padumaṃ mayhaṃ dehī”ti. “Na idaṃ sāmi	716	
PA_atk-s01_03a:716_8	padumaṃ, khuracakkaṃ eta”nti. So “vañcesi maṃ, tvaṃ kiṃ mayā padumaṃ adiṭṭhapubba”nti	716	
PA_atk-s01_03a:716_9	vatvā tvaṃ lohitacandanaṃ vilimpitvā piḷandhanaṃ padumapupphaṃ mayhaṃ na dātukāmoti	716	
PA_atk-s01_03a:716_10	āha. So cintesi “ayampi mayā katasadisaṃ kammaṃ katvā tassa phalaṃ anubhavitukāmo”ti.	7161	
PA_atk-s01_03a:716_11	Atha naṃ “handa re”ti vatvā tassa matthake cakkaṃ pakkhipi. Tena vuttaṃ –	7161	
PA_atk-s01_03a:717	“Catubbhi aṭṭhajjhagamā, aṭṭhāhipi ca soḷasa;	71	
PA_atk-s01_03a:718	Soḷasāhi ca bāttiṃsa, atricchaṃ cakkamāsado;	71	
PA_atk-s01_03a:719	Icchāhatassa posassa, cakkaṃ bhamati matthake”ti..	71	
PA_atk-s01_03a:720_0	Gahapatīti pana gehasāmiko vuccati. So mātugāmassa sayanavatthālaṅkārādianuppadānena	720	
PA_atk-s01_03a:720_1	bahūpakāro. Taṃ aticaranto mātugāmo nirayādīsu nibbattati, tasmā sopi purimanayeneva	720	
PA_atk-s01_03a:720_2	anudahanaṭṭhena gahapataggīti vutto.	720	
PA_atk-s01_03a:721_0	Tattha vatthu – kassapabuddhassa kāle sotāpannassa upāsakassa bhariyā aticārinī ahosi.	721	
PA_atk-s01_03a:721_1	So taṃ paccakkhato disvā “kasmā tvaṃ evaṃ karosī”ti āha. Sā “sacāhaṃ evarūpaṃ karomi,	721	
PA_atk-s01_03a:721_2	ayaṃ me sunakho viluppamāno khādatū”ti vatvā kālaṅkatvā kaṇṇamuṇḍakadahe vemānikapetī	721	
PA_atk-s01_03a:721_3	hutvā nibbattā. Divā sampattiṃ anubhavati, rattiṃ dukkhaṃ. Tadā bārāṇasīrājā migavaṃ	721	
PA_atk-s01_03a:721_4	caranto araññaṃ pavisitvā anupubbena kaṇṇamuṇḍakadahaṃ sampatto tāya saddhiṃ sampattiṃ	721	
PA_atk-s01_03a:721_5	anubhavati. Sā taṃ vañcetvā rattiṃ dukkhaṃ anubhavati. So ñatvā “kattha nu kho gacchatī”ti	721	
PA_atk-s01_03a:721_6	piṭṭhito piṭṭhito gantvā avidūre ṭhito kaṇṇamuṇḍakadahato nikkhamitvā taṃ “paṭapaṭa”nti	721	
PA_atk-s01_03a:721_7	khādamānaṃ ekaṃ sunakhaṃ disvā asinā dvidhā chindi. Dve ahesuṃ. Puna chinne cattāro.	721	
PA_atk-s01_03a:721_8	Puna chinne aṭṭha. Puna chinne soḷasa ahesuṃ. Sā “kiṃ karosi sāmī”ti āha. So “kiṃ	721	
PA_atk-s01_03a:721_9	ida”nti āha. Sā “evaṃ akatvā kheḷapiṇḍaṃ bhūmiyaṃ niṭṭhubhitvā pādena ghaṃsāhī”ti	721	
PA_atk-s01_03a:721_10	āha. So tathā akāsi. Sunakhā antaradhāyiṃsu. Taṃ divasaṃ tassā kammaṃ khīṇaṃ. Rājā	7211	
PA_atk-s01_03a:721_11	vippaṭisārī hutvā gantuṃ āraddho. Sā “mayhaṃ, sāmi, kammaṃ khīṇaṃ mā agamā”ti āha. Rājā asutvāva gato.	7211	
PA_atk-s01_03a:722_0	Dakkhiṇeyyaggīti ettha pana dakkhiṇāti cattāro paccayā, bhikkhusaṅgho dakkhiṇeyyo.	722	
PA_atk-s01_03a:722_1	So gihīnaṃ tīsu saraṇesu pañcasu sīlesu dasasu sīlesu mātāpituupaṭṭhāne dhammikasamaṇabrāhmaṇaupaṭṭhāneti	722	
PA_atk-s01_03a:722_2	evamādīsu kalyāṇadhammesu niyojanena bahūpakāro, tasmiṃ micchāpaṭipannā gihī bhikkhusaṅghaṃ	722	
PA_atk-s01_03a:722_3	akkositvā paribhāsitvā nirayādīsu nibbattanti, tasmā sopi purimanayeneva anudahanaṭṭhena	722	
PA_atk-s01_03a:722_4	dakkhiṇeyyaggīti vutto. Imassa panatthassa vibhāvanatthaṃ vimānavatthusmiṃ revatīvatthu vitthāretabbaṃ.	722	
PA_atk-s01_03a:723_0	“Tividhena rūpasaṅgaho”ti ettha tividhenāti tīhi koṭṭhāsehi. Saṅgahoti jātisañjātikiriyagaṇanavasena	723	
PA_atk-s01_03a:723_1	catubbidho saṅgaho. Tattha sabbe khattiyā āgacchantūtiādiko jātisaṅgaho. Sabbe kosalakātiādiko	723	
PA_atk-s01_03a:723_2	sañjātisaṅgaho. Sabbe hatthārohātiādiko kiriyasaṅgaho. Cakkhāyatanaṃ katamaṃ khandhagaṇanaṃ	723	
PA_atk-s01_03a:723_3	gacchatīti? Cakkhāyatanaṃ rūpakkhandhagaṇanaṃ gacchatīti. Hañci cakkhāyatanaṃ rūpakkhandhena	723	
PA_atk-s01_03a:723_4	saṅgahitanti ayaṃ gaṇanasaṅgaho, so idha adhippeto. Tasmā tividhena rūpasaṅgahoti	723	
PA_atk-s01_03a:723_5	tīhi koṭṭhāsehi rūpagaṇanāti attho.	723	
PA_atk-s01_03a:724_0	Sanidassanādīsu attānaṃ ārabbha pavattena cakkhuviññāṇasaṅkhātena saha nidassanenāti	724	
PA_atk-s01_03a:724_1	sanidassanaṃ. Cakkhupaṭihananasamatthato saha paṭighenāti sappaṭighaṃ. Taṃ atthato	724	
PA_atk-s01_03a:724_2	rūpāyatanameva. Cakkhuviññāṇasaṅkhātaṃ nāssa nidassananti anidassanaṃ. Sotādipaṭihananasamatthato	724	
PA_atk-s01_03a:724_3	saha paṭighenāti sappaṭighaṃ. Taṃ atthato cakkhāyatanādīni nava āyatanāni. Vuttappakāraṃ	724	
PA_atk-s01_03a:724_4	nāssa nidassananti anidassanaṃ. Nāssa paṭighoti appaṭighaṃ. Taṃ atthato ṭhapetvā	724	
PA_atk-s01_03a:724_5	dasāyatanāni avasesaṃ sukhumarūpaṃ.	724	
PA_atk-s01_03a:725	Tayo saṅkhārāti sahajātadhamme ceva samparāye phaladhamme ca saṅkharonti rāsī karontīti saṅkhārā. Abhisaṅkharotīti abhisaṅkhāro. Puñño abhisaṅkhāro puññābhisaṅkhāro.	72	
PA_atk-s01_03a:726_0	“Tattha katamo puññābhisaṅkhāro? Kusalā cetanā kāmāvacarā rūpāvacarā dānamayā sīlamayā	726	
PA_atk-s01_03a:726_1	bhāvanāmayā”ti evaṃ vuttānaṃ aṭṭhannaṃ kāmāvacarakusalamahācittacetanānaṃ, pañcannaṃ	726	
PA_atk-s01_03a:726_2	rūpāvacarakusalacetanānañcetaṃ adhivacanaṃ. Ettha ca dānasīlamayā aṭṭheva cetanā	726	
PA_atk-s01_03a:726_3	honti. Bhāvanāmayā terasāpi. Yathā hi paguṇaṃ dhammaṃ sajjhāyamāno ekaṃ dve anusandhiṃ	726	
PA_atk-s01_03a:726_4	gatopi na jānāti, pacchā āvajjanto jānāti, evameva kasiṇaparikammaṃ karontassa paguṇajjhānaṃ	726	
PA_atk-s01_03a:726_5	paccavekkhantassa ñāṇavippayuttāpi bhāvanā hoti. Tena vuttaṃ “bhāvanāmayā terasāpī”ti.	726	
PA_atk-s01_03a:727_0	Tattha dānamayādīsu “dānaṃ ārabbha dānamadhikicca yā uppajjati cetanā sañcetanā cetayitattaṃ,	727	
PA_atk-s01_03a:727_1	ayaṃ vuccati dānamayo puññābhisaṅkhāro. Sīlaṃ ārabbha, bhāvanaṃ ārabbha, bhāvanamadhikicca	727	
PA_atk-s01_03a:727_2	yā uppajjati cetanā sañcetanā cetayitattaṃ, ayaṃ vuccati bhāvanāmayo puññābhisaṅkhāro”ti	727	
PA_atk-s01_03a:727_3	ayaṃ saṅkhepadesanā.	727	
PA_atk-s01_03a:728_0	Cīvarādīsu pana catūsu paccayesu rūpādīsu vā chasu ārammaṇesu annādīsu vā dasasu	728	
PA_atk-s01_03a:728_1	dānavatthūsu taṃ taṃ dentassa tesaṃ uppādanato paṭṭhāya pubbabhāge, pariccāgakāle,	728	
PA_atk-s01_03a:728_2	pacchā somanassacittena anussaraṇe cāti tīsu kālesu pavattā cetanā dānamayā nāma.	728	
PA_atk-s01_03a:728_3	Sīlapūraṇatthāya pana pabbajissāmīti vihāraṃ gacchantassa, pabbajantassa manorathaṃ	728	
PA_atk-s01_03a:728_4	matthakaṃ pāpetvā pabbajito vatamhi sādhu sādhūti āvajjantassa, pātimokkhaṃ saṃvarantassa,	728	
PA_atk-s01_03a:728_5	cīvarādayo paccaye paccavekkhantassa, āpāthagatesu rūpādīsu cakkhudvārādīni saṃvarantassa,	728	
PA_atk-s01_03a:728_6	ājīvaṃ sodhentassa ca pavattā cetanā sīlamayā nāma.	728	
PA_atk-s01_03a:729_0	Paṭisambhidāyaṃ vuttena vipassanāmaggena “cakkhuṃ aniccato dukkhato anattato bhāventassa…pe…	729	
PA_atk-s01_03a:729_1	manaṃ. Rūpe. Dhamme. Cakkhuviññāṇaṃ…pe… manoviññāṇaṃ. Cakkhusamphassaṃ…pe… manosamphassaṃ.	729	
PA_atk-s01_03a:729_2	Cakkhusamphassajaṃ vedanaṃ…pe… manosamphassajaṃ vedanaṃ. Rūpasaññaṃ, jarāmaraṇaṃ	729	
PA_atk-s01_03a:729_3	aniccato dukkhato anattato bhāventassa pavattā cetanā bhāvanāmayā nāmā”ti ayaṃ vitthārakathā.	729	
PA_atk-s01_03a:730_0	Apuñño ca so abhisaṅkhāro cāti apuññābhisaṅkhāro. Dvādasaakusalacittasampayuttānaṃ	730	
PA_atk-s01_03a:730_1	cetanānaṃ etaṃ adhivacanaṃ. Vuttampi cetaṃ “tattha katamo apuññābhisaṅkhāro? Akusalacetanā	730	
PA_atk-s01_03a:730_2	kāmāvacarā, ayaṃ vuccati apuññābhisaṅkhāro”ti. Āneñjaṃ niccalaṃ santaṃ vipākabhūtaṃ	730	
PA_atk-s01_03a:730_3	arūpameva abhisaṅkharotīti āneñjābhisaṅkhāro. Catunnaṃ arūpāvacarakusalacetanānaṃ	730	
PA_atk-s01_03a:730_4	etaṃ adhivacanaṃ. Yathāha “tattha katamo āneñjābhisaṅkhāro? Kusalacetanā arūpāvacarā,	730	
PA_atk-s01_03a:730_5	ayaṃ vuccati āneñjābhisaṅkhāro”ti.	730	
PA_atk-s01_03a:731_0	Puggalattike sattavidho purisapuggalo, tisso sikkhā sikkhatīti sekkho. Khīṇāsavo	731	
PA_atk-s01_03a:731_1	sikkhitasikkhattā puna na sikkhissatīti asekkho. Puthujjano sikkhāhi paribāhiyattā	731	
PA_atk-s01_03a:731_2	nevasekkho nāsekkho.	731	
PA_atk-s01_03a:732_0	Therattike jātimahallako gihī jātitthero nāma. “Cattārome, bhikkhave, therakaraṇā	732	
PA_atk-s01_03a:732_1	dhammā. Idha, bhikkhave, thero sīlavā hoti, bahussuto hoti, catunnaṃ jhānānaṃ lābhī	732	
PA_atk-s01_03a:732_2	hoti, āsavānaṃ khayā bahussuto hoti, catunnaṃ jhānānaṃ lābhī hoti, āsavānaṃ khayā	732	
PA_atk-s01_03a:732_3	anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja	732	
PA_atk-s01_03a:732_4	viharati. Ime kho, bhikkhave, cattāro therakaraṇā dhammā”ti. Evaṃ vuttesu dhammesu	732	
PA_atk-s01_03a:732_5	ekena vā anekehi vā samannāgato dhammathero nāma. Aññataro theranāmako bhikkhūti	732	
PA_atk-s01_03a:732_6	evaṃ theranāmako vā, yaṃ vā pana mahallakakāle pabbajitaṃ sāmaṇerādayo disvā thero	732	
PA_atk-s01_03a:732_7	theroti vadanti, ayaṃ sammutithero nāma.	732	
PA_atk-s01_03a:733_0	Puññakiriyavatthūsu dānameva dānamayaṃ. Puññakiriyā ca sā tesaṃ tesaṃ ānisaṃsānaṃ	733	
PA_atk-s01_03a:733_1	vatthu cāti puññakiriyavatthu. Itaresupi dvīsu eseva nayo. Atthato pana pubbe vuttadānamayacetanādivaseneva	733	
PA_atk-s01_03a:733_2	saddhiṃ pubbabhāgaaparabhāgacetanāhi imāni tīṇi puññakiriyavatthūni veditabbāni.	733	
PA_atk-s01_03a:733_3	Ekamekañcettha pubbabhāgato paṭṭhāya kāyena karontassa kāyakammaṃ hoti. Tadatthaṃ	733	
PA_atk-s01_03a:733_4	vācaṃ nicchārentassa vacīkammaṃ. Kāyaṅgavācaṅgaṃ acopetvā manasā cintentassa manokammaṃ.	733	
PA_atk-s01_03a:733_5	Annādīni dentassa cāpi annadānādīni demīti vā dānapāramiṃ āvajjetvā vā dānakāle dānamayaṃ	733	
PA_atk-s01_03a:733_6	puññakiriyavatthu hoti. Vattasīse ṭhatvā dadato sīlamayaṃ. Khayato vayato sammasanaṃ	733	
PA_atk-s01_03a:733_7	paṭṭhapetvā dadato bhāvanāmayaṃ puññakiriyavatthu hoti.	733	
PA_atk-s01_03a:734_0	Aparānipi satta puññakiriyavatthūni apacitisahagataṃ puññakiriyavatthu, veyyāvaccasahagataṃ,	734	
PA_atk-s01_03a:734_1	pattānuppadānaṃ, pattabbhanumodanaṃ, desanāmayaṃ, savanamayaṃ, diṭṭhijugataṃ puññakiriyavatthūti.	734	
PA_atk-s01_03a:734_2	Tattha mahallakaṃ disvā paccuggamanapattacīvarappaṭiggahaṇaabhivādanamaggasampadānādivasena	734	
PA_atk-s01_03a:734_3	apacitisahagataṃ veditabbaṃ. Vuḍḍhatarānaṃ vattappaṭipattikaraṇavasena, gāmaṃ piṇḍāya	734	
PA_atk-s01_03a:734_4	paviṭṭhaṃ bhikkhuṃ disvā pattaṃ gahetvā gāme bhikkhaṃ samādapetvā upasaṃharaṇavasena,	734	
PA_atk-s01_03a:734_5	“gaccha bhikkhūnaṃ pattaṃ āharā”ti sutvā vegena gantvā pattāharaṇādivasena ca veyyāvaccasahagataṃ	734	
PA_atk-s01_03a:734_6	veditabbaṃ. Cattāro paccaye datvā sabbasattānaṃ patti hotūti pavattanavasena pattānuppadānaṃ	734	
PA_atk-s01_03a:734_7	veditabbaṃ. Parehi dinnāya pattiyā sādhu suṭṭhūti anumodanāvasena pattabbhanumodanaṃ	734	
PA_atk-s01_03a:734_8	veditabbaṃ. Eko “evaṃ maṃ ‘dhammakathiko’ti jānissantī”ti icchāya ṭhatvā lābhagaruko	734	
PA_atk-s01_03a:734_9	hutvā deseti, taṃ na mahapphalaṃ. Eko attano paguṇadhammaṃ apaccāsīsamāno paresaṃ	734	
PA_atk-s01_03a:734_10	deseti, idaṃ desanāmayaṃ puññakiriyavatthu nāma. Eko suṇanto “iti maṃ ‘saddho’ti	7341	
PA_atk-s01_03a:734_11	jānissantī”ti suṇāti, taṃ na mahapphalaṃ. Eko “evaṃ me mahapphalaṃ bhavissatī”ti	7341	
PA_atk-s01_03a:734_12	hitappharaṇena muducittena dhammaṃ suṇāti, idaṃ savanamayaṃ puññakiriyavatthu. Diṭṭhijugataṃ	7341	
PA_atk-s01_03a:734_13	pana sabbesaṃ niyamalakkhaṇaṃ. Yaṃkiñci puññaṃ karontassa hi diṭṭhiyā ujubhāveneva mahapphalaṃ hoti.	7341	
PA_atk-s01_03a:735_0	Iti imesaṃ sattannaṃ puññakiriyavatthūnaṃ purimeheva tīhi saṅgaho veditabbo. Ettha	735	
PA_atk-s01_03a:735_1	hi apacitiveyyāvaccāni sīlamaye. Pattidānapattabbhanumodanāni dānamaye. Desanāsavanāni	735	
PA_atk-s01_03a:735_2	bhāvanāmaye. Diṭṭhijugataṃ tīsupi saṅgahaṃ gacchati.	735	
PA_atk-s01_03a:736_0	Codanāvatthūnīti codanākāraṇāni. Diṭṭhenāti maṃsacakkhunā vā dibbacakkhunā vā vītikkamaṃ	736	
PA_atk-s01_03a:736_1	disvā codeti. Sutenāti pakatisotena vā dibbasotena vā parassa saddaṃ sutvā codeti.	736	
PA_atk-s01_03a:736_2	Parisaṅkāya vāti diṭṭhaparisaṅkitena vā sutaparisaṅkitena vā mutaparisaṅkitena vā	736	
PA_atk-s01_03a:736_3	codeti. Ayamettha saṅkhepo, vitthāro pana samantapāsādikāyaṃ vuttanayeneva veditabbo.	736	
PA_atk-s01_03a:737_0	Kāmūpapattiyoti kāmūpasevanā kāmappaṭilābhā vā. Paccupaṭṭhitakāmāti nibaddhakāmā	737	
PA_atk-s01_03a:737_1	nibaddhārammaṇā. Seyyathāpi manussāti yathā manussā. Manussā hi nibaddheyeva vatthusmiṃ	737	
PA_atk-s01_03a:737_2	vasaṃ vattenti. Yattha paṭibaddhacittā honti, satampi sahassampi datvā mātugāmaṃ	737	
PA_atk-s01_03a:737_3	ānetvā nibaddhabhogaṃ bhuñjanti. Ekacce devā nāma catudevalokavāsino. Tepi nibaddhavatthusmiṃyeva	737	
PA_atk-s01_03a:737_4	vasaṃ vattenti. Ekacce vinipātikā nāma nerayike ṭhapetvā avasesā macchakacchapādayopi	737	
PA_atk-s01_03a:737_5	hi nibaddhavatthusmiṃyeva vasaṃ vattenti. Maccho attano macchiyā kacchapo kacchapiyāti.	737	
PA_atk-s01_03a:737_6	Nimminitvā nimminitvāti nīlapītādivasena yādisaṃ yādisaṃ attano rūpaṃ icchanti, tādisaṃ	737	
PA_atk-s01_03a:737_7	tādisaṃ nimminitvā āyasmato anuruddhassa purato manāpakāyikā devatā viya. Nimmānaratīti	737	
PA_atk-s01_03a:737_8	evaṃ sayaṃ nimmite nimmite nimmāne rati etesanti nimmānaratī. Paranimmitakāmāti parehi	737	
PA_atk-s01_03a:737_9	nimmitakāmā. Tesañhi manaṃ ñatvā pare yathārucitaṃ kāmabhogaṃ nimminanti, te tattha	737	
PA_atk-s01_03a:737_10	vasaṃ vattenti. Kathaṃ parassa manaṃ jānantīti? Pakatisevanavasena. Yathā hi kusalo	7371	
PA_atk-s01_03a:737_11	sūdo rañño bhuñjantassa yaṃ yaṃ so bahuṃ gaṇhāti, taṃ taṃ tassa ruccatīti jānāti,	7371	
PA_atk-s01_03a:737_12	evaṃ pakatiyā abhirucitārammaṇaṃ ñatvā tādisakaṃyeva nimminanti. Te tattha vasaṃ	7371	
PA_atk-s01_03a:737_13	vattenti, methunaṃ sevanti. Keci pana therā “hasitamattena olokitamattena āliṅgitamattena	7371	
PA_atk-s01_03a:737_14	ca tesaṃ kāmakiccaṃ ijjhatī”ti vadanti, taṃ aṭṭhakathāyaṃ “etaṃ pana natthī”ti paṭikkhittaṃ.	7371	
PA_atk-s01_03a:737_15	Na hi kāyena aphusantassa phoṭṭhabbaṃ kāmakiccaṃ sādheti. Channampi hi kāmāvacarānaṃ	7371	
PA_atk-s01_03a:737_16	kāmā pākatikā eva. Vuttampi cetaṃ –	7371	
PA_atk-s01_03a:738	“Cha ete kāmāvacarā, sabbakāmasamiddhino;	73	
PA_atk-s01_03a:739	Sabbesaṃ ekasaṅkhātaṃ, āyu bhavati kittaka”nti. ;	73	
PA_atk-s01_03a:740_0	Sukhūpapattiyoti sukhappaṭilābhā. Uppādetvā uppādetvā sukhaṃ viharantīti te heṭṭhā	740	
PA_atk-s01_03a:740_1	paṭhamajjhānasukhaṃ nibbattetvā upari vipākajjhānasukhaṃ anubhavantīti attho. Sukhena	740	
PA_atk-s01_03a:740_2	abhisannāti dutiyajjhānasukhena tintā. Parisannāti samantato tintā. Paripūrāti paripuṇṇā.	740	
PA_atk-s01_03a:740_3	Paripphuṭāti tasseva vevacanaṃ. Idampi vipākajjhānasukhameva sandhāya vuttaṃ. Ahosukhaṃ	740	
PA_atk-s01_03a:740_4	ahosukhanti tesaṃ kira bhavalobho mahā uppajjati. Tasmā kadāci karahaci evaṃ udānaṃ	740	
PA_atk-s01_03a:740_5	udānenti. Santamevāti paṇītameva. Tusitāti tato uttariṃ sukhassa apatthanato santuṭṭhā	740	
PA_atk-s01_03a:740_6	hutvā. Sukhaṃ paṭivedentīti tatiyajjhānasukhaṃ anubhavanti.	740	
PA_atk-s01_03a:741	Sekkhā paññāti satta ariyapaññā. Arahato paññā asekkhā. Avasesā paññā nevasekkhānāsekkhā.	74	
PA_atk-s01_03a:742_0	Cintāmayādīsu ayaṃ vitthāro – “tattha katamā cintāmayā paññā? Yogavihitesu vā kammāyatanesu	742	
PA_atk-s01_03a:742_1	yogavihitesu vā sippāyatanesu yogavihitesu vā vijjāṭṭhānesu kammassakataṃ vā saccānulomikaṃ	742	
PA_atk-s01_03a:742_2	vā rūpaṃ aniccanti vā…pe… viññāṇaṃ aniccanti vā yaṃ evarūpaṃ anulomikaṃ khantiṃ diṭṭhiṃ	742	
PA_atk-s01_03a:742_3	ruciṃ muttiṃ pekkhaṃ dhammanijjhānakkhantiṃ parato asutvā paṭilabhati, ayaṃ vuccati	742	
PA_atk-s01_03a:742_4	cintāmayā paññā. Tattha katamā sutamayā paññā? Yogavihitesu vā kammāyatanesu…pe…	742	
PA_atk-s01_03a:742_5	dhammanijjhānakkhantiṃ parato sutvā paṭilabhati, ayaṃ vuccati sutamayā paññā. (Tattha	742	
PA_atk-s01_03a:742_6	katamā bhāvanāmayā paññā?) Sabbāpi samāpannassa paññā bhāvanāmayā paññā”ti.	742	
PA_atk-s01_03a:743_0	Sutāvudhanti sutameva āvudhaṃ. Taṃ atthato tepiṭakaṃ buddhavacanaṃ. Tañhi nissāya	743	
PA_atk-s01_03a:743_1	bhikkhu paññāvudhaṃ nissāya sūro yodho avikampamāno mahākantāraṃ viya saṃsārakantāraṃ	743	
PA_atk-s01_03a:743_2	atikkamati avihaññamāno. Teneva vuttaṃ – “sutāvudho, bhikkhave, ariyasāvako akusalaṃ	743	
PA_atk-s01_03a:743_3	pajahati, kusalaṃ bhāveti, sāvajjaṃ pajahati, anavajjaṃ bhāveti, suddhamattānaṃ pariharatī”ti.	743	
PA_atk-s01_03a:744_0	Pavivekāvudhanti “kāyaviveko cittaviveko upadhiviveko”ti ayaṃ tividhopi vivekova	744	
PA_atk-s01_03a:744_1	āvudhaṃ. Tassa nānākaraṇaṃ kāyaviveko vivekaṭṭhakāyānaṃ nekkhammābhiratānaṃ. Cittaviveko	744	
PA_atk-s01_03a:744_2	ca parisuddhacittānaṃ paramavodānappattānaṃ. Upadhiviveko ca nirupadhīnaṃ puggalānaṃ.	744	
PA_atk-s01_03a:744_3	Imasmiñhi tividhe viveke abhirato, na kutoci bhāyati. Tasmā ayampi avassayaṭṭhena	744	
PA_atk-s01_03a:744_4	āvudhanti vutto. Lokiyalokuttarapaññāva āvudhaṃ paññāvudhaṃ. Yassa sā atthi, so na	744	
PA_atk-s01_03a:744_5	kutoci bhāyati, na cassa koci bhāyati. Tasmā sāpi avassayaṭṭheneva āvudhanti vuttā.	744	
PA_atk-s01_03a:745_0	Anaññātaññassāmītindriyanti ito pubbe anaññātaṃ aviditaṃ dhammaṃ jānissāmīti paṭipannassa	745	
PA_atk-s01_03a:745_1	uppannaṃ indriyaṃ. Sotāpattimaggañāṇassetaṃ adhivacanaṃ. Aññindriyanti aññābhūtaṃ	745	
PA_atk-s01_03a:745_2	ājānanabhūtaṃ indriyaṃ. Sotāpattiphalato paṭṭhāya chasu ṭhānesu ñāṇassetaṃ adhivacanaṃ.	745	
PA_atk-s01_03a:745_3	Aññātāvindriyanti aññātāvīsu jānanakiccapariyosānappattesu dhammesu indriyaṃ. Arahattaphalañāṇassetaṃ adhivacanaṃ.	745	
PA_atk-s01_03a:746	Maṃsacakkhu cakkhupasādo. Dibbacakkhu ālokanissitaṃ ñāṇaṃ. Paññācakkhu lokiyalokuttarapaññā.	74	
PA_atk-s01_03a:747_0	Adhisīlasikkhādīsu adhisīlañca taṃ sikkhitabbato sikkhā cāti adhisīlasikkhā. Itarasmiṃ	747	
PA_atk-s01_03a:747_1	dvayepi eseva nayo. Tattha sīlaṃ adhisīlaṃ, cittaṃ adhicittaṃ, paññā adhipaññāti	747	
PA_atk-s01_03a:747_2	ayaṃ pabhedo veditabbo –	747	
PA_atk-s01_03a:748_0	Sīlaṃ nāma pañcasīladasasīlāni, pātimokkhasaṃvaro adhisīlaṃ nāma. Aṭṭha samāpattiyo	748	
PA_atk-s01_03a:748_1	cittaṃ, vipassanāpādakajjhānaṃ adhicittaṃ. Kammassakatañāṇaṃ paññā, vipassanāpaññā	748	
PA_atk-s01_03a:748_2	adhipaññā. Anuppannepi hi buddhuppāde pavattatīti pañcasīladasasīlāni sīlameva, pātimokkhasaṃvarasīlaṃ	748	
PA_atk-s01_03a:748_3	buddhuppādeyeva pavattatīti adhisīlaṃ. Cittapaññāsupi eseva nayo. Apica nibbānaṃ	748	
PA_atk-s01_03a:748_4	patthayantena samādinnaṃ pañcasīlampi dasasīlampi adhisīlameva. Samāpannā aṭṭha samāpattiyopi	748	
PA_atk-s01_03a:748_5	adhicittameva. Sabbaṃ vā lokiyaṃ sīlameva, lokuttaraṃ adhisīlaṃ. Cittapaññāsupi eseva nayo.	748	
PA_atk-s01_03a:749_0	Bhāvanāsu khīṇāsavassa pañcadvārikakāyo kāyabhāvanā nāma. Aṭṭha samāpattiyo cittabhāvanā	749	
PA_atk-s01_03a:749_1	nāma. Arahattaphalapaññā paññābhāvanā nāma. Khīṇāsavassa hi ekanteneva pañcadvārikakāyo	749	
PA_atk-s01_03a:749_2	subhāvito hoti. Aṭṭha samāpattiyo cassa na aññesaṃ viya dubbalā, tasseva ca paññā	749	
PA_atk-s01_03a:749_3	bhāvitā nāma hoti paññāvepullapattiyā. Tasmā evaṃ vuttaṃ.	749	
PA_atk-s01_03a:750_0	Anuttariyesu vipassanā dassanānuttariyaṃ maggo paṭipadānussariyaṃ. Phalaṃ vimuttānuttariyaṃ.	750	
PA_atk-s01_03a:750_1	Phalaṃ vā dassanānuttariyaṃ. Maggo paṭipadānuttariyaṃ. Nibbānaṃ vimuttānuttariyaṃ.	750	
PA_atk-s01_03a:750_2	Nibbānaṃ vā dassanānuttariyaṃ, tato uttariñhi daṭṭhabbaṃ nāma natthi. Maggo paṭipadānuttariyaṃ.	750	
PA_atk-s01_03a:750_3	Phalaṃ vimuttānuttariyaṃ. Anuttariyanti uttamaṃ jeṭṭhakaṃ.	750	
PA_atk-s01_03a:751	Samādhīsu paṭhamajjhānasamādhi savitakkasavicāro. Pañcakanayena dutiyajjhānasamādhi avitakkavicāramatto. Seso avitakkaavicāro.	75	
PA_atk-s01_03a:752_0	Suññatādīsu tividhā kathā āgamanato, saguṇato, ārammaṇatoti. Āgamanato nāma eko bhikkhu	752	
PA_atk-s01_03a:752_1	anattato abhinivisitvā anattato disvā anattato vuṭṭhāti, tassa vipassanā suññatā	752	
PA_atk-s01_03a:752_2	nāma hoti. Kasmā? Asuññatattakārakānaṃ kilesānaṃ abhāvā. Vipassanāgamanena maggasamādhi	752	
PA_atk-s01_03a:752_3	suññato nāma hoti. Maggāgamanena phalasamādhi suññato nāma. Aparo aniccato abhinivisitvā	752	
PA_atk-s01_03a:752_4	aniccato disvā aniccato vuṭṭhāti. Tassa vipassanā animittā nāma hoti. Kasmā? Nimittakārakakilesābhāvā.	752	
PA_atk-s01_03a:752_5	Vipassanāgamanena maggasamādhi animitto nāma hoti. Maggāgamanena phalaṃ animittaṃ	752	
PA_atk-s01_03a:752_6	nāma. Aparo dukkhato abhinivisitvā dukkhato disvā dukkhato vuṭṭhāti, tassa vipassanā	752	
PA_atk-s01_03a:752_7	appaṇihitā nāma hoti. Kasmā? Paṇidhikārakakilesābhāvā. Vipassanāgamanena maggasamādhi	752	
PA_atk-s01_03a:752_8	appaṇihito nāma. Maggāgamanena phalaṃ appaṇihitaṃ nāmāti ayaṃ āgamanato kathā. Maggasamādhi	752	
PA_atk-s01_03a:752_9	pana rāgādīhi suññatattā suññato, rāganimittādīnaṃ abhāvā animitto, rāgapaṇidhiādīnaṃ	752	
PA_atk-s01_03a:752_10	abhāvā appaṇihitoti ayaṃ saguṇato kathā. Nibbānaṃ rāgādīhi suññatattā rāgādinimittapaṇidhīnañca	7521	
PA_atk-s01_03a:752_11	abhāvā suññatañceva animittañca appaṇihitañca. Tadārammaṇo maggasamādhi suññato animitto	7521	
PA_atk-s01_03a:752_12	appaṇihito. Ayaṃ ārammaṇato kathā.	7521	
PA_atk-s01_03a:753	Soceyyānīti sucibhāvakarā soceyyappaṭipadā dhammā. Vitthāro panettha “tattha katamaṃ kāyasoceyyaṃ? Pāṇātipātā veramaṇī”tiādinā nayena vuttānaṃ tiṇṇaṃ sucaritānaṃ vasena veditabbo.	75	
PA_atk-s01_03a:754_0	Moneyyānīti munibhāvakarā moneyyappaṭipadā dhammā. Tesaṃ vitthāro “tattha katamaṃ	754	
PA_atk-s01_03a:754_1	kāyamoneyyaṃ? Tividhakāyaduccaritassa pahānaṃ kāyamoneyyaṃ, tividhaṃ kāyasucaritaṃ	754	
PA_atk-s01_03a:754_2	kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ, kāyapariññāsahagato	754	
PA_atk-s01_03a:754_3	maggo kāyamoneyyaṃ, kāyasmiṃ chandarāgappahānaṃ kāyamoneyyaṃ, kāyasaṅkhāranirodhā	754	
PA_atk-s01_03a:754_4	catutthajjhānasamāpatti kāyamoneyyaṃ. Tattha katamaṃ vacīmoneyyaṃ? Catubbidhavacīduccaritassa	754	
PA_atk-s01_03a:754_5	pahānaṃ vacīmoneyyaṃ, catubbidhaṃ vacīsucaritaṃ vacīmoneyyaṃ, vācārammaṇe ñāṇaṃ vacīmoneyyaṃ	754	
PA_atk-s01_03a:754_6	vācāpariññā vacīmoneyyaṃ pariññāsahagato maggo, vācāya chandarāgappahānaṃ, vacīsaṅkhāranirodhā	754	
PA_atk-s01_03a:754_7	dutiyajjhānasamāpatti vacīmoneyyaṃ. Tattha katamaṃ manomoneyyaṃ? Tividhamanoduccaritassa	754	
PA_atk-s01_03a:754_8	pahānaṃ manomoneyyaṃ, tividhaṃ manosucaritaṃ manomoneyyaṃ, manārammaṇe ñāṇaṃ manomoneyyaṃ,	754	
PA_atk-s01_03a:754_9	manopariññā manomoneyyaṃ. Pariññāsahagato maggo, manasmiṃ chandarāgappahānaṃ, cittasaṅkhāranirodhā	754	
PA_atk-s01_03a:754_10	saññāvedayitanirodhasamāpatti manomoneyya”nti.	7541	
PA_atk-s01_03a:755	Kosallesu āyoti vuḍḍhi. Apāyoti avuḍḍhi. Tassa tassa kāraṇaṃ upāyo. Tesaṃ pajānanā kosallaṃ. Vitthāro pana vibhaṅge vuttoyeva.	75	
PA_atk-s01_03a:756_0	Vuttañhetaṃ – “tattha katamaṃ āyakosallaṃ? Ime dhamme manasikaroto anuppannā ceva	756	
PA_atk-s01_03a:756_1	akusalā dhammā nuppajjanti, uppannā ca akusalā dhammā nirujjhanti. Ime vā pana me	756	
PA_atk-s01_03a:756_2	dhamme manasikaroto anuppannā ceva kusalā dhammā uppajjanti, uppannā ca kusalā dhammā	756	
PA_atk-s01_03a:756_3	bhiyyobhāvāya vepullāya bhāvanāya pāripūriyā saṃvattantīti, yā tattha paññā pajānanā…pe…	756	
PA_atk-s01_03a:756_4	sammādiṭṭhi. Idaṃ vuccati āyakosallaṃ. Tattha katamaṃ apāyakosallaṃ? Ime dhamme manasikaroto	756	
PA_atk-s01_03a:756_5	anuppannā ceva kusalā dhammā na uppajjanti, uppannā ca kusalā dhammā nirujjhanti.	756	
PA_atk-s01_03a:756_6	Ime vā pana me dhamme manasikaroto anuppannā ceva akusalā dhammā uppajjanti, uppannā	756	
PA_atk-s01_03a:756_7	ca akusalā dhammā bhiyyobhāvāya vepullāya bhāvanāya pāripūriyā saṃvattantīti, yā	756	
PA_atk-s01_03a:756_8	tattha paññā pajānanā…pe… sammādiṭṭhi. Idaṃ vuccati apāyakosallaṃ. Sabbāpi tatrupāyā	756	
PA_atk-s01_03a:756_9	paññā upāyakosalla”nti. Idaṃ pana accāyikakicce vā bhaye vā uppanne tassa tikicchanatthaṃ	756	
PA_atk-s01_03a:756_10	ṭhānuppattiyā kāraṇajānanavaseneva veditabbaṃ.	7561	
PA_atk-s01_03a:757_0	Madāti majjanākāravasena pavattamānā. Tesu “ahaṃ nirogo saṭṭhi vā sattati vā vassāni	757	
PA_atk-s01_03a:757_1	atikkantāni, na me harītakīkhaṇḍampi khāditapubbaṃ, ime panaññe asukaṃ nāma ṭhānaṃ	757	
PA_atk-s01_03a:757_2	rujjati, bhesajjaṃ khādāmāti vicaranti, ko añño mādiso nirogo nāmā”ti evaṃ mānakaraṇaṃ	757	
PA_atk-s01_03a:757_3	ārogyamado. “Mahallakakāle puññaṃ karissāma, daharamha tāvā”ti yobbane ṭhatvā mānakaraṇaṃ	757	
PA_atk-s01_03a:757_4	yobbanamado. “Ciraṃ jīviṃ, ciraṃ jīvāmi, ciraṃ jīvissāmi; sukhaṃ jīviṃ, sukhaṃ jīvāmi,	757	
PA_atk-s01_03a:757_5	sukhaṃ jīvissāmī”ti evaṃ mānakaraṇaṃ jīvitamado.	757	
PA_atk-s01_03a:758_0	Ādhipateyyesu adhipatito āgataṃ ādhipateyyaṃ. “Ettakomhi sīlena samādhinā paññāya	758	
PA_atk-s01_03a:758_1	vimuttiyā, na me etaṃ patirūpa”nti evaṃ attānaṃ adhipattiṃ jeṭṭhakaṃ katvā pāpassa	758	
PA_atk-s01_03a:758_2	akaraṇaṃ attādhipateyyaṃ nāma. Lokaṃ adhipatiṃ katvā akaraṇaṃ lokādhipateyyaṃ nāma.	758	
PA_atk-s01_03a:758_3	Lokuttaradhammaṃ adhipatiṃ katvā akaraṇaṃ dhammādhipateyyaṃ nāma.	758	
PA_atk-s01_03a:759_0	Kathāvatthūnīti kathākāraṇāni. Atītaṃ vā addhānanti atītaṃ dhammaṃ, atītakkhandheti	759	
PA_atk-s01_03a:759_1	attho. Apica “yaṃ, bhikkhave, rūpaṃ atītaṃ niruddhaṃ vipariṇataṃ, ‘ahosī’ti tassa	759	
PA_atk-s01_03a:759_2	saṅkhā, ‘ahosī’ti tassa paññatti ‘ahosī’ti tassa samaññā, na tassa saṅkhā ‘atthī’ti,	759	
PA_atk-s01_03a:759_3	na tassa saṅkhā ‘bhavissatī’ti evaṃ āgatena niruttipathasuttenapettha attho dīpetabbo.	759	
PA_atk-s01_03a:760_0	Vijjāti tamavijjhanaṭṭhena vijjā. Viditakaraṇaṭṭhenāpi vijjā. Pubbenivāsānussatiñāṇañhi	760	
PA_atk-s01_03a:760_1	uppajjamānaṃ pubbenivāsaṃ chādetvā ṭhitaṃ tamaṃ vijjhati, pubbenivāsañca viditaṃ	760	
PA_atk-s01_03a:760_2	karotīti vijjā. Cutūpapātañāṇaṃ cutipaṭisandhicchādakaṃ tamaṃ vijjhati, tañca viditaṃ	760	
PA_atk-s01_03a:760_3	karotīti vijjā. Āsavānaṃ khaye ñāṇaṃ catusaccacchādakaṃ tamaṃ vijjhati, catusaccadhammañca	760	
PA_atk-s01_03a:760_4	viditaṃ karotīti vijjā.	760	
PA_atk-s01_03a:761	Vihāresu aṭṭha samāpattiyo dibbo vihāro. Catasso appamaññā brahmā vihāro. Phalasamāpatti ariyo vihāro.	76	
PA_atk-s01_03a:762	Pāṭihāriyāni kevaṭṭasutte vitthāritāneva.	76	
PA_atk-s01_03a:763	“Ime kho, āvuso”tiādīsu vuttanayeneva yojetabbaṃ. Iti samasaṭṭhiyā tikānaṃ vasena asītisatapañhe kathento thero sāmaggirasaṃ dassesīti.	76	
PA_atk-s01_03a:764	Tikavaṇṇanā niṭṭhitā.	76	
PA_atk-s01_03a:765	Catukkavaṇṇanā	76	
PA_atk-s01_03a:766	306. Iti tikavasena sāmaggirasaṃ dassetvā idāni catukkavasena dassetuṃ puna desanaṃ ārabhi. Tattha “satipaṭṭhānacatukkaṃ” pubbe vitthāritameva.	76	
PA_atk-s01_03a:767_0	Sammappadhānacatukke chandaṃ janetīti “yo chando chandikatā kattukamyatā kusalo dhammacchando”ti	767	
PA_atk-s01_03a:767_1	evaṃ vuttaṃ kattukamyataṃ janeti. Vāyamatīti vāyāmaṃ karoti. Vīriyaṃ ārabhatīti vīriyaṃ	767	
PA_atk-s01_03a:767_2	janeti. Cittaṃ paggaṇhātīti cittaṃ upatthambheti. Ayamettha saṅkhepo. Vitthāro pana	767	
PA_atk-s01_03a:767_3	sammappadhānavibhaṅge āgatoyeva.	767	
PA_atk-s01_03a:768_0	Iddhipādesu chandaṃ nissāya pavatto samādhi chandasamādhi. Padhānabhūtā saṅkhārā	768	
PA_atk-s01_03a:768_1	padhānasaṅkhārā. Samannāgatanti tehi dhammehi upetaṃ. Iddhiyā pādaṃ, iddhibhūtaṃ	768	
PA_atk-s01_03a:768_2	vā pādanti iddhipādaṃ. Sesesupi eseva nayo. Ayamettha saṅkhepo, vitthāro pana iddhipādavibhaṅge	768	
PA_atk-s01_03a:768_3	āgato eva. Visuddhimagge panassa attho dīpito. Jhānakathāpi visuddhimagge vitthāritāva.	768	
PA_atk-s01_03a:769	307. Diṭṭhadhammasukhavihārāyāti imasmiṃyeva attabhāve sukhavihāratthāya. Idha phalasamāpattijhānāni, khīṇāsavassa aparabhāge nibbattitajhānāni ca kathitāni.	76	
PA_atk-s01_03a:770_0	Ālokasaññaṃ manasikarotīti divā vā rattiṃ vā sūriyacandapajjotamaṇiādīnaṃ ālokaṃ	770	
PA_atk-s01_03a:770_1	ālokoti manasikaroti. Divāsaññaṃ adhiṭṭhātīti evaṃ manasi katvā divātisaññaṃ ṭhapeti.	770	
PA_atk-s01_03a:770_2	Yathā divā tathā rattinti yathā divā diṭṭho āloko, tatheva taṃ rattiṃ manasikaroti.	770	
PA_atk-s01_03a:770_3	Yathā rattiṃ tathā divāti yathā rattiṃ āloko diṭṭho, evameva divā manasikaroti. Iti	770	
PA_atk-s01_03a:770_4	vivaṭena cetasāti evaṃ apihitena cittena. Apariyonaddhenāti samantato anaddhena.	770	
PA_atk-s01_03a:770_5	Sappabhāsanti saobhāsaṃ. Ñāṇadassanapaṭilābhāyāti ñāṇadassanapaṭilābhatthāya. Iminā	770	
PA_atk-s01_03a:770_6	kiṃ kathitaṃ? Middhavinodanaāloko kathito parikammaāloko vā. Iminā kiṃ kathitaṃ hoti?	770	
PA_atk-s01_03a:770_7	Khīṇāsavassa dibbacakkhuñāṇaṃ. Tasmiṃ vā āgatepi anāgatepi pādakajjhānasamāpattimeva	770	
PA_atk-s01_03a:770_8	sandhāya “sappabhāsaṃ cittaṃ bhāvetī”ti vuttaṃ.	770	
PA_atk-s01_03a:771_0	Satisampajaññāyāti sattaṭṭhānikassa satisampajaññassa atthāya. Viditā vedanā uppajjantītiādīsu	771	
PA_atk-s01_03a:771_1	khīṇāsavassa vatthu viditaṃ hoti ārammaṇaṃ viditaṃ vatthārammaṇaṃ viditaṃ. Vatthārammaṇaviditatāya	771	
PA_atk-s01_03a:771_2	evaṃ vedanā uppajjanti, evaṃ tiṭṭhanti, evaṃ nirujjhanti. Na kevalañca vedanā eva	771	
PA_atk-s01_03a:771_3	idha vuttā saññādayopi, avuttā cetanādayopi, viditā ca uppajjanti ceva tiṭṭhanti	771	
PA_atk-s01_03a:771_4	ca nirujjhanti ca. Api ca vedanāya uppādo vidito hoti, upaṭṭhānaṃ viditaṃ hoti. Avijjāsamudayā	771	
PA_atk-s01_03a:771_5	vedanāsamudayo, taṇhāsamudayā kammasamudayo, phassasamudayā vedanāyasamudayo. Nibbattilakkhaṇaṃ	771	
PA_atk-s01_03a:771_6	passantopi vedanākkhandhassa samudayaṃ passati. Evaṃ vedanāya uppādo vidito hoti.	771	
PA_atk-s01_03a:771_7	Kathaṃ vedanāya upaṭṭhānaṃ viditaṃ hoti? Aniccato manasikaroto khayatūpaṭṭhānaṃ viditaṃ	771	
PA_atk-s01_03a:771_8	hoti. Dukkhato manasikaroto bhayatūpaṭṭhānaṃ viditaṃ hoti. Anattato manasikaroto	771	
PA_atk-s01_03a:771_9	suññatūpaṭṭhānaṃ viditaṃ hoti. Evaṃ vedanāya upaṭṭhānaṃ viditaṃ hoti, khayato bhayato	771	
PA_atk-s01_03a:771_10	suññato jānāti. Kathaṃ vedanāya atthaṅgamo vidito hoti? Avijjānirodhā vedanānirodho.…Pe…	7711	
PA_atk-s01_03a:771_11	evaṃ vedanāya atthaṅgamo vidito hoti. Imināpi nayenettha attho veditabbo.	7711	
PA_atk-s01_03a:772	Iti rūpantiādi vuttanayameva. Ayaṃ āvuso samādhibhāvanāti ayaṃ āsavānaṃ khayañāṇassa pādakajjhānasamādhibhāvanā.	77	
PA_atk-s01_03a:773_0	308. Appamaññāti pamāṇaṃ agahetvā anavasesapharaṇavasena appamaññāva. Anupadavaṇṇanā	773	
PA_atk-s01_03a:773_1	pana bhāvanāsamādhividhānañca etāsaṃ visuddhimagge vitthāritameva. Arūpakathāpi visuddhimagge vitthāritāva.	773	
PA_atk-s01_03a:774_0	Apassenānīti apassayāni. Saṅkhāyāti ñāṇena ñatvā. Paṭisevatīti ñāṇena ñatvā sevitabbayuttakameva	774	
PA_atk-s01_03a:774_1	sevati. Tassa ca vitthāro “paṭisaṅkhā yoniso cīvaraṃ paribhuñjatī”tiādinā nayena	774	
PA_atk-s01_03a:774_2	veditabbo. Saṅkhāyekaṃ adhivāsetīti ñāṇena ñatvā adhivāsetabbayuttakameva adhivāseti.	774	
PA_atk-s01_03a:774_3	Vitthāro panettha “paṭisaṅkhā yoniso khamo hoti sītassā”tiādinā nayena veditabbo.	774	
PA_atk-s01_03a:774_4	Parivajjetīti ñāṇena ñatvā parivajjetuṃ yuttameva parivajjeti. Tassa vitthāro “paṭisaṅkhā	774	
PA_atk-s01_03a:774_5	yoniso caṇḍaṃ hatthiṃ parivajjetī”tiādinā nayena veditabbo. Vinodetīti ñāṇena ñatvā	774	
PA_atk-s01_03a:774_6	vinodetabbameva vinodeti, nudati nīharati anto pavisituṃ na deti. Tassa vitthāro	774	
PA_atk-s01_03a:774_7	“uppannaṃ kāmavitakkaṃ nādhivāsetī”tiādinā nayena veditabbo.	774	
PA_atk-s01_03a:775	Ariyavaṃsacatukkavaṇṇanā	77	
PA_atk-s01_03a:776_0	309. Ariyavaṃsāti ariyānaṃ vaṃsā. Yathā hi khattiyavaṃso, brāhmaṇavaṃso, vessavaṃso,	776	
PA_atk-s01_03a:776_1	suddavaṃso, samaṇavaṃso, kulavaṃso, rājavaṃso, evaṃ ayampi aṭṭhamo ariyavaṃso ariyatanti	776	
PA_atk-s01_03a:776_2	ariyapaveṇī nāma hoti. So kho panāyaṃ ariyavaṃso imesaṃ vaṃsānaṃ mūlagandhādīnaṃ	776	
PA_atk-s01_03a:776_3	kāḷānusāritagandhādayo viya aggamakkhāyati. Ke pana te ariyā yesaṃ ete vaṃsāti? Ariyā	776	
PA_atk-s01_03a:776_4	vuccanti buddhā ca paccekabuddhā ca tathāgatasāvakā ca, etesaṃ ariyānaṃ vaṃsāti ariyavaṃsā.	776	
PA_atk-s01_03a:776_5	Ito pubbe hi satasahassakappādhikānaṃ catunnaṃ asaṅkhyeyyānaṃ matthake taṇhaṅkaro	776	
PA_atk-s01_03a:776_6	medhaṅkaro saraṇaṅkaro dīpaṅkaroti cattāro buddhā uppannā, te ariyā, tesaṃ ariyānaṃ	776	
PA_atk-s01_03a:776_7	vaṃsāti ariyavaṃsā. Tesaṃ buddhānaṃ parinibbānato aparabhāge asaṅkhyeyyaṃ atikkamitvā	776	
PA_atk-s01_03a:776_8	koṇḍañño nāma buddho uppanno…pe… imasmiṃ kappe kakusandho, koṇāgamano, kassapo, amhākaṃ	776	
PA_atk-s01_03a:776_9	bhagavā gotamoti cattāro buddhā uppannā. Tesaṃ ariyānaṃ vaṃsāti ariyavaṃsā. Apica	776	
PA_atk-s01_03a:776_10	atītānāgatapaccuppannānaṃ sabbabuddhapaccekabuddhabuddhasāvakānaṃ ariyānaṃ vaṃsāti	7761	
PA_atk-s01_03a:776_11	ariyavaṃsā. Te kho panete aggaññā aggāti jānitabbā. Rattaññā dīgharattaṃ pavattāti	7761	
PA_atk-s01_03a:776_12	jānitabbā. Vaṃsaññā vaṃsāti jānitabbā.	7761	
PA_atk-s01_03a:777_0	Porāṇāti na adhunuppattikā. Asaṃkiṇṇā avikiṇṇā anapanītā. Asaṃkiṇṇapubbā atītabuddhehi	777	
PA_atk-s01_03a:777_1	na saṃkiṇṇapubbā. “Kiṃ imehī”ti na apanītapubbā? Na saṅkīyantīti idānipi na apanīyanti.	777	
PA_atk-s01_03a:777_2	Na saṅkīyissantīti anāgatabuddhehipi na apanīyissanti, ye loke viññū samaṇabrāhmaṇā,	777	
PA_atk-s01_03a:777_3	tehi appaṭikuṭṭhā, samaṇehi brāhmaṇehi viññūhi aninditā agarahitā.	777	
PA_atk-s01_03a:778_0	Santuṭṭho hotīti paccayasantosavasena santuṭṭho hoti. Itarītarena cīvarenāti thūlasukhumalūkhapaṇītathirajiṇṇānaṃ	778	
PA_atk-s01_03a:778_1	yena kenaci. Atha kho yathāladdhādīnaṃ itarītarena yena kenaci santuṭṭho hotīti attho.	778	
PA_atk-s01_03a:778_2	Cīvarasmiñhi tayo santosā – yathālābhasantoso, yathābalasantoso, yathāsāruppasantosoti.	778	
PA_atk-s01_03a:778_3	Piṇḍapātādīsupi eseva nayo. Tesaṃ vitthārakathā sāmaññaphale vuttanayeneva veditabbā.	778	
PA_atk-s01_03a:778_4	Ime tayo santose sandhāya “santuṭṭho hoti, itarītarena yathāladdhādīsu yena kenaci	778	
PA_atk-s01_03a:778_5	cīvarena santuṭṭho hotī”ti vuttaṃ.	778	
PA_atk-s01_03a:779_0	Ettha ca cīvaraṃ jānitabbaṃ, cīvarakkhettaṃ jānitabbaṃ, paṃsukūlaṃ jānitabbaṃ, cīvarasantoso	779	
PA_atk-s01_03a:779_1	jānitabbo, cīvarapaṭisaṃyuttāni dhutaṅgāni jānitabbāni. Tattha cīvaraṃ jānitabbanti	779	
PA_atk-s01_03a:779_2	khomādīni cha cīvarāni dukūlādīni cha anulomacīvarāni jānitabbāni. Imāni dvādasa	779	
PA_atk-s01_03a:779_3	kappiyacīvarāni. Kusacīraṃ vākacīraṃ phalakacīraṃ kesakambalaṃ vāḷakambalaṃ potthako	779	
PA_atk-s01_03a:779_4	cammaṃ ulūkapakkhaṃ rukkhadussaṃ latādussaṃ erakadussaṃ kadalidussaṃ veḷudussanti	779	
PA_atk-s01_03a:779_5	evamādīni pana akappiyacīvarāni. Cīvarakkhettanti “saṅghato vā gaṇato vā ñātito vā	779	
PA_atk-s01_03a:779_6	mittato vā attano vā dhanena paṃsukūlaṃ vā”ti evaṃ uppajjanato cha khettāni, aṭṭhannañca	779	
PA_atk-s01_03a:779_7	mātikānaṃ vasena aṭṭha khettāni jānitabbāni. Paṃsukūlanti sosānikaṃ, pāpaṇikaṃ, rathiyaṃ	779	
PA_atk-s01_03a:779_8	saṅkārakūṭakaṃ, sotthiyaṃ, sinānaṃ, titthaṃ, gatapaccāgataṃ, aggidaḍḍhaṃ, gokhāyitaṃ	779	
PA_atk-s01_03a:779_9	upacikakhāyitaṃ, undūrakhāyitaṃ, antacchinnaṃ, dasācchinnaṃ, dhajāhaṭaṃ, thūpaṃ,	779	
PA_atk-s01_03a:779_10	samaṇacīvaraṃ, sāmuddiyaṃ, ābhisekiyaṃ, panthikaṃ, vātāhaṭaṃ, iddhimayaṃ, devadattiyanti	7791	
PA_atk-s01_03a:779_11	tevīsati paṃsukūlāni veditabbāni.	7791	
PA_atk-s01_03a:780_0	Ettha ca sotthiyanti gabbhamalaharaṇaṃ. Gatapaccāgatanti matakasarīraṃ pārupitvā	780	
PA_atk-s01_03a:780_1	susānaṃ netvā ānītacīvaraṃ. Dhajāhaṭanti dhajaṃ ussāpetvā tato ānītaṃ. Thūpanti vammike	780	
PA_atk-s01_03a:780_2	pūjitacīvaraṃ. Sāmuddiyanti samuddavīcīhi thalaṃ pāpitaṃ. Panthikanti panthaṃ gacchantehi	780	
PA_atk-s01_03a:780_3	corabhayena pāsāṇehi koṭṭetvā pārutacīvaraṃ. Iddhimayanti ehibhikkhucīvaraṃ. Sesaṃ pākaṭameva.	780	
PA_atk-s01_03a:781_0	Cīvarasantosoti vīsati cīvarasantosā, vitakkasantoso, gamanasantoso, pariyesanasantoso,	781	
PA_atk-s01_03a:781_1	paṭilābhasantoso, mattappaṭiggahaṇasantoso, loluppavivajjanasantoso, yathālābhasantoso,	781	
PA_atk-s01_03a:781_2	yathābalasantoso, yathāsāruppasantoso, udakasantoso, dhovanasantoso, karaṇasantoso,	781	
PA_atk-s01_03a:781_3	parimāṇasantoso, suttasantoso, sibbanasantoso, rajanasantoso, kappasantoso, paribhogasantoso,	781	
PA_atk-s01_03a:781_4	sannidhiparivajjanasantoso, vissajjanasantosoti.	781	
PA_atk-s01_03a:782_0	Tattha sādakabhikkhunā temāsaṃ nibaddhavāsaṃ vasitvā ekamāsamattaṃ vitakketuṃ vaṭṭati.	782	
PA_atk-s01_03a:782_1	So hi pavāretvā cīvaramāse cīvaraṃ karoti. Paṃsukūliko aḍḍhamāseneva karoti. Iti	782	
PA_atk-s01_03a:782_2	māsaḍḍhamāsamattaṃ vitakkanaṃ vitakkasantoso. Vitakkasantosena pana santuṭṭhena bhikkhunā	782	
PA_atk-s01_03a:782_3	pācīnakkhaṇḍarājivāsikapaṃsukūlikattherasadisena bhavitabbaṃ.	782	
PA_atk-s01_03a:783_0	Thero kira cetiyapabbatavihāre cetiyaṃ vandissāmīti āgato cetiyaṃ vanditvā cintesi	783	
PA_atk-s01_03a:783_1	“mayhaṃ cīvaraṃ jiṇṇaṃ bahūnaṃ vasanaṭṭhāne labhissāmī”ti. So mahāvihāraṃ gantvā	783	
PA_atk-s01_03a:783_2	saṅghattheraṃ disvā vasanaṭṭhānaṃ pucchitvā tattha vuttho punadivase cīvaraṃ ādāya	783	
PA_atk-s01_03a:783_3	āgantvā theraṃ vandi. Thero kiṃ āvusoti āha. Gāmadvāraṃ, bhante, gamissāmīti. Ahampāvuso,	783	
PA_atk-s01_03a:783_4	gamissāmīti. Sādhu, bhanteti gacchanto mahābodhidvārakoṭṭhake ṭhatvā puññavantānaṃ	783	
PA_atk-s01_03a:783_5	vasanaṭṭhāne manāpaṃ labhissāmīti cintetvā aparisuddho me vitakkoti tatova paṭinivatti.	783	
PA_atk-s01_03a:783_6	Punadivase ambaṅgaṇasamīpato, punadivase mahācetiyassa uttaradvārato, tatheva paṭinivattitvā	783	
PA_atk-s01_03a:783_7	catutthadivase therassa santikaṃ agamāsi. Thero imassa bhikkhuno vitakko na parisuddho	783	
PA_atk-s01_03a:783_8	bhavissatīti cīvaraṃ gahetvā tena saddhiṃyeva pañhaṃ pucchamāno gāmaṃ pāvisi. Tañca	783	
PA_atk-s01_03a:783_9	rattiṃ eko manusso uccārapalibuddho sāṭakeyeva vaccaṃ katvā taṃ saṅkāraṭṭhāne chaḍḍesi.	783	
PA_atk-s01_03a:783_10	Paṃsukūlikatthero taṃ nīlamakkhikāhi samparikiṇṇaṃ disvā añjaliṃ paggahesi. Mahāthero	7831	
PA_atk-s01_03a:783_11	“kiṃ, āvuso, saṅkāraṭṭhānassa añjaliṃ paggaṇhāsī”ti? “Nāhaṃ, bhante, saṅkāraṭṭhānassa	7831	
PA_atk-s01_03a:783_12	añjaliṃ paggaṇhāmi, mayhaṃ pitu dasabalassa paggaṇhāmi, puṇṇadāsiyā sarīraṃ pārupitvā	7831	
PA_atk-s01_03a:783_13	chaḍḍitaṃ paṃsukūlaṃ tumbamatte pāṇake vidhunitvā susānato gaṇhantena dukkaraṃ kataṃ,	7831	
PA_atk-s01_03a:783_14	bhante”ti. Mahāthero “parisuddho vitakko paṃsukūlikassā”ti cintesi. Paṃsukūlikattheropi	7831	
PA_atk-s01_03a:783_15	tasmiṃyeva ṭhāne ṭhito vipassanaṃ vaḍḍhetvā tīṇi phalāni patto taṃ sāṭakaṃ gahetvā	7831	
PA_atk-s01_03a:783_16	cīvaraṃ katvā pārupitvā pācīnakkhaṇḍarājiṃ gantvā aggaphalaṃ arahattaṃ pāpuṇi.	7831	
PA_atk-s01_03a:784	Cīvaratthāya gacchantassa pana “kattha labhissāmī”ti acintetvā kammaṭṭhānasīseneva gamanaṃ gamanasantoso nāma.	78	
PA_atk-s01_03a:785	Pariyesantassa pana yena vā tena vā saddhiṃ apariyesitvā lajjiṃ pesalaṃ bhikkhuṃ gahetvā pariyesanaṃ pariyesanasantoso nāma.	78	
PA_atk-s01_03a:786_0	Evaṃ pariyesantassa āhariyamānaṃ cīvaraṃ dūrato disvā “etaṃ manāpaṃ bhavissati, etaṃ	786	
PA_atk-s01_03a:786_1	amanāpa”nti evaṃ avitakketvā thūlasukhumādīsu yathāladdheneva santussanaṃ paṭilābhasantoso nāma.	786	
PA_atk-s01_03a:787	Evaṃ laddhaṃ gaṇhantassāpi “ettakaṃ dupaṭṭassa bhavissati, ettakaṃ ekapaṭṭassā”ti attano pahonakamatteneva santussanaṃ mattappaṭiggahaṇasantoso nāma.	78	
PA_atk-s01_03a:788	Cīvaraṃ pariyesantassa pana “asukassa gharadvāre manāpaṃ labhissāmī”ti acintetvā dvārapaṭipāṭiyā caraṇaṃ loluppavivajjanasantoso nāma.	78	
PA_atk-s01_03a:789	Lūkhapaṇītesu yena kenaci yāpetuṃ sakkontassa yathāladdheneva yāpanaṃ yathālābhasantoso nāma.	78	
PA_atk-s01_03a:790	Attano thāmaṃ jānitvā yena yāpetuṃ sakkoti, tena yāpanaṃ yathābalasantoso nāma.	79	
PA_atk-s01_03a:791	Manāpaṃ aññassa datvā attano yena kenaci yāpanaṃ yathāsāruppasantoso nāma.	79	
PA_atk-s01_03a:792_0	“Kattha udakaṃ manāpaṃ, kattha amanāpa”nti avicāretvā yena kenaci dhovanupagena udakena	792	
PA_atk-s01_03a:792_1	dhovanaṃ udakasantoso nāma. Paṇḍumattikagerukapūtipaṇṇarasakiliṭṭhāni pana udakāni vajjetuṃ vaṭṭati.	792	
PA_atk-s01_03a:793	Dhovantassa pana muggarādīhi apaharitvā hatthehi madditvā dhovanaṃ dhovanasantoso nāma. Tathā asujjhantaṃ paṇṇāni pakkhipitvā tāpitaudakenāpi dhovituṃ vaṭṭati.	79	
PA_atk-s01_03a:794	Evaṃ dhovitvā karontassa idaṃ thūlaṃ, idaṃ sukhumanti akopetvā pahonakanīhāreneva karaṇaṃ karaṇasantoso nāma.	79	
PA_atk-s01_03a:795	Timaṇḍalappaṭicchādanamattasseva karaṇaṃ parimāṇasantoso nāma.	79	
PA_atk-s01_03a:796	Cīvarakaraṇatthāya pana manāpasuttaṃ pariyesissāmīti avicāretvā rathikādīsu vā devaṭṭhāne vā āharitvā pādamūle vā ṭhapitaṃ yaṃkiñcideva suttaṃ gahetvā karaṇaṃ suttasantoso nāma.	79	
PA_atk-s01_03a:797_0	Kusibandhanakāle pana aṅgulamatte sattavāre na vijjhitabbaṃ, evaṃ karontassa hi yo	797	
PA_atk-s01_03a:797_1	bhikkhu sahāyo na hoti, tassa vattabhedopi natthi. Tivaṅgulamatte pana sattavāre	797	
PA_atk-s01_03a:797_2	vijjhitabbaṃ, evaṃ karontassa maggapaṭipannenāpi sahāyena bhavitabbaṃ. Yo na hoti,	797	
PA_atk-s01_03a:797_3	tassa vattabhedo. Ayaṃ sibbanasantoso nāma.	797	
PA_atk-s01_03a:798_0	Rajantena pana kāḷakacchakādīni pariyesantena na rajitabbaṃ. Somavakkalādīsu yaṃ	798	
PA_atk-s01_03a:798_1	labhati, tena rajitabbaṃ. Alabhantena pana manussehi araññe vākaṃ gahetvā chaḍḍitarajanaṃ	798	
PA_atk-s01_03a:798_2	vā bhikkhūhi pacitvā chaḍḍitakasaṭaṃ vā gahetvā rajitabbaṃ, ayaṃ rajanasantoso nāma.	798	
PA_atk-s01_03a:799	Nīlakaddamakāḷasāmesu yaṃkiñci gahetvā hatthipiṭṭhe nisinnassa paññāyamānakapakaraṇaṃ kappasantoso nāma.	79	
PA_atk-s01_03a:800	Hirikopīnapaṭicchādanamattavasena paribhuñjanaṃ paribhogasantoso nāma.	80	
PA_atk-s01_03a:801_0	Dussaṃ pana labhitvā suttaṃ vā sūciṃ vā kārakaṃ vā alabhantena ṭhapetuṃ vaṭṭati,	801	
PA_atk-s01_03a:801_1	labhantena na vaṭṭati. Katampi sace antevāsikādīnaṃ dātukāmo hoti, te ca asannihitā	801	
PA_atk-s01_03a:801_2	yāva āgamanā ṭhapetuṃ vaṭṭati. Āgatamattesu dātabbaṃ. Dātuṃ asakkontena adhiṭṭhātabbaṃ.	801	
PA_atk-s01_03a:801_3	Aññasmiṃ cīvare sati paccattharaṇampi adhiṭṭhātuṃ vaṭṭati. Anadhiṭṭhitameva hi sannidhi	801	
PA_atk-s01_03a:801_4	hoti. Adhiṭṭhitaṃ na hotīti mahāsīvatthero āha. Ayaṃ sannidhiparivajjanasantoso nāma.	801	
PA_atk-s01_03a:802	Vissajjantena pana na mukhaṃ oloketvā dātabbaṃ. Sāraṇīyadhamme ṭhatvā vissajjitabbanti ayaṃ vissajjanasantoso nāma.	80	
PA_atk-s01_03a:803_0	Cīvarapaṭisaṃyuttāni dhutaṅgāni nāma paṃsukūlikaṅgañceva tecīvarikaṅgañca. Tesaṃ	803	
PA_atk-s01_03a:803_1	vitthārakathā visuddhimaggato veditabbā. Iti cīvarasantosamahāariyavaṃsaṃ pūrayamāno	803	
PA_atk-s01_03a:803_2	bhikkhu imāni dve dhutaṅgāni gopeti. Imāni gopento cīvarasantosamahāariyavaṃsena santuṭṭho hoti.	803	
PA_atk-s01_03a:804_0	Vaṇṇavādīti eko santuṭṭho hoti, santosassa vaṇṇaṃ na katheti, eko na santuṭṭho hoti,	804	
PA_atk-s01_03a:804_1	santosassa vaṇṇaṃ katheti, eko neva santuṭṭho hoti, na santosassa vaṇṇaṃ katheti,	804	
PA_atk-s01_03a:804_2	eko santuṭṭho ceva hoti, santosassa ca vaṇṇaṃ katheti, taṃ dassetuṃ “itarītaracīvarasantuṭṭhiyā	804	
PA_atk-s01_03a:804_3	ca vaṇṇavādī”ti vuttaṃ.	804	
PA_atk-s01_03a:805_0	Anesananti dūteyyapahinagamanānuyogappabhedaṃ nānappakāraṃ anesanaṃ. Appatirūpanti	805	
PA_atk-s01_03a:805_1	ayuttaṃ. Aladdhā cāti alabhitvā. Yathā ekacco “kathaṃ nu kho cīvaraṃ labhissāmī”ti.	805	
PA_atk-s01_03a:805_2	Puññavantehi bhikkhūhi saddhiṃ ekato hutvā kohaññaṃ karonto uttasati paritasati,	805	
PA_atk-s01_03a:805_3	santuṭṭho bhikkhu evaṃ aladdhā cīvaraṃ na paritasati. Laddhā cāti dhammena samena	805	
PA_atk-s01_03a:805_4	labhitvā. Agadhitoti vigatalobhagiddho. Amucchitoti adhimattataṇhāya mucchaṃ anāpanno.	805	
PA_atk-s01_03a:805_5	Anajjhāpannoti taṇhāya anotthato apariyonaddho. Ādīnavadassāvīti anesanāpattiyañca	805	
PA_atk-s01_03a:805_6	gedhitaparibhoge ca ādīnavaṃ passamāno. Nissaraṇapaññoti “yāvadeva sītassa paṭighātāyā”ti	805	
PA_atk-s01_03a:805_7	vuttaṃ nissaraṇameva pajānanto.	805	
PA_atk-s01_03a:806_0	Itarītaracīvarasantuṭṭhiyāti yena kenaci cīvarena santuṭṭhiyā. Nevattānukkaṃsetīti	806	
PA_atk-s01_03a:806_1	“ahaṃ paṃsukūliko mayā upasampadamāḷeyeva paṃsukūlikaṅgaṃ gahitaṃ, ko mayā sadiso	806	
PA_atk-s01_03a:806_2	atthī”ti attukkaṃsanaṃ na karoti. Na paraṃ vambhetīti “ime panaññe bhikkhū na paṃsukūlikā”ti	806	
PA_atk-s01_03a:806_3	vā “paṃsukūlikaṅgamattampi etesaṃ natthī”ti vā evaṃ paraṃ na vambheti. Yo hi tattha	806	
PA_atk-s01_03a:806_4	dakkhoti yo tasmiṃ cīvarasantose, vaṇṇavādādīsu vā dakkho cheko byatto. Analasoti	806	
PA_atk-s01_03a:806_5	sātaccakiriyāya ālasiyavirahito. Sampajāno paṭissatoti sampajānapaññāya ceva satiyā	806	
PA_atk-s01_03a:806_6	ca yutto. Ariyavaṃse ṭhitoti ariyavaṃse patiṭṭhito.	806	
PA_atk-s01_03a:807_0	Itarītarena piṇḍapātenāti yena kenaci piṇḍapātena. Etthāpi piṇḍapāto jānitabbo. Piṇḍapātakkhettaṃ	807	
PA_atk-s01_03a:807_1	jānitabbaṃ, piṇḍapātasantoso jānitabbo, piṇḍapātapaṭisaṃyuttaṃ dhutaṅgaṃ jānitabbaṃ.	807	
PA_atk-s01_03a:807_2	Tattha piṇḍapātoti “odano, kummāso, sattu, maccho, maṃsaṃ, khīraṃ, dadhi, sappi,	807	
PA_atk-s01_03a:807_3	navanītaṃ, telaṃ, madhu, phāṇitaṃ, yāgu, khādanīyaṃ, sāyanīyaṃ, lehanīya”nti soḷasa piṇḍapātā.	807	
PA_atk-s01_03a:808_0	Piṇḍapātakkhettanti saṅghabhattaṃ, uddesabhattaṃ, nimantanaṃ, salākabhattaṃ, pakkhikaṃ,	808	
PA_atk-s01_03a:808_1	uposathikaṃ, pāṭipadikaṃ, āgantukabhattaṃ, gamikabhattaṃ, gilānabhattaṃ, gilānupaṭṭhākabhattaṃ,	808	
PA_atk-s01_03a:808_2	dhurabhattaṃ, kuṭibhattaṃ, vārabhattaṃ, vihārabhattanti pannarasa piṇḍapātakkhettāni.	808	
PA_atk-s01_03a:809_0	Piṇḍapātasantosoti piṇḍapāte vitakkasantoso, gamanasantoso, pariyesanasantoso paṭilābhasantoso,	809	
PA_atk-s01_03a:809_1	paṭiggahaṇasantoso, mattappaṭiggahaṇasantoso, loluppavivajjanasantoso, yathālābhasantoso,	809	
PA_atk-s01_03a:809_2	yathābalasantoso, yathāsāruppasantoso, upakārasantoso, parimāṇasantoso, paribhogasantoso,	809	
PA_atk-s01_03a:809_3	sannidhiparivajjanasantoso, vissajjanasantosoti pannarasa santosā.	809	
PA_atk-s01_03a:810_0	Tattha sādako bhikkhu mukhaṃ dhovitvā vitakketi. Piṇḍapātikena pana gaṇena saddhiṃ	810	
PA_atk-s01_03a:810_1	caratā sāyaṃ therūpaṭṭhānakāle “sve kattha piṇḍāya carissāmāti asukagāme, bhante”ti,	810	
PA_atk-s01_03a:810_2	ettakaṃ cintetvā tato paṭṭhāya na vitakketabbaṃ. Ekacārikena vitakkamāḷake ṭhatvā	810	
PA_atk-s01_03a:810_3	vitakketabbaṃ. Tato paraṃ vitakkento ariyavaṃsā cuto hoti paribāhiro. Ayaṃ vitakkasantoso nāma.	810	
PA_atk-s01_03a:811	Piṇḍāya pavisantena “kuhiṃ labhissāmī”ti acintetvā kammaṭṭhānasīsena gantabbaṃ. Ayaṃ gamanasantoso nāma.	81	
PA_atk-s01_03a:812	Pariyesantena yaṃ vā taṃ vā agahetvā lajjiṃ pesalameva gahetvā pariyesitabbaṃ. Ayaṃ pariyesanasantoso nāma.	81	
PA_atk-s01_03a:813	Dūratova āhariyamānaṃ disvā “etaṃ manāpaṃ, etaṃ amanāpa”nti cittaṃ na uppādetabbaṃ. Ayaṃ paṭilābhasantoso nāma.	81	
PA_atk-s01_03a:814	“Imaṃ manāpaṃ gaṇhissāmi, imaṃ amanāpaṃ na gaṇhissāmī”ti acintetvā yaṃkiñci yāpanamattaṃ gahetabbameva, ayaṃ paṭiggahaṇasantoso nāma.	81	
PA_atk-s01_03a:815_0	Ettha pana deyyadhammo bahu, dāyako appaṃ dātukāmo, appaṃ gahetabbaṃ. Deyyadhammo	815	
PA_atk-s01_03a:815_1	bahu, dāyakopi bahuṃ dātukāmo, pamāṇeneva gahetabbaṃ. Deyyadhammo na bahu, dāyakopi	815	
PA_atk-s01_03a:815_2	appaṃ dātukāmo, appaṃ gahetabbaṃ. Deyyadhammo na bahu, dāyako pana bahuṃ dātukāmo,	815	
PA_atk-s01_03a:815_3	pamāṇena gahetabbaṃ. Paṭiggahaṇasmiñhi mattaṃ ajānanto manussānaṃ pasādaṃ makkheti,	815	
PA_atk-s01_03a:815_4	saddhādeyyaṃ vinipāteti, sāsanaṃ na karoti, vijātamātuyāpi cittaṃ gahetuṃ na sakkoti.	815	
PA_atk-s01_03a:815_5	Iti mattaṃ jānitvāva paṭiggahetabbanti ayaṃ mattappaṭiggahaṇasantoso nāma.	815	
PA_atk-s01_03a:816	Saddhakulāniyeva agantvā dvārappaṭipāṭiyā gantabbaṃ. Ayaṃ loluppavivajjanasantoso nāma. Yathālābhasantosādayo cīvare vuttanayā eva.	81	
PA_atk-s01_03a:817	Piṇḍapātaṃ paribhuñjitvā samaṇadhammaṃ anupālessāmīti evaṃ upakāraṃ ñatvā paribhuñjanaṃ upakārasantoso nāma.	81	
PA_atk-s01_03a:818	Pattaṃ pūretvā ānītaṃ na paṭiggahetabbaṃ, anupasampanne sati tena gāhāpetabbaṃ, asati harāpetvā paṭiggahaṇamattaṃ gahetabbaṃ. Ayaṃ parimāṇasantoso nāma.	81	
PA_atk-s01_03a:819	“Jighacchāya paṭivinodanaṃ idamettha nissaraṇa”nti evaṃ paribhuñjanaṃ paribhogasantoso nāma.	81	
PA_atk-s01_03a:820	Nidahitvā na paribhuñjitabbanti ayaṃ sannidhiparivajjanasantoso nāma.	82	
PA_atk-s01_03a:821	Mukhaṃ anoloketvā sāraṇīyadhamme ṭhitena vissajjetabbaṃ. Ayaṃ vissajjanasantoso nāma.	82	
PA_atk-s01_03a:822_0	Piṇḍapātapaṭisaṃyuttāni pana pañca dhutaṅgāni – piṇḍapātikaṅgaṃ, sapadānacārikaṅgaṃ,	822	
PA_atk-s01_03a:822_1	ekāsanikaṅgaṃ, pattapiṇḍikaṅgaṃ, khalupacchābhattikaṅganti. Tesaṃ vitthārakathā visuddhimagge	822	
PA_atk-s01_03a:822_2	vuttā. Iti piṇḍapātasantosamahāariyavaṃsaṃ pūrayamāno bhikkhu imāni pañca dhutaṅgāni	822	
PA_atk-s01_03a:822_3	gopeti. Imāni gopento piṇḍapātasantosamahāariyavaṃsena santuṭṭho hoti. “Vaṇṇavādī”tiādīni	822	
PA_atk-s01_03a:822_4	vuttanayeneva veditabbāni.	822	
PA_atk-s01_03a:823_0	Senāsanenāti idha senāsanaṃ jānitabbaṃ, senāsanakkhettaṃ jānitabbaṃ, senāsanasantoso	823	
PA_atk-s01_03a:823_1	jānitabbo, senāsanapaṭisaṃyuttaṃ dhutaṅgaṃ jānitabbaṃ. Tattha senāsananti mañco,	823	
PA_atk-s01_03a:823_2	pīṭhaṃ, bhisi, bimbohanaṃ, vihāro, aḍḍhayogo, pāsādo, hammiyaṃ, guhā, leṇaṃ, aṭṭo,	823	
PA_atk-s01_03a:823_3	māḷo, veḷugumbo, rukkhamūlaṃ, yattha vā pana bhikkhū paṭikkamantīti imāni pannarasa senāsanāni.	823	
PA_atk-s01_03a:824	Senāsanakkhettanti “saṅghato vā gaṇato vā ñātito vā mittato vā attano vā dhanena paṃsukūlaṃ vā”ti cha khettāni.	82	
PA_atk-s01_03a:825_0	Senāsanasantosoti senāsane vitakkasantosādayo pannarasa santosā. Te piṇḍapāte vuttanayeneva	825	
PA_atk-s01_03a:825_1	veditabbā. Senāsanapaṭisaṃyuttāni pana pañca dhutaṅgāni – āraññikaṅgaṃ, rukkhamūlikaṅgaṃ,	825	
PA_atk-s01_03a:825_2	abbhokāsikaṅgaṃ, sosānikaṅgaṃ, yathāsantatikaṅganti. Tesaṃ vitthārakathā visuddhimagge	825	
PA_atk-s01_03a:825_3	vuttā. Iti senāsanasantosamahāariyavaṃsaṃ pūrayamāno bhikkhu imāni pañca dhutaṅgāni	825	
PA_atk-s01_03a:825_4	gopeti. Imāni gopento senāsanasantosamahāariyavaṃsena santuṭṭho hoti.	825	
PA_atk-s01_03a:826	Gilānapaccayo pana piṇḍapāteyeva paviṭṭho. Tattha yathālābhayathābalayathāsāruppasantoseneva santussitabbaṃ. Nesajjikaṅgaṃ bhāvanārāmaariyavaṃsaṃ bhajati. Vuttampi cetaṃ –	82	
PA_atk-s01_03a:827	“Pañca senāsane vuttā, pañca āhāranissitā;	82	
PA_atk-s01_03a:828	Eko vīriyasaṃyutto, dve ca cīvaranissitā”ti.	82	
PA_atk-s01_03a:829_0	Iti āyasmā dhammasenāpati sāriputtatthero pathaviṃ pattharamāno viya sāgarakucchiṃ	829	
PA_atk-s01_03a:829_1	pūrayamāno viya ākāsaṃ vitthārayamāno viya ca paṭhamaṃ cīvarasantosaṃ ariyavaṃsaṃ	829	
PA_atk-s01_03a:829_2	kathetvā candaṃ uṭṭhāpento viya sūriyaṃ ullaṅghento viya ca dutiyaṃ piṇḍapātasantosaṃ	829	
PA_atk-s01_03a:829_3	kathetvā sineruṃ ukkhipento viya tatiyaṃ senāsanasantosaṃ ariyavaṃsaṃ kathetvā idāni	829	
PA_atk-s01_03a:829_4	sahassanayappaṭimaṇḍitaṃ catutthaṃ bhāvanārāmaṃ ariyavaṃsaṃ kathetuṃ puna caparaṃ	829	
PA_atk-s01_03a:829_5	āvuso bhikkhu pahānārāmo hotīti desanaṃ ārabhi.	829	
PA_atk-s01_03a:830_0	Tattha āramanaṃ ārāmo, abhiratīti attho. Pañcavidhe pahāne ārāmo assāti pahānārāmo.	830	
PA_atk-s01_03a:830_1	Kāmacchandaṃ pajahanto ramati, nekkhammaṃ bhāvento ramati, byāpādaṃ pajahanto ramati…pe…	830	
PA_atk-s01_03a:830_2	sabbakilese pajahanto ramati, arahattamaggaṃ bhāvento ramatīti evaṃ pahāne ratoti	830	
PA_atk-s01_03a:830_3	pahānarato. Vuttanayeneva bhāvanāya ārāmo assāti bhāvanārāmo. Bhāvanāya ratoti bhāvanārato.	830	
PA_atk-s01_03a:831_0	Imesu pana catūsu ariyavaṃsesu purimehi tīhi terasannaṃ dhutaṅgānaṃ catupaccayasantosassa	831	
PA_atk-s01_03a:831_1	ca vasena sakalaṃ vinayapiṭakaṃ kathitaṃ hoti. Bhāvanārāmena avasesaṃ piṭakadvayaṃ.	831	
PA_atk-s01_03a:831_2	Imaṃ pana bhāvanārāmataṃ ariyavaṃsaṃ kathentena bhikkhunā paṭisambhidāmagge nekkhammapāḷiyā	831	
PA_atk-s01_03a:831_3	kathetabbo. Dīghanikāye dasuttarasuttantapariyāyena kathetabbo. Majjhimanikāye satipaṭṭhānasuttantapariyāyena	831	
PA_atk-s01_03a:831_4	kathetabbo. Abhidhamme niddesapariyāyena kathetabbo.	831	
PA_atk-s01_03a:832_0	Tattha paṭisambhidāmagge nekkhammapāḷiyāti so nekkhammaṃ bhāvento ramati, kāmacchandaṃ	832	
PA_atk-s01_03a:832_1	pajahanto ramati. Abyāpādaṃ byāpādaṃ. Ālokasaññaṃ, thinamiddhaṃ. Avikkhepaṃ uddhaccaṃ.	832	
PA_atk-s01_03a:832_2	Dhammavavatthānaṃ, vicikicchaṃ. Ñāṇaṃ, avijjaṃ. Pāmojjaṃ, aratiṃ. Paṭhamaṃ jhānaṃ,	832	
PA_atk-s01_03a:832_3	pañca nīvaraṇe. Dutiyaṃ jhānaṃ, vitakkavicāre. Tatiyaṃ jhānaṃ, pītiṃ. Catutthaṃ jhānaṃ,	832	
PA_atk-s01_03a:832_4	sukhadukkhe. Ākāsānañcāyatanasamāpattiṃ bhāvento ramati, rūpasaññaṃ paṭighasaññaṃ	832	
PA_atk-s01_03a:832_5	nānattasaññaṃ pajahanto ramati. Viññāṇañcāyatanasamāpattiṃ…pe… nevasaññānāsaññāyatanasamāpattiṃ	832	
PA_atk-s01_03a:832_6	bhāvento ramati, ākiñcaññāyatanasaññaṃ pajahanto ramati.	832	
PA_atk-s01_03a:833_0	Aniccānupassanaṃ bhāvento ramati, niccasaññaṃ pajahanto ramati. Dukkhānupassanaṃ,	833	
PA_atk-s01_03a:833_1	sukhasaññaṃ. Anattānupassanaṃ, attasaññaṃ. Nibbidānupassanaṃ, nandiṃ. Virāgānupassanaṃ,	833	
PA_atk-s01_03a:833_2	rāgaṃ. Nirodhānupassanaṃ, samudayaṃ. Paṭinissaggānupassanaṃ, ādānaṃ. Khayānupassanaṃ,	833	
PA_atk-s01_03a:833_3	ghanasaññaṃ. Vayānupassanaṃ, āyūhanaṃ. Vipariṇāmānupassanaṃ, dhuvasaññaṃ. Animittānupassanaṃ,	833	
PA_atk-s01_03a:833_4	nimittaṃ. Apaṇihitānupassanaṃ, paṇidhiṃ. Suññatānupassanaṃ abhinivesaṃ. Adhipaññādhammavipassanaṃ,	833	
PA_atk-s01_03a:833_5	sārādānābhinivesaṃ. Yathābhūtañāṇadassanaṃ, sammohābhinivesaṃ. Ādīnavānupassanaṃ,	833	
PA_atk-s01_03a:833_6	ālayābhinivesaṃ. Paṭisaṅkhānupassanaṃ, appaṭisaṅkhaṃ. Vivaṭṭānupassanaṃ, saṃyogābhinivesaṃ.	833	
PA_atk-s01_03a:833_7	Sotāpattimaggaṃ, diṭṭhekaṭṭhe kilese. Sakadāgāmimaggaṃ, oḷārike kilese. Anāgāmimaggaṃ,	833	
PA_atk-s01_03a:833_8	aṇusahagate kilese. Arahattamaggaṃ bhāvento ramati, sabbakilese pajahanto ramatīti	833	
PA_atk-s01_03a:833_9	evaṃ paṭisambhidāmagge nekkhammapāḷiyā kathetabbo.	833	
PA_atk-s01_03a:834_0	Dīghanikāye dasuttarasuttantapariyāyenāti ekaṃ dhammaṃ bhāvento ramati, ekaṃ dhammaṃ	834	
PA_atk-s01_03a:834_1	pajahanto ramati…pe… dasa dhamme bhāvento ramati, dasa dhamme pajahanto ramati. Katamaṃ	834	
PA_atk-s01_03a:834_2	ekaṃ dhammaṃ bhāvento ramati? Kāyagatāsatiṃ sātasahagataṃ. Imaṃ ekaṃ dhammaṃ bhāvento	834	
PA_atk-s01_03a:834_3	ramati. Katamaṃ ekaṃ dhammaṃ pajahanto ramati? Asmimānaṃ. Imaṃ ekaṃ dhammaṃ pajahanto	834	
PA_atk-s01_03a:834_4	ramati. Katame dve dhamme…pe… katame dasa dhamme bhāvento ramati? Dasa kasiṇāyatanāni.	834	
PA_atk-s01_03a:834_5	Ime dasa dhamme bhāvento ramati. Katame dasa dhamme pajahanto ramati? Dasa micchatte.	834	
PA_atk-s01_03a:834_6	Ime dasa dhamme pajahanto ramati. Evaṃ kho, bhikkhave, bhikkhu bhāvanārāmo hotīti	834	
PA_atk-s01_03a:834_7	evaṃ dīghanikāye dasuttarasuttantapariyāyena kathetabbo.	834	
PA_atk-s01_03a:835_0	Majjhimanikāye satipaṭṭhānasuttantapariyāyenāti ekāyano, bhikkhave, maggo sattānaṃ	835	
PA_atk-s01_03a:835_1	visuddhiyā, sokaparidevānaṃ samatikkamāya, dukkhadomanassānaṃ atthaṅgamāya, ñāyassa	835	
PA_atk-s01_03a:835_2	adhigamāya, nibbānassa sacchikiriyāya yadidaṃ cattāro satipaṭṭhānā. Katame cattāro?	835	
PA_atk-s01_03a:835_3	Idha, bhikkhave, bhikkhu kāye kāyānupassī viharati… vedanāsu vedanānupassī… citte	835	
PA_atk-s01_03a:835_4	cittānupassī… dhammesu dhammānupassī… ‘atthi dhammā’ti vā panassa sati paccupaṭṭhitā	835	
PA_atk-s01_03a:835_5	hoti yāvadeva ñāṇamattāya paṭissatimattāya anissito ca viharati na ca kiñci loke	835	
PA_atk-s01_03a:835_6	upādiyati. Evampi, bhikkhave, bhikkhu bhāvanārāmo hoti bhāvanārato, pahānārāmo hoti	835	
PA_atk-s01_03a:835_7	pahānarato. Puna caparaṃ, bhikkhave, bhikkhu gacchanto vā gacchāmīti pajānāti…pe…	835	
PA_atk-s01_03a:835_8	puna caparaṃ, bhikkhave, bhikkhu seyyathāpi passeyya sarīraṃ sivathikāya chaḍḍitaṃ…pe…	835	
PA_atk-s01_03a:835_9	pūtīni cuṇṇakajātāni. So imameva kāyaṃ upasaṃharati, ayampi kho kāyo evaṃdhammo evaṃbhāvī	835	
PA_atk-s01_03a:835_10	evaṃanatītoti. Iti ajjhattaṃ vā kāye kāyānupassī viharati…pe… evampi kho, bhikkhave,	8351	
PA_atk-s01_03a:835_11	bhikkhu bhāvanārāmo hotīti evaṃ majjhimanikāye satipaṭṭhānasuttantapariyāyena kathetabbo.	8351	
PA_atk-s01_03a:836_0	Abhidhamme niddesapariyāyenāti sabbepi saṅkhate aniccato dukkhato rogato gaṇḍato…pe…	836	
PA_atk-s01_03a:836_1	saṃkilesikadhammato passanto ramati. Ayaṃ, bhikkhave, bhikkhu bhāvanārāmo hotīti	836	
PA_atk-s01_03a:836_2	evaṃ niddesapariyāyena kathetabbo.	836	
PA_atk-s01_03a:837_0	Neva attānukkaṃsetīti ajja me saṭṭhi vā sattati vā vassāni aniccaṃ dukkhaṃ anattāti	837	
PA_atk-s01_03a:837_1	vipassanāya kammaṃ karontassa, ko mayā sadiso atthīti evaṃ attukkaṃsanaṃ na karoti.	837	
PA_atk-s01_03a:837_2	Na paraṃ vambhetīti aniccaṃ dukkhanti vipassanāmattakampi natthi, kiṃ ime vissaṭṭhakammaṭṭhānā	837	
PA_atk-s01_03a:837_3	carantīti evaṃ paraṃ vambhanaṃ na karoti. Sesaṃ vuttanayameva.	837	
PA_atk-s01_03a:838_0	310. Padhānānīti uttamavīriyāni. Saṃvarapadhānanti cakkhādīni saṃvarantassa uppannavīriyaṃ.	838	
PA_atk-s01_03a:838_1	Pahānapadhānanti kāmavitakkādayo pajahantassa uppannavīriyaṃ. Bhāvanāpadhānanti bojjhaṅge	838	
PA_atk-s01_03a:838_2	bhāventassa uppannavīriyaṃ. Anurakkhaṇāpadhānanti samādhinimittaṃ anurakkhantassa uppannavīriyaṃ.	838	
PA_atk-s01_03a:839_0	Vivekanissitantiādīsu viveko virāgo nirodhoti tīṇipi nibbānassa nāmāni. Nibbānañhi	839	
PA_atk-s01_03a:839_1	upadhivivekattā viveko. Taṃ āgamma rāgādayo virajjantīti virāgo. Nirujjhantīti nirodho.	839	
PA_atk-s01_03a:839_2	Tasmā “vivekanissita”ntiādīsu ārammaṇavasena adhigantabbavasena vā nibbānanissitanti	839	
PA_atk-s01_03a:839_3	attho. Vossaggapariṇāminti ettha dve vossaggā pariccāgavossaggo ca pakkhandanavossaggo	839	
PA_atk-s01_03a:839_4	ca. Tattha vipassanā tadaṅgavasena kilese ca khandhe ca pariccajatīti pariccāgavossaggo.	839	
PA_atk-s01_03a:839_5	Maggo ārammaṇavasena nibbānaṃ pakkhandatīti pakkhandanavossaggo. Tasmā vossaggapariṇāminti	839	
PA_atk-s01_03a:839_6	yathā bhāviyamāno satisambojjhaṅgo vossaggatthāya pariṇamati, vipassanābhāvañca maggabhāvañca	839	
PA_atk-s01_03a:839_7	pāpuṇāti, evaṃ bhāvetīti ayamettha attho. Sesapadesupi eseva nayo.	839	
PA_atk-s01_03a:840_0	Bhadrakanti bhaddakaṃ. Samādhinimittaṃ vuccati aṭṭhikasaññādivasena adhigato samādhiyeva.	840	
PA_atk-s01_03a:840_1	Anurakkhatīti samādhiparibandhakadhamme rāgadosamohe sodhento rakkhati. Ettha ca	840	
PA_atk-s01_03a:840_2	aṭṭhikasaññādikā pañceva saññā vuttā. Imasmiṃ pana ṭhāne dasapi asubhāni vitthāretvā	840	
PA_atk-s01_03a:840_3	kathetabbāni. Tesaṃ vitthāro visuddhimagge vuttoyeva.	840	
PA_atk-s01_03a:841_0	Dhamme ñāṇanti ekapaṭivedhavasena catusaccadhamme ñāṇaṃ catusaccabbhantare nirodhasacce	841	
PA_atk-s01_03a:841_1	dhamme ñāṇañca. Yathāha – “tattha katamaṃ dhamme ñāṇaṃ? Catūsu maggesu catūsu phalesu	841	
PA_atk-s01_03a:841_2	ñāṇa”nti. Anvaye ñāṇanti cattāri saccāni paccakkhato disvā yathā idāni, evaṃ atītepi	841	
PA_atk-s01_03a:841_3	anāgatepi imeva pañcakkhandhā dukkhasaccaṃ, ayameva taṇhā samudayasaccaṃ, ayameva	841	
PA_atk-s01_03a:841_4	nirodho nirodhasaccaṃ, ayameva maggo maggasaccanti evaṃ tassa ñāṇassa anugatiyaṃ	841	
PA_atk-s01_03a:841_5	ñāṇaṃ. Tenāha – “so iminā dhammena ñātena diṭṭhena pattena viditena pariyogāḷhena	841	
PA_atk-s01_03a:841_6	atītānāgatena nayaṃ netī”ti. Pariye ñāṇanti paresaṃ cittaparicchede ñāṇaṃ. Yathāha	841	
PA_atk-s01_03a:841_7	– “tattha katamaṃ pariye ñāṇaṃ? Idha bhikkhu parasattānaṃ parapuggalānaṃ cetasā ceto	841	
PA_atk-s01_03a:841_8	paricca jānātī”ti vitthāretabbaṃ. Ṭhapetvā pana imāni tīṇi ñāṇāni avasesaṃ sammutiñāṇaṃ	841	
PA_atk-s01_03a:841_9	nāma. Yathāha – “tattha katamaṃ sammutiñāṇaṃ? Ṭhapetvā dhamme ñāṇaṃ ṭhapetvā anvaye	841	
PA_atk-s01_03a:841_10	ñāṇaṃ ṭhapetvā paricchede ñāṇaṃ avasesaṃ sammutiñāṇa”nti.	8411	
PA_atk-s01_03a:842_0	Dukkhe ñāṇādīhi arahattaṃ pāpetvā ekassa bhikkhuno niggamanaṃ catusaccakammaṭṭhānaṃ	842	
PA_atk-s01_03a:842_1	kathitaṃ. Tattha dve saccāni vaṭṭaṃ, dve vivaṭṭaṃ, vaṭṭe abhiniveso hoti, no vivaṭṭe.	842	
PA_atk-s01_03a:842_2	Dvīsu saccesu ācariyasantike pariyattiṃ uggahetvā kammaṃ karoti, dvīsu saccesu “nirodhasaccaṃ	842	
PA_atk-s01_03a:842_3	nāma iṭṭhaṃ kantaṃ manāpaṃ, maggasaccaṃ nāma iṭṭhaṃ kantaṃ manāpa”nti savanavasena	842	
PA_atk-s01_03a:842_4	kammaṃ karoti. Dvīsu saccesu uggahaparipucchāsavanadhāraṇasammasanapaṭivedho vaṭṭati,	842	
PA_atk-s01_03a:842_5	dvīsu savanapaṭivedho vaṭṭati. Tīṇi kiccavasena paṭivijjhati, ekaṃ ārammaṇavasena.	842	
PA_atk-s01_03a:842_6	Dve saccāni duddasattā gambhīrāni, dve gambhīrattā duddasāni.	842	
PA_atk-s01_03a:843	Sotāpattiyaṅgādicatukkavaṇṇanā	84	
PA_atk-s01_03a:844_0	311. Sotāpattiyaṅgānīti sotāpattiyā aṅgāni, sotāpattimaggassa paṭilābhakāraṇānīti	844	
PA_atk-s01_03a:844_1	attho. Sappurisasaṃsevoti buddhādīnaṃ sappurisānaṃ upasaṅkamitvā sevanaṃ. Saddhammassavananti	844	
PA_atk-s01_03a:844_2	sappāyassa tepiṭakadhammassa savanaṃ. Yonisomanasikāroti aniccādivasena manasikāro.	844	
PA_atk-s01_03a:844_3	Dhammānudhammappaṭipattīti lokuttaradhammassa anudhammabhūtāya pubbabhāgapaṭipattiyā paṭipajjanaṃ.	844	
PA_atk-s01_03a:845_0	Aveccappasādenāti acalappasādena. “Itipi so bhagavā”tiādīni visuddhimagge vitthāritāni.	845	
PA_atk-s01_03a:845_1	Phaladhātuāhāracatukkāni uttānatthāneva. Apicettha lūkhapaṇītavatthuvasena oḷārikasukhumatā veditabbā.	845	
PA_atk-s01_03a:846_0	Viññāṇaṭṭhitiyoti viññāṇaṃ etāsu tiṭṭhatīti viññāṇaṭṭhitiyo. Ārammaṇaṭṭhitivasenetaṃ	846	
PA_atk-s01_03a:846_1	vuttaṃ. Rūpūpāyanti rūpaṃ upagataṃ hutvā. Pañcavokārabhavasmiñhi abhisaṅkhāraviññāṇaṃ	846	
PA_atk-s01_03a:846_2	rūpakkhandhaṃ nissāya tiṭṭhati. Taṃ sandhāyetaṃ vuttaṃ. Rūpārammaṇanti rūpakkhandhagocaraṃ	846	
PA_atk-s01_03a:846_3	rūpapatiṭṭhitaṃ hutvā. Nandūpasecananti lobhasahagataṃ sampayuttanandiyāva upasittaṃ	846	
PA_atk-s01_03a:846_4	hutvā. Itaraṃ upanissayakoṭiyā. Vuddhiṃ virūḷhiṃ vepullaṃ āpajjatīti saṭṭhipi sattatipi	846	
PA_atk-s01_03a:846_5	vassāni evaṃ pavattamānaṃ vuddhiṃ virūḷhiṃ vepullaṃ āpajjati. Vedanūpāyādīsupi eseva	846	
PA_atk-s01_03a:846_6	nayo. Imehi pana tīhi padehi catuvokārabhave abhisaṅkhāraviññāṇaṃ vuttaṃ. Tassa yāvatāyukaṃ	846	
PA_atk-s01_03a:846_7	pavattanavasena vuddhiṃ virūḷhiṃ vepullaṃ āpajjanā veditabbā. Catukkavasena pana	846	
PA_atk-s01_03a:846_8	desanāya āgatattā viññāṇūpāyanti na vuttaṃ. Evaṃ vuccamāne ca “katamaṃ nu kho ettha	846	
PA_atk-s01_03a:846_9	kammaviññāṇaṃ, katamaṃ vipākaviññāṇa”nti sammoho bhaveyya, tasmāpi na vuttaṃ. Agatigamanāni vitthāritāneva.	846	
PA_atk-s01_03a:847_0	Cīvarahetūti tattha manāpaṃ cīvaraṃ labhissāmīti cīvarakāraṇā uppajjati. Iti bhavābhavahetūti	847	
PA_atk-s01_03a:847_1	ettha itīti nidassanatthe nipāto. Yathā cīvarādihetu, evaṃ bhavābhavahetūpīti attho.	847	
PA_atk-s01_03a:847_2	Bhavābhavoti cettha paṇītapaṇītatarāni telamadhuphāṇitādīni adhippetāni. Imesaṃ pana	847	
PA_atk-s01_03a:847_3	catunnaṃ taṇhuppādānaṃ pahānatthāya paṭipāṭiyāva cattāro ariyavaṃsā desitāti veditabbā.	847	
PA_atk-s01_03a:847_4	Paṭipadācatukkaṃ heṭṭhā vuttameva. Akkhamādīsu padhānakaraṇakāle sītādīni na khamatīti	847	
PA_atk-s01_03a:847_5	akkhamā. Khamatīti khamā. Indriyadamanaṃ damā. “Uppannaṃ kāmavitakkaṃ nādhivāsetī”tiādinā	847	
PA_atk-s01_03a:847_6	nayena vitakkasamanaṃ samā.	847	
PA_atk-s01_03a:848_0	Dhammapadānīti dhammakoṭṭhāsāni. Anabhijjhā dhammapadaṃ nāma alobho vā alobhasīsena	848	
PA_atk-s01_03a:848_1	adhigatajjhānavipassanāmaggaphalanibbānāni vā. Abyāpādo dhammapadaṃ nāma akopo vā	848	
PA_atk-s01_03a:848_2	mettāsīsena adhigatajjhānādīni vā. Sammāsati dhammapadaṃ nāma suppaṭṭhitasati vā	848	
PA_atk-s01_03a:848_3	satisīsena adhigatajjhānādīni vā. Sammāsamādhi dhammapadaṃ nāma samāpatti vā aṭṭhasamāpattivasena	848	
PA_atk-s01_03a:848_4	adhigatajjhānavipassanāmaggaphalanibbānāni vā. Dasāsubhavasena vā adhigatajjhānādīni	848	
PA_atk-s01_03a:848_5	anabhijjhā dhammapadaṃ. Catubrahmavihāravasena adhigatāni abyāpādo dhammapadaṃ. Dasānussatiāhārepaṭikūlasaññāvasena	848	
PA_atk-s01_03a:848_6	adhigatāni sammāsati dhammapadaṃ. Dasakasiṇaānāpānavasena adhigatāni sammāsamādhi dhammapadanti.	848	
PA_atk-s01_03a:849_0	Dhammasamādānesu paṭhamaṃ acelakapaṭipadā. Dutiyaṃ tibbakilesassa arahattaṃ gahetuṃ	849	
PA_atk-s01_03a:849_1	asakkontassa assumukhassāpi rudato parisuddhabrahmacariyacaraṇaṃ. Tatiyaṃ kāmesu	849	
PA_atk-s01_03a:849_2	pātabyatā. Catutthaṃ cattāro paccaye alabhamānassāpi jhānavipassanāvasena sukhasamaṅgino	849	
PA_atk-s01_03a:849_3	sāsanabrahmacariyaṃ.	849	
PA_atk-s01_03a:850	Dhammakkhandhāti ettha guṇaṭṭho khandhaṭṭho. Sīlakkhandhoti sīlaguṇo. Ettha ca phalasīlaṃ adhippetaṃ. Sesapadesupi eseva nayo. Iti catūsupi ṭhānesu phalameva vuttaṃ.	85	
PA_atk-s01_03a:851	Balānīti upatthambhanaṭṭhena akampiyaṭṭhena ca balāni. Tesaṃ paṭipakkhehi kosajjādīhi akampaniyatā veditabbā. Sabbānipi samathavipassanāmaggavasena lokiyalokuttarāneva kathitāni.	85	
PA_atk-s01_03a:852_0	Adhiṭṭhānānīti ettha adhīti upasaggamattaṃ. Atthato pana tena vā tiṭṭhanti, tattha	852	
PA_atk-s01_03a:852_1	vā tiṭṭhanti, ṭhānameva vā taṃtaṃguṇādhikānaṃ purisānaṃ adhiṭṭhānaṃ, paññāva adhiṭṭhānaṃ	852	
PA_atk-s01_03a:852_2	paññādhiṭṭhānaṃ. Ettha ca paṭhamena aggaphalapaññā. Dutiyena vacīsaccaṃ. Tatiyena	852	
PA_atk-s01_03a:852_3	āmisapariccāgo. Catutthena kilesūpasamo kathitoti veditabbo. Paṭhamena ca kammassakatapaññaṃ	852	
PA_atk-s01_03a:852_4	vipassanāpaññaṃ vā ādiṃ katvā phalapaññā kathitā. Dutiyena vacīsaccaṃ ādiṃ katvā	852	
PA_atk-s01_03a:852_5	paramatthasaccaṃ nibbānaṃ. Tatiyena āmisapariccāgaṃ ādiṃ katvā aggamaggena kilesapariccāgo.	852	
PA_atk-s01_03a:852_6	Catutthena samāpattivikkhambhite kilese ādiṃ katvā aggamaggena kilesavūpasamo. Paññādhiṭṭhānena	852	
PA_atk-s01_03a:852_7	vā ekena arahattaphalapaññā kathitā. Sesehi paramatthasaccaṃ. Saccādhiṭṭhānena vā	852	
PA_atk-s01_03a:852_8	ekena paramatthasaccaṃ kathitaṃ. Sesehi arahattapaññāti mūsikābhayatthero āha.	852	
PA_atk-s01_03a:853	Pañhabyākaraṇādicatukkavaṇṇanā	85	
PA_atk-s01_03a:854	312. Pañhabyākaraṇāni mahāpadesakathāya vitthāritāneva.	85	
PA_atk-s01_03a:855_0	Kaṇhanti kāḷakaṃ dasaakusalakammapathakammaṃ. Kaṇhavipākanti apāye nibbattanato kāḷakavipākaṃ.	855	
PA_atk-s01_03a:855_1	Sukkanti paṇḍaraṃ kusalakammapathakammaṃ. Sukkavipākanti sagge nibbattanato paṇḍaravipākaṃ.	855	
PA_atk-s01_03a:855_2	Kaṇhasukkanti missakakammaṃ. Kaṇhasukkavipākanti sukhadukkhavipākaṃ. Missakakammañhi	855	
PA_atk-s01_03a:855_3	katvā akusalena tiracchānayoniyaṃ maṅgalahatthiṭṭhānādīsu uppanno kusalena pavatte	855	
PA_atk-s01_03a:855_4	sukhaṃ vedayati. Kusalena rājakulepi nibbatto akusalena pavatte dukkhaṃ vedayati.	855	
PA_atk-s01_03a:855_5	Akaṇhaasukkanti kammakkhayakaraṃ catumaggañāṇaṃ adhippetaṃ. Tañhi yadi kaṇhaṃ bhaveyya,	855	
PA_atk-s01_03a:855_6	kaṇhavipākaṃ dadeyya. Yadi sukkaṃ bhaveyya, sukkavipākaṃ dadeyya. Ubhayavipākassa	855	
PA_atk-s01_03a:855_7	pana adānato akaṇhāsukkavipākattā akaṇhaṃ asukkanti ayamettha attho.	855	
PA_atk-s01_03a:856	Sacchikaraṇīyāti paccakkhakaraṇena ceva paṭilābhena ca sacchikātabbā. Cakkhunāti dibbacakkhunā. Kāyenāti sahajātanāmakāyena. Paññāyāti arahattaphalañāṇena.	85	
PA_atk-s01_03a:857_0	Oghāti vaṭṭasmiṃ satte ohananti osīdāpentīti oghā. Tattha pañcakāmaguṇiko rāgo kāmogho.	857	
PA_atk-s01_03a:857_1	Rūpārūpabhavesu chandarāgo bhavogho. Tathā jhānanikanti sassatadiṭṭhisahagato ca	857	
PA_atk-s01_03a:857_2	rāgo. Dvāsaṭṭhi diṭṭhiyo diṭṭhogho.	857	
PA_atk-s01_03a:858	Vaṭṭasmiṃ yojentīti yogā. Te oghā viya veditabbā.	85	
PA_atk-s01_03a:859_0	Visaṃyojentīti visaññogā. Tattha asubhajjhānaṃ kāmayogavisaṃyogo. Taṃ pādakaṃ katvā	859	
PA_atk-s01_03a:859_1	adhigato anāgāmimaggo ekanteneva kāmayogavisaññogo nāma. Arahattamaggo bhavayogavisaññogo	859	
PA_atk-s01_03a:859_2	nāma. Sotāpattimaggo diṭṭhiyogavisaññogo nāma. Arahattamaggo avijjāyogavisaññogo nāma.	859	
PA_atk-s01_03a:860_0	Ganthanavasena ganthā. Vaṭṭasmiṃ nāmakāyañceva rūpakāyañca ganthati bandhati palibundhatīti	860	
PA_atk-s01_03a:860_1	kāyagantho. Idaṃsaccābhinivesoti idameva saccaṃ, moghamaññanti evaṃ pavatto diṭṭhābhiniveso.	860	
PA_atk-s01_03a:861_0	Upādānānīti ādānaggahaṇāni. Kāmoti rāgo, soyeva gahaṇaṭṭhena upādānanti kāmupādānaṃ.	861	
PA_atk-s01_03a:861_1	Diṭṭhīti micchādiṭṭhi, sāpi gahaṇaṭṭhena upādānanti diṭṭhupādānaṃ. Iminā suddhīti	861	
PA_atk-s01_03a:861_2	evaṃ sīlavatānaṃ gahaṇaṃ sīlabbatupādānaṃ. Attāti etena vadati ceva upādiyati cāti attavādupādānaṃ.	861	
PA_atk-s01_03a:862_0	Yoniyoti koṭṭhāsā. Aṇḍe jātāti aṇḍajā. Jalābumhi jātāti jalābujā. Saṃsede jātāti	862	
PA_atk-s01_03a:862_1	saṃsedajā. Sayanasmiṃ pūtimacchādīsu ca nibbattānametaṃ adhivacanaṃ. Vegena āgantvā	862	
PA_atk-s01_03a:862_2	upapatitā viyāti opapātikā. Tattha devamanussesu saṃsedajaopapātikānaṃ ayaṃ viseso.	862	
PA_atk-s01_03a:862_3	Saṃsedajā mandā daharā hutvā nibbattanti. Opapātikā soḷasavassuddesikā hutvā. Manussesu	862	
PA_atk-s01_03a:862_4	hi bhummadevesu ca imā catassopi yoniyo labbhanti. Tathā tiracchānesu supaṇṇanāgādīsu.	862	
PA_atk-s01_03a:862_5	Vuttañhetaṃ – “tattha, bhikkhave, aṇḍajā supaṇṇā aṇḍajeva nāge haranti, na jalābuje	862	
PA_atk-s01_03a:862_6	na saṃsedaje na opapātike”ti. Cātumahārājikato paṭṭhāya uparidevā opapātikāyeva.	862	
PA_atk-s01_03a:862_7	Tathā nerayikā. Petesu catassopi labbhanti. Gabbhāvakkantiyo sampasādanīye kathitā eva.	862	
PA_atk-s01_03a:863_0	Attabhāvapaṭilābhesu paṭhamo khiḍḍāpadosikavasena veditabbo. Dutiyo orabbhikādīhi	863	
PA_atk-s01_03a:863_1	ghātiyamānaurabbhādivasena. Tatiyo manopadosikāvasena. Catuttho cātumahārājike upādāya	863	
PA_atk-s01_03a:863_2	uparisesadevatāvasena. Te hi devā neva attasañcetanāya maranti, na parasañcetanāya.	863	
PA_atk-s01_03a:864	Dakkhiṇāvisuddhādicatukkavaṇṇanā	86	
PA_atk-s01_03a:865	313. Dakkhiṇāvisuddhiyoti dānasaṅkhātā dakkhiṇā visujjhanti mahapphalā honti etāhīti dakkhiṇāvisuddhiyo.	86	
PA_atk-s01_03a:866_0	Dāyakato visujjhati, no paṭiggāhakatoti yattha dāyako sīlavā hoti, dhammenuppannaṃ	866	
PA_atk-s01_03a:866_1	deyyadhammaṃ deti, paṭiggāhako dussīlo. Ayaṃ dakkhiṇā vessantaramahārājassa dakkhiṇāsadisā.	866	
PA_atk-s01_03a:866_2	Paṭiggāhakato visujjhati, no dāyakatoti yattha paṭiggāhako sīlavā hoti, dāyako dussīlo,	866	
PA_atk-s01_03a:866_3	adhammenuppannaṃ deti, ayaṃ dakkhiṇā coraghātakassa dakkhiṇāsadisā. Neva dāyakato	866	
PA_atk-s01_03a:866_4	visujjhati, no paṭiggāhakatoti yattha ubhopi dussīlā deyyadhammopi adhammena nibbatto.	866	
PA_atk-s01_03a:866_5	Vipariyāyena catutthā veditabbā.	866	
PA_atk-s01_03a:867	Saṅgahavatthūnīti saṅgahakāraṇāni. Tāni heṭṭhā vibhattāneva.	86	
PA_atk-s01_03a:868	Anariyavohārāti anariyānaṃ lāmakānaṃ vohārā.	86	
PA_atk-s01_03a:869	Ariyavohārāti ariyānaṃ sappurisānaṃ vohārā.	86	
PA_atk-s01_03a:870	Diṭṭhavāditāti diṭṭhaṃ mayāti evaṃ vāditā. Ettha ca taṃtaṃsamuṭṭhāpakacetanāvasena attho veditabbo.	87	
PA_atk-s01_03a:871	Attantapādicatukkavaṇṇanā	87	
PA_atk-s01_03a:872	314. Attantapādīsu paṭhamo acelako. Dutiyo orabbhikādīsu aññataro. Tatiyo yaññayājako. Catuttho sāsane sammāpaṭipanno.	87	
PA_atk-s01_03a:873_0	Attahitāya paṭipannādīsu paṭhamo yo sayaṃ sīlādisampanno, paraṃ sīlādīsu na samādapeti	873	
PA_atk-s01_03a:873_1	āyasmā vakkalitthero viya. Dutiyo yo attanā na sīlādisampanno, paraṃ sīlādīsu samādapeti	873	
PA_atk-s01_03a:873_2	āyasmā upanando viya. Tatiyo yo nevattanā sīlādisampanno, paraṃ sīlādīsu na samādapeti	873	
PA_atk-s01_03a:873_3	devadatto viya. Catuttho yo attanā ca sīlādisampanno parañca sīlādīsu samādapeti	873	
PA_atk-s01_03a:873_4	āyasmā mahākassapo viya.	873	
PA_atk-s01_03a:874_0	Tamādīsu tamoti andhakārabhūto. Tamaparāyaṇoti tamameva paraṃ ayanaṃ gati assāti	874	
PA_atk-s01_03a:874_1	tamaparāyaṇo. Evaṃ sabbapadesu attho veditabbo. Ettha ca paṭhamo nīce caṇḍālādikule	874	
PA_atk-s01_03a:874_2	dujjīvite hīnattabhāve nibbattitvā tīṇi duccaritāni paripūreti. Dutiyo tathāvidho	874	
PA_atk-s01_03a:874_3	hutvā tīṇi sucaritāni paripūreti. Tatiyo uḷāre khattiyakule bahuannapāne sampannattabhāve	874	
PA_atk-s01_03a:874_4	nibbattitvā tīṇi duccaritāni paripūreti. Catuttho tādisova hutvā tīṇi sucaritāni paripūreti.	874	
PA_atk-s01_03a:875_0	Samaṇamacaloti samaṇaacalo. Ma-kāro padasandhimattaṃ. So sotāpanno veditabbo. Sotāpanno	875	
PA_atk-s01_03a:875_1	hi catūhi vātehi indakhīlo viya parappavādehi akampiyo. Acalasaddhāya samannāgatoti	875	
PA_atk-s01_03a:875_2	samaṇamacalo. Vuttampi cetaṃ – “katamo ca puggalo samaṇamacalo? Idhekacco puggalo	875	
PA_atk-s01_03a:875_3	tiṇṇaṃ saṃyojanānaṃ parikkhayā”ti vitthāro. Rāgadosānaṃ pana tanubhūtattā sakadāgāmī	875	
PA_atk-s01_03a:875_4	samaṇapadumo nāma. Tenāha – “katamo pana puggalo samaṇapadumo? Idhekacco puggalo	875	
PA_atk-s01_03a:875_5	sakideva imaṃ lokaṃ āgantvā dukkhassantaṃ karoti, ayaṃ vuccati puggalo samaṇapadumo”ti.	875	
PA_atk-s01_03a:875_6	Rāgadosānaṃ abhāvā khippameva pupphissatīti anāgāmī samaṇapuṇḍarīko nāma. Tenāha	875	
PA_atk-s01_03a:875_7	– “katamo ca puggalo samaṇapuṇḍarīko? Idhekacco puggalo pañcannaṃ orambhāgiyānaṃ…pe…	875	
PA_atk-s01_03a:875_8	ayaṃ vuccati puggalo samaṇapuṇḍarīko”ti. Arahā pana sabbesampi ganthakārakilesānaṃ	875	
PA_atk-s01_03a:875_9	abhāvā samaṇesu samaṇasukhumālo nāma. Tenāha – “katamo ca puggalo samaṇesu samaṇasukhumālo?	875	
PA_atk-s01_03a:875_10	Idhekacco āsavānaṃ khayā…pe… upasampajja viharati. Ayaṃ vuccati puggalo samaṇesu samaṇasukhumālo”ti.	8751	
PA_atk-s01_03a:876	“Ime kho, āvuso”tiādi vuttanayeneva yojetabbaṃ. Iti samapaññāsāya catukkānaṃ vasena dvepañhasatāni kathento thero sāmaggirasaṃ dassesīti.	87	
PA_atk-s01_03a:877	Catukkavaṇṇanā niṭṭhitā.	87	
PA_atk-s01_03a:878	Pañcakavaṇṇanā	87	
PA_atk-s01_03a:879_0	315. Iti catukkavasena sāmaggirasaṃ dassetvā idāni pañcakavasena dassetuṃ puna desanaṃ	879	
PA_atk-s01_03a:879_1	ārabhi. Tattha pañcasu khandhesu rūpakkhandho lokiyo. Sesā lokiyalokuttarā. Upādānakkhandhā	879	
PA_atk-s01_03a:879_2	lokiyāva. Vitthārato pana khandhakathā visuddhimagge vuttā. Kāmaguṇā heṭṭhā vitthāritāva.	879	
PA_atk-s01_03a:880	Sukatadukkaṭādīhi gantabbāti gatiyo. Nirayoti nirassādo. Sahokāsena khandhā kathitā. Tato paresu tīsu nibbattā khandhāva vuttā. Catutthe okāsopi.	88	
PA_atk-s01_03a:881_0	Āvāse macchariyaṃ āvāsamacchariyaṃ. Tena samannāgato bhikkhu āgantukaṃ disvā “ettha	881	
PA_atk-s01_03a:881_1	cetiyassa vā saṅghassa vā parikkhāro ṭhapito”tiādīni vatvā saṅghikampi āvāsaṃ nivāreti.	881	
PA_atk-s01_03a:881_2	So kālaṅkatvā peto vā ajagaro vā hutvā nibbattati. Kule macchariyaṃ kulamacchariyaṃ.	881	
PA_atk-s01_03a:881_3	Tena samannāgato bhikkhu tehi kāraṇehi attano upaṭṭhākakule aññesaṃ pavesanampi nivāreti.	881	
PA_atk-s01_03a:881_4	Lābhe macchariyaṃ lābhamacchariyaṃ. Tena samannāgato bhikkhu saṅghikampi lābhaṃ maccharāyanto	881	
PA_atk-s01_03a:881_5	yathā aññe na labhanti, evaṃ karoti. Vaṇṇe macchariyaṃ vaṇṇamacchariyaṃ. Vaṇṇoti	881	
PA_atk-s01_03a:881_6	cettha sarīravaṇṇopi guṇavaṇṇopi veditabbo. Pariyattidhamme macchariyaṃ dhammamacchariyaṃ.	881	
PA_atk-s01_03a:881_7	Tena samannāgato bhikkhu “imaṃ dhammaṃ pariyāpuṇitvā eso maṃ abhibhavissatī”ti aññassa	881	
PA_atk-s01_03a:881_8	na deti. Yo pana dhammānuggahena vā puggalānuggahena vā na deti, na taṃ macchariyaṃ.	881	
PA_atk-s01_03a:882_0	Cittaṃ nivārenti pariyonandhantīti nīvaraṇāni. Kāmacchando nīvaraṇapatto arahattamaggavajjho.	882	
PA_atk-s01_03a:882_1	Kāmarāgānusayo kāmarāgasaṃyojanapatto anāgāmimaggavajjho. Thinaṃ cittagelaññaṃ. Middhaṃ	882	
PA_atk-s01_03a:882_2	khandhattayagelaññaṃ. Ubhayampi arahattamaggavajjhaṃ. Tathā uddhaccaṃ. Kukkuccaṃ	882	
PA_atk-s01_03a:882_3	anāgāmimaggavajjhaṃ. Vicikicchā paṭhamamaggavajjhā.	882	
PA_atk-s01_03a:883_0	Saṃyojanānīti bandhanāni. Tehi pana baddhesu puggalesu rūpārūpabhave nibbattā sotāpannasakadāgāmino	883	
PA_atk-s01_03a:883_1	antobaddhā bahisayitā nāma. Tesañhi kāmabhave bandhanaṃ. Kāmabhave anāgāmino bahibaddhā	883	
PA_atk-s01_03a:883_2	antosayitā nāma. Tesañhi rūpārūpabhave bandhanaṃ. Kāmabhave sotāpannasakadāgāmino	883	
PA_atk-s01_03a:883_3	antobaddhā antosayitā nāma. Rūpārūpabhave anāgāmino bahibaddhā bahisayitā nāma. Khīṇāsavo	883	
PA_atk-s01_03a:883_4	sabbattha abandhano.	883	
PA_atk-s01_03a:884_0	Sikkhitabbaṃ padaṃ sikkhāpadaṃ, sikkhākoṭṭhāsoti attho. Sikkhāya vā padaṃ sikkhāpadaṃ,	884	
PA_atk-s01_03a:884_1	adhicittaadhipaññāsikkhāya adhigamupāyoti attho. Ayamettha saṅkhepo. Vitthārato pana	884	
PA_atk-s01_03a:884_2	sikkhāpadakathā vibhaṅgappakaraṇe sikkhāpadavibhaṅge āgatā eva.	884	
PA_atk-s01_03a:885	Abhabbaṭṭhānādipañcakavaṇṇanā	88	
PA_atk-s01_03a:886_0	316. “Abhabbo, āvuso, khīṇāsavo bhikkhu sañcicca pāṇa”ntiādi desanāsīsameva, sotāpannādayopi	886	
PA_atk-s01_03a:886_1	pana abhabbā. Puthujjanakhīṇāsavānaṃ nindāpasaṃsatthampi evaṃ vuttaṃ. Puthujjano	886	
PA_atk-s01_03a:886_2	nāma gārayho, mātughātādīnipi karoti. Khīṇāsavo pana pāsaṃso, kunthakipillikaghātādīnipi na karotīti.	886	
PA_atk-s01_03a:887_0	Byasanesu viyassatīti byasanaṃ, hitasukhaṃ khipati viddhaṃsetīti attho. Ñātīnaṃ byasanaṃ	887	
PA_atk-s01_03a:887_1	ñātibyasanaṃ, corarogabhayādīhi ñātivināsoti attho. Bhogānaṃ byasanaṃ bhogabyasanaṃ,	887	
PA_atk-s01_03a:887_2	rājacorādivasena bhogavināsoti attho. Rogo eva byasanaṃ rogabyasanaṃ. Rogo hi ārogyaṃ	887	
PA_atk-s01_03a:887_3	byasati vināsetīti byasanaṃ, sīlassa byasanaṃ sīlabyasanaṃ. Dussīlyassetaṃ nāmaṃ.	887	
PA_atk-s01_03a:887_4	Sammādiṭṭhiṃ vināsayamānā uppannā diṭṭhi eva byasanaṃ diṭṭhibyasanaṃ. Ettha ca ñātibyasanādīni	887	
PA_atk-s01_03a:887_5	tīṇi neva akusalāni na tilakkhaṇāhatāni. Sīladiṭṭhibyasanadvayaṃ akusalaṃ tilakkhaṇāhataṃ.	887	
PA_atk-s01_03a:887_6	Teneva “nāvuso, sattā ñātibyasanahetu vā”tiādimāha.	887	
PA_atk-s01_03a:888_0	Ñātisampadāti ñātīnaṃ sampadā pāripūrī bahubhāvo. Bhogasampadāyapi eseva nayo. Ārogyassa	888	
PA_atk-s01_03a:888_1	sampadā ārogyasampadā. Pāripūrī dīgharattaṃ arogatā. Sīladiṭṭhisampadāsupi eseva	888	
PA_atk-s01_03a:888_2	nayo. Idhāpi ñātisampadādayo no kusalā, na tilakkhaṇāhatā. Sīladiṭṭhisampadā kusalā,	888	
PA_atk-s01_03a:888_3	tilakkhaṇāhatā. Teneva “nāvuso, sattā ñātisampadāhetu vā”tiādimāha.	888	
PA_atk-s01_03a:889	Sīlavipattisīlasampattikathā mahāparinibbāne vitthāritāva.	88	
PA_atk-s01_03a:890_0	Codakenāti vatthusaṃsandassanā, āpattisaṃsandassanā, saṃvāsappaṭikkhepo, sāmīcippaṭikkhepoti	890	
PA_atk-s01_03a:890_1	catūhi codanāvatthūhi codayamānena. Kālena vakkhāmi no akālenāti ettha cuditakassa	890	
PA_atk-s01_03a:890_2	kālo kathito, na codakassa. Paraṃ codentena hi parisamajjhe vā uposathapavāraṇagge	890	
PA_atk-s01_03a:890_3	vā āsanasālābhojanasālādīsu vā na codetabbaṃ. Divāṭṭhāne nisinnakāle “karotāyasmā	890	
PA_atk-s01_03a:890_4	okāsaṃ, ahaṃ āyasmantaṃ vattukāmo”ti evaṃ okāsaṃ kāretvā codetabbaṃ. Puggalaṃ pana	890	
PA_atk-s01_03a:890_5	upaparikkhitvā yo lolapuggalo abhūtaṃ vatvā bhikkhūnaṃ ayasaṃ āropeti, so okāsakammaṃ	890	
PA_atk-s01_03a:890_6	vināpi codetabbo. Bhūtenāti tacchena sabhāvena. Saṇhenāti maṭṭhena mudukena. Atthasañhitenāti	890	
PA_atk-s01_03a:890_7	atthakāmatāya hitakāmatāya upetena.	890	
PA_atk-s01_03a:891	Padhāniyaṅgapañcakavaṇṇanā	89	
PA_atk-s01_03a:892_0	317. Padhāniyaṅgānīti padhānaṃ vuccati padahanaṃ, padhānamassa atthīti padhāniyo,	892	
PA_atk-s01_03a:892_1	padhāniyassa bhikkhuno aṅgāni padhāniyaṅgāni. Saddhoti saddhāya samannāgato. Saddhā	892	
PA_atk-s01_03a:892_2	panesā āgamanasaddhā, adhigamanasaddhā, okappanasaddhā, pasādasaddhāti catubbidhā.	892	
PA_atk-s01_03a:892_3	Tattha sabbaññubodhisattānaṃ saddhā abhinīhārato āgatattā āgamanasaddhā nāma. Ariyasāvakānaṃ	892	
PA_atk-s01_03a:892_4	paṭivedhena adhigatattā adhigamanasaddhā nāma. Buddho dhammo saṅghoti vutte acalabhāvena	892	
PA_atk-s01_03a:892_5	okappanaṃ okappanasaddhā nāma. Pasāduppatti pasādasaddhā nāma. Idha okappanasaddhā	892	
PA_atk-s01_03a:892_6	adhippetā. Bodhinti catutthamaggañāṇaṃ. Taṃ suppaṭividdhaṃ tathāgatenāti saddahati.	892	
PA_atk-s01_03a:892_7	Desanāsīsameva cetaṃ, iminā pana aṅgena tīsupi ratanesu saddhā adhippetā. Yassa hi	892	
PA_atk-s01_03a:892_8	buddhādīsu pasādo balavā, tassa padhānavīriyaṃ ijjhati. Appābādhoti arogo. Appātaṅkoti	892	
PA_atk-s01_03a:892_9	niddukkho. Samavepākiniyāti samavipācanīyā. Gahaṇiyāti kammajatejodhātuyā. Nātisītāya	892	
PA_atk-s01_03a:892_10	nāccuṇhāyāti atisītagahaṇiko sītabhīrū hoti, accuṇhagahaṇiko uṇhabhīrū hoti, tesaṃ	8921	
PA_atk-s01_03a:892_11	padhānaṃ na ijjhati. Majjhimagahaṇikassa ijjhati. Tenāha – “majjhimāya padhānakkhamāyā”ti.	8921	
PA_atk-s01_03a:892_12	Yathābhūtaṃ attānaṃ āvikattāti yathābhūtaṃ attano aguṇaṃ pakāsetā. Udayatthagāminiyāti	8921	
PA_atk-s01_03a:892_13	udayañca atthaṅgamañca gantuṃ paricchindituṃ samatthāya, etena paññāsalakkhaṇapariggāhakaṃ	8921	
PA_atk-s01_03a:892_14	udayabbayañāṇaṃ vuttaṃ. Ariyāyāti parisuddhāya. Nibbedhikāyāti anibbiddhapubbe lobhakkhandhādayo	8921	
PA_atk-s01_03a:892_15	nibbijjhituṃ samatthāya. Sammā dukkhakkhayagāminiyāti tadaṅgavasena kilesānaṃ pahīnattā	8921	
PA_atk-s01_03a:892_16	yaṃ yaṃ dukkhaṃ khīyati, tassa tassa dukkhassa khayagāminiyā. Iti sabbehi imehi padehi	8921	
PA_atk-s01_03a:892_17	vipassanāpaññāva kathitā. Duppaññassa hi padhānaṃ na ijjhati.	8921	
PA_atk-s01_03a:893	Suddhāvāsādipañcakavaṇṇanā	89	
PA_atk-s01_03a:894	318. Suddhāvāsāti suddhā idha āvasiṃsu āvasanti āvasissanti vāti suddhāvāsā. Suddhāti kilesamalarahitā anāgāmikhīṇāsavā. Avihātiādīsu yaṃ vattabbaṃ, taṃ mahāpadāne vuttameva.	89	
PA_atk-s01_03a:895_0	Anāgāmīsu āyuno majjhaṃ anatikkamitvā antarāva kilesaparinibbānaṃ arahattaṃ patto	895	
PA_atk-s01_03a:895_1	antarāparinibbāyī nāma. Majjhaṃ upahacca atikkamitvā patto upahaccaparinibbāyī nāma.	895	
PA_atk-s01_03a:895_2	Asaṅkhārena appayogena akilamanto sukhena patto asaṅkhāraparinibbāyī nāma. Sasaṅkhārena	895	
PA_atk-s01_03a:895_3	sappayogena kilamanto dukkhena patto sasaṅkhāraparinibbāyī nāma. Ime cattāro pañcasupi	895	
PA_atk-s01_03a:895_4	suddhāvāsesu labbhanti. Uddhaṃsotoakaniṭṭhagāmīti ettha pana catukkaṃ veditabbaṃ.	895	
PA_atk-s01_03a:895_5	Yo hi avihāto paṭṭhāya cattāro devaloke sodhetvā akaniṭṭhaṃ gantvā parinibbāyati,	895	
PA_atk-s01_03a:895_6	ayaṃ uddhaṃsoto akaniṭṭhagāmī nāma. Yo avihāto dutiyaṃ vā tatiyaṃ vā catutthaṃ vā	895	
PA_atk-s01_03a:895_7	devalokaṃ gantvā parinibbāyati, ayaṃ uddhaṃsoto na akaniṭṭhagāmī nāma. Yo kāmabhavato	895	
PA_atk-s01_03a:895_8	akaniṭṭhesu nibbattitvā parinibbāyati, ayaṃ na uddhaṃsoto akaniṭṭhagāmī nāma. Yo	895	
PA_atk-s01_03a:895_9	heṭṭhā catūsu devalokesu tattha tattheva nibbattitvā parinibbāyati, ayaṃ na uddhaṃsoto	895	
PA_atk-s01_03a:895_10	na akaniṭṭhagāmī nāmāti.	8951	
PA_atk-s01_03a:896	Cetokhilapañcakavaṇṇanā	89	
PA_atk-s01_03a:897_0	319. Cetokhilāti cittassa thaddhabhāvā. Satthari kaṅkhatīti satthu sarīre vā guṇe	897	
PA_atk-s01_03a:897_1	vā kaṅkhati. Sarīre kaṅkhamāno “dvattiṃsamahāpurisavaralakkhaṇapaṭimaṇḍitaṃ nāma	897	
PA_atk-s01_03a:897_2	sarīraṃ atthi nu kho natthī”ti kaṅkhati. Guṇe kaṅkhamāno “atītānāgatapaccuppannajānanasamatthaṃ	897	
PA_atk-s01_03a:897_3	sabbaññutañāṇaṃ atthi nu kho natthī”ti kaṅkhati. Ātappāyāti vīriyakaraṇatthāya. Anuyogāyāti	897	
PA_atk-s01_03a:897_4	punappunaṃ yogāya. Sātaccāyāti satatakiriyāya. Padhānāyāti padahanatthāya. Ayaṃ paṭhamo	897	
PA_atk-s01_03a:897_5	cetokhiloti ayaṃ satthari vicikicchāsaṅkhāto paṭhamo cittassa thaddhabhāvo. Dhammeti	897	
PA_atk-s01_03a:897_6	pariyattidhamme ca paṭivedhadhamme ca. Pariyattidhamme kaṅkhamāno “tepiṭakaṃ buddhavacanaṃ	897	
PA_atk-s01_03a:897_7	caturāsītidhammakkhandhasahassānīti vadanti, atthi nu kho etaṃ natthī”ti kaṅkhati.	897	
PA_atk-s01_03a:897_8	Paṭivedhadhamme kaṅkhamāno “vipassanānissando maggo nāma, magganissando phalaṃ nāma,	897	
PA_atk-s01_03a:897_9	sabbasaṅkhārapaṭinissaggo nibbānaṃ nāmāti vadanti, taṃ atthi nu kho natthī”ti kaṅkhati.	897	
PA_atk-s01_03a:897_10	Saṅghe kaṅkhatīti “ujuppaṭipannotiādīnaṃ padānaṃ vasena evarūpaṃ paṭipadaṃ paṭipanno	8971	
PA_atk-s01_03a:897_11	cattāro maggaṭṭhā cattāro phalaṭṭhāti aṭṭhannaṃ puggalānaṃ samūhabhūto saṅgho nāma	8971	
PA_atk-s01_03a:897_12	atthi nu kho natthī”ti kaṅkhati. Sikkhāya kaṅkhamāno “adhisīlasikkhā nāma, adhicittaadhipaññāsikkhā	8971	
PA_atk-s01_03a:897_13	nāmāti vadanti, sā atthi nu kho natthī”ti kaṅkhati. Ayaṃ pañcamoti ayaṃ sabrahmacārīsu	8971	
PA_atk-s01_03a:897_14	kopasaṅkhāto pañcamo cittassa thaddhabhāvo kacavarabhāvo khāṇukabhāvo.	8971	
PA_atk-s01_03a:898	Cetasovinibandhādipañcakavaṇṇanā	89	
PA_atk-s01_03a:899_0	320. Cetasovinibandhāti cittaṃ bandhitvā muṭṭhiyaṃ katvā viya gaṇhantīti cetasovinibandhā.	899	
PA_atk-s01_03a:899_1	Kāmeti vatthukāmepi kilesakāmepi. Kāyeti attano kāye. Rūpeti bahiddhārūpe. Yāvadatthanti	899	
PA_atk-s01_03a:899_2	yattakaṃ icchati, tattakaṃ. Udarāvadehakanti udarapūraṃ. Tañhi udaraṃ avadehanato	899	
PA_atk-s01_03a:899_3	“udarāvadehaka”nti vuccati. Seyyasukhanti mañcapīṭhasukhaṃ. Passasukhanti yathā samparivattakaṃ	899	
PA_atk-s01_03a:899_4	sayantassa dakkhiṇapassavāmapassānaṃ sukhaṃ hoti, evaṃ uppannaṃ sukhaṃ. Middhasukhanti	899	
PA_atk-s01_03a:899_5	niddāsukhaṃ. Anuyuttoti yuttappayutto viharati. Paṇidhāyāti patthayitvā. Brahmacariyenāti	899	
PA_atk-s01_03a:899_6	methunaviratibrahmacariyena. Devo vā bhavissāmīti mahesakkhadevo vā bhavissāmi. Devaññataro	899	
PA_atk-s01_03a:899_7	vāti appesakkhadevesu vā aññataro.	899	
PA_atk-s01_03a:900_0	Indriyesu paṭhamapañcake lokiyāneva kathitāni. Dutiyapañcake paṭhamadutiyacatutthāni	900	
PA_atk-s01_03a:900_1	lokiyāni, tatiyapañcamāni lokiyalokuttarāni. Tatiyapañcake samathavipassanāmaggavasena lokiyalokuttarāni.	900	
PA_atk-s01_03a:901	Nissaraṇiyapañcakavaṇṇanā	90	
PA_atk-s01_03a:902_0	321. Nissaraṇiyāti nissaṭā visaññuttā. Dhātuyoti attasuññasabhāvā. Kāme manasikarototi	902	
PA_atk-s01_03a:902_1	kāme manasikarontassa, asubhajjhānato vuṭṭhāya agadaṃ gahetvā visaṃ vīmaṃsanto viya	902	
PA_atk-s01_03a:902_2	vīmaṃsanatthaṃ kāmābhimukhaṃ cittaṃ pesentassāti attho. Na pakkhandatīti na pavisati.	902	
PA_atk-s01_03a:902_3	Na pasīdatīti pasādaṃ nāpajjati. Na santiṭṭhatīti na patiṭṭhati. Na vimuccatīti nādhimuccati.	902	
PA_atk-s01_03a:902_4	Yathā pana kukkuṭapattaṃ vā nhārudaddulaṃ vā aggimhi pakkhittaṃ patilīyati patikuṭati	902	
PA_atk-s01_03a:902_5	pativattati na sampasāriyati; evaṃ patilīyati na pasāriyati. Nekkhammaṃ kho panāti	902	
PA_atk-s01_03a:902_6	idha nekkhammaṃ nāma dasasu asubhesu paṭhamajjhānaṃ, tadassa manasikaroto cittaṃ	902	
PA_atk-s01_03a:902_7	pakkhandati. Tassa taṃ cittanti tassa taṃ asubhajjhānacittaṃ. Sugatanti gocare gatattā	902	
PA_atk-s01_03a:902_8	suṭṭhu gataṃ. Subhāvitanti ahānabhāgiyattā suṭṭhu bhāvitaṃ. Suvuṭṭhitanti kāmato	902	
PA_atk-s01_03a:902_9	suṭṭhu vuṭṭhitaṃ. Suvimuttanti kāmehi suṭṭhu vimuttaṃ. Kāmapaccayā āsavā nāma kāmahetukā	902	
PA_atk-s01_03a:902_10	cattāro āsavā. Vighātāti dukkhā. Pariḷāhāti kāmarāgapariḷāhā. Na so taṃ vedanaṃ vedetīti	9021	
PA_atk-s01_03a:902_11	so taṃ kāmavedanaṃ vighātapariḷāhavedanañca na vedayati. Idamakkhātaṃ kāmānaṃ nissaraṇanti	9021	
PA_atk-s01_03a:902_12	idaṃ asubhajjhānaṃ kāmehi nissaṭattā kāmānaṃ nissaraṇanti akkhātaṃ. Yo pana taṃ jhānaṃ	9021	
PA_atk-s01_03a:902_13	pādakaṃ katvā saṅkhāre sammasanto tatiyaṃ maggaṃ patvā anāgāmiphalena nibbānaṃ disvā	9021	
PA_atk-s01_03a:902_14	puna kāmā nāma natthīti jānāti, tassa cittaṃ accantanissaraṇameva. Sesapadesupi eseva nayo.	9021	
PA_atk-s01_03a:903_0	Ayaṃ pana viseso, dutiyavāre mettājhānāni byāpādassa nissaraṇaṃ nāma. Tatiyavāre	903	
PA_atk-s01_03a:903_1	karuṇājhānāni vihiṃsāya nissaraṇaṃ nāma. Catutthavāre arūpajjhānāni rūpānaṃ nissaraṇaṃ	903	
PA_atk-s01_03a:903_2	nāma. Accantanissaraṇe cettha arahattaphalaṃ yojetabbaṃ.	903	
PA_atk-s01_03a:904_0	Pañcamavāre sakkāyaṃ manasikarototi suddhasaṅkhāre pariggaṇhitvā arahattaṃ pattassa	904	
PA_atk-s01_03a:904_1	sukkhavipassakassa phalasamāpattito vuṭṭhāya vīmaṃsanatthaṃ pañcupādānakkhandhābhimukhaṃ	904	
PA_atk-s01_03a:904_2	cittaṃ pesentassa. Idamakkhātaṃ sakkāyanissaraṇanti idaṃ arahattamaggena ca phalena	904	
PA_atk-s01_03a:904_3	ca nibbānaṃ disvā ṭhitassa bhikkhuno puna sakkāyo natthīti uppannaṃ arahattaphalasamāpatticittaṃ	904	
PA_atk-s01_03a:904_4	sakkāyassa nissaraṇanti akkhātaṃ.	904	
PA_atk-s01_03a:905	Vimuttāyatanapañcakavaṇṇanā	90	
PA_atk-s01_03a:906_0	322. Vimuttāyatanānīti vimuccanakāraṇāni. Atthapaṭisaṃvedinoti pāḷiatthaṃ jānantassa.	906	
PA_atk-s01_03a:906_1	Dhammapaṭisaṃvedinoti pāḷiṃ jānantassa. Pāmojjanti taruṇapīti. Pītīti tuṭṭhākārabhūtā	906	
PA_atk-s01_03a:906_2	balavapīti. Kāyoti nāmakāyo paṭipassambhati. Sukhaṃ vedayatīti sukhaṃ paṭilabhati.	906	
PA_atk-s01_03a:906_3	Cittaṃ samādhiyatīti arahattaphalasamādhinā samādhiyati. Ayañhi taṃ dhammaṃ suṇanto	906	
PA_atk-s01_03a:906_4	āgatāgataṭṭhāne jhānavipassanāmaggaphalāni jānāti, tassa evaṃ jānato pīti uppajjati.	906	
PA_atk-s01_03a:906_5	So tassā pītiyā antarā osakkituṃ na dento upacārakammaṭṭhāniko hutvā vipassanaṃ vaḍḍhetvā	906	
PA_atk-s01_03a:906_6	arahattaṃ pāpuṇāti. Taṃ sandhāya vuttaṃ – “cittaṃ samādhiyatī”ti. Sesesupi eseva	906	
PA_atk-s01_03a:906_7	nayo. Ayaṃ pana viseso, samādhinimittanti aṭṭhatiṃsāya ārammaṇesu aññataro samādhiyeva	906	
PA_atk-s01_03a:906_8	samādhinimittaṃ. Suggahitaṃ hotītiādīsu ācariyasantike kammaṭṭhānaṃ uggaṇhantena	906	
PA_atk-s01_03a:906_9	suṭṭhu gahitaṃ hoti. Suṭṭhu manasikatanti suṭṭhu upadhāritaṃ. Suppaṭividdhaṃ paññāyāti	906	
PA_atk-s01_03a:906_10	paññāya suṭṭhu paccakkhaṃ kataṃ. Tasmiṃ dhammeti tasmiṃ kammaṭṭhānapāḷidhamme.	9061	
PA_atk-s01_03a:907_0	Vimuttiparipācanīyāti vimutti vuccati arahattaṃ, taṃ paripācentīti vimuttiparipācanīyā.	907	
PA_atk-s01_03a:907_1	Aniccasaññāti aniccānupassanāñāṇe uppannasaññā. Anicce dukkhasaññāti dukkhānupassanāñāṇe	907	
PA_atk-s01_03a:907_2	uppannasaññā. Dukkhe anattasaññāti anattānupassanāñāṇe uppannasaññā. Pahānasaññāti	907	
PA_atk-s01_03a:907_3	pahānānupassanāñāṇe uppannasaññā. Virāgasaññāti virāgānupassanāñāṇe uppannasaññā.	907	
PA_atk-s01_03a:908	“Ime kho āvuso”tiādi vuttanayeneva yojetabbaṃ. Iti chabbīsatiyā pañcakānaṃ vasena tiṃsasatapañhe kathento thero sāmaggirasaṃ dassesīti.	90	
PA_atk-s01_03a:909	Pañcakavaṇṇanā niṭṭhitā.	90	
PA_atk-s01_03a:910	Chakkavaṇṇanā	91	
PA_atk-s01_03a:911_0	323. Iti pañcakavasena sāmaggirasaṃ dassetvā idāni chakkavasena dassetuṃ puna desanaṃ	911	
PA_atk-s01_03a:911_1	ārabhi. Tattha ajjhattikānīti ajjhattajjhattikāni. Bāhirānīti tato ajjhattajjhattato	911	
PA_atk-s01_03a:911_2	bahibhūtāni. Vitthārato pana āyatanakathā visuddhimagge kathitāva. Viññāṇakāyāti	911	
PA_atk-s01_03a:911_3	viññāṇasamūhā. Cakkhuviññāṇanti cakkhupasādanissitaṃ kusalākusalavipākaviññāṇaṃ.	911	
PA_atk-s01_03a:911_4	Esa nayo sabbattha. Cakkhusamphassoti cakkhunissito samphasso. Sotasamphassādīsupi	911	
PA_atk-s01_03a:911_5	eseva nayo. Manosamphassoti ime dasa samphasse ṭhapetvā seso sabbo manosamphasso	911	
PA_atk-s01_03a:911_6	nāma. Vedanāchakkampi eteneva nayena veditabbaṃ. Rūpasaññāti rūpaṃ ārammaṇaṃ katvā	911	
PA_atk-s01_03a:911_7	uppannā saññā. Etenupāyena sesāpi veditabbā. Cetanāchakkepi eseva nayo. Tathā taṇhāchakke.	911	
PA_atk-s01_03a:912_0	Agāravoti gāravavirahito. Appatissoti appatissayo anīcavutti. Ettha pana yo bhikkhu	912	
PA_atk-s01_03a:912_1	satthari dharamāne tīsu kālesu upaṭṭhānaṃ na yāti. Satthari anupāhane caṅkamante	912	
PA_atk-s01_03a:912_2	saupāhano caṅkamati, nīce caṅkamante ucce caṅkamati, heṭṭhā vasante upari vasati,	912	
PA_atk-s01_03a:912_3	satthudassanaṭṭhāne ubho aṃse pārupati, chattaṃ dhāreti, upāhanaṃ dhāreti, nahāyati,	912	
PA_atk-s01_03a:912_4	uccāraṃ vā passāvaṃ vā karoti. Parinibbute pana cetiyaṃ vandituṃ na gacchati, cetiyassa	912	
PA_atk-s01_03a:912_5	paññāyanaṭṭhāne satthudassanaṭṭhāne vuttaṃ sabbaṃ karoti, ayaṃ satthari agāravo nāma.	912	
PA_atk-s01_03a:912_6	Yo pana dhammassavane saṃghuṭṭhe sakkaccaṃ na gacchati, sakkaccaṃ dhammaṃ na suṇāti,	912	
PA_atk-s01_03a:912_7	samullapanto nisīdati, sakkaccaṃ na gaṇhāti, na vāceti, ayaṃ dhamme agāravo nāma.	912	
PA_atk-s01_03a:912_8	Yo pana therena bhikkhunā anajjhiṭṭho dhammaṃ deseti, nisīdati, pañhaṃ katheti, vuḍḍhe	912	
PA_atk-s01_03a:912_9	bhikkhū ghaṭṭento gacchati, tiṭṭhati, nisīdati, dussapallatthikaṃ vā hatthapallatthikaṃ	912	
PA_atk-s01_03a:912_10	vā karoti, saṅghamajjhe ubho aṃse pārupati, chattupāhanaṃ dhāreti, ayaṃ saṅghe agāravo	9121	
PA_atk-s01_03a:912_11	nāma. Ekabhikkhusmimpi hi agārave kate saṅghe agāravo katova hoti. Tisso sikkhā pana	9121	
PA_atk-s01_03a:912_12	apūrayamānova sikkhāya agāravo nāma. Appamādalakkhaṇaṃ ananubrūhayamāno appamāde	9121	
PA_atk-s01_03a:912_13	agāravo nāma. Duvidhampi paṭisanthāraṃ akaronto paṭisanthāre agāravo nāma. Cha gāravā	9121	
PA_atk-s01_03a:912_14	vuttappaṭipakkhavasena veditabbā.	9121	
PA_atk-s01_03a:913_0	Somanassūpavicārāti somanassasampayuttā vicārā. Somanassaṭṭhāniyanti somanassakāraṇabhūtaṃ.	913	
PA_atk-s01_03a:913_1	Upavicaratīti vitakkena vitakketvā vicārena paricchindati. Esa nayo sabbattha. Domanassūpavicārāpi	913	
PA_atk-s01_03a:913_2	evameva veditabbā. Tathā upekkhūpavicārā. Sāraṇīyadhammā heṭṭhā vitthāritā. Diṭṭhisāmaññagatoti	913	
PA_atk-s01_03a:913_3	iminā pana padena kosambakasutte paṭhamamaggo kathito. Idha cattāropi maggā.	913	
PA_atk-s01_03a:914	Vivādamūlachakkavaṇṇanā	91	
PA_atk-s01_03a:915_0	325. Vivādamūlānīti vivādassa mūlāni. Kodhanoti kujjhanalakkhaṇena kodhena samannāgato.	915	
PA_atk-s01_03a:915_1	Upanāhīti veraappaṭinissaggalakkhaṇena upanāhena samannāgato. Ahitāya dukkhāya devamanussānanti	915	
PA_atk-s01_03a:915_2	dvinnaṃ bhikkhūnaṃ vivādo kathaṃ devamanussānaṃ ahitāya dukkhāya saṃvattati. Kosambakakkhandhake	915	
PA_atk-s01_03a:915_3	viya dvīsu bhikkhūsu vivādaṃ āpannesu tasmiṃ vihāre tesaṃ antevāsikā vivadanti. Tesaṃ	915	
PA_atk-s01_03a:915_4	ovādaṃ gaṇhanto bhikkhunisaṅgho vivadati. Tato tesaṃ upaṭṭhākā vivadanti. Atha manussānaṃ	915	
PA_atk-s01_03a:915_5	ārakkhadevatā dve koṭṭhāsā honti. Tattha dhammavādīnaṃ ārakkhadevatā dhammavādiniyo	915	
PA_atk-s01_03a:915_6	honti adhammavādīnaṃ adhammavādiniyo. Tato ārakkhadevatānaṃ mittā bhummā devatā bhijjanti.	915	
PA_atk-s01_03a:915_7	Evaṃ paramparā yāva brahmalokā ṭhapetvā ariyasāvake sabbe devamanussā dve koṭṭhāsā	915	
PA_atk-s01_03a:915_8	honti. Dhammavādīhi pana adhammavādinova bahutarā honti. Tato “yaṃ bahukehi gahitaṃ,	915	
PA_atk-s01_03a:915_9	taṃ taccha”nti dhammaṃ vissajjetvā bahutarāva adhammaṃ gaṇhanti. Te adhammaṃ purakkhatvā	915	
PA_atk-s01_03a:915_10	vadantā apāyesu nibbattanti. Evaṃ dvinnaṃ bhikkhūnaṃ vivādo devamanussānaṃ ahitāya dukkhāya hoti.	9151	
PA_atk-s01_03a:916	Ajjhattaṃ vāti tumhākaṃ abbhantaraparisāya. Bahiddhā vāti paresaṃ parisāya.	91	
PA_atk-s01_03a:917_0	Makkhīti paresaṃ guṇamakkhanalakkhaṇena makkhena samannāgato. Paḷāsīti yugaggāhalakkhaṇena	917	
PA_atk-s01_03a:917_1	paḷāsena samannāgato. Issukīti parasakkārādīni issāyanalakkhaṇāya issāya samannāgato.	917	
PA_atk-s01_03a:917_2	Maccharīti āvāsamacchariyādīhi samannāgato. Saṭhoti kerāṭiko. Māyāvīti katapāpapaṭicchādako.	917	
PA_atk-s01_03a:917_3	Pāpicchoti asantasambhāvanicchako dussīlo. Micchādiṭṭhīti natthikavādī ahetukavādī	917	
PA_atk-s01_03a:917_4	akiriyavādī. Sandiṭṭhiparāmāsīti sayaṃ diṭṭhimeva parāmasati. Ādhānaggāhīti daḷhaggāhī.	917	
PA_atk-s01_03a:917_5	Duppaṭinissaggīti na sakkā hoti gahitaṃ vissajjāpetuṃ.	917	
PA_atk-s01_03a:918	Pathavīdhātūti patiṭṭhādhātu. Āpodhātūti ābandhanadhātu. Tejodhātūti paripācanadhātu. Vāyodhātūti vitthambhanadhātu. Ākāsadhātūti asamphuṭṭhadhātu. Viññāṇadhātūti vijānanadhātu.	91	
PA_atk-s01_03a:919	Nissaraṇiyachakkavaṇṇanā	91	
PA_atk-s01_03a:920_0	326. Nissaraṇiyā dhātuyoti nissaṭadhātuyova. Pariyādāya tiṭṭhatīti pariyādiyitvā	920	
PA_atk-s01_03a:920_1	hāpetvā tiṭṭhati. ‘Mā hevantissa vacanīyo’ti yasmā abhūtaṃ byākaraṇaṃ byākaroti,	920	
PA_atk-s01_03a:920_2	tasmā mā evaṃ bhaṇīti vattabbo. Yadidaṃ mettācetovimuttīti yā ayaṃ mettācetovimutti,	920	
PA_atk-s01_03a:920_3	idaṃ nissaraṇaṃ byāpādassa, byāpādato nissaṭāti attho. Yo pana mettāya tikacatukkajjhānato	920	
PA_atk-s01_03a:920_4	vuṭṭhito saṅkhāre sammasitvā tatiyamaggaṃ patvā “puna byāpādo natthī”ti tatiyaphalena	920	
PA_atk-s01_03a:920_5	nibbānaṃ passati, tassa cittaṃ accantaṃ nissaraṇaṃ byāpādassa. Etenupāyena sabbattha attho veditabbo.	920	
PA_atk-s01_03a:921_0	Animittā cetovimuttīti arahattaphalasamāpatti. Sā hi rāganimittādīnañceva rūpanimittādīnañca	921	
PA_atk-s01_03a:921_1	niccanimittādīnañca abhāvā “animittā”ti vuttā. Nimittānusārīti vuttappabhedaṃ nimittaṃ	921	
PA_atk-s01_03a:921_2	anusaratīti nimittānusārī.	921	
PA_atk-s01_03a:922_0	Asmīti asmimāno. Ayamahamasmīti pañcasu khandhesu ayaṃ nāma ahaṃ asmīti ettāvatā	922	
PA_atk-s01_03a:922_1	arahattaṃ byākataṃ hoti. Vicikicchākathaṃkathāsallanti vicikicchābhūtaṃ kathaṃkathāsallaṃ.	922	
PA_atk-s01_03a:922_2	‘Mā hevantissa vacanīyo’ti sace te paṭhamamaggavajjhā vicikicchā uppajjati, arahattabyākaraṇaṃ	922	
PA_atk-s01_03a:922_3	micchā hoti, tasmā mā abhūtaṃ bhaṇīti vāretabbo. Asmimānasamugghātoti arahattamaggo.	922	
PA_atk-s01_03a:922_4	Arahattamaggaphalavasena hi nibbāne diṭṭhe puna asmimāno natthīti arahattamaggo asmimānasamugghātoti vutto.	922	
PA_atk-s01_03a:923	Anuttariyādichakkavaṇṇanā	92	
PA_atk-s01_03a:924_0	327. Anuttariyānīti anuttarāni jeṭṭhakāni. Dassanesu anuttariyaṃ dassanānuttariyaṃ.	924	
PA_atk-s01_03a:924_1	Sesapadesupi eseva nayo. Tattha hatthiratanādīnaṃ dassanaṃ na dassanānuttariyaṃ,	924	
PA_atk-s01_03a:924_2	niviṭṭhasaddhassa pana niviṭṭhapemavasena dasabalassa vā bhikkhusaṅghassa vā kasiṇāsubhanimittādīnaṃ	924	
PA_atk-s01_03a:924_3	vā aññatarassa dassanaṃ dassanānuttariyaṃ nāma. Khattiyādīnaṃ guṇakathāsavanaṃ na	924	
PA_atk-s01_03a:924_4	savanānuttariyaṃ, niviṭṭhasaddhassa pana niviṭṭhapemavasena tiṇṇaṃ vā ratanānaṃ guṇakathāsavanaṃ	924	
PA_atk-s01_03a:924_5	tepiṭakabuddhavacanasavanaṃ vā savanānuttariyaṃ nāma. Maṇiratanādilābho na lābhānuttariyaṃ,	924	
PA_atk-s01_03a:924_6	sattavidhaariyadhanalābho pana lābhānuttariyaṃ nāma. Hatthisippādisikkhanaṃ na sikkhānuttariyaṃ,	924	
PA_atk-s01_03a:924_7	sikkhattayapūraṇaṃ pana sikkhānuttariyaṃ nāma. Khattiyādīnaṃ pāricariyā na pāricariyānuttariyaṃ,	924	
PA_atk-s01_03a:924_8	tiṇṇaṃ pana ratanānaṃ pāricariyā pāricariyānuttariyaṃ nāma. Khattiyādīnaṃ guṇānussaraṇaṃ	924	
PA_atk-s01_03a:924_9	nānussatānuttariyaṃ, tiṇṇaṃ pana ratanānaṃ guṇānussaraṇaṃ anussatānuttariyaṃ nāma.	924	
PA_atk-s01_03a:925_0	Anussatiyova anussatiṭṭhānāni nāma. Buddhānussatīti buddhassa guṇānussaraṇaṃ. Evaṃ	925	
PA_atk-s01_03a:925_1	anussarato hi pīti uppajjati. So taṃ pītiṃ khayato vayato paṭṭhapetvā arahattaṃ pāpuṇāti.	925	
PA_atk-s01_03a:925_2	Upacārakammaṭṭhānaṃ nāmetaṃ gihīnampi labbhati, esa nayo sabbattha. Vitthārakathā	925	
PA_atk-s01_03a:925_3	panettha visuddhimagge vuttanayeneva veditabbā.	925	
PA_atk-s01_03a:926	Satatavihārachakkavaṇṇanā	92	
PA_atk-s01_03a:927_0	328. Satatavihārāti khīṇāsavassa niccavihārā. Cakkhunā rūpaṃ disvāti cakkhudvārārammaṇe	927	
PA_atk-s01_03a:927_1	āpāthagate taṃ rūpaṃ cakkhuviññāṇena disvā javanakkhaṇe iṭṭhe arajjanto neva sumano	927	
PA_atk-s01_03a:927_2	hoti, aniṭṭhe adussanto na dummano. Asamapekkhane mohaṃ anuppādento upekkhako viharati	927	
PA_atk-s01_03a:927_3	majjhatto, satiyā yuttattā sato, sampajaññena yuttattā sampajāno. Sesapadesupi eseva	927	
PA_atk-s01_03a:927_4	nayo. Iti chasupi dvāresu upekkhako viharatīti iminā chaḷaṅgupekkhā kathitā. Sampajānoti	927	
PA_atk-s01_03a:927_5	vacanato pana cattāri ñāṇasampayuttacittāni labbhanti. Satatavihārāti vacanato aṭṭhapi	927	
PA_atk-s01_03a:927_6	mahācittāni labbhanti arajjanto adussantoti vacanato dasapi cittāni labbhanti. Somanassaṃ	927	
PA_atk-s01_03a:927_7	kathaṃ labbhatīti ce āsevanato labbhati.	927	
PA_atk-s01_03a:928	Abhijātichakkavaṇṇanā	92	
PA_atk-s01_03a:929_0	329. Abhijātiyoti jātiyo. Kaṇhābhijātiko samānoti kaṇhe nīcakule jāto hutvā. Kaṇhaṃ	929	
PA_atk-s01_03a:929_1	dhammaṃ abhijāyatīti kāḷakaṃ dasadussīlyadhammaṃ pasavati karoti. So taṃ abhijāyitvā	929	
PA_atk-s01_03a:929_2	niraye nibbattati. Sukkaṃ dhammanti ahaṃ pubbepi puññānaṃ akatattā nīcakule nibbatto.	929	
PA_atk-s01_03a:929_3	Idāni puññaṃ karomīti puññasaṅkhātaṃ paṇḍaraṃ dhammaṃ abhijāyati. So tena sagge nibbattati.	929	
PA_atk-s01_03a:929_4	Akaṇhaṃ asukkaṃ nibbānanti nibbānañhi sace kaṇhaṃ bhaveyya, kaṇhavipākaṃ dadeyya.	929	
PA_atk-s01_03a:929_5	Sace sukkaṃ, sukkavipākaṃ dadeyya. Dvinnampi appadānato pana “akaṇhaṃ asukka”nti	929	
PA_atk-s01_03a:929_6	vuttaṃ. Nibbānañca nāma imasmiṃ atthe arahattaṃ adhippetaṃ. Tañhi kilesanibbānante	929	
PA_atk-s01_03a:929_7	jātattā nibbānaṃ nāma. Taṃ esa abhijāyati pasavati karoti. Sukkābhijātiko samānoti	929	
PA_atk-s01_03a:929_8	sukke uccakule jāto hutvā. Sesaṃ vuttanayeneva veditabbaṃ.	929	
PA_atk-s01_03a:930	Nibbedhabhāgiyachakkavaṇṇanā	93	
PA_atk-s01_03a:931	Nibbedhabhāgiyāti nibbedho vuccati nibbānaṃ, taṃ bhajanti upagacchantīti nibbedhabhāgiyā. Aniccasaññādayo pañcake vuttā. Nirodhānupassanāñāṇe saññā nirodhasaññā nāma.	93	
PA_atk-s01_03a:932	“Ime kho, āvuso”tiādi vuttanayeneva yojetabbaṃ. Iti dvāvīsatiyā chakkānaṃ vasena bāttiṃsasatapañhe kathento thero sāmaggirasaṃ dassesīti.	93	
PA_atk-s01_03a:933	Chakkavaṇṇanā niṭṭhitā.	93	
PA_atk-s01_03a:934	Sattakavaṇṇanā	93	
PA_atk-s01_03a:935	330. Iti chakkavasena sāmaggirasaṃ dassetvā idāni sattakavasena dassetuṃ puna desanaṃ ārabhi.	93	
PA_atk-s01_03a:936_0	Tattha sampattipaṭilābhaṭṭhena saddhāva dhanaṃ saddhādhanaṃ. Esa nayo sabbattha.	936	
PA_atk-s01_03a:936_1	Paññādhanaṃ panettha sabbaseṭṭhaṃ. Paññāya hi ṭhatvā tīṇi sucaritāni pañcasīlāni	936	
PA_atk-s01_03a:936_2	dasasīlāni pūretvā saggūpagā honti, sāvakapāramīñāṇaṃ, paccekabodhiñāṇaṃ, sabbaññutaññāṇañca	936	
PA_atk-s01_03a:936_3	paṭivijjhanti. Imāsaṃ sampattīnaṃ paṭilābhakāraṇato paññā “dhana”nti vuttā. Sattapi	936	
PA_atk-s01_03a:936_4	cetāni lokiyalokuttaramissakāneva kathitāni. Bojjhaṅgakathā kathitāva.	936	
PA_atk-s01_03a:937	Samādhiparikkhārāti samādhiparivārā. Sammādiṭṭhādīni vuttatthāneva. Imepi satta parikkhārā lokiyalokuttarāva kathitā.	93	
PA_atk-s01_03a:938_0	Asataṃ dhammā asantā vā dhammā lāmakā dhammāti asaddhammā. Vipariyāyena saddhammā	938	
PA_atk-s01_03a:938_1	veditabbā. Sesamettha uttānatthameva. Saddhammesu pana saddhādayo sabbepi vipassakasseva	938	
PA_atk-s01_03a:938_2	kathitā. Tesupi paññā lokiyalokuttarā. Ayaṃ viseso.	938	
PA_atk-s01_03a:939_0	Sappurisānaṃ dhammāti sappurisadhammā. Tattha suttageyyādikaṃ dhammaṃ jānātīti dhammaññū.	939	
PA_atk-s01_03a:939_1	Tassa tasseva bhāsitassa atthaṃ jānātīti atthaññū. “Ettakomhi sīlena samādhinā paññāyā”ti	939	
PA_atk-s01_03a:939_2	evaṃ attānaṃ jānātīti attaññū. Paṭiggahaṇaparibhogesu mattaṃ jānātīti mattaññū. Ayaṃ	939	
PA_atk-s01_03a:939_3	kālo uddesassa, ayaṃ kālo paripucchāya, ayaṃ kālo yogassa adhigamāyāti evaṃ kālaṃ	939	
PA_atk-s01_03a:939_4	jānātīti kālaññū. Ettha ca pañca vassāni uddesassa kālo. Dasa paripucchāya. Idaṃ	939	
PA_atk-s01_03a:939_5	atisambādhaṃ. Dasa vassāni pana uddesassa kālo. Vīsati paripucchāya. Tato paraṃ yoge	939	
PA_atk-s01_03a:939_6	kammaṃ kātabbaṃ. Aṭṭhavidhaṃ parisaṃ jānātīti parisaññū. Sevitabbāsevitabbaṃ puggalaṃ	939	
PA_atk-s01_03a:939_7	jānātīti puggalaññū.	939	
PA_atk-s01_03a:940_0	331. Niddasavatthūnīti niddasādivatthūni. Niddaso bhikkhu, nibbīso, nittiṃso, niccattālīso,	940	
PA_atk-s01_03a:940_1	nippaññāso bhikkhūti evaṃ vacanakāraṇāni. Ayaṃ kira pañho titthiyasamaye uppanno.	940	
PA_atk-s01_03a:940_2	Titthiyā hi dasavassakāle mataṃ nigaṇṭhaṃ niddasoti vadanti. So kira puna dasavasso	940	
PA_atk-s01_03a:940_3	na hoti. Na kevalañca dasavassova. Navavassopi…pe… ekavassopi na hoti. Eteneva nayena	940	
PA_atk-s01_03a:940_4	vīsativassādikālepi mataṃ nibbīso, nittiṃso, niccattālīso, nippaññāsoti vadanti.	940	
PA_atk-s01_03a:940_5	Āyasmā ānando gāme vicaranto taṃ kathaṃ sutvā vihāraṃ gantvā bhagavato ārocesi. Bhagavā āha –	940	
PA_atk-s01_03a:941_0	“Na idaṃ, ānanda, titthiyānaṃ adhivacanaṃ mama sāsane khīṇāsavassetaṃ adhivacanaṃ.	941	
PA_atk-s01_03a:941_1	Khīṇāsavo hi dasavassakāle parinibbuto puna dasavasso na hoti. Na kevalañca dasavassova,	941	
PA_atk-s01_03a:941_2	navavassopi…pe… ekavassopi. Na kevalañca ekavassova, dasamāsikopi…pe… ekamāsikopi.	941	
PA_atk-s01_03a:941_3	Ekadivasikopi. Ekamuhuttopi na hoti eva. Kasmā? Puna paṭisandhiyā abhāvā. Nibbīsādīsupi	941	
PA_atk-s01_03a:941_4	eseva nayo. Iti bhagavā mama sāsane khīṇāsavassetaṃ adhivacana”nti –	941	
PA_atk-s01_03a:942_0	Vatvā yehi kāraṇehi so niddaso hoti, tāni dassetuṃ satta niddasavatthūni deseti.	942	
PA_atk-s01_03a:942_1	Theropi tameva desanaṃ uddharitvā satta niddasavatthūni idhāvuso, bhikkhu, sikkhāsamādānetiādimāha.	942	
PA_atk-s01_03a:942_2	Tattha idhāti imasmiṃ sāsane. Sikkhāsamādāne tibbacchando hotīti sikkhattayapūraṇe	942	
PA_atk-s01_03a:942_3	bahalacchando hoti. Āyatiñca sikkhāsamādāne avigatapemoti anāgate punadivasādīsupi	942	
PA_atk-s01_03a:942_4	sikkhāpūraṇe avigatapemena samannāgato hoti. Dhammanisantiyāti dhammanisāmanāya.	942	
PA_atk-s01_03a:942_5	Vipassanāyetaṃ adhivacanaṃ. Icchāvinayeti taṇhāvinayane. Paṭisallāneti ekībhāve.	942	
PA_atk-s01_03a:942_6	Vīriyārambheti kāyikacetasikassa vīriyassa pūraṇe. Satinepakketi satiyañceva nepakkabhāve	942	
PA_atk-s01_03a:942_7	ca. Diṭṭhipaṭivedheti maggadassane. Sesaṃ sabbattha vuttanayeneva veditabbaṃ.	942	
PA_atk-s01_03a:943_0	Saññāsu asubhānupassanāñāṇe saññā asubhasaññā. Ādīnavānupassanāñāṇe saññā ādīnavasaññā	943	
PA_atk-s01_03a:943_1	nāma. Sesā heṭṭhā vuttā eva. Balasattakaviññāṇaṭṭhitisattakapuggalasattakāni vuttanayāneva.	943	
PA_atk-s01_03a:943_2	Appahīnaṭṭhena anusayantīti anusayā. Thāmagato kāmarāgo kāmarāgānusayo. Esa nayo	943	
PA_atk-s01_03a:943_3	sabbattha. Saṃyojanasattakaṃ uttānatthameva.	943	
PA_atk-s01_03a:944	Adhikaraṇasamathasattakavaṇṇanā	94	
PA_atk-s01_03a:945_0	Adhikaraṇasamathesu adhikaraṇāni samenti vūpasamentīti adhikaraṇasamathā. Uppannuppannānanti	945	
PA_atk-s01_03a:945_1	uppannānaṃ uppannānaṃ. Adhikaraṇānanti vivādādhikaraṇaṃ anuvādādhikaraṇaṃ āpattādhikaraṇaṃ	945	
PA_atk-s01_03a:945_2	kiccādhikaraṇanti imesaṃ catunnaṃ. Samathāya vūpasamāyāti samathatthañceva vūpasamanatthañca.	945	
PA_atk-s01_03a:945_3	Sammukhāvinayo dātabbo…pe… tiṇavatthārakoti ime satta samathā dātabbā.	945	
PA_atk-s01_03a:946_0	Tatrāyaṃ vinicchayanayo. Adhikaraṇesu tāva dhammoti vā adhammoti vā aṭṭhārasahi vatthūhi	946	
PA_atk-s01_03a:946_1	vivadantānaṃ bhikkhūnaṃ yo vivādo, idaṃ vivādādhikaraṇaṃ nāma. Sīlavipattiyā vā ācāradiṭṭhiājīvavipattiyā	946	
PA_atk-s01_03a:946_2	vā anuvadantānaṃ anuvādo upavadanā ceva codanā ca, idaṃ anuvādādhikaraṇaṃ nāma. Mātikāya	946	
PA_atk-s01_03a:946_3	āgatā pañca, vibhaṅge dveti sattapi āpattikkhandhā, idaṃ āpattādhikaraṇaṃ nāma. Saṅghassa	946	
PA_atk-s01_03a:946_4	apalokanādīnaṃ catunnaṃ kammānaṃ karaṇaṃ, idaṃ kiccādhikaraṇaṃ nāma.	946	
PA_atk-s01_03a:947_0	Tattha vivādādhikaraṇaṃ dvīhi samathehi sammati sammukhāvinayena ca yebhuyyasikāya	947	
PA_atk-s01_03a:947_1	ca. Sammukhāvinayeneva sammamānaṃ yasmiṃ vihāre uppannaṃ tasmiṃyeva vā aññattha vūpasametuṃ	947	
PA_atk-s01_03a:947_2	gacchantānaṃ antarāmagge vā yattha gantvā saṅghassa niyyātitaṃ tattha saṅghena vā	947	
PA_atk-s01_03a:947_3	saṅghe vūpasametuṃ asakkonte tattheva ubbāhikāya sammatapuggalehi vā vinicchitaṃ	947	
PA_atk-s01_03a:947_4	sammati. Evaṃ sammamāne ca panetasmiṃ yā saṅghasammukhatā dhammasammukhatā vinayasammukhatā	947	
PA_atk-s01_03a:947_5	puggalasammukhatā, ayaṃ sammukhāvinayo nāma.	947	
PA_atk-s01_03a:948_0	Tattha ca kārakasaṅghassa saṅghasāmaggivasena sammukhībhāvo saṅghasammukhatā. Sametabbassa	948	
PA_atk-s01_03a:948_1	vatthuno bhūtatā dhammasammukhatā. Yathā taṃ sametabbaṃ, tatheva sammanaṃ vinayasammukhatā.	948	
PA_atk-s01_03a:948_2	Yo ca vivadati, yena ca vivadati, tesaṃ ubhinnaṃ atthapaccatthikānaṃ sammukhībhāvo	948	
PA_atk-s01_03a:948_3	puggalasammukhatā. Ubbāhikāya vūpasame panettha saṅghasammukhatā parihāyati. Evaṃ	948	
PA_atk-s01_03a:948_4	tāva sammukhāvinayeneva sammati.	948	
PA_atk-s01_03a:949_0	Sace panevampi na sammati, atha naṃ ubbāhikāya sammatā bhikkhū “na mayaṃ sakkoma	949	
PA_atk-s01_03a:949_1	vūpasametu”nti saṅghasseva niyyātenti, tato saṅgho pañcaṅgasamannāgataṃ bhikkhuṃ	949	
PA_atk-s01_03a:949_2	salākaggāhāpakaṃ sammannati. Tena guḷhakavivaṭakasakaṇṇajappakesu tīsu salākaggāhesu	949	
PA_atk-s01_03a:949_3	aññataravasena salākaṃ gāhāpetvā sannipatitaparisāya dhammavādīnaṃ yebhuyyatāya yathā	949	
PA_atk-s01_03a:949_4	te dhammavādino vadanti, evaṃ vūpasantaṃ adhikaraṇaṃ sammukhāvinayena ca yebhuyyasikāya ca vūpasantaṃ hoti.	949	
PA_atk-s01_03a:950_0	Tattha sammukhāvinayo vuttanayo eva. Yaṃ pana yebhuyyasikākammassa karaṇaṃ, ayaṃ	950	
PA_atk-s01_03a:950_1	yebhuyyasikā nāma. Evaṃ vivādādhikaraṇaṃ dvīhi samathehi sammati. Anuvādādhikaraṇaṃ	950	
PA_atk-s01_03a:950_2	catūhi samathehi sammati – sammukhāvinayena ca sativinayena ca amūḷhavinayena ca	950	
PA_atk-s01_03a:950_3	tassapāpiyasikāya ca. Sammukhāvinayeneva sammamānaṃ yo ca anuvadati, yañca anuvadati,	950	
PA_atk-s01_03a:950_4	tesaṃ vacanaṃ sutvā sace kāci āpatti natthi, ubho khamāpetvā, sace atthi, ayaṃ nāmettha	950	
PA_atk-s01_03a:950_5	āpattīti evaṃ vinicchitaṃ vūpasammati. Tattha sammukhāvinayalakkhaṇaṃ vuttanayameva.	950	
PA_atk-s01_03a:950_6	Yadā pana khīṇāsavassa bhikkhuno amūlikāya sīlavipattiyā anuddhaṃsitassa sativinayaṃ	950	
PA_atk-s01_03a:950_7	yācamānassa saṅgho ñatticatutthena kammena sativinayaṃ deti, tadā sammukhāvinayena	950	
PA_atk-s01_03a:950_8	ca sativinayena ca vūpasantaṃ hoti. Dinne pana sativinaye puna tasmiṃ puggale kassaci anuvādo na ruhati.	950	
PA_atk-s01_03a:951_0	Yadā ummattako bhikkhu ummādavasena assāmaṇake ajjhācāre “saratāyasmā evarūpiṃ āpatti”nti	951	
PA_atk-s01_03a:951_1	bhikkhūhi codiyamāno “ummattakena me, āvuso, etaṃ kataṃ, nāhaṃ taṃ sarāmī”ti bhaṇantopi	951	
PA_atk-s01_03a:951_2	bhikkhūhi codiyamānova puna acodanatthāya amūḷhavinayaṃ yācati, saṅgho cassa ñatticatutthena	951	
PA_atk-s01_03a:951_3	kammena amūḷhavinayaṃ deti, tadā sammukhāvinayena ca amūḷhavinayena ca vūpasantaṃ	951	
PA_atk-s01_03a:951_4	hoti. Dinne pana amūḷhavinaye puna tasmiṃ puggale kassaci tappaccayā anuvādo na ruhati.	951	
PA_atk-s01_03a:952_0	Yadā pana pārājikena vā pārājikasāmantena vā codiyamānassa aññenaññaṃ paṭicarato	952	
PA_atk-s01_03a:952_1	pāpussannatāya pāpiyassa puggalassa “sacāyaṃ acchinnamūlo bhavissati, sammā vattitvā	952	
PA_atk-s01_03a:952_2	osāraṇaṃ labhissati. Sace chinnamūlo ayamevassa nāsanā bhavissatī”ti maññamāno saṅgho	952	
PA_atk-s01_03a:952_3	ñatticatutthena kammena tassapāpiyasikaṃ karoti, tadā sammukhāvinayena ca tassapāpiyasikāya	952	
PA_atk-s01_03a:952_4	ca vūpasantaṃ hotīti. Evaṃ anuvādādhikaraṇaṃ catūhi samathehi sammati. Āpattādhikaraṇaṃ	952	
PA_atk-s01_03a:952_5	tīhi samathehi sammati sammukhāvinayena ca paṭiññātakaraṇena ca tiṇavatthārakena	952	
PA_atk-s01_03a:952_6	ca. Tassa sammukhāvinayeneva vūpasamo natthi. Yadā pana ekassa vā bhikkhuno santike	952	
PA_atk-s01_03a:952_7	saṅghagaṇamajjhesu vā bhikkhu lahukaṃ āpattiṃ deseti, tadā āpattādhikaraṇaṃ sammukhāvinayena	952	
PA_atk-s01_03a:952_8	ca paṭiññātakaraṇena ca vūpasammati.	952	
PA_atk-s01_03a:953	Tattha sammukhāvinaye tāva yo ca deseti, yassa ca deseti, tesaṃ sammukhībhāvo puggalasammukhatā. Sesaṃ vuttanayameva.	95	
PA_atk-s01_03a:954_0	Puggalassa gaṇassa ca desanākāle saṅghasammukhatā parihāyati. Yā panettha ahaṃ, bhante,	954	
PA_atk-s01_03a:954_1	itthannāmaṃ āpattiṃ āpannoti ca āma, passāmīti ca paṭiññā, tāya paṭiññāya “āyatiṃ	954	
PA_atk-s01_03a:954_2	saṃvareyyāsī”ti karaṇaṃ, taṃ paṭiññātakaraṇaṃ nāma. Saṅghādisese hi parivāsādiyācanā	954	
PA_atk-s01_03a:954_3	paṭiññā. Parivāsādīnaṃ dānaṃ paṭiññātakaraṇaṃ nāma. Dve pakkhajātā pana bhaṇḍanakārakā	954	
PA_atk-s01_03a:954_4	bhikkhū bahuṃ assāmaṇakaṃ ajjhācaritvā puna lajjidhamme uppanne sace mayaṃ imāhi	954	
PA_atk-s01_03a:954_5	āpattīhi aññamaññaṃ kāressāma, siyāpi taṃ adhikaraṇaṃ kakkhaḷattāya saṃvatteyyāti	954	
PA_atk-s01_03a:954_6	aññamaññaṃ āpattiyā kārāpane dosaṃ disvā yadā tiṇavatthārakakammaṃ karonti, tadā	954	
PA_atk-s01_03a:954_7	āpattādhikaraṇaṃ sammukhāvinayena ca tiṇavatthārakena ca sammati.	954	
PA_atk-s01_03a:955_0	Tattha hi yattakā hatthapāsūpagatā “na metaṃ khamatī”ti evaṃ diṭṭhāvikammaṃ akatvā	955	
PA_atk-s01_03a:955_1	niddampi okkantā honti, sabbesaṃ ṭhapetvā thullavajjañca gihipaṭisaṃyuttañca sabbāpattiyo	955	
PA_atk-s01_03a:955_2	vuṭṭhahanti, evaṃ āpattādhikaraṇaṃ tīhi samathehi sammati. Kiccādhikaraṇaṃ ekena	955	
PA_atk-s01_03a:955_3	samathena sammati sammukhāvinayeneva. Imāni cattāri adhikaraṇāni yathānurūpaṃ imehi	955	
PA_atk-s01_03a:955_4	sattahi samathehi sammanti. Tena vuttaṃ – uppannuppannānaṃ adhikaraṇānaṃ samathāya	955	
PA_atk-s01_03a:955_5	vūpasamāya sammukhāvinayo dātabbo…pe… tiṇavatthārakoti. Ayamettha vinicchayanayo.	955	
PA_atk-s01_03a:955_6	Vitthāro pana samathakkhandhake āgatoyeva. Vinicchayopissa samantapāsādikāyaṃ vutto.	955	
PA_atk-s01_03a:956	“Ime kho, āvuso”tiādi vuttanayeneva yojetabbaṃ. Iti cuddasannaṃ sattakānaṃ vasena aṭṭhanavuti pañhe kathento thero sāmaggirasaṃ dassesīti.	95	
PA_atk-s01_03a:957	Sattakavaṇṇanā niṭṭhitā.	95	
PA_atk-s01_03a:958	Aṭṭhakavaṇṇanā	95	
PA_atk-s01_03a:959	333. Iti sattakavasena sāmaggirasaṃ dassetvā idāni aṭṭhakavasena dassetuṃ puna desanaṃ ārabhi. Tattha micchattāti ayāthāvā micchāsabhāvā. Sammattāti yāthāvā sammāsabhāvā.	95	
PA_atk-s01_03a:960_0	334. Kusītavatthūnīti kusītassa alasassa vatthūni patiṭṭhā kosajjakāraṇānīti attho.	960	
PA_atk-s01_03a:960_1	Kammaṃ kattabbaṃ hotīti cīvaravicāraṇādikammaṃ kātabbaṃ hoti. Na vīriyaṃ ārabhatīti	960	
PA_atk-s01_03a:960_2	duvidhampi vīriyaṃ nārabhati. Appattassāti jhānavipassanāmaggaphaladhammassa appattassa	960	
PA_atk-s01_03a:960_3	pattiyā. Anadhigatassāti tasseva anadhigatassa adhigamatthāya. Asacchikatassāti tasseva	960	
PA_atk-s01_03a:960_4	apaccakkhakatassa sacchikaraṇatthāya. Idaṃ paṭhamanti idaṃ handāhaṃ nipajjāmīti evaṃ	960	
PA_atk-s01_03a:960_5	osīdanaṃ paṭhamaṃ kusītavatthu. Iminā nayena sabbattha attho veditabbo. “Māsācitaṃ	960	
PA_atk-s01_03a:960_6	maññe”ti ettha pana māsācitaṃ nāma tintamāso. Yathā tintamāso garuko hoti, evaṃ garukoti	960	
PA_atk-s01_03a:960_7	adhippāyo. Gilānā vuṭṭhito hotīti gilāno hutvā pacchā vuṭṭhito hoti.	960	
PA_atk-s01_03a:961	335. Ārambhavatthūnīti vīriyakāraṇāni. Tesampi imināva nayena attho veditabbo.	96	
PA_atk-s01_03a:962_0	336. Dānavatthūnīti dānakāraṇāni. Āsajja dānaṃ detīti patvā dānaṃ deti. Āgataṃ disvāva	962	
PA_atk-s01_03a:962_1	muhuttaṃyeva nisīdāpetvā sakkāraṃ katvā dānaṃ deti, dassāmi dassāmīti na kilameti.	962	
PA_atk-s01_03a:962_2	Iti ettha āsādanaṃ dānakāraṇaṃ nāma hoti. Bhayā dānaṃ detītiādīsupi bhayādīni dānakāraṇānīti	962	
PA_atk-s01_03a:962_3	veditabbāni. Tattha bhayaṃ nāma ayaṃ adāyako akārakoti garahābhayaṃ vā apāyabhayaṃ	962	
PA_atk-s01_03a:962_4	vā. Adāsi meti mayhaṃ pubbe esa idaṃ nāma adāsīti deti. Dassati meti anāgate idaṃ	962	
PA_atk-s01_03a:962_5	nāma dassatīti deti. Sāhu dānanti dānaṃ nāma sādhu sundaraṃ, buddhādīhi paṇḍitehi	962	
PA_atk-s01_03a:962_6	pasatthanti deti. Cittālaṅkāracittaparikkhāratthaṃ dānaṃ detīti samathavipassanācittassa	962	
PA_atk-s01_03a:962_7	alaṅkāratthañceva parivāratthañca deti. Dānañhi cittaṃ mudukaṃ karoti. Yena laddhaṃ	962	
PA_atk-s01_03a:962_8	hoti, sopi laddhaṃ meti muducitto hoti, yena dinnaṃ, sopi dinnaṃ mayāti muducitto	962	
PA_atk-s01_03a:962_9	hoti, iti ubhinnampi cittaṃ mudukaṃ karoti, teneva “adantadamanaṃ dāna”nti vuccati. Yathāha –	962	
PA_atk-s01_03a:963	“Adantadamanaṃ dānaṃ, adānaṃ dantadūsakaṃ;	96	
PA_atk-s01_03a:964	Dānena piyavācāya, unnamanti namanti cā”ti.	96	
PA_atk-s01_03a:965	Imesu pana aṭṭhasu dānesu cittālaṅkāradānameva uttamaṃ.	96	
PA_atk-s01_03a:966_0	337. Dānūpapattiyoti dānapaccayā upapattiyo. Dahatīti ṭhapeti. Adhiṭṭhātīti tasseva	966	
PA_atk-s01_03a:966_1	vevacanaṃ. Bhāvetīti vaḍḍheti. Hīne vimuttanti hīnesu pañcakāmaguṇesu vimuttaṃ. Uttari	966	
PA_atk-s01_03a:966_2	abhāvitanti tato uttari maggaphalatthāya abhāvitaṃ. Tatrūpapattiyā saṃvattatīti yaṃ	966	
PA_atk-s01_03a:966_3	patthetvā kusalaṃ kataṃ, tattha tattha nibbattanatthāya saṃvattati.	966	
PA_atk-s01_03a:967_0	Vītarāgassāti maggena vā samucchinnarāgassa samāpattiyā vā vikkhambhitarāgassa. Dānamatteneva	967	
PA_atk-s01_03a:967_1	hi brahmaloke nibbattituṃ na sakkā. Dānaṃ pana samādhivipassanācittassa alaṅkāro	967	
PA_atk-s01_03a:967_2	parivāro hoti. Tato dānena muducitto brahmavihāre bhāvetvā brahmaloke nibbattati.	967	
PA_atk-s01_03a:967_3	Tena vuttaṃ “vītarāgassa no sarāgassā”ti.	967	
PA_atk-s01_03a:968	Khattiyānaṃ parisā khattiyaparisā, samūhoti attho. Esa nayo sabbattha.	96	
PA_atk-s01_03a:969_0	Lokassa dhammā lokadhammā. Etehi mutto nāma natthi, buddhānampi hontiyeva. Vuttampi	969	
PA_atk-s01_03a:969_1	cetaṃ – “aṭṭhime, bhikkhave, lokadhammā lokaṃ anuparivattanti, loko ca aṭṭha lokadhamme	969	
PA_atk-s01_03a:969_2	anuparivattatī”ti. Lābho alābhoti lābhe āgate alābho āgato evāti veditabbo. Yasādīsupi eseva nayo.	969	
PA_atk-s01_03a:970	338. Abhibhāyatanavimokkhakathā heṭṭhā kathitā eva.	97	
PA_atk-s01_03a:971	“Ime kho, āvuso”tiādi vuttanayeneva yojetabbaṃ. Iti ekādasannaṃ aṭṭhakānaṃ vasena aṭṭhāsīti pañhe kathento thero sāmaggirasaṃ dassesīti.	97	
PA_atk-s01_03a:972	Aṭṭhakavaṇṇanā niṭṭhitā.	97	
PA_atk-s01_03a:973	Navakavaṇṇanā	97	
PA_atk-s01_03a:974_0	340. Iti aṭṭhakavasena sāmaggirasaṃ dassetvā idāni navakavasena dassetuṃ puna desanaṃ	974	
PA_atk-s01_03a:974_1	ārabhi. Tattha āghātavatthūnīti āghātakāraṇāni. Āghātaṃ bandhatīti kopaṃ bandhati karoti uppādeti.	974	
PA_atk-s01_03a:975_0	Taṃ kutettha labbhāti taṃ anatthacaraṇaṃ mā ahosīti etasmiṃ puggale kuto labbhā,	975	
PA_atk-s01_03a:975_1	kena kāraṇena sakkā laddhuṃ? Paro nāma parassa attano cittaruciyā anatthaṃ karotīti	975	
PA_atk-s01_03a:975_2	evaṃ cintetvā āghātaṃ paṭivinodeti. Atha vā sacāhaṃ paṭikopaṃ kareyyaṃ, taṃ kopakaraṇaṃ	975	
PA_atk-s01_03a:975_3	ettha puggale kuto labbhā, kena kāraṇena laddhabbanti attho. Kuto lābhātipi pāṭho,	975	
PA_atk-s01_03a:975_4	sacāhaṃ ettha kopaṃ kareyyaṃ, tasmiṃ me kopakaraṇe kuto lābhā, lābhā nāma ke siyunti	975	
PA_atk-s01_03a:975_5	attho. Imasmiñca atthe tanti nipātamattameva hoti.	975	
PA_atk-s01_03a:976_0	341. Sattāvāsāti sattānaṃ āvāsā, vasanaṭṭhānānīti attho. Tattha suddhāvāsāpi sattāvāsova,	976	
PA_atk-s01_03a:976_1	asabbakālikattā pana na gahitā. Suddhāvāsā hi buddhānaṃ khandhāvārasadisā. Asaṅkhyeyyakappe	976	
PA_atk-s01_03a:976_2	buddhesu anibbattantesu taṃ ṭhānaṃ suññaṃ hotīti asabbakālikattā na gahitā. Sesamettha	976	
PA_atk-s01_03a:976_3	yaṃ vattabbaṃ, taṃ heṭṭhā vuttameva.	976	
PA_atk-s01_03a:977_0	342. Akkhaṇesu dhammo ca desiyatīti catusaccadhammo desiyati. Opasamikoti kilesūpasamakaro.	977	
PA_atk-s01_03a:977_1	Parinibbānikoti kilesaparinibbānena parinibbānāvaho. Sambodhagāmīti catumaggañāṇapaṭivedhagāmī.	977	
PA_atk-s01_03a:977_2	Aññataranti asaññabhavaṃ vā arūpabhavaṃ vā.	977	
PA_atk-s01_03a:978	343. Anupubbavihārāti anupaṭipāṭiyā samāpajjitabbavihārā.	97	
PA_atk-s01_03a:979	344. Anupubbanirodhāti anupaṭipāṭiyā nirodhā.	97	
PA_atk-s01_03a:980	“Ime, kho āvuso”tiādi vuttanayeneva yojetabbaṃ. Iti channaṃ navakānaṃ vasena catupaṇṇāsa pañhe kathento thero sāmaggirasaṃ dassesīti.	98	
PA_atk-s01_03a:981	Navakavaṇṇanā niṭṭhitā.	98	
PA_atk-s01_03a:982	Dasakavaṇṇanā	98	
PA_atk-s01_03a:983_0	345. Iti navakavasena sāmaggirasaṃ dassetvā idāni dasakavasena dassetuṃ puna desanaṃ	983	
PA_atk-s01_03a:983_1	ārabhi. Tattha nāthakaraṇāti “sanāthā, bhikkhave, viharatha mā anāthā, dasa ime,	983	
PA_atk-s01_03a:983_2	bhikkhave, dhammā nāthakaraṇā”ti evaṃ akkhātā attano patiṭṭhākarā dhammā.	983	
PA_atk-s01_03a:984_0	Kalyāṇamittotiādīsu sīlādiguṇasampannā kalyāṇā assa mittāti kalyāṇamitto. Te cassa	984	
PA_atk-s01_03a:984_1	ṭhānanisajjādīsu saha ayanato sahāyāti kalyāṇasahāyo. Cittena ceva kāyena ca kalyāṇamittesu	984	
PA_atk-s01_03a:984_2	eva sampavaṅko onatoti kalyāṇasampavaṅko. Suvaco hotīti sukhena vattabbo hoti sukhena	984	
PA_atk-s01_03a:984_3	anusāsitabbo. Khamoti gāḷhena pharusena kakkhaḷena vuccamāno khamati, na kuppati.	984	
PA_atk-s01_03a:984_4	Padakkhiṇaggāhī anusāsaninti yathā ekacco ovadiyamāno vāmato gaṇhāti, paṭippharati	984	
PA_atk-s01_03a:984_5	vā asuṇanto vā gacchati, evaṃ akatvā “ovadatha, bhante, anusāsatha, tumhesu anovadantesu	984	
PA_atk-s01_03a:984_6	ko añño ovadissatī”ti padakkhiṇaṃ gaṇhāti.	984	
PA_atk-s01_03a:985_0	Uccāvacānīti uccāni ca avacāni ca. Kiṃ karaṇīyānīti kiṃ karomīti evaṃ vatvā kattabbakammāni.	985	
PA_atk-s01_03a:985_1	Tattha uccakammāni nāma cīvarassa karaṇaṃ rajanaṃ cetiye sudhākammaṃ uposathāgāracetiyagharabodhiyagharesu	985	
PA_atk-s01_03a:985_2	kattabbanti evamādi. Avacakammaṃ nāma pādadhovanamakkhanādikhuddakakammaṃ. Tatrupāyāyāti	985	
PA_atk-s01_03a:985_3	tatrupagamanīyā. Alaṃ kātunti kātuṃ samattho hoti. Alaṃ saṃvidhātunti vicāretuṃ samattho.	985	
PA_atk-s01_03a:986_0	Dhamme assa kāmo sinehoti dhammakāmo, tepiṭakaṃ buddhavacanaṃ piyāyatīti attho. Piyasamudāhāroti	986	
PA_atk-s01_03a:986_1	parasmiṃ kathente sakkaccaṃ suṇāti, sayañca paresaṃ desetukāmo hotīti attho. “Abhidhamme	986	
PA_atk-s01_03a:986_2	abhivinaye”ti ettha dhammo abhidhammo, vinayo abhivinayoti catukkaṃ veditabbaṃ. Tattha	986	
PA_atk-s01_03a:986_3	dhammoti suttantapiṭakaṃ. Abhidhammoti satta pakaraṇāni. Vinayoti ubhatovibhaṅgā.	986	
PA_atk-s01_03a:986_4	Abhivinayoti khandhakaparivārā. Atha vā suttantapiṭakampi abhidhammapiṭakampi dhammo	986	
PA_atk-s01_03a:986_5	eva. Maggaphalāni abhidhammo. Sakalaṃ vinayapiṭakaṃ vinayo. Kilesavūpasamakāraṇaṃ	986	
PA_atk-s01_03a:986_6	abhivinayo. Iti sabbasmimpi ettha dhamme abhidhamme vinaye abhivinaye ca. Uḷārapāmojjoti	986	
PA_atk-s01_03a:986_7	bahulapāmojjo hotīti attho.	986	
PA_atk-s01_03a:987	Kusalesu dhammesūti kāraṇatthe bhummaṃ, catubhūmakakusaladhammakāraṇā, tesaṃ adhigamatthāya anikkhittadhuro hotīti attho.	98	
PA_atk-s01_03a:988_0	346. Kasiṇadasake sakalaṭṭhena kasiṇāni. Tadārammaṇānaṃ dhammānaṃ khettaṭṭhena vā	988	
PA_atk-s01_03a:988_1	adhiṭṭhānaṭṭhena vā āyatanāni. Uddhanti upari gaganatalābhimukhaṃ. Adhoti heṭṭhā	988	
PA_atk-s01_03a:988_2	bhūmitalābhimukhaṃ. Tiriyanti khettamaṇḍalamiva samantā paricchinditvā. Ekacco hi	988	
PA_atk-s01_03a:988_3	uddhameva kasiṇaṃ vaḍḍheti, ekacco adho, ekacco samantato. Tena tena vā kāraṇena	988	
PA_atk-s01_03a:988_4	evaṃ pasāreti ālokamiva rūpadassanakāmo. Tena vuttaṃ “pathavīkasiṇameko sañjānāti	988	
PA_atk-s01_03a:988_5	uddhaṃ adho tiriya”nti. Advayanti idaṃ pana ekassa aññabhāvānupagamanatthaṃ vuttaṃ.	988	
PA_atk-s01_03a:988_6	Yathā hi udakaṃ paviṭṭhassa sabbadisāsu udakameva hoti, na aññaṃ, evameva pathavīkasiṇaṃ	988	
PA_atk-s01_03a:988_7	pathavīkasiṇameva hoti, natthi tassa añño kasiṇasambhedoti. Esa nayo sabbattha. Appamāṇanti	988	
PA_atk-s01_03a:988_8	idaṃ tassa tassa pharaṇaappamāṇavasena vuttaṃ. Tañhi cetasā pharanto sakalameva pharati,	988	
PA_atk-s01_03a:988_9	na “ayamassa ādi, idaṃ majjha”nti pamāṇaṃ gaṇhātīti. Viññāṇakasiṇanti cettha kasiṇugghāṭimākāse	988	
PA_atk-s01_03a:988_10	pavattaviññāṇaṃ. Tattha kasiṇavasena kasiṇugghāṭimākāse kasiṇugghāṭimākāsavasena	9881	
PA_atk-s01_03a:988_11	tattha pavattaviññāṇe uddhaṃ adho tiriyatā veditabbā. Ayamettha saṅkhepo. Kammaṭṭhānabhāvanānayena	9881	
PA_atk-s01_03a:988_12	panetāni pathavīkasiṇādīni vitthārato visuddhimagge vuttāneva.	9881	
PA_atk-s01_03a:989	Akusalakammapathadasakavaṇṇanā	98	
PA_atk-s01_03a:990_0	347. Kammapathesu kammāneva sugatiduggatīnaṃ pathabhūtattā kammapathā nāma. Tesu	990	
PA_atk-s01_03a:990_1	pāṇātipāto adinnādānaṃ musāvādādayo ca cattāro brahmajāle vitthāritā eva. Kāmesumicchācāroti	990	
PA_atk-s01_03a:990_2	ettha pana kāmesūti methunasamācāresu methunavatthūsu vā. Micchācāroti ekantanindito	990	
PA_atk-s01_03a:990_3	lāmakācāro. Lakkhaṇato pana asaddhammādhippāyena kāyadvārappavattā agamanīyaṭṭhānavītikkamacetanā kāmesumicchācāro.	990	
PA_atk-s01_03a:991_0	Tattha agamanīyaṭṭhānaṃ nāma purisānaṃ tāva māturakkhitā, piturakkhitā, mātāpiturakkhitā,	991	
PA_atk-s01_03a:991_1	bhāturakkhitā, bhaginirakkhitā, ñātirakkhitā, gottarakkhitā, dhammarakkhitā, sārakkhā,	991	
PA_atk-s01_03a:991_2	saparidaṇḍāti māturakkhitādayo dasa. Dhanakkītā, chandavāsinī, bhogavāsinī, paṭavāsinī,	991	
PA_atk-s01_03a:991_3	odapattakinī, obhatacumbaṭā, dāsī ca bhariyā ca, kammakārī ca bhariyā ca, dhajāhaṭā,	991	
PA_atk-s01_03a:991_4	muhuttikāti etā dhanakkītādayo dasāti vīsati. Itthīsu pana dvinnaṃ sārakkhasaparidaṇḍānaṃ	991	
PA_atk-s01_03a:991_5	dasannañca dhanakkītādīnanti dvādasannaṃ itthīnaṃ aññe purisā. Idaṃ agamanīyaṭṭhānaṃ	991	
PA_atk-s01_03a:991_6	nāma. So panesa micchācāro sīlādiguṇarahite agamanīyaṭṭhāne appasāvajjo. Sīlādiguṇasampanne	991	
PA_atk-s01_03a:991_7	mahāsāvajjo. Tassa cattāro sambhārā agamanīyavatthu, tasmiṃ sevanacittaṃ, sevanappayogo,	991	
PA_atk-s01_03a:991_8	maggenamaggappaṭipattiadhivāsananti. Eko payogo sāhatthiko eva.	991	
PA_atk-s01_03a:992_0	Abhijjhāyatīti abhijjhā, parabhaṇḍābhimukhī hutvā tanninnatāya pavattatīti attho.	992	
PA_atk-s01_03a:992_1	Sā “aho vata idaṃ mamassā”ti evaṃ parabhaṇḍābhijjhāyanalakkhaṇā adinnādānaṃ viya	992	
PA_atk-s01_03a:992_2	appasāvajjā mahāsāvajjā ca. Tassā dve sambhārā parabhaṇḍaṃ, attano pariṇāmanañca.	992	
PA_atk-s01_03a:992_3	Parabhaṇḍavatthuke hi lobhe uppannepi na tāva kammapathabhedo hoti, yāva “aho vatīdaṃ	992	
PA_atk-s01_03a:992_4	mamassā”ti attano na pariṇāmeti.	992	
PA_atk-s01_03a:993_0	Hitasukhaṃ byāpādayatīti byāpādo. So paraṃ vināsāya manopadosalakkhaṇo pharusāvācā	993	
PA_atk-s01_03a:993_1	viya appasāvajjo mahāsāvajjo ca. Tassa dve sambhārā parasatto ca, tassa vināsacintā	993	
PA_atk-s01_03a:993_2	ca. Parasattavatthuke hi kodhe uppannepi na tāva kammapathabhedo hoti, yāva “aho	993	
PA_atk-s01_03a:993_3	vatāyaṃ ucchijjheyya vinasseyyā”ti tassa vināsaṃ na cinteti.	993	
PA_atk-s01_03a:994_0	Yathābhuccagahaṇābhāvena micchā passatīti micchādiṭṭhi. Sā “natthi dinna”ntiādinā	994	
PA_atk-s01_03a:994_1	nayena viparītadassanalakkhaṇā. Samphappalāpo viya appasāvajjā mahāsāvajjā ca. Apica	994	
PA_atk-s01_03a:994_2	aniyatā appasāvajjā, niyatā mahāsāvajjā. Tassā dve sambhārā vatthuno ca gahitākāraviparītatā,	994	
PA_atk-s01_03a:994_3	yathā ca taṃ gaṇhāti, tathābhāvena tassūpaṭṭhānanti.	994	
PA_atk-s01_03a:995	Imesaṃ pana dasannaṃ akusalakammapathānaṃ dhammato koṭṭhāsato ārammaṇato vedanāto mūlatoti pañcahākārehi vinicchayo veditabbo.	99	
PA_atk-s01_03a:996	Tattha dhammatoti etesu hi paṭipāṭiyā satta cetanādhammāva honti. Abhijjhādayo tayo cetanāsampayuttā.	99	
PA_atk-s01_03a:997_0	Koṭṭhāsatoti paṭipāṭiyā satta, micchādiṭṭhi cāti ime aṭṭha kammapathā eva honti,	997	
PA_atk-s01_03a:997_1	no mūlāni. Abhijjhābyāpādā kammapathā ceva mūlāni ca. Abhijjhā hi mūlaṃ patvā lobho	997	
PA_atk-s01_03a:997_2	akusalamūlaṃ hoti. Byāpādo doso akusalamūlaṃ hoti.	997	
PA_atk-s01_03a:998_0	Ārammaṇatoti pāṇātipāto jīvitindriyārammaṇato saṅkhārārammaṇo hoti. Adinnādānaṃ sattārammaṇaṃ	998	
PA_atk-s01_03a:998_1	vā saṅkhārārammaṇaṃ vā, micchācāro phoṭṭhabbavasena saṅkhārārammaṇo. “Sattārammaṇo”tipi	998	
PA_atk-s01_03a:998_2	eke. Musāvādo sattārammaṇo vā saṅkhārārammaṇo vā, tathā pisuṇavācā. Pharusavācā sattārammaṇāva.	998	
PA_atk-s01_03a:998_3	Samphappalāpo diṭṭhasutamutaviññātavasena sattārammaṇo vā saṅkhārārammaṇo vā. Tathā	998	
PA_atk-s01_03a:998_4	abhijjhā. Byāpādo sattārammaṇova. Micchādiṭṭhi tebhūmakadhammavasena saṅkhārārammaṇā.	998	
PA_atk-s01_03a:999_0	Vedanātoti pāṇātipāto dukkhavedano hoti. Kiñcāpi hi rājāno coraṃ disvā hasamānāpi	999	
PA_atk-s01_03a:999_1	“gacchatha naṃ ghātethā”ti vadanti, sanniṭṭhāpakacetanā pana dukkhasampayuttāva hoti.	999	
PA_atk-s01_03a:999_2	Adinnādānaṃ tivedanaṃ. Micchācāro sukhamajjhattavasena dvivedano. Sanniṭṭhāpakacitte	999	
PA_atk-s01_03a:999_3	pana majjhattavedano na hoti. Musāvādo tivedano. Tathā pisuṇavācā. Pharusavācā dukkhavedanā.	999	
PA_atk-s01_03a:999_4	Samphappalāpo tivedano. Abhijjhā sukhamajjhattavasena dvivedanā tathā micchādiṭṭhi.	999	
PA_atk-s01_03a:999_5	Byāpādo dukkhavedano.	999	
PA_atk-s01_03a:1000_0	Mūlatoti pāṇātipāto dosamohavasena dvimūlako hoti. Adinnādānaṃ dosamohavasena vā	1000	
PA_atk-s01_03a:1000_1	lobhamohavasena vā. Micchācāro lobhamohavasena. Musāvādo dosamohavasena vā lobhamohavasena	1000	
PA_atk-s01_03a:1000_2	vā tathā pisuṇavācā samphappalāpo ca. Pharusavācā dosamohavasena. Abhijjhā mohavasena	1000	
PA_atk-s01_03a:1000_3	ekamūlā. Tathā byāpādo. Micchādiṭṭhi lobhamohavasena dvimūlāti.	1000	
PA_atk-s01_03a:1001	Kusalakammapathadasakavaṇṇanā	100	
PA_atk-s01_03a:1002	Pāṇātipātā veramaṇiādīni samādānasampattasamucchedavirativasena veditabbāni.	100	
PA_atk-s01_03a:1003	Dhammato pana etesupi paṭipāṭiyā satta cetanāpi vattanti viratiyopi. Ante tayo cetanāsampayuttāva.	100	
PA_atk-s01_03a:1004_0	Koṭṭhāsatoti paṭipāṭiyā satta kammapathā eva, no mūlāni. Ante tayo kammapathā ceva	1004	
PA_atk-s01_03a:1004_1	mūlāni ca. Anabhijjhā hi mūlaṃ patvā alobho kusalamūlaṃ hoti. Abyāpādo adoso kusalamūlaṃ.	1004	
PA_atk-s01_03a:1004_2	Sammādiṭṭhi amoho kusalamūlaṃ.	1004	
PA_atk-s01_03a:1005_0	Ārammaṇatoti pāṇātipātādīnaṃ ārammaṇāneva etesaṃ ārammaṇāni. Vītikkamitabbatoyeva	1005	
PA_atk-s01_03a:1005_1	hi veramaṇī nāma hoti. Yathā pana nibbānārammaṇo ariyamaggo kilese pajahati, evaṃ	1005	
PA_atk-s01_03a:1005_2	jīvitindriyādiārammaṇāpete kammapathā pāṇātipātādīni dussīlyāni pajahantīti veditabbā.	1005	
PA_atk-s01_03a:1006	Vedanātoti sabbe sukhavedanā honti majjhattavedanā vā. Kusalaṃ patvā hi dukkhavedanā nāma natthi.	100	
PA_atk-s01_03a:1007_0	Mūlatoti paṭipāṭiyā satta ñāṇasampayuttacittena viramantassa alobhaadosaamohavasena	1007	
PA_atk-s01_03a:1007_1	timūlāni honti, ñāṇavippayuttacittena viramantassa dvimūlāni. Anabhijjhā ñāṇasampayuttacittena	1007	
PA_atk-s01_03a:1007_2	viramantassa dvimūlā, ñāṇavippayuttacittena ekamūlā. Alobho pana attanāva attano	1007	
PA_atk-s01_03a:1007_3	mūlaṃ na hoti. Abyāpādepi eseva nayo. Sammādiṭṭhi alobhādosavasena dvimūlā evāti.	1007	
PA_atk-s01_03a:1008	Ariyavāsadasakavaṇṇanā	100	
PA_atk-s01_03a:1009_0	348. Ariyavāsāti ariyā eva vasiṃsu vasanti vasissanti etesūti ariyavāsā. Pañcaṅgavippahīnoti	1009	
PA_atk-s01_03a:1009_1	pañcahi aṅgehi vippayuttova hutvā khīṇāsavo avasi vasati vasissatīti tasmā ayaṃ pañcaṅgavippahīnatā,	1009	
PA_atk-s01_03a:1009_2	ariyassa vāsattā ariyavāsoti vutto. Esa nayo sabbattha.	1009	
PA_atk-s01_03a:1010_0	Evaṃ kho, āvuso, bhikkhu chaḷaṅgasamannāgato hotīti chaḷaṅgupekkhāya samannāgato	1010	
PA_atk-s01_03a:1010_1	hoti. Chaḷaṅgupekkhā nāma keti? Ñāṇādayo. “Ñāṇa”nti vutte kiriyato cattāri ñāṇasampayuttacittāni	1010	
PA_atk-s01_03a:1010_2	labbhanti. “Satatavihāro”ti vutte aṭṭha mahācittāni. “Rajjanadussanaṃ natthī”ti vutte	1010	
PA_atk-s01_03a:1010_3	dasa cittāni labbhanti. Somanassaṃ āsevanavasena labbhati.	1010	
PA_atk-s01_03a:1011_0	Satārakkhena cetasāti khīṇāsavassa hi tīsu dvāresu sabbakālaṃ sati ārakkhakiccaṃ	1011	
PA_atk-s01_03a:1011_1	sādheti. Tenevassa “carato ca tiṭṭhato ca suttassa ca jāgarassa ca satataṃ samitaṃ	1011	
PA_atk-s01_03a:1011_2	ñāṇadassanaṃ paccupaṭṭhitaṃ hotī”ti vuccati.	1011	
PA_atk-s01_03a:1012_0	Puthusamaṇabrāhmaṇānanti bahūnaṃ samaṇabrāhmaṇānaṃ. Ettha ca samaṇāti pabbajjupagatā.	1012	
PA_atk-s01_03a:1012_1	Brāhmaṇāti bhovādino. Puthupaccekasaccānīti bahūni pāṭekkasaccāni, idameva dassanaṃ	1012	
PA_atk-s01_03a:1012_2	saccaṃ, idameva dassanaṃ saccanti evaṃ pāṭiyekkaṃ gahitāni bahūni saccānīti attho.	1012	
PA_atk-s01_03a:1012_3	Nunnānīti nihatāni. Paṇunnānīti suṭṭhu nihatāni. Cattānīti vissaṭṭhāni. Vantānīti	1012	
PA_atk-s01_03a:1012_4	vamitāni. Muttānīti chinnabandhanāni katāni. Pahīnānīti pajahitāni. Paṭinissaṭṭhānīti	1012	
PA_atk-s01_03a:1012_5	yathā na puna cittaṃ āruhanti, evaṃ paṭinissajjitāni. Sabbāneva tāni gahitaggahaṇassa	1012	
PA_atk-s01_03a:1012_6	vissaṭṭhabhāvavevacanāni.	1012	
PA_atk-s01_03a:1013_0	Samavayasaṭṭhesanoti ettha avayāti anūnā. Saṭṭhāti vissaṭṭhā. Sammā avayā saṭṭhā	1013	
PA_atk-s01_03a:1013_1	esanā assāti samavayasaṭṭhesano. Sammā vissaṭṭhasabbaesanoti attho. Rāgā cittaṃ vimuttantiādīhi	1013	
PA_atk-s01_03a:1013_2	maggassa kiccanipphatti kathitā.	1013	
PA_atk-s01_03a:1014	Rāgo me pahīnotiādīhi paccavekkhaṇāya phalaṃ kathitaṃ.	101	
PA_atk-s01_03a:1015	Asekkhadhammadasakavaṇṇanā	101	
PA_atk-s01_03a:1016_0	Asekkhā sammādiṭṭhītiādayo sabbepi phalasampayuttadhammā eva. Ettha ca sammādiṭṭhi,	1016	
PA_atk-s01_03a:1016_1	sammāñāṇanti dvīsu ṭhānesu paññāva kathitā. Sammāvimuttīti iminā padena vuttāvasesā.	1016	
PA_atk-s01_03a:1016_2	Phalasamāpattidhammā saṅgahitāti veditabbā.	1016	
PA_atk-s01_03a:1017	“Ime kho, āvuso”tiādi vuttanayeneva yojetabbaṃ. Iti channaṃ dasakānaṃ vasena samasaṭṭhi pañhe kathento thero sāmaggirasaṃ dassesīti.	101	
PA_atk-s01_03a:1018	Dasakavaṇṇanā niṭṭhitā.	101	
PA_atk-s01_03a:1019	Pañhasamodhānavaṇṇanā	101	
PA_atk-s01_03a:1020_0	349. Idha pana ṭhatvā pañhā samodhānetabbā. Imasmiñhi sutte ekakavasena dve pañhā	1020	
PA_atk-s01_03a:1020_1	kathitā. Dukavasena sattati. Tikavasena asītisataṃ. Catukkavasena dvesatāni. Pañcakavasena	1020	
PA_atk-s01_03a:1020_2	tiṃsasataṃ. Chakkavasena bāttiṃsasataṃ. Sattakavasena aṭṭhanavuti. Aṭṭhakavasena	1020	
PA_atk-s01_03a:1020_3	aṭṭhāsīti. Navakavasena catupaṇṇāsa. Dasakavasena samasaṭṭhīti evaṃ sahassaṃ cuddasa pañhā kathitā.	1020	
PA_atk-s01_03a:1021_0	Imañhi suttantaṃ ṭhapetvā tepiṭake buddhavacane añño suttanto evaṃ bahupañhapaṭimaṇḍito	1021	
PA_atk-s01_03a:1021_1	natthi. Bhagavā imaṃ suttantaṃ ādito paṭṭhāya sakalaṃ sutvā cintesi – “dhammasenāpati	1021	
PA_atk-s01_03a:1021_2	sāriputto buddhabalaṃ dīpetvā appaṭivattiyaṃ sīhanādaṃ nadati. Sāvakabhāsitoti vutte	1021	
PA_atk-s01_03a:1021_3	okappanā na hoti, jinabhāsitoti vutte hoti, tasmā jinabhāsitaṃ katvā devamanussānaṃ	1021	
PA_atk-s01_03a:1021_4	okappanaṃ imasmiṃ suttante uppādessāmī”ti. Tato vuṭṭhāya sādhukāraṃ adāsi. Tena vuttaṃ	1021	
PA_atk-s01_03a:1021_5	“atha kho bhagavā vuṭṭhahitvā āyasmantaṃ sāriputtaṃ āmantesi, sādhu, sādhu, sāriputta,	1021	
PA_atk-s01_03a:1021_6	sādhu kho tvaṃ sāriputta, bhikkhūnaṃ saṅgītipariyāyaṃ abhāsī”ti.	1021	
PA_atk-s01_03a:1022_0	Tattha saṅgītipariyāyanti sāmaggiyā kāraṇaṃ. Idaṃ vuttaṃ hoti – “sādhu, kho tvaṃ,	1022	
PA_atk-s01_03a:1022_1	sāriputta, mama sabbaññutaññāṇena saṃsanditvā bhikkhūnaṃ sāmaggirasaṃ abhāsī”ti.	1022	
PA_atk-s01_03a:1022_2	Samanuñño satthā ahosīti anumodanena samanuñño ahosi. Ettakena ayaṃ suttanto jinabhāsito	1022	
PA_atk-s01_03a:1022_3	nāma jāto. Desanāpariyosāne imaṃ suttantaṃ manasikarontā te bhikkhū arahattaṃ pāpuṇiṃsūti.	1022	
PA_atk-s01_03a:1023	Sumaṅgalavilāsiniyā dīghanikāyaṭṭhakathāya	102	
PA_atk-s01_03a:1024	Saṅgītisuttavaṇṇanā niṭṭhitā.	102	
PA_atk-s01_03a:1025	11. Dasuttarasuttavaṇṇanā	102	
PA_atk-s01_03a:1026_0	350. Evaṃ me sutanti dasuttarasuttaṃ. Tatrāyaṃ apubbapadavaṇṇanā – āvuso bhikkhaveti	1026	
PA_atk-s01_03a:1026_1	sāvakānaṃ ālapanametaṃ. Buddhā hi parisaṃ āmantayamānā ‘bhikkhave’ti vadanti. Sāvakā	1026	
PA_atk-s01_03a:1026_2	satthāraṃ uccaṭṭhāne ṭhapessāmāti satthu ālapanena anālapitvā āvusoti ālapanti. Te	1026	
PA_atk-s01_03a:1026_3	bhikkhūti te dhammasenāpatiṃ parivāretvā nisinnā bhikkhū. Ke pana te bhikkhūti? Anibaddhavāsā	1026	
PA_atk-s01_03a:1026_4	disāgamanīyā bhikkhū. Buddhakāle dve vāre bhikkhū sannipatanti – upakaṭṭhavassūpanāyikakāle	1026	
PA_atk-s01_03a:1026_5	ca pavāraṇakāle ca. Upakaṭṭhavassūpanāyikāya dasapi vīsatipi tiṃsampi cattālīsampi	1026	
PA_atk-s01_03a:1026_6	paññāsampi bhikkhū vaggā vaggā kammaṭṭhānatthāya āgacchanti. Bhagavā tehi saddhiṃ	1026	
PA_atk-s01_03a:1026_7	sammoditvā kasmā, bhikkhave, upakaṭṭhāya vassūpanāyikāya vicarathāti pucchati. Atha	1026	
PA_atk-s01_03a:1026_8	te “bhagavā kammaṭṭhānatthaṃ āgatamha, kammaṭṭhānaṃ no dethā”ti yācanti.	1026	
PA_atk-s01_03a:1027_0	Satthā tesaṃ cariyavasena rāgacaritassa asubhakammaṭṭhānaṃ deti. Dosacaritassa mettākammaṭṭhānaṃ,	1027	
PA_atk-s01_03a:1027_1	mohacaritassa uddeso paripucchā – ‘kālena dhammassavanaṃ, kālena dhammasākacchā,	1027	
PA_atk-s01_03a:1027_2	idaṃ tuyhaṃ sappāya’nti ācikkhati. Vitakkacaritassa ānāpānassatikammaṭṭhānaṃ deti.	1027	
PA_atk-s01_03a:1027_3	Saddhācaritassa pasādanīyasuttante buddhasubodhiṃ dhammasudhammataṃ saṅghasuppaṭipattiñca	1027	
PA_atk-s01_03a:1027_4	pakāseti. Ñāṇacaritassa aniccatādipaṭisaṃyutte gambhīre suttante katheti. Te kammaṭṭhānaṃ	1027	
PA_atk-s01_03a:1027_5	gahetvā sace sappāyaṃ hoti, tattheva vasanti. No ce hoti, sappāyaṃ senāsanaṃ pucchitvā	1027	
PA_atk-s01_03a:1027_6	gacchanti. Te tattha vasantā temāsikaṃ paṭipadaṃ gahetvā ghaṭetvā vāyamantā sotāpannāpi	1027	
PA_atk-s01_03a:1027_7	honti sakadāgāminopi anāgāminopi arahantopi.	1027	
PA_atk-s01_03a:1028_0	Tato vutthavassā pavāretvā satthu santikaṃ gantvā “bhagavā ahaṃ tumhākaṃ santike	1028	
PA_atk-s01_03a:1028_1	kammaṭṭhānaṃ gahetvā sotāpattiphalaṃ patto…pe… ahaṃ aggaphalaṃ arahatta”nti paṭiladdhaguṇaṃ	1028	
PA_atk-s01_03a:1028_2	ārocenti. Tattha ime bhikkhū upakaṭṭhāya vassūpanāyikāya āgatā. Evaṃ āgantvā gacchante	1028	
PA_atk-s01_03a:1028_3	pana bhikkhū bhagavā aggasāvakānaṃ santikaṃ peseti, yathāha “apaloketha pana, bhikkhave,	1028	
PA_atk-s01_03a:1028_4	sāriputtamoggallāne”ti. Bhikkhū ca vadanti “kiṃ nu kho mayaṃ, bhante, apalokema sāriputtamoggallāne”ti.	1028	
PA_atk-s01_03a:1028_5	Atha ne bhagavā tesaṃ dassane uyyojesi. “Sevatha, bhikkhave, sāriputtamoggallāne;	1028	
PA_atk-s01_03a:1028_6	bhajatha, bhikkhave, sāriputtamoggallāne. Paṇḍitā bhikkhū anuggāhakā sabrahmacārīnaṃ.	1028	
PA_atk-s01_03a:1028_7	Seyyathāpi, bhikkhave, janetā evaṃ sāriputto. Seyyathāpi jātassa āpādetā evaṃ moggallāno.	1028	
PA_atk-s01_03a:1028_8	Sāriputto, bhikkhave, sotāpattiphale vineti, moggallāno uttamatthe”ti.	1028	
PA_atk-s01_03a:1029_0	Tadāpi bhagavā imehi bhikkhūhi saddhiṃ paṭisanthāraṃ katvā tesaṃ bhikkhūnaṃ āsayaṃ	1029	
PA_atk-s01_03a:1029_1	upaparikkhanto “ime bhikkhū sāvakavineyyā”ti addasa. Sāvakavineyyā nāma ye buddhānampi	1029	
PA_atk-s01_03a:1029_2	dhammadesanāya bujjhanti sāvakānampi. Buddhavineyyā pana sāvakā bodhetuṃ na sakkonti.	1029	
PA_atk-s01_03a:1029_3	Sāvakavineyyabhāvaṃ pana etesaṃ ñatvā katarassa bhikkhuno desanāya bujjhissantīti	1029	
PA_atk-s01_03a:1029_4	olokento sāriputtassāti disvā therassa santikaṃ pesesi. Thero te bhikkhū pucchi “satthu	1029	
PA_atk-s01_03a:1029_5	santikaṃ gatattha āvuso”ti. “Āma, gatamha satthārā pana amhe tumhākaṃ santikaṃ pesitā”ti.	1029	
PA_atk-s01_03a:1029_6	Tato thero “ime bhikkhū mayhaṃ desanāya bujjhissanti, kīdisī nu kho tesaṃ desanā	1029	
PA_atk-s01_03a:1029_7	vaṭṭatī”ti cintento “ime bhikkhū samaggārāmā, sāmaggirasassa dīpikā nesaṃ desanā	1029	
PA_atk-s01_03a:1029_8	vaṭṭatī”ti sanniṭṭhānaṃ katvā tathārūpaṃ desanaṃ desetukāmo dasuttaraṃ pavakkhāmītiādimāha.	1029	
PA_atk-s01_03a:1029_9	Tattha dasadhā mātikaṃ ṭhapetvā vibhattoti dasuttaro, ekakato paṭṭhāya yāva dasakā	1029	
PA_atk-s01_03a:1029_10	gatotipi dasuttaro, ekekasmiṃ pabbe dasa dasa pañhā visesitātipi dasuttaro, taṃ dasuttaraṃ.	10291	
PA_atk-s01_03a:1029_11	Pavakkhāmīti kathessāmi. Dhammanti suttaṃ. Nibbānapattiyāti nibbānapaṭilābhatthāya.	10291	
PA_atk-s01_03a:1029_12	Dukkhassantakiriyāyāti sakalassa vaṭṭadukkhassa pariyantakaraṇatthaṃ. Sabbaganthappamocananti	10291	
PA_atk-s01_03a:1029_13	abhijjhākāyaganthādīnaṃ sabbaganthānaṃ pamocanaṃ.	10291	
PA_atk-s01_03a:1030_0	Iti thero desanaṃ uccaṃ karonto bhikkhūnaṃ tattha pemaṃ janento evametaṃ uggahetabbaṃ	1030	
PA_atk-s01_03a:1030_1	pariyāpuṇitabbaṃ dhāretabbaṃ vācetabbaṃ maññissantīti catūhi padehi vaṇṇaṃ kathesi,	1030	
PA_atk-s01_03a:1030_2	“ekāyano ayaṃ, bhikkhave, maggo”tiādinā nayena tesaṃ tesaṃ suttānaṃ bhagavā viya.	1030	
PA_atk-s01_03a:1031	Ekadhammavaṇṇanā	103	
PA_atk-s01_03a:1032	351. (Ka) tattha bahukāroti bahūpakāro.	103	
PA_atk-s01_03a:1033	(Kha) bhāvetabboti vaḍḍhetabbo.	103	
PA_atk-s01_03a:1034	(Ga) pariññeyyoti tīhi pariññāhi parijānitabbo.	103	
PA_atk-s01_03a:1035	(Gha) pahātabboti pahānānupassanāya pajahitabbo.	103	
PA_atk-s01_03a:1036	(Ṅa) hānabhāgiyoti apāyagāmiparihānāya saṃvattanako.	103	
PA_atk-s01_03a:1037	(Ca) visesabhāgiyoti visesagāmivisesāya saṃvattanako.	103	
PA_atk-s01_03a:1038	(Cha) duppaṭivijjhoti duppaccakkhakaro.	103	
PA_atk-s01_03a:1039	(Ja) uppādetabboti nipphādetabbo.	103	
PA_atk-s01_03a:1040	(Jha) abhiññeyyoti ñātapariññāya abhijānitabbo.	104	
PA_atk-s01_03a:1041	(Ña) sacchikātabboti paccakkhaṃ kātabbo.	104	
PA_atk-s01_03a:1042_0	Evaṃ sabbattha mātikāsu attho veditabbo. Iti āyasmā sāriputto yathā nāma dakkho veḷukāro	1042	
PA_atk-s01_03a:1042_1	sammukhībhūtaṃ veḷuṃ chetvā niggaṇṭhiṃ katvā dasadhā khaṇḍe katvā ekamekaṃ khaṇḍaṃ	1042	
PA_atk-s01_03a:1042_2	hīraṃ hīraṃ karonto phāleti, evameva tesaṃ bhikkhūnaṃ sappāyaṃ desanaṃ upaparikkhitvā	1042	
PA_atk-s01_03a:1042_3	dasadhā mātikaṃ ṭhapetvā ekekakoṭṭhāse ekekapadaṃ vibhajanto “katamo eko dhammo bahukāro,	1042	
PA_atk-s01_03a:1042_4	appamādo kusalesu dhammesūti”tiādinā nayena desanaṃ vitthāretuṃ āraddho.	1042	
PA_atk-s01_03a:1043_0	Tattha appamādo kusalesu dhammesūti sabbatthakaṃ upakārakaṃ appamādaṃ kathesi. Ayañhi	1043	
PA_atk-s01_03a:1043_1	appamādo nāma sīlapūraṇe, indriyasaṃvare, bhojane mattaññutāya, jāgariyānuyoge, sattasu	1043	
PA_atk-s01_03a:1043_2	saddhammesu, vipassanāgabbhaṃ gaṇhāpane, atthapaṭisambhidādīsu, sīlakkhandhādipañcadhammakkhandhesu,	1043	
PA_atk-s01_03a:1043_3	ṭhānāṭṭhānesu, mahāvihārasamāpattiyaṃ, ariyasaccesu, satipaṭṭhānādīsu, bodhipakkhiyesu,	1043	
PA_atk-s01_03a:1043_4	vipassanāñāṇādīsu aṭṭhasu vijjāsūti sabbesu anavajjaṭṭhena kusalesu dhammesu bahūpakāro.	1043	
PA_atk-s01_03a:1044_0	Teneva naṃ bhagavā “yāvatā, bhikkhave, sattā apadā vā…pe… tathāgato tesaṃ aggamakkhāyati.	1044	
PA_atk-s01_03a:1044_1	Evameva kho, bhikkhave, ye keci kusalā dhammā, sabbete appamādamūlakā appamādasamosaraṇā,	1044	
PA_atk-s01_03a:1044_2	appamādo tesaṃ dhammānaṃ aggamakkhāyatī”tiādinā nayena hatthipadādīhi opammehi opamento	1044	
PA_atk-s01_03a:1044_3	saṃyuttanikāye appamādavagge nānappakāraṃ thometi. Taṃ sabbaṃ ekapadeneva saṅgahetvā	1044	
PA_atk-s01_03a:1044_4	thero appamādo kusalesu dhammesūti āha. Dhammapade appamādavaggenāpissa bahūpakāratā	1044	
PA_atk-s01_03a:1044_5	dīpetabbā. Asokavatthunāpi dīpetabbā –	1044	
PA_atk-s01_03a:1045_0	(Ka) asokarājā hi nigrodhasāmaṇerassa “appamādo amatapada”nti gāthaṃ sutvā eva “tiṭṭha,	1045	
PA_atk-s01_03a:1045_1	tāta, mayhaṃ tayā tepiṭakaṃ buddhavacanaṃ kathita”nti sāmaṇere pasīditvā caturāsītivihārasahassāni	1045	
PA_atk-s01_03a:1045_2	kāresi. Iti thāmasampannena bhikkhunā appamādassa bahūpakāratā tīhi piṭakehi dīpetvā	1045	
PA_atk-s01_03a:1045_3	kathetabbā. Yaṃkiñci suttaṃ vā gāthaṃ vā appamādadīpanatthaṃ āharanto “aṭṭhāne ṭhatvā	1045	
PA_atk-s01_03a:1045_4	āharasi, atitthena pakkhando”ti na vattabbo. Dhammakathikassevettha thāmo ca balañca pamāṇaṃ.	1045	
PA_atk-s01_03a:1046_0	(Kha) kāyagatāsatīti ānāpānaṃ catuiriyāpatho satisampajaññaṃ dvattiṃsākāro catudhātuvavatthānaṃ	1046	
PA_atk-s01_03a:1046_1	dasa asubhā nava sivathikā cuṇṇikamanasikāro kesādīsu cattāri rūpajjhānānīti ettha	1046	
PA_atk-s01_03a:1046_2	uppannasatiyā etaṃ adhivacanaṃ. Sātasahagatāti ṭhapetvā catutthajjhānaṃ aññattha	1046	
PA_atk-s01_03a:1046_3	sātasahagatā hoti sukhasampayuttā, taṃ sandhāyetaṃ vuttaṃ.	1046	
PA_atk-s01_03a:1047	(Ga) sāsavo upādāniyoti āsavānañceva upādānānañca paccayabhūto. Iti tebhūmakadhammameva niyameti.	104	
PA_atk-s01_03a:1048	(Gha) asmimānoti rūpādīsu asmīti māno.	104	
PA_atk-s01_03a:1049	(Ṅa) ayoniso manasikāroti anicce niccantiādinā nayena pavatto uppathamanasikāro.	104	
PA_atk-s01_03a:1050	(Ca) vipariyāyena yoniso manasikāro veditabbo.	105	
PA_atk-s01_03a:1051_0	(Cha) ānantariko cetosamādhīti aññattha maggānantaraṃ phalaṃ ānantariko cetosamādhi	1051	
PA_atk-s01_03a:1051_1	nāma. Idha pana vipassanānantaro maggo vipassanāya vā anantarattā attano vā anantaraṃ	1051	
PA_atk-s01_03a:1051_2	phaladāyakattā ānantariko cetosamādhīti adhippeto.	1051	
PA_atk-s01_03a:1052	(Ja) akuppaṃ ñāṇanti aññattha phalapaññā akuppañāṇaṃ nāma. Idha paccavekkhaṇapaññā adhippetā.	105	
PA_atk-s01_03a:1053	(Jha) āhāraṭṭhitikāti paccayaṭṭhitikā. Ayaṃ eko dhammoti yena paccayena tiṭṭhanti, ayaṃ eko dhammo ñātapariññāya abhiññeyyo.	105	
PA_atk-s01_03a:1054	(Ña) akuppā cetovimuttīti arahattaphalavimutti.	105	
PA_atk-s01_03a:1055_0	Imasmiṃ vāre abhiññāya ñātapariññā kathitā. Pariññāya tīraṇapariññā. Pahātabbasacchikātabbehi	1055	
PA_atk-s01_03a:1055_1	pahānapariññā. Duppaṭivijjhoti ettha pana maggo kathito. Sacchikātabboti phalaṃ kathitaṃ,	1055	
PA_atk-s01_03a:1055_2	maggo ekasmiṃyeva pade labbhati. Phalaṃ pana anekesupi labbhatiyeva.	1055	
PA_atk-s01_03a:1056_0	Bhūtāti sabhāvato vijjamānā. Tacchāti yāthāvā. Tathāti yathā vuttā tathāsabhāvā.	1056	
PA_atk-s01_03a:1056_1	Avitathāti yathā vuttā na tathā na honti. Anaññathāti vuttappakārato na aññathā.	1056	
PA_atk-s01_03a:1056_2	Sammā tathāgatena abhisambuddhāti tathāgatena bodhipallaṅke nisīditvā hetunā kāraṇena	1056	
PA_atk-s01_03a:1056_3	sayameva abhisambuddhā ñātā viditā sacchikatā. Iminā thero “ime dhammā tathāgatena	1056	
PA_atk-s01_03a:1056_4	abhisambuddhā, ahaṃ pana tumhākaṃ rañño lekhavācakasadiso”ti jinasuttaṃ dassento okappanaṃ janesi.	1056	
PA_atk-s01_03a:1057	Ekadhammavaṇṇanā niṭṭhitā.	105	
PA_atk-s01_03a:1058	Dvedhammavaṇṇanā	105	
PA_atk-s01_03a:1059	352. (Ka) ime dve dhammā bahukārāti ime dve satisampajaññā dhammā sīlapūraṇādīsu appamādo viya sabbattha upakārakā hitāvahā.	105	
PA_atk-s01_03a:1060	(Kha) samatho ca vipassanā cāti ime dve saṅgītisutte lokiyalokuttarā kathitā. Imasmiṃ dasuttarasutte pubbabhāgā kathitā.	106	
PA_atk-s01_03a:1061_0	(Cha) sattānaṃ saṃkilesāya sattānaṃ visuddhiyāti ayoniso manasikāro hetu ceva paccayo	1061	
PA_atk-s01_03a:1061_1	ca sattānaṃ saṃkilesāya, yoniso manasikāro visuddhiyā. Tathā dovacassatā pāpamittatā	1061	
PA_atk-s01_03a:1061_2	saṃkilesāya; sovacassatā kalyāṇamittatā visuddhiyā. Tathā tīṇi akusalamūlāni; tīṇi	1061	
PA_atk-s01_03a:1061_3	kusalamūlāni. Cattāro yogā cattāro visaṃyogā. Pañca cetokhilā pañcindriyāni. Cha	1061	
PA_atk-s01_03a:1061_4	agāravā cha gāravā. Satta asaddhammā satta saddhammā. Aṭṭha kusītavatthūni aṭṭha	1061	
PA_atk-s01_03a:1061_5	ārambhavatthūni. Nava āghātavatthūni nava āghātappaṭivinayā. Dasa akusalakammapathā	1061	
PA_atk-s01_03a:1061_6	dasa kusalakammapathāti evaṃ pabhedā ime dve dhammā duppaṭivijjhāti veditabbā.	1061	
PA_atk-s01_03a:1062	(Jha) saṅkhatā dhātūti paccayehi katā pañcakkhandhā. Asaṅkhatā dhātūti paccayehi akataṃ nibbānaṃ.	106	
PA_atk-s01_03a:1063	(Ña) vijjā ca vimutti cāti ettha vijjāti tisso vijjā. Vimuttīti arahattaphalaṃ.	106	
PA_atk-s01_03a:1064	Imasmiṃ vāre abhiññādīni ekakasadisāneva, uppādetabbapade pana maggo kathito, sacchikātabbapade phalaṃ.	106	
PA_atk-s01_03a:1065	Dvedhammavaṇṇanā niṭṭhitā.	106	
PA_atk-s01_03a:1066	Tayodhammavaṇṇanā	106	
PA_atk-s01_03a:1067_0	353. (Cha) kāmānametaṃ nissaraṇaṃ yadidaṃ nekkhammanti ettha nekkhammanti anāgāmimaggo	1067	
PA_atk-s01_03a:1067_1	adhippeto. So hi sabbaso kāmānaṃ nissaraṇaṃ. Rūpānaṃ nissaraṇaṃ yadidaṃ āruppanti	1067	
PA_atk-s01_03a:1067_2	ettha āruppepi arahattamaggo. Puna uppattinivāraṇato sabbaso rūpānaṃ nissaraṇaṃ nāma.	1067	
PA_atk-s01_03a:1067_3	Nirodho tassa nissaraṇanti idha arahattaphalaṃ nirodhoti adhippetaṃ. Arahattaphalena	1067	
PA_atk-s01_03a:1067_4	hi nibbāne diṭṭhe puna āyatiṃ sabbasaṅkhārā na hontīti arahattaṃ saṅkhatanirodhassa	1067	
PA_atk-s01_03a:1067_5	paccayattā nirodhoti vuttaṃ.	1067	
PA_atk-s01_03a:1068	(Ja) atītaṃse ñāṇanti atītaṃsārammaṇaṃ ñāṇaṃ itaresupi eseva nayo.	106	
PA_atk-s01_03a:1069	Imasmimpi vāre abhiññādayo ekakasadisāva. Duppaṭivijjhapade pana maggo kathito, sacchikātabbe phalaṃ.	106	
PA_atk-s01_03a:1070	Tayodhammavaṇṇanā niṭṭhitā.	107	
PA_atk-s01_03a:1071	Cattārodhammavaṇṇanā	107	
PA_atk-s01_03a:1072_0	354. (Ka) cattāri cakkānīti ettha cakkaṃ nāma dārucakkaṃ, ratanacakkaṃ, dhammacakkaṃ,	1072	
PA_atk-s01_03a:1072_1	iriyāpathacakkaṃ, sampatticakkanti pañcavidhaṃ. Tattha “yaṃ panidaṃ samma, rathakāra,	1072	
PA_atk-s01_03a:1072_2	cakkaṃ chahi māsehi niṭṭhitaṃ, chārattūnehī”ti idaṃ dārucakkaṃ. “Pitarā pavattitaṃ	1072	
PA_atk-s01_03a:1072_3	cakkaṃ anuppavattetī”ti idaṃ ratanacakkaṃ. “Pavattitaṃ cakka”nti idaṃ dhammacakkaṃ.	1072	
PA_atk-s01_03a:1072_4	“Catucakkaṃ navadvāra”nti idaṃ iriyāpathacakkaṃ. “Cattārimāni, bhikkhave, cakkāni,	1072	
PA_atk-s01_03a:1072_5	yehi samannāgatānaṃ devamanussānaṃ catucakkaṃ pavattatī”ti idaṃ sampatticakkaṃ. Idhāpi etadeva adhippetaṃ.	1072	
PA_atk-s01_03a:1073_0	Patirūpadesavāsoti yattha catasso parisā sandissanti, evarūpe anucchavike dese vāso.	1073	
PA_atk-s01_03a:1073_1	Sappurisūpanissayoti buddhādīnaṃ sappurisānaṃ avassayanaṃ sevanaṃ bhajanaṃ. Attasammāpaṇidhīti	1073	
PA_atk-s01_03a:1073_2	attano sammā ṭhapanaṃ, sace pana pubbe assaddhādīhi samannāgato hoti, tāni pahāya	1073	
PA_atk-s01_03a:1073_3	saddhādīsu patiṭṭhāpanaṃ. Pubbe ca katapuññatāti pubbe upacitakusalatā. Idamevettha	1073	
PA_atk-s01_03a:1073_4	pamāṇaṃ. Yena hi ñāṇasampayuttacittena kusalaṃ kataṃ hoti, tadeva kusalaṃ taṃ purisaṃ	1073	
PA_atk-s01_03a:1073_5	patirūpadese upaneti, sappurise bhajāpesi. So eva ca puggalo attānaṃ sammā ṭhapeti.	1073	
PA_atk-s01_03a:1073_6	Catūsu āhāresu paṭhamo lokiyova. Sesā pana tayo saṅgītisutte lokiyalokuttaramissakā	1073	
PA_atk-s01_03a:1073_7	kathitā. Idha pubbabhāge lokiyā.	1073	
PA_atk-s01_03a:1074	(Ca) kāmayogavisaṃyogādayo anāgāmimaggādivasena veditabbā.	107	
PA_atk-s01_03a:1075_0	(Cha) hānabhāgiyādīsu paṭhamassa jhānassa lābhī kāmasahagatā saññāmanasikārā samudācaranti	1075	
PA_atk-s01_03a:1075_1	hānabhāgiyo samādhi. Tadanudhammatā sati santiṭṭhati ṭhitibhāgiyo samādhi. Vitakkasahagatā	1075	
PA_atk-s01_03a:1075_2	saññāmanasikārā samudācaranti visesabhāgiyo samādhi. Nibbidāsahagatā saññāmanasikārā	1075	
PA_atk-s01_03a:1075_3	samudācaranti virāgūpasañhito nibbedhabhāgiyo samādhīti iminā nayena sabbasamāpattiyo	1075	
PA_atk-s01_03a:1075_4	vitthāretvā attho veditabbo. Visuddhimagge panassa vinicchayakathā kathitāva.	1075	
PA_atk-s01_03a:1076	Imasmimpi vāre abhiññādīni ekakasadisāneva. Abhiññāpade panettha maggo kathito. Sacchikātabbapade phalaṃ.	107	
PA_atk-s01_03a:1077	Cattārodhammavaṇṇanā niṭṭhitā.	107	
PA_atk-s01_03a:1078	Pañcadhammavaṇṇanā	107	
PA_atk-s01_03a:1079_0	355. (Kha) pītipharaṇatādīsu pītiṃ pharamānā uppajjatīti dvīsu jhānesu paññā pītipharaṇatā	1079	
PA_atk-s01_03a:1079_1	nāma. Sukhaṃ pharamānaṃ uppajjatīti tīsu jhānesu paññā sukhapharaṇatā nāma. Paresaṃ	1079	
PA_atk-s01_03a:1079_2	ceto pharamānā uppajjatīti cetopariyapaññā cetopharaṇatā nāma. Ālokapharaṇe uppajjatīti	1079	
PA_atk-s01_03a:1079_3	dibbacakkhupaññā ālokapharaṇatā nāma. Paccavekkhaṇañāṇaṃ paccavekkhaṇanimittaṃ nāma.	1079	
PA_atk-s01_03a:1079_4	Vuttampi cetaṃ “dvīsu jhānesu paññā pītipharaṇatā, tīsu jhānesu paññā sukhapharaṇatā.	1079	
PA_atk-s01_03a:1079_5	Paracitte paññā cetopharaṇatā, dibbacakkhu ālokapharaṇatā. Tamhā tamhā samādhimhā	1079	
PA_atk-s01_03a:1079_6	vuṭṭhitassa paccavekkhaṇañāṇaṃ paccavekkhaṇanimitta”nti.	1079	
PA_atk-s01_03a:1080_0	Tattha pītipharaṇatā sukhapharaṇatā dve pādā viya. Cetopharaṇatā ālokapharaṇatā dve	1080	
PA_atk-s01_03a:1080_1	hatthā viya. Abhiññāpādakajjhānaṃ majjhimakāyo viya. Paccavekkhaṇanimittaṃ sīsaṃ	1080	
PA_atk-s01_03a:1080_2	viya. Iti āyasmā sāriputtatthero pañcaṅgikaṃ sammāsamādhiṃ aṅgapaccaṅgasampannaṃ	1080	
PA_atk-s01_03a:1080_3	purisaṃ katvā dassesi.	1080	
PA_atk-s01_03a:1081_0	(Ja) ayaṃ samādhi paccuppannasukho ce vātiādīsu arahattaphalasamādhi adhippeto. So	1081	
PA_atk-s01_03a:1081_1	hi appitappitakkhaṇe sukhattā paccuppannasukho. Purimo purimo pacchimassa pacchimassa	1081	
PA_atk-s01_03a:1081_2	samādhisukhassa paccayattā āyatiṃ sukhavipāko.	1081	
PA_atk-s01_03a:1082_0	Kilesehi ārakattā ariyo. Kāmāmisavaṭṭāmisalokāmisānaṃ abhāvā nirāmiso. Buddhādīhi	1082	
PA_atk-s01_03a:1082_1	mahāpurisehi sevitattā akāpurisasevito. Aṅgasantatāya ārammaṇasantatāya sabbakilesadarathasantatāya	1082	
PA_atk-s01_03a:1082_2	ca santo. Atappanīyaṭṭhena paṇīto. Kilesapaṭippassaddhiyā laddhattā kilesapaṭippassaddhibhāvaṃ	1082	
PA_atk-s01_03a:1082_3	vā laddhattā paṭippassaddhaladdho. Paṭippassaddhaṃ paṭippassaddhīti hi idaṃ atthato	1082	
PA_atk-s01_03a:1082_4	ekaṃ. Paṭippassaddhakilesena vā arahatā laddhattā paṭippassaddhaladdho. Ekodibhāvena	1082	
PA_atk-s01_03a:1082_5	adhigatattā ekodibhāvameva vā adhigatattā ekodibhāvādhigato. Appaguṇasāsavasamādhi	1082	
PA_atk-s01_03a:1082_6	viya sasaṅkhārena sappayogena cittena paccanīkadhamme niggayha kilese vāretvā anadhigatattā	1082	
PA_atk-s01_03a:1082_7	nasasaṅkhāraniggayhavāritagato. Tañca samādhiṃ samāpajjanto tato vā vuṭṭhahanto sativepullapattattā.	1082	
PA_atk-s01_03a:1082_8	Satova samāpajjati sato vuṭṭhahati. Yathāparicchinnakālavasena vā sato samāpajjati	1082	
PA_atk-s01_03a:1082_9	sato vuṭṭhahati. Tasmā yadettha “ayaṃ samādhi paccuppannasukho ceva āyatiñca sukhavipāko”ti	1082	
PA_atk-s01_03a:1082_10	evaṃ paccavekkhamānassa paccattaṃyeva aparappaccayaṃ ñāṇaṃ uppajjati, taṃ ekamaṅgaṃ.	10821	
PA_atk-s01_03a:1082_11	Esa nayo sesesupi. Evamimehi pañcahi paccavekkhaṇañāṇehi ayaṃ samādhi “pañcañāṇiko	10821	
PA_atk-s01_03a:1082_12	sammāsamādhī”ti vutto.	10821	
PA_atk-s01_03a:1083	Imasmiṃ vāre visesabhāgiyapade maggo kathito. Sacchikātabbapade phalaṃ. Sesaṃ purimasadisameva.	108	
PA_atk-s01_03a:1084	Chadhammavaṇṇanā	108	
PA_atk-s01_03a:1085	356. Chakkesu sabbaṃ uttānatthameva. Duppaṭivijjhapade panettha maggo kathito. Sesaṃ purimasadisaṃ.	108	
PA_atk-s01_03a:1086	Sattadhammavaṇṇanā	108	
PA_atk-s01_03a:1087_0	357. (Ña) sammappaññāya sudiṭṭhā hontīti hetunā nayena vipassanāñāṇena sudiṭṭhā honti.	1087	
PA_atk-s01_03a:1087_1	Kāmāti vatthukāmā ca kilesakāmā ca, dvepi sapariḷāhaṭṭhena aṅgārakāsu viya sudiṭṭhā	1087	
PA_atk-s01_03a:1087_2	honti. Vivekaninnanti nibbānaninnaṃ. Poṇaṃ pabbhāranti ninnassetaṃ vevacanaṃ. Byantībhūtanti	1087	
PA_atk-s01_03a:1087_3	niyatibhūtaṃ. Nittaṇhanti attho. Kuto? Sabbaso āsavaṭṭhānīyehi dhammehi tebhūmakadhammehīti	1087	
PA_atk-s01_03a:1087_4	attho. Idha bhāvetabbapade maggo kathito. Sesaṃ purimasadisameva.	1087	
PA_atk-s01_03a:1088	Aṭṭhadhammavaṇṇanā	108	
PA_atk-s01_03a:1089_0	358. (Ka) ādibrahmacariyikāya paññāyāti sikkhattayasaṅgahassa maggabrahmacariyassa	1089	
PA_atk-s01_03a:1089_1	ādibhūtāya pubbabhāge taruṇasamathavipassanāpaññāya. Aṭṭhaṅgikassa vā maggassa ādibhūtāya	1089	
PA_atk-s01_03a:1089_2	sammādiṭṭhipaññāya. Tibbanti balavaṃ. Hirottappanti hirī ca ottappañca. Pemanti gehassitapemaṃ.	1089	
PA_atk-s01_03a:1089_3	Gāravoti garucittabhāvo. Garubhāvanīyañhi upanissāya viharato kilesā nuppajjanti	1089	
PA_atk-s01_03a:1089_4	ovādānusāsaniṃ labhati. Tasmā taṃ nissāya vihāro paññāpaṭilābhassa paccayo hoti.	1089	
PA_atk-s01_03a:1090	(Cha) akkhaṇesu yasmā petā asurānaṃ āvāhanaṃ gacchanti, vivāhanaṃ gacchanti, tasmā pettivisayeneva asurakāyo gahitoti veditabbo.	109	
PA_atk-s01_03a:1091_0	(Ja) appicchassāti ettha paccayaappiccho, adhigamaappiccho, pariyattiappiccho, dhutaṅgaappicchoti	1091	
PA_atk-s01_03a:1091_1	cattāro appicchā. Tattha paccayaappiccho bahuṃ dente appaṃ gaṇhāti, appaṃ dente appataraṃ	1091	
PA_atk-s01_03a:1091_2	vā gaṇhāti, na vā gaṇhāti, na anavasesagāhī hoti. Adhigamaappiccho majjhantikatthero	1091	
PA_atk-s01_03a:1091_3	viya attano adhigamaṃ aññesaṃ jānituṃ na deti. Pariyattiappiccho tepiṭakopi samāno	1091	
PA_atk-s01_03a:1091_4	na bahussutabhāvaṃ jānāpetukāmo hoti sāketatissatthero viya. Dhutaṅgaappiccho dhutaṅgapariharaṇabhāvaṃ	1091	
PA_atk-s01_03a:1091_5	aññesaṃ jānituṃ na deti dvebhātikattheresu jeṭṭhakatthero viya. Vatthu visuddhimagge	1091	
PA_atk-s01_03a:1091_6	kathitaṃ. Ayaṃ dhammoti evaṃ santaguṇanigūhanena ca paccayapaṭiggahaṇe mattaññutāya	1091	
PA_atk-s01_03a:1091_7	ca appicchassa puggalassa ayaṃ navalokuttaradhammo sampajjati, no mahicchassa. Evaṃ	1091	
PA_atk-s01_03a:1091_8	sabbattha yojetabbaṃ.	1091	
PA_atk-s01_03a:1092_0	Santuṭṭhassāti catūsu paccayesu tīhi santosehi santuṭṭhassa. Pavivittassāti kāyacittaupadhivivekehi	1092	
PA_atk-s01_03a:1092_1	vivittassa. Tattha kāyaviveko nāma gaṇasaṅgaṇikaṃ vinodetvā aṭṭhaārambhavatthuvasena	1092	
PA_atk-s01_03a:1092_2	ekībhāvo. Ekībhāvamattena pana kammaṃ na nipphajjatīti kasiṇaparikammaṃ katvā aṭṭha	1092	
PA_atk-s01_03a:1092_3	samāpattiyo nibbatteti, ayaṃ cittaviveko nāma. Samāpattimatteneva kammaṃ na nipphajjatīti	1092	
PA_atk-s01_03a:1092_4	jhānaṃ pādakaṃ katvā saṅkhāre sammasitvā saha paṭisambhidāhi arahattaṃ pāpuṇāti,	1092	
PA_atk-s01_03a:1092_5	ayaṃ upadhiviveko nāma. Tenāha bhagavā – “kāyaviveko ca vivekaṭṭhakāyānaṃ nekkhammābhiratānaṃ.	1092	
PA_atk-s01_03a:1092_6	Cittaviveko ca parisuddhacittānaṃ paramavodānappattānaṃ. Upadhiviveko ca nirupadhīnaṃ	1092	
PA_atk-s01_03a:1092_7	puggalānaṃ visaṅkhāragatāna”nti.	1092	
PA_atk-s01_03a:1093_0	Saṅgaṇikārāmassāti gaṇasaṅgaṇikāya ceva kilesasaṅgaṇikāya ca ratassa. Āraddhavīriyassāti	1093	
PA_atk-s01_03a:1093_1	kāyikacetasikavīriyavasena āraddhavīriyassa. Upaṭṭhitasatissāti catusatipaṭṭhānavasena	1093	
PA_atk-s01_03a:1093_2	upaṭṭhitasatissa. Samāhitassāti ekaggacittassa. Paññavatoti kammassakatapaññāya paññavato.	1093	
PA_atk-s01_03a:1093_3	Nippapañcassāti vigatamānataṇhādiṭṭhipapañcassa.	1093	
PA_atk-s01_03a:1094	Idha bhāvetabbapade maggo kathito. Sesaṃ purimasadisameva.	109	
PA_atk-s01_03a:1095	Navadhammavaṇṇanā	109	
PA_atk-s01_03a:1096_0	359. (Kha) sīlavisuddhīti visuddhiṃ pāpetuṃ samatthaṃ catupārisuddhisīlaṃ. Pārisuddhipadhāniyaṅganti	1096	
PA_atk-s01_03a:1096_1	parisuddhabhāvassa padhānaṅgaṃ. Cittavisuddhīti vipassanāya padaṭṭhānabhūtā aṭṭha	1096	
PA_atk-s01_03a:1096_2	paguṇasamāpattiyo. Diṭṭhivisuddhīti sapaccayanāmarūpadassanaṃ. Kaṅkhāvitaraṇavisuddhīti	1096	
PA_atk-s01_03a:1096_3	paccayākārañāṇaṃ. Addhattayepi hi paccayavaseneva dhammā pavattantīti passato kaṅkhaṃ	1096	
PA_atk-s01_03a:1096_4	vitarati. Maggāmaggañāṇadassanavisuddhīti obhāsādayo na maggo, vīthippaṭipannaṃ udayabbayañāṇaṃ	1096	
PA_atk-s01_03a:1096_5	maggoti evaṃ maggāmagge ñāṇaṃ. Paṭipadāñāṇadassanavisuddhīti rathavinīte vuṭṭhānagāminivipassanā	1096	
PA_atk-s01_03a:1096_6	kathitā, idha taruṇavipassanā. Ñāṇadassanavisuddhīti rathavinīte maggo kathito, idha	1096	
PA_atk-s01_03a:1096_7	vuṭṭhānagāminivipassanā. Etā pana sattapi visuddhiyo vitthārena visuddhimagge kathitā.	1096	
PA_atk-s01_03a:1096_8	Paññāti arahattaphalapaññā. Vimuttipi arahattaphalavimuttiyeva.	1096	
PA_atk-s01_03a:1097_0	(Cha) dhātunānattaṃ paṭicca uppajjati phassanānattanti cakkhādidhātunānattaṃ paṭicca	1097	
PA_atk-s01_03a:1097_1	cakkhusamphassādinānattaṃ uppajjatīti attho. Phassanānattaṃ paṭiccāti cakkhusamphassādinānattaṃ	1097	
PA_atk-s01_03a:1097_2	paṭicca. Vedanānānattanti cakkhusamphassajādivedanānānattaṃ. Saññānānattaṃ paṭiccāti	1097	
PA_atk-s01_03a:1097_3	kāmasaññādinānattaṃ paṭicca. Saṅkappanānattanti kāmasaṅkappādinānattaṃ. Saṅkappanānattaṃ	1097	
PA_atk-s01_03a:1097_4	paṭicca uppajjati chandanānattanti saṅkappanānattatāya rūpe chando sadde chandoti	1097	
PA_atk-s01_03a:1097_5	evaṃ chandanānattaṃ uppajjati. Pariḷāhanānattanti chandanānattatāya rūpapariḷāho	1097	
PA_atk-s01_03a:1097_6	saddapariḷāhoti evaṃ pariḷāhanānattaṃ uppajjati. Pariyesanānānattanti pariḷāhanānattatāya	1097	
PA_atk-s01_03a:1097_7	rūpapariyesanādinānattaṃ uppajjati. Lābhanānattanti pariyesanānānattatāya rūpapaṭilābhādinānattaṃ uppajjati.	1097	
PA_atk-s01_03a:1098_0	(Ja) saññāsu maraṇasaññāti maraṇānupassanāñāṇe saññā. Āhārepaṭikūlasaññāti āhāraṃ	1098	
PA_atk-s01_03a:1098_1	pariggaṇhantassa uppannasaññā. Sabbalokeanabhiratisaññāti sabbasmiṃ vaṭṭe ukkaṇṭhantassa	1098	
PA_atk-s01_03a:1098_2	uppannasaññā. Sesā heṭṭhā kathitā eva. Idha bahukārapade maggo kathito. Sesaṃ purimasadisameva.	1098	
PA_atk-s01_03a:1099	Dasadhammavaṇṇanā	109	
PA_atk-s01_03a:1100_0	360. (Jha) nijjaravatthūnīti nijjarakāraṇāni. Micchādiṭṭhi nijjiṇṇā hotīti ayaṃ heṭṭhā	1100	
PA_atk-s01_03a:1100_1	vipassanāyapi nijjiṇṇā eva pahīnā. Kasmā puna gahitāti asamucchinnattā. Vipassanāya	1100	
PA_atk-s01_03a:1100_2	hi kiñcāpi jiṇṇā, na pana samucchinnā, maggo pana uppajjitvā taṃ samucchindati, na	1100	
PA_atk-s01_03a:1100_3	puna vuṭṭhātuṃ deti. Tasmā puna gahitā. Evaṃ sabbapadesu nayo netabbo.	1100	
PA_atk-s01_03a:1101_0	Ettha ca sammādiṭṭhipaccayā catusaṭṭhi dhammā bhāvanāpāripūriṃ gacchanti. Katame	1101	
PA_atk-s01_03a:1101_1	catusaṭṭhi? Sotāpattimaggakkhaṇe adhimokkhaṭṭhena saddhindriyaṃ paripūreti, paggahaṭṭhena	1101	
PA_atk-s01_03a:1101_2	vīriyindriyaṃ paripūreti, anussaraṇaṭṭhena satindriyaṃ paripūreti, avikkhepaṭṭhena	1101	
PA_atk-s01_03a:1101_3	samādhindriyaṃ paripūreti, dassanaṭṭhena paññindriyaṃ paripūreti, vijānanaṭṭhena	1101	
PA_atk-s01_03a:1101_4	manindriyaṃ, abhinandanaṭṭhena somanassindriyaṃ, pavattasantatiadhipateyyaṭṭhena	1101	
PA_atk-s01_03a:1101_5	jīvitindriyaṃ paripūreti…pe… arahattaphalakkhaṇe adhimokkhaṭṭhena saddhindriyaṃ,	1101	
PA_atk-s01_03a:1101_6	pavattasantatiadhipateyyaṭṭhena jīvitindriyaṃ paripūretīti evaṃ catūsu maggesu catūsu	1101	
PA_atk-s01_03a:1101_7	phalesu aṭṭha aṭṭha hutvā catusaṭṭhi dhammā pāripūriṃ gacchanti. Idha abhiññeyyapade	1101	
PA_atk-s01_03a:1101_8	maggo kathito. Sesaṃ purimasadisameva.	1101	
PA_atk-s01_03a:1102_0	Idha ṭhatvā pañhā samodhānetabbā. Dasake sataṃ pañhā kathitā. Ekake ca navake ca	1102	
PA_atk-s01_03a:1102_1	sataṃ, duke ca aṭṭhake ca sataṃ, tike ca sattake ca sataṃ, catukke ca chakke ca sataṃ,	1102	
PA_atk-s01_03a:1102_2	pañcake paññāsāti aḍḍhachaṭṭhāni pañhasatāni kathitāni honti.	1102	
PA_atk-s01_03a:1103_0	“Idamavoca āyasmā sāriputto, attamanā te bhikkhū āyasmato sāriputtassa bhāsitaṃ abhinandu”nti	1103	
PA_atk-s01_03a:1103_1	sādhu, sādhūti abhinandantā sirasā sampaṭicchiṃsu. Tāya ca pana attamanatāya imameva	1103	
PA_atk-s01_03a:1103_2	suttaṃ āvajjamānā pañcasatāpi te bhikkhū saha paṭisambhidāhi aggaphale arahatte patiṭṭhahiṃsūti.	1103	
PA_atk-s01_03a:1104	Sumaṅgalavilāsiniyā dīghanikāyaṭṭhakathāya	110	
PA_atk-s01_03a:1105	Dasuttarasuttavaṇṇanā niṭṭhitā.	110	
PA_atk-s01_03a:1106	Niṭṭhitā ca pāthikavaggassa vaṇṇanāti.	110	
PA_atk-s01_03a:1107	Pāthikavaggaṭṭhakathā niṭṭhitā.	110	
PA_atk-s01_03a:1108	Nigamanakathā	110	
PA_atk-s01_03a:1109	Ettāvatā ca –	110	
PA_atk-s01_03a:1110	Āyācito sumaṅgala, pariveṇanivāsinā thiraguṇena;	111	
PA_atk-s01_03a:1111	Dāṭhānāgasaṅghattherena, theravaṃsanvayena.	111	
PA_atk-s01_03a:1112	Dīghāgamavarassa dasabala, guṇagaṇaparidīpanassa aṭṭhakathaṃ;	111	
PA_atk-s01_03a:1113	Yaṃ ārabhiṃ sumaṅgala, vilāsiniṃ nāma nāmena.	111	
PA_atk-s01_03a:1114	Sā hi mahāṭṭhakathāya, sāramādāya niṭṭhitā;	111	
PA_atk-s01_03a:1115	Esā ekāsītipamāṇāya, pāḷiyā bhāṇavārehi.	111	
PA_atk-s01_03a:1116	Ekūnasaṭṭhimatto, visuddhimaggopi bhāṇavārehi;	111	
PA_atk-s01_03a:1117	Atthappakāsanatthāya, āgamānaṃ kato yasmā.	111	
PA_atk-s01_03a:1118	Tasmā tena sahā’yaṃ, aṭṭhakathā bhāṇavāragaṇanāya;	111	
PA_atk-s01_03a:1119	Suparimitaparicchinnaṃ, cattālīsasataṃ hoti.	111	
PA_atk-s01_03a:1120	Sabbaṃ cattālīsādhikasata, parimāṇaṃ bhāṇavārato evaṃ;	112	
PA_atk-s01_03a:1121	Samayaṃ pakāsayantiṃ, mahāvihāre nivāsinaṃ.	112	
PA_atk-s01_03a:1122	Mūlakaṭṭhakathāsāra, mādāya mayā imaṃ karontena;	112	
PA_atk-s01_03a:1123	Yaṃ puññamupacitaṃ tena, hotu sabbo sukhī lokoti.	112	
PA_atk-s01_03a:1124_0	Paramavisuddhasaddhābuddhivīriyapaṭimaṇḍitena sīlācārajjavamaddavādiguṇasamudayasamuditena	1124	
PA_atk-s01_03a:1124_1	sakasamayasamayantaragahanajjhogāhaṇasamatthena paññāveyyattiyasamannāgatena tipiṭakapariyattippabhede	1124	
PA_atk-s01_03a:1124_2	sāṭṭhakathe satthusāsane appaṭihatañāṇappabhāvena mahāveyyākaraṇena karaṇasampattijanitasukhaviniggatamadhurodāravacanalāvaṇṇayuttena	1124	
PA_atk-s01_03a:1124_3	yuttamuttavādinā vādīvarena mahākavinā pabhinnapaṭisambhidāparivāre chaḷabhiññādippabhedaguṇapaṭimaṇḍite	1124	
PA_atk-s01_03a:1124_4	uttarimanussadhamme suppatiṭṭhitabuddhīnaṃ theravaṃsappadīpānaṃ therānaṃ mahāvihāravāsīnaṃ	1124	
PA_atk-s01_03a:1124_5	vaṃsālaṅkārabhūtena vipulavisuddhabuddhinā buddhaghosoti garūhi gahitanāmadheyyena	1124	
PA_atk-s01_03a:1124_6	therena katā ayaṃ sumaṅgalavilāsinī nāma dīghanikāyaṭṭhakathā –	1124	
PA_atk-s01_03a:1125	Tāva tiṭṭhatu lokasmiṃ, lokanittharaṇesinaṃ;	112	
PA_atk-s01_03a:1126	Dassentī kulaputtānaṃ, nayaṃ diṭṭhivisuddhiyā.	112	
PA_atk-s01_03a:1127	Yāva buddhoti nāmampi, suddhacittassa tādino;	112	
PA_atk-s01_03a:1128	Lokamhi lokajeṭṭhassa, pavattati mahesinoti.	112	
PA_atk-s01_03a:1129	Sumaṅgalavilāsinī nāma	112	
PA_atk-s01_03a:1130	Dīghanikāyaṭṭhakathā niṭṭhitā.	113	
