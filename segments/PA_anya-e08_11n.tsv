segmentnr	original	folio	analyzed
PA_anya-e08_11n:0	Namo tassa bhagavato arahato sammāsambuddhassa	0	
PA_anya-e08_11n:1	Subodhālaṅkāro	0	
PA_anya-e08_11n:2	1. Dosāvabodha-paṭhamapariccheda	0	
PA_anya-e08_11n:3	Ratanattayappaṇāma	0	
PA_anya-e08_11n:5	Munindavadanambhoja, gabbhasambhavasundarī;	0	
PA_anya-e08_11n:6	Saraṇaṃ pāṇinaṃ vāṇī, mayhaṃ pīṇayataṃ manaṃ.	0	
PA_anya-e08_11n:7	Nimitta	0	
PA_anya-e08_11n:9	Rāma, sammā’dya’laṅkārā, santi santo purātanā;	0	
PA_anya-e08_11n:10	Tathāpi tu vaḷañjenti, suddhamāgadhikā na te.	1	
PA_anya-e08_11n:11	Abhidhānādikaṃ	1	
PA_anya-e08_11n:13	Tenā’pi nāma toseyya, mete laṅkāravajjite;	1	
PA_anya-e08_11n:14	Anurūpenā’laṅkāre, ne’sa meso parissamo.	1	
PA_anya-e08_11n:16	Yesaṃ na sañcitā paññā, nekasatthantaro’citā;	1	
PA_anya-e08_11n:17	Sammoha’bbhāhatā ve’te, nāvabujjhanti kiñcipi.	1	
PA_anya-e08_11n:19	Kiṃ tehi pādasussūsā, yesaṃ natthi garūni’ha;	1	
PA_anya-e08_11n:20	Ye tappādarajokiṇṇā, te’va sādhū vivekino.	2	
PA_anya-e08_11n:22	Kabba, nāṭakanikkhitta, nettacittā kavijjanā;	2	
PA_anya-e08_11n:23	Yaṃkiñci racayante’taṃ, na vimhayakaraṃ paraṃ.	2	
PA_anya-e08_11n:25	Teye’va paṭibhāvento, so’va bandho savimhayo;	2	
PA_anya-e08_11n:26	Yena tosenti viññū ye, tattha pya’vihitā’darā.	2	
PA_anya-e08_11n:28	Bandho ca nāma sadda,tthā, sahitā dosavajjitā;	2	
PA_anya-e08_11n:29	Pajja gajja vimissānaṃ, bhedenā’yaṃ tidhā bhave.	2	
PA_anya-e08_11n:31	Nibandho cā’nibandho ca, puna dvidhā niruppate;	3	
PA_anya-e08_11n:32	Taṃ tu pāpentya’laṅkārā, vindanīyatarattanaṃ.	3	
PA_anya-e08_11n:34	Anavajjaṃ mukhambhoja “ambhoja”nti padaṃ pāḷiyaṃ natthi, vārijavācakaṃ, sakkaṭaganthato anītaṃ, manavajjā ca bhāratī;	3	
PA_anya-e08_11n:35	Alaṅkatā’va sobhante, kiṃ nu te nira’laṅkatā?	3	
PA_anya-e08_11n:37	Vinā garūpadesaṃ taṃ, bālo’laṅkattu micchati;	3	
PA_anya-e08_11n:38	Sampāpuṇe na viññūhi, hassabhāvaṃ kathaṃ nu so?	3	
PA_anya-e08_11n:40	Ganthopi kavivācāna, malaṅkāra’ppakāsako;	4	
PA_anya-e08_11n:41	Yāti tabbacanīyattaṃ, ta’bbohārū’pacārato.	4	
PA_anya-e08_11n:43	Dvippakārā alaṅkārā, tattha sadda, tthabhedato;	4	
PA_anya-e08_11n:44	Saddatthā bandhanāmā’va, taṃsajjita tadāvali.	4	
PA_anya-e08_11n:46	Guṇālaṅkārasaṃyuttā, api dosalava’ṅkitā;	4	
PA_anya-e08_11n:47	Pasaṃsiyā na viññūhi, sā kaññā viya tādisī.	4	
PA_anya-e08_11n:49	Tena dosanirāso’va, mahussāhena sādhiyo;	4	
PA_anya-e08_11n:50	Niddosā sabbathā sā’yaṃ, saguṇā na bhaveyya kiṃ?	5	
PA_anya-e08_11n:52	Sā’laṅkāraviyuttā’pi, guṇayuttā manoharā;	5	
PA_anya-e08_11n:53	Niddosā dosarahitā, guṇayuttā vadhū viya.	5	
PA_anya-e08_11n:55	Pade vākye tadatthe ca, dosā ye vividhā matā;	5	
PA_anya-e08_11n:56	So’dāharaṇa metesaṃ, lakkhaṇaṃ kathayāmya’haṃ.	5	
PA_anya-e08_11n:57	Padadosa uddesa	5	
PA_anya-e08_11n:59	Viruddhatthantarā, jhattha, kiliṭṭhāni, virodhi ca;	5	
PA_anya-e08_11n:60	Neyyaṃ, visesanāpekkhaṃ, hīnatthaka manatthakaṃ.	6	
PA_anya-e08_11n:61	Vākyadosa uddesa	6	
PA_anya-e08_11n:63	Dosā padāna vākyāna, mekatthaṃ bhaggarītikaṃ;	6	
PA_anya-e08_11n:64	Tathā byākiṇṇa gāmmāni, yatihīnaṃ kamaccutaṃ;	6	
PA_anya-e08_11n:65	Ativutta mapetatthaṃ, sabandhapharusaṃ tathā.	6	
PA_anya-e08_11n:66	Vākyatthadosauddesa	6	
PA_anya-e08_11n:68	Apakkamo’, cityahīnaṃ, bhaggarīti, sasaṃsayaṃ;	6	
PA_anya-e08_11n:69	Gāmmaṃ duṭṭhālaṅkatīti, dosā vākyatthanissitā.	6	
PA_anya-e08_11n:70	Padadosaniddesa	7	
PA_anya-e08_11n:72	Viruddhatthantaraṃ tañhi, yassa’ññattho virujjhati;	7	
PA_anya-e08_11n:73	Adhippete yathā megho, visado sukhaye janaṃ.	7	
PA_anya-e08_11n:75	Visesya madhikaṃ yenā, jhattha metaṃ bhave yathā;	7	
PA_anya-e08_11n:76	Obhāsitā’sesadiso, khajjoto’yaṃ virājate.	7	
PA_anya-e08_11n:78	Yassa’tthā’vagamo dukkho, pakatyā’divibhāgato;	7	
PA_anya-e08_11n:79	Kiliṭṭhaṃ taṃ yathā tāya, so’ya māliṅgyate piyā.	7	
PA_anya-e08_11n:81	Yaṃ kiliṭṭhapadaṃ mandā, bhidheyyaṃ yamakādikaṃ;	8	
PA_anya-e08_11n:82	Kiliṭṭhapadadose’va, tampi anto karīyati.	8	
PA_anya-e08_11n:84	Patītasaddaracitaṃ, siliṭṭhapadasandhikaṃ;	8	
PA_anya-e08_11n:85	Pasādaguṇasaṃyuttaṃ, yamakaṃ mata medisaṃ.	8	
PA_anya-e08_11n:87	Abyapetaṃ byapeta’ñña, māvuttā’nekavaṇṇajaṃ;	8	
PA_anya-e08_11n:88	Yamakaṃ tañca pādāna, mādi, majjha, nta, gocaraṃ.	8	
PA_anya-e08_11n:89	Abyapeta paṭhamapādādi yamakaṃ	8	
PA_anya-e08_11n:91	Sujanā’sujanā sabbe, guṇenāpi vivekino;	9	
PA_anya-e08_11n:92	Vivekaṃ na samāyanti, avivekijanantike.	9	
PA_anya-e08_11n:93	Abyapeta paṭhama dutiya pādādi yamakaṃ	9	
PA_anya-e08_11n:95	Kusalā’kusalā sabbe, pabalā’pabalā thavā;	9	
PA_anya-e08_11n:96	No yātā yāva’hosittaṃ, sukhadukkhappadā siyuṃ;	9	
PA_anya-e08_11n:97	Abyapeta paṭhama dutiya tatiyapādādi yamakaṃ.	9	
PA_anya-e08_11n:99	Sādaraṃ sā daraṃ hantu, vihitā vihitā mayā;	9	
PA_anya-e08_11n:100	Vandanā vandanāmāna, bhājane ratanattaye.	10	
PA_anya-e08_11n:101	Abyapeta catukkapādādi yamakaṃ	10	
PA_anya-e08_11n:103	Kamalaṃ ka’malaṃ kattuṃ, vanado vanado’mbaraṃ;	10	
PA_anya-e08_11n:104	Sugato sugato lokaṃ, sahitaṃ sa hitaṃ karaṃ.	10	
PA_anya-e08_11n:106	Abyapetādiyamaka, sseso leso nidassito;	10	
PA_anya-e08_11n:107	Ñeyyāni’māyeva disā, ya’ññāni yamakānipi.	10	
PA_anya-e08_11n:109	Accantabahavo tesaṃ, bhedā sambhedayoniyo;	10	
PA_anya-e08_11n:110	Tathāpi keci sukarā, keci accantadukkarā.	11	
PA_anya-e08_11n:112	Yamakaṃ taṃ pahelī paheḷi (ka.) ca, nekantamadhurāni’ti;	11	
PA_anya-e08_11n:113	Upekkhiyanti sabbāni, sissakhedabhayā mayā.	11	
PA_anya-e08_11n:115	Desakālakalāloka, ñāyāgamavirodhi yaṃ;	11	
PA_anya-e08_11n:116	Taṃ virodhipadaṃ ce’ta, mudāharaṇato phuṭaṃ.	11	
PA_anya-e08_11n:118	Ya dappatīta mānīya, vattabbaṃ neyya māhu taṃ;	11	
PA_anya-e08_11n:119	Yathā sabbāpi dhavalā, disā rocanti rattiyaṃ.	11	
PA_anya-e08_11n:121	Nedisaṃ bahu maññanti, sabbe sabbattha viññuno;	12	
PA_anya-e08_11n:122	Dullabhā’vagatī sadda, sāmatthiyavilaṅghinī.	12	
PA_anya-e08_11n:124	Siyā visesanāpekkhaṃ, yaṃ taṃ patvā visesanaṃ;	12	
PA_anya-e08_11n:125	Sātthakaṃ taṃ yathā taṃ so, bhiyyo passati cakkhunā.	12	
PA_anya-e08_11n:127	Hīnaṃ kare visesyaṃ yaṃ, taṃ hīnatthaṃ bhave yathā;	12	
PA_anya-e08_11n:128	Nippabhī kata khajjoto, samudeti divākaro.	12	
PA_anya-e08_11n:130	Pādapūraṇamattaṃ yaṃ, anatthamiti taṃ mataṃ;	13	
PA_anya-e08_11n:131	Yathā hi vande buddhassa, pādapaṅkeruhaṃ pi ca.	13	
PA_anya-e08_11n:132	Vākyadosa niddesa	13	
PA_anya-e08_11n:134	Saddato atthato vuttaṃ, yattha bhiyyopi vuccati;	13	
PA_anya-e08_11n:135	Ta mekatthaṃ yathā’bhāti, vārido vārido ayaṃ.	13	
PA_anya-e08_11n:136	Yathā ca	13	
PA_anya-e08_11n:138	Titthiyaṅkurabījāni, jahaṃ diṭṭhigatāni’ha;	13	
PA_anya-e08_11n:139	Pasādeti pasanne’so, mahāmuni mahājane.	13	
PA_anya-e08_11n:141	Āraddhakkamavicchedā, bhaggarīti bhave yathā;	14	
PA_anya-e08_11n:142	Kāpi paññā, kopi paguṇo, pakatīpi aho tava.	14	
PA_anya-e08_11n:144	Padānaṃ dubbinikkhepā, byāmoho yattha jāyati;	14	
PA_anya-e08_11n:145	Taṃ byākiṇṇanti viññeyyaṃ, tadudāharaṇaṃ yathā.	14	
PA_anya-e08_11n:147	Bahuguṇe paṇamati, dujjanānaṃ pyayaṃ jano;	14	
PA_anya-e08_11n:148	Hitaṃ pamudito niccaṃ, sugataṃ samanussaraṃ.	14	
PA_anya-e08_11n:150	Visiṭṭhavacanā’petaṃ, gāmmaṃ’tya’bhimataṃ yathā;	15	
PA_anya-e08_11n:151	Kaññe kāmayamānaṃ maṃ, na kāmayasi kiṃnvi’daṃ?	15	
PA_anya-e08_11n:153	Padasandhānato kiñci, duppatītikaraṃ bhave;	15	
PA_anya-e08_11n:154	Tampi gāmmaṃ tya’bhimataṃ, yathā yābhavato piyā.	15	
PA_anya-e08_11n:156	Vuttesu sūcite ṭṭhāne, padacchedo bhave yati;	15	
PA_anya-e08_11n:157	Yaṃ tāya hīnaṃ taṃ vuttaṃ, yatihīnanti sā pana.	15	
PA_anya-e08_11n:159	Yati sabbatthapādante, vuttaḍḍhe ca visesato;	15	
PA_anya-e08_11n:160	Pubbāparānekavaṇṇa, padamajjhepi katthaci.	16	
PA_anya-e08_11n:161	Tatthodāharaṇapaccudāharaṇāni yathā	16	
PA_anya-e08_11n:163	Taṃ name sirasā cāmi, karavaṇṇaṃ tathāgataṃ;	16	
PA_anya-e08_11n:164	Sakalāpi disā siñca, tiva soṇṇarasehi yo.	16	
PA_anya-e08_11n:166	Saro sandhimhi pubbanto, viya lope vibhattiyā;	16	
PA_anya-e08_11n:167	Aññathā tva’ññathā tattha, yā’desādi parā’di’va.	16	
PA_anya-e08_11n:169	Cādī pubbapadantā’va, niccaṃ pubbapadassitā;	16	
PA_anya-e08_11n:170	Pādayo niccasambandhā, parādīva parena tu.	17	
PA_anya-e08_11n:171	Sabbatthodāharaṇāni yathā	17	
PA_anya-e08_11n:173	Name taṃ sirasā sabbo, pamā’tītaṃ tathāgataṃ;	17	
PA_anya-e08_11n:174	Yassa lokaggataṃ patta, sso’pamā na hi yujjati.	17	
PA_anya-e08_11n:176	Munindaṃ taṃ sadā vandā, mya’nantamati muttamaṃ;	17	
PA_anya-e08_11n:177	Yassa paññā ca mettā ca, nissīmāti vijambhati.	17	
PA_anya-e08_11n:178	Cādipādīsu paccudāharaṇāni yathā	17	
PA_anya-e08_11n:180	Mahāmettā mahāpaññā, ca yattha paramodayā;	18	
PA_anya-e08_11n:181	Paṇamāmi jinaṃ taṃ pa, varaṃ varaguṇā’layaṃ.	18	
PA_anya-e08_11n:183	Padatthakkamato muttaṃ, kamaccuta midaṃ yathā;	18	
PA_anya-e08_11n:184	Khettaṃ vā dehi gāmaṃ vā, desaṃ vā mama sobhanaṃ.	18	
PA_anya-e08_11n:186	Lokiyattha matikkantaṃ, ativuttaṃ mataṃ yathā;	18	
PA_anya-e08_11n:187	Atisambādha mākāsa, metissā thanajambhane.	18	
PA_anya-e08_11n:189	Samudāyatthato’petaṃ, taṃ apetatthakaṃ yathā;	18	
PA_anya-e08_11n:190	Gāviputto balibaddho, tiṇaṃ khādī pivī jalaṃ.	19	
PA_anya-e08_11n:192	Bandhe pharusatā yattha, taṃ bandhapharusaṃ yathā;	19	
PA_anya-e08_11n:193	Kharā khilā parikkhīṇā, khette khittaṃ phalatya’laṃ.	19	
PA_anya-e08_11n:194	Vākyatthadosa niddesa	19	
PA_anya-e08_11n:196	Ñeyyaṃ lakkhaṇa manvattha, vasenā’pakkamādinaṃ;	19	
PA_anya-e08_11n:197	Udāharaṇa metesaṃ, dāni sandassayāmya’haṃ.	19	
PA_anya-e08_11n:198	Tatthā’pakkamaṃ yathā	19	
PA_anya-e08_11n:200	Bhāvanā, dāna, sīlāni, sammā sampāditāni’ha;	20	
PA_anya-e08_11n:201	Bhoga, saggādi, nibbāna, sādhanāni na saṃsayo.	20	
PA_anya-e08_11n:202	Ocityahīnaṃ yathā	20	
PA_anya-e08_11n:204	Pūjanīyataro loke, aha meko nirantaraṃ;	20	
PA_anya-e08_11n:205	Mayekasmiṃ guṇā sabbe, yato samuditā ahuṃ.	20	
PA_anya-e08_11n:206	Yathā ca	20	
PA_anya-e08_11n:208	Yācito’haṃ kathaṃ nāma, na dajjāmya’pi jīvitaṃ;	20	
PA_anya-e08_11n:209	Tathāpi puttadānena, vedhate hadayaṃ mama.	20	
PA_anya-e08_11n:210	Bhaggarīti yathā	21	
PA_anya-e08_11n:212	Itthīnaṃ dujjanānañca, vissāso nopapajjate;	21	
PA_anya-e08_11n:213	Vise siṅgimhi nadiyaṃ, roge rājakulamhi ca.	21	
PA_anya-e08_11n:214	Sasaṃsayaṃ yathā	21	
PA_anya-e08_11n:216	Munindacandimā loka, saralolavilocano;	21	
PA_anya-e08_11n:217	Jano’ vakkantapantho’va, gopadassanapīṇito.	21	
PA_anya-e08_11n:219	Vākyatthato duppatīti, karaṃ gāmmaṃ mataṃ yathā;	21	
PA_anya-e08_11n:220	Poso vīriyavā so’yaṃ, paraṃ hantvā na vissamī.	22	
PA_anya-e08_11n:222	Duṭṭhālaṅkaraṇaṃ tetaṃ tvethaṃ (?), yatthā’laṅkāradūsanaṃ;	22	
PA_anya-e08_11n:223	Tassā’laṅkāraniddese, rūpa māvi bhavissati.	22	
PA_anya-e08_11n:225	Kato’tra saṅkhepanayā mayā’yaṃ,	22	
PA_anya-e08_11n:226	Dosāna mesaṃ pavaro vibhāgo;	22	
PA_anya-e08_11n:227	Eso’va’laṃ bodhayituṃ kavīnaṃ,	22	
PA_anya-e08_11n:228	Tamatthi ce khedakaraṃ parampi.	22	
PA_anya-e08_11n:229	Iti saṅgharakkhitamahāsāmiviracite subodhālaṅkāre	22	
PA_anya-e08_11n:230	Dosāvabodho nāma	23	
PA_anya-e08_11n:231	Paṭhamo paricchedo.	23	
PA_anya-e08_11n:232	2. Dosaparihārāvabodha-dutiyapariccheda	23	
PA_anya-e08_11n:234	Kadāci kavikosallā, virodho sakalo pya’yaṃ;	23	
PA_anya-e08_11n:235	Dosasaṅkhya matikkamma, guṇavīthiṃ vigāhate.	23	
PA_anya-e08_11n:237	Tena vuttavirodhāna, mavirodho yathā siyā;	23	
PA_anya-e08_11n:238	Tathā dosaparihārā, vabodho dāni nīyate.	23	
PA_anya-e08_11n:239	Tattha viruddhatthantarassa parihāro yathā	23	
PA_anya-e08_11n:241	Vindantaṃ pākasālīnaṃ, sālīnaṃ dassanā sukhaṃ;	24	
PA_anya-e08_11n:242	Taṃ kathaṃ nāma megho’yaṃ, visado sukhaye janaṃ?	24	
PA_anya-e08_11n:243	Yathā vā	24	
PA_anya-e08_11n:245	Vināyakopi nāgo si, gotamopi mahāmati;	24	
PA_anya-e08_11n:246	Paṇītopi rasā’peto, cittā me sāmi te gati.	24	
PA_anya-e08_11n:247	Ajha’tthassa yathā	24	
PA_anya-e08_11n:249	Kathaṃ tādiguṇābhāve, lokaṃ toseti dujjano?	24	
PA_anya-e08_11n:250	Obhāsitāsesadiso, khajjoto nāma kiṃ bhave?	25	
PA_anya-e08_11n:252	Pahelikāya paheḷikāya (ka.) māruḷhā, na hi duṭṭhā kiliṭṭhatā;	25	
PA_anya-e08_11n:253	Piyā sukhā’liṅgitaṃ ka, māliṅgati nu no iti.	25	
PA_anya-e08_11n:255	Yamake no payojeyya, kiliṭṭhapada micchite;	25	
PA_anya-e08_11n:256	Tato yamaka maññaṃ tu, sabba metaṃmayaṃ viya.	25	
PA_anya-e08_11n:257	Desavirodhino yathā	25	
PA_anya-e08_11n:259	Bodhisattappabhāvena, thalepi jalajānya’huṃ;	25	
PA_anya-e08_11n:260	Nudantāni’va sucirā, vāsaklesaṃ tahiṃ jale.	26	
PA_anya-e08_11n:261	Kālavirodhino yathā	26	
PA_anya-e08_11n:263	Mahānubhāva pisuno, munino manda māruto;	26	
PA_anya-e08_11n:264	Sabbotukamayaṃ vāyi, dhunanto kusumaṃ samaṃ.	26	
PA_anya-e08_11n:265	Kalāvirodhino yathā	26	
PA_anya-e08_11n:267	Nimuggamānaso buddha, guṇe pañcasikhassapi;	26	
PA_anya-e08_11n:268	Tantissara virodho so, na sampīṇeti kaṃ janaṃ?	26	
PA_anya-e08_11n:269	Lokavirodhino yathā	26	
PA_anya-e08_11n:271	Gaṇaye cakkavāḷaṃ so, candanāyapi sītalaṃ;	27	
PA_anya-e08_11n:272	Sambodhi satta hadayo, paditta’ṅgārapūritaṃ.	27	
PA_anya-e08_11n:273	Ñāyavirodhino yathā	27	
PA_anya-e08_11n:275	Pariccattabhavopi tva, mupanītabhavo asi;	27	
PA_anya-e08_11n:276	Acintyaguṇasārāya, namo te munipuṅgava.	27	
PA_anya-e08_11n:277	Āgamavirodhino yathā	27	
PA_anya-e08_11n:279	Nevā’lapati kenā’pi, vacīviññattito yati;	27	
PA_anya-e08_11n:280	Sampajānamusāvādā, phuseyyā’pattidukkaṭaṃ.	28	
PA_anya-e08_11n:281	Neyyassa yathā	28	
PA_anya-e08_11n:283	Marīcicandanā’lepa, lābhā sītamarīcino;	28	
PA_anya-e08_11n:284	Imā sabbāpi dhavalā, disā rocanti nibbharaṃ.	28	
PA_anya-e08_11n:285	Yathā vā	28	
PA_anya-e08_11n:287	Manonurañjano māra, ṅganāsiṅgāravibbhamo;	28	
PA_anya-e08_11n:288	Jinenā’samanuññāto, mārassa hadayā’nalo.	28	
PA_anya-e08_11n:289	Visesanāpekkhassa yathā	28	
PA_anya-e08_11n:291	Apayātā’parādhampi, ayaṃ verī janaṃ jano;	29	
PA_anya-e08_11n:292	Kodhapāṭalabhūtena, bhiyyo passati cakkhunā.	29	
PA_anya-e08_11n:293	Hīnatthassa yathā	29	
PA_anya-e08_11n:295	Appakānampi pāpānaṃ, pabhāvaṃ nāsaye budho;	29	
PA_anya-e08_11n:296	Api nippabhātā’nīta, khajjoto hoti bhāṇumā.	29	
PA_anya-e08_11n:297	Anatthassa yathā	29	
PA_anya-e08_11n:299	Na pādapūraṇatthāya, padaṃ yojeyya katthaci,	29	
PA_anya-e08_11n:300	Yathā vande munindassa, pādapaṅkeruhaṃ varaṃ.	30	
PA_anya-e08_11n:302	Bhayakodhapasaṃsādi, viseso tādiso yadi;	30	
PA_anya-e08_11n:303	Vattuṃ kāmīyate doso, na tatthe’katthatākato.	30	
PA_anya-e08_11n:304	Yathā	30	
PA_anya-e08_11n:306	Sappo sappo! Ayaṃ handa, nivattatu bhavaṃ tato,	30	
PA_anya-e08_11n:307	Yadi jīvitukāmo’si, kathaṃ ta mupasappasi?	30	
PA_anya-e08_11n:308	Bhaggarītino yathā	30	
PA_anya-e08_11n:310	Yokoci rūpā’tisayo, kanti kāpi manoharā;	31	
PA_anya-e08_11n:311	Vilāsā’tisayo kopi,	31	
PA_anya-e08_11n:312	Aho! Buddhamaho’dayo.	31	
PA_anya-e08_11n:314	Abyāmohakaraṃ bandhaṃ, abyākiṇṇaṃ manoharaṃ;	31	
PA_anya-e08_11n:315	Adūrapada vinyāsaṃ, pasaṃsanti kavissarā.	31	
PA_anya-e08_11n:316	Yathā	31	
PA_anya-e08_11n:318	Nīluppalā’bhaṃ nayanaṃ, bandhukaruciro’dharo;	31	
PA_anya-e08_11n:319	Nāsā hema’ṅkuso tena, jino’yaṃ piyadassano.	31	
PA_anya-e08_11n:321	Samatikkanta gāmmattaṃ, kanta vācā’bhisaṅkhataṃ;	32	
PA_anya-e08_11n:322	Bandhanaṃ rasahetuttā, gāmmattaṃ ativattati.	32	
PA_anya-e08_11n:323	Yathā	32	
PA_anya-e08_11n:325	Dunoti kāmacaṇḍālo, so maṃ sadaya niddayo;	32	
PA_anya-e08_11n:326	Īdisaṃ byasanā’pannaṃ, sukhīpi ki mupekkhase?	32	
PA_anya-e08_11n:328	Yatihīnaparihāro, na pune’dāni nīyate;	32	
PA_anya-e08_11n:329	Yato na savanu’bbegaṃ, heṭṭhā yesaṃ vicāritaṃ.	32	
PA_anya-e08_11n:330	Kamaccutassa yathā	33	
PA_anya-e08_11n:332	Udāracarito’si tvaṃ, tene’vā’rādhanā tvayi;	33	
PA_anya-e08_11n:333	Desaṃ vā dehi gāmaṃ vā, khettaṃ vā mama sobhanaṃ.	33	
PA_anya-e08_11n:334	Ativuttassa yathā	33	
PA_anya-e08_11n:336	Munindacandasambhūta, yasorāsimarīcinaṃ;	33	
PA_anya-e08_11n:337	Sakalopya’ya mākāso, nā’vakāso vijambhane.	33	
PA_anya-e08_11n:339	Vākyaṃ byāpannacittānaṃ, apetatthaṃ aninditaṃ;	33	
PA_anya-e08_11n:340	Tenu’mmattādikānaṃ taṃ, vacanā’ññatra dussati.	34	
PA_anya-e08_11n:341	Yathā	34	
PA_anya-e08_11n:343	Samuddo pīyate so’ya, maha’majja jarāturo;	34	
PA_anya-e08_11n:344	Ime gajjanti jīmūtā, sakkasse’rāvaṇo piyo.	34	
PA_anya-e08_11n:346	Sukhumālā’virodhitta, dittabhāvappabhāvitaṃ;	34	
PA_anya-e08_11n:347	Bandhanaṃ bandhapharusa, dosaṃ saṃdūsayeyya taṃ.	34	
PA_anya-e08_11n:348	Yathā	34	
PA_anya-e08_11n:350	Passantā rūpavibhavaṃ, suṇantā madhuraṃ giraṃ;	35	
PA_anya-e08_11n:351	Caranti sādhū sambuddha, kāle keḷiparammukhā.	35	
PA_anya-e08_11n:352	Apakkamassa yathā	35	
PA_anya-e08_11n:354	Bhāvanā, dāna, sīlāni, sammā sampāditāni’ha;	35	
PA_anya-e08_11n:355	Nibbāna, bhoga, saggādi, sādhanāni na saṃsayo.	35	
PA_anya-e08_11n:357	Uddiṭṭhavisayo koci, viseso tādiso yadi;	35	
PA_anya-e08_11n:358	Anu’ddiṭṭhesu neva’tthi, doso kamavilaṅghane.	35	
PA_anya-e08_11n:359	Yathā	35	
PA_anya-e08_11n:361	Kusalā’kusalaṃ abyā, kata’miccesu pacchimaṃ;	36	
PA_anya-e08_11n:362	Abyākataṃ pākadaṃ na, pākadaṃ paṭhamadvayaṃ.	36	
PA_anya-e08_11n:364	Saguṇānā’vikaraṇe, kāraṇe sati tādise;	36	
PA_anya-e08_11n:365	Ocityahīnatā’patti, natthi bhūtatthasaṃsino.	36	
PA_anya-e08_11n:367	Ocityaṃ nāma viññeyyaṃ, loke vikhyāta mādarā;	36	
PA_anya-e08_11n:368	Tattho’padesapabhavā, sujanā kavipuṅgavā.	36	
PA_anya-e08_11n:370	Viññātocityavibhavo, cityahīnaṃ parihare;	37	
PA_anya-e08_11n:371	Tato’cityassa sampose,	37	
PA_anya-e08_11n:372	Rasaposo siyā kate.	37	
PA_anya-e08_11n:373	Yathā	37	
PA_anya-e08_11n:375	Yo mārasena māsanna, māsannavijayu’ssavo;	37	
PA_anya-e08_11n:376	Tiṇāyapi na maññittha, so vo detu jayaṃ jino.	37	
PA_anya-e08_11n:378	Āraddhakattukammādi, kamā’tikkamalaṅghane;	37	
PA_anya-e08_11n:379	Bhaggarītivirodho’yaṃ, gatiṃ na kvā’pi vindati.	37	
PA_anya-e08_11n:380	Yathā	38	
PA_anya-e08_11n:382	Sujana’ññāna mitthīnaṃ, vissāso no’papajjate;	38	
PA_anya-e08_11n:383	Visassa siṅgino roga, nadīrājakulassa ca.	38	
PA_anya-e08_11n:384	Yathā	38	
PA_anya-e08_11n:386	Bhesajje vihite suddha, buddhādiratanattaye;	38	
PA_anya-e08_11n:387	Pasāda mācare niccaṃ, sajjane saguṇepi ca.	38	
PA_anya-e08_11n:388	Sasaṃsayassa yathā	38	
PA_anya-e08_11n:390	Munindacandimā’loka, rasa lola vilocano;	39	
PA_anya-e08_11n:391	Jano’vakkantapantho’va, raṃsidassanapīṇito.	39	
PA_anya-e08_11n:393	Saṃsayāye’va yaṃkiñci, yadi kīḷādihetunā;	39	
PA_anya-e08_11n:394	Payujjate na doso’va, sasaṃsayasamappito.	39	
PA_anya-e08_11n:395	Yathā	39	
PA_anya-e08_11n:397	Yāte dutiyaṃ nilayaṃ, garumhi sakagehato;	39	
PA_anya-e08_11n:398	Pāpuṇeyyāma niyataṃ, sukha’majjhayanā’dinā.	39	
PA_anya-e08_11n:400	Subhagā bhaginī sā’yaṃ, etassi’ccevamādikaṃ;	40	
PA_anya-e08_11n:401	Na ‘gāmma’miti niddiṭṭhaṃ, kavīhi sakalehipi.	40	
PA_anya-e08_11n:403	Duṭṭhā’laṅkāravigame, sobhanā’laṅkatikkamo;	40	
PA_anya-e08_11n:404	Alaṅkāraparicchede, āvibhāvaṃ gamissati.	40	
PA_anya-e08_11n:406	Dose parīharitu mesa varo’padeso,	40	
PA_anya-e08_11n:407	Satthantarānusaraṇena kato mayevaṃ;	40	
PA_anya-e08_11n:408	Viññāyi’maṃ garuvarāna’dhika’ppasādā,	40	
PA_anya-e08_11n:409	Dose paraṃ parihareyya yasobhilāsī.	40	
PA_anya-e08_11n:410	Iti saṅgharakkhitamahāsāmiviracite subodhālaṅkāre	41	
PA_anya-e08_11n:411	Dosaparihārāvabodho nāma	41	
PA_anya-e08_11n:412	Dutiyo paricchedo.	41	
PA_anya-e08_11n:413	3. Guṇāvabodha-tatiyapariccheda	41	
PA_anya-e08_11n:414	Anusandhi	41	
PA_anya-e08_11n:416	Sambhavanti guṇā yasmā, dosāne’va’matikkame;	41	
PA_anya-e08_11n:417	Dassessaṃ te tato dāni, sadde sambhūsayanti ye.	41	
PA_anya-e08_11n:418	Saddālaṅkāra uddesa	41	
PA_anya-e08_11n:420	Pasādo’jo, madhuratā, samatā, sukhumālatā;	42	
PA_anya-e08_11n:421	Sileso’daratā, kanti, atthabyatti, samādhayo.	42	
PA_anya-e08_11n:422	Saddālaṅkāra payojana	42	
PA_anya-e08_11n:424	Guṇehe’tehi sampanno, bandho kavimanoharo;	42	
PA_anya-e08_11n:425	Sampādiyati kattūnaṃ, kitti maccantanimmalaṃ.	42	
PA_anya-e08_11n:426	Saddālaṅkāra niddesa	42	
PA_anya-e08_11n:428	Adūrāhitasambandha, subhagā yā padā’vali;	42	
PA_anya-e08_11n:429	Supasiddhā’bhidheyyā’yaṃ, pasādaṃ janaye yathā.	42	
PA_anya-e08_11n:431	Alaṅkarontā vadanaṃ, munino’dhararaṃsiyo;	43	
PA_anya-e08_11n:432	Sobhante’ruṇaraṃsī’va, sampatantā’mbujo’dare.	43	
PA_anya-e08_11n:434	Ojo samāsabāhulya, meso gajjassa jīvitaṃ;	43	
PA_anya-e08_11n:435	Pajjepya’nā’kulo so’yaṃ,	43	
PA_anya-e08_11n:436	Kanto kāmīyate yathā.	43	
PA_anya-e08_11n:438	Muninda manda sañjāta, hāsa candana limpitā;	43	
PA_anya-e08_11n:439	Pallavā dhavalā tasse, veko nā’dharapallavo.	43	
PA_anya-e08_11n:441	Padā’bhidheyyavisayaṃ, samāsa byāsa sambhavaṃ;	44	
PA_anya-e08_11n:442	Yaṃ pāriṇatyaṃ hotī’ha, sopi ojo’va taṃ yathā.	44	
PA_anya-e08_11n:444	Jotayitvāna saddhammaṃ, santāretvā sadevake;	44	
PA_anya-e08_11n:445	Jalitvā aggikhandho’va, nibbuto so sasāvako.	44	
PA_anya-e08_11n:447	Matthakaṭṭhī matassā’pi, rajobhāvaṃ vajantu me;	44	
PA_anya-e08_11n:448	Yato puññena te sentu, jina pāda’mbujadvaye.	44	
PA_anya-e08_11n:450	Iccatra niccappaṇati, gedho sādhu padissati;	45	
PA_anya-e08_11n:451	Jāyate’yaṃ guṇo tikkha, paññānamabhiyogato.	45	
PA_anya-e08_11n:453	Madhurattaṃ padāsatti, ra’nuppāsavasā dvidhā;	45	
PA_anya-e08_11n:454	Siyā samasuti pubbā, vaṇṇā’vutti paro yathā.	45	
PA_anya-e08_11n:456	Yadā eso’bhisambodhiṃ, sampatto munipuṅgavo;	45	
PA_anya-e08_11n:457	Tadā pabhuti dhammassa, loke jāto mahu’ssavo.	45	
PA_anya-e08_11n:459	Munindamandahāsā te, kunda sandohavibbhamā;	45	
PA_anya-e08_11n:460	Disanta manudhāvanti, hasantā candakantiyo.	46	
PA_anya-e08_11n:462	Sabbakomalavaṇṇehi, nā’nuppāso pasaṃsiyo;	46	
PA_anya-e08_11n:463	Yathā’yaṃ mālatīmālā, lina lolā’limālinī.	46	
PA_anya-e08_11n:465	Mudūhi vā kevalehi, kevalehi phuṭehi vā,	46	
PA_anya-e08_11n:466	Missehi vā tidhā hoti, vaṇṇehi samatā yathā.	46	
PA_anya-e08_11n:467	Kevalamudusamatā	46	
PA_anya-e08_11n:469	Kokilā’lāpasaṃvādī, munindā’lāpavibbhamo;	46	
PA_anya-e08_11n:470	Hadayaṅgamataṃ yāti, sataṃ deti ca nibbutiṃ.	47	
PA_anya-e08_11n:471	Kevalaphuṭasamatā	47	
PA_anya-e08_11n:473	Sambhāvanīyasambhāvaṃ, bhagavantaṃ bhavantaguṃ;	47	
PA_anya-e08_11n:474	Bhavantasādhanā’kaṅkhī, ko na sambhāvaye vibhuṃ.	47	
PA_anya-e08_11n:475	Missakasamatā	47	
PA_anya-e08_11n:477	Laddhacandanasaṃsagga, sugandhi malayā’nilo;	47	
PA_anya-e08_11n:478	Manda māyāti bhīto’va, munindamukhamārutā.	47	
PA_anya-e08_11n:480	Aniṭṭhura’kkhara’ppāyā, sabbakomala nissaṭā;	48	
PA_anya-e08_11n:481	Kicchamuccāraṇā’peta, byañjanā sukhumālatā.	48	
PA_anya-e08_11n:483	Passantā rūpavibhavaṃ, suṇantā madhuraṃ giraṃ;	48	
PA_anya-e08_11n:484	Caranti sādhū sādhu (sī-chandhānurakkhaṇatthaṃ) sambuddha, kāle keḷiparammukhā.	48	
PA_anya-e08_11n:486	Alaṅkāravihīnā’pi, sataṃ sammukhate’disī;	48	
PA_anya-e08_11n:487	Ārohati visesena, ramaṇīyā ta’dujjalā.	48	
PA_anya-e08_11n:489	Romañca piñcha racanā, sādhu vādāhitaddhanī;	48	
PA_anya-e08_11n:490	Laḷanti’me munimeghu, mmadā sādhu sikhāvalā.	49	
PA_anya-e08_11n:492	Sukhumālatta matthe’va, padatthavisayampi ca;	49	
PA_anya-e08_11n:493	Yathā matādisaddesu, kittisesādikittanaṃ.	49	
PA_anya-e08_11n:495	Siliṭṭha pada saṃsagga, ramaṇīya guṇā’layo;	49	
PA_anya-e08_11n:496	Sabandhagāravo so’yaṃ, sileso nāma taṃ yathā.	49	
PA_anya-e08_11n:498	Bāli’nduvibbhama’cchedi, nakharā’vali kantibhi;	49	
PA_anya-e08_11n:499	Sā munindapada’mbhoja, kanti vo valitā’vataṃ.	49	
PA_anya-e08_11n:501	Ukkaṃsavanto yokoci, guṇo yadi patīyate;	50	
PA_anya-e08_11n:502	Udāro’yaṃ bhave tena, sanāthā bandhapaddhati.	50	
PA_anya-e08_11n:504	Pādambhoja rajo litta, gattā ye tava gotama;	50	
PA_anya-e08_11n:505	Aho! Te jantavo yanti, sabbathā nirajattanaṃ.	50	
PA_anya-e08_11n:507	Evaṃ jinā’nubhāvassa, samukkaṃso’tra dissati;	50	
PA_anya-e08_11n:508	Paññavā vidhinā’nena, cintaye para mīdisaṃ.	50	
PA_anya-e08_11n:510	Udāro sopi viññeyyo, yaṃ pasattha visesanaṃ;	51	
PA_anya-e08_11n:511	Yathā kīḷāsaro līlā, hāso hemaṅgadā’dayo.	51	
PA_anya-e08_11n:513	Lokiya’tthā’na’tikkantā, kantā sabbajanānapi;	51	
PA_anya-e08_11n:514	Kanti nāmā’tivuttassa, vuttā sā parihārato.	51	
PA_anya-e08_11n:515	Yathā muninda iccādi.	51	
PA_anya-e08_11n:517	Atthabyattā’bhidheyyassā,	51	
PA_anya-e08_11n:518	Neyyatā saddato’tthato;	51	
PA_anya-e08_11n:519	Sā’yaṃ tadubhayā neyya, parihāre padassitā;	51	
PA_anya-e08_11n:520	Yathā marīciccādi ca, manonurañjanoccādi.	52	
PA_anya-e08_11n:521	Puna atthena yathā	52	
PA_anya-e08_11n:523	Sabhāvā’malatā dhīra, mudhā pādanakhesu te;	52	
PA_anya-e08_11n:524	Yato te’vanatā’nanta, moḷicchāyā jahanti no.	52	
PA_anya-e08_11n:526	‘Bandhasāro’ti maññanti, yaṃ samaggāpi viññuno;	52	
PA_anya-e08_11n:527	Dassanā’vasaraṃ patto, samādhi nāma’yaṃ guṇo.	52	
PA_anya-e08_11n:529	Aññadhammo tato’ññattha, lokasīmā’nurodhato;	52	
PA_anya-e08_11n:530	Sammā ādhīyate’cce’so, ‘samādhī’ti niruccati.	53	
PA_anya-e08_11n:531	Samādhi uddesa	53	
PA_anya-e08_11n:533	Apāṇe pāṇīnaṃ dhammo, sammā ādhīyate kvaci,;	53	
PA_anya-e08_11n:534	Nirūpe rūpayuttassa, nirase sarasassa, ca.	53	
PA_anya-e08_11n:536	Adrave dravayuttassa, akattaripi kattutā,;	53	
PA_anya-e08_11n:537	Kaṭhinassā’sarīre,pi, rūpaṃ tesaṃ kamā siyā.	53	
PA_anya-e08_11n:538	Samādhiniddesa	53	
PA_anya-e08_11n:539	Apāṇe pāṇīnaṃ dhammo	53	
PA_anya-e08_11n:541	Uṇṇā puṇṇi’ndunā nātha! Divāpi saha saṅgamā;	54	
PA_anya-e08_11n:542	Viniddā sampamodanti, maññe kumudinī tava.	54	
PA_anya-e08_11n:543	Nirupe rūpayuttassa	54	
PA_anya-e08_11n:545	Dayārasesu mujjantā, janā’matarasesvi’va;	54	
PA_anya-e08_11n:546	Sukhitā hatadosā te, nātha! Pāda’mbujā’natā.	54	
PA_anya-e08_11n:547	Nirase sarasassa	54	
PA_anya-e08_11n:549	Madhurepi guṇe dhīra, na’ppasīdanti ye tava;	54	
PA_anya-e08_11n:550	Kīdisī manasovutti, tesaṃ khāraguṇāna bho’.	55	
PA_anya-e08_11n:551	Adrave dravayuttassa	55	
PA_anya-e08_11n:553	Sabbatthasiddha! Cūḷaka, puṭapeyyā mahāguṇā;	55	
PA_anya-e08_11n:554	Disā samantā dhāvanti, kundasobhā sa lakkhaṇā.	55	
PA_anya-e08_11n:555	Akattaripi kattutā	55	
PA_anya-e08_11n:557	Mārā’ribalavissaṭṭhā, kuṇṭhā nānāvidhā’yudhā;	55	
PA_anya-e08_11n:558	Lajjamānā’ññavesena, jina! Pādā’natā tava.	55	
PA_anya-e08_11n:559	Kaṭhinassā sarīre	55	
PA_anya-e08_11n:561	Munindabhāṇumā kālo,	56	
PA_anya-e08_11n:562	Dito bodho’dayā’cale;	56	
PA_anya-e08_11n:563	Saddhammaraṃsinā bhāti, bhinda mandatamaṃ paraṃ.	56	
PA_anya-e08_11n:565	Vamanu’ggiranādye’taṃ, guṇavutya’pariccutaṃ;	56	
PA_anya-e08_11n:566	Atisundara maññaṃ tu, kāmaṃ vindati gāmmataṃ.	56	
PA_anya-e08_11n:568	Kantīnaṃ vamanabyājā, munipādanakhā’valī;	56	
PA_anya-e08_11n:569	Candakantī pivantī’va, nippabhaṃ taṃ karontiyo.	56	
PA_anya-e08_11n:571	Acittakattukaṃ rucya rucca (sī.), miccevaṃ guṇakammataṃ;	57	
PA_anya-e08_11n:572	Sacittakattukaṃ pe’taṃ, guṇakammaṃ yadu’ttamaṃ.	57	
PA_anya-e08_11n:574	Uggiranto’va sasneha, rasaṃ jinavaro jane;	57	
PA_anya-e08_11n:575	Bhāsanto madhuraṃ dhammaṃ, kaṃ na sappīṇaye janaṃ.	57	
PA_anya-e08_11n:577	Yo saddasatthakusalo kusalo nighaṇḍu,	57	
PA_anya-e08_11n:578	Chandoalaṅkatisu niccakatā’bhiyogo;	57	
PA_anya-e08_11n:579	So’yaṃ kavittavikalopi kavīsu saṅkhya,	57	
PA_anya-e08_11n:580	Moggayha vindati hi kitti’ mamandarūpaṃ.	58	
PA_anya-e08_11n:581	Iti saṅgharakkhitamahāsāmiviracite subodhālaṅkāre	58	
PA_anya-e08_11n:582	Guṇāvabodho nāma	58	
PA_anya-e08_11n:583	Tatiyo paricchedo.	58	
PA_anya-e08_11n:584	4. Atthālaṅkārāvabodha-catutthapariccheda	58	
PA_anya-e08_11n:586	Atthālaṅkārasahitā, saguṇā bandhapaddhati;	58	
PA_anya-e08_11n:587	Accantakantā kantā yato accantakantā (ka.) va vuccante te tato’dhunā.	58	
PA_anya-e08_11n:589	Sabhāva, vaṅkavuttīnaṃ, bhedā dvidhā alaṃkriyā;	58	
PA_anya-e08_11n:590	Paṭhamā tattha vatthūnaṃ, nānāvatthā’vibhāvinī.	59	
PA_anya-e08_11n:591	Yathā	59	
PA_anya-e08_11n:593	Līlā vikanti subhago, disā thira vilokano;	59	
PA_anya-e08_11n:594	Bodhisattaṅkuro bhāsaṃ, viroci vāca māsabhiṃ.	59	
PA_anya-e08_11n:596	Vutti vatthusabhāvassa, yā’ññathā sā’parā bhave;	59	
PA_anya-e08_11n:597	Tassā’nantavikappattā, hoti bījo’padassanaṃ.	59	
PA_anya-e08_11n:598	Vaṅkavutti atthālaṅkāra	59	
PA_anya-e08_11n:599	Uddesa	59	
PA_anya-e08_11n:601	Tatthā’tisaya, upamā, rūpakā, vutti, dīpakaṃ,;	60	
PA_anya-e08_11n:602	Akkhepo, tthantaranyāso, byatireko, vibhāvanā.	60	
PA_anya-e08_11n:604	Hetu, kkamo, piyataraṃ, samāsa, parikappanā;	60	
PA_anya-e08_11n:605	Samāhitaṃ, pariyāya, vutti, byājopavaṇṇanaṃ.	60	
PA_anya-e08_11n:607	Visesa, ruḷhāhaṅkārā, sileso, tulyayogitā;	60	
PA_anya-e08_11n:608	Nidassanaṃ, mahantattaṃ, vañcanā, ppakatatthuti,.	60	
PA_anya-e08_11n:610	Ekāvali, aññamaññaṃ, sahavutti, virodhitā;	61	
PA_anya-e08_11n:611	Parivutti, bbhamo, bhāvo, missa, māsī, rasī, iti.	61	
PA_anya-e08_11n:613	Ete bhedā samuddiṭṭhā, bhāvo jīvita muccate;	61	
PA_anya-e08_11n:614	Vaṅkavuttīsu posesi, sileso tu siriṃ paraṃ.	61	
PA_anya-e08_11n:615	Niddesa	61	
PA_anya-e08_11n:617	Pakāsakā visesassa, siyā’tisayavutti yā;	61	
PA_anya-e08_11n:618	Lokā’tikkantavisayā, lokiyā,ti ca sā dvidhā.	61	
PA_anya-e08_11n:620	Lokiyātisayasse’te,	62	
PA_anya-e08_11n:621	Bhedā ye jātiādayo;	62	
PA_anya-e08_11n:622	Paṭipādīyate tva’jja, lokātikkantagocarā.	62	
PA_anya-e08_11n:624	Pivanti dehakantī ye, nettañjalipuṭena te;	62	
PA_anya-e08_11n:625	Nā’laṃ hantuṃ jine’saṃ tvaṃ, taṇhaṃ taṇhāharopi kiṃ?	62	
PA_anya-e08_11n:627	Upamāno’pameyyānaṃ, sadhammattaṃ siyo’pamā;	62	
PA_anya-e08_11n:628	Sadda, tthagammā, vākyattha, visayā,ti ca sā bhidhā.	62	
PA_anya-e08_11n:630	Samāsa, paccaye, vā’dī, saddā tesaṃ vasā tidhā;	63	
PA_anya-e08_11n:631	Saddagammā samāsena, munindo candimā’nano.	63	
PA_anya-e08_11n:633	Āyādī paccayā tehi, vadanaṃ paṅkajāyate;	63	
PA_anya-e08_11n:634	Munindanayana dvandaṃ, nīluppaladalīyati.	63	
PA_anya-e08_11n:636	Ivādī iva, vā, tulya, samāna, nibha, sannibhā;	63	
PA_anya-e08_11n:637	Yathā, saṅkāsa, tulita, ppakāsa, patirūpakā.	63	
PA_anya-e08_11n:639	Sarī, sarikkha, saṃvādī, virodhi, sadisā, viya;	63	
PA_anya-e08_11n:640	Paṭipakkha, paccanīkā, sapakkho, pamito, pamā.	64	
PA_anya-e08_11n:642	Paṭibimba, paṭicchanna, sarūpa, sama, samitā;	64	
PA_anya-e08_11n:643	Savaṇṇā, bhā, paṭinidhi, sadhammā, di salakkhaṇā.	64	
PA_anya-e08_11n:645	Jayatya, kkosati, hasati, patigajjati, dūbhati;	64	
PA_anya-e08_11n:646	Usūyatya, vajānāti, nindati, ssati, rundhati.	64	
PA_anya-e08_11n:648	Tassa coreti sobhaggaṃ, tassa kantiṃ vilumpati;	64	
PA_anya-e08_11n:649	Tena saddhiṃ vivadati, tulyaṃ tenā’dhirohati.	64	
PA_anya-e08_11n:651	Kacchaṃ vigāhate, tassa, ta manvetya, nubandhati;	65	
PA_anya-e08_11n:652	Taṃsīlaṃ, taṃnisedheti, tassa cā’nukaroti, me.	65	
PA_anya-e08_11n:654	Upamāno’pameyyānaṃ, sadhammattaṃ vibhāvibhi;	65	
PA_anya-e08_11n:655	Imehi upamābhedā, keci niyyanti sampati.	65	
PA_anya-e08_11n:657	Vikāsipadumaṃ’vā’ti, sundaraṃ sugatā’nanaṃ;	65	
PA_anya-e08_11n:658	Iti dhammopamā nāma, tulyadhammanidassanā.	65	
PA_anya-e08_11n:660	Dhammahīnā “mukha’mbhoja, sadisaṃ munino”iti;	66	
PA_anya-e08_11n:661	Viparīto’pamā “tulya, mānanena’mbujaṃ tava”.	66	
PA_anya-e08_11n:663	Tavā’nana’miva’mbhojaṃ, ambhoja’miva te mukhaṃ;	66	
PA_anya-e08_11n:664	Aññamaññopamā sā’yaṃ, aññamaññopamānato.	66	
PA_anya-e08_11n:666	“Yadi kiñci bhave’mbhojaṃ, locana’bbhamuvibbhamaṃ;	66	
PA_anya-e08_11n:667	Dhāretuṃ mukhasobhaṃ taṃ, tave”ti abbhutopamā.	66	
PA_anya-e08_11n:669	“Sugandhi sobhā sambandhī, sisiraṃ’su virodhi ca;	66	
PA_anya-e08_11n:670	Mukhaṃ tava’mbujaṃve’ti”, sā silesopamā matā.	67	
PA_anya-e08_11n:672	Sarūpasaddavāccattā, sā santānopamā yathā;	67	
PA_anya-e08_11n:673	Bālā’vu’yyānamālā’yaṃ, sā’lakā’nanasobhinī.	67	
PA_anya-e08_11n:675	Khayī cando, bahurajaṃ, padumaṃ, tehi te mukhaṃ;	67	
PA_anya-e08_11n:676	Samānampi samukkaṃsi, tya’yaṃ nindopamā matā.	67	
PA_anya-e08_11n:678	Asamattho mukheni’ndu, jina! Te paṭigajjituṃ;	67	
PA_anya-e08_11n:679	Jaḷo kalaṅkī’ti ayaṃ, paṭisedhopamā siyā.	67	
PA_anya-e08_11n:681	“Kacchaṃ candāravindānaṃ, atikkamma mukhaṃ tava;	68	
PA_anya-e08_11n:682	Attanā’va samaṃ jāta”, mitya’sādhāraṇopamā.	68	
PA_anya-e08_11n:684	“Sabba’mbhoja’ppabhāsāro, rāsibhūto’va katthaci;	68	
PA_anya-e08_11n:685	Tavā’nanaṃ vibhātī”ti, hotā’bhūtopamā ayaṃ.	68	
PA_anya-e08_11n:687	Patīyate’tthagammā tu, saddasāmatthiyā kvaci;	68	
PA_anya-e08_11n:688	Samāsa, ppaccaye, vādi, saddayogaṃ vinā api.	68	
PA_anya-e08_11n:690	Bhiṅgāne’māni cakkhūni, nā’mbujaṃ mukha’mevi’daṃ;	69	
PA_anya-e08_11n:691	Subyattasadisattena, sā sarūpopamā matā.	69	
PA_anya-e08_11n:693	“Maye’va mukhasobhā’sse, tyala’mindu! Vikatthanā;	69	
PA_anya-e08_11n:694	Yato’mbujepi sā’tthīti”, parikappopamā ayaṃ.	69	
PA_anya-e08_11n:696	“Kiṃ vā’mbuja’ntobhantāli, kiṃ lolanayanaṃ mukhaṃ;	69	
PA_anya-e08_11n:697	Mama dolāyate citta”, micca’yaṃ saṃsayopamā.	69	
PA_anya-e08_11n:699	Kiñci vatthuṃ padassetvā, sadhammassā’bhidhānato;	69	
PA_anya-e08_11n:700	Sāmyappatītisabbhāvā, pativatthupamā yathā.	70	
PA_anya-e08_11n:702	Janesu jāyamānesu, ne’kopi jinasādiso;	70	
PA_anya-e08_11n:703	Dutiyo nanu natthe’va, pārijātassa pādapo.	70	
PA_anya-e08_11n:705	Vākyatthene’va vākyattho, yadi kocū’pamīyate;	70	
PA_anya-e08_11n:706	Ivayuttā, viyuttattā, sā vākyatthopamā dvidhā.	70	
PA_anya-e08_11n:707	Ivayuttā	70	
PA_anya-e08_11n:709	Jino saṃklesatattānaṃ, āvibhūto janāna’yaṃ;	70	
PA_anya-e08_11n:710	Ghammasantāpatattānaṃ, ghammakāle’mbudo viya.	71	
PA_anya-e08_11n:711	Ivaviyuttā	71	
PA_anya-e08_11n:713	Munindānana mābhāti, vilāsekamanoharaṃ;	71	
PA_anya-e08_11n:714	Uddhaṃ samuggatassā’pi, kiṃ te canda vijambhanā.	71	
PA_anya-e08_11n:716	Samubbejeti dhīmantaṃ, bhinnaliṅgādikaṃ tu yaṃ;	71	
PA_anya-e08_11n:717	Upamādūsanāyā’la, metaṃ katthaci taṃ yathā.	71	
PA_anya-e08_11n:719	Haṃsī’vā’yaṃ sasī bhinna, liṅgā, kāsaṃ sarāni’va;	71	
PA_anya-e08_11n:720	Vijāti vacanā, hīnā, sā’va bhatto bhaṭo’dhipe.	72	
PA_anya-e08_11n:722	“Khajjoto bhāṇumālī’va, vibhāti”tyadhikopamā;	72	
PA_anya-e08_11n:723	Aphuṭṭhatthā “balambodhi, sāgaro viya saṃkhubhi.”	72	
PA_anya-e08_11n:725	“Cande kalaṅko bhiṅgo’ve’, tyu’pamāpekkhinī ayaṃ;	72	
PA_anya-e08_11n:726	Khaṇḍitā keravā’kāro, sakalaṅko nisākaro.	72	
PA_anya-e08_11n:728	Iccevamādirūpesu, bhavanti vigatā’darā;	72	
PA_anya-e08_11n:729	Karonti cā’daraṃ dhīrā, payoge kvaci de’va tu.	72	
PA_anya-e08_11n:731	Itthīyaṃ’vā’jano yāti, vadatye’sā pumā viya;	73	
PA_anya-e08_11n:732	Piyo pāṇā ivā’yaṃ me, vijjā dhana’miva’ccitā.	73	
PA_anya-e08_11n:734	Bhavaṃ viya mahīpāla, devarājā virocate;	73	
PA_anya-e08_11n:735	Ala’maṃsumato kacchaṃ, tejasā rohituṃ ayaṃ.	73	
PA_anya-e08_11n:737	Upamāno’pameyyānaṃ, abhedassa nirūpanā;	73	
PA_anya-e08_11n:738	Upamā’va tirobhūta, bhedā rūpaka muccate.	73	
PA_anya-e08_11n:740	Asesa vatthu visayaṃ, ekadesa vivutti vivatti (ṭīkā), ca;	74	
PA_anya-e08_11n:741	Taṃ dvidhā puna paccekaṃ, samāsādivasā tidhā.	74	
PA_anya-e08_11n:742	Asesavatthuvisayasamāsa	74	
PA_anya-e08_11n:744	Aṅgulidala saṃsobhiṃ, nakhadīdhiti kesaraṃ;	74	
PA_anya-e08_11n:745	Sirasā na pilandhanti, ke muninda pada’mbujaṃ.	74	
PA_anya-e08_11n:746	Asesavatthuvisayaasamāsa	74	
PA_anya-e08_11n:748	Ratanāni guṇā bhūrī, karuṇā sītalaṃ jalaṃ;	74	
PA_anya-e08_11n:749	Gambhīratta magādhattaṃ, paccakkho’yaṃ jino’mbudhi.	74	
PA_anya-e08_11n:750	Asesavatthuvisayamissaka	75	
PA_anya-e08_11n:752	Candikā mandahāsā te, muninda! Vadani’nduno;	75	
PA_anya-e08_11n:753	Pabodhayatya’yaṃ sādhu, mano kumuda kānanaṃ.	75	
PA_anya-e08_11n:755	Asesavatthuvisaye, pabhedo rūpake ayaṃ;	75	
PA_anya-e08_11n:756	Ekadesavivuttimhi, bhedo dāni pavuccati.	75	
PA_anya-e08_11n:757	Ekadesavivuttisamāsa	75	
PA_anya-e08_11n:759	Vilāsa hāsa kusumaṃ, rucirā’dhara pallavaṃ;	75	
PA_anya-e08_11n:760	Sukhaṃ ke vā na vindanti, passantā munino mukhaṃ.	76	
PA_anya-e08_11n:761	Ekadesavivuttiasamāsa	76	
PA_anya-e08_11n:763	Pādadvandaṃ munindassa, dadātu vijayaṃ tava;	76	
PA_anya-e08_11n:764	Nakharaṃsī paraṃ kantā, yassa pāpajayaddhajā.	76	
PA_anya-e08_11n:765	Ekadesavivuttimissaka	76	
PA_anya-e08_11n:767	Sunimmalakapolassa, muninda vadani’nduno;	76	
PA_anya-e08_11n:768	Sādhu’ppabuddha hadayaṃ, jātaṃ kerava kānanaṃ.	76	
PA_anya-e08_11n:770	Rūpakāni bahūnye’va ṭīkāyaṃ uddhaṭaṃ yuttarūpakaṃ sitapupphujalaṃ lola, nettabhiṅga tavā’nanaṃ; kassa nāma mano dhīra, nākaḍḍhati manoharaṃ;, yuttā, yuttādibhedato;	77	
PA_anya-e08_11n:771	Visuṃ na tāni vuttāni, etthe’va’ntogadhāni’ti.	77	
PA_anya-e08_11n:773	“Candimā’kāsapaduma”, miccetaṃ khaṇḍarūpakaṃ;	77	
PA_anya-e08_11n:774	Duṭṭha, “mamboruhavanaṃ, nettāni’ccā”di sundaraṃ.	77	
PA_anya-e08_11n:776	Pariyanto vikappānaṃ, rūpakasso’pamāya ca;	77	
PA_anya-e08_11n:777	Natthi yaṃ tena viññeyyaṃ, avutta manumānato.	77	
PA_anya-e08_11n:779	Punappuna muccāraṇaṃ punappunuccāraṇaṃ yaṃ, yamatthassa, padassa ca;	77	
PA_anya-e08_11n:780	Ubhayesañca viññeyyā, sā’ya’māvutti nāmato.	78	
PA_anya-e08_11n:781	Atthāvutti	78	
PA_anya-e08_11n:783	Mano harati sabbesaṃ, ādadāti disā dasa;	78	
PA_anya-e08_11n:784	Gaṇhāti nimmalattañca, yasorāsi jinassa’yaṃ.	78	
PA_anya-e08_11n:785	Padāvutti	78	
PA_anya-e08_11n:787	Vibhāsenti disā sabbā, munino dehakantiyo;	78	
PA_anya-e08_11n:788	Vibhā senti ca sabbāpi, candādīnaṃ hatā viya.	78	
PA_anya-e08_11n:789	Ubhayāvutti	78	
PA_anya-e08_11n:791	Jitvā viharati klesa, ripuṃ loke jino ayaṃ;	79	
PA_anya-e08_11n:792	Viharatya’rivaggo’yaṃ, rāsibhūto’va dujjane.	79	
PA_anya-e08_11n:794	Ekattha vattamānampi, sabbavākyo’pakārakaṃ;	79	
PA_anya-e08_11n:795	Dīpakaṃ nāma taṃ cādi, majjha, ntavisayaṃ tidhā.	79	
PA_anya-e08_11n:796	Ādi dīpaka	79	
PA_anya-e08_11n:798	Akāsi buddho veneyya, bandhūna mamito’dayaṃ;	79	
PA_anya-e08_11n:799	Sabbapāpehi ca samaṃ, nekatitthiyamaddanaṃ.	79	
PA_anya-e08_11n:800	Majjhe dīpaka	80	
PA_anya-e08_11n:802	Dassanaṃ munino sādhu, janānaṃ jāyate’mataṃ;	80	
PA_anya-e08_11n:803	Tada’ññesaṃ tu jantūnaṃ, visaṃ nicco’patāpanaṃ.	80	
PA_anya-e08_11n:804	Antadīpaka	80	
PA_anya-e08_11n:806	Accanta kanta lāvaṇya, candā’tapa manoharo;	80	
PA_anya-e08_11n:807	Jinā’nani’ndu indu ca, kassa nā’nandako bhave.	80	
PA_anya-e08_11n:808	Mālādīpaka	80	
PA_anya-e08_11n:810	Hotā’vippaṭisārāya, sīlaṃ, pāmojjahetu so;	81	
PA_anya-e08_11n:811	Taṃ pītihetu, sā cā’yaṃ, passaddhyā’di pasiddhiyā.	81	
PA_anya-e08_11n:813	Iccā’didīpakattepi, pubbaṃ pubba mapekkhinī;	81	
PA_anya-e08_11n:814	Vākyamālā pavattāti, taṃ mālādīpakaṃ mataṃ.	81	
PA_anya-e08_11n:816	Anene’va’ppakārena, sesāna mapi dīpake;	81	
PA_anya-e08_11n:817	Vikappānaṃ vidhātabbā, nugati suddhabuddhibhi.	81	
PA_anya-e08_11n:819	Visesa vacani’cchāyaṃ, nisedhavacanaṃ tu yaṃ;	81	
PA_anya-e08_11n:820	Akkhepo nāma soyañca, tidhā kālappabhedato.	82	
PA_anya-e08_11n:822	Ekākī’ nekasenaṃ taṃ, māraṃ sa vijayī jino;	82	
PA_anya-e08_11n:823	Kathaṃ ta mathavā tassa, pāramībala mīdisaṃ.	82	
PA_anya-e08_11n:824	Atītakkhepo.	82	
PA_anya-e08_11n:826	Kiṃ citte’jāsamugghātaṃ, apatto’smīti khijjase;	82	
PA_anya-e08_11n:827	Paṇāmo nanu so ye’va, sakimpi sugate gato.	82	
PA_anya-e08_11n:828	Vattamānakkhepo.	82	
PA_anya-e08_11n:830	Saccaṃ na te gamissanti, sivaṃ sujanagocaraṃ;	83	
PA_anya-e08_11n:831	Micchādiṭṭhi parikkanta parikanta (ka.), mānasā ye sudujjanā.	83	
PA_anya-e08_11n:832	Anāgatakkhepo.	83	
PA_anya-e08_11n:834	Ñeyyo atthantaranyāso, yo, ññavākyatthasādhano;	83	
PA_anya-e08_11n:835	Sabbabyāpī visesaṭṭho, hivisiṭṭha’ssa bhedato.	83	
PA_anya-e08_11n:836	Hi rahita sabbabyāpī	83	
PA_anya-e08_11n:838	Tepi lokahitā sattā, sūriyo candimā api;	83	
PA_anya-e08_11n:839	Atthaṃ passa gamissanti, niyamo kena laṅghyate.	83	
PA_anya-e08_11n:840	Hi sahita sabbabyāpī	84	
PA_anya-e08_11n:842	Satthā devamanussānaṃ, vasī sopi munissaro;	84	
PA_anya-e08_11n:843	Gato’va nibbutiṃ sabbe, saṅkhārā na hi sassatā.	84	
PA_anya-e08_11n:844	Hi rahita visesaṭṭha	84	
PA_anya-e08_11n:846	Jino saṃsārakantārā, janaṃ pāpeti pāpesi (ka.) nibbutiṃ;	84	
PA_anya-e08_11n:847	Nanu yuttā gati sā’yaṃ, vesārajja samaṅginaṃ.	84	
PA_anya-e08_11n:848	Hi sahita visesaṭṭha	84	
PA_anya-e08_11n:850	Surattaṃ te’dharaphuṭaṃ, jina! Rañjeti mānasaṃ;	85	
PA_anya-e08_11n:851	Sayaṃ rāgaparītā hi, pare rañjenti saṅgate.	85	
PA_anya-e08_11n:853	Vācce gamme tha vatthūnaṃ, sadisatte pabhedanaṃ;	85	
PA_anya-e08_11n:854	Byatireko’ya’mapye’ko, bhayabhedā catubbidho.	85	
PA_anya-e08_11n:855	Vāccaekabyatireka	85	
PA_anya-e08_11n:857	Gambhīratta mahattādi, guṇā jaladhinā jina!;	85	
PA_anya-e08_11n:858	Tulyo tva masi bhedo tu, sarīrene’disena te.	85	
PA_anya-e08_11n:859	Vācca ubhayabyatireka	85	
PA_anya-e08_11n:861	Mahāsattā’tigambhīrā, sāgaro sugatopi ca;	86	
PA_anya-e08_11n:862	Sāgaro’ñjanasaṅkāso, jino cāmīkarajjuti.	86	
PA_anya-e08_11n:863	Gamma ekabyatireka	86	
PA_anya-e08_11n:865	Na santāpāpahaṃ nevi, cchitadaṃ migalocanaṃ;	86	
PA_anya-e08_11n:866	Muninda! Nayanadvandaṃ, tava tagguṇa bhūsitaṃ.	86	
PA_anya-e08_11n:867	Gammaubhayabyatireka	86	
PA_anya-e08_11n:869	Munindānana mambhoja, mesaṃ nānatta mīdisaṃ;	86	
PA_anya-e08_11n:870	Suvuttā’matasandāyī, vadanaṃ ne’disa’mbujaṃ.	87	
PA_anya-e08_11n:872	Pasiddhaṃ kāraṇaṃ yattha, nivattetvā’ ñākāraṇaṃ;	87	
PA_anya-e08_11n:873	Sābhāvikatta mathavā, vibhābyaṃ sā vibhāvanā.	87	
PA_anya-e08_11n:874	Kāraṇantaravibhāvanā	87	
PA_anya-e08_11n:876	Anañjitā’sitaṃ nettaṃ, adharo rañjitā’ruṇo;	87	
PA_anya-e08_11n:877	Samānatā bhamu cā’yaṃ, jinā’nāvañcitā tava.	87	
PA_anya-e08_11n:878	Sābhāvika vibhāvanā	87	
PA_anya-e08_11n:880	Na hoti khalu dujjanya, mapi dujjanasaṅgame;	88	
PA_anya-e08_11n:881	Sabhāvanimmalatare, sādhujantūna cetasi.	88	
PA_anya-e08_11n:883	Janako, ñāpako ceti, duvidhā hetavo siyuṃ;	88	
PA_anya-e08_11n:884	Paṭisaṅkharaṇaṃ tesaṃ, alaṅkāratāyo’ditaṃ.	88	
PA_anya-e08_11n:886	Bhāvā’bhāva kiccavasā, cittahetuvasāpi ca;	88	
PA_anya-e08_11n:887	Bhedā’nantā idaṃ tesaṃ, mukhamatta nidassanaṃ.	88	
PA_anya-e08_11n:889	Paramatthapakāse’ka, rasā sabbamanoharā;	88	
PA_anya-e08_11n:890	Munino desanā’yaṃ me, kāmaṃ toseti mānasaṃ.	89	
PA_anya-e08_11n:891	Bhāvakicco kārakahetu.	89	
PA_anya-e08_11n:893	Dhīrehi saha saṃvāsā, saddhammassā’bhiyogato;	89	
PA_anya-e08_11n:894	Niggaheni’ndriyānañca, dukkhassu’pasamo siyā.	89	
PA_anya-e08_11n:895	Abhāvakicco kārakahetu.	89	
PA_anya-e08_11n:897	Muninda’canda saṃvādi, kantabhāvo’pasobhinā;	89	
PA_anya-e08_11n:898	Mukhene’va subodhaṃ te, manaṃ pāpā’bhinissaṭaṃ.	89	
PA_anya-e08_11n:899	Bhāvakicco ñāpakahetu.	89	
PA_anya-e08_11n:901	Sādhuhatthā’ravindāni, saṅkocayati te kathaṃ;	90	
PA_anya-e08_11n:902	Muninda! Caraṇadvanda, rāgabālā’tapo phusaṃ?	90	
PA_anya-e08_11n:903	Ayuttakārī cittahetu.	90	
PA_anya-e08_11n:905	Saṅkocayanti jantūnaṃ, pāṇipaṅkeruhāni’ha;	90	
PA_anya-e08_11n:906	Muninda! Caraṇadvanda, nakha candāna’ maṃsavo.	90	
PA_anya-e08_11n:907	Yuttakārī cittahetu.	90	
PA_anya-e08_11n:909	Uddiṭṭhānaṃ padatthānaṃ, anuddeso yathākkamaṃ;	90	
PA_anya-e08_11n:910	‘Saṅkhyāna’miti niddiṭṭhaṃ, yathāsaṅkhyaṃ kamopi ca.	91	
PA_anya-e08_11n:912	Ālāpa hāsa līḷāhi, muninda! Vijayā tava;	91	
PA_anya-e08_11n:913	Kokilā kumudāni co, pasevante vanaṃ jalaṃ.	91	
PA_anya-e08_11n:915	Siyā piyataraṃ nāma, attharūpassa kassaci;	91	
PA_anya-e08_11n:916	Piyassā’tisayene’taṃ, yaṃ hoti paṭipādanaṃ.	91	
PA_anya-e08_11n:918	Pītiyā me samuppannā, santa! Sandassanā tava;	91	
PA_anya-e08_11n:919	Kālenā’yaṃ bhave pīti, tave’va puna dassanā.	91	
PA_anya-e08_11n:921	Vaṇṇiteno’pamānena, vutyā’dhippeta vatthuno;	92	
PA_anya-e08_11n:922	Samāsavutti nāmā’yaṃ, attha saṅkhepa rūpato.	92	
PA_anya-e08_11n:924	Sā’yaṃ visesyamattena, bhinnā’bhinnavisesanā;	92	
PA_anya-e08_11n:925	Atthe’va aparā pya’tthi, bhinnā’bhinnavisesanā.	92	
PA_anya-e08_11n:926	Abhinnavisesana	92	
PA_anya-e08_11n:928	Visuddhā’matasandāyī, pasattharatanā’layo;	92	
PA_anya-e08_11n:929	Gambhīro cā’ya’ mambodhi, puññenā’pādito mayā.	92	
PA_anya-e08_11n:930	Bhinnābhinnavisesana	93	
PA_anya-e08_11n:932	Icchita’tthapado sāro, phalapuppho’pasobhito;	93	
PA_anya-e08_11n:933	Sacchāyo’ya’mapubbova kapparukkho samuṭṭhito.	93	
PA_anya-e08_11n:935	Sāgarattena saddhammo, rukkhatteno’dito jino;	93	
PA_anya-e08_11n:936	Sabbe sādhāraṇā dhammā, pubbatrā’ññatra tu’ttayaṃ.	93	
PA_anya-e08_11n:938	Vatthuno’ññappakārena, ṭhitā vutti tada’ññathā;	93	
PA_anya-e08_11n:939	Parikappīyate yattha, sā hoti parikappanā.	93	
PA_anya-e08_11n:941	Upamā’bbhantarattena, kiriyādivasena ca;	94	
PA_anya-e08_11n:942	Kameno’dāharissāmi, vividhā parikappanā.	94	
PA_anya-e08_11n:943	Upamābbhantaraparikappanā	94	
PA_anya-e08_11n:945	Icchābhaṅgā’turā’sīnā, tā’tiniccala maccharā;	94	
PA_anya-e08_11n:946	Vasaṃ nenti’va dhīraṃ taṃ, tadā yogā’bhiyogato.	94	
PA_anya-e08_11n:947	Kriyāparikappanā	94	
PA_anya-e08_11n:949	Gajaṃ māro samāruḷho, yuddhāya’ccanta’munnataṃ;	94	
PA_anya-e08_11n:950	Magga manvesatī nūna, jinabhīto palāyituṃ.	95	
PA_anya-e08_11n:951	Guṇaparikappanā	95	
PA_anya-e08_11n:953	Muninda! Pādadvande te, cāru rājiva sundare;	95	
PA_anya-e08_11n:954	Maññe pāpā’bhi’sammadda, jātasoṇena soṇimā.	95	
PA_anya-e08_11n:956	Maññe, saṅke, dhuvaṃ, nūna, miva, micceva mādihi;	95	
PA_anya-e08_11n:957	Sā’yaṃ byañjīyate kvā’pi, kvā’pi vākyena gamyate.	95	
PA_anya-e08_11n:958	Gammaparikappanā	95	
PA_anya-e08_11n:960	Dayā sañjāta sarasā, dehā nikkhantakantiyo;	96	
PA_anya-e08_11n:961	Pīṇentā jina! Te sādhu, janaṃ sarasataṃ nayuṃ.	96	
PA_anya-e08_11n:963	Ārabbhantassa yaṃkiñci, kattuṃ puññavasā puna;	96	
PA_anya-e08_11n:964	Sādhana’ntaralābho yo, taṃ vadanti samāhitaṃ.	96	
PA_anya-e08_11n:966	Mārā’ribhaṅgā’bhimukha, mānaso tassa satthuno;	96	
PA_anya-e08_11n:967	Mahāmahī mahāravaṃ, ravī’ya’mupakārikā.	96	
PA_anya-e08_11n:969	Avatvā’bhimataṃ tassa, siddhiyā dassana’ññathā;	96	
PA_anya-e08_11n:970	Vadanti taṃ ‘pariyāya, vuttī’ti sucibuddhayo.	97	
PA_anya-e08_11n:972	Vivaṭa’ṅgaṇanikkhittaṃ, dhana’mārakkha vajjitaṃ;	97	
PA_anya-e08_11n:973	Dhanakāma! Yathākāmaṃ, tuvaṃ gaccha yadicchasi.	97	
PA_anya-e08_11n:975	Thutiṃ karoti nindanto, viya taṃ byājavaṇṇanaṃ;	97	
PA_anya-e08_11n:976	Dosā’bhāsā guṇā eva, yanti sannidhi matra hi.	97	
PA_anya-e08_11n:978	Sañcāletu malaṃ tvaṃ’si, bhusaṃ kuvalayā’khilaṃ;	97	
PA_anya-e08_11n:979	Visesaṃ tāvatā nātha!, Guṇānaṃ te vadāma kiṃ?	97	
PA_anya-e08_11n:981	Visesi’cchāyaṃ dabbassa, kriyā, jāti, guṇassa ca;	98	
PA_anya-e08_11n:982	Vekalladassanaṃ yatra, viseso nāma yaṃ bhave.	98	
PA_anya-e08_11n:984	Na rathā, na ca mātaṅgā, na hayā, na padātayo;	98	
PA_anya-e08_11n:985	Jito mārāri muninā, sambhārāvajjanena hi.	98	
PA_anya-e08_11n:986	Dabbavisesavutti.	98	
PA_anya-e08_11n:988	Na baddhā bhūkuṭi, neva, phurito dasanacchado;	98	
PA_anya-e08_11n:989	Mārāribhaṅgaṃ cā’kāsi, muni vīro varo sayaṃ.	98	
PA_anya-e08_11n:990	Kriyāvisesavutti.	99	
PA_anya-e08_11n:992	Na disāsu byāttā tatā (ka.) raṃsi,	99	
PA_anya-e08_11n:993	Nā’loko lokapatthaṭo;	99	
PA_anya-e08_11n:994	Tathāpya’ndhatamaharaṃ, paraṃ sādhusubhāsitaṃ.	99	
PA_anya-e08_11n:995	Jātivisesavutti.	99	
PA_anya-e08_11n:997	Na kharaṃ, na hi vā thaddhaṃ, muninda! Vacanaṃ tava;	99	
PA_anya-e08_11n:998	Tathāpi gāḷhaṃ khaṇati, nimmūlaṃ janatāmadaṃ.	99	
PA_anya-e08_11n:999	Guṇavisesavutti	99	
PA_anya-e08_11n:1001	Dassīyate’tirittaṃ tu, sūravīrattanaṃ yahiṃ;	100	
PA_anya-e08_11n:1002	Vadanti viññūvacanaṃ, ruḷhāhaṅkāra mīdisaṃ.	100	
PA_anya-e08_11n:1004	Dame nandopanandassa, kiṃ me byāpāradassanā?	100	
PA_anya-e08_11n:1005	Puttā me pādasambhattā, sajjā sante’va tādise.	100	
PA_anya-e08_11n:1007	Sileso vacanā’nekā, bhidheyye’kapadāyutaṃ;	100	
PA_anya-e08_11n:1008	Abhinnapadavākyādi, vasā tedhā’ya mīrito.	100	
PA_anya-e08_11n:1010	Andhatamaharo hārī, samāruḷho mahodayaṃ;	101	
PA_anya-e08_11n:1011	Rājate raṃsimālī’yaṃ, bhagavā bodhayaṃ jane.	101	
PA_anya-e08_11n:1012	Abhinnapadavākyasileso.	101	
PA_anya-e08_11n:1014	Sāradā’malakā’bhāso, samānīta parikkhayo;	101	
PA_anya-e08_11n:1015	Kumudā’karasambodho, pīṇeti janataṃ sudhī.	101	
PA_anya-e08_11n:1016	Bhinnapadavākyasileso.	101	
PA_anya-e08_11n:1018	Samāhita’ttavinayo, ahīna mada maddano;	101	
PA_anya-e08_11n:1019	Sugato visadaṃ pātu, pāṇinaṃ so vināyako.	101	
PA_anya-e08_11n:1020	Bhinnābhinnapadavākyasileso.	102	
PA_anya-e08_11n:1022	Viruddhā, viruddhā, bhinna, kammā, niyamavā, paro;	102	
PA_anya-e08_11n:1023	Niyama’kkhepavacano, avirodhi, virodhya’pi.	102	
PA_anya-e08_11n:1025	Ocitya samposakādi, sileso, padajā’di padajāti (ka.) pi;	102	
PA_anya-e08_11n:1026	Esaṃ nidassanesve’va, rūpa māvi bhavissati.	102	
PA_anya-e08_11n:1027	Viruddhakammasilesa	102	
PA_anya-e08_11n:1029	Savase vattayaṃ lokaṃ, akhilaṃ kallaviggaho;	102	
PA_anya-e08_11n:1030	Parābhavati mārāri, dhammarājā vijambhate.	103	
PA_anya-e08_11n:1031	Aviruddhakammasilesa	103	
PA_anya-e08_11n:1033	Sabhāvamadhuraṃ puñña viseso’daya sambhavaṃ;	103	
PA_anya-e08_11n:1034	Suṇanti vācaṃ munino, janā passanti cā’mataṃ.	103	
PA_anya-e08_11n:1035	Abhinnakammasilesa	103	
PA_anya-e08_11n:1037	Andhakārā’pahārāya, sabhāva madhurāya ca;	103	
PA_anya-e08_11n:1038	Mano pīṇeti jantūnaṃ, jino vācāya bhāya ca.	103	
PA_anya-e08_11n:1039	Niyamavantasilesa	103	
PA_anya-e08_11n:1041	Kesa’kkhīnaṃ’va kaṇhattaṃ, bhamūnaṃyeva vaṅkatā;	104	
PA_anya-e08_11n:1042	Pāṇipādā’dharānaṃ’va, munindassā’bhirattatā.	104	
PA_anya-e08_11n:1043	Niyamakkhepasilesa	104	
PA_anya-e08_11n:1045	Pāṇipādā’dharesve’va, sārāgo tava dissati;	104	
PA_anya-e08_11n:1046	Dissate so’ya mathavā, nātha! Sādhuguṇesva’pi.	104	
PA_anya-e08_11n:1047	Avirodhisilesa	104	
PA_anya-e08_11n:1049	Salakkhaṇo’tisubhago, tejassī niyato’dayo;	104	
PA_anya-e08_11n:1050	Lokeso jitasaṃkleso,	105	
PA_anya-e08_11n:1051	Vibhāti samaṇissaro.	105	
PA_anya-e08_11n:1052	Virodhisilesa	105	
PA_anya-e08_11n:1054	Asamopi samo loke,	105	
PA_anya-e08_11n:1055	Lokesopi naruttamo;	105	
PA_anya-e08_11n:1056	Sadayo pya’dayo pāpe, cittā’yaṃ munino gati.	105	
PA_anya-e08_11n:1057	Ocityasamposakapadasilesa	105	
PA_anya-e08_11n:1059	Saṃsāradukkho’pahatā, vanatā janatā tvayi;	105	
PA_anya-e08_11n:1060	Sukha micchita maccantaṃ, amatandada! Vindati.	106	
PA_anya-e08_11n:1062	Guṇayuttehi vatthūhi, samaṃ katvāna kassaci;	106	
PA_anya-e08_11n:1063	Saṃkittanaṃ bhavati yaṃ, sā matā tulyayogitā.	106	
PA_anya-e08_11n:1065	Sampattasammado loko, sampattā’lokasampado;	106	
PA_anya-e08_11n:1066	Ubhohi raṃsimālī ca, bhagavā ca tamonudo.	106	
PA_anya-e08_11n:1068	Atthantaraṃ sādhayatā, kiñci taṃ sadisaṃ phalaṃ;	106	
PA_anya-e08_11n:1069	Dassīyate asantaṃ vā, santaṃ vā taṃ nidassanaṃ.	106	
PA_anya-e08_11n:1070	Asantaphalanidassana	107	
PA_anya-e08_11n:1072	Udayā samaṇindassa, yanti pāpā parābhavaṃ;	107	
PA_anya-e08_11n:1073	Dhammarājaviruddhānaṃ, sūcayantā dura’ntataṃ.	107	
PA_anya-e08_11n:1074	Santaphalanidassana	107	
PA_anya-e08_11n:1076	Siro nikkhitta caraṇo, cchariyāna’mbujāna’yaṃ;	107	
PA_anya-e08_11n:1077	Parama’bbhutataṃ loke, viññāpeta’ttano jino.	107	
PA_anya-e08_11n:1079	Vibhūtiyā mahantattaṃ, adhippāyassa vā siyā;	107	
PA_anya-e08_11n:1080	Paramukkaṃsataṃ yātaṃ, taṃ mahantatta mīritaṃ.	108	
PA_anya-e08_11n:1081	Vibhūtimahantatta	108	
PA_anya-e08_11n:1083	Kirīṭa ratana’cchāyā, nuviddhā’tapa vāraṇo;	108	
PA_anya-e08_11n:1084	Purā paraṃ siriṃ vindi, bodhisatto’ bhinikkhamā.	108	
PA_anya-e08_11n:1085	Adhippāyamahantatta	108	
PA_anya-e08_11n:1087	Satto sambodhiyaṃ bodhi, satto sattahitāya so;	108	
PA_anya-e08_11n:1088	Hitvā sneharasābandha, mapi rāhulamātaraṃ.	108	
PA_anya-e08_11n:1090	Gopetvā vaṇṇanīyaṃ yaṃ, kiñci dassīyate paraṃ;	109	
PA_anya-e08_11n:1091	Asamaṃ vā samaṃ tassa, yadi sā vañcanā matā.	109	
PA_anya-e08_11n:1092	Asamavañcanā	109	
PA_anya-e08_11n:1094	Purato na sahassesu, na pañcesu ca tādino;	109	
PA_anya-e08_11n:1095	Māro paresu tasse’saṃ, sahassaṃ dasavaḍḍhitaṃ.	109	
PA_anya-e08_11n:1096	Samavañcanā	109	
PA_anya-e08_11n:1098	Vivāda manuyuñjanto, munindavadani’ndunā;	109	
PA_anya-e08_11n:1099	Sampuṇṇo candimā nā’yaṃ, chatta metaṃ manobhuno.	109	
PA_anya-e08_11n:1101	Parānuvattanādīhi, nibbindeni’ha yā katā;	110	
PA_anya-e08_11n:1102	Thuti ra’ppakate sā’yaṃ, siyā appakatatthuti.	110	
PA_anya-e08_11n:1104	Sukhaṃ jīvanti hariṇā, vanesva’parasevino;	110	
PA_anya-e08_11n:1105	Anāyāso palābhehi, jaladabbhaṅkurādibhi.	110	
PA_anya-e08_11n:1107	Uttaraṃ uttaraṃ yattha, pubbapubbavisesanaṃ;	110	
PA_anya-e08_11n:1108	Siyā ekāvali sā’yaṃ, dvidhā vidhi, nisedhato.	110	
PA_anya-e08_11n:1109	Vidhiekāvali	110	
PA_anya-e08_11n:1111	Pādā nakhāli rucirā, nakhāli raṃsi bhāsurā;	111	
PA_anya-e08_11n:1112	Raṃsītamopahāne’ka, rasā sobhanti satthuno.	111	
PA_anya-e08_11n:1113	Nisedhaekāvali	111	
PA_anya-e08_11n:1115	Asantuṭṭho yati neva,	111	
PA_anya-e08_11n:1116	Santoso nā’layāhato;	111	
PA_anya-e08_11n:1117	Nā’layo yo sa jantūnaṃ, nā’nanta byasanā vaho.	111	
PA_anya-e08_11n:1119	Yahiṃ bhūsiya bhūsattaṃ, aññamaññaṃ tu vatthunaṃ;	111	
PA_anya-e08_11n:1120	Vinā’va sadisattaṃ taṃ, aññamaññavibhūsanaṃ.	112	
PA_anya-e08_11n:1122	Byāmaṃ’su maṇḍalaṃ tena, muninā lokabandhunā;	112	
PA_anya-e08_11n:1123	Mahantiṃ vindatī kantiṃ, sopi teneva tādisiṃ.	112	
PA_anya-e08_11n:1125	Kathanaṃ sahabhāvassa, kriyāya ca, guṇassa ca;	112	
PA_anya-e08_11n:1126	‘Sahavuttī’ti viññeyyaṃ, ta’dudāharaṇaṃ yathā.	112	
PA_anya-e08_11n:1127	Kriyāsahavutti	112	
PA_anya-e08_11n:1129	Jalanti candaraṃsīhi, samaṃ satthu nakhaṃ savo;	112	
PA_anya-e08_11n:1130	Vijambhati ca candena, samaṃ tammukhacandimā.	113	
PA_anya-e08_11n:1131	Guṇasahavutti	113	
PA_anya-e08_11n:1133	Jino’dayena malīnaṃ, saha dujjana cetasā;	113	
PA_anya-e08_11n:1134	Pāpaṃ disā suvimalā, saha sajjana cetasā.	113	
PA_anya-e08_11n:1136	Virodhīnaṃ pada’tthānaṃ, yattha saṃsaggadassanaṃ;	113	
PA_anya-e08_11n:1137	Samukkaṃsā’bhidhānatthaṃ, matā sā’yaṃ virodhitā.	113	
PA_anya-e08_11n:1139	Guṇā sabhāva madhurā, api loke’ka bandhuno;	113	
PA_anya-e08_11n:1140	Sevitā pāpa sevīnaṃ, sampadūsenti mānasaṃ.	114	
PA_anya-e08_11n:1142	Yassa kassa ci dānena, yassa kassa ci vatthuno;	114	
PA_anya-e08_11n:1143	Visiṭṭhassa ya mādānaṃ, ‘parivuttī’ti sā matā.	114	
PA_anya-e08_11n:1145	Purā paresaṃ datvāna, manuññaṃ nayanādikaṃ;	114	
PA_anya-e08_11n:1146	Muninā samanuppattā, dāni sabbaññutāsirī muninda! samanuppatto, dāni sabbaññutāsiriṃ (ka.).	114	
PA_anya-e08_11n:1148	Kiñci disvāna viññātā, paṭipajjati taṃsamaṃ;	114	
PA_anya-e08_11n:1149	Saṃsayā’pagataṃ vatthuṃ, yattha so’yaṃ bhamo mato.	114	
PA_anya-e08_11n:1151	Samaṃ disāsu’jjalāsu, jina pāda nakhaṃ’sunā;	115	
PA_anya-e08_11n:1152	Passantā abhinandanti, candā’tapa manā janā.	115	
PA_anya-e08_11n:1154	Pavuccate yaṃ nāmādi, kavīnaṃ bhāvabodhanaṃ;	115	
PA_anya-e08_11n:1155	Yena kenaci vaṇṇena, bhāvo nāmā’ya mīrito.	115	
PA_anya-e08_11n:1157	Nanu teye’va santāno, sāgarā na kulācalā;	115	
PA_anya-e08_11n:1158	Manampi mariyādaṃ ye, saṃvaṭṭepi jahanti no.	115	
PA_anya-e08_11n:1160	Aṅgaṅgi bhāvā sadisa, balabhāvā ca bandhane;	116	
PA_anya-e08_11n:1161	Saṃsaggo’laṅkatīnaṃ yo, taṃ ‘missa’nti pavuccati.	116	
PA_anya-e08_11n:1162	Aṅgaṅgībhāvamissa	116	
PA_anya-e08_11n:1164	Pasatthā munino pāda, nakha raṃsi mahānadī;	116	
PA_anya-e08_11n:1165	Aho! Gāḷhaṃ nimuggepi, sukhayatye’va te jane.	116	
PA_anya-e08_11n:1166	Sadisa bala bhāva missa	116	
PA_anya-e08_11n:1168	Veso sabhāva madhuro, rūpaṃ netta rasāyanaṃ;	116	
PA_anya-e08_11n:1169	Madhū’va munino vācā, na sampīṇeti kaṃ janaṃ.	116	
PA_anya-e08_11n:1171	Āsī nāma siyā’tthassa, iṭṭhassā’sīsanaṃ yathā;	117	
PA_anya-e08_11n:1172	Tiloke’kagati nātho,	117	
PA_anya-e08_11n:1173	Pātu loka mapāyato.	117	
PA_anya-e08_11n:1175	Rasa’ppatīti janakaṃ, jāyate yaṃ vibhūsanaṃ;	117	
PA_anya-e08_11n:1176	‘Rasavanta’nti taṃ ñeyyaṃ, rasavanta vidhānato.	117	
PA_anya-e08_11n:1178	Rāgā’nata’bbhuta saroja mukhaṃ dharāya,	117	
PA_anya-e08_11n:1179	Pādā tilokagaruno’dhika bandharāgā;	117	
PA_anya-e08_11n:1180	Ādāya niccasarasena karena gāḷhaṃ,	118	
PA_anya-e08_11n:1181	Sañcumbayanti satatā’hita sambhamena.	118	
PA_anya-e08_11n:1183	Iccā’nugamma purimācariyā’nubhāvaṃ,	118	
PA_anya-e08_11n:1184	Saṅkhepato nigadito’ya malaṅkatīnaṃ;	118	
PA_anya-e08_11n:1185	Bhedo’parūpari kavīhi vikappiyānaṃ,	118	
PA_anya-e08_11n:1186	Ko nāma passitu malaṃ khalu tāsa mantaṃ.	118	
PA_anya-e08_11n:1187	Iti saṅgharakkhitamahāsāmi viracite subodhālaṅkāre	118	
PA_anya-e08_11n:1188	Atthālaṅkārāvabodho nāma	118	
PA_anya-e08_11n:1189	Catuttho paricchedo.	118	
PA_anya-e08_11n:1190	5. Bhāvāvabodha-pañcamapariccheda	119	
PA_anya-e08_11n:1192	Paṭibhānavatā loka, vohāra’manusārinā;	119	
PA_anya-e08_11n:1193	Tato’citya samullāsa, vedinā kavinā paraṃ.	119	
PA_anya-e08_11n:1195	Ṭhāyisambandhino bhāva, vibhāvā sā’nubhāvakā;	119	
PA_anya-e08_11n:1196	Sambajjhanti nibandhā te, rasa’ssādāya sādhunaṃ.	119	
PA_anya-e08_11n:1197	Bhāvaadhippāya	119	
PA_anya-e08_11n:1199	Citta vutti visesā tu, bhāvayanti rase yato;	119	
PA_anya-e08_11n:1200	Ratyādayo tato bhāva, saddena parikittitā.	120	
PA_anya-e08_11n:1201	Ṭhāyībhāvaadhippāya	120	
PA_anya-e08_11n:1203	Virodhinā’ññabhāvena, yo bhāvo na tirohito;	120	
PA_anya-e08_11n:1204	Sīlena tiṭṭhati’cceso, ‘ṭhāyībhāvo’ti saddito.	120	
PA_anya-e08_11n:1205	Ṭhāyībhāvappabhedauddesa	120	
PA_anya-e08_11n:1207	Rati, hasso, ca soko, ca,	120	
PA_anya-e08_11n:1208	Kodhu, ssāhā, bhayaṃ,pi ca;	120	
PA_anya-e08_11n:1209	Jigucchā, vimhayo, ceva, samo ca nava ṭhāyino.	120	
PA_anya-e08_11n:1210	Byabhicārībhāvaadhippāya	121	
PA_anya-e08_11n:1212	Tirobhāvā, vibhāvā’di, visesanā’bhimukhyato;	121	
PA_anya-e08_11n:1213	Ye te caranti sīlena, te honti byabhicārino.	121	
PA_anya-e08_11n:1214	Byabhicāribhāvapabheda	121	
PA_anya-e08_11n:1216	Nibbedo, takka, saṅkā, sama,	121	
PA_anya-e08_11n:1217	Dhiti, jaḷatā, dīnatu, ggā, lasattaṃ,	121	
PA_anya-e08_11n:1218	Suttaṃ, tāso, gilānu, ssuka, harisa,	121	
PA_anya-e08_11n:1219	Sati, ssā, visādā, bahitthā bahiddhā (ka.);	121	
PA_anya-e08_11n:1220	Cintā, gabbā, pamāro, marisa, mada,	122	
PA_anya-e08_11n:1221	Matu, mmāda, mohā, vibodho,	122	
PA_anya-e08_11n:1222	Niddā, vegā, sabilaṃ, maraṇa,	122	
PA_anya-e08_11n:1223	Capalatā sacapalā (ka.), byādhi, tettiṃsa mete.	122	
PA_anya-e08_11n:1224	Sattikabhāvaadhippāya	122	
PA_anya-e08_11n:1226	Samāhita’tta’ppabhavaṃ, sattaṃ satvaṃ (ka.) teno’papāditā;	122	
PA_anya-e08_11n:1227	Sattikā sātvikā (ka.) pya’nubhāvatte, visuṃ bhāvā bhavanti te.	122	
PA_anya-e08_11n:1228	Sattikabhāvappabheda	122	
PA_anya-e08_11n:1230	Thambho, paḷaya, romañcā, tathā seda, ssu, vepathu;	123	
PA_anya-e08_11n:1231	Vevaṇṇiyaṃ, visaratā, bhāvā’ṭṭhe’te tu sattikā.	123	
PA_anya-e08_11n:1233	Yadā ratyādayo bhāvā, ṭhitisīlā na honti ce;	123	
PA_anya-e08_11n:1234	Tadā sabbepi te bhāvā, bhavanti byabhicārino.	123	
PA_anya-e08_11n:1236	Vibhāvo kāraṇaṃ tesu, ppattiyu’ddīpane tathā;	123	
PA_anya-e08_11n:1237	Yo siyā bodhako tesaṃ,	123	
PA_anya-e08_11n:1238	Anubhāvo’ya mīrito.	123	
PA_anya-e08_11n:1240	Nekahetuṃ manovutti, visesañca vibhāvituṃ;	124	
PA_anya-e08_11n:1241	Bhāvaṃ vibhāvā’nubhāvā, vaṇṇiyā bandhane phuṭaṃ.	124	
PA_anya-e08_11n:1243	Savibhāvā’nubhāvehi, bhāvā te te yathārahaṃ;	124	
PA_anya-e08_11n:1244	Vaṇṇanīyā yatho’cityaṃ, lokarūpā’nugāminā.	124	
PA_anya-e08_11n:1246	Citta vutti visesattā, mānasā sattikā’ṅgato;	124	
PA_anya-e08_11n:1247	Bahi nissaṭa sedādi, anubhāvehi vaṇṇiyā.	124	
PA_anya-e08_11n:1248	Rasaadhippāya	124	
PA_anya-e08_11n:1250	Sāmājikāna mānando, yo bandhatthā’nusārinaṃ;	125	
PA_anya-e08_11n:1251	Rasīyatīti taññūhi, raso nāmā’ya’mīrito.	125	
PA_anya-e08_11n:1252	Rasappabheda	125	
PA_anya-e08_11n:1254	Savibhāvā, nubhāvehi, sattika,byabhicāribhi;	125	
PA_anya-e08_11n:1255	Assādiyatta mānīya, māno ṭhāye’va so raso.	125	
PA_anya-e08_11n:1257	Siṅgāra,hassa,karuṇā, rudda,vīra,bhayānakā;	125	
PA_anya-e08_11n:1258	Bībhaccha,bbhuta,santā, ca, rasā ṭhāyīna nukkamā.	125	
PA_anya-e08_11n:1260	Dukkharūpe’ya’ mānando, kathaṃ nu karuṇādike?	126	
PA_anya-e08_11n:1261	Siyā sotūnamānando,	126	
PA_anya-e08_11n:1262	Soko vessantarassa hi.	126	
PA_anya-e08_11n:1263	Ṭhāyībhāva niddesa ratiṭṭhāyībhāva	126	
PA_anya-e08_11n:1265	Ramma,desa, kalā, kāla, vesādi, paṭisevanā;	126	
PA_anya-e08_11n:1266	Yuvāna’ññoññarattānaṃ, pamodo rati ruccate.	126	
PA_anya-e08_11n:1268	Yutyā bhāvānubhāvā te, nibandhā posayanti naṃ;	126	
PA_anya-e08_11n:1269	Sopya’yoga, vippayoga, sambhogānaṃ vasā tidhā.	126	
PA_anya-e08_11n:1270	Hassaṭṭhāyībhāva	127	
PA_anya-e08_11n:1272	Vikārā’katiādīhi, attano tha parassa vā;	127	
PA_anya-e08_11n:1273	Hasso niddā, samā’lasya, mucchādi,byabhicāribhi;	127	
PA_anya-e08_11n:1274	Paripose siyā hasso, bhiyyo’tthipabhutīnaṃ so.	127	
PA_anya-e08_11n:1275	Hassappabheda	127	
PA_anya-e08_11n:1277	Sita miha vikāsi nayanaṃ,	127	
PA_anya-e08_11n:1278	Kiñcā’lakkhiya dijaṃ tu taṃ hasitaṃ;	127	
PA_anya-e08_11n:1279	Madhurassaraṃ vihasitaṃ, aṃsasirokampamupahasitaṃ.	127	
PA_anya-e08_11n:1281	Apahasitaṃ sajala’kkhi, vikkhittaṅgaṃ bhavatya’tihasitaṃ;	128	
PA_anya-e08_11n:1282	Dve dve kathitā ce’saṃ,	128	
PA_anya-e08_11n:1283	Jeṭṭhe majjhe’dhameti ettha majjhe adhameti padacchedo majjhe’dhame ca kamaso.	128	
PA_anya-e08_11n:1284	Karuṇaṭṭhāyībhāva	128	
PA_anya-e08_11n:1286	Sokarūpo tu karuṇo, niṭṭhappatti’ṭṭha nāsato;	128	
PA_anya-e08_11n:1287	Tatthā’nubhāvā rudita, paḷaya,tthambhakādayo;	128	
PA_anya-e08_11n:1288	Visādā,lasya,maraṇa, cintā’dī byabhicārino.	128	
PA_anya-e08_11n:1289	Ruddaṭṭhāyībhāva	128	
PA_anya-e08_11n:1291	Kodho macchariyā’dīhi, pose tāsa, madādibhi;	129	
PA_anya-e08_11n:1292	Nayanā’ruṇatādīhi, ruddo nāma raso bhave.	129	
PA_anya-e08_11n:1293	Vīraṭṭhāyībhāva	129	
PA_anya-e08_11n:1295	Patāpa, vikkamā’dīhu, ssāho ‘vīro’ti saññito;	129	
PA_anya-e08_11n:1296	Raṇa,dāna,dayāyogā, vīro’yaṃ tividho bhave;	129	
PA_anya-e08_11n:1297	Tevā’nubhāvā dhiti,ma, tyā’dayo byabhicārino.	129	
PA_anya-e08_11n:1298	Bhayaṭṭhāyībhāva	129	
PA_anya-e08_11n:1300	Vikārā,sani,sattā’di, bhayu’kkaṃso bhayānako;	130	
PA_anya-e08_11n:1301	Sedā’dayo nubhāve’ttha, tāsā’dī byabhicārino.	130	
PA_anya-e08_11n:1302	Jigucchāṭṭhāyībhāva	130	
PA_anya-e08_11n:1304	Jigucchā rudhirā’dīhi, pūtyā’dīhi virāgato;	130	
PA_anya-e08_11n:1305	Bībhaccho khobhanu’bbegī, kamena karuṇāyuto;	130	
PA_anya-e08_11n:1306	Nāsā vikūṇanādīhi, saṅkādīhi’ssa posanaṃ.	130	
PA_anya-e08_11n:1307	Vimhayaṭṭhāyībhāva	130	
PA_anya-e08_11n:1309	Ati loka padatthehi, vimhayo’yaṃ raso’bbhuto;	130	
PA_anya-e08_11n:1310	Tassā’nubhāvā seda,ssu, sādhuvādā’dayo siyuṃ;	131	
PA_anya-e08_11n:1311	Tāsā,vega,dhiti,ppaññā, honte’ttha byabhicārino.	131	
PA_anya-e08_11n:1312	Samaṭṭhāyībhāva	131	
PA_anya-e08_11n:1314	Ṭhāyībhāvo samo mettā, dayā,modā’di sambhavo;	131	
PA_anya-e08_11n:1315	Bhāvādīhi ta’dukkaṃso, santo santa nisevito.	131	
PA_anya-e08_11n:1316	Iti saṅgharakkhita mahāsāmiviracite subodhālaṅkāre	131	
PA_anya-e08_11n:1317	Rasabhāvā’vabodho nāma	131	
PA_anya-e08_11n:1318	Pañcamo paricchedo.	131	
PA_anya-e08_11n:1319	Subodhālaṅkāro samatto.	131	
