segmentnr	original	folio	analyzed
PA_mnd_7:0.1	Mahāniddesa	0	
PA_mnd_7:0.2	Aṭṭhakavagga	0	
PA_mnd_7:0.3	7. Tissametteyyasuttaniddesa	0	
PA_mnd_7:1.1	Atha tissametteyyasuttaniddesaṁ vakkhati—	1	
PA_mnd_7:2.1	Methunamanuyuttassa,	2	
PA_mnd_7:2.2	(iccāyasmā tisso metteyyo)	2	
PA_mnd_7:2.3	Vighātaṁ brūhi mārisa;	2	
PA_mnd_7:2.4	Sutvāna tava sāsanaṁ,	2	
PA_mnd_7:2.5	Viveke sikkhissāmase.	2	
PA_mnd_7:3.1	Methunamanuyuttassāti.	3	
PA_mnd_7:3.2	Methunadhammo nāma yo so asaddhammo gāmadhammo vasaladhammo duṭṭhullo odakantiko rahasso dvayaṁdvayasamāpatti.	3	
PA_mnd_7:3.3	Kiṅkāraṇā vuccati methunadhammo?	3	
PA_mnd_7:3.4	Ubhinnaṁ rattānaṁ sārattānaṁ avassutānaṁ pariyuṭṭhitānaṁ pariyādinnacittānaṁ ubhinnaṁ sadisānaṁ dhammoti—	3	
PA_mnd_7:3.5	taṅkāraṇā vuccati methunadhammo.	3	
PA_mnd_7:3.6_0	Yathā ubho kalahakārakā methunakāti vuccanti, ubho bhaṇḍanakārakā methunakāti vuccanti,	3	
PA_mnd_7:3.6_1	ubho bhassakārakā methunakāti vuccanti, ubho vivādakārakā methunakāti vuccanti, ubho	3	
PA_mnd_7:3.6_2	adhikaraṇakārakā methunakāti vuccanti, ubho vādino methunakāti vuccanti, ubho sallāpakā	3	
PA_mnd_7:3.6_3	methunakāti vuccanti;	3	
PA_mnd_7:3.7	evamevaṁ ubhinnaṁ rattānaṁ sārattānaṁ avassutānaṁ pariyuṭṭhitānaṁ pariyādinnacittānaṁ ubhinnaṁ sadisānaṁ dhammoti—	3	
PA_mnd_7:3.8	taṅkāraṇā vuccati methunadhammo.	3	
PA_mnd_7:4.1	Methunamanuyuttassāti.	4	
PA_mnd_7:4.2	Methunadhamme yuttassa payuttassa āyuttassa samāyuttassa taccaritassa tabbahulassa taggarukassa tanninnassa tappoṇassa tappabbhārassa tadadhimuttassa tadadhipateyyassāti—	4	
PA_mnd_7:4.3	methunamanuyuttassa.	4	
PA_mnd_7:5.1	Iccāyasmā tisso metteyyoti.	5	
PA_mnd_7:5.2	Iccāti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ—	5	
PA_mnd_7:5.3	iccāti.	5	
PA_mnd_7:5.4	Āyasmāti piyavacanaṁ garuvacanaṁ sagāravavacanaṁ sappatissavacanametaṁ—	5	
PA_mnd_7:5.5	āyasmāti.	5	
PA_mnd_7:5.6	Tissoti tassa therassa nāmaṁ saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpo.	5	
PA_mnd_7:5.7	Metteyyoti tassa therassa gottaṁ saṅkhā samaññā paññatti vohāroti—	5	
PA_mnd_7:5.8	iccāyasmā tisso metteyyo.	5	
PA_mnd_7:6.1	Vighātaṁ brūhi mārisāti.	6	
PA_mnd_7:6.2	Vighātanti vighātaṁ upaghātaṁ pīḷanaṁ ghaṭṭanaṁ upaddavaṁ upasaggaṁ brūhi ācikkha desehi paññapehi paṭṭhapehi vivara vibhaja uttānīkarohi pakāsehi.	6	
PA_mnd_7:6.3	Mārisāti piyavacanaṁ garuvacanaṁ sagāravavacanaṁ sappatissavacanametaṁ mārisāti—	6	
PA_mnd_7:6.4	vighātaṁ brūhi mārisa.	6	
PA_mnd_7:7.1	Sutvāna tava sāsananti.	7	
PA_mnd_7:7.2	Tuyhaṁ vacanaṁ byappathaṁ desanaṁ anusāsanaṁ anusiṭṭhiṁ sutvā suṇitvā uggahetvā upadhārayitvā upalakkhayitvāti—	7	
PA_mnd_7:7.3	sutvāna tava sāsanaṁ.	7	
PA_mnd_7:8.1	Viveke sikkhissāmaseti.	8	
PA_mnd_7:8.2	Vivekoti tayo vivekā—	8	
PA_mnd_7:8.3	kāyaviveko, cittaviveko, upadhiviveko.	8	
PA_mnd_7:8.4	Katamo kāyaviveko?	8	
PA_mnd_7:8.5	Idha bhikkhu vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palāsapuñjaṁ, kāyena vivitto viharati.	8	
PA_mnd_7:8.6_0	So eko gacchati, eko tiṭṭhati, eko nisīdati, eko seyyaṁ kappeti, eko gāmaṁ piṇḍāya	8	
PA_mnd_7:8.6_1	pavisati, eko paṭikkamati, eko raho nisīdati, eko caṅkamaṁ adhiṭṭhāti, eko carati,	8	
PA_mnd_7:8.6_2	eko viharati iriyati vattati pāleti yapeti yāpeti—	8	
PA_mnd_7:8.7	ayaṁ kāyaviveko.	8	
PA_mnd_7:9.1	Katamo cittaviveko?	9	
PA_mnd_7:9.2	Paṭhamaṁ jhānaṁ samāpannassa nīvaraṇehi cittaṁ vivittaṁ hoti,	9	
PA_mnd_7:9.3	dutiyaṁ jhānaṁ samāpannassa vitakkavicārehi cittaṁ vivittaṁ hoti,	9	
PA_mnd_7:9.4	tatiyaṁ jhānaṁ samāpannassa pītiyā cittaṁ vivittaṁ hoti,	9	
PA_mnd_7:9.5	catutthaṁ jhānaṁ samāpannassa sukhadukkhehi cittaṁ vivittaṁ hoti,	9	
PA_mnd_7:9.6	ākāsānañcāyatanaṁ samāpannassa rūpasaññāya paṭighasaññāya nānattasaññāya cittaṁ vivittaṁ hoti,	9	
PA_mnd_7:9.7	viññāṇañcāyatanaṁ samāpannassa ākāsānañcāyatanasaññāya cittaṁ vivittaṁ hoti,	9	
PA_mnd_7:9.8	ākiñcaññāyatanaṁ samāpannassa viññāṇañcāyatanasaññāya cittaṁ vivittaṁ hoti,	9	
PA_mnd_7:9.9	nevasaññānāsaññāyatanaṁ samāpannassa ākiñcaññāyatanasaññāya cittaṁ vivittaṁ hoti,	9	
PA_mnd_7:9.10	sotāpannassa sakkāyadiṭṭhiyā vicikicchāya sīlabbataparāmāsā diṭṭhānusayā vicikicchānusayā tadekaṭṭhehi ca kilesehi cittaṁ vivittaṁ hoti,	9	
PA_mnd_7:9.11	sakadāgāmissa oḷārikā kāmarāgasaṁyojanā paṭighasaṁyojanā oḷārikā kāmarāgānusayā paṭighānusayā tadekaṭṭhehi ca kilesehi cittaṁ vivittaṁ hoti,	9	
PA_mnd_7:9.12	anāgāmissa anusahagatā kāmarāgasaṁyojanā paṭighasaṁyojanā anusahagatā kāmarāgānusayā paṭighānusayā tadekaṭṭhehi ca kilesehi cittaṁ vivittaṁ hoti,	9	
PA_mnd_7:9.13	arahato rūparāgā arūparāgā mānā uddhaccā avijjāya mānānusayā bhavarāgānusayā avijjānusayā tadekaṭṭhehi ca kilesehi bahiddhā ca sabbanimittehi cittaṁ vivittaṁ hoti—	9	
PA_mnd_7:9.14	ayaṁ cittaviveko.	9	
PA_mnd_7:10.1	Katamo upadhiviveko?	10	
PA_mnd_7:10.2	Upadhi vuccanti kilesā ca khandhā ca abhisaṅkhārā ca.	10	
PA_mnd_7:10.3	Upadhiviveko vuccati amataṁ nibbānaṁ.	10	
PA_mnd_7:10.4	Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ—	10	
PA_mnd_7:10.5	ayaṁ upadhiviveko.	10	
PA_mnd_7:10.6	Kāyaviveko ca vivekaṭṭhakāyānaṁ nekkhammābhiratānaṁ;	10	
PA_mnd_7:10.7	cittaviveko ca parisuddhacittānaṁ paramavodānappattānaṁ;	10	
PA_mnd_7:10.8	upadhiviveko ca nirūpadhīnaṁ puggalānaṁ visaṅkhāragatānaṁ.	10	
PA_mnd_7:10.9	Viveke sikkhissāmaseti.	10	
PA_mnd_7:10.10	So thero pakatiyā sikkhitasikkho.	10	
PA_mnd_7:10.11	Api ca dhammadesanaṁ upādāya dhammadesanaṁ sāvento evamāha—	10	
PA_mnd_7:10.12	viveke sikkhissāmaseti.	10	
PA_mnd_7:11.1	Tenāha thero tissametteyyo—	11	
PA_mnd_7:12.1	“Methunamanuyuttassa,	12	
PA_mnd_7:12.2	(iccāyasmā tisso metteyyo)	12	
PA_mnd_7:12.3	Vighātaṁ brūhi mārisa;	12	
PA_mnd_7:12.4	Sutvāna tava sāsanaṁ,	12	
PA_mnd_7:12.5	Viveke sikkhissāmase”ti.	12	
PA_mnd_7:13.1	Methunamanuyuttassa,	13	
PA_mnd_7:13.2	(metteyyāti bhagavā)	13	
PA_mnd_7:13.3	Mussate vāpi sāsanaṁ;	13	
PA_mnd_7:13.4	Micchā ca paṭipajjati,	13	
PA_mnd_7:13.5	Etaṁ tasmiṁ anāriyaṁ.	13	
PA_mnd_7:14.1	Methunamanuyuttassāti.	14	
PA_mnd_7:14.2	Methunadhammo nāma yo so asaddhammo gāmadhammo vasaladhammo duṭṭhullo odakantiko rahasso dvayaṁdvayasamāpatti.	14	
PA_mnd_7:14.3	Kiṅkāraṇā vuccati methunadhammo?	14	
PA_mnd_7:14.4	Ubhinnaṁ rattānaṁ sārattānaṁ avassutānaṁ pariyuṭṭhitānaṁ pariyādinnacittānaṁ ubhinnaṁ sadisānaṁ dhammoti—	14	
PA_mnd_7:14.5	taṅkāraṇā vuccati methunadhammo.	14	
PA_mnd_7:14.6_0	Yathā ubho kalahakārakā methunakāti vuccanti, ubho bhaṇḍanakārakā methunakāti vuccanti,	14	
PA_mnd_7:14.6_1	ubho bhassakārakā methunakāti vuccanti, ubho vivādakārakā methunakāti vuccanti, ubho	14	
PA_mnd_7:14.6_2	adhikaraṇakārakā methunakāti vuccanti, ubho vādino methunakāti vuccanti, ubho sallāpakā	14	
PA_mnd_7:14.6_3	methunakāti vuccanti;	14	
PA_mnd_7:14.7	evamevaṁ ubhinnaṁ rattānaṁ sārattānaṁ avassutānaṁ pariyuṭṭhitānaṁ pariyādinnacittānaṁ ubhinnaṁ sadisānaṁ dhammoti—	14	
PA_mnd_7:14.8	taṅkāraṇā vuccati methunadhammo.	14	
PA_mnd_7:15.1	Methunamanuyuttassāti.	15	
PA_mnd_7:15.2	Methunadhamme yuttassa payuttassa āyuttassa samāyuttassa taccaritassa tabbahulassa taggarukassa tanninnassa tappoṇassa tappabbhārassa tadadhimuttassa tadadhipateyyassāti—	15	
PA_mnd_7:15.3	methunamanuyuttassa.	15	
PA_mnd_7:16.1	Metteyyāti bhagavā taṁ theraṁ gottena ālapati.	16	
PA_mnd_7:16.2	Bhagavāti gāravādhivacanaṁ.	16	
PA_mnd_7:16.3	Api ca bhaggarāgoti bhagavā,	16	
PA_mnd_7:16.4	bhaggadosoti bhagavā,	16	
PA_mnd_7:16.5	bhaggamohoti bhagavā,	16	
PA_mnd_7:16.6	bhaggamānoti bhagavā,	16	
PA_mnd_7:16.7	bhaggadiṭṭhīti bhagavā,	16	
PA_mnd_7:16.8	bhaggakaṇḍakoti bhagavā,	16	
PA_mnd_7:16.9	bhaggakilesoti bhagavā,	16	
PA_mnd_7:16.10	bhaji vibhaji pavibhaji dhammaratananti bhagavā,	16	
PA_mnd_7:16.11	bhavānaṁ antakaroti bhagavā,	16	
PA_mnd_7:16.12	bhāvitakāyo bhāvitasīlo bhāvitacitto bhāvitapaññoti bhagavā,	16	
PA_mnd_7:16.13	bhaji vā bhagavā araññavanapatthāni pantāni senāsanāni appasaddāni appanigghosāni vijanavātāni manussarāhasseyyakāni paṭisallānasāruppānīti bhagavā,	16	
PA_mnd_7:16.14	bhāgī vā bhagavā cīvarapiṇḍapātasenāsanagilānapaccayabhesajjaparikkhārānanti bhagavā,	16	
PA_mnd_7:16.15	bhāgī vā bhagavā attharasassa dhammarasassa vimuttirasassa adhisīlassa adhicittassa adhipaññāyāti bhagavā,	16	
PA_mnd_7:16.16	bhāgī vā bhagavā catunnaṁ jhānānaṁ catunnaṁ appamaññānaṁ catunnaṁ arūpasamāpattīnanti bhagavā,	16	
PA_mnd_7:16.17	bhāgī vā bhagavā aṭṭhannaṁ vimokkhānaṁ aṭṭhannaṁ abhibhāyatanānaṁ navannaṁ anupubbavihārasamāpattīnanti bhagavā,	16	
PA_mnd_7:16.18	bhāgī vā bhagavā dasannaṁ saññābhāvanānaṁ dasannaṁ kasiṇasamāpattīnaṁ ānāpānassatisamādhissa asubhasamāpattiyāti bhagavā,	16	
PA_mnd_7:16.19_0	bhāgī vā bhagavā catunnaṁ satipaṭṭhānānaṁ catunnaṁ sammappadhānānaṁ catunnaṁ iddhipādānaṁ	16	
PA_mnd_7:16.19_1	pañcannaṁ indriyānaṁ pañcannaṁ balānaṁ sattannaṁ bojjhaṅgānaṁ ariyassa aṭṭhaṅgikassa maggassāti bhagavā,	16	
PA_mnd_7:16.20	bhāgī vā bhagavā dasannaṁ tathāgatabalānaṁ catunnaṁ vesārajjānaṁ catunnaṁ paṭisambhidānaṁ channaṁ abhiññānaṁ channaṁ buddhadhammānanti bhagavā.	16	
PA_mnd_7:16.21_0	Bhagavāti netaṁ nāmaṁ mātarā kataṁ, na pitarā kataṁ, na bhātarā kataṁ, na bhaginiyā	16	
PA_mnd_7:16.21_1	kataṁ, na mittāmaccehi kataṁ, na ñātisālohitehi kataṁ na samaṇabrāhmaṇehi kataṁ, na devatāhi kataṁ.	16	
PA_mnd_7:16.22	Vimokkhantikametaṁ buddhānaṁ bhagavantānaṁ bodhiyā mūle saha sabbaññutaññāṇassa paṭilābhā sacchikā paññatti yadidaṁ bhagavāti—	16	
PA_mnd_7:16.23	metteyyāti bhagavā.	16	
PA_mnd_7:17.1	Mussate vāpi sāsananti.	17	
PA_mnd_7:17.2	Dvīhi kāraṇehi sāsanaṁ mussati—	17	
PA_mnd_7:17.3	pariyattisāsanampi mussati, paṭipattisāsanampi mussati.	17	
PA_mnd_7:17.4	Katamaṁ pariyattisāsanaṁ?	17	
PA_mnd_7:17.5	Yaṁ tassa pariyāpuṭaṁ—	17	
PA_mnd_7:17.6	suttaṁ geyyaṁ veyyākaraṇaṁ gāthā udānaṁ itivuttakaṁ jātakaṁ abbhutadhammaṁ vedallaṁ—	17	
PA_mnd_7:17.7	idaṁ pariyattisāsanaṁ.	17	
PA_mnd_7:17.8	Tampi mussati sammussati pamussati sampamussati paribāhiro hotīti—	17	
PA_mnd_7:17.9	evampi mussate vāpi sāsanaṁ.	17	
PA_mnd_7:18.1	Katamaṁ paṭipattisāsanaṁ?	18	
PA_mnd_7:18.2_0	Sammāpaṭipadā anulomapaṭipadā apaccanīkapaṭipadā anvatthapaṭipadā dhammānudhammapaṭipadā	18	
PA_mnd_7:18.2_1	sīlesu paripūrakāritā indriyesu guttadvāratā bhojane mattaññutā jāgariyānuyogo satisampajaññaṁ	18	
PA_mnd_7:18.2_2	cattāro satipaṭṭhānā cattāro sammappadhānā cattāro iddhipādā pañcindriyāni pañca	18	
PA_mnd_7:18.2_3	balāni satta bojjhaṅgā ariyo aṭṭhaṅgiko maggo—	18	
PA_mnd_7:18.3	idaṁ paṭipattisāsanaṁ.	18	
PA_mnd_7:18.4	Tampi mussati sammussati pamussati sampamussati paribāhiro hotīti.	18	
PA_mnd_7:18.5	Evampi mussate vāpi sāsanaṁ.	18	
PA_mnd_7:19.1	Micchā ca paṭipajjatīti.	19	
PA_mnd_7:19.2	Pāṇampi hanati, adinnampi ādiyati, sandhimpi chindati, nillopampi harati, ekāgārikampi karoti, paripanthepi tiṭṭhati, paradārampi gacchati, musāpi bhaṇatīti—	19	
PA_mnd_7:19.3	micchā ca paṭipajjati.	19	
PA_mnd_7:20.1	Etaṁ tasmiṁ anāriyanti.	20	
PA_mnd_7:20.2	Etaṁ tasmiṁ puggale anariyadhammo bāladhammo mūḷhadhammo aññāṇadhammo amarāvikkhepadhammo, yadidaṁ micchāpaṭipadāti—	20	
PA_mnd_7:20.3	etaṁ tasmiṁ anāriyaṁ.	20	
PA_mnd_7:21.1	Tenāha bhagavā—	21	
PA_mnd_7:22.1	“Methunamanuyuttassa,	22	
PA_mnd_7:22.2	(metteyyāti bhagavā)	22	
PA_mnd_7:22.3	Mussate vāpi sāsanaṁ;	22	
PA_mnd_7:22.4	Micchā ca paṭipajjati,	22	
PA_mnd_7:22.5	Etaṁ tasmiṁ anāriyan”ti.	22	
PA_mnd_7:23.1	Eko pubbe caritvāna,	23	
PA_mnd_7:23.2	methunaṁ yo nisevati;	23	
PA_mnd_7:23.3	Yānaṁ bhantaṁva taṁ loke,	23	
PA_mnd_7:23.4	hīnamāhu puthujjanaṁ.	23	
PA_mnd_7:24.1	Eko pubbe caritvānāti.	24	
PA_mnd_7:24.2	Dvīhi kāraṇehi eko pubbe caritvāna—	24	
PA_mnd_7:24.3	pabbajjāsaṅkhātena vā gaṇāvavassaggaṭṭhena vā.	24	
PA_mnd_7:24.4	Kathaṁ pabbajjāsaṅkhātena eko pubbe caritvāna?	24	
PA_mnd_7:24.5_0	Sabbaṁ gharāvāsapalibodhaṁ chinditvā puttadārapalibodhaṁ chinditvā ñātipalibodhaṁ	24	
PA_mnd_7:24.5_1	chinditvā mittāmaccapalibodhaṁ chinditvā sannidhipalibodhaṁ chinditvā kesamassuṁ	24	
PA_mnd_7:24.5_2	ohāretvā kāsāyāni vatthāni acchādetvā agārasmā anagāriyaṁ pabbajitvā akiñcanabhāvaṁ	24	
PA_mnd_7:24.5_3	upagantvā eko carati viharati iriyati vattati pāleti yapeti yāpeti.	24	
PA_mnd_7:24.6	Evaṁ pabbajjāsaṅkhātena eko pubbe caritvāna.	24	
PA_mnd_7:25.1	Kathaṁ gaṇāvavassaggaṭṭhena eko pubbe caritvāna?	25	
PA_mnd_7:25.2	So evaṁ pabbajito samāno eko araññavanapatthāni pantāni senāsanāni paṭisevati appasaddāni appanigghosāni vijanavātāni manussarāhasseyyakāni paṭisallānasāruppāni.	25	
PA_mnd_7:25.3_0	So eko gacchati, eko tiṭṭhati, eko nisīdati, eko seyyaṁ kappeti, eko gāmaṁ piṇḍāya	25	
PA_mnd_7:25.3_1	pavisati, eko paṭikkamati, eko raho nisīdati, eko caṅkamaṁ adhiṭṭhāti, eko carati	25	
PA_mnd_7:25.3_2	viharati iriyati vattati pāleti yapeti yāpeti.	25	
PA_mnd_7:25.4	Evaṁ gaṇāvavassaggaṭṭhena eko pubbe caritvāna.	25	
PA_mnd_7:26.1	Methunaṁ yo nisevatīti.	26	
PA_mnd_7:26.2	Methunadhammo nāma yo so asaddhammo …pe…	26	
PA_mnd_7:26.3	taṅkāraṇā vuccati methunadhammo.	26	
PA_mnd_7:26.4	Methunaṁ yo nisevatīti.	26	
PA_mnd_7:26.5	Yo aparena samayena buddhaṁ dhammaṁ saṅghaṁ sikkhaṁ paccakkhāya hīnāyāvattitvā methunaṁ dhammaṁ sevati nisevati saṁsevati paṭisevatīti—	26	
PA_mnd_7:26.6	methunaṁ yo nisevati.	26	
PA_mnd_7:27.1	Yānaṁ bhantaṁva taṁ loketi.	27	
PA_mnd_7:27.2_0	Yānanti hatthiyānaṁ assayānaṁ goyānaṁ ajayānaṁ meṇḍayānaṁ oṭṭhayānaṁ kharayānaṁ bhantaṁ	27	
PA_mnd_7:27.2_1	adantaṁ akāritaṁ avinītaṁ uppathaṁ gaṇhāti, visamaṁ khāṇumpi pāsāṇampi abhiruhati,	27	
PA_mnd_7:27.2_2	yānampi ārohanakampi bhañjati, papātepi papatati.	27	
PA_mnd_7:27.3	Yathā taṁ bhantaṁ yānaṁ adantaṁ akāritaṁ avinītaṁ uppathaṁ gaṇhāti;	27	
PA_mnd_7:27.4	evamevaṁ so vibbhantako bhantayānapaṭibhāgo uppathaṁ gaṇhāti, micchādiṭṭhiṁ gaṇhāti …pe… micchāsamādhiṁ gaṇhāti.	27	
PA_mnd_7:27.5	Yathā taṁ bhantaṁ yānaṁ adantaṁ akāritaṁ avinītaṁ visamaṁ khāṇumpi pāsāṇampi abhiruhati;	27	
PA_mnd_7:27.6_0	evamevaṁ so vibbhantako bhantayānapaṭibhāgo visamaṁ kāyakammaṁ abhiruhati, visamaṁ	27	
PA_mnd_7:27.6_1	vacīkammaṁ abhiruhati, visamaṁ manokammaṁ abhiruhati, visamaṁ pāṇātipātaṁ abhiruhati,	27	
PA_mnd_7:27.6_2	visamaṁ adinnādānaṁ abhiruhati, visamaṁ kāmesumicchācāraṁ abhiruhati, visamaṁ musāvādaṁ	27	
PA_mnd_7:27.6_3	abhiruhati, visamaṁ pisuṇavācaṁ abhiruhati, visamaṁ pharusavācaṁ abhiruhati, visamaṁ	27	
PA_mnd_7:27.6_4	samphappalāpaṁ abhiruhati, visamaṁ abhijjhaṁ abhiruhati, visamaṁ byāpādaṁ abhiruhati,	27	
PA_mnd_7:27.6_5	visamaṁ micchādiṭṭhiṁ abhiruhati, visame saṅkhāre abhiruhati, visame pañca kāmaguṇe	27	
PA_mnd_7:27.6_6	abhiruhati, visame nīvaraṇe abhiruhati.	27	
PA_mnd_7:27.7	Yathā taṁ bhantaṁ yānaṁ adantaṁ akāritaṁ avinītaṁ yānampi ārohanakampi bhañjati;	27	
PA_mnd_7:27.8_0	evamevaṁ so vibbhantako bhantayānapaṭibhāgo niraye attānaṁ bhañjati, tiracchānayoniyaṁ	27	
PA_mnd_7:27.8_1	attānaṁ bhañjati, pettivisaye attānaṁ bhañjati, manussaloke attānaṁ bhañjati, devaloke attānaṁ bhañjati.	27	
PA_mnd_7:27.9	Yathā taṁ bhantaṁ yānaṁ adantaṁ akāritaṁ avinītaṁ papāte papatati;	27	
PA_mnd_7:27.10_0	evamevaṁ so vibbhantako bhantayānapaṭibhāgo jātipapātampi papatati, jarāpapātampi	27	
PA_mnd_7:27.10_1	papatati, byādhipapātampi papatati, maraṇapapātampi papatati, sokaparidevadukkhadomanassupāyāsapapātampi papatati.	27	
PA_mnd_7:27.11	Loketi apāyaloke manussaloketi—	27	
PA_mnd_7:27.12	yānaṁ bhantaṁva taṁ loke.	27	
PA_mnd_7:28.1	Hīnamāhu puthujjananti.	28	
PA_mnd_7:28.2	Puthujjanāti kenaṭṭhena puthujjanā?	28	
PA_mnd_7:28.3_0	Puthu kilese janentīti puthujjanā, puthu avihatasakkāyadiṭṭhikāti puthujjanā, puthu	28	
PA_mnd_7:28.3_1	satthārānaṁ mukhullokikāti puthujjanā, puthu sabbagatīhi avuṭṭhitāti puthujjanā,	28	
PA_mnd_7:28.3_2	puthu nānābhisaṅkhāre abhisaṅkharontīti puthujjanā, puthu nānāoghehi vuyhantīti puthujjanā,	28	
PA_mnd_7:28.3_3	puthu nānāsantāpehi santapantīti puthujjanā, puthu nānāpariḷāhehi paridayhantīti	28	
PA_mnd_7:28.3_4	puthujjanā, puthu pañcasu kāmaguṇesu rattā giddhā gadhitā mucchitā ajjhosannā laggā	28	
PA_mnd_7:28.3_5	laggitā palibuddhāti puthujjanā, puthu pañcahi nīvaraṇehi āvutā nivutā ovutā pihitā	28	
PA_mnd_7:28.3_6	paṭicchannā paṭikujjitāti puthujjanā.	28	
PA_mnd_7:28.4	Hīnamāhu puthujjananti.	28	
PA_mnd_7:28.5	Puthujjanaṁ hīnaṁ nihīnaṁ omakaṁ lāmakaṁ chatukkaṁ parittanti evamāhaṁsu evaṁ kathenti evaṁ bhaṇanti evaṁ dīpayanti evaṁ voharantīti—	28	
PA_mnd_7:28.6	hīnamāhu puthujjanaṁ.	28	
PA_mnd_7:29.1	Tenāha bhagavā—	29	
PA_mnd_7:30.1	“Eko pubbe caritvāna,	30	
PA_mnd_7:30.2	methunaṁ yo nisevati;	30	
PA_mnd_7:30.3	Yānaṁ bhantaṁva taṁ loke,	30	
PA_mnd_7:30.4	hīnamāhu puthujjanan”ti.	30	
PA_mnd_7:31.1	Yaso kitti ca yā pubbe,	31	
PA_mnd_7:31.2	hāyate vāpi tassa sā;	31	
PA_mnd_7:31.3	Etampi disvā sikkhetha,	31	
PA_mnd_7:31.4	methunaṁ vippahātave.	31	
PA_mnd_7:32.1	Yaso kitti ca yā pubbe, hāyate vāpi tassa sāti.	32	
PA_mnd_7:32.2	Katamo yaso?	32	
PA_mnd_7:32.3	Idhekacco pubbe samaṇabhāve sakkato hoti garukato mānito pūjito apacito lābhī cīvarapiṇḍapātasenāsanagilānapaccayabhesajjaparikkhārānaṁ—	32	
PA_mnd_7:32.4	ayaṁ yaso.	32	
PA_mnd_7:32.5	Katamā kitti?	32	
PA_mnd_7:32.6	Idhekacco pubbe samaṇabhāve kittivaṇṇagato hoti paṇḍito viyatto medhāvī bahussuto cittakathī kalyāṇapaṭibhāno—	32	
PA_mnd_7:32.7_0	suttantikoti vā vinayadharoti vā dhammakathikoti vā āraññikoti vā piṇḍapātikoti vā	32	
PA_mnd_7:32.7_1	paṁsukūlikoti vā tecīvarikoti vā sapadānacārikoti vā khalupacchābhattikoti vā nesajjikoti	32	
PA_mnd_7:32.7_2	vā yathāsanthatikoti vā	32	
PA_mnd_7:32.8_0	paṭhamassa jhānassa lābhīti vā dutiyassa jhānassa lābhīti vā tatiyassa jhānassa lābhīti	32	
PA_mnd_7:32.8_1	vā catutthassa jhānassa lābhīti vā ākāsānañcāyatanasamāpattiyā lābhīti vā viññāṇañcāyatanasamāpattiyā	32	
PA_mnd_7:32.8_2	lābhīti vā ākiñcaññāyatanasamāpattiyā lābhīti vā nevasaññānāsaññāyatanasamāpattiyā	32	
PA_mnd_7:32.8_3	lābhīti vā, ayaṁ kittīti—	32	
PA_mnd_7:32.9	yaso kitti ca yā pubbe.	32	
PA_mnd_7:33.1	Hāyate vāpi tassa sāti.	33	
PA_mnd_7:33.2	Tassa aparena samayena buddhaṁ dhammaṁ saṅghaṁ sikkhaṁ paccakkhāya hīnāyāvattassa so ca yaso sā ca kitti hāyati parihāyati paridhaṁsati paripatati antaradhāyati vippalujjatīti—	33	
PA_mnd_7:33.3	yaso kitti ca yā pubbe hāyate vāpi tassa sā.	33	
PA_mnd_7:34.1	Etampi disvā sikkhetha methunaṁ vippahātaveti.	34	
PA_mnd_7:34.2	Etanti pubbe samaṇabhāve yaso kitti ca, aparabhāge buddhaṁ dhammaṁ saṅghaṁ sikkhaṁ paccakkhāya hīnāyāvattassa ayaso ca akitti ca;	34	
PA_mnd_7:34.3	etaṁ sampattiṁ vipattiṁ.	34	
PA_mnd_7:34.4	Disvāti passitvā tulayitvā tīrayitvā vibhāvayitvā vibhūtaṁ katvāti—	34	
PA_mnd_7:34.5	etampi disvā.	34	
PA_mnd_7:34.6	Sikkhethāti tisso sikkhā—	34	
PA_mnd_7:34.7	adhisīlasikkhā, adhicittasikkhā, adhipaññāsikkhā.	34	
PA_mnd_7:34.8	Katamā adhisīlasikkhā?	34	
PA_mnd_7:34.9	Idha bhikkhu sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu.	34	
PA_mnd_7:34.10	Khuddako sīlakkhandho, mahanto sīlakkhandho.	34	
PA_mnd_7:34.11	Sīlaṁ patiṭṭhā ādi caraṇaṁ saṁyamo saṁvaro mukhaṁ pamukhaṁ kusalānaṁ dhammānaṁ samāpattiyā—	34	
PA_mnd_7:34.12	ayaṁ adhisīlasikkhā.	34	
PA_mnd_7:35.1	Katamā adhicittasikkhā?	35	
PA_mnd_7:35.2	Idha bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati …pe…	35	
PA_mnd_7:35.3	dutiyaṁ jhānaṁ …	35	
PA_mnd_7:35.4	tatiyaṁ jhānaṁ …	35	
PA_mnd_7:35.5	catutthaṁ jhānaṁ upasampajja viharati—	35	
PA_mnd_7:35.6	ayaṁ adhicittasikkhā.	35	
PA_mnd_7:36.1	Katamā adhipaññāsikkhā?	36	
PA_mnd_7:36.2	Idha bhikkhu paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā.	36	
PA_mnd_7:36.3_0	So idaṁ dukkhanti yathābhūtaṁ pajānāti, ayaṁ dukkhasamudayoti yathābhūtaṁ pajānāti,	36	
PA_mnd_7:36.3_1	ayaṁ dukkhanirodhoti yathābhūtaṁ pajānāti, ayaṁ dukkhanirodhagāminī paṭipadāti yathābhūtaṁ pajānāti,	36	
PA_mnd_7:36.4	ime āsavāti yathābhūtaṁ pajānāti, ayaṁ āsavasamudayoti yathābhūtaṁ pajānāti, ayaṁ āsavanirodhoti yathābhūtaṁ pajānāti, ayaṁ āsavanirodhagāminī paṭipadāti yathābhūtaṁ pajānāti—	36	
PA_mnd_7:36.5	ayaṁ adhipaññāsikkhā.	36	
PA_mnd_7:36.6	Methunadhammo nāma yo so asaddhammo …pe…	36	
PA_mnd_7:36.7	taṅkāraṇā vuccati methunadhammo.	36	
PA_mnd_7:37.1	Etampi disvā sikkhetha, methunaṁ vippahātaveti.	37	
PA_mnd_7:37.2	Methunadhammassa pahānāya vūpasamāya paṭinissaggāya paṭipassaddhiyā adhisīlampi sikkheyya, adhicittampi sikkheyya, adhipaññampi sikkheyya.	37	
PA_mnd_7:37.3_0	Imā tisso sikkhāyo āvajjanto sikkheyya, jānanto sikkheyya, passanto sikkheyya, paccavekkhanto	37	
PA_mnd_7:37.3_1	sikkheyya, cittaṁ adhiṭṭhahanto sikkheyya, saddhāya adhimuccanto sikkheyya, vīriyaṁ	37	
PA_mnd_7:37.3_2	paggaṇhanto sikkheyya, satiṁ upaṭṭhapento sikkheyya, cittaṁ samādahanto sikkheyya,	37	
PA_mnd_7:37.3_3	paññāya pajānanto sikkheyya, abhiññeyyaṁ abhijānanto sikkheyya, pariññeyyaṁ parijānanto	37	
PA_mnd_7:37.3_4	sikkheyya, pahātabbaṁ pajahanto sikkheyya, bhāvetabbaṁ bhāvento sikkheyya, sacchikātabbaṁ	37	
PA_mnd_7:37.3_5	sacchikaronto sikkheyya ācareyya samācareyya samādāya vatteyyāti—	37	
PA_mnd_7:37.4	etampi disvā sikkhetha, methunaṁ vippahātave.	37	
PA_mnd_7:38.1	Tenāha bhagavā—	38	
PA_mnd_7:39.1	“Yaso kitti ca yā pubbe,	39	
PA_mnd_7:39.2	hāyate vāpi tassa sā;	39	
PA_mnd_7:39.3	Etampi disvā sikkhetha,	39	
PA_mnd_7:39.4	methunaṁ vippahātave”ti.	39	
PA_mnd_7:40.1	Saṅkappehi pareto so,	40	
PA_mnd_7:40.2	kapaṇo viya jhāyati;	40	
PA_mnd_7:40.3	Sutvā paresaṁ nigghosaṁ,	40	
PA_mnd_7:40.4	maṅku hoti tathāvidho.	40	
PA_mnd_7:41.1	Saṅkappehi pareto so, kapaṇo viya jhāyatīti.	41	
PA_mnd_7:41.2_0	Kāmasaṅkappena byāpādasaṅkappena vihiṁsāsaṅkappena diṭṭhisaṅkappena phuṭṭho pareto	41	
PA_mnd_7:41.2_1	samohito samannāgato pihito kapaṇo viya mando viya momūho viya jhāyati pajjhāyati	41	
PA_mnd_7:41.2_2	nijjhāyati apajjhāyati.	41	
PA_mnd_7:41.3_0	Yathā ulūko rukkhasākhāyaṁ mūsikaṁ magayamāno jhāyati pajjhāyati nijjhāyati apajjhāyati,	41	
PA_mnd_7:41.3_1	yathā kotthu nadītīre macche magayamāno jhāyati pajjhāyati nijjhāyati apajjhāyati,	41	
PA_mnd_7:41.3_2	yathā biḷāro sandhisamalasaṅkaṭire mūsikaṁ magayamāno jhāyati pajjhāyati nijjhāyati	41	
PA_mnd_7:41.3_3	apajjhāyati, yathā gadrabho vahacchinno sandhisamalasaṅkaṭire jhāyati pajjhāyati	41	
PA_mnd_7:41.3_4	nijjhāyati apajjhāyati;	41	
PA_mnd_7:41.4_0	evamevaṁ so vibbhantako kāmasaṅkappena byāpādasaṅkappena vihiṁsāsaṅkappena diṭṭhisaṅkappena	41	
PA_mnd_7:41.4_1	phuṭṭho pareto samohito samannāgato pihito kapaṇo viya mando viya momūho viya jhāyati	41	
PA_mnd_7:41.4_2	pajjhāyati nijjhāyati apajjhāyatīti—	41	
PA_mnd_7:41.5	saṅkappehi pareto so kapaṇo viya jhāyati.	41	
PA_mnd_7:42.1	Sutvā paresaṁ nigghosaṁ, maṅku hoti tathāvidhoti.	42	
PA_mnd_7:42.2	Paresanti upajjhāyā vā ācariyā vā samānupajjhāyakā vā samānācariyakā vā mittā vā sandiṭṭhā vā sambhattā vā sahāyā vā codenti—	42	
PA_mnd_7:42.3_0	“tassa te, āvuso, alābhā, tassa te dulladdhaṁ, yaṁ tvaṁ evarūpaṁ uḷāraṁ satthāraṁ	42	
PA_mnd_7:42.3_1	labhitvā evaṁ svākkhāte dhammavinaye pabbajitvā evarūpaṁ ariyagaṇaṁ labhitvā hīnassa	42	
PA_mnd_7:42.3_2	methunadhammassa kāraṇā buddhaṁ dhammaṁ saṅghaṁ sikkhaṁ paccakkhāya hīnāyāvattosi.	42	
PA_mnd_7:42.4_0	Saddhāpi nāma te nāhosi kusalesu dhammesu, hirīpi nāma te nāhosi kusalesu dhammesu,	42	
PA_mnd_7:42.4_1	ottappampi nāma te nāhosi kusalesu dhammesu, vīriyampi nāma te nāhosi kusalesu dhammesu,	42	
PA_mnd_7:42.4_2	satipi nāma te nāhosi kusalesu dhammesu, paññāpi nāma te nāhosi kusalesu dhammesū”ti.	42	
PA_mnd_7:42.5	Tesaṁ vacanaṁ byappathaṁ desanaṁ anusāsanaṁ anusiṭṭhiṁ sutvā suṇitvā uggahetvā upadhārayitvā upalakkhayitvā maṅku hoti, pīḷito ghaṭṭito byādhito domanassito hoti.	42	
PA_mnd_7:42.6	Tathāvidhoti tathāvidho tādiso tassaṇṭhito tappakāro tappaṭibhāgo.	42	
PA_mnd_7:42.7	Yo so vibbhantakoti—	42	
PA_mnd_7:42.8	sutvā paresaṁ nigghosaṁ maṅku hoti tathāvidho.	42	
PA_mnd_7:43.1	Tenāha bhagavā—	43	
PA_mnd_7:44.1	“Saṅkappehi pareto so,	44	
PA_mnd_7:44.2	kapaṇo viya jhāyati;	44	
PA_mnd_7:44.3	Sutvā paresaṁ nigghosaṁ,	44	
PA_mnd_7:44.4	maṅku hoti tathāvidho”ti.	44	
PA_mnd_7:45.1	Atha satthāni kurute,	45	
PA_mnd_7:45.2	paravādehi codito;	45	
PA_mnd_7:45.3	Esa khvassa mahāgedho,	45	
PA_mnd_7:45.4	mosavajjaṁ pagāhati.	45	
PA_mnd_7:46.1	Atha satthāni kurute, paravādehi coditoti.	46	
PA_mnd_7:46.2	Athāti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ—	46	
PA_mnd_7:46.3	athāti.	46	
PA_mnd_7:46.4	Satthānīti tīṇi satthāni—	46	
PA_mnd_7:46.5	kāyasatthaṁ, vacīsatthaṁ, manosatthaṁ.	46	
PA_mnd_7:46.6	Tividhaṁ kāyaduccaritaṁ kāyasatthaṁ, catubbidhaṁ vacīduccaritaṁ vacīsatthaṁ, tividhaṁ manoduccaritaṁ manosatthaṁ.	46	
PA_mnd_7:46.7	Paravādehi coditoti.	46	
PA_mnd_7:46.8	Upajjhāyehi vā ācariyehi vā samānupajjhāyakehi vā samānācariyakehi vā mittehi vā sandiṭṭhehi vā sambhattehi vā sahāyehi vā codito sampajānamusā bhāsati.	46	
PA_mnd_7:46.9	“Abhirato ahaṁ, bhante, ahosiṁ pabbajjāya.	46	
PA_mnd_7:46.10	Mātā me posetabbā, tenamhi vibbhanto”ti bhaṇati.	46	
PA_mnd_7:46.11	“Pitā me posetabbo, tenamhi vibbhanto”ti bhaṇati.	46	
PA_mnd_7:46.12	“Bhātā me posetabbo …	46	
PA_mnd_7:46.13	bhaginī me posetabbā …	46	
PA_mnd_7:46.14	putto me posetabbo …	46	
PA_mnd_7:46.15	dhītā me posetabbā …	46	
PA_mnd_7:46.16	mittā me posetabbā …	46	
PA_mnd_7:46.17	amaccā me posetabbā …	46	
PA_mnd_7:46.18	ñātakā me posetabbā …	46	
PA_mnd_7:46.19	sālohitā me posetabbā, tenamhi vibbhanto”ti bhaṇati.	46	
PA_mnd_7:46.20	Vacīsatthaṁ karoti saṅkaroti janeti sañjaneti nibbatteti abhinibbattetīti—	46	
PA_mnd_7:46.21	atha satthāni kurute, paravādehi codito.	46	
PA_mnd_7:47.1	Esa khvassa mahāgedhoti.	47	
PA_mnd_7:47.2	Eso tassa mahāgedho mahāvanaṁ mahāgahanaṁ mahākantāro mahāvisamo mahākuṭilo mahāpaṅko mahāpalipo mahāpalibodho mahābandhanaṁ, yadidaṁ sampajānamusāvādoti—	47	
PA_mnd_7:47.3	esa khvassa mahāgedho.	47	
PA_mnd_7:48.1	Mosavajjaṁ pagāhatīti.	48	
PA_mnd_7:48.2	Mosavajjaṁ vuccati musāvādo.	48	
PA_mnd_7:48.3	Idhekacco sabhaggato vā parisaggato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho—	48	
PA_mnd_7:48.4	“ehambho purisa, yaṁ jānāsi taṁ vadehī”ti,	48	
PA_mnd_7:48.5	so ajānaṁ vā āha—“jānāmī”ti,	48	
PA_mnd_7:48.6	jānaṁ vā āha—“na jānāmī”ti,	48	
PA_mnd_7:48.7	apassaṁ vā āha—“passāmī”ti,	48	
PA_mnd_7:48.8	passaṁ vā āha—“na passāmī”ti.	48	
PA_mnd_7:48.9	Iti attahetu vā parahetu vā āmisakiñcikkhahetu vā sampajānamusā bhāsati—	48	
PA_mnd_7:48.10	idaṁ vuccati mosavajjaṁ.	48	
PA_mnd_7:49.1	Api ca tīhākārehi musāvādo hoti.	49	
PA_mnd_7:49.2	Pubbevassa hoti—	49	
PA_mnd_7:49.3	“musā bhaṇissan”ti, bhaṇantassa hoti—	49	
PA_mnd_7:49.4	“musā bhaṇāmī”ti, bhaṇitassa hoti—	49	
PA_mnd_7:49.5	“musā mayā bhaṇitan”ti.	49	
PA_mnd_7:49.6	Imehi tīhākārehi musāvādo hoti.	49	
PA_mnd_7:49.7	Api ca catūhākārehi musāvādo hoti.	49	
PA_mnd_7:49.8	Pubbevassa hoti—	49	
PA_mnd_7:49.9	“musā bhaṇissan”ti, bhaṇantassa hoti—	49	
PA_mnd_7:49.10	“musā bhaṇāmī”ti, bhaṇitassa hoti—	49	
PA_mnd_7:49.11	“musā mayā bhaṇitan”ti, vinidhāya diṭṭhiṁ.	49	
PA_mnd_7:49.12	Imehi catūhākārehi musāvādo hoti.	49	
PA_mnd_7:49.13	Api ca pañcahākārehi …	49	
PA_mnd_7:49.14	chahākārehi …	49	
PA_mnd_7:49.15	sattahākārehi …	49	
PA_mnd_7:49.16	aṭṭhahākārehi musāvādo hoti.	49	
PA_mnd_7:49.17	Pubbevassa hoti—	49	
PA_mnd_7:49.18	“musā bhaṇissan”ti, bhaṇantassa hoti—	49	
PA_mnd_7:49.19	“musā bhaṇāmī”ti, bhaṇitassa hoti—	49	
PA_mnd_7:49.20	“musā mayā bhaṇitan”ti, vinidhāya diṭṭhiṁ, vinidhāya khantiṁ, vinidhāya ruciṁ, vinidhāya saññaṁ, vinidhāya bhāvaṁ.	49	
PA_mnd_7:49.21	Imehi aṭṭhahākārehi musāvādo hoti.	49	
PA_mnd_7:49.22	Mosavajjaṁ pagāhatīti.	49	
PA_mnd_7:49.23	Mosavajjaṁ pagāhati ogāhati ajjhogāhati pavisatīti—	49	
PA_mnd_7:49.24	mosavajjaṁ pagāhati.	49	
PA_mnd_7:50.1	Tenāha bhagavā—	50	
PA_mnd_7:51.1	“Atha satthāni kurute,	51	
PA_mnd_7:51.2	paravādehi codito;	51	
PA_mnd_7:51.3	Esa khvassa mahāgedho,	51	
PA_mnd_7:51.4	mosavajjaṁ pagāhatī”ti.	51	
PA_mnd_7:52.1	Paṇḍitoti samaññāto,	52	
PA_mnd_7:52.2	ekacariyaṁ adhiṭṭhito;	52	
PA_mnd_7:52.3	Sa cāpi methune yutto,	52	
PA_mnd_7:52.4	mandova parikissati.	52	
PA_mnd_7:53.1	Paṇḍitoti samaññātoti.	53	
PA_mnd_7:53.2	Idhekacco pubbe samaṇabhāve kitti vaṇṇagato hoti—	53	
PA_mnd_7:53.3	“paṇḍito viyatto medhāvī bahussuto cittakathī kalyāṇapaṭibhāno suttantikoti vā vinayadharoti vā dhammakathikoti vā …pe…	53	
PA_mnd_7:53.4	nevasaññānāsaññāyatanasamāpattiyā lābhī”ti vā.	53	
PA_mnd_7:53.5	Evaṁ ñāto hoti paññāto samaññāto hotīti—	53	
PA_mnd_7:53.6	paṇḍitoti samaññāto.	53	
PA_mnd_7:54.1	Ekaccariyaṁ adhiṭṭhitoti.	54	
PA_mnd_7:54.2	Dvīhi kāraṇehi ekaccariyaṁ adhiṭṭhito—	54	
PA_mnd_7:54.3	pabbajjāsaṅkhātena vā gaṇāvavassaggaṭṭhena vā.	54	
PA_mnd_7:54.4	Kathaṁ pabbajjāsaṅkhātena ekacariyaṁ adhiṭṭhito?	54	
PA_mnd_7:54.5	Sabbaṁ gharāvāsapalibodhaṁ chinditvā …pe…	54	
PA_mnd_7:54.6	evaṁ pabbajjāsaṅkhātena ekaccariyaṁ adhiṭṭhito.	54	
PA_mnd_7:54.7	Kathaṁ gaṇāvavassaggaṭṭhena ekacariyaṁ adhiṭṭhito?	54	
PA_mnd_7:54.8	So evaṁ pabbajito samāno eko araññavanapatthāni pantāni …pe…	54	
PA_mnd_7:54.9	evaṁ gaṇāvavassaggaṭṭhena ekacariyaṁ adhiṭṭhitoti—	54	
PA_mnd_7:54.10	ekacariyaṁ adhiṭṭhito.	54	
PA_mnd_7:55.1	Sa cāpi methune yuttoti.	55	
PA_mnd_7:55.2	Methunadhammo nāma yo so asaddhammo gāmadhammo …pe…	55	
PA_mnd_7:55.3	taṅkāraṇā vuccati methunadhammo.	55	
PA_mnd_7:55.4	Sa cāpi methune yuttoti.	55	
PA_mnd_7:55.5	So aparena samayena buddhaṁ dhammaṁ saṅghaṁ sikkhaṁ paccakkhāya hīnāyāvattitvā methunadhamme yutto payutto āyutto samāyuttoti—	55	
PA_mnd_7:55.6	sa cāpi methune yutto.	55	
PA_mnd_7:56.1	Mandova parikissatīti.	56	
PA_mnd_7:56.2	Kapaṇo viya mando viya momūho viya kissati parikissati parikilissati.	56	
PA_mnd_7:56.3	Pāṇampi hanati, adinnampi ādiyati, sandhimpi chindati, nillopampi harati, ekāgārikampi karoti, paripanthepi tiṭṭhati, paradārampi gacchati, musāpi bhaṇati.	56	
PA_mnd_7:56.4	Evampi kissati parikissati parikilissati.	56	
PA_mnd_7:56.5	Tamenaṁ rājāno gahetvā vividhā kammakāraṇā kārenti—	56	
PA_mnd_7:56.6_0	kasāhipi tāḷenti, vettehipi tāḷenti, addhadaṇḍakehipi tāḷenti, hatthampi chindanti,	56	
PA_mnd_7:56.6_1	pādampi chindanti, hatthapādampi chindanti, kaṇṇampi chindanti, nāsampi chindanti,	56	
PA_mnd_7:56.6_2	kaṇṇanāsampi chindanti, bilaṅgathālikampi karonti, saṅkhamuṇḍikampi karonti, rāhumukhampi	56	
PA_mnd_7:56.6_3	karonti, jotimālikampi karonti, hatthapajjotikampi karonti, erakavattikampi karonti,	56	
PA_mnd_7:56.6_4	cīrakavāsikampi karonti, eṇeyyakampi karonti, baḷisamaṁsikampi karonti, kahāpaṇikampi	56	
PA_mnd_7:56.6_5	karonti, khārāpatacchikampi karonti, palighaparivattikampi karonti, palālapīṭhakampi	56	
PA_mnd_7:56.6_6	karonti, tattenapi telena osiñcanti, sunakhehipi khādāpenti, jīvantampi sūle uttāsenti,	56	
PA_mnd_7:56.6_7	asināpi sīsaṁ chindanti.	56	
PA_mnd_7:56.7	Evampi kissati parikissati parikilissati.	56	
PA_mnd_7:57.1_0	Atha vā kāmataṇhāya abhibhūto pariyādinnacitto bhoge pariyesanto nāvāya mahāsamuddaṁ	57	
PA_mnd_7:57.1_1	pakkhandati, sītassa purakkhato uṇhassa purakkhato ḍaṁsamakasavātātapasarīsapasamphassehi	57	
PA_mnd_7:57.1_2	pīḷiyamāno khuppipāsāya miyyamāno tigumbaṁ gacchati, takkolaṁ gacchati, takkasīlaṁ	57	
PA_mnd_7:57.1_3	gacchati, kālamukhaṁ gacchati, purapūraṁ gacchati, vesuṅgaṁ gacchati, verāpathaṁ	57	
PA_mnd_7:57.1_4	gacchati, javaṁ gacchati, tāmaliṁ gacchati, vaṅgaṁ gacchati, eḷabandhanaṁ gacchati,	57	
PA_mnd_7:57.1_5	suvaṇṇakūṭaṁ gacchati, suvaṇṇabhūmiṁ gacchati, tambapāṇiṁ gacchati, suppārakaṁ gacchati,	57	
PA_mnd_7:57.1_6	bhārukacchaṁ gacchati, suraṭṭhaṁ gacchati, bhaṅgalokaṁ gacchati, bhaṅgaṇaṁ gacchati,	57	
PA_mnd_7:57.1_7	paramabhaṅgaṇaṁ gacchati, yonaṁ gacchati, paramayonaṁ gacchati, vinakaṁ gacchati,	57	
PA_mnd_7:57.1_8	mūlapadaṁ gacchati, marukantāraṁ gacchati, jaṇṇupathaṁ gacchati, ajapathaṁ gacchati,	57	
PA_mnd_7:57.1_9	meṇḍapathaṁ gacchati, saṅkupathaṁ gacchati, chattapathaṁ gacchati, vaṁsapathaṁ gacchati,	57	
PA_mnd_7:57.1_10	sakuṇapathaṁ gacchati, mūsikapathaṁ gacchati, daripathaṁ gacchati, vettācāraṁ gacchati.	57	
PA_mnd_7:57.2	Evampi kissati parikissati parikilissati.	57	
PA_mnd_7:58.1	Gavesanto na vindati, alābhamūlakampi dukkhaṁ domanassaṁ paṭisaṁvedeti.	58	
PA_mnd_7:58.2	Evampi kissati parikissati parikilissati.	58	
PA_mnd_7:59.1	Gavesanto vindati, laddhāpi ārakkhamūlakampi dukkhaṁ domanassaṁ paṭisaṁvedeti—	59	
PA_mnd_7:59.2	“kinti me bhoge neva rājāno hareyyuṁ, na corā hareyyuṁ, na aggi daheyya, na udakaṁ vaheyya, na apiyā dāyādā hareyyun”ti.	59	
PA_mnd_7:59.3	Tassa evaṁ ārakkhato gopayato te bhogā vippalujjanti.	59	
PA_mnd_7:59.4	So vippayogamūlakampi dukkhaṁ domanassaṁ paṭisaṁvedeti.	59	
PA_mnd_7:59.5	Evampi kissati parikissati parikilissatīti—	59	
PA_mnd_7:59.6	sa cāpi methune yutto, mandova parikissati.	59	
PA_mnd_7:60.1	Tenāha bhagavā—	60	
PA_mnd_7:61.1	“Paṇḍitoti samaññāto,	61	
PA_mnd_7:61.2	ekacariyaṁ adhiṭṭhito;	61	
PA_mnd_7:61.3	Sa cāpi methune yutto,	61	
PA_mnd_7:61.4	mandova parikissatī”ti.	61	
PA_mnd_7:62.1	Etamādīnavaṁ ñatvā,	62	
PA_mnd_7:62.2	Muni pubbāpare idha;	62	
PA_mnd_7:62.3	Ekacariyaṁ daḷhaṁ kayirā,	62	
PA_mnd_7:62.4	Na nisevetha methunaṁ.	62	
PA_mnd_7:63.1	Etamādīnavaṁ ñatvā, muni pubbāpare idhāti.	63	
PA_mnd_7:63.2	Etanti pubbe samaṇabhāve yaso ca kitti ca, aparabhāge buddhaṁ dhammaṁ saṅghaṁ sikkhaṁ paccakkhāya hīnāyāvattassa ayaso ca akitti ca;	63	
PA_mnd_7:63.3	etaṁ sampattiṁ vipattiñca.	63	
PA_mnd_7:63.4	Ñatvāti jānitvā tulayitvā tīrayitvā vibhāvayitvā vibhūtaṁ katvā.	63	
PA_mnd_7:63.5	Munīti.	63	
PA_mnd_7:63.6	Monaṁ vuccati ñāṇaṁ.	63	
PA_mnd_7:63.7	Yā paññā pajānanā …pe… saṅgajālamaticca so muni.	63	
PA_mnd_7:63.8_0	Idhāti imissā diṭṭhiyā imissā khantiyā imissā ruciyā imasmiṁ ādāye imasmiṁ dhamme	63	
PA_mnd_7:63.8_1	imasmiṁ vinaye imasmiṁ dhammavinaye imasmiṁ pāvacane imasmiṁ brahmacariye imasmiṁ	63	
PA_mnd_7:63.8_2	satthusāsane imasmiṁ attabhāve imasmiṁ manussaloketi—	63	
PA_mnd_7:63.9	etamādīnavaṁ ñatvā muni pubbāpare idha.	63	
PA_mnd_7:64.1	Ekacariyaṁ daḷhaṁ kayirāti.	64	
PA_mnd_7:64.2	Dvīhi kāraṇehi ekacariyaṁ daḷhaṁ kareyya—	64	
PA_mnd_7:64.3	pabbajjāsaṅkhātena vā gaṇāvavassaggaṭṭhena vā.	64	
PA_mnd_7:64.4	Kathaṁ pabbajjāsaṅkhātena ekacariyaṁ daḷhaṁ kareyya?	64	
PA_mnd_7:64.5_0	Sabbaṁ gharāvāsapalibodhaṁ chinditvā puttadārapalibodhaṁ chinditvā ñātipalibodhaṁ	64	
PA_mnd_7:64.5_1	chinditvā mittāmaccapalibodhaṁ chinditvā sannidhipalibodhaṁ chinditvā kesamassuṁ	64	
PA_mnd_7:64.5_2	ohāretvā kāsāyāni vatthāni acchādetvā agārasmā anagāriyaṁ pabbajitvā akiñcanabhāvaṁ	64	
PA_mnd_7:64.5_3	upagantvā eko careyya vihareyya iriyeyya vatteyya pāleyya yapeyya yāpeyya.	64	
PA_mnd_7:64.6	Evaṁ pabbajjāsaṅkhātena ekacariyaṁ daḷhaṁ kareyya.	64	
PA_mnd_7:65.1	Kathaṁ gaṇāvavassaggaṭṭhena ekacariyaṁ daḷhaṁ kareyya?	65	
PA_mnd_7:65.2	So evaṁ pabbajito samāno eko araññavanapatthāni pantāni senāsanāni paṭiseveyya appasaddāni appanigghosāni vijanavātāni manussarāhasseyyakāni paṭisallānasāruppāni.	65	
PA_mnd_7:65.3_0	So eko gaccheyya, eko tiṭṭheyya, eko nisīdeyya, eko seyyaṁ kappeyya, eko gāmaṁ piṇḍāya	65	
PA_mnd_7:65.3_1	paviseyya, eko paṭikkameyya, eko raho nisīdeyya, eko caṅkamaṁ adhiṭṭheyya, eko careyya	65	
PA_mnd_7:65.3_2	vihareyya iriyeyya vatteyya pāleyya yapeyya yāpeyya.	65	
PA_mnd_7:65.4	Evaṁ gaṇāvavassaggaṭṭhena ekacariyaṁ daḷhaṁ kareyyāti—	65	
PA_mnd_7:65.5	ekacariyaṁ daḷhaṁ kareyya, thiraṁ kareyya, daḷhaṁ samādāno assa, avaṭṭhitasamādāno assa kusalesu dhammesūti—	65	
PA_mnd_7:65.6	ekacariyaṁ daḷhaṁ kayirā.	65	
PA_mnd_7:66.1	Na nisevetha methunanti.	66	
PA_mnd_7:66.2	Methunadhammo nāma yo so asaddhammo gāmadhammo …pe…	66	
PA_mnd_7:66.3	taṅkāraṇā vuccati methunadhammo.	66	
PA_mnd_7:66.4	Methunadhammaṁ na seveyya na niseveyya na saṁseveyya na paṭiseveyya na careyya na samācareyya na samādāya vatteyyāti—	66	
PA_mnd_7:66.5	na nisevetha methunaṁ.	66	
PA_mnd_7:67.1	Tenāha bhagavā—	67	
PA_mnd_7:68.1	“Etamādīnavaṁ ñatvā,	68	
PA_mnd_7:68.2	Muni pubbāpare idha;	68	
PA_mnd_7:68.3	Ekacariyaṁ daḷhaṁ kayirā,	68	
PA_mnd_7:68.4	Na nisevetha methunan”ti.	68	
PA_mnd_7:69.1	Vivekaññeva sikkhetha,	69	
PA_mnd_7:69.2	etaṁ ariyānamuttamaṁ;	69	
PA_mnd_7:69.3	Na tena seṭṭho maññetha,	69	
PA_mnd_7:69.4	sa ve nibbānasantike.	69	
PA_mnd_7:70.1	Vivekaññeva sikkhethāti.	70	
PA_mnd_7:70.2	Vivekoti tayo vivekā—	70	
PA_mnd_7:70.3	kāyaviveko, cittaviveko, upadhiviveko.	70	
PA_mnd_7:70.4	Katamo kāyaviveko …pe…	70	
PA_mnd_7:70.5	ayaṁ upadhiviveko.	70	
PA_mnd_7:70.6	Kāyaviveko ca vivekaṭṭhakāyānaṁ nekkhammābhiratānaṁ.	70	
PA_mnd_7:70.7	Cittaviveko ca parisuddhacittānaṁ paramavodānappattānaṁ.	70	
PA_mnd_7:70.8	Upadhiviveko ca nirūpadhīnaṁ puggalānaṁ visaṅkhāragatānaṁ.	70	
PA_mnd_7:70.9	Sikkhāti tisso sikkhā—	70	
PA_mnd_7:70.10	adhisīlasikkhā, adhicittasikkhā, adhipaññāsikkhā …pe…	70	
PA_mnd_7:70.11	ayaṁ adhipaññāsikkhā.	70	
PA_mnd_7:70.12	Vivekaññeva sikkhethāti vivekaññeva sikkheyya ācareyya samācareyya samādāya vatteyyāti—	70	
PA_mnd_7:70.13	vivekaññeva sikkhetha.	70	
PA_mnd_7:71.1	Etaṁ ariyānamuttamanti.	71	
PA_mnd_7:71.2	Ariyā vuccanti buddhā ca buddhasāvakā ca paccekabuddhā ca.	71	
PA_mnd_7:71.3	Ariyānaṁ etaṁ aggaṁ seṭṭhaṁ visiṭṭhaṁ pāmokkhaṁ uttamaṁ pavaraṁ yadidaṁ vivekacariyāti—	71	
PA_mnd_7:71.4	etaṁ ariyānamuttamaṁ.	71	
PA_mnd_7:72.1	Na tena seṭṭho maññethāti.	72	
PA_mnd_7:72.2_0	Kāyavivekacariyāya unnatiṁ na kareyya, unnamaṁ na kareyya, mānaṁ na kareyya, thāmaṁ	72	
PA_mnd_7:72.2_1	na kareyya, thambhaṁ na kareyya, na tena mānaṁ janeyya, na tena thaddho assa patthaddho paggahitasiroti—	72	
PA_mnd_7:72.3	tena seṭṭho na maññetha.	72	
PA_mnd_7:73.1	Sa ve nibbānasantiketi.	73	
PA_mnd_7:73.2	So nibbānassa santike sāmantā āsanne avidūre upakaṭṭheti—	73	
PA_mnd_7:73.3	sa ve nibbānasantike.	73	
PA_mnd_7:74.1	Tenāha bhagavā—	74	
PA_mnd_7:75.1	“Vivekaññeva sikkhetha,	75	
PA_mnd_7:75.2	etaṁ ariyānamuttamaṁ;	75	
PA_mnd_7:75.3	Na tena seṭṭho maññetha,	75	
PA_mnd_7:75.4	sa ve nibbānasantike”ti.	75	
PA_mnd_7:76.1	Rittassa munino carato,	76	
PA_mnd_7:76.2	kāmesu anapekkhino;	76	
PA_mnd_7:76.3	Oghatiṇṇassa pihayanti,	76	
PA_mnd_7:76.4	kāmesu gadhitā pajā.	76	
PA_mnd_7:77.1	Rittassa munino caratoti.	77	
PA_mnd_7:77.2	Rittassa vivittassa pavivittassa, kāyaduccaritena rittassa vivittassa pavivittassa.	77	
PA_mnd_7:77.3	Vacīduccaritena …pe…	77	
PA_mnd_7:77.4	manoduccaritena …	77	
PA_mnd_7:77.5	rāgena …	77	
PA_mnd_7:77.6	dosena …	77	
PA_mnd_7:77.7	mohena …	77	
PA_mnd_7:77.8	kodhena …	77	
PA_mnd_7:77.9	upanāhena …	77	
PA_mnd_7:77.10	makkhena …	77	
PA_mnd_7:77.11	paḷāsena …	77	
PA_mnd_7:77.12	issāya …	77	
PA_mnd_7:77.13	macchariyena …	77	
PA_mnd_7:77.14	māyāya …	77	
PA_mnd_7:77.15	sāṭheyyena …	77	
PA_mnd_7:77.16	thambhena …	77	
PA_mnd_7:77.17	sārambhena …	77	
PA_mnd_7:77.18	mānena …	77	
PA_mnd_7:77.19	atimānena …	77	
PA_mnd_7:77.20	madena …	77	
PA_mnd_7:77.21	pamādena …	77	
PA_mnd_7:77.22	sabbakilesehi …	77	
PA_mnd_7:77.23	sabbaduccaritehi …	77	
PA_mnd_7:77.24	sabbadarathehi …	77	
PA_mnd_7:77.25	sabbapariḷāhehi …	77	
PA_mnd_7:77.26	sabbasantāpehi …	77	
PA_mnd_7:77.27	sabbākusalābhisaṅkhārehi rittassa vivittassa pavivittassa.	77	
PA_mnd_7:77.28	Muninoti.	77	
PA_mnd_7:77.29	Monaṁ vuccati ñāṇaṁ …pe… saṅgajālamaticca so muni.	77	
PA_mnd_7:77.30	Caratoti carato viharato iriyato vattato pālayato yapayato yāpayatoti—	77	
PA_mnd_7:77.31	rittassa munino carato.	77	
PA_mnd_7:78.1	Kāmesu anapekkhinoti.	78	
PA_mnd_7:78.2	Kāmāti uddānato dve kāmā—	78	
PA_mnd_7:78.3	vatthukāmā ca kilesakāmā ca …pe…	78	
PA_mnd_7:78.4	ime vuccanti vatthukāmā …pe…	78	
PA_mnd_7:78.5	ime vuccanti kilesakāmā.	78	
PA_mnd_7:78.6_0	Vatthukāme parijānitvā kilesakāme pahāya pajahitvā vinodetvā byantiṁ karitvā anabhāvaṁ	78	
PA_mnd_7:78.6_1	gametvā kāmesu anapekkhamāno cattakāmo vantakāmo muttakāmo pahīnakāmo paṭinissaṭṭhakāmo,	78	
PA_mnd_7:78.6_2	vītarāgo cattarāgo vantarāgo muttarāgo pahīnarāgo paṭinissaṭṭharāgo nicchāto nibbuto	78	
PA_mnd_7:78.6_3	sītibhūto sukhappaṭisaṁvedī brahmabhūtena attanā viharatīti—	78	
PA_mnd_7:78.7	kāmesu anapekkhino.	78	
PA_mnd_7:79.1	Oghatiṇṇassa pihayanti, kāmesu gadhitā pajāti.	79	
PA_mnd_7:79.2	Pajāti sattādhivacanaṁ pajā kāmesu rattā giddhā gadhitā mucchitā ajjhosannā laggā laggitā palibuddhā.	79	
PA_mnd_7:79.3_0	Te kāmoghaṁ tiṇṇassa bhavoghaṁ tiṇṇassa diṭṭhoghaṁ tiṇṇassa avijjoghaṁ tiṇṇassa sabbasaṅkhārapathaṁ	79	
PA_mnd_7:79.3_1	tiṇṇassa uttiṇṇassa nittiṇṇassa atikkantassa samatikkantassa vītivattassa pāraṅgatassa	79	
PA_mnd_7:79.3_2	pāraṁ pattassa antaṁ gatassa antaṁ pattassa koṭiṁ gatassa koṭiṁ pattassa pariyantaṁ	79	
PA_mnd_7:79.3_3	gatassa pariyantaṁ pattassa vosānaṁ gatassa vosānaṁ pattassa tāṇaṁ gatassa tāṇaṁ	79	
PA_mnd_7:79.3_4	pattassa leṇaṁ gatassa leṇaṁ pattassa saraṇaṁ gatassa saraṇaṁ pattassa abhayaṁ gatassa	79	
PA_mnd_7:79.3_5	abhayaṁ pattassa accutaṁ gatassa accutaṁ pattassa amataṁ gatassa amataṁ pattassa	79	
PA_mnd_7:79.3_6	nibbānaṁ gatassa nibbānaṁ pattassa icchanti sādiyanti patthayanti pihayanti abhijappanti.	79	
PA_mnd_7:79.4_0	Yathā iṇāyikā ānaṇyaṁ patthenti pihayanti, yathā ābādhikā ārogyaṁ patthenti pihayanti,	79	
PA_mnd_7:79.4_1	yathā bandhanabaddhā bandhanamokkhaṁ patthenti pihayanti, yathā dāsā bhujissaṁ patthenti	79	
PA_mnd_7:79.4_2	pihayanti, yathā kantāraddhānapakkhandā khemantabhūmiṁ patthenti pihayanti;	79	
PA_mnd_7:79.5	evamevaṁ pajā kāmesu rattā giddhā gadhitā mucchitā ajjhosannā laggā laggitā palibuddhā te kāmoghaṁ tiṇṇassa bhavoghaṁ tiṇṇassa …pe…	79	
PA_mnd_7:79.6	nibbānaṁ gatassa nibbānaṁ pattassa icchanti sādiyanti patthayanti pihayanti abhijappantīti—	79	
PA_mnd_7:79.7	oghatiṇṇassa pihayanti, kāmesu gadhitā pajā.	79	
PA_mnd_7:80.1	Tenāha bhagavā—	80	
PA_mnd_7:81.1	“Rittassa munino carato,	81	
PA_mnd_7:81.2	kāmesu anapekkhino;	81	
PA_mnd_7:81.3	Oghatiṇṇassa pihayanti,	81	
PA_mnd_7:81.4	kāmesu gadhitā pajā”ti.	81	
PA_mnd_7:82.1	Tissametteyyasuttaniddeso sattamo.	82	
