segmentnr	original	folio	analyzed
PA_ja_540:0.1	Jātaka	0	
PA_ja_540:0.2	Mahānipāta	0	
PA_ja_540:0.3	Mūgapakkhavagga	0	
PA_ja_540:0.4	3 Suvaṇṇasāmajātaka	0	
PA_ja_540:1.1	“Ko nu maṁ usunā vijjhi,	1	
PA_ja_540:1.2	pamattaṁ udahārakaṁ;	1	
PA_ja_540:1.3	Khattiyo brāhmaṇo vesso,	1	
PA_ja_540:1.4	ko maṁ viddhā nilīyasi.	1	
PA_ja_540:2.1	Na me maṁsāni khajjāni,	2	
PA_ja_540:2.2	Cammenattho na vijjati;	2	
PA_ja_540:2.3	Atha kena nu vaṇṇena,	2	
PA_ja_540:2.4	Viddheyyaṁ maṁ amaññatha.	2	
PA_ja_540:3.1	Ko vā tvaṁ kassa vā putto,	3	
PA_ja_540:3.2	kathaṁ jānemu taṁ mayaṁ;	3	
PA_ja_540:3.3	Puṭṭho me samma akkhāhi,	3	
PA_ja_540:3.4	kiṁ maṁ viddhā nilīyasi”.	3	
PA_ja_540:4.1	“Rājāhamasmi kāsīnaṁ,	4	
PA_ja_540:4.2	pīḷiyakkhoti maṁ vidū;	4	
PA_ja_540:4.3	Lobhā raṭṭhaṁ pahitvāna,	4	
PA_ja_540:4.4	migamesaṁ carāmahaṁ.	4	
PA_ja_540:5.1	Issatthe casmi kusalo,	5	
PA_ja_540:5.2	daḷhadhammoti vissuto;	5	
PA_ja_540:5.3	Nāgopi me na mucceyya,	5	
PA_ja_540:5.4	āgato usupātanaṁ.	5	
PA_ja_540:6.1	Ko vā tvaṁ kassa vā putto,	6	
PA_ja_540:6.2	kathaṁ jānemu taṁ mayaṁ;	6	
PA_ja_540:6.3	Pituno attano cāpi,	6	
PA_ja_540:6.4	nāmagottaṁ pavedaya”.	6	
PA_ja_540:7.1	“Nesādaputto bhaddante,	7	
PA_ja_540:7.2	sāmo iti maṁ ñātayo;	7	
PA_ja_540:7.3	Āmantayiṁsu jīvantaṁ,	7	
PA_ja_540:7.4	svajjevāhaṁ gato saye.	7	
PA_ja_540:8.1	Viddhosmi puthusallena,	8	
PA_ja_540:8.2	savisena yathā migo;	8	
PA_ja_540:8.3	Sakamhi lohite rāja,	8	
PA_ja_540:8.4	passa semi paripluto.	8	
PA_ja_540:9.1	Paṭivāmagataṁ sallaṁ,	9	
PA_ja_540:9.2	passa dhimhāmi lohitaṁ;	9	
PA_ja_540:9.3	Āturo tyānupucchāmi,	9	
PA_ja_540:9.4	kiṁ maṁ viddhā nilīyasi.	9	
PA_ja_540:10.1	Ajinamhi haññate dīpi,	10	
PA_ja_540:10.2	nāgo dantehi haññate;	10	
PA_ja_540:10.3	Atha kena nu vaṇṇena,	10	
PA_ja_540:10.4	viddheyyaṁ maṁ amaññatha”.	10	
PA_ja_540:11.1	“Migo upaṭṭhito āsi,	11	
PA_ja_540:11.2	āgato usupātanaṁ;	11	
PA_ja_540:11.3	Taṁ disvā ubbijī sāma,	11	
PA_ja_540:11.4	tena kodho mamāvisi”.	11	
PA_ja_540:12.1	“Yato sarāmi attānaṁ,	12	
PA_ja_540:12.2	yato pattosmi viññutaṁ;	12	
PA_ja_540:12.3	Na maṁ migā uttasanti,	12	
PA_ja_540:12.4	araññe sāpadānipi.	12	
PA_ja_540:13.1	Yato nidhiṁ parihariṁ,	13	
PA_ja_540:13.2	yato pattosmi yobbanaṁ;	13	
PA_ja_540:13.3	Na maṁ migā uttasanti,	13	
PA_ja_540:13.4	araññe sāpadānipi.	13	
PA_ja_540:14.1	Bhīrū kimpurisā rāja,	14	
PA_ja_540:14.2	pabbate gandhamādane;	14	
PA_ja_540:14.3	Sammodamānā gacchāma,	14	
PA_ja_540:14.4	pabbatāni vanāni ca.	14	
PA_ja_540:15.1	Na maṁ migā uttasanti,	15	
PA_ja_540:15.2	araññe sāpadānipi;	15	
PA_ja_540:15.3	Atha kena nu vaṇṇena,	15	
PA_ja_540:15.4	utrāsanti migā mamaṁ”.	15	
PA_ja_540:16.1	“Na taṁ tasa migo sāma,	16	
PA_ja_540:16.2	kiṁ tāhaṁ alikaṁ bhaṇe;	16	
PA_ja_540:16.3	Kodhalobhābhibhūtāhaṁ,	16	
PA_ja_540:16.4	usuṁ te taṁ avassajiṁ.	16	
PA_ja_540:17.1	Kuto nu sāma āgamma,	17	
PA_ja_540:17.2	kassa vā pahito tuvaṁ;	17	
PA_ja_540:17.3	Udahāro nadiṁ gaccha,	17	
PA_ja_540:17.4	āgato migasammataṁ”.	17	
PA_ja_540:18.1	“Andhā mātāpitā mayhaṁ,	18	
PA_ja_540:18.2	te bharāmi brahāvane;	18	
PA_ja_540:18.3	Tesāhaṁ udakāhāro,	18	
PA_ja_540:18.4	āgato migasammataṁ.	18	
PA_ja_540:19.1	Atthi nesaṁ usāmattaṁ,	19	
PA_ja_540:19.2	atha sāhassa jīvitaṁ;	19	
PA_ja_540:19.3	Udakassa alābhena,	19	
PA_ja_540:19.4	maññe andhā marissare.	19	
PA_ja_540:20.1	Na me idaṁ tathā dukkhaṁ,	20	
PA_ja_540:20.2	labbhā hi pumunā idaṁ;	20	
PA_ja_540:20.3	Yañca ammaṁ na passāmi,	20	
PA_ja_540:20.4	taṁ me dukkhataraṁ ito.	20	
PA_ja_540:21.1	Na me idaṁ tathā dukkhaṁ,	21	
PA_ja_540:21.2	labbhā hi pumunā idaṁ;	21	
PA_ja_540:21.3	Yañca tātaṁ na passāmi,	21	
PA_ja_540:21.4	taṁ me dukkhataraṁ ito.	21	
PA_ja_540:22.1	Sā nūna kapaṇā ammā,	22	
PA_ja_540:22.2	cirarattāya rucchati;	22	
PA_ja_540:22.3	Aḍḍharatte va ratte vā,	22	
PA_ja_540:22.4	nadīva avasucchati.	22	
PA_ja_540:23.1	So nūna kapaṇo tāto,	23	
PA_ja_540:23.2	cirarattāya rucchati;	23	
PA_ja_540:23.3	Aḍḍharatte va ratte vā,	23	
PA_ja_540:23.4	nadīva avasucchati.	23	
PA_ja_540:24.1	Uṭṭhānapādacariyāya,	24	
PA_ja_540:24.2	pādasambāhanassa ca;	24	
PA_ja_540:24.3	Sāma tāta vilapantā,	24	
PA_ja_540:24.4	hiṇḍissanti brahāvane.	24	
PA_ja_540:25.1	Idampi dutiyaṁ sallaṁ,	25	
PA_ja_540:25.2	kampeti hadayaṁ mamaṁ;	25	
PA_ja_540:25.3	Yañca andhe na passāmi,	25	
PA_ja_540:25.4	maññe hissāmi jīvitaṁ”.	25	
PA_ja_540:26.1	“Mā bāḷhaṁ paridevesi,	26	
PA_ja_540:26.2	sāma kalyāṇadassana;	26	
PA_ja_540:26.3	Ahaṁ kammakaro hutvā,	26	
PA_ja_540:26.4	bharissaṁ te brahāvane.	26	
PA_ja_540:27.1	Issatthe casmi kusalo,	27	
PA_ja_540:27.2	daḷhadhammoti vissuto;	27	
PA_ja_540:27.3	Ahaṁ kammakaro hutvā,	27	
PA_ja_540:27.4	bharissaṁ te brahāvane.	27	
PA_ja_540:28.1	Migānaṁ vighāsamanvesaṁ,	28	
PA_ja_540:28.2	Vanamūlaphalāni ca;	28	
PA_ja_540:28.3	Ahaṁ kammakaro hutvā,	28	
PA_ja_540:28.4	Bharissaṁ te brahāvane.	28	
PA_ja_540:29.1	Katamaṁ taṁ vanaṁ sāma,	29	
PA_ja_540:29.2	yattha mātāpitā tava;	29	
PA_ja_540:29.3	Ahaṁ te tathā bharissaṁ,	29	
PA_ja_540:29.4	yathā te abharī tuvaṁ”.	29	
PA_ja_540:30.1	“Ayaṁ ekapadī rāja,	30	
PA_ja_540:30.2	yoyaṁ ussīsake mama;	30	
PA_ja_540:30.3	Ito gantvā aḍḍhakosaṁ,	30	
PA_ja_540:30.4	tattha nesaṁ agārakaṁ;	30	
PA_ja_540:30.5	Yattha mātāpitā mayhaṁ,	30	
PA_ja_540:30.6	te bharassu ito gato.	30	
PA_ja_540:31.1	Namo te kāsirājatthu,	31	
PA_ja_540:31.2	namo te kāsivaḍḍhana;	31	
PA_ja_540:31.3	Andhā mātāpitā mayhaṁ,	31	
PA_ja_540:31.4	te bharassu brahāvane.	31	
PA_ja_540:32.1	Añjaliṁ te paggaṇhāmi,	32	
PA_ja_540:32.2	kāsirāja namatthu te;	32	
PA_ja_540:32.3	Mātaraṁ pitaraṁ mayhaṁ,	32	
PA_ja_540:32.4	vutto vajjāsi vandanaṁ”.	32	
PA_ja_540:33.1	Idaṁ vatvāna so sāmo,	33	
PA_ja_540:33.2	yuvā kalyāṇadassano;	33	
PA_ja_540:33.3	Mucchito visavegena,	33	
PA_ja_540:33.4	visaññī samapajjatha.	33	
PA_ja_540:34.1	Sa rājā paridevesi,	34	
PA_ja_540:34.2	bahuṁ kāruññasañhitaṁ;	34	
PA_ja_540:34.3	“Ajarāmarohaṁ āsiṁ,	34	
PA_ja_540:34.4	ajjetaṁ ñāmi no pure;	34	
PA_ja_540:34.5	Sāmaṁ kālaṅkataṁ disvā,	34	
PA_ja_540:34.6	natthi maccussa nāgamo.	34	
PA_ja_540:35.1	Yassu maṁ paṭimanteti,	35	
PA_ja_540:35.2	savisena samappito;	35	
PA_ja_540:35.3	Svajja evaṁ gate kāle,	35	
PA_ja_540:35.4	na kiñci mabhibhāsati.	35	
PA_ja_540:36.1	Nirayaṁ nūna gacchāmi,	36	
PA_ja_540:36.2	ettha me natthi saṁsayo;	36	
PA_ja_540:36.3	Tadā hi pakataṁ pāpaṁ,	36	
PA_ja_540:36.4	cirarattāya kibbisaṁ.	36	
PA_ja_540:37.1	Bhavanti tassa vattāro,	37	
PA_ja_540:37.2	gāme kibbisakārako;	37	
PA_ja_540:37.3	Araññe nimmanussamhi,	37	
PA_ja_540:37.4	ko maṁ vattumarahati.	37	
PA_ja_540:38.1	Sārayanti hi kammāni,	38	
PA_ja_540:38.2	gāme saṅgaccha māṇavā;	38	
PA_ja_540:38.3	Araññe nimmanussamhi,	38	
PA_ja_540:38.4	ko nu maṁ sārayissati”.	38	
PA_ja_540:39.1	Sā devatā antarahitā,	39	
PA_ja_540:39.2	pabbate gandhamādane;	39	
PA_ja_540:39.3	Raññova anukampāya,	39	
PA_ja_540:39.4	imā gāthā abhāsatha.	39	
PA_ja_540:40.1	“Āguṁ kira mahārāja,	40	
PA_ja_540:40.2	akari kamma dukkaṭaṁ;	40	
PA_ja_540:40.3	Adūsakā pitāputtā,	40	
PA_ja_540:40.4	tayo ekūsunā hatā.	40	
PA_ja_540:41.1	Ehi taṁ anusikkhāmi,	41	
PA_ja_540:41.2	yathā te sugatī siyā;	41	
PA_ja_540:41.3	Dhammenandhe vane posa,	41	
PA_ja_540:41.4	maññehaṁ sugatī tayā”.	41	
PA_ja_540:42.1	Sa rājā paridevitvā,	42	
PA_ja_540:42.2	bahuṁ kāruññasañhitaṁ;	42	
PA_ja_540:42.3	Udakakumbhamādāya,	42	
PA_ja_540:42.4	pakkāmi dakkhiṇāmukho.	42	
PA_ja_540:43.1	“Kassa nu eso padasaddo,	43	
PA_ja_540:43.2	manussasseva āgato;	43	
PA_ja_540:43.3	Neso sāmassa nigghoso,	43	
PA_ja_540:43.4	ko nu tvamasi mārisa.	43	
PA_ja_540:44.1	Santañhi sāmo vajati,	44	
PA_ja_540:44.2	santaṁ pādāni neyati;	44	
PA_ja_540:44.3	Neso sāmassa nigghoso,	44	
PA_ja_540:44.4	ko nu tvamasi mārisa”.	44	
PA_ja_540:45.1	“Rājāhamasmi kāsīnaṁ,	45	
PA_ja_540:45.2	pīḷiyakkhoti maṁ vidū;	45	
PA_ja_540:45.3	Lobhā raṭṭhaṁ pahitvāna,	45	
PA_ja_540:45.4	migamesaṁ carāmahaṁ.	45	
PA_ja_540:46.1	Issatthe casmi kusalo,	46	
PA_ja_540:46.2	daḷhadhammoti vissuto;	46	
PA_ja_540:46.3	Nāgopi me na mucceyya,	46	
PA_ja_540:46.4	āgato usupātanaṁ”.	46	
PA_ja_540:47.1	“Svāgataṁ te mahārāja,	47	
PA_ja_540:47.2	atho te adurāgataṁ;	47	
PA_ja_540:47.3	Issarosi anuppatto,	47	
PA_ja_540:47.4	yaṁ idhatthi pavedaya.	47	
PA_ja_540:48.1	Tindukāni piyālāni,	48	
PA_ja_540:48.2	madhuke kāsumāriyo;	48	
PA_ja_540:48.3	Phalāni khuddakappāni,	48	
PA_ja_540:48.4	bhuñja rāja varaṁ varaṁ.	48	
PA_ja_540:49.1	Idampi pānīyaṁ sītaṁ,	49	
PA_ja_540:49.2	ābhataṁ girigabbharā;	49	
PA_ja_540:49.3	Tato piva mahārāja,	49	
PA_ja_540:49.4	sace tvaṁ abhikaṅkhasi”.	49	
PA_ja_540:50.1	“Nālaṁ andhā vane daṭṭhuṁ,	50	
PA_ja_540:50.2	ko nu vo phalamāhari;	50	
PA_ja_540:50.3	Anandhassevayaṁ sammā,	50	
PA_ja_540:50.4	nivāpo mayha khāyati”.	50	
PA_ja_540:51.1	“Daharo yuvā nātibrahā,	51	
PA_ja_540:51.2	sāmo kalyāṇadassano;	51	
PA_ja_540:51.3	Dīghassa kesā asitā,	51	
PA_ja_540:51.4	atho sūnaggavellitā.	51	
PA_ja_540:52.1	So have phalamāharitvā,	52	
PA_ja_540:52.2	ito ādāya kamaṇḍaluṁ;	52	
PA_ja_540:52.3	Nadiṁ gato udahāro,	52	
PA_ja_540:52.4	maññe na dūramāgato”.	52	
PA_ja_540:53.1	“Ahaṁ taṁ avadhiṁ sāmaṁ,	53	
PA_ja_540:53.2	yo tuyhaṁ paricārako;	53	
PA_ja_540:53.3	Yaṁ kumāraṁ pavedetha,	53	
PA_ja_540:53.4	sāmaṁ kalyāṇadassanaṁ.	53	
PA_ja_540:54.1	Dīghassa kesā asitā,	54	
PA_ja_540:54.2	atho sūnaggavellitā;	54	
PA_ja_540:54.3	Tesu lohitalittesu,	54	
PA_ja_540:54.4	seti sāmo mayā hato”.	54	
PA_ja_540:55.1	“Kena dukūla mantesi,	55	
PA_ja_540:55.2	hato sāmoti vādinā;	55	
PA_ja_540:55.3	Hato sāmoti sutvāna,	55	
PA_ja_540:55.4	hadayaṁ me pavedhati.	55	
PA_ja_540:56.1	Assatthasseva taruṇaṁ,	56	
PA_ja_540:56.2	pavāḷaṁ māluteritaṁ;	56	
PA_ja_540:56.3	Hato sāmoti sutvāna,	56	
PA_ja_540:56.4	hadayaṁ me pavedhati”.	56	
PA_ja_540:57.1	“Pārike kāsirājāyaṁ,	57	
PA_ja_540:57.2	so sāmaṁ migasammate;	57	
PA_ja_540:57.3	Kodhasā usunā vijjhi,	57	
PA_ja_540:57.4	tassa mā pāpamicchimhā”.	57	
PA_ja_540:58.1	“Kicchā laddho piyo putto,	58	
PA_ja_540:58.2	yo andhe abharī vane;	58	
PA_ja_540:58.3	Taṁ ekaputtaṁ ghātimhi,	58	
PA_ja_540:58.4	kathaṁ cittaṁ na kopaye”.	58	
PA_ja_540:59.1	“Kicchā laddho piyo putto,	59	
PA_ja_540:59.2	yo andhe abharī vane;	59	
PA_ja_540:59.3	Taṁ ekaputtaṁ ghātimhi,	59	
PA_ja_540:59.4	akkodhaṁ āhu paṇḍitā”.	59	
PA_ja_540:60.1	“Mā bāḷhaṁ paridevetha,	60	
PA_ja_540:60.2	hato sāmoti vādinā;	60	
PA_ja_540:60.3	Ahaṁ kammakaro hutvā,	60	
PA_ja_540:60.4	bharissāmi brahāvane.	60	
PA_ja_540:61.1	Issatthe casmi kusalo,	61	
PA_ja_540:61.2	daḷhadhammoti vissuto;	61	
PA_ja_540:61.3	Ahaṁ kammakaro hutvā,	61	
PA_ja_540:61.4	bharissāmi brahāvane.	61	
PA_ja_540:62.1	Migānaṁ vighāsamanvesaṁ,	62	
PA_ja_540:62.2	vanamūlaphalāni ca;	62	
PA_ja_540:62.3	Ahaṁ kammakaro hutvā,	62	
PA_ja_540:62.4	bharissāmi brahāvane”.	62	
PA_ja_540:63.1	“Nesa dhammo mahārāja,	63	
PA_ja_540:63.2	netaṁ amhesu kappati;	63	
PA_ja_540:63.3	Rājā tvamasi amhākaṁ,	63	
PA_ja_540:63.4	pāde vandāma te mayaṁ”.	63	
PA_ja_540:64.1	“Dhammaṁ nesādā bhaṇatha,	64	
PA_ja_540:64.2	katā apacitī tayā;	64	
PA_ja_540:64.3	Pitā tvamasi amhākaṁ,	64	
PA_ja_540:64.4	mātā tvamasi pārike”.	64	
PA_ja_540:65.1	“Namo te kāsirājatthu,	65	
PA_ja_540:65.2	namo te kāsivaḍḍhana;	65	
PA_ja_540:65.3	Añjaliṁ te paggaṇhāma,	65	
PA_ja_540:65.4	yāva sāmānupāpaya.	65	
PA_ja_540:66.1	Tassa pāde samajjantā,	66	
PA_ja_540:66.2	mukhañca bhujadassanaṁ;	66	
PA_ja_540:66.3	Saṁsumbhamānā attānaṁ,	66	
PA_ja_540:66.4	kālamāgamayāmase”.	66	
PA_ja_540:67.1	“Brahā vāḷamigākiṇṇaṁ,	67	
PA_ja_540:67.2	ākāsantaṁva dissati;	67	
PA_ja_540:67.3	Yattha sāmo hato seti,	67	
PA_ja_540:67.4	candova patito chamā.	67	
PA_ja_540:68.1	Brahā vāḷamigākiṇṇaṁ,	68	
PA_ja_540:68.2	ākāsantaṁva dissati;	68	
PA_ja_540:68.3	Yattha sāmo hato seti,	68	
PA_ja_540:68.4	sūriyova patito chamā.	68	
PA_ja_540:69.1	Brahā vāḷamigākiṇṇaṁ,	69	
PA_ja_540:69.2	ākāsantaṁva dissati;	69	
PA_ja_540:69.3	Yattha sāmo hato seti,	69	
PA_ja_540:69.4	paṁsunā patikunthito.	69	
PA_ja_540:70.1	Brahā vāḷamigākiṇṇaṁ,	70	
PA_ja_540:70.2	ākāsantaṁva dissati;	70	
PA_ja_540:70.3	Yattha sāmo hato seti,	70	
PA_ja_540:70.4	idheva vasathassame”.	70	
PA_ja_540:71.1	“Yadi tattha sahassāni,	71	
PA_ja_540:71.2	satāni niyutāni ca;	71	
PA_ja_540:71.3	Nevamhākaṁ bhayaṁ koci,	71	
PA_ja_540:71.4	vane vāḷesu vijjati”.	71	
PA_ja_540:72.1	Tato andhānamādāya,	72	
PA_ja_540:72.2	kāsirājā brahāvane;	72	
PA_ja_540:72.3	Hatthe gahetvā pakkāmi,	72	
PA_ja_540:72.4	yattha sāmo hato ahu.	72	
PA_ja_540:73.1	Disvāna patitaṁ sāmaṁ,	73	
PA_ja_540:73.2	puttakaṁ paṁsukunthitaṁ;	73	
PA_ja_540:73.3	Apaviddhaṁ brahāraññe,	73	
PA_ja_540:73.4	candaṁva patitaṁ chamā.	73	
PA_ja_540:74.1	Disvāna patitaṁ sāmaṁ,	74	
PA_ja_540:74.2	puttakaṁ paṁsukunthitaṁ;	74	
PA_ja_540:74.3	Apaviddhaṁ brahāraññe,	74	
PA_ja_540:74.4	sūriyaṁva patitaṁ chamā.	74	
PA_ja_540:75.1	Disvāna patitaṁ sāmaṁ,	75	
PA_ja_540:75.2	puttakaṁ paṁsukunthitaṁ;	75	
PA_ja_540:75.3	Apaviddhaṁ brahāraññe,	75	
PA_ja_540:75.4	kalūnaṁ paridevayuṁ.	75	
PA_ja_540:76.1	Disvāna patitaṁ sāmaṁ,	76	
PA_ja_540:76.2	puttakaṁ paṁsukunthitaṁ;	76	
PA_ja_540:76.3	Bāhā paggayha pakkanduṁ,	76	
PA_ja_540:76.4	“adhammo kira bho iti.	76	
PA_ja_540:77.1	Bāḷhaṁ kho tvaṁ pamattosi,	77	
PA_ja_540:77.2	sāma kalyāṇadassana;	77	
PA_ja_540:77.3	Yo ajjevaṁ gate kāle,	77	
PA_ja_540:77.4	na kiñci mabhibhāsasi.	77	
PA_ja_540:78.1	Bāḷhaṁ kho tvaṁ padittosi,	78	
PA_ja_540:78.2	sāma kalyāṇadassana;	78	
PA_ja_540:78.3	Yo ajjevaṁ gate kāle,	78	
PA_ja_540:78.4	na kiñci mabhibhāsasi.	78	
PA_ja_540:79.1	Bāḷhaṁ kho tvaṁ pakuddhosi,	79	
PA_ja_540:79.2	sāma kalyāṇadassana;	79	
PA_ja_540:79.3	Yo ajjevaṁ gate kāle,	79	
PA_ja_540:79.4	na kiñci mabhibhāsasi.	79	
PA_ja_540:80.1	Bāḷhaṁ kho tvaṁ pasuttosi,	80	
PA_ja_540:80.2	sāma kalyāṇadassana;	80	
PA_ja_540:80.3	Yo ajjevaṁ gate kāle,	80	
PA_ja_540:80.4	na kiñci mabhibhāsasi.	80	
PA_ja_540:81.1	Bāḷhaṁ kho tvaṁ vimanosi,	81	
PA_ja_540:81.2	sāma kalyāṇadassana;	81	
PA_ja_540:81.3	Yo ajjevaṁ gate kāle,	81	
PA_ja_540:81.4	na kiñci mabhibhāsasi.	81	
PA_ja_540:82.1	Jaṭaṁ valinaṁ paṁsugataṁ,	82	
PA_ja_540:82.2	ko dāni saṇṭhapessati;	82	
PA_ja_540:82.3	Sāmo ayaṁ kālaṅkato,	82	
PA_ja_540:82.4	andhānaṁ paricārako.	82	
PA_ja_540:83.1	Ko me sammajjamādāya,	83	
PA_ja_540:83.2	sammajjissati assamaṁ;	83	
PA_ja_540:83.3	Sāmo ayaṁ kālaṅkato,	83	
PA_ja_540:83.4	andhānaṁ paricārako.	83	
PA_ja_540:84.1	Ko dāni nhāpayissati,	84	
PA_ja_540:84.2	sītenuṇhodakena ca;	84	
PA_ja_540:84.3	Sāmo ayaṁ kālaṅkato,	84	
PA_ja_540:84.4	andhānaṁ paricārako.	84	
PA_ja_540:85.1	Ko dāni bhojayissati,	85	
PA_ja_540:85.2	vanamūlaphalāni ca;	85	
PA_ja_540:85.3	Sāmo ayaṁ kālaṅkato,	85	
PA_ja_540:85.4	andhānaṁ paricārako”.	85	
PA_ja_540:86.1	Disvāna patitaṁ sāmaṁ,	86	
PA_ja_540:86.2	puttakaṁ paṁsukunthitaṁ;	86	
PA_ja_540:86.3	Aṭṭitā puttasokena,	86	
PA_ja_540:86.4	mātā saccaṁ abhāsatha.	86	
PA_ja_540:87.1	“Yena saccenayaṁ sāmo,	87	
PA_ja_540:87.2	dhammacārī pure ahu;	87	
PA_ja_540:87.3	Etena saccavajjena,	87	
PA_ja_540:87.4	visaṁ sāmassa haññatu.	87	
PA_ja_540:88.1	Yena saccenayaṁ sāmo,	88	
PA_ja_540:88.2	brahmacārī pure ahu;	88	
PA_ja_540:88.3	Etena saccavajjena,	88	
PA_ja_540:88.4	visaṁ sāmassa haññatu.	88	
PA_ja_540:89.1	Yena saccenayaṁ sāmo,	89	
PA_ja_540:89.2	saccavādī pure ahu;	89	
PA_ja_540:89.3	Etena saccavajjena,	89	
PA_ja_540:89.4	visaṁ sāmassa haññatu.	89	
PA_ja_540:90.1	Yena saccenayaṁ sāmo,	90	
PA_ja_540:90.2	mātāpettibharo ahu;	90	
PA_ja_540:90.3	Etena saccavajjena,	90	
PA_ja_540:90.4	visaṁ sāmassa haññatu.	90	
PA_ja_540:91.1	Yena saccenayaṁ sāmo,	91	
PA_ja_540:91.2	kule jeṭṭhāpacāyiko;	91	
PA_ja_540:91.3	Etena saccavajjena,	91	
PA_ja_540:91.4	visaṁ sāmassa haññatu.	91	
PA_ja_540:92.1	Yena saccenayaṁ sāmo,	92	
PA_ja_540:92.2	pāṇā piyataro mama;	92	
PA_ja_540:92.3	Etena saccavajjena,	92	
PA_ja_540:92.4	visaṁ sāmassa haññatu.	92	
PA_ja_540:93.1	Yaṁ kiñcitthi kataṁ puññaṁ,	93	
PA_ja_540:93.2	Mayhañceva pitucca te;	93	
PA_ja_540:93.3	Sabbena tena kusalena,	93	
PA_ja_540:93.4	Visaṁ sāmassa haññatu”.	93	
PA_ja_540:94.1	Disvāna patitaṁ sāmaṁ,	94	
PA_ja_540:94.2	puttakaṁ paṁsukunthitaṁ;	94	
PA_ja_540:94.3	Aṭṭito puttasokena,	94	
PA_ja_540:94.4	pitā saccaṁ abhāsatha.	94	
PA_ja_540:95.1	“Yena saccenayaṁ sāmo,	95	
PA_ja_540:95.2	dhammacārī pure ahu;	95	
PA_ja_540:95.3	Etena saccavajjena,	95	
PA_ja_540:95.4	visaṁ sāmassa haññatu.	95	
PA_ja_540:96.1	Yena saccenayaṁ sāmo,	96	
PA_ja_540:96.2	brahmacārī pure ahu;	96	
PA_ja_540:96.3	Etena saccavajjena,	96	
PA_ja_540:96.4	visaṁ sāmassa haññatu.	96	
PA_ja_540:97.1	Yena saccenayaṁ sāmo,	97	
PA_ja_540:97.2	saccavādī pure ahu;	97	
PA_ja_540:97.3	Etena saccavajjena,	97	
PA_ja_540:97.4	visaṁ sāmassa haññatu.	97	
PA_ja_540:98.1	Yena saccenayaṁ sāmo,	98	
PA_ja_540:98.2	mātāpettibharo ahu;	98	
PA_ja_540:98.3	Etena saccavajjena,	98	
PA_ja_540:98.4	visaṁ sāmassa haññatu.	98	
PA_ja_540:99.1	Yena saccenayaṁ sāmo,	99	
PA_ja_540:99.2	kule jeṭṭhāpacāyiko;	99	
PA_ja_540:99.3	Etena saccavajjena,	99	
PA_ja_540:99.4	visaṁ sāmassa haññatu.	99	
PA_ja_540:100.1	Yena saccenayaṁ sāmo,	100	
PA_ja_540:100.2	pāṇā piyataro mama;	100	
PA_ja_540:100.3	Etena saccavajjena,	100	
PA_ja_540:100.4	visaṁ sāmassa haññatu.	100	
PA_ja_540:101.1	Yaṁ kiñcitthi kataṁ puññaṁ,	101	
PA_ja_540:101.2	Mayhañceva mātucca te;	101	
PA_ja_540:101.3	Sabbena tena kusalena,	101	
PA_ja_540:101.4	Visaṁ sāmassa haññatu.	101	
PA_ja_540:102.1	Sā devatā antarahitā,	102	
PA_ja_540:102.2	pabbate gandhamādane;	102	
PA_ja_540:102.3	Sāmassa anukampāya,	102	
PA_ja_540:102.4	imaṁ saccaṁ abhāsatha.	102	
PA_ja_540:103.1	Pabbatyāhaṁ gandhamādane,	103	
PA_ja_540:103.2	cirarattanivāsinī;	103	
PA_ja_540:103.3	Na me piyataro koci,	103	
PA_ja_540:103.4	añño sāmena vijjati;	103	
PA_ja_540:103.5	Etena saccavajjena,	103	
PA_ja_540:103.6	visaṁ sāmassa haññatu.	103	
PA_ja_540:104.1	Sabbe vanā gandhamayā,	104	
PA_ja_540:104.2	pabbate gandhamādane;	104	
PA_ja_540:104.3	Etena saccavajjena,	104	
PA_ja_540:104.4	visaṁ sāmassa haññatu”.	104	
PA_ja_540:105.1	Tesaṁ lālappamānānaṁ,	105	
PA_ja_540:105.2	bahuṁ kāruññasañhitaṁ;	105	
PA_ja_540:105.3	Khippaṁ sāmo samuṭṭhāsi,	105	
PA_ja_540:105.4	yuvā kalyāṇadassano.	105	
PA_ja_540:106.1	“Sāmohamasmi bhaddaṁ vo,	106	
PA_ja_540:106.2	Sotthināmhi samuṭṭhito;	106	
PA_ja_540:106.3	Mā bāḷhaṁ paridevetha,	106	
PA_ja_540:106.4	Mañjunābhivadetha maṁ”.	106	
PA_ja_540:107.1	“Svāgataṁ te mahārāja,	107	
PA_ja_540:107.2	atho te adurāgataṁ;	107	
PA_ja_540:107.3	Issarosi anuppatto,	107	
PA_ja_540:107.4	yaṁ idhatthi pavedaya.	107	
PA_ja_540:108.1	Tindukāni piyālāni,	108	
PA_ja_540:108.2	madhuke kāsumāriyo;	108	
PA_ja_540:108.3	Phalāni khuddakappāni,	108	
PA_ja_540:108.4	bhuñja rāja varaṁ varaṁ.	108	
PA_ja_540:109.1	Atthi me pānīyaṁ sītaṁ,	109	
PA_ja_540:109.2	ābhataṁ girigabbharā;	109	
PA_ja_540:109.3	Tato piva mahārāja,	109	
PA_ja_540:109.4	sace tvaṁ abhikaṅkhasi”.	109	
PA_ja_540:110.1	“Sammuyhāmi pamuyhāmi,	110	
PA_ja_540:110.2	sabbā muyhanti me disā;	110	
PA_ja_540:110.3	Petaṁ taṁ sāma maddakkhiṁ,	110	
PA_ja_540:110.4	ko nu tvaṁ sāma jīvasi”.	110	
PA_ja_540:111.1	“Api jīvaṁ mahārāja,	111	
PA_ja_540:111.2	purisaṁ gāḷhavedanaṁ;	111	
PA_ja_540:111.3	Upanītamanasaṅkappaṁ,	111	
PA_ja_540:111.4	jīvantaṁ maññate mataṁ.	111	
PA_ja_540:112.1	Api jīvaṁ mahārāja,	112	
PA_ja_540:112.2	purisaṁ gāḷhavedanaṁ;	112	
PA_ja_540:112.3	Taṁ nirodhagataṁ santaṁ,	112	
PA_ja_540:112.4	jīvantaṁ maññate mataṁ.	112	
PA_ja_540:113.1	Yo mātaraṁ pitaraṁ vā,	113	
PA_ja_540:113.2	macco dhammena posati;	113	
PA_ja_540:113.3	Devāpi naṁ tikicchanti,	113	
PA_ja_540:113.4	mātāpettibharaṁ naraṁ.	113	
PA_ja_540:114.1	Yo mātaraṁ pitaraṁ vā,	114	
PA_ja_540:114.2	macco dhammena posati;	114	
PA_ja_540:114.3	Idheva naṁ pasaṁsanti,	114	
PA_ja_540:114.4	pecca sagge pamodati”.	114	
PA_ja_540:115.1	“Esa bhiyyo pamuyhāmi,	115	
PA_ja_540:115.2	Sabbā muyhanti me disā;	115	
PA_ja_540:115.3	Saraṇaṁ taṁ sāma gacchāmi,	115	
PA_ja_540:115.4	Tvañca me saraṇaṁ bhava”.	115	
PA_ja_540:116.1	“Dhammaṁ cara mahārāja,	116	
PA_ja_540:116.2	mātāpitūsu khattiya;	116	
PA_ja_540:116.3	Idha dhammaṁ caritvāna,	116	
PA_ja_540:116.4	rāja saggaṁ gamissasi.	116	
PA_ja_540:117.1	Dhammaṁ cara mahārāja,	117	
PA_ja_540:117.2	puttadāresu khattiya;	117	
PA_ja_540:117.3	Idha dhammaṁ caritvāna,	117	
PA_ja_540:117.4	rāja saggaṁ gamissasi.	117	
PA_ja_540:118.1	Dhammaṁ cara mahārāja,	118	
PA_ja_540:118.2	mittāmaccesu khattiya;	118	
PA_ja_540:118.3	Idha dhammaṁ caritvāna,	118	
PA_ja_540:118.4	rāja saggaṁ gamissasi.	118	
PA_ja_540:119.1	Dhammaṁ cara mahārāja,	119	
PA_ja_540:119.2	vāhanesu balesu ca;	119	
PA_ja_540:119.3	Idha dhammaṁ caritvāna,	119	
PA_ja_540:119.4	rāja saggaṁ gamissasi.	119	
PA_ja_540:120.1	Dhammaṁ cara mahārāja,	120	
PA_ja_540:120.2	gāmesu nigamesu ca;	120	
PA_ja_540:120.3	Idha dhammaṁ caritvāna,	120	
PA_ja_540:120.4	rāja saggaṁ gamissasi.	120	
PA_ja_540:121.1	Dhammaṁ cara mahārāja,	121	
PA_ja_540:121.2	raṭṭhesu janapadesu ca;	121	
PA_ja_540:121.3	Idha dhammaṁ caritvāna,	121	
PA_ja_540:121.4	rāja saggaṁ gamissasi.	121	
PA_ja_540:122.1	Dhammaṁ cara mahārāja,	122	
PA_ja_540:122.2	samaṇabrāhmaṇesu ca;	122	
PA_ja_540:122.3	Idha dhammaṁ caritvāna,	122	
PA_ja_540:122.4	rāja saggaṁ gamissasi.	122	
PA_ja_540:123.1	Dhammaṁ cara mahārāja,	123	
PA_ja_540:123.2	migapakkhīsu khattiya;	123	
PA_ja_540:123.3	Idha dhammaṁ caritvāna,	123	
PA_ja_540:123.4	rāja saggaṁ gamissasi.	123	
PA_ja_540:124.1	Dhammaṁ cara mahārāja,	124	
PA_ja_540:124.2	dhammo ciṇṇo sukhāvaho;	124	
PA_ja_540:124.3	Idha dhammaṁ caritvāna,	124	
PA_ja_540:124.4	rāja saggaṁ gamissasi.	124	
PA_ja_540:125.1	Dhammaṁ cara mahārāja,	125	
PA_ja_540:125.2	saindā devā sabrahmakā;	125	
PA_ja_540:125.3	Suciṇṇena divaṁ pattā,	125	
PA_ja_540:125.4	mā dhammaṁ rāja pāmado”ti.	125	
PA_ja_540:126.1	Suvaṇṇasāmajātakaṁ tatiyaṁ.	126	
