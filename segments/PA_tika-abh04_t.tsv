segmentnr	original	folio	analyzed
PA_tika-abh04_t:0	Namo tassa bhagavato arahato sammāsambuddhassa	0	
PA_tika-abh04_t:1	Abhidhammapiṭake	0	
PA_tika-abh04_t:2	Dhammasaṅgaṇī-anuṭīkā	0	
PA_tika-abh04_t:3	Vīsatigāthāvaṇṇanā	0	
PA_tika-abh04_t:4_0	1. Abhidhammasaṃvaṇṇanāya atthaṃ saṃvaṇṇetukāmo tassā ādigāthāya tāva payojanasambandhābhidhānapubbaṅgamaṃ	4	
PA_tika-abh04_t:4_1	atthaṃ niddhārento uḷārajjhāsayānaṃ nisammakārīnaṃ paṭipatti paresaṃ vividhahitasukhanipphādanappayojanāti	4	
PA_tika-abh04_t:4_2	ācariyassāpi dhammasaṃvaṇṇanāya ādimhi satthari nipaccakārassa antarāyavisosanatthatā	4	
PA_tika-abh04_t:4_3	viya satthari dhamme ca paresaṃ accantasukhappaṭilābhasaṃvattaniyasaddhāratanuppādanatthatāpi	4	
PA_tika-abh04_t:4_4	siyāti dassetuṃ “dhammasaṃvaṇṇanāya”ntiādimāha. Tattha yathānusiṭṭhaṃ paṭipajjamāne	4	
PA_tika-abh04_t:4_5	apāyesu apatamāne dhāretīti dhammoti sāmaññavacanopi dhamma-saddo saddantarasannidhānena	4	
PA_tika-abh04_t:4_6	idha pariyattivisesavisayo. Saṃvaṇṇīyati attho etāyāti saṃvaṇṇanā, aṭṭhakathā.	4	
PA_tika-abh04_t:5_0	Tividhayānamukhena vimuttidhammaṃ yathārahamanusāsatīti satthā. Paṇamanaṃ paṇāmo,	5	
PA_tika-abh04_t:5_1	kāyavācācittehi satthu guṇaninnatā. Kiriyā karaṇaṃ, paṇāmassa karaṇaṃ paṇāmakaraṇaṃ,	5	
PA_tika-abh04_t:5_2	vandanāpayogo. So ca kiñcāpi “idāni adhippetaṃ paṇāmaṃ karonto”tiādinā “tassa pāde	5	
PA_tika-abh04_t:5_3	namassitvā”tiādikassa adhippetapaṇāmabhāvaṃ dassessati, “karuṇā viyā”tiādikassa pana	5	
PA_tika-abh04_t:5_4	sabbassa thomanāvasena vuttassapi vasena veditabbo. So hi satthu mahākaruṇādiguṇavisesakittanavasena	5	
PA_tika-abh04_t:5_5	pavatto mahākaruṇādiguṇavisesāvinābhāvinā saṃvaṇṇiyamānasaṃvaṇṇanādhammavibhāvitena	5	
PA_tika-abh04_t:5_6	dhammassa svākkhātabhāvena svākkhātadhamme satthari anuppannasaddhānaṃ saddhājananāya,	5	
PA_tika-abh04_t:5_7	uppannasaddhānañca bhiyyobhāvāya hoti. Satthuno ca aviparītadhammadesanabhāvena avitathadesanābhūte	5	
PA_tika-abh04_t:5_8	dhammeti etena satthuno mahākaruṇādiguṇānaṃyeva ca phalavisesanipphādanasamatthatāya	5	
PA_tika-abh04_t:5_9	pasādāvahataṃ āha. Dhammena hi satthusiddhi, satthārā ca dhammasiddhi, dhammasampattiyāpi	5	
PA_tika-abh04_t:5_10	satthuguṇatāya satthuguṇavibhāvanena sampajjatīti.	51	
PA_tika-abh04_t:6_0	Evaṃ satthari paṇāmakaraṇassa ekaṃ payojanaṃ dassetvā idāni sambandhaṃ vibhāveti	6	
PA_tika-abh04_t:6_1	“tadubhayappasādā hī”tiādinā. Na hi satthari dhamme vā appasanno saṃvaṇṇiyamāne tadadhigantabbe	6	
PA_tika-abh04_t:6_2	ca dhamme sammā paṭipajjati, nāpi sīlādianupādāparinibbānantaṃ mahantaṃ atthaṃ sādheti,	6	
PA_tika-abh04_t:6_3	tasmā dhammasaṃvaṇṇanāsu paresaṃ sammāpaṭipattiākaṅkhāya tathārūpadhammapaṭiggāhakehi	6	
PA_tika-abh04_t:6_4	ca viniyojitena satthari dhamme ca pasāduppādanaṃ satthari paṇāmakaraṇaṃ vihitanti adhippāyo.	6	
PA_tika-abh04_t:7_0	Bhagavato guṇasaṃkittanaṃ tassa dhammasaṅghānampi thomanā hotiyevāti vuttaṃ “ratanattayapaṇāmavacana”nti.	7	
PA_tika-abh04_t:7_1	Tathā ca vakkhati “bhagavato thomanenevā”tiādi. Vakkhamānaṃ vā “saddhammañcassa pūjetvā”tiādiṃ	7	
PA_tika-abh04_t:7_2	sandhāya vuttaṃ. Viññāpanatthaṃ paresaṃ viññūnanti vā sambandhanīyaṃ. Aviññūnaṃ appamāṇatāya	7	
PA_tika-abh04_t:7_3	abhājanatāya ca viññūnaṃ gahaṇaṃ. Te hi buddhādīsu sagāravassa pamāṇabhūtataṃ jānantā	7	
PA_tika-abh04_t:7_4	tassa vacanaṃ sotabbaṃ saddhātabbaṃ maññanti, sammadeva ca naṃ anutiṭṭhantā tadadhippāyaṃ	7	
PA_tika-abh04_t:7_5	pūrenti. Idhāpi purimanayeneva sambandho veditabbo pasādaviññāpanādimukhenapi sammāpaṭipattiākaṅkhāya paveditattā.	7	
PA_tika-abh04_t:8_0	Ettha ca paṭhamo atthavikappo saddhānusārīnaṃ puggalānaṃ vasena vutto, dutiyo dhammānusārīnaṃ.	8	
PA_tika-abh04_t:8_1	Paṭhamo vā asaṃsiddhasatthudhammānaṃ vasena vutto, dutiyo saṃsiddhasatthudhammānaṃ.	8	
PA_tika-abh04_t:8_2	Tathā paṭhamo paṭhame ratane paṇāmakiriyādassanaparo, dutiyo itaresupīti ayaṃ viseso veditabbo.	8	
PA_tika-abh04_t:9_0	Paṇāmo karīyati etāyāti paṇāmakaraṇaṃ, paṇāmakiriyābhinipphādikā cetanā. Sā hi khettasampattiyā	9	
PA_tika-abh04_t:9_1	ācariyassa ca ajjhāsayasampattiyā diṭṭhadhammavedanīyabhūtā yathāladdhasampattinimittakassa	9	
PA_tika-abh04_t:9_2	kammassa balānuppadānavasena purimakammanipphannassa vipākasantānassa antarā vemajjhe	9	
PA_tika-abh04_t:9_3	āyanti āpatantīti antarāyāti laddhanāmānaṃ rogādianatthānaṃ vidhāyakassa upapīḷakassa	9	
PA_tika-abh04_t:9_4	upacchedakassa vā kammassa viddhaṃsanasamattho puññātisayoti imamatthaṃ dasseti “ratanattayapaṇāma…pe…	9	
PA_tika-abh04_t:9_5	visesabhāvato”ti. Evañca katvā rāgādipariyuṭṭhānābhāvavacanena antarāyassa kāraṇabhūtāya	9	
PA_tika-abh04_t:9_6	payogavipattiyā abhāvassa, atthalābhādivacanena anantarāyatāhetubhūtāya payogasampattiyā	9	
PA_tika-abh04_t:9_7	sabbhāvassa, “sabyāpajjhāya pajāya abyāpajjho viharatī”ti vacanena diṭṭheva dhamme	9	
PA_tika-abh04_t:9_8	sukhavihāritāya ca pakāsanaṃ mahānāmasuttaṃyeva udāhaṭaṃ.	9	
PA_tika-abh04_t:10_0	Guṇavisesadassanatthanti etena satipi kāyamanopaṇāmānaṃ antarāyavisosanasamatthabhāve	10	
PA_tika-abh04_t:10_1	tehi paṇāmavisayassa paṇāmārahabhāvavibhāvanena sātisayo vacīpaṇāmo vihitoti dasseti.	10	
PA_tika-abh04_t:10_2	Guṇavisesavā hītiādinā ācariyassa yuttapattakāritaṃ dasseti. Desanā vinayapiṭaketi	10	
PA_tika-abh04_t:10_3	ettha nanu vinayapiṭakassapi desanābhāvato desanāvinayapiṭakānaṃ bhedavacanaṃ na	10	
PA_tika-abh04_t:10_4	yuttanti? No na yuttaṃ “tīsupi cetesu ete dhammatthadesanāpaṭivedhā”ti ettha viya	10	
PA_tika-abh04_t:10_5	samudāyadesanāya avayavadesanānaṃ ādhārabhāvato. Desanākāle vā manasā vavatthāpitāya	10	
PA_tika-abh04_t:10_6	vinayatantiyā vinayapiṭakabhāvato tadatthapaññāpanassa ca desanābhāvato bhedavacanaṃ.	10	
PA_tika-abh04_t:10_7	Atha vā desīyati etenāti desanā, desanāsamuṭṭhāpako cittuppādo, tassa ca vinayapiṭakavisayo	10	
PA_tika-abh04_t:10_8	karuṇāpubbaṅgamo ca soti evamettha bhedavacanopapatti daṭṭhabbā. Suttantapiṭaketiādīsupi eseva nayo.	10	
PA_tika-abh04_t:11_0	Kathaṃ pana bhagavato desanā vinayapiṭake karuṇāppadhānā, suttābhidhammapiṭakesu	11	
PA_tika-abh04_t:11_1	ca paññākaruṇāpaññāppadhānāti viññāyatīti? Yato ukkaṃsapariyantagatahirottappopi	11	
PA_tika-abh04_t:11_2	bhagavā lokiyasādhujanehipi pariharitabbāni “sikharaṇī”tiādīni vacanāni yathāparādhañca	11	
PA_tika-abh04_t:11_3	garahavacanāni vinayapiṭakadesanāyaṃ mahākaruṇāsañcoditamānaso mahāparisamajjhe abhāsi,	11	
PA_tika-abh04_t:11_4	taṃtaṃsikkhāpadapaññattikāraṇāpekkhāya verañjādīsu sārīrikañca khedamanubhosi, tasmā	11	
PA_tika-abh04_t:11_5	kiñcāpi bhūmantarapaccayākārasamayantarakathānaṃ viya vinayapaññattiyāpi samuṭṭhāpikā	11	
PA_tika-abh04_t:11_6	paññā anaññasādhāraṇatāya atisayakiccavatī, tatopi karuṇāya kiccaṃ adhikanti adhippāyena	11	
PA_tika-abh04_t:11_7	vuttaṃ “vinayapiṭake karuṇāppadhānā”ti. Karuṇābyāpārādhikatāya hi desanāya karuṇāppadhānatā,	11	
PA_tika-abh04_t:11_8	suttantadesanāya mahākaruṇāsamāpattibahulo veneyyasantānesu tadajjhāsayānulomena	11	
PA_tika-abh04_t:11_9	gambhīramatthapadaṃ patiṭṭhapesīti karuṇāpaññāppadhānatā, abhidhammadesanāya pana	11	
PA_tika-abh04_t:11_10	sabbaññutaññāṇassa visayabhāvappahonako rūpārūpaparicchedo dhammasabhāvānurodhena	111	
PA_tika-abh04_t:11_11	pavattitoti paññāppadhānatā. Teneva ca kāraṇenātiādinā desanānurūpataṃtaṃsaṃvaṇṇanāya	111	
PA_tika-abh04_t:11_12	thomanā ācariyassa pakatīti dasseti.	111	
PA_tika-abh04_t:12_0	Kusalā rūpaṃ cakkhumā dasa dāḷimādi samūhavasena atthānavabodhanattho viya atthāvabodhanattho	12	
PA_tika-abh04_t:12_1	hi saddappayogo attaparādhīno kevalo atthapadatthako, so padatthavipariyesakārinā	12	
PA_tika-abh04_t:12_2	iti-saddena saddapadatthako jāyatīti āha “karuṇā viyāti nidassanavacana”nti. Nidassanañhi	12	
PA_tika-abh04_t:12_3	nāma nidassitabbadhamme tena ca sambandhe sati hoti, nāññathāti tassa nidassanabhāvaṃ	12	
PA_tika-abh04_t:12_4	vibhāvento āha “yassa yathā…pe… pavattitthāti attho”ti.	12	
PA_tika-abh04_t:13_0	“Tattha karuṇā viyāti nidassanavacana”ntiādinā nidassananidassitabbadhammānaṃ ādhāravisayabyāpārehi	13	
PA_tika-abh04_t:13_1	savisesanehi saha pakāsanavasena gāthāya atthatatvaṃ dassetvā avayavabhedavasena	13	
PA_tika-abh04_t:13_2	atthaṃ dassetuṃ “kiratīti karuṇā”tiādi vuttaṃ. Tattha nicchandarāgānaṃ bhūtapubbagatiyā	13	
PA_tika-abh04_t:13_3	vā sattatā veditabbā. Ekassapi dhammassa anekasāmaññākāravantatāya “yathāsabhāvaṃ	13	
PA_tika-abh04_t:13_4	pakārehī”ti vuttaṃ. Tathā hi vuttaṃ – “sabbe dhammā sabbākārenā”ti dhammānaṃ aññeyyattaṃ	13	
PA_tika-abh04_t:13_5	paṭikkhipati ñātuṃ asakkuṇeyyattābhāvato. Etena tassā paññāya akicchavuttitaṃ āha.	13	
PA_tika-abh04_t:13_6	Yatheva hi “ñeyyesu sabbesu pavattitthā”ti ettāvatā adhippetatthe siddhe tesaṃ attattaniyatāvirahasaṃsūcanatthaṃ	13	
PA_tika-abh04_t:13_7	paresaṃ sattādimicchāgāhapaṭisedhanena dhamma-saddena ñeyyā visesitabbā, evaṃ “dhammesu	13	
PA_tika-abh04_t:13_8	sabbesu pavattitthā”ti ettāvatā ca adhippetatthe siddhe dhammesu tassā paññāya ākaṅkhappaṭibaddhatāya	13	
PA_tika-abh04_t:13_9	akicchavuttitaṃ dassetuṃ aññeyyattapaṭisedhanena ñeyya-saddena dhammā visesitāti.	13	
PA_tika-abh04_t:13_10	Ñeyyadhamma-saddā nīluppalasaddā viya aññamaññaṃ bhedābhedayuttāti “ñeyyā ca te dhammā	131	
PA_tika-abh04_t:13_11	cā”ti vuttaṃ. Yā yāti yathā-saddassatthaṃ dasseti. Byāpanicchāyañhi ayaṃ yathā-saddo,	131	
PA_tika-abh04_t:13_12	tappabhedā paññā pavattitthāti sambandhoti.	131	
PA_tika-abh04_t:14_0	Bhagavati pavattāvāti idaṃ yebhuyyena upamānopameyyatthānaṃ bhinnādhāratāya bhinnādhārassa	14	
PA_tika-abh04_t:14_1	ca upamānatthassa idha asambhavato vuttaṃ. Bhagavato karuṇāya aññehi asādhāraṇabhāvo	14	
PA_tika-abh04_t:14_2	satte saṃsāradukkhato uddharitvā accantasukhe nibbāne patiṭṭhapetuṃ attano sarīrajīvitapariccāgenapi	14	
PA_tika-abh04_t:14_3	ekantahitajjhāsayatāvasena veditabbo, yato vineyyānaṃ kosohitavatthaguyhapahūtajivhāvidaṃsanampi	14	
PA_tika-abh04_t:14_4	kataṃ, yañca yadime sattā jāneyyuṃ, bhagavato sāsanena rahadamiva sītalaṃ sampajjalitaṃ	14	
PA_tika-abh04_t:14_5	aggikkhandhampi samogāheyya. Aññesaṃ passantānanti sambandho. Uddhaṭāti padaṃ apekkhitvā	14	
PA_tika-abh04_t:14_6	mahoghapakkhandānaṃ sattānanti kammatthe sāmivacanaṃ. Ayañhettha saṅkhepattho – kāmādimahoghapakkhande	14	
PA_tika-abh04_t:14_7	satte tato uddhaṭā natthañño koci maṃ ṭhapetvāti passato yathā bhagavato karuṇāya	14	
PA_tika-abh04_t:14_8	āvisanaṃ hoti, na evaṃ aññesaṃ tathādassanasseva abhāvato. Atha vā aññesaṃ passantānanti	14	
PA_tika-abh04_t:14_9	yadipi pare passeyyuṃ, tathāpi na tesaṃ bhagavato viya karuṇokkamanaṃ atthi appaṭipattito	14	
PA_tika-abh04_t:14_10	attahitamattapaṭipattito cāti attho.	141	
PA_tika-abh04_t:15_0	Anāvaraṇā tīsu kālesu sabbattha appaṭihatavuttitāya, asādhāraṇā sabbadhammānaṃ niravasesahetupaccayapariggahavasena	15	
PA_tika-abh04_t:15_1	tesañca sabhāvakiccādiavatthāvisesādiparijānanena āyūhanavelāyameva taṃtaṃkammānaṃ	15	
PA_tika-abh04_t:15_2	taṃtaṃphalavisesahīnamajjhimapaṇītādivibhāgassa indriyabaddhesu anindriyabaddhesu	15	
PA_tika-abh04_t:15_3	ca atisukhumatirohitavidūravuttiatītānāgatādibhedabhinnānaṃ rūpadhammānaṃ taṃtaṃkāraṇasamavāyavibhāvaneneva	15	
PA_tika-abh04_t:15_4	taṃtaṃphalesu vaṇṇasaṇṭhānagandharasaphassādivisesassa niravasesato paṭivijjhanena	15	
PA_tika-abh04_t:15_5	veditabbā. Ayañca attho bhagavato anekadhātunānādhātulokaṃ yathābhūtaṃ ñāṇādivasena	15	
PA_tika-abh04_t:15_6	veditabbo. Yathā ca passantassāti idaṃ rāgaggiādīhi lokasannivāsassa ādittatādiākāradassanaṃ	15	
PA_tika-abh04_t:15_7	bhagavato mahākaruṇokkamanupāyaṃ sandhāya vuttaṃ. Taṃ pana bahukehi ākārehi passantānaṃ	15	
PA_tika-abh04_t:15_8	buddhānaṃ bhagavantānaṃ sattesu mahākaruṇā okkamati. “Āditto lokasannivāso…pe… uyyutto…pe…	15	
PA_tika-abh04_t:15_9	payāto…pe… kummaggappaṭipanno…pe… upanīyati loko adhuvo…pe… atāṇo loko anabhissaro…pe…	15	
PA_tika-abh04_t:15_10	assako loko sabbaṃ pahāya gamanīyaṃ…pe… ūno loko atitto taṇhādāsoti passantānaṃ buddhānaṃ	151	
PA_tika-abh04_t:15_11	bhagavantānaṃ sattesu mahākaruṇā okkamatī”tiādinā paṭisambhidāmagge parosataṃ ākārehi	151	
PA_tika-abh04_t:15_12	dassitanti ganthavitthāraṃ pariharituṃ saṃvaṇṇayituñca upāyaṃ dassetuṃ āha “taṃ sabbaṃ	151	
PA_tika-abh04_t:15_13	paṭisambhidāmagge mahākaruṇāñāṇavibhaṅgavasena jānitabba”nti. Indriyaparopariyattaāsayānusaya	151	
PA_tika-abh04_t:15_14	yamakapāṭihāriya sabbaññutānāvaraṇañāṇāni sesāsādhāraṇañāṇāni. Tesampi hi vibhaṅgo	151	
PA_tika-abh04_t:15_15	“idha tathāgato satte passati apparajakkhe”tiādinā paṭisambhidāmagge nānappakārena	151	
PA_tika-abh04_t:15_16	dassitoti purimanayeneva atidisati. Ādi-saddena tattha vibhattānaṃ paṭisambhidāsaccañāṇādīnaṃ	151	
PA_tika-abh04_t:15_17	saṅgaho katoti veditabbo.	151	
PA_tika-abh04_t:16_0	Nippadesasappadesavisayā karuṇā viya bhagavato paññāpi idha nippadesasappadesavisayā	16	
PA_tika-abh04_t:16_1	niravasesā adhippetāti tassā katipayabhedadassanena nayato tadavasiṭṭhabhedā gahetabbāti	16	
PA_tika-abh04_t:16_2	dassento “paññāggahaṇena cā”tiādimāha. Te pana sīlasamādhi paññāvimuttivimuttiñāṇadassana,	16	
PA_tika-abh04_t:16_3	dvācattālīsasatadukadhamma, bāvīsatitikadhamma, catusatipaṭṭhāna sammappadhāna iddhipāda	16	
PA_tika-abh04_t:16_4	sāmaññaphala ariyavaṃsādi, pañcagati pañcapadhāniyaṅgapañcaṅgikasamādhi indriya bala	16	
PA_tika-abh04_t:16_5	nissāraṇīyadhātu vimuttāyatana vimuttiparipācanīyadhammasaññādi, chasāraṇīyadhamma	16	
PA_tika-abh04_t:16_6	anussatiṭṭhāna agāravagārava nissāraṇiyadhātu satatavihāra anuttariya nibbedhabhāgiyapaññādi,	16	
PA_tika-abh04_t:16_7	sattaaparihāniyadhamma ariyadhana bojjhaṅga sappurisadhammanijjaravatthu saññā dakkhiṇeyyapuggalakhīṇāsavabalādi,	16	
PA_tika-abh04_t:16_8	aṭṭhapaññāpaṭilābhahetu micchatta sammatta lokadhamma ariyānariyavohāra ārambhavatthu	16	
PA_tika-abh04_t:16_9	kusītavatthu akkhaṇa mahāpurisavitakka abhibhāyatana vimokkhādi, navayonisomanasikāramūladhammapārisuddhipadhāniyaṅga	16	
PA_tika-abh04_t:16_10	sattāvāsa āghātavatthu āghātapaṭivinaya saññānānatta anupubbavihārādi, dasanāthakaradhamma	161	
PA_tika-abh04_t:16_11	kasiṇāyatana akusalakammapatha kusalakammapatha micchatta sammatta ariyavāsa dasabalañāṇa	161	
PA_tika-abh04_t:16_12	asekkhadhammādi, ekādasamettānisaṃsa sīlānisaṃsa dhammatā buddhihetu, dvādasāyatanapaṭiccasamuppāda	161	
PA_tika-abh04_t:16_13	dhammacakkākāra, terasadhutaguṇa, cuddasabuddhañāṇa, pañcadasacaraṇavimuttiparipācanīyadhamma,	161	
PA_tika-abh04_t:16_14	soḷasaānāpānassati saccākāra suttantapaṭṭhāna, aṭṭhārasa buddhadhammadhātu bhedakaravatthu,	161	
PA_tika-abh04_t:16_15	ekūnavīsatipaccavekkhaṇa, catuvīsatipaccaya, aṭṭhavīsatisuttantapaṭṭhāna, paṇṇāsaudayabbayadassana,	161	
PA_tika-abh04_t:16_16	paropaṇṇāsakusaladhamma, dvāsaṭṭhidiṭṭhigata, aṭṭhasatataṇhāvicaritādibhedānaṃ dhammānaṃ	161	
PA_tika-abh04_t:16_17	paṭivijjhanadesanākārappavattā, ye ca catuvīsatikoṭisatasahassasamāpattisañcārimahāvajirañāṇappabhedā,	161	
PA_tika-abh04_t:16_18	ye ca anantanayasamantapaṭṭhānapavicayadesanākārappavattā, ye ca anantāsu lokadhātūsu	161	
PA_tika-abh04_t:16_19	anantānaṃ sattānaṃ āsayānusayacaritādivibhāvanākārappavattāti evaṃpakārā bhagavato	161	
PA_tika-abh04_t:16_20	paññāpabhedā, sabbepi idha ādi-saddena nayato saṅgayhantīti veditabbaṃ. Ko hi samattho	162	
PA_tika-abh04_t:16_21	bhagavato paññāya pabhede anupadaṃ niravasesato dassetuṃ. Teneva bhagavantaṃ ṭhapetvā	162	
PA_tika-abh04_t:16_22	paññavantānaṃ aggabhūto dhammasenāpatisāriputtattheropi buddhaguṇaparicchedanaṃ patianuyutto	162	
PA_tika-abh04_t:16_23	“apica me, bhante, dhammanvayo vidito”ti āhāti.	162	
PA_tika-abh04_t:17_0	Saṃsāramahoghapakkhandānaṃ sattānaṃ tato santāraṇatthaṃ paṭipanno tehi payojito nāma	17	
PA_tika-abh04_t:17_1	hoti asatipi tesaṃ tathāvidhe abhisandhiyanti vuttaṃ “sattā hi mahābodhiṃ payojentī”ti.	17	
PA_tika-abh04_t:17_2	Etena sabbenāti mahābodhimūlādidassanena. Apagamanaṃ nirupakkilesanti yojetabbaṃ.	17	
PA_tika-abh04_t:17_3	Jātasaṃvaddhabhāvadassanena “anādi anidhano ca satto”ti evaṃpakārā micchāvādā paṭisedhitā	17	
PA_tika-abh04_t:17_4	honti. Samaññā…pe… dasseti satte paramatthato asatipi sattapaññattivohārasūcanato.	17	
PA_tika-abh04_t:17_5	Karuṇā ādipaññā pariyosānanti idaṃ sambharaṇanipphattikālāpekkhāya vuttaṃ, na paricchedavantatāya.	17	
PA_tika-abh04_t:17_6	Tenevāha “tannidānabhāvato tato uttarikaraṇīyābhāvato”ti. Sabbe buddhaguṇā dassitā	17	
PA_tika-abh04_t:17_7	honti nayato dassitattā. Eso eva hi anavasesato buddhaguṇadassanupāyo yadidaṃ nayaggāhaṇaṃ.	17	
PA_tika-abh04_t:17_8	Paradhanaharaṇāditopi virati paresaṃ anatthapariharaṇavasappavattiyā siyā karuṇūpanissayāti	17	
PA_tika-abh04_t:17_9	karuṇānidānaṃ sīlaṃ. Tato eva “tato pāṇātipātādiviratippavattito”ti vuttaṃ.	17	
PA_tika-abh04_t:18_0	2. Yassā saṃvaṇṇanantiādinā “dayāyā”tiādithomanāya sambandhaṃ dasseti. Payojanaṃ	18	
PA_tika-abh04_t:18_1	pana vuttanayena veditabbaṃ. Abbhantaraṃ niyakajjhattaṃ, tato bahibhūtaṃ bāhiraṃ.	18	
PA_tika-abh04_t:18_2	Dayāti karuṇā adhippetāti dayā-saddassa mettākaruṇānaṃ vācakattā vakkhamānañca anuyogaṃ	18	
PA_tika-abh04_t:18_3	manasi katvā vuttaṃ. Tāya hi samussāhito, na mettāyāti adhippāyo. Pubbe vuttassa	18	
PA_tika-abh04_t:18_4	paṭiniddeso hotīti ta-saddassa atthaṃ āha. Tanti paññaṃ visesetvā upamābhāvena vinivattā	18	
PA_tika-abh04_t:18_5	caritatthatāya. Paṭiniddesaṃ nārahati padhānāpadhānesu padhāne kiccadassanato. Dvinnaṃ	18	
PA_tika-abh04_t:18_6	padānaṃ…pe… vatoti karuṇāvācinā dayā-saddena ekādhikaraṇabhāvena vuccamāno ta-saddo	18	
PA_tika-abh04_t:18_7	tato aññadhammavisayo bhavituṃ na yuttoti adhippāyo. Apariyāyasaddānaṃ samānādhikaraṇabhāvo	18	
PA_tika-abh04_t:18_8	visesanavisesitabbabhāve sati hoti, nāññathāti āha “samānā…pe… hotī”ti. Samānādhikaraṇabhāvena	18	
PA_tika-abh04_t:18_9	hettha visesanavisesitabbabhāvo sādhīyati, sā ca samānādhikaraṇatā visiṭṭhavibhattikānaṃ	18	
PA_tika-abh04_t:18_10	na hotīti samānavibhattitāyapi tameva sādhīyatīti “dayā…pe… cida”nti idaṃ dayāya	181	
PA_tika-abh04_t:18_11	visesitabbabhāve kāraṇavacanaṃ. Padhānatāya hi sāmaññatāya ca sā visesitabbā jātā.	181	
PA_tika-abh04_t:18_12	Tattha bhagavato tadaññesañca karuṇānaṃ vācakattā sāmaññatā veditabbā. Tassa cāti	181	
PA_tika-abh04_t:18_13	dayā-saddassa. “Padhānañca pañña”ntiādinā kiñcāpi purimagāthāya paññāppadhānā, “tāyā”ti	181	
PA_tika-abh04_t:18_14	pana kevalaṃ avatvā dayāvisesanabhāvena vuttattā appadhānāyapi karuṇāya paṭiniddeso	181	
PA_tika-abh04_t:18_15	yuttoti dasseti. Appadhānatā ca karuṇāya purimagāthāya vasena vuttā, idha pana padhānā	181	
PA_tika-abh04_t:18_16	eva. Tathā ca vuttaṃ “dayāsamussāhinīti padhānā”ti.	181	
PA_tika-abh04_t:19_0	Kathaṃ pana…pe… ñātabbāti vakkhamānaññeva atthaṃ hadaye ṭhapetvā codeti. Yadi evanti	19	
PA_tika-abh04_t:19_1	yadi aṭṭhakathāya adhippāyaṃ aggahetvā vacanamattameva gaṇhasi. Mettāti ca na yujjeyyāti	19	
PA_tika-abh04_t:19_2	yathā “mettacittataṃ āpanno”ti etissā aṭṭhakathāya vasena na dayā karuṇā, evaṃ “nikkaruṇataṃ	19	
PA_tika-abh04_t:19_3	āpanno”ti etissā aṭṭhakathāya vasena na dayā mettāti vacanamattaggahaṇe aṭṭhakathānampi	19	
PA_tika-abh04_t:19_4	virodhaṃ dasseti. “Adhippāyavasena yojetabbo”ti vatvā tameva adhippāyaṃ dayā-saddo	19	
PA_tika-abh04_t:19_5	hītiādinā vivarati. Akkharacintakā hi dayā-saddaṃ dānagatirakkhaṇesu paṭhanti. Anurakkhaṇañca	19	
PA_tika-abh04_t:19_6	mettākaruṇānaṃ hitūpasaṃhāradukkhāpanayanākāravuttīnaṃ samānakiccaṃ, tasmā ubhayattha	19	
PA_tika-abh04_t:19_7	dayā-saddo pavattatīti vuttaṃ. Antonītanti antogadhaṃ, rukkhattho viya dhavakhadirādīnaṃ	19	
PA_tika-abh04_t:19_8	anurakkhaṇattho mettākaruṇānaṃ sāmaññanti attho, adhippāyo pana “dayāpanno”ti ettha	19	
PA_tika-abh04_t:19_9	sabbapāṇabhūtahitānukampīti anantaraṃ karuṇāya vuttattā dayā-saddo mettāpariyāyoti	19	
PA_tika-abh04_t:19_10	viññāyati. Mettāpi hi karuṇā viya pāṇātipātaviratiyā kāraṇanti. “Adayāpanno”ti ettha	191	
PA_tika-abh04_t:19_11	pana kāruṇiko avihiṃ sajjhāsayattā paresaṃ vihesāmattampi na karoti, ko pana vādo	191	
PA_tika-abh04_t:19_12	pāṇātipātaneti nikkaruṇatāya pāṇātipātitā dassitāti veditabbā. Etamevatthaṃ sandhāya	191	
PA_tika-abh04_t:19_13	“evañhi aṭṭhakathānaṃ avirodho hotī”ti āha. Yadi dayā-saddo mettākaruṇānaṃ vācako,	191	
PA_tika-abh04_t:19_14	evampikathaṃ pana karuṇā “dayā”ti jānitabbāti anuyogo tadavattho evāti codanaṃ manasi	191	
PA_tika-abh04_t:19_15	katvā karuṇā ca desanāyātiādinā karuṇāya eva gahaṇe kāraṇamāha.	191	
PA_tika-abh04_t:20_0	Nanu tāyātiādinā sāmatthiyatopi pakaraṇaṃ balavanti pakaraṇavaseneva karuṇāvisayassa	20	
PA_tika-abh04_t:20_1	ñātataṃ dasseti. Yathāruci pavattitthāti etaṃ purimagāthāya sappadesanippadesasattavisayāya	20	
PA_tika-abh04_t:20_2	karuṇāya gahitabhāvassa kāraṇavacanaṃ. Yathārucipavatti hi ekasmiṃ anekesu ca icchānurūpappavattīti.	20	
PA_tika-abh04_t:20_3	“Idha pana nippadesasattavisayataṃ gahetu”nti etena siddhe sati ārambho ñāpakattho	20	
PA_tika-abh04_t:20_4	hotīti puna “sattesū”ti vacanaṃ imamatthavisesaṃ bodhetīti dasseti. Na devesuyevātiādināpi	20	
PA_tika-abh04_t:20_5	dayāsādhanassa samussāhanassa sattavisayabhāve sāmatthiyaladdhepi “sattesū”ti vacanaṃ	20	
PA_tika-abh04_t:20_6	tassa nippadesasattavisayabhāvo adhippetoti imaṃ visesaṃ ñāpetīti dasseti.	20	
PA_tika-abh04_t:21_0	Kāladesadesakaparisādiparidīpanaṃ bāhiranidānanti kālādīni niddhārento “yasmiṃ kāle”tiādimāha.	21	
PA_tika-abh04_t:21_1	Avasānamhi vasanto tidasālayeti vacanatoti etena tassa pāṭihāriyassa saddantarasannidhānena	21	
PA_tika-abh04_t:21_2	avacchinnataṃ dasseti. Tattha pavattavohārena ca na sakkāti puthujjanasantānepi rāgādipaṭipakkhaharaṇassa	21	
PA_tika-abh04_t:21_3	abhāvato nicchandarāgesu sattavohāro viya puthujjanasantāne rāgādipaṭipakkhaharaṇavasena	21	
PA_tika-abh04_t:21_4	pavattaṃ tadabhāvepi bhagavato santāne ruḷhīvasena pāṭihāriyantveva vuccatīti na	21	
PA_tika-abh04_t:21_5	sakkā vattunti adhippāyo. Diṭṭhiharaṇavasena ye sammādiṭṭhikā jātā acelakakassapādayo	21	
PA_tika-abh04_t:21_6	viya, diṭṭhippakāsane asamatthabhāvena appaṭibhānabhāvādippattiyā saccakādayo viya.	21	
PA_tika-abh04_t:22	3. Sītapabbatā nāma “sineruṃ parivāretvā ṭhitā yugandharo…pe… giri brahā”ti evaṃ vuttapabbatā.	2	
PA_tika-abh04_t:23_0	4-5. Sabbaso cakkavāḷasahassehi sabbaso āgamma sabbaso sannisinnenāti sambandhavasena	23	
PA_tika-abh04_t:23_1	tayo vikappā yuttā, sabbaso cakkavāḷasahassehi dasahi dasahīti pana aniṭṭhasādhanato	23	
PA_tika-abh04_t:23_2	paṭisedhito. Vajjitabbeti ye vajjetuṃ sakkā “atisammukhā atisamīpaṃ unnatappadeso”ti,	23	
PA_tika-abh04_t:23_3	ete. Itare pana tassā parisāya mahantabhāvena na sakkā pariharituṃ.	23	
PA_tika-abh04_t:24_0	“Sabbañeyya…pe… samatthā”ti vatvā tesaṃ desetabbappakārajānanasamatthāti vacanaṃ	24	
PA_tika-abh04_t:24_1	attanā paṭividdhākārassa dhammasāmināpi paresaṃ desetuṃ asakkuṇeyyattā vuttaṃ. Aññathā	24	
PA_tika-abh04_t:24_2	sabbepi sattā diṭṭhasaccā eva bhaveyyuṃ. Sabbañeyyadhammānaṃ yathāsabhāvajānanasamatthatādiyeva	24	
PA_tika-abh04_t:24_3	yathāvuttabalaṃ. Tesaṃ gahaṇasamatthataṃ dīpeti, adhikavacanamaññamatthaṃ bodhetīti adhippāyo.	24	
PA_tika-abh04_t:25_0	6. Tathāgato vandanīyotiādinā “namassitvā”tiādikiriyāvisesānaṃ taṃtaṃsuttānurodhena	25	
PA_tika-abh04_t:25_1	pavattitamāha. Sarīrasobhaggādīti ādi-saddena kalyāṇavākkaraṇatāādhipaccaparivārasampattiādi saṅgayhati.	25	
PA_tika-abh04_t:26_0	7. Antaradhāpetvāti nirodhetvā. Nirodhanañcettha uppādakahetupariharaṇavasena tesaṃ	26	
PA_tika-abh04_t:26_1	anuppattikaraṇanti veditabbaṃ. Atthaṃ pakāsayissāmīti sambandhoti “sosetvā”ti pubbakālakiriyāya	26	
PA_tika-abh04_t:26_2	aparakālakiriyāpekkhatāya vuttaṃ.	26	
PA_tika-abh04_t:27_0	8. Dukkarabhāvaṃ dīpetunti adukkarassa tathāabhiyācetabbatābhāvatoti adhippāyo. Pārājikasaṅghādisesānaṃ	27	
PA_tika-abh04_t:27_1	sīlavipattibhāvato thullaccayādīnañca yebhuyyena ācāravipattibhāvato ācārasīlānaṃ	27	
PA_tika-abh04_t:27_2	tathā yojanā katā, tathā cārittasīlassa ācārasabhāvattā itaraṃ sabhāveneva gahetvā	27	
PA_tika-abh04_t:27_3	dutiyā. Asakkuṇeyyanti visuddhācārādiguṇasamannāgatena sabrahmacārinā saddhammaciraṭṭhitatthaṃ	27	
PA_tika-abh04_t:27_4	sādaraṃ abhiyācitena tena ca abhidhammatthappakāsane samatthoti yāthāvato pamāṇitena	27	
PA_tika-abh04_t:27_5	tabbimukhabhāvo na sukaroti adhippāyo.	27	
PA_tika-abh04_t:28	9. Devadeva-saddassa attho paṭṭhānasaṃvaṇṇanāṭīkāyaṃ vipañcitoti na vitthārayimha.	2	
PA_tika-abh04_t:29_0	13. Paṭhamasaṅgītiyaṃ yā aṭṭhakathā saṅgītāti vacanena sā bhagavato dharamānakālepi	29	
PA_tika-abh04_t:29_1	aṭṭhakathā saṃvijjati, tena pāṭho viya bhagavaṃmūlikāvāti viññāyati. “Abhidhammassā”ti	29	
PA_tika-abh04_t:29_2	padaṃ “atthaṃ pakāsayissāmī”ti etadapekkhanti “kassa pana sā aṭṭhakathā”ti pucchitvā	29	
PA_tika-abh04_t:29_3	adhikāravasena tameva abhidhammapadaṃ ākaḍḍhati. Āvuttiādivasena vā ayamattho vibhāvetabbo.	29	
PA_tika-abh04_t:30_0	16. Ariyamaggassa bojjhaṅgamaggaṅgajhānaṅgavisesaṃ pādakajjhānameva niyametītiādinayappavatto	30	
PA_tika-abh04_t:30_1	tipiṭakacūḷanāgattheravādo ādi-saddena vipassanāya ārammaṇabhūtā khandhā niyamenti,	30	
PA_tika-abh04_t:30_2	puggalajjhāsayo niyametīti evamādayo moravāpivāsimahādattattheratipiṭakacūḷābhayattheravādādayo	30	
PA_tika-abh04_t:30_3	saṅgayhanti. Tappakāsanenevāti abhidhammassa atthappakāsaneneva. Soti mahāvihāravāsīnaṃ	30	
PA_tika-abh04_t:30_4	vinicchayo. Tathāti asammissānākulabhāvena. Asammissānākulabhūto vā vinicchayo mahāvihāravāsīnaṃ	30	
PA_tika-abh04_t:30_5	santakabhāvena, etena abhidhammassa atthappakāsaneneva mahāvihāravāsīnaṃ vinicchayo	30	
PA_tika-abh04_t:30_6	idha abhinipphādīyatīti dasseti. Atha vā tappakāsanenevāti asammissānākulabhāvappakāsaneneva.	30	
PA_tika-abh04_t:30_7	Soti pakāsiyamāno abhidhammattho. Tathāti mahāvihāravāsīnaṃ vinicchayabhāvena. Imasmiṃ	30	
PA_tika-abh04_t:30_8	atthavikappe “asammissaṃ anākulaṃ atthaṃ pakāsayissāmī”ti sambandhanīyaṃ.	30	
PA_tika-abh04_t:31	17. Aññañca sabbaṃ atthappakāsanaṃ hotīti tosanaṃ hotīti attho. Tenevāha “sabbena tena tosanaṃ kataṃ hotī”ti. Yuttarūpā yojanā.	3	
PA_tika-abh04_t:32	Vīsatigāthāvaṇṇanā niṭṭhitā.	3	
PA_tika-abh04_t:33	Nidānakathāvaṇṇanā	3	
PA_tika-abh04_t:34_0	Paricchedo sattappakaraṇabhāvo. Sanniveso sattannaṃ pakaraṇānaṃ tadavayavānañca vavatthānaṃ.	34	
PA_tika-abh04_t:34_1	Sāgarehi tathā cintāti “imassa abhidhammassa gambhīrabhāvavijānanatthaṃ cattāro sāgarā	34	
PA_tika-abh04_t:34_2	veditabbā”tiādinā nayena jalasāgarādīhi saha nayasāgaravicāro. “Satabhāgena sahassabhāgena	34	
PA_tika-abh04_t:34_3	dhammantarā dhammantaraṃ saṅkamitvā saṅkamitvā desesī”tiādinā desanābhedehi abhidhammassa	34	
PA_tika-abh04_t:34_4	gambhīrabhāvakathā desanāhi gambhīratā.	34	
PA_tika-abh04_t:35_0	“Evaṃ temāsaṃ nirantaraṃ desentassā”tiādinā desanākāle bhagavato sarīrassa yāpitākāravicāro	35	
PA_tika-abh04_t:35_1	desanā…pe… gahaṇaṃ. Tathā therassa…pe…pi cāti “abhidhamme vācanāmaggo nāmā”tiādinā	35	
PA_tika-abh04_t:35_2	abhidhamme vācanāmaggassa sāriputtattherasambandhitatā tassa ca teneva uppāditatā.	35	
PA_tika-abh04_t:35_3	Yo hi bhagavatā devatānaṃ desitākāro, so aparicchinnavāranayatantitāya ananto aparimāṇo	35	
PA_tika-abh04_t:35_4	na bhikkhūnaṃ vācanāyoggo, yo ca therassa desitākāro, so atisaṃkhittatāya. Nātisaṅkhepanātivitthārabhūto	35	
PA_tika-abh04_t:35_5	pana pāṭhanayo therappabhāvito vācanāmaggoti.	35	
PA_tika-abh04_t:36_0	Vacanatthavijānanenātiādinā kusalā dhammātiādipadānaññeva atthavaṇṇanaṃ akatvā abhidhamma-saddavicārassa	36	
PA_tika-abh04_t:36_1	sambandhamāha. “Ye te mayā dhammā abhiññā desitā. Seyyathidaṃ – cattāro satipaṭṭhānā…pe…	36	
PA_tika-abh04_t:36_2	sikkhitaṃ sikkhiṃsu dve bhikkhū abhidhamme nānāvādā”tiādisuttavasena kiñcāpi bodhipakkhiyadhammā	36	
PA_tika-abh04_t:36_3	“abhidhammo”ti vuccanti, dhamma-saddo ca samādhiādīsu diṭṭhappayogo, pariyattidhammo	36	
PA_tika-abh04_t:36_4	eva pana idha adhippetoti dassento “suttantādhikā pāḷīti attho”ti āha. Tattha dhammabyabhicārabhāvena	36	
PA_tika-abh04_t:36_5	visesato abhidhammo viya suttantopi “dhammo”ti vuccati. “Yo vo, ānanda, mayā dhammo	36	
PA_tika-abh04_t:36_6	ca vinayo ca desito paññatto”tiādīsu aññattha ca sambhavato abhi-saddena nivattetabbatthaṃ	36	
PA_tika-abh04_t:36_7	dīpetuṃ “suttantā”ti vuttaṃ. Nanu ca atirekavisesaṭṭhā bhinnasabhāvā yato te yathākkamaṃ	36	
PA_tika-abh04_t:36_8	adhikavicittapariyāyehi bodhitā, tasmā “dhammātirekadhammavisesaṭṭhehī”ti bahuvacanena	36	
PA_tika-abh04_t:36_9	bhavitabbaṃ, na ekavacanenāti anuyogaṃ manasi katvā āha “dvinnampi…pe… ekavacananiddeso kato”ti.	36	
PA_tika-abh04_t:37_0	Payogameva nārahati upasagga-saddānaṃ dhātu-saddasseva purato payojanīyattā. Athāpi	37	
PA_tika-abh04_t:37_1	payujjeyya atimālādīsu ati-saddādayo viya. Evampi yathā “atimālā”ti ettha samāsavasena	37	
PA_tika-abh04_t:37_2	anāvibhūtāya kamanakiriyāya visesako ati-saddo, na mālāya, evamidhāpi abhi-saddo	37	
PA_tika-abh04_t:37_3	na dhammavisesako yuttoti adhippāyo. Aññassapi hi upasaggassāti idaṃ ruḷhīvasena,	37	
PA_tika-abh04_t:37_4	atthe upasajjatīti vā upasaggassa anvatthasaññataṃ gahetvā vuttaṃ. Atichattādīsu	37	
PA_tika-abh04_t:37_5	hi ati-saddo idha upasaggoti adhippeto. Tattha yathā kalyāṇo pūjito vā puriso atipurisoti	37	
PA_tika-abh04_t:37_6	bhavati, evaṃ atirekavisesaṭṭhānampi kalyāṇapūjitatthabhāvasambhavato kalyāṇaṃ vā	37	
PA_tika-abh04_t:37_7	pūjitaṃ vā chattaṃ atichattanti saddanayo veditabbo. Kalyāṇapūjitabhāvā hi guṇavisesayogena	37	
PA_tika-abh04_t:37_8	icchitabbā. Guṇaviseso cesa yadidaṃ pamāṇātireko ca vicittarūpatā ca. Evañca pana	37	
PA_tika-abh04_t:37_9	katvā “akiriyāyapī”ti vacanaṃ samatthitaṃ bhavati. Yathā ca atichattādīsu, evaṃ abhidhamma-saddepi	37	
PA_tika-abh04_t:37_10	daṭṭhabbaṃ. Anekatthā hi nipātāti. Tabbhāvadīpakattāti atirekavisesabhāvadīpakattā.	371	
PA_tika-abh04_t:38_0	Ekato anāgatattāti idaṃ suttante ekato āgatānaṃ khandhāyatanādīnaṃ suttantabhājanīyassa	38	
PA_tika-abh04_t:38_1	diṭṭhattā “cha imāni, bhikkhave, indriyānī”tiādinā cakkhādīnaṃ channaṃ itthindriyādīnaṃ	38	
PA_tika-abh04_t:38_2	tiṇṇaṃ sukhindriyādīnaṃ pañcannaṃ saddhindriyādīnaṃ pañcannaṃ anaññātaññassāmītindriyādīnañca	38	
PA_tika-abh04_t:38_3	tiṇṇaṃ vasena visuṃ visuṃ suttantabhāvena āgatattā ekasuttabhāvena anāgatānaṃ bāvīsatiyā	38	
PA_tika-abh04_t:38_4	indriyānaṃ suttantabhājanīyassa adiṭṭhattā ca vuttaṃ, na suttante ekato āgamanassa	38	
PA_tika-abh04_t:38_5	suttantabhājanīyassa kāraṇattā. Suttante ekato sabbena sabbañca anāgatā hi bhūmantaraparicchedapaṭisambhidā	38	
PA_tika-abh04_t:38_6	suttantabhājanīyavasena vibhattā dissanti, ekato āgatāni ca sikkhāpadāni tathā na	38	
PA_tika-abh04_t:38_7	vibhattāni. Veramaṇīnaṃ viya pana sabhāvakiccādivibhāgavinimutto bāvīsatiyā indriyānaṃ	38	
PA_tika-abh04_t:38_8	samāno vibhajanappakāro natthi, yo suttantabhājanīyaṃ siyāti indriyavibhaṅge suttantabhājanīyaṃ	38	
PA_tika-abh04_t:38_9	natthīti yuttaṃ siyā.	38	
PA_tika-abh04_t:39_0	Yadipi paccayadhammavinimutto paccayabhāvo nāma natthi, yathā pana pavatto paccayadhammo	39	
PA_tika-abh04_t:39_1	paccayuppannadhammānaṃ paccayo hoti, so tassa pavattiākāraviseso hetuādibhāvo tato	39	
PA_tika-abh04_t:39_2	añño viya paccayadhammassa paccayabhāvoti vutto, so ca “avijjāpaccayā saṅkhārā sambhavantī”tiādīsu	39	
PA_tika-abh04_t:39_3	padhānabhāvena vutto. Tattha ca guṇībhūtā hetuhetuphalabhūtā avijjāsaṅkhārādayoti	39	
PA_tika-abh04_t:39_4	vuttaṃ “paccayabhāvo uddiṭṭho”ti. Uddiṭṭhadhammānantiādi uddesena paricchinnānaṃyeva	39	
PA_tika-abh04_t:39_5	khandhādīnaṃ khandhavibhaṅgādīsu pañhapucchakanayo dassito, na ito aññathāti katvā vuttaṃ.	39	
PA_tika-abh04_t:40_0	Suttante saṅgītisuttantādike. Pañca sikkhāpadāni pāṇātipātā…pe… pamādaṭṭhānā veramaṇīti	40	
PA_tika-abh04_t:40_1	evaṃ uddiṭṭhāni. Añño pana veramaṇīnaṃ vibhajitabbappakāro natthīti idaṃ atītāniccādivibhāgo	40	
PA_tika-abh04_t:40_2	veramaṇīnaṃ khandhāyatanādīsu antogadhattā tabbaseneva vijānitabbo, tato pana añño	40	
PA_tika-abh04_t:40_3	abhidhammanayavidhuro veramaṇīnaṃ vibhajitabbappakāro natthīti adhippāyena vuttaṃ.	40	
PA_tika-abh04_t:40_4	Tathā ca paṭisambhidāmagge “cakkhuṃ aniccaṃ…pe… jarāmaraṇaṃ anicca”nti anupadadhammasammasanakathāyaṃ	40	
PA_tika-abh04_t:40_5	na veramaṇiyo uddhaṭā.	40	
PA_tika-abh04_t:41_0	Nanu dhammasaṅgaṇīdhātukathādīnampi vasena abhidhammapāḷiyā atirekavisesabhāvo dassetabboti?	41	
PA_tika-abh04_t:41_1	Saccametaṃ, so pana ekantaabhidhammanayanissito avuttopi siddhoti katvā na dassito.	41	
PA_tika-abh04_t:41_2	Etena vā nidassanena sopi sabbo netabbo. Abhidhammanayasāmaññena vā abhidhammabhājanīyapañhapucchakehi	41	
PA_tika-abh04_t:41_3	so vutto evāti na vuttoti daṭṭhabbo.	41	
PA_tika-abh04_t:42_0	Pañhavārāti pucchanavissajjanavasena pavattā pāḷinayā. Etthevāti dhammahadayavibhaṅge	42	
PA_tika-abh04_t:42_1	eva. Apekkhāvasikattā appamahantabhāvassa yato appamattikā mahādhātukathātanti dhammahadayavibhaṅgavacanavasena	42	
PA_tika-abh04_t:42_2	avasesā, taṃ dassanatthaṃ “dhammahadayavibhaṅge anāgantvā mahādhammahadaye āgatatantito”ti	42	
PA_tika-abh04_t:42_3	vuttaṃ. Dhammahadaya…pe… āgatatantito rūpakaṇḍadhātuvibhaṅgādīsu anāgantvā mahādhātukathāyaṃ	42	
PA_tika-abh04_t:42_4	āgatatanti appamattikāvāti sambandho. Atha dhātukathāya vitthārakathā mahādhātukathā	42	
PA_tika-abh04_t:42_5	dhammahadayavibhaṅge anāgantvā mahādhammahadaye āgatatantito dhātukathāyaṃ anāgantvā	42	
PA_tika-abh04_t:42_6	mahādhātukathāya āgatatanti appamattikāvāti yojetabbaṃ.	42	
PA_tika-abh04_t:43_0	Upalabbhatīti anulomapaccanīyapañcakassa, nupalabbhatīti paccanīyānulomapañcakassa	43	
PA_tika-abh04_t:43_1	upalakkhaṇavasena vuttaṃ. Saccikaṭṭhaṃ nissayanti “sabbatthā”tiādinā desādianāmasanena	43	
PA_tika-abh04_t:43_2	rūpādisattapaññāsadhammappabhedaṃ saccikaṭṭhameva nissayabhūtaṃ. Sabbatthāti etthāpi	43	
PA_tika-abh04_t:43_3	“upalabbhati nupalabbhatīti paṭiññāya gahitāya paṭikkhepaggahaṇattha”nti ānetvā sambandhanīyaṃ,	43	
PA_tika-abh04_t:43_4	tathā sabbadā sabbesūti etthāpi. Yadi khandhāyatanādayo gahitā aṭṭhakathāyaṃ āgatanayena,	43	
PA_tika-abh04_t:43_5	atha pana vuttanti sambandho. Yo saccikaṭṭhoti saccikaṭṭhanissayaṃ upalakkheti. Etehīti	43	
PA_tika-abh04_t:43_6	etehi vacanehi. Saccikaṭṭhadesakālappadesehi kathaṃ saccikaṭṭhādīnaṃ padeso ekadesabhūto	43	
PA_tika-abh04_t:43_7	sabboti vuccati? Padesānaṃ puthuttā. “Sabbesu padesesū”ti paccekaṃ bhedāmasanavasena	43	
PA_tika-abh04_t:43_8	cāyaṃ pañho pavattoti na purimehi avaseso.	43	
PA_tika-abh04_t:44_0	Upalabbhati…pe… micchāti ekanti upalabbhatīti paṭiññāggahaṇapaṭikkhepaggahaṇaniggaṇhanānaṃ	44	
PA_tika-abh04_t:44_1	anulomapaṭilomato paṭiññāṭhapananiggahapāpanāropanānañca vasena pavattā tanti paṭhamapañcakassa	44	
PA_tika-abh04_t:44_2	ekaṃ aṅgaṃ eko avayavoti attho. Evaṃ sesesupi netabbaṃ. Niggahassa suniggahabhāvaṃ	44	
PA_tika-abh04_t:44_3	icchato sakavādino “tvaṃ ce pana maññasi vattabbe kho puggalo nupalabbhatī”tiādinā	44	
PA_tika-abh04_t:44_4	paṭiññāṭhapanena, tena “tava tattha hetāya paṭiññāya hevaṃ paṭijānanto hevaṃ niggahetabbe	44	
PA_tika-abh04_t:44_5	atha taṃ niggaṇhāma suniggahito ca hotī”ti vatvā “hañci puggalo nupalabbhatī”tiādinā	44	
PA_tika-abh04_t:44_6	paravādino attano paṭikammaṃ yathā sakavādī na nibbeṭheti, evaṃ karaṇaṃ paṭikammaveṭhanaṃ.	44	
PA_tika-abh04_t:44_7	Paravādino paṭikammassa duppaṭikammabhāvaṃ icchato sakavādino taṃnidassanena “eso	44	
PA_tika-abh04_t:44_8	ce dunniggahito heva”nti paṭikammanidassanena, “vattabbe kho puggalo upalabbhati…pe…	44	
PA_tika-abh04_t:44_9	paramatthenāti. No ca mayaṃ tayā tattha hetāya paṭiññāya hevaṃ paṭijānanto hevaṃ	44	
PA_tika-abh04_t:44_10	niggahetabbā. Atha amhe niggaṇhāsi dunniggahitā ca homā”ti vatvā “hañci puggalo upalabbhatī”tiādinā	441	
PA_tika-abh04_t:44_11	niggahassa dunniggahitabhāvadassanena aniggahitabhāvakaraṇaṃ niggahanibbeṭhanaṃ.	441	
PA_tika-abh04_t:44_12	“Tena hi yaṃ niggaṇhāsi hañci puggalo upalabbhatī”tiādiṃ vatvā “tena hi ye kate niggahe	441	
PA_tika-abh04_t:44_13	se niggahe dukkaṭe sukate paṭikamme sukatā paṭipādanā”ti sakavādino niggahassa, aniggahabhāvāropanena	441	
PA_tika-abh04_t:44_14	attano paṭikammassa supaṭikammabhāvakaraṇena ca sakavādino niggahassa chedo vināsanaṃ	441	
PA_tika-abh04_t:44_15	puggalavādanisedhanavasena samuṭṭhitattā. Dhammatāya anulomanavasena uṭṭhahitvā tabbilomanavasena	441	
PA_tika-abh04_t:44_16	pavatto anulomapaccanīkapañcako vuttavipariyāyena dutiyapañcako veditabbo.	441	
PA_tika-abh04_t:45_0	Tadādhāroti te saccikaṭṭhaparamatthā rūpādayo ādhārā etassāti tadādhāro. Etena “rūpasmiṃ	45	
PA_tika-abh04_t:45_1	attā”ti evaṃpakāro puggalavādo dassito hoti. Tesaṃ vā ādhārabhūtoti etena “attani	45	
PA_tika-abh04_t:45_2	rūpa”nti evaṃpakāro. Aññatra vā tehīti tehi rūpādīhi vinā. Ādhārādheyyādibhāvena	45	
PA_tika-abh04_t:45_3	asaṃsaṭṭho visuṃyeva vinā. Tena sattādiguṇehi avokiṇṇo purisoti evamādiko. Taṃsāmibhūtatāya	45	
PA_tika-abh04_t:45_4	vā tadadhīnabhāvena “aññatra vā tehī”ti vuttanti “rūpavā attā”ti evaṃpakāro puggalavādo	45	
PA_tika-abh04_t:45_5	dassitoti veditabbo. Anaññoti etena “rūpaṃ attā”ti evaṃpakāro. Ruppanādisabhāvo rūpakkhandhādīnaṃ	45	
PA_tika-abh04_t:45_6	visesalakkhaṇaṃ, sappaccayādisabhāvo sāmaññalakkhaṇaṃ. Rūpādito añño anañño vā aññatte	45	
PA_tika-abh04_t:45_7	ca tadādhārādibhūto upalabbhamāno āpajjatīti anuyuñjati sakavādī pakārantarassa asambhavato.	45	
PA_tika-abh04_t:45_8	Puggalavādī puggalassa rūpādīhi na aññattaṃ icchati rūpādi viya paccakkhato anumānato	45	
PA_tika-abh04_t:45_9	vā gāhayituṃ asakkuṇeyyattā tassa ca kārakavedakabhāvassa ayujjamānakattā. Nāpi anaññattaṃ	45	
PA_tika-abh04_t:45_10	ruppanasappaccayādisabhāvappasaṅgato puggalasseva abhāvappasaṅgato ca. Yatheva hi	451	
PA_tika-abh04_t:45_11	na vinā indhanena aggi paññāpiyati, na ca aññaṃ indhanato aggiṃ sakkā paṭijānituṃ,	451	
PA_tika-abh04_t:45_12	nāpi anaññaṃ. Yadi hi añño siyā, na uṇhaṃ indhanaṃ siyā. Atha anañño, niddahitabbaṃyeva	451	
PA_tika-abh04_t:45_13	dāhakaṃ siyā. Evameva na vinā rūpādīhi puggalo paññāpiyati, na ca tehi añño, nāpi	451	
PA_tika-abh04_t:45_14	anañño sassatucchedabhāvappasaṅgatoti laddhiyaṃ ṭhatvā puggalavādī “na hevā”ti paṭikkhipati.	451	
PA_tika-abh04_t:45_15	Tattha aggindhanopamā tāva yadi lokavohārena vuttā, apaḷittaṃ kaṭṭhādiindhanaṃ niddahitabbañca,	451	
PA_tika-abh04_t:45_16	paḷittaṃ bhāsuruṇhaṃ aggi dāhakañca, tañca ojaṭṭhamakarūpaṃ purimapacchimakālikaṃ	451	
PA_tika-abh04_t:45_17	aniccaṃ saṅkhataṃ paṭiccasamuppannaṃ, yadi evaṃ puggalo rūpādīhi añño anicco ca āpanno.	451	
PA_tika-abh04_t:45_18	Atha paramatthato, tasmiṃyeva kaṭṭhādike paḷitte yaṃ usumaṃ so aggi, taṃsahajātāni	451	
PA_tika-abh04_t:45_19	tīṇi bhūtāni indhanaṃ, evampi siddhaṃ lakkhaṇabhedato aggindhanānaṃ aññattanti aggi	451	
PA_tika-abh04_t:45_20	viya indhanato rūpādīhi añño puggalo anicco ca āpannoti byāhatāti veditabbaṃ.	452	
PA_tika-abh04_t:46_0	Puggalo upalabbhatīti paṭijānantassa pakārantarassa asambhavato vuttesu pakāresu	46	
PA_tika-abh04_t:46_1	ekena pakārena upalabbhamāno upalabbhatīti “āpanna”nti vuttaṃ “paṭiññāya ekattāpanna”nti.	46	
PA_tika-abh04_t:46_2	Ekattāpannattā eva appaṭikkhipitabbaṃ, puggale paṭisiddhe tadabhinivesopi ayāthāvato	46	
PA_tika-abh04_t:46_3	puggalavādino gahitākārasuññatāvibhāvanena sakaṭṭhānato cāvito paṭisedhito eva nāma	46	
PA_tika-abh04_t:46_4	hotīti vuttaṃ “puggaladiṭṭhiṃ paṭisedhento”ti. Puggaloyeva vā tathā passitabbattā	46	
PA_tika-abh04_t:46_5	diṭṭhi. “Sāmī nivāsī kārako vedako nicco dhuvo”ti abhinivesavisayabhūto hi parikappamattasiddho	46	
PA_tika-abh04_t:46_6	puggalo idha paṭikkhipīyati, “na cattārome, bhikkhave, puggalā”tiādinā vuttavohārapuggaloti	46	
PA_tika-abh04_t:46_7	ananuyogo ākāsakusumassa rattanīlādibhāvavicāraṇā viyāti attho. Pubbe “nupalabbhatī”ti	46	
PA_tika-abh04_t:46_8	paṭijānitvā visesacodanāya anāpajjanato puna “na hevā”ti paṭikkhepo paṭiññāya āpajjanaleso.	46	
PA_tika-abh04_t:46_9	Vañjhāputtakassa dīgharassatānuyogassa viya sabbena sabbaṃ paramatthato anupalabbhamānassa	46	
PA_tika-abh04_t:46_10	puggalassa rūpādīhi aññānaññatānuyogassa ananuyogabhāvo eva idha aviparītattho.	461	
PA_tika-abh04_t:47_0	Yaṃkāraṇāti etena “yatonidāna”nti ettha vibhattialopo daṭṭhabboti dasseti. Ajjhācarantīti	47	
PA_tika-abh04_t:47_1	abhibhavanti. Abhinandanādayo taṇhādīhi yathāsaṅkhyaṃ yojetabbā, taṇhādiṭṭhīhi vā	47	
PA_tika-abh04_t:47_2	abhinandanajjhosānāni, tīhipi abhivadanaṃ avisesena vā tīhipi tayo yojetabbā. Ettha	47	
PA_tika-abh04_t:47_3	ce natthi abhinanditabbantiādinā abhinandanādīnaṃ abhāvasūcanena phalūpacārato abhinandanādīnaṃ	47	
PA_tika-abh04_t:47_4	samucchedapaṭippassaddhibhūtaṃ maggaphalaṃ vuccati, taṃ paccāmasanañca esevāti idanti	47	
PA_tika-abh04_t:47_5	katvā vuttaṃ “abhi…pe… phalaṃ vā”ti.	47	
PA_tika-abh04_t:48_0	“Ñāyatīti jāna”nti ukkaṃsagativijānanena niravasesaṃ ñeyyajātaṃ pariggayhatīti tabbisayāya	48	
PA_tika-abh04_t:48_1	jānātikiriyāya sabbaññutaññāṇameva karaṇaṃ bhavitumarahatīti “sabbaññutaññāṇena jānitabbaṃ	48	
PA_tika-abh04_t:48_2	jānātī”ti vuttaṃ. Atha vā pakaraṇavasena, “bhagavā”ti saddantarasannidhānena vā ayaṃ	48	
PA_tika-abh04_t:48_3	attho vibhāvetabbo. Passaṃ passatīti etthāpi eseva nayo. Jānantāpi vipallāsavasena	48	
PA_tika-abh04_t:48_4	jānanti titthiyā paṭhamajjhānaarūpajjhānehi kāmarūpapariññāvādino. Jānanto jānātiyeva	48	
PA_tika-abh04_t:48_5	bhagavā anāgāmiarahattamaggehi taṃpariññāvāditāya. Ayañca attho dukkhakkhandhasuttavasena	48	
PA_tika-abh04_t:48_6	vibhāvetabbo. Paññācakkhunā uppannattā vā cakkhubhūto. Ñāṇabhūtotiādīsupi eseva nayo.	48	
PA_tika-abh04_t:48_7	Atha vā dibbacakkhuādikaṃ pañcavidhampi cakkhuṃ bhūto pattoti cakkhubhūto. Evaṃ ñāṇabhūtotiādīsupi	48	
PA_tika-abh04_t:48_8	daṭṭhabbaṃ. Sāmukkaṃsikāya dhammadesanāya sātisayo bhagavato vattuādibhāvoti vuttaṃ	48	
PA_tika-abh04_t:48_9	“catusaccadhamme vadatīti vattā”tiādi. “Pavattā”ti ettha pa-kārassa pakaṭṭhatthataṃ	48	
PA_tika-abh04_t:48_10	dassetuṃ “ciraṃ…pe… pavattā”ti āha. Niddhāretvā netā ninnetā.	481	
PA_tika-abh04_t:49_0	“Ekūnanavuti cittānī”ti vuttā cittasahacariyāya yathā “kuntā pacarantī”ti. Tesañca	49	
PA_tika-abh04_t:49_1	pāḷipadesānaṃ ekekaṃ padaṃ uddharitvāpi kiñcāpi kusalattikapadāniyeva uddharitvā	49	
PA_tika-abh04_t:49_2	cittuppādakaṇḍe cittāni vibhattāni, kusalattikena pana sabhāvadhammasaṅgahitānaṃ	49	
PA_tika-abh04_t:49_3	sesattikadukapadānaṃ asaṅgahitānaṃ abhāvato kusalattikapaduddhārena nayadassanabhūtena	49	
PA_tika-abh04_t:49_4	itarattikadukapadānipi uddhaṭānevāti vuttaṃ. Evañca katvā mātikāggahaṇaṃ samatthitaṃ bhavati.	49	
PA_tika-abh04_t:50_0	So ca dhammoti “tayo kusalahetū”tiādīsu purimāya purimāya pāḷiyā pacchimā pacchimā	50	
PA_tika-abh04_t:50_1	atthaniddesoti vuttaṃ. “Samānentī”tisaddassa paṭapaṭāyati-saddassa viya saddanayo	50	
PA_tika-abh04_t:50_2	daṭṭhabboti dassetuṃ “samānaṃ karontī”ti vuttaṃ. Samānakaraṇañca ūnapakkhipanena	50	
PA_tika-abh04_t:50_3	adhikāpanayanena vā hoti, idha ūnapakkhipanenāti dassetuṃ “pūrentī”ti vuttaṃ. Samānetabbanti	50	
PA_tika-abh04_t:50_4	etthāpīti “paṭṭhānaṃ samānetabba”nti ettha.	50	
PA_tika-abh04_t:51_0	Balavatā ñāṇavegena abhidhammapaccavekkhaṇavasappavattena. Balavato ñāṇavegassa sabbakilesakkhepanavasappavattassa.	51	
PA_tika-abh04_t:51_1	Gambhīrameva gambhīragataṃ diṭṭhigatantiādīsu viya. Niravasesenāti na kañci avasesetvā.	51	
PA_tika-abh04_t:51_2	Pañcakhīlarahitenāti pañcacetokhīlarahitena.	51	
PA_tika-abh04_t:52_0	Ekādhikesu aṭṭhasu kilesasatesūti “jātimado”tiādinā ekakavasena āgatā tesattati,	52	
PA_tika-abh04_t:52_1	“kodho ca upanāho cā”tiādinā dukavasena chattiṃsa, “tīṇi akusalamūlānī”tiādinā tikavasena	52	
PA_tika-abh04_t:52_2	pañcādhikaṃ sataṃ, “cattāro āsavā”tiādinā catukkavasena chappaññāsa, “pañcorambhāgiyāni	52	
PA_tika-abh04_t:52_3	saṃyojanānī”tiādinā pañcakavasena pañcasattati, “cha vivādamūlānī”tiādinā chakkavasena	52	
PA_tika-abh04_t:52_4	caturāsīti, “satta anusayā”tiādinā sattakavasena ekūnapaññāsa, “aṭṭha kilesavatthūnī”tiādinā	52	
PA_tika-abh04_t:52_5	aṭṭhakavasena catusaṭṭhi, “nava āghātavatthūnī”tiādinā navakavasena ekāsīti, “dasa	52	
PA_tika-abh04_t:52_6	kilesavatthūnī”tiādinā dasakavasena sattati, “ajjhattikassuppādāya aṭṭhārasa taṇhāvicaritānī”tiādinā	52	
PA_tika-abh04_t:52_7	aṭṭhārasakavasena aṭṭhasatanti evaṃ ekādhikesu aṭṭhasu kilesasatesu. Sesā tenavutādhikaṃ	52	
PA_tika-abh04_t:52_8	chasataṃ kilesā. Te brahmajālasuttāgatāhi dvāsaṭṭhiyā diṭṭhīhi saha pañcapaññāsādhikaṃ sattasataṃ honti.	52	
PA_tika-abh04_t:53_0	Atha vā cuddasekantākusalā, pañcavīsati kusalābyākatasādhāraṇā, cuddasa kusalattikasādhāraṇā,	53	
PA_tika-abh04_t:53_1	upacayādidvayaṃ ekaṃ katvā sattavīsati rūpāni cāti ime asīti dhammā, imesu bhāvadvaye	53	
PA_tika-abh04_t:53_2	ekaṃ ṭhapetvā ajjhattikā ekūnāsīti, bāhirā ekūnāsītīti sabbepi aṭṭhapaññāsādhikaṃ	53	
PA_tika-abh04_t:53_3	sataṃ honti. Imesu ekekasmiṃ dasannaṃ dasannaṃ kilesānaṃ uppajjanato asītiadhikaṃ	53	
PA_tika-abh04_t:53_4	diyaḍḍhakilesasahassaṃ honti.	53	
PA_tika-abh04_t:54_0	Atha vā tepaññāsa arūpadhammā, aṭṭhārasa rūparūpāni, ākāsadhātu, lakkhaṇarūpāni cāti	54	
PA_tika-abh04_t:54_1	pañcasattati dhammā ajjhattabahiddhābhedato paññāsasataṃ honti. Tattha ekekasmiṃ	54	
PA_tika-abh04_t:54_2	dasa dasa kilesātipi diyaḍḍhakilesasahassaṃ. Tathā ettha vedanaṃ sukhindriyādivasena	54	
PA_tika-abh04_t:54_3	pañcavidhaṃ katvā sattapaññāsa arūpadhammā, aṭṭhārasa rūparūpāni cāti pañcasattati	54	
PA_tika-abh04_t:54_4	vipassanūpagadhammā ajjhattabahiddhābhedato paññāsasataṃ honti. Etesu ekekasmiṃ dasa	54	
PA_tika-abh04_t:54_5	dasa kilesātipi diyaḍḍhakilesasahassaṃ.	54	
PA_tika-abh04_t:55_0	Aparo nayo – dvādasaakusalacittuppādesu paṭhame cha kilesā, dutiye satta, tatiye	55	
PA_tika-abh04_t:55_1	cha, catutthe satta, pañcame cha, chaṭṭhe satta, sattame cha, aṭṭhame satta, navame	55	
PA_tika-abh04_t:55_2	pañca, dasame cha, ekādasame pañca, dvādasame cattāroti sabbe dvāsattati, ime pañcadvārikā	55	
PA_tika-abh04_t:55_3	pañcasu rūpādīsu ārammaṇesu ekekasmiṃ dvāsattatīti saṭṭhiadhikāni tīṇi satāni, manodvārikā	55	
PA_tika-abh04_t:55_4	pana chasu ārammaṇesu ekekasmiṃ dvāsattati dvāsattatīti katvā dvattiṃsādhikāni cattāri	55	
PA_tika-abh04_t:55_5	satāni, sabbānipi dvānavutiadhikāni sattasatāni, tāni ajjhattabahiddhāvisayatāya	55	
PA_tika-abh04_t:55_6	caturāsītiadhikaṃ diyaḍḍhakilesasahassaṃ hontīti veditabbaṃ.	55	
PA_tika-abh04_t:56_0	Atha vā rūpārammaṇādīni pañca, avasesarūpavedanāsaññāsaṅkhāraviññāṇavasena pañca	56	
PA_tika-abh04_t:56_1	dhammārammaṇakā sesā cāti dasa, te ajjhattabahiddhābhedato vīsati, paññatti cāti	56	
PA_tika-abh04_t:56_2	ekavīsatiyā ārammaṇesu dvāsattati dvāsattati kilesāti dvādasādhikaṃ diyaḍḍhakilesasahassaṃ honti.	56	
PA_tika-abh04_t:57_0	Atha vā dvādasasu akusalacittuppādesu paṭhame vīsati dhammā, dutiye dvāvīsati, tatiye	57	
PA_tika-abh04_t:57_1	vīsati, catutthe dvāvīsati, pañcame ekūnavīsati, chaṭṭhe ekūnavīsati, sattame ekūnavīsati,	57	
PA_tika-abh04_t:57_2	aṭṭhame ekavīsati, navame ekūnavīsati, dasame ekavīsati, ekādasame soḷasa, dvādasame	57	
PA_tika-abh04_t:57_3	soḷasāti sabbe akusaladhammā chattiṃsādhikāni dve satāni, ime chasu ārammaṇesu paccekaṃ	57	
PA_tika-abh04_t:57_4	chattiṃ sādhikāni dve satāni, sabbe soḷasādhikāni cattāri satāni ca sahassaṃ hontīti	57	
PA_tika-abh04_t:57_5	evampi diyaḍḍhakilesasahassaṃ veditabbaṃ.	57	
PA_tika-abh04_t:58_0	Itaresanti taṇhāvicaritānaṃ “atītāni chattiṃsā”tiādinā atītādibhāvāmasanato. Khepaneti	58	
PA_tika-abh04_t:58_1	ariyamaggena samucchindane. “Diyaḍḍhakilesasahassaṃ khepetvā”ti hi vuttaṃ. Paramatthato	58	
PA_tika-abh04_t:58_2	atītādīnaṃ maggena appahātabbattā “atītādibhāvāmasanā aggahaṇaṃ khepane”ti vuttaṃ.	58	
PA_tika-abh04_t:58_3	Yaṃ pana paṭṭhāne “dassanena pahātabbo dhammo dassanena pahātabbassa dhammassa anantarapaccayena	58	
PA_tika-abh04_t:58_4	paccayo”tiādinā tike, tathā dassanena pahātabbātītatikatike “atītā dassanena pahātabbā”tiādinā	58	
PA_tika-abh04_t:58_5	ca tīsu kālesu dassanādipahātabbavacanaṃ kataṃ, taṃ atītādīnaṃ saṃkiliṭṭhatāya apāyagamanīyatāya	58	
PA_tika-abh04_t:58_6	ca dassanapahātabbehi niratisayattā vuttanti daṭṭhabbaṃ.	58	
PA_tika-abh04_t:59_0	Na bhāsitatthavacananti idaṃ “hitapariyāyavacana”nti etena nivattitassa ekadesakathanaṃ.	59	
PA_tika-abh04_t:59_1	Yathā hi ayaṃ attha-saddo na bhāsitatthavacanaṃ, evaṃ visayappayojanādivacanampi	59	
PA_tika-abh04_t:59_2	na hotīti. Yathāvuttassāti hitapariyāyassa. “Na haññadatthatthipasaṃsalābhā”ti padassa	59	
PA_tika-abh04_t:59_3	niddese “attattho vā parattho vā”tiādinā kiñcāpi suttanirapekkhaṃ attatthādayo vuttā	59	
PA_tika-abh04_t:59_4	suttatthabhāvena aniddiṭṭhattā, tesu pana ekopi atthappabhedo suttena dīpetabbataṃ	59	
PA_tika-abh04_t:59_5	nātikkamatīti āha “te suttaṃ sūcetī”ti. Imasmiṃ vikappe attha-saddo bhāsitatthavacanampi	59	
PA_tika-abh04_t:59_6	hoti. Purimakā hi pañca atthappabhedā hitapariyāyā, tato pare cha bhāsitatthappabhedā,	59	
PA_tika-abh04_t:59_7	pacchimakā pana ubhayasabhāvā. Tattha duradhigamatāya vibhāvane aladdhagādho gambhīro,	59	
PA_tika-abh04_t:59_8	na vivaṭo guḷho, mūludakādayo viya paṃsunā akkharasannivesādinā tirohito paṭicchanno,	59	
PA_tika-abh04_t:59_9	niddhāretvā ñāpetabbo neyyo, yathārutavaseneva veditabbo nīto. Anavajjanikkilesavodānā	59	
PA_tika-abh04_t:59_10	pariyāyavasena vuttā, kusalavipākakiriyadhammavasena vā. Paramattho nibbānaṃ, aviparītasabhāvo	591	
PA_tika-abh04_t:59_11	eva vā. Sātisayaṃ pakāsitāni tapparabhāvena pakāsitattā. “Ettakaṃ tassa bhagavato	591	
PA_tika-abh04_t:59_12	suttāgataṃ suttapariyāpanna”nti, “sakavāde pañcasuttasatānī”ti ca evamādīsu sutta-saddo	591	
PA_tika-abh04_t:59_13	upacaritoti adhippāyenāha “idameva atthānaṃ sūcanato suttanti vutta”nti. Ekantahitapaṭilābhasaṃvattanikā	591	
PA_tika-abh04_t:59_14	suttantadesanāti idampi vineyyānaṃ hitasampāpane suttantadesanāya tapparabhāvaṃyeva	591	
PA_tika-abh04_t:59_15	sandhāya vuttaṃ. Tapparabhāvo ca vineyyajjhāsayānulomato daṭṭhabbo, tathā attatthādippakāsanapadhānatāpi.	591	
PA_tika-abh04_t:59_16	Itarehīti vinayābhidhammehi.	591	
PA_tika-abh04_t:60_0	Rattiādīsūti rattirājavinayesu visayabhūtesu. Nanu ca “abhirattī”ti avuttattā rattiggahaṇaṃ	60	
PA_tika-abh04_t:60_1	na kattabbaṃ, “abhiññātā abhilakkhitā”ti ca ñāṇalakkhaṇakiriyāvisesako abhi-saddoti?	60	
PA_tika-abh04_t:60_2	Na, “abhiññātā abhilakkhitā”ti abhi-saddavisiṭṭhānaṃ ñātalakkhitasaddānaṃ rattisaddena	60	
PA_tika-abh04_t:60_3	samānādhikaraṇatāya rattivisayattā. Ettha ca vācakasaddasannidhāne nipātānaṃ tadatthajotakamattattā	60	
PA_tika-abh04_t:60_4	lakkhitasaddatthajotako abhi-saddo lakkhaṇe vattatīti vutto. Abhilakkhitasaddapariyāyo	60	
PA_tika-abh04_t:60_5	ca abhiññātasaddoti daṭṭhabbo, abhivinayasaddassa pana abhipurisassa viya samāsasiddhi	60	
PA_tika-abh04_t:60_6	daṭṭhabbā. Anekatthā hi nipātā, anekatthabhedo ca saddānaṃ payogavisayoti.	60	
PA_tika-abh04_t:61_0	Kiñcāpi desanādayo desetabbādinirapekkhā na santi, āṇādayo pana visesato desakādiadhīnāti	61	
PA_tika-abh04_t:61_1	taṃtaṃvisesayogavasena tesaṃ bhedo vutto. Yathā hi āṇāvidhānaṃ visesato āṇārahādhīnaṃ	61	
PA_tika-abh04_t:61_2	tattha kosallayogato, evaṃ vohāraparamatthavidhānāni ca vidhāyakādhīnānīti āṇādividhino	61	
PA_tika-abh04_t:61_3	desakāyattatā vuttā. Aparādhajjhāsayānurūpaṃ viya dhammānurūpampi sāsanaṃ visesato	61	
PA_tika-abh04_t:61_4	tathāvinetabbapuggalāpekkhanti vuttaṃ “sāsitabba…pe… tabbabhāvenā”ti. Saṃvarāsaṃvaranāmarūpānaṃ	61	
PA_tika-abh04_t:61_5	viya viniveṭhetabbāya diṭṭhiyāpi kathanaṃ sati vācāvatthusmiṃ, nāsatīti visesato	61	
PA_tika-abh04_t:61_6	tadadhīnanti āha “kathetabbassa…pe… kathā”ti. Upārambhādīti upārambhanissaraṇadhammakosarakkhaṇāni.	61	
PA_tika-abh04_t:61_7	Pariyāpuṇanādīti pariyāpuṇanasuppaṭipattiduppaṭipattiyo.	61	
PA_tika-abh04_t:62_0	Tantisamudāyo avayavatantiyā ādhāro yathā “rukkhe sākhā”ti. Na codetabbametaṃ samukhena,	62	
PA_tika-abh04_t:62_1	visayavisayimukhena vā vinayādīnaṃyeva gambhīrabhāvassa vuttattāti adhippāyo. Dhammo	62	
PA_tika-abh04_t:62_2	hi vinayādayo, tesañca visayo attho, dhammatthavisayā ca desanāpaṭivedhāti. “Paṭivedhassā”tiādinā	62	
PA_tika-abh04_t:62_3	dhammatthānaṃ duppaṭividdhattā desanāya uppādetuṃ asakkuṇeyyattā paṭivedhassa uppādetuñca	62	
PA_tika-abh04_t:62_4	paṭivijjhituñca asakkuṇeyyattā dukkhogāhataṃ dasseti.	62	
PA_tika-abh04_t:63_0	Dhammānurūpaṃ yathādhammanti ca attho yujjati. Desanāpi hi paṭivedho viya aviparītaṃ	63	
PA_tika-abh04_t:63_1	savisayavibhāvanato dhammānurūpaṃ pavattati yato “aviparītābhilāpo”ti vuccati. Dhammaniruttiṃ	63	
PA_tika-abh04_t:63_2	dassetīti etena desanāsaddasabhāvāti dīpeti. Tathā hi niruttipaṭisambhidāya parittārammaṇādibhāvo	63	
PA_tika-abh04_t:63_3	pāḷiyaṃ vutto, aṭṭhakathāyañca “taṃtaṃsabhāvaniruttisaddaṃ ārammaṇaṃ katvā”tiādinā	63	
PA_tika-abh04_t:63_4	saddārammaṇatā. Imassa atthassa ayaṃ saddo vācakoti vacanavacanīyaṃ vavatthapetvā	63	
PA_tika-abh04_t:63_5	taṃtaṃvacanīyavibhāvanavasena pavattito hi saddo desanāti. Nanu ca “dhammo tantī”ti	63	
PA_tika-abh04_t:63_6	imasmiṃ pakkhe dhammassapi saddasabhāvattā dhammadesanānaṃ viseso na siyāti? Na,	63	
PA_tika-abh04_t:63_7	tesaṃ tesaṃ atthānaṃ bodhakabhāvena ñāto uggahitādivasena ca pubbe pavattito saddappabandho	63	
PA_tika-abh04_t:63_8	dhammo, pacchā paresaṃ avabodhanatthaṃ pavattito tadatthappakāsanako saddo desanāti.	63	
PA_tika-abh04_t:63_9	Atha vā yathāvuttasaddasamuṭṭhāpako cittuppādo desanā musāvādādayo viya. Vacanassa	63	
PA_tika-abh04_t:63_10	pavattananti ca yathāvuttacittuppādamāha. So hi vacanaṃ pavatteti, taṃ vā etena pavattīyatīti	631	
PA_tika-abh04_t:63_11	pavattanaṃ. Desīyati attho etenāti desanā. Pakārehi ñāpīyati etena, pakārato ñāpetīti	631	
PA_tika-abh04_t:63_12	vā paññattīti vuccatīti. Tenevāha “adhippāyo”tiādi. Abhisameti, abhisamīyati vā etenāti	631	
PA_tika-abh04_t:63_13	abhisamayoti evampi abhisamayattho sambhavati. Abhisametabbato pana abhisamayoti	631	
PA_tika-abh04_t:63_14	dutiyavikappe paṭivedhoyevāti.	631	
PA_tika-abh04_t:64_0	Vuttanayena veditabbāti avijjāsaṅkhārādīnaṃ dhammatthānaṃ duppaṭivijjhatāya dukkhogāhatā,	64	
PA_tika-abh04_t:64_1	tesaṃ paññāpanassa dukkarabhāvato taṃdesanāya paṭivedhanasaṅkhātassa paṭivedhassa	64	
PA_tika-abh04_t:64_2	uppādanavisayikaraṇānaṃ asakkuṇeyyatāya dukkhogāhatā veditabbā.	64	
PA_tika-abh04_t:65_0	Kāraṇe phalavohārena te dhammā dukkhāya saṃvattantīti vuttanti āha “upārambha…pe…	65	
PA_tika-abh04_t:65_1	hetubhāvenā”ti. Aññaṃ atthanti upārambhaṃ nissaraṇañca. Niṭṭhāpetvāti kathanavasena	65	
PA_tika-abh04_t:65_2	pariyosāpetvā. Tassa “āraddha”nti etena sambandho. Uddānasaṅgahādibhedo saṅgītoti	65	
PA_tika-abh04_t:65_3	pāṭho yutto, “saṅgītiyā”ti pana likhanti. Purimaṃ vā saṅgītiyāti bhāvena bhāvalakkhaṇe	65	
PA_tika-abh04_t:65_4	bhummaṃ, pacchimaṃ adhikaraṇe. Piṭakādīti piṭakanikāyaṅgadhammakkhandhāni.	65	
PA_tika-abh04_t:66_0	Tattha aṅgesu suttaṅgameva na sambhavati “sagāthakaṃ suttaṃ geyyaṃ, niggāthakaṃ suttaṃ	66	
PA_tika-abh04_t:66_1	veyyākaraṇa”nti vuttattā, maṅgalasuttādīnañca suttaṅgasaṅgaho na siyā gāthābhāvato	66	
PA_tika-abh04_t:66_2	dhammapadādīnaṃ viya, geyyaṅgasaṅgaho vā siyā sagāthakattā sagāthāvaggassa viya,	66	
PA_tika-abh04_t:66_3	tathā ubhatovibhaṅgādīsu sagāthakapadesānanti? Vuccate –	66	
PA_tika-abh04_t:67	Suttanti sāmaññavidhi, visesavidhayo pare;	6	
PA_tika-abh04_t:68	Sanimittā niruḷhattā, sahatāññena nāññato. ;	6	
PA_tika-abh04_t:69_0	Sabbassapi hi buddhavacanassa suttanti ayaṃ sāmaññavidhi. Tenevāha āyasmā mahākaccāyano	69	
PA_tika-abh04_t:69_1	nettiyaṃ “navavidhasuttantapariyeṭṭhī”ti. “Ettakaṃ tassa bhagavato suttāgataṃ suttapariyāpannaṃ	69	
PA_tika-abh04_t:69_2	sakavāde pañca suttasatānī”ti evamādi ca etassa atthassa sādhakaṃ, tadekadesesu pana	69	
PA_tika-abh04_t:69_3	geyyādayo visesavidhayo tena tena nimittena patiṭṭhitattā. Tathā hi geyyassa sagāthakattaṃ	69	
PA_tika-abh04_t:69_4	tabbhāvanimittaṃ. Lokepi hi sasilokaṃ sagāthakaṃ vā cuṇṇiyaganthaṃ “geyya”nti vadanti.	69	
PA_tika-abh04_t:69_5	Gāthāvirahe pana sati pucchaṃ katvā vissajjanabhāvo veyyākaraṇassa. Pucchāvissajjanañhi	69	
PA_tika-abh04_t:69_6	byākaraṇanti vuccati. Byākaraṇameva veyyākaraṇanti.	69	
PA_tika-abh04_t:70_0	Evaṃ sante sagāthakānampi pañhavissajjanavasena pavattānaṃ veyyākaraṇabhāvo āpajjatīti?	70	
PA_tika-abh04_t:70_1	Nāpajjati veyyākaraṇādisaññānaṃ anokāsabhāvato “gāthāvirahe pana satī”ti visesitattā	70	
PA_tika-abh04_t:70_2	ca. Tathā hi dhammapadādīsu kevalaṃ gāthābandhesu sagāthakattepi somanassañāṇamayikagāthāpaṭisaṃyuttesu	70	
PA_tika-abh04_t:70_3	“vuttañheta”ntiādivacanasambandhesu abbhutadhammapaṭisaṃyuttesu ca suttavisesesu	70	
PA_tika-abh04_t:70_4	yathākkamaṃ gāthāudānaitivuttakaabbhutadhammasaññā patiṭṭhitā, tathā satipi gāthābandhabhāve	70	
PA_tika-abh04_t:70_5	bhagavato atītāsu jātīsu cariyānubhāvappakāsakesu jātakasaññā. Satipi pañhavissajjanabhāve	70	
PA_tika-abh04_t:70_6	sagāthakatte ca kesuci suttantesu vedassa labhāpanato vedallasaññā patiṭṭhitāti evaṃ	70	
PA_tika-abh04_t:70_7	tena tena sagāthakattādinā nimittena tesu tesu suttavisesesu geyyādisaññā patiṭṭhitāti	70	
PA_tika-abh04_t:70_8	visesavidhayo suttaṅgato pare geyyaṅgādayo. Yaṃ panettha geyyaṅgādinimittarahitaṃ,	70	
PA_tika-abh04_t:70_9	taṃ suttaṅgaṃ visesasaññāparihārena sāmaññasaññāya pavattanatoti.	70	
PA_tika-abh04_t:71_0	Nanu ca sagāthakaṃ suttaṃ geyyaṃ, niggāthakaṃ suttaṃ veyyākaraṇanti suttaṅgaṃ na	71	
PA_tika-abh04_t:71_1	sambhavatīti codanā tadavatthāti? Na, sodhitattā. Sodhitañhi pubbe gāthāvirahe sati	71	
PA_tika-abh04_t:71_2	pucchāvissajjanabhāvo veyyākaraṇabhāvassa nimittanti. Yañca vuttaṃ “gāthābhāvato	71	
PA_tika-abh04_t:71_3	maṅgalasuttādīnaṃ suttaṅgasaṅgaho na siyā”ti, taṃ na, niruḷhattā. Niruḷho hi maṅgalasuttādīsu	71	
PA_tika-abh04_t:71_4	suttabhāvo. Na hi tāni dhammapadabuddhavaṃsādayo viya gāthābhāvena paññātāni, kintu	71	
PA_tika-abh04_t:71_5	suttabhāveneva. Teneva hi aṭṭhakathāyaṃ suttanāmakanti nāmaggahaṇaṃ kataṃ. Yaṃ pana	71	
PA_tika-abh04_t:71_6	vuttaṃ “sagāthakattā geyyaṅgasaṅgaho vā siyā”ti, tadapi natthi. Yasmā sahatāññena.	71	
PA_tika-abh04_t:71_7	Saha gāthāhīti sagāthakaṃ, sahabhāvo ca nāma attato aññena hoti, na ca maṅgalasuttādīsu	71	
PA_tika-abh04_t:71_8	gāthāvinimutto koci suttappadeso atthi, yo “saha gāthāhī”ti vucceyya, na ca samudāyo	71	
PA_tika-abh04_t:71_9	nāma koci atthi. Yadapi vuttaṃ “ubhatovibhaṅgādīsu sagāthakappadesānaṃ geyyaṅgasaṅgaho	71	
PA_tika-abh04_t:71_10	siyā”ti, tadapi na, aññato. Aññā eva hi tā gāthā jātakādipariyāpannattā. Ato na tāhi	711	
PA_tika-abh04_t:71_11	ubhatovibhaṅgādīnaṃ geyyaṅgabhāvoti evaṃ suttādīnaṃ aṅgānaṃ aññamaññasaṅkarābhāvo veditabbo.	711	
PA_tika-abh04_t:72_0	Jinasāsanaṃ abhidhammo. Paṭividdhaṭṭhānaṃ paṭivedhabhūmi paṭivedhāvatthā, paṭivedhahetu	72	
PA_tika-abh04_t:72_1	vā. “So evaṃ pajānāmi sammādiṭṭhipaccayāpi vedayita”nti vuttaṃ. Pāḷiyaṃ pana “so	72	
PA_tika-abh04_t:72_2	evaṃ pajānāmi micchādiṭṭhipaccayāpi vedayitaṃ. Sammādiṭṭhipaccayāpi vedayita”nti	72	
PA_tika-abh04_t:72_3	āgataṃ. Paccayādīhīti paccayasabhāvavūpasamatadupāyādīhi. Paravādicodanaṃ patvāti	72	
PA_tika-abh04_t:72_4	aṭṭhakathāyaṃ āgataṃ paravādicodanaṃ patvā. Adhiga…pe… rūpenāti adhigantabbo ca so	72	
PA_tika-abh04_t:72_5	desetabbo cāti adhigantabbadesetabbo, so eva dhammo, tadanurūpena. Ettha ca yathādhammasāsanattā	72	
PA_tika-abh04_t:72_6	yathādhigatadhammadesanābhāvato abhidhammassa abhisambodhi adhigamanidānaṃ. Desakālādiyeva	72	
PA_tika-abh04_t:72_7	desanānidānaṃ. Yaṃ pana aṭṭhakathāyaṃ “desanānidānaṃ yāva dhammacakkappavattanā”ti	72	
PA_tika-abh04_t:72_8	vuttaṃ, taṃ abhidhammadesanāvisesena dhammacakkappavattananti katvā vuttaṃ. Dhammacakkappavattanasutte	72	
PA_tika-abh04_t:72_9	vā desitehi ariyasaccehi sakalābhidhammapadatthasaṅgahato, paramatthato abhidhammabhūtānaṃ	72	
PA_tika-abh04_t:72_10	vā sammādiṭṭhiādīnaṃ tattha desitattā vuttaṃ. Tattakānaṃyeva desanāruḷhatāya aḍḍhachakkesu	721	
PA_tika-abh04_t:72_11	jātakasatesu paripācanaṃ vuttanti daṭṭhabbaṃ. Na hi ettakāsu eva jātīsu puññādisambhārasambharaṇaṃ,	721	
PA_tika-abh04_t:72_12	kiṃ pana kāraṇaṃ ettakā eva jātiyo desitāti? Tadaññesaṃ aṭṭhuppattiyā abhāvato.	721	
PA_tika-abh04_t:73	Sumedhakathāvaṇṇanā	7	
PA_tika-abh04_t:74_0	Uppanne buddhe tato attānaṃ seyyato vā sadisato vā dahanto jhānābhiññāhi parihāyati,	74	
PA_tika-abh04_t:74_1	na tathā sumedhapaṇḍito aṭṭhāsīti tassa jhānābhiññāhi aparihāni daṭṭhabbā. Tenevāha	74	
PA_tika-abh04_t:74_2	“tāpasehi asamo”ti. Yathā nibbānaṃ, aññaṃ vā niccābhimataṃ aviparītavuttitāya sabbakālaṃ	74	
PA_tika-abh04_t:74_3	tathābhāvena “sassata”nti vuccati, evaṃ buddhānaṃ vacananti tassa sassatatā vuttā.	74	
PA_tika-abh04_t:74_4	Tenevāha “aviparītamevā”ti. Upapāramīādivibhāgena anekappakāratā. Samādānādhiṭṭhānanti	74	
PA_tika-abh04_t:74_5	samādānassa adhiṭṭhānaṃ pavattanaṃ karaṇanti attho. Ñāṇatejenāti pāramīpavicayañāṇappabhāvena.	74	
PA_tika-abh04_t:74_6	Mahānubhāvañhi taṃ ñāṇaṃ bodhisambhāresu anāvaraṇaṃ anācariyakaṃ mahābodhisamuppattiyā	74	
PA_tika-abh04_t:74_7	anurūpapubbanimittabhūtaṃ. Tathā hi taṃ manussapurisabhāvādiādhārameva jātaṃ. Kāyādīsu	74	
PA_tika-abh04_t:74_8	asubhasaññādibhāvena suddhagocarā. “Aññathā”ti padassa pakaraṇaparicchinnaṃ atthaṃ	74	
PA_tika-abh04_t:74_9	dassento “līnatā”ti āha. Līnatāti ca saṅkoco vīriyahāni vīriyārambhassa adhippetattā.	74	
PA_tika-abh04_t:74_10	Tenāha “esā me vīriyapāramī”ti.	741	
PA_tika-abh04_t:75	Nidānakathāvaṇṇanā niṭṭhitā.	7	
PA_tika-abh04_t:76	1. Cittuppādakaṇḍaṃ	7	
PA_tika-abh04_t:77	Tikamātikāpadavaṇṇanā	7	
PA_tika-abh04_t:78_0	1. Tenāti vedanāsaddena. Sabbapadehīti tīhi padehi laddhanāmo hoti avayavadhammenāpi	78	
PA_tika-abh04_t:78_1	samudāyassa apadisitabbato yathā “samaṃ cuṇṇa”nti. Codako yathādhippetamatthaṃ appaṭipajjamāno	78	
PA_tika-abh04_t:78_2	vibhattiantasseva padabhāvaṃ sallakkhetvā “nanu sukhāyā”tiādinā codeti. Itaro “adhippetappakāratthagamakassā”tiādinā	78	
PA_tika-abh04_t:78_3	attano adhippāyaṃ vivarati. Tena “vākyaṃ idha padanti vutta”nti dasseti. Hetupadasahetukapadādīhīti	78	
PA_tika-abh04_t:78_4	ādi-saddena nahetupadaahetukapadahetusampayuttapadāni hetuvippayuttapadampi vā saṅgaṇhāti.	78	
PA_tika-abh04_t:79_0	Ubhayekapadavasenāti ubhayapadavasena hetudukasambandho, ekapadavasena sahetukadukasambandho.	79	
PA_tika-abh04_t:79_1	Tathāti ubhayekapadavasena. Ettha ca sahetukahetusampayuttadukātiādinā yathā hetugocchake	79	
PA_tika-abh04_t:79_2	paṭhamadukasambandhā dutiyatatiyadukā, paṭhamadukadutiyadukasambandhā catutthachaṭṭhadukā,	79	
PA_tika-abh04_t:79_3	paṭhamadukatatiyadukasambandho pañcamo duko, evaṃ āsavagocchakādīsupīti nayaṃ dasseti.	79	
PA_tika-abh04_t:79_4	Sakkā hi imināva nayena tesupi dukantarasambandho viññātuṃ, kevalaṃ pana āsavagocchakādīsu	79	
PA_tika-abh04_t:79_5	dutiyadukatatiyadukasambandho osānaduko, kilesagocchake ca dutiyacatutthadukasambandhoti.	79	
PA_tika-abh04_t:79_6	Dhammānaṃ sāvasesaniravasesabhāvena tikadukānaṃ sappadesanippadesatā vuttāti yehi	79	
PA_tika-abh04_t:79_7	tikadukā sāvasesāti padissanti apadissanti, te asaṅgahitadhammāpadeso. Evaṃ sati	79	
PA_tika-abh04_t:79_8	“asaṅgahito”ti visesanaṃ kimatthiyanti? Etassevatthassa pākaṭakaraṇatthaṃ daṭṭhabbaṃ.	79	
PA_tika-abh04_t:79_9	Atha vā padissati etena samudāyoti padeso, avayavo. “Sāmaññajotanā visese avatiṭṭhatī”ti	79	
PA_tika-abh04_t:79_10	yathādhippetaṃ visesaṃ dassento “asaṅgahito”ti āha.	791	
PA_tika-abh04_t:80_0	Anavajjattho avajjavirahattho. Nāmaṃ saññā, kiriyā karaṇaṃ, payojanaṃ ratharathaṅgavibhāvanena	80	
PA_tika-abh04_t:80_1	tesaṃ pakārato yojanaṃ. Kusena ñāṇena lātabbāti kusalāti ayamattho ñāṇasampayuttānaṃ	80	
PA_tika-abh04_t:80_2	tāva hotu, ñāṇavippayuttānaṃ kathanti āha “ñāṇavippayuttānampī”tiādi. Ñāṇavippayuttāpi	80	
PA_tika-abh04_t:80_3	hi ñāṇeneva pavattiyanti hitasukhahetubhūtāya pavattiyā paññavantānaṃ paṭipattibhāvato.	80	
PA_tika-abh04_t:80_4	Na hi antarena yonisomanasikāraṃ kusaluppatti atthīti. “Yadi kusalassa ubhayabhāgagataṃ	80	
PA_tika-abh04_t:80_5	saṃkilesalavanaṃ pākaṭaṃ siyā, kusā viya lunantīti kusalāti ayamattho yutto siyā”ti	80	
PA_tika-abh04_t:80_6	koci vadeyyāti āsaṅkāya āha “sammappadhānadvayaṃ viyā”ti.	80	
PA_tika-abh04_t:81_0	Na cātiādinā “sabhāvaṃ dhārentī”ti ettha paramatthato kattukammassa ca bhedo natthi,	81	
PA_tika-abh04_t:81_1	kappanāsiddho eva pana bhedoti dasseti. Tattha nāmavasena viññātāviññāteti yesaṃ	81	
PA_tika-abh04_t:81_2	“dhammā”ti iminā pariyāyena aviññātā sabhāvā, “sabhāvaṃ dhārentī”ti iminā ca pariyāyena	81	
PA_tika-abh04_t:81_3	viññātā, tesaṃ vasena evaṃ vuttaṃ. Ettha ca paṭhamo attho saṅkhatāsaṅkhatadhammavasena	81	
PA_tika-abh04_t:81_4	vutto, dutiyo saṅkhatavasena, tatiyo saṅkhatāsaṅkhatapaññattidhammavasenāti daṭṭhabbaṃ.	81	
PA_tika-abh04_t:82_0	Kusalapaṭisedhanaṃ kusalābhāvo eva. Abhāvo hi sattāpaṭisedhoti. Dhammoti sabhāvadhammo.	82	
PA_tika-abh04_t:82_1	Akusalavacanena na koci attho sabhāvadhammassa abodhakattāti adhippāyo. Atha siyā	82	
PA_tika-abh04_t:82_2	akusalavacanena koci attho asabhāvadhammabodhakattepi “paññattidhammā”tiādīsu viya,	82	
PA_tika-abh04_t:82_3	evaṃ sati “anabyākatā”ti ca vattabbaṃ siyā, tato cāyaṃ catukko āpajjati, na tiko.	82	
PA_tika-abh04_t:82_4	Tasmāti yasmā dukacatukkabhāvo anabyākatavohāro ca natthi, so ca vuttanayena abhāvamattavacane	82	
PA_tika-abh04_t:82_5	āpajjati, tasmā. Sabhāvadhāraṇādīti ādi-saddena “dhārīyanti paccayehī”ti ayamattho	82	
PA_tika-abh04_t:82_6	saṅgahito. Ñeyyapariyāyena pana dhamma-saddenāyaṃ dosoti nanu añeyyapariyāyepi dhamma-sadde	82	
PA_tika-abh04_t:82_7	na koci dosoti? Na, vuttadosānativattanato.	82	
PA_tika-abh04_t:83_0	Pārisesenāti ettha nanu ayamakāro na-atthattayasseva jotako, atha kho “ahetukā dhammā,	83	
PA_tika-abh04_t:83_1	abhikkhuko āvāso”ti taṃyoganivattiyā, “appaccayā dhammā”ti taṃsambandhibhāvanivattiyā.	83	
PA_tika-abh04_t:83_2	Paccayuppannañhi paccayasambandhīti appaccayuppannattā asambandhitā ettha jotīyati.	83	
PA_tika-abh04_t:83_3	“Anidassanā dhammā”ti taṃsabhāvanivattiyā. Nidassanañhi daṭṭhabbatā. Atha cakkhuviññāṇaṃ	83	
PA_tika-abh04_t:83_4	nidassanaṃ, taggayhabhāvanivattiyā, tathā “anāsavā dhammā”ti. “Appaṭighā dhammā anārammaṇā	83	
PA_tika-abh04_t:83_5	dhammā”ti taṃkiccanivattiyā. “Arūpino dhammā acetasikā dhammā”ti tabbhāvanivattiyā.	83	
PA_tika-abh04_t:83_6	Tadaññatā hi ettha pakāsīyati. “Amanusso”ti tabbhāvamattanivattiyā. Manussattamattaṃ	83	
PA_tika-abh04_t:83_7	natthi aññaṃ samānanti sadisatā hettha sūciyati. “Asamaṇo samaṇapaṭiñño aputto”ti	83	
PA_tika-abh04_t:83_8	taṃsambhāvanaguṇanivattiyā. Garahā hi ettha ñāyati. “Kacci nu bhoto anāmayā, anudarā	83	
PA_tika-abh04_t:83_9	kaññā”ti tadappabhāvanivattiyā. “Anuppannā dhammā”ti taṃsadisabhāvanivattiyā. Atītānañhi	83	
PA_tika-abh04_t:83_10	uppannapubbattā upādidhammānañca paccayekadesanipphattiyā āraddhuppādabhāvato kālavinimuttassa	831	
PA_tika-abh04_t:83_11	ca vijjamānattā uppannānukūlatā, pageva paccuppannānanti tabbidhurabhāvo ettha viññāyati.	831	
PA_tika-abh04_t:83_12	“Asekkhā dhammā”ti tadapariyosānanivattiyā. Taṃniṭṭhānañhettha pakāsīyatīti evamanekesaṃ	831	
PA_tika-abh04_t:83_13	atthānaṃ jotako, tattha kiṃ vuccate atthadvayameva vatvā pārisesenāti? Itaresaṃ ettha	831	
PA_tika-abh04_t:83_14	suvidūrabhāvato. Na hi kusalavippayuttādīnaṃ dhammānaṃ akusalabhāvo yujjati.	831	
PA_tika-abh04_t:84_0	Akusalasaddassa uccāraṇānantaraṃ vineyyānaṃ kusalapaṭipakkhabhūte atthe paṭipattibhāvato	84	
PA_tika-abh04_t:84_1	tattha niruḷhatā daṭṭhabbā. “Viruddhasabhāvattā”ti vuttaṃ kiccavirodhādīnampi tadantogadhattā,	84	
PA_tika-abh04_t:84_2	viruddhasabhāvattepi vināsakavināsitabbabhāvo kusalākusalesu niyatoti dassetuṃ “tappaheyyabhāvato”ti	84	
PA_tika-abh04_t:84_3	āha. Itarathā kusalānampi akusalehi pahātabbabhāve accantaṃ samucchinnakusalamūlattā	84	
PA_tika-abh04_t:84_4	apāyapūrakā eva sattā siyuṃ. Yaṃ pana “dhammāpi vo, bhikkhave, pahātabbā”ti vuttaṃ,	84	
PA_tika-abh04_t:84_5	taṃ “rūpaṃ, bhikkhave, na tumhākaṃ, taṃ pajahathā”tiādīsu viya tadārammaṇasaṃkilesappahānavasena	84	
PA_tika-abh04_t:84_6	pariyāyena vuttaṃ. Yathāha “na hi kusalā akusalehi pahātabbā”ti.	84	
PA_tika-abh04_t:85_0	Phassādivacanehi taṃniddesabhūtehi. Tabbacanīyabhāvenāti tehi “sukhāya vedanāya sampayuttā	85	
PA_tika-abh04_t:85_1	dhammā”tiādivacanehi abhidheyyabhāvena. Yathā anavajjasukhavipākādiatthā kusalādivacanehi,	85	
PA_tika-abh04_t:85_2	evaṃ avipākatthā abyākatavacanena bodhitā evāti āha “abyākatavacaneneva cā”ti. Kāraṇaṃ	85	
PA_tika-abh04_t:85_3	avatvāti idha vuttabhāvena anuvattamānattāti kāraṇaṃ avatvā. Aññā…pe… nivāretabboti	85	
PA_tika-abh04_t:85_4	etena kusalākusalasaddā viya kusalākusalasabhāvānaṃ tadubhayaviparītasabhāvānaṃ dhammānaṃ	85	
PA_tika-abh04_t:85_5	abyākatasaddo bodhakoti dasseti. Na hi avipākavacanaṃ vuttaṃ, akusalavacanañca avuttaṃ.	85	
PA_tika-abh04_t:85_6	Yato avipākavacanassa adhikatabhāvo akusalassa ca tabbacanīyabhāvena akathitabhāvo	85	
PA_tika-abh04_t:85_7	siyā, tasmā na akusalānaṃ abyākatatāti ayaṃ akusalānaṃ anabyākatabhāve yojanā.	85	
PA_tika-abh04_t:86_0	Taṃ pariharitunti abyākatanivattanamāha. Yadi evaṃ “sukhavipākānavajjā”ti vattabbaṃ.	86	
PA_tika-abh04_t:86_1	Anavajjā hi byabhicāritāya visesitabbāti? Na, sukhavipākavacanassa visesanabhāvena	86	
PA_tika-abh04_t:86_2	aggahitattā. Sukhavipākavacanena hi kusalabhāve samatto viññāyati, anavajjavacanaṃ	86	
PA_tika-abh04_t:86_3	panettha kusalānaṃ agarahitabbatāsaṅkhātaṃ kañci visesamāha. Teneva ca tassa visesanabhāvena	86	
PA_tika-abh04_t:86_4	vuttassa pavattisukhatādidassanabhāvaṃ sayameva vakkhatīti. Manosamācāravisesabhūtā	86	
PA_tika-abh04_t:86_5	phaladhammā visesena paṭippassaddhāvajjā nāma hontīti samācārattayavasena tasmiṃ	86	
PA_tika-abh04_t:86_6	sutte anavajjadhammānaṃ vuttattā ca te anavasesato saṅgahetvā dassetuṃ “virahitāvajjamattā”ti	86	
PA_tika-abh04_t:86_7	vuttaṃ. Avajjavināsanabhāvo dassito kaṇhasukkadhammānaṃ vajjhaghātakabhāvassa niyatattā.	86	
PA_tika-abh04_t:86_8	Savipākatā vipākadhammatā. Sukho vipāko etesanti sukhavipākāti iminā samāsena kusalānaṃ	86	
PA_tika-abh04_t:86_9	sukhavipākavantatā vuttā. Sā ca nesaṃ na taṃsamaṅgitāya asahavattanatoti taduppādanasamatthatāti	86	
PA_tika-abh04_t:86_10	viññāyatīti vuttaṃ “sukhavipākavipaccanasabhāvaṃ dassetī”ti. Yuttametanti paramatthato	861	
PA_tika-abh04_t:86_11	bhedābhāvepi yathāvuttavacanavacanīyabhāvasaṅkhāto bhedo tasmiṃ abhidheyyatthabhūte	861	
PA_tika-abh04_t:86_12	vatthusmiṃ upacārena hotīti yuttamettha lakkhaṇalakkhitabbabhāvena bhedavacanaṃ.	861	
PA_tika-abh04_t:86_13	Bhavati hi saddatthavisesamattenapi abhinne vatthusmiṃ bhedavacanaṃ yathā “silāputtakassa sarīra”nti.	861	
PA_tika-abh04_t:87_0	Vināpi bhāvābhidhāyinā saddena bhāvappadhāno niddeso hotīti vuttaṃ “anavajjavacanena	87	
PA_tika-abh04_t:87_1	anavajjattaṃ āhā”ti. Evañcettha padaviggaho gahetabbo – na avajjaṃ anavajjaṃ, avajjapaṭipakkhatāya	87	
PA_tika-abh04_t:87_2	agarahitabbasabhāvo. Sukho vipāko assāti sukhavipākaṃ, sukhavipākavipaccanasamatthatā.	87	
PA_tika-abh04_t:87_3	Anavajjañca taṃ sukhavipākañcāti anavajjasukhavipākaṃ, taṃ lakkhaṇaṃ etesanti anavajjasukhavipākalakkhaṇā.	87	
PA_tika-abh04_t:87_4	Atha vā pubbe viya anavajjaṃ, vipaccanaṃ vipāko, sukhassa vipāko sukhavipāko, anavajjañca	87	
PA_tika-abh04_t:87_5	sukhavipāko ca anavajjasukhavipākaṃ ekattavasena. Taṃ lakkhaṇaṃ etesanti anavajjasukhavipākalakkhaṇā.	87	
PA_tika-abh04_t:87_6	Kiṃ panettha kāraṇaṃ padadvayapariggahe, nanu ekeneva padena iṭṭhappasiddhi. Yadipi	87	
PA_tika-abh04_t:87_7	“avajjarahitaṃ anavajja”nti imasmiṃ pana pakkhe abyākatanivattanatthaṃ sukhavipākaggahaṇaṃ	87	
PA_tika-abh04_t:87_8	kattabbaṃ siyā, sukhavipākaggahaṇe pana kate anavajjaggahaṇaṃ na kattabbameva. “Avajjapaṭipakkhā	87	
PA_tika-abh04_t:87_9	anavajjā”ti etasmiṃ pana pakkhe sukhavipākaggahaṇañcāti codanaṃ manasi katvā āha	87	
PA_tika-abh04_t:87_10	“tattha anavajjavacanenā”tiādi. Tena pavattisukhasukhavipākatāattasuddhivisuddhavipākatāakusalaabyākatasabhāvanivattirasapaccupaṭṭhānapadaṭṭhānavisesadīpanato	871	
PA_tika-abh04_t:87_11	evaṃ vipulappayojanattho padadvayapariggahoti dasseti. Sukha-saddassa iṭṭhapariyāyatā	871	
PA_tika-abh04_t:87_12	viya “nibbānaparamaṃ sukhaṃ, sukhā virāgatā loke, tesaṃ vūpasamo sukho”tiādīsu saṅkhāradukkhūpasamapariyāyatāpi	871	
PA_tika-abh04_t:87_13	vijjati, taṃavipākatāya pana idha sukhavipākabhāvo na sakkā vattunti dassento āha	871	
PA_tika-abh04_t:87_14	“saṅkhā…pe… natthī”ti. Idaṃ vuttaṃ hoti – tebhūmakakusalānampi vivaṭṭasannissayabhāvena	871	
PA_tika-abh04_t:87_15	pavattisabhāvattā kiñcāpi sabbe kusalā saṅkhāradukkhūpasamasukhanipphādakā sambhavanti,	871	
PA_tika-abh04_t:87_16	yathāvuttasukhassa pana avipākabhāvato na etena padena kusalānaṃ sukhavipākatā sambhavatīti.	871	
PA_tika-abh04_t:87_17	Vipakkabhāvamāpannesu arūpadhammesu niruḷhattā vipāka-saddassa “yadi panā”ti sāsaṅkaṃ vadati.	871	
PA_tika-abh04_t:88_0	Yathāsambhavanti saha avajjenāti sāvajjā, garahitabbabhāvayuttā. Tena nesaṃ garahitabbasabhāvaṃ	88	
PA_tika-abh04_t:88_1	dasseti. Aññepi atthi dukkhabhāvena garahitabbasabhāvā akusalavipākāti sāvajjavacanamattena	88	
PA_tika-abh04_t:88_2	tesampi akusalatāpattidosaṃ disvā taṃ pariharituṃ dukkhavipākavacanamāha. Avajja-saddo	88	
PA_tika-abh04_t:88_3	vā rāgādīsu ekantākusalesu niruḷhoti taṃsahavattidhammānaṃ eva sāvajjabhāve kusalābyākatehi	88	
PA_tika-abh04_t:88_4	akusalānaṃ viseso sāvajjavacaneneva dassito. Abyākatehi pana visiṭṭhaṃ kusalākusalānaṃ	88	
PA_tika-abh04_t:88_5	sādhāraṇaṃ savipākatālakkhaṇanti tasmiṃ lakkhaṇe visesadassanatthaṃ dukkhavipākalakkhaṇaṃ	88	
PA_tika-abh04_t:88_6	vuttaṃ. Ito paraṃ “dukkho vipāko etesanti dukkhavipākā”tiādinā sukhavipākaanavajjakusalapadānaṃ	88	
PA_tika-abh04_t:88_7	ṭhāne dukkhavipākasāvajjaakusalapadāni ṭhapetvā yathāvuttanayena attho veditabbo.	88	
PA_tika-abh04_t:88_8	Yojanā ca sāvajjavacanena akusalānaṃ pavattidukkhataṃ dasseti, dukkhavipākavacanena	88	
PA_tika-abh04_t:88_9	vipākadukkhataṃ. Purimañhi attano pavattisabhāvavasena lakkhaṇavacanaṃ, pacchimaṃ	88	
PA_tika-abh04_t:88_10	kālantare vipākuppādanasamatthatāyāti. Tathā purimena akusalānaṃ avisuddhasabhāvataṃ	881	
PA_tika-abh04_t:88_11	dasseti, pacchimena avisuddhavipākataṃ. Purimena ca akusale kusalasabhāvato nivatteti,	881	
PA_tika-abh04_t:88_12	pacchimena abyākatasabhāvato savipākattadīpakattā pacchimassa. Purimena vā avajjavantatādassanato	881	
PA_tika-abh04_t:88_13	kiccaṭṭhena rasena anatthajananarasataṃ dasseti, pacchimena sampattiatthena aniṭṭhavipākarasataṃ.	881	
PA_tika-abh04_t:88_14	Purimena ca upaṭṭhānākāraṭṭhena paccupaṭṭhānena saṃkilesapaccupaṭṭhānataṃ, pacchimena	881	
PA_tika-abh04_t:88_15	phalaṭṭhena dukkhavipākapaccupaṭṭhānataṃ. Purimena ca ayonisomanasikāraṃ akusalānaṃ	881	
PA_tika-abh04_t:88_16	padaṭṭhānaṃ pakāseti. Tato hi te sāvajjā jātāti. Pacchimena akusalānaṃ aññesaṃ padaṭṭhānabhāvaṃ	881	
PA_tika-abh04_t:88_17	vibhāveti. Te hi dukkhavipākassa kāraṇaṃ hotīti. Ettha ca dukkha-saddo aniṭṭhapariyāyavacananti	881	
PA_tika-abh04_t:88_18	veditabbaṃ. Aniṭṭhacatukkhandhavipākā hi akusalā, na dukkhavedanāvipākāva. Vipāka-saddassa	881	
PA_tika-abh04_t:88_19	phalapariyāyabhāve pana nissandavipākena aniṭṭharūpenapi dukkhavipākatā yojetabbā.	881	
PA_tika-abh04_t:88_20	Vipākadhammatāpaṭisedhavasena abyākatānaṃ avipākalakkhaṇāti lakkhaṇaṃ vuttanti tadatthaṃ	882	
PA_tika-abh04_t:88_21	dassento “avipākārahasabhāvā”ti āha. Evaṃpakārānanti abhiññādike saṅgaṇhāti.	882	
PA_tika-abh04_t:89_0	Chahi padehi tikesu, catūhi dukesu yathākkamaṃ cha cattāro atthā vuttā. Chakkabhāvo	89	
PA_tika-abh04_t:89_1	na bhavissatīti etena catukkabhāvābhāvo dassitanayattā coditoyevāti daṭṭhabbaṃ. Atthabhedo	89	
PA_tika-abh04_t:89_2	upapajjatīti kasmā evaṃ vuttaṃ, nanu tīhi dhammasaddehi vuccamāno sabhāvadhāraṇādiatthena	89	
PA_tika-abh04_t:89_3	abhinno eva so atthoti? Na, jātiādibhedena bhedasabbhāvato. Bhedakā hi jātiādayo.	89	
PA_tika-abh04_t:89_4	Māsapadatthatāyāti māsa-saddābhidheyyabhāvena. Tabbacanīyabhinnatthānanti tehi kālasaddādīhi	89	
PA_tika-abh04_t:89_5	vattabbānaṃ visiṭṭhatthānaṃ. Idaṃ vuttaṃ hoti – “yathā kālasaddādiabhidheyyānaṃ kālādiatthānaṃ	89	
PA_tika-abh04_t:89_6	bhinnasabhāvānampi māsa-saddābhidheyyabhāvena abhedo, evaṃ jātiādibhedena bhinnānampi	89	
PA_tika-abh04_t:89_7	tesaṃ tiṇṇaṃ dvinnañca atthānaṃ dhamma-saddābhidheyyabhāvena natthi bhedo”ti. Vini…pe…	89	
PA_tika-abh04_t:89_8	mānāti dhamma-saddassa rūpābhedepi bhedakāraṇamāha. Bhinnajātiyatthavacanīyatāya	89	
PA_tika-abh04_t:89_9	hi tassevatthabhedoti.	89	
PA_tika-abh04_t:90_0	Sādhetunti bodhetuṃ. Hotu asambandho, kā no hānīti kadāci vadeyyāti āsaṅkāya āha	90	
PA_tika-abh04_t:90_1	“pubbā…pe… nāma hontī”ti. So cāti sabhāvadhāraṇapaccayadhariyamānatāsaṅkhāto attho	90	
PA_tika-abh04_t:90_2	na sakkā vattunti yathāvuttassa abhāvassa apekkhāvuttitāya vuttaṃ. Na hi apekkhāvuttino	90	
PA_tika-abh04_t:90_3	antarena apekkhitabbaṃ labhanti. Satipi sabhāvadhāraṇādiatthasāmaññe kusalajātiādivisiṭṭhasseva	90	
PA_tika-abh04_t:90_4	tassa idha adhippetattā ekatthatā na anuññātāti vuttaṃ, vacanasilesavasena vā. Atha	90	
PA_tika-abh04_t:90_5	vātiādinā tiṇṇaṃ dhammasaddānaṃ abhāvattaṃ asampaṭicchanto nānatthatābhāvadosaṃ pariharati.	90	
PA_tika-abh04_t:91_0	Ñāpakahetubhāvato upapatti idha kāraṇanti vuttāti āha “kāraṇaṃ nāma yuttī”ti. Punaruttītiādinā	91	
PA_tika-abh04_t:91_1	nanu “kusalādīnampi ekattaṃ āpajjatī”ti vuttattā ekattāpattipi vattabbāti? Saccaṃ	91	
PA_tika-abh04_t:91_2	vattabbā, sā pana abhāvāpattiyaṃ eva antogadhā nānattābhāvacodanāsāmaññena. Bhedābhedanibandhanattā	91	
PA_tika-abh04_t:91_3	visesanavisesitabbabhāvassa so accantamabhinnesu niyamena natthīti visesanavisesitabbābhāvena	91	
PA_tika-abh04_t:91_4	accantābhedaṃ dasseti, na pana accantaṃ abhinnesuyeva visesanavisesitabbābhāvaṃ.	91	
PA_tika-abh04_t:91_5	Atha vā accantaṃ abhinnesu avivaṭasaddatthavivaraṇatthaṃ pavattā. Kasmā? Visesanavisesitabbābhāvatoti	91	
PA_tika-abh04_t:91_6	evaṃ yojanā kātabbā. Amittaṃ abhibhavituṃ sakkuṇātīti sakko, indatīti indo, purime	91	
PA_tika-abh04_t:91_7	dadātīti purindadoti evaṃ kiriyāguṇādipariggahavisesena.	91	
PA_tika-abh04_t:92_0	Bhedābhedavantesūti visesasāmaññavantesu. Nīla-saddo hi uppalasaddasamāyogo rattuppalasetuppalādiuppalajātisāmaññato	92	
PA_tika-abh04_t:92_1	vinivattetvā nīlaguṇayuttameva uppalajātivisesaṃ joteti. Uppala-saddopi nīla-saddasamāyutto	92	
PA_tika-abh04_t:92_2	bhamaraṅgārakokilādigatanīlaguṇasāmaññato avacchinditvā uppalavatthugatameva nīlaguṇaṃ	92	
PA_tika-abh04_t:92_3	pakāsetīti visesatthasāmaññatthayuttatā padadvayassa daṭṭhabbā. Iminā nayena itaratrāpi	92	
PA_tika-abh04_t:92_4	bhedābhedavantatā yojetabbā. Tāya tāya anumatiyāti tena tena saṅketena. Te te vohārāti	92	
PA_tika-abh04_t:92_5	accantaṃ abhinne atthe pariyāyabhāvena accantaṃ bhinne yathāsakaṃ atthavivaraṇabhāvena	92	
PA_tika-abh04_t:92_6	bhedābhedavante visesanavisesitabbabhāvena tā tā samaññā paññattiyo siddhāti attho.	92	
PA_tika-abh04_t:92_7	Samāneti ekasmiṃ. Kusalādibhāvanti kucchitasalanādibhāvaṃ. Abhidhānatthopi hi anavajjasukhavipākādiabhidheyyattho	92	
PA_tika-abh04_t:92_8	viya sabhāvadhāraṇādisāmaññatthaṃ visesetīti.	92	
PA_tika-abh04_t:93_0	Etthāha “kiṃ pana kāraṇaṃ tikā eva paṭhamaṃ vuttā, na dukā, tikesupi kusalattikova,	93	
PA_tika-abh04_t:93_1	na añño”ti? Vuccate – sukhaggahaṇato appabhedato ca tikā eva paṭhamaṃ vuttā. Yasmā	93	
PA_tika-abh04_t:93_2	tikehi bodhite kusalādibhede tabbibhāgabhinnā hetuādayo vuccamānā suviññeyyā honti.	93	
PA_tika-abh04_t:93_3	Tathā hi “tayo kusalahetū”tiādinā kusalādimukhena hetuādayo vibhattā, katipayabhedā	93	
PA_tika-abh04_t:93_4	ca tikā dvāvīsatiparimāṇattā.	93	
PA_tika-abh04_t:94_0	Tesu pana sabbasaṅgahaasaṅkaraādikalyāṇabhāvena paṭhamaṃ kusalattikaṃ vuttaṃ. Niravasesā	94	
PA_tika-abh04_t:94_1	hi rūpārūpadhammā kusalattikena saṅgahitā, na tathā vedanāttikādīhi. Nanu vipākattikādīhipi	94	
PA_tika-abh04_t:94_2	niravasesā dhammā saṅgahitāti? Saccametaṃ, tesu pana anavajjasāvajjadhammā na asaṅkarato	94	
PA_tika-abh04_t:94_3	vuttā yathā kusalattike. Nanu ca saṃkiliṭṭhasaṃkilesikattikādīsupi te asaṅkarato	94	
PA_tika-abh04_t:94_4	vuttāti? Evametaṃ, te pana akalyāṇabhūte pāpadhamme ādiṃ katvā vuttā, na evamayaṃ.	94	
PA_tika-abh04_t:94_5	Ayaṃ pana kalyāṇabhūte pujjabhavaparinibbutinipphādake puññadhamme ādiṃ katvā vutto.	94	
PA_tika-abh04_t:94_6	Iti bhagavā saṇhasukhumaṃ rūpārūpadesanaṃ ārabhanto sabbasaṅgahaasaṅkaraādikalyāṇaguṇayogato	94	
PA_tika-abh04_t:94_7	paṭhamaṃ kusalattikaṃ deseti, kiñca tadaññattikānaṃ sukhaggahaṇato. Tathā hi kusalattikamukhena	94	
PA_tika-abh04_t:94_8	“kāmāvacarakusalato cattāro somanassasahagatacittuppādā”tiādinā vedanāttikādayo vibhattāti.	94	
PA_tika-abh04_t:95_0	Kusalattikepi ca padhānapāsaṃsaubhayahitabhāvato kusalā dhammā paṭhamaṃ vuttā. Kusalā	95	
PA_tika-abh04_t:95_1	hi dhammā sukhavipākattā sabbasaṅkhatadhammānaṃ uttamā avajjavidhamanato viññuppasatthā	95	
PA_tika-abh04_t:95_2	idhalokaparalokesu atthāvahā nissaraṇāvahā ca, tasmā padhānādibhāvena paṭhamaṃ vuttā,	95	
PA_tika-abh04_t:95_3	tappaṭipakkhattā tadanantaraṃ akusalā, tadubhayaviparītasabhāvā tadanantaraṃ abyākatā	95	
PA_tika-abh04_t:95_4	vuttā. Kusalavasena vā assādo, akusalavasena ādīnavo, abyākatadhammesu nibbānavasena	95	
PA_tika-abh04_t:95_5	nissaraṇanti iminā assādādikkamena, kusalesu patiṭṭhāya paṇḍitā akusale pajahantā	95	
PA_tika-abh04_t:95_6	abyākatadhammabhūtamaggaphalaṃ nibbānañca sacchikarontīti iminā vā paṭipattikkamena	95	
PA_tika-abh04_t:95_7	ayamanupubbī ṭhapitāti veditabbā.	95	
PA_tika-abh04_t:96_0	Kasmā panettha sekkhattikādīsu viya sarūpato purimapadadvayapaṭikkhepavasena tatiyapadaṃ	96	
PA_tika-abh04_t:96_1	na vuttaṃ “nevakusalā nākusalā”ti? Visesadīpanatthaṃ. Yathā hi sekkhāsekkhasabhāvesu	96	
PA_tika-abh04_t:96_2	dhammesu kocipi dhammo tadubhayasabhāvena kenacipi pariyāyena kadāci abyākaraṇīyo	96	
PA_tika-abh04_t:96_3	nāma natthīti sekkhattike padadvayapaṭikkhepavasena “nevasekkhā nāsekkhā”tveva vuttaṃ,	96	
PA_tika-abh04_t:96_4	na evaṃ idha. Idha pana kusalasabhāvā eva dhammā aggaphaluppattiyā tathā na byākaraṇīyā	96	
PA_tika-abh04_t:96_5	hontīti imassa visesassa dīpanatthaṃ “abyākatā”ti vuttaṃ. Vacanamatte eva vā idaṃ	96	
PA_tika-abh04_t:96_6	nānākaraṇaṃ “abyākatā nevakusalā nākusalā”ti byākata-saddena kusalākusalānaṃ bodhitattāti.	96	
PA_tika-abh04_t:97_0	Ettha ca akusalesu taṇhāya sabbākusalehi, tebhūmakakusalākusalehi vā samudayasaccaṃ,	97	
PA_tika-abh04_t:97_1	taṃtaṃavasiṭṭhatebhūmakadhammehi dukkhasaccaṃ, lokuttarakusalena maggasaccaṃ, avasiṭṭhaabyākatavisesena	97	
PA_tika-abh04_t:97_2	nirodhasaccaṃ dassitaṃ hoti. Tattha samudayena assādo, dukkhena ādīnavo, magganirodhehi	97	
PA_tika-abh04_t:97_3	nissaraṇaṃ. Kiñcāpi nāmarūpaparicchedabhāvato sabhāvadhammaniddhāraṇapadhānā abhidhammakathā,	97	
PA_tika-abh04_t:97_4	tesaṃ pana kusalādivisese niddhārite tassa upasampādetabbatādipi atthato vuttameva	97	
PA_tika-abh04_t:97_5	hoti. Akusalānaṃ dhammānaṃ pahānāya kusalānaṃ dhammānaṃ upasampadāya “sabbapāpassa	97	
PA_tika-abh04_t:97_6	akaraṇaṃ, kusalassa upasampadā”ti evamādivacanato hi kusalādīnaṃ upasampādanādidassanaparaṃ	97	
PA_tika-abh04_t:97_7	bhagavato sāsanaṃ, tasmā kusalānaṃ upasampādanaṃ akusalānaṃ pahānañca upāyo, abyākatavisesassa	97	
PA_tika-abh04_t:97_8	sacchikiriyā phalaṃ, kusalādīnaṃ upasampādanādiatthā desanā āṇattīti ayaṃ desanāhāro.	97	
PA_tika-abh04_t:98	Ārogyaṭṭhena anavajjaṭṭhena kosalyasambhūtaṭṭhena ca kusalā, tappaṭipakkhato akusalā, tadubhayaviparītato abyākatā, sabhāvadhāraṇādiatthena dhammāti anupadavicinanaṃ vicayo hāro.	9	
PA_tika-abh04_t:99_0	Pujjabhavaphalaparinibbutinipphatti kusalehīti yujjati sukhavipākattā, apāyadukkhasaṃsāradukkhuppatti	99	
PA_tika-abh04_t:99_1	akusalehīti yujjati aniṭṭhaphalattā, tadubhayaphalānaṃ anuppatti abyākatehīti yujjati	99	
PA_tika-abh04_t:99_2	avipākadhammattāti ayaṃ yutti hāro.	99	
PA_tika-abh04_t:100	Kusalā dhammā sukhavipākassa padaṭṭhānaṃ, akusalā dukkhavipākassa, abyākatā kusalākusalābyākatadhammānanti ayaṃ padaṭṭhāno hāro.	10	
PA_tika-abh04_t:101_0	Kusalaggahaṇena ye anavajjasukhavipākā sukhāya vedanāya sampayuttā adukkhamasukhāya	101	
PA_tika-abh04_t:101_1	vedanāya sampayuttā vipākadhammadhammā anupādinnupādāniyā anupādinnaanupādāniyā…pe…	101	
PA_tika-abh04_t:101_2	araṇā dhammā, te bodhitā bhavanti kusalalakkhaṇena ekalakkhaṇattā. Tathā akusalaggahaṇena	101	
PA_tika-abh04_t:101_3	ye sāvajjadukkhavipākā sukhāya vedanāya sampayuttā dukkhāya vedanāya sampayuttā adukkhamasukhāya	101	
PA_tika-abh04_t:101_4	vedanāya sampayuttā vipākadhammadhammā anupādinnupādāniyā saṃkiliṭṭhasaṃkilesikā…pe…	101	
PA_tika-abh04_t:101_5	saraṇā dhammā, te bodhitā bhavanti akusalalakkhaṇena ekalakkhaṇattā. Tathā abyākataggahaṇena	101	
PA_tika-abh04_t:101_6	ye avipākārahā sukhāya vedanāya sampayuttā dukkhāya vedanāya sampayuttā adukkhamasukhāya	101	
PA_tika-abh04_t:101_7	vedanāya sampayuttā vipākā dhammā nevavipākanavipākadhammadhammā upādinnupādāniyā	101	
PA_tika-abh04_t:101_8	anupādinnupādāniyā anupādinnaanupādāniyā…pe… araṇā dhammā, te bodhitā bhavanti abyākatalakkhaṇena	101	
PA_tika-abh04_t:101_9	ekalakkhaṇattāti ayaṃ lakkhaṇo hāro.	101	
PA_tika-abh04_t:102_0	“Kucchite pāpadhamme salayantī”tiādinā nirutti veditabbā, kusalādimukhena rūpārūpadhamme	102	
PA_tika-abh04_t:102_1	pariggahetvā visuddhiparamparāya “kathaṃ nu kho sattā anupādisesanibbānabhāgino bhaveyyu”nti	102	
PA_tika-abh04_t:102_2	ayamettha bhagavato adhippāyo, nidānaṃ asādhāraṇato kusalādibhedena bujjhanakasattā.	102	
PA_tika-abh04_t:102_3	Sādhāraṇato pana pākaṭameva. Paṭhamaṃ kusalattikassa desanā vicāritāyevāti ayaṃ catubyūho hāro.	102	
PA_tika-abh04_t:103_0	Kusalaggahaṇena kalyāṇamittapariggaho yonisomanasikārapariggaho ca. Tattha paṭhamena	103	
PA_tika-abh04_t:103_1	sakalaṃ brahmacariyamāvattati, dutiyena ca yonisomanasikāramūlakā dhammā. Akusalaggahaṇena	103	
PA_tika-abh04_t:103_2	vuttavipariyāyena yojetabbaṃ. Abyākataggahaṇena pana sakalasaṃkilesavodānapakkho	103	
PA_tika-abh04_t:103_3	yathārahamāvattatīti ayaṃ āvatto hāro.	103	
PA_tika-abh04_t:104_0	Tattha kusalā bhūmito catudhā vibhattā, sampayuttapavattiākārādito pana anekadhā.	104	
PA_tika-abh04_t:104_1	Akusalā bhūmito ekadhā vibhattā, sampayuttādito anekadhā. Abyākatā pana vipākakiriyarūpanibbānavasena	104	
PA_tika-abh04_t:104_2	catudhā bhūmisampayuttādito anekadhā ca vibhattāti ayaṃ vibhatti hāro.	104	
PA_tika-abh04_t:105_0	Kusalā dhammā akusalānaṃ tadaṅgādippahānāya vītikkamādippahānāya ca saṃvattanti,	105	
PA_tika-abh04_t:105_1	akusalā dhammā kusalānaṃ anupasampajjanāya, abyākatesu asaṅkhatadhātu sabbasaṅkhatanissaraṇāyāti	105	
PA_tika-abh04_t:105_2	ayaṃ parivatto hāro.	105	
PA_tika-abh04_t:106	Kusalā anavajjā puññānīti pariyāyavacanaṃ, akusalā sāvajjā apuññānīti pariyāya vacanaṃ, abyākatā avipākārahā nevaācayagāmī naapacayagāmīnoti pariyāyavacananti ayaṃ vevacano hāro.	10	
PA_tika-abh04_t:107	Kusalādayo “yasmiṃ samaye”tiādinā pabhavabhūmivevacanapaññattivasena yathāsambhavaṃ pariññādipaññattivasena ca paññattāti ayaṃ paññatti hāro.	10	
PA_tika-abh04_t:108_0	Akusalānaṃ kucchitānaṃ pāpadhammānaṃ salanaṃ kusānaṃ viya kusānaṃ vā rāgādīnaṃ lavanaṃ	108	
PA_tika-abh04_t:108_1	evaṃdhammatāti ayaṃ paṭiccasamuppādamukhena avataraṇaṃ, tathā kusena lātabbā kosallasambhūtā	108	
PA_tika-abh04_t:108_2	cāti paccayapaṭibaddhavuttitāya paṭiccasamuppāda…pe… avataraṇaṃ, paccayapaṭibaddhavuttitāya	108	
PA_tika-abh04_t:108_3	vā ādiantavantā aniccantikā cāti aniccatāmukhena avataraṇaṃ, aniccatā eva udayabbayapaṭipīḷitatāya	108	
PA_tika-abh04_t:108_4	dukkhāti dukkhatāmukhena avataraṇaṃ, nissattanijjīvaṭṭhena dhammāti abyāpārato suññatāmukhena	108	
PA_tika-abh04_t:108_5	avataraṇaṃ, evaṃ kusalāti cattāro khandhā dvāyatanāni dve dhātuyotiādinā khandhāyatanadhātādimukhenapi	108	
PA_tika-abh04_t:108_6	avataraṇaṃ veditabbaṃ. Iminā nayena akusalābyākatesupi avataraṇaṃ dassetabbanti ayaṃ avataraṇo hāro.	108	
PA_tika-abh04_t:109	Kusalāti ārambho, dhammāti padasuddhi, no ārambhasuddhi. Tathā akusalā dhammā abyākatāti, dhammāti pana padasuddhi ārambhasuddhi cāti ayaṃ sodhano hāro.	10	
PA_tika-abh04_t:110_0	Dhammāti sāmaññato adhiṭṭhānaṃ, taṃ avikappetvā visesavacanaṃ kusalākusalābyākatāti.	110	
PA_tika-abh04_t:110_1	Tathā kusalā dhammāti sāmaññato adhiṭṭhānaṃ, taṃ avikappetvā kāmāvacaraṃ somanassasahagatantiādi	110	
PA_tika-abh04_t:110_2	visesavacanaṃ. Akusalā dhammātiādīsupi eseva nayoti ayaṃ adhiṭṭhāno hāro.	110	
PA_tika-abh04_t:111_0	Kusalānaṃ dhammānaṃ navamo khaṇo cattāri ca sampatticakkāni yonisomanasikāro eva	111	
PA_tika-abh04_t:111_1	vā hetu, vuttavipariyāyena akusalānaṃ dhammānaṃ hetu, kusalākusalā dhammā yathāsambhavaṃ	111	
PA_tika-abh04_t:111_2	abyākatānaṃ dhammānaṃ hetūti ayaṃ parikkhāro hāro.	111	
PA_tika-abh04_t:112_0	Kusalāti pariññeyyaggahaṇañceva bhāvetabbaggahaṇañca. Akusalāti pariññeyyaggahaṇañceva	112	
PA_tika-abh04_t:112_1	pahātabbaggahaṇañca. Abyākatāti pariññeyyaggahaṇañceva sacchikātabbaggahaṇañca. Dhammāti	112	
PA_tika-abh04_t:112_2	pariññādīnaṃ pavattanākāraggahaṇaṃ. Tena pariññeyyappahānabhāvanāsacchikaraṇāni dīpitānīti	112	
PA_tika-abh04_t:112_3	tadaṅgādivītikkamādippahānāni lokiyalokuttarā ca bhāvanā dassitāti ayaṃ samāropano hāro.	112	
PA_tika-abh04_t:113_0	Kāmañcetaṃ avisesato sabhāvadhammakathanaṃ, visesavanto pana dhammā visesato niddhāritā.	113	
PA_tika-abh04_t:113_1	Tathā hi citteneva samayo niyamito, tasmā kusalaggahaṇena visesato sādhiṭṭhāno samatho	113	
PA_tika-abh04_t:113_2	vipassanā ca dassitāti. Tathā tappaṭipakkhato akusalaggahaṇena sādhiṭṭhānā taṇhā	113	
PA_tika-abh04_t:113_3	avijjā ca, abyākataggahaṇena saparivārā cetovimutti paññāvimutti cāti ayaṃ nandiyāvattassa nayassa bhūmi.	113	
PA_tika-abh04_t:114_0	Tathā kusalaggahaṇena mūlabhāvavisesato tīṇi kusalamūlāni, tesu ca adosena sīlakkhandho,	114	
PA_tika-abh04_t:114_1	alobhena samādhikkhandho, amohena paññākkhandho nīyati. Tathā akusalaggahaṇena tīṇi	114	
PA_tika-abh04_t:114_2	akusalamūlāni, tesu ca lobhena tadekaṭṭhā akusalā dhammā. Tathā dosamohehi taṃtadekaṭṭhā.	114	
PA_tika-abh04_t:114_3	Abyākataggahaṇena appaṇihitānimittasuññatā nīyantīti ayaṃ tipukkhalassa nayassa bhūmi.	114	
PA_tika-abh04_t:115_0	Tathā kusalaggahaṇena yato kosallato sambhūtā kusalā, taṃ paññindriyaṃ. Taṃsahajātā	115	
PA_tika-abh04_t:115_1	tadupanissayā ca saddahanussahanāpilāpāvikkhepā saddhindriyādīni. Tehi ca sabbe saddhammā	115	
PA_tika-abh04_t:115_2	bodhitā bhavanti. Akusalaggahaṇena akosallapaṭicchāditādīnavesu kāyavedanācittadhammesu	115	
PA_tika-abh04_t:115_3	subhasukhaniccaattābhinivesabhūtā cattāro vipallāsā. Abyākataggahaṇena yathāvuttaindriyapaccayāni	115	
PA_tika-abh04_t:115_4	yathāvuttavipallāsappahānabhūtāni ca cattāri sāmaññaphalāni bodhitānīti ayaṃ sīhavikkīḷitassa	115	
PA_tika-abh04_t:115_5	nayassa bhūmīti ime tayo atthanayā.	115	
PA_tika-abh04_t:116	Tehi ca siddhehi dve kammanayāpi siddhā hontīti. Ayaṃ tiko sabbadhammasaṅgahitasabbabhāgiyo veditabboti idaṃ sāsanapaṭṭhānaṃ.	11	
PA_tika-abh04_t:117	Ayaṃ tāva nettinayena kusalattikavaṇṇanā.	11	
PA_tika-abh04_t:118_0	Evaṃ vedanāttikādīsupi yathāsambhavaṃ catusaccaniddhāraṇādividhinā soḷasa hārā pañca	118	
PA_tika-abh04_t:118_1	nayā niddisitabbā, ativitthārabhayena pana na vitthārayāma. Sakkā hi iminā nayena	118	
PA_tika-abh04_t:118_2	tesu tesu tikadukesu taṃtaṃhāranayayojanānurūpadhammaniddhāraṇavasena te te hāranayā	118	
PA_tika-abh04_t:118_3	viññunā niddisitunti.	118	
PA_tika-abh04_t:119_0	2. Tañca sukhindriyaṃ sukhavedanā eva hoti sāmaññassa bhedapariyādānato, bhedassa	119	
PA_tika-abh04_t:119_1	ca sāmaññapariccāgatoti adhippāyo. Yasmā pana visesasāmaññāni avayavasamudāyā viya	119	
PA_tika-abh04_t:119_2	aññamaññato bhinnāni, tasmā “na pana…pe… samānatthattā”ti vuttaṃ. Idāni tameva nesaṃ	119	
PA_tika-abh04_t:119_3	bhinnatatvaṃ “ayañhī”tiādinā vivarati. Tanti sukhahetūnaṃ kāraṇaṃ. Tena sukhassa	119	
PA_tika-abh04_t:119_4	kāraṇaṃ sukhahetu, sukhassa kāraṇakāraṇaṃ sukhamūlanti dasseti. Sukhahetūnanti ettha	119	
PA_tika-abh04_t:119_5	hetu-saddena kāraṇabhāvasāmaññato hetupaccayā saṅgahitāti āha “puññapassaddhiādīna”nti.	119	
PA_tika-abh04_t:119_6	Ettha ca sukhamūlasukhahetūsu phalūpacārena, sukhārammaṇasukhapaccayaṭṭhānesu sukhasahacariyāya,	119	
PA_tika-abh04_t:119_7	abyāpajjanibbānesu dukkhāpagamabhāvena sukhapariyāyo vuttoti daṭṭhabbo. Iṭṭhāsūti	119	
PA_tika-abh04_t:119_8	sukhupekkhānaṃ vipariṇāmāññāṇasaṅkhāradukkhatāya aniṭṭhabhāvopi atthīti viseseti.	119	
PA_tika-abh04_t:119_9	Upekkhameva vā apekkhitvā visesanaṃ kataṃ. Sā hi akusalavipākabhūtā aniṭṭhāpi atthīti.	119	
PA_tika-abh04_t:119_10	Evamādīsūti ādi-saddena “sovaggikaṃ sukhavipāka”nti evamādiṃ saṅgaṇhāti. Iṭṭhapariyāyo	1191	
PA_tika-abh04_t:119_11	hi ettha sukha-saddoti.	1191	
PA_tika-abh04_t:120_0	Saṅkhāradukkhādīsūti ettha ādi-saddena “ṭhitisukhaṃ vipariṇāmadukkhaṃ, akusalaṃ kāyakammaṃ	120	
PA_tika-abh04_t:120_1	dukkhudrayaṃ dukkhavipāka”ntiādike saṅgaṇhāti. Yathākkamaṃ sukhavedanā dukkhaaniṭṭhapariyāyo	120	
PA_tika-abh04_t:120_2	hi ettha dukkha-saddoti. Dukkhavedanādukkhavatthuādīsu dukkhasaddappavatti vuttanayeneva	120	
PA_tika-abh04_t:120_3	yojetabbā. Vipākāvipākabhedāya sabbāyapi sukhavedanāya vasena lakkhaṇassa vuttattā	120	
PA_tika-abh04_t:120_4	tadubhayānukūlamatthaṃ vivaranto “sabhāvato”tiādimāha. Tattha vipākā sabhāvato iṭṭhassa	120	
PA_tika-abh04_t:120_5	anubhavanalakkhaṇā. Itarā sabhāvato saṅkappato ca iṭṭhassa iṭṭhākārassa vā anubhavanalakkhaṇāti daṭṭhabbaṃ.	120	
PA_tika-abh04_t:121_0	Asamānapaccayehi ekajjhaṃ uppattito samānapaccayehi ekajjhaṃ uppatti sātisayāti ukkaṃsagativijānanavasena	121	
PA_tika-abh04_t:121_1	“samānapaccayehi sahuppattikāti attho”ti vuttaṃ. Atha vā uppajjanaṃ uppādo, uppajjati	121	
PA_tika-abh04_t:121_2	etasmāti uppādoti duvidhopi uppādo ekuppādāti ettha ekasesanayena saṅgahitoti iminā	121	
PA_tika-abh04_t:121_3	adhippāyena “samā…pe… attho”ti vuttaṃ siyā. Tena tāni ekavatthukānīti etassa ca “kappentassā”tiādinā	121	
PA_tika-abh04_t:121_4	sambandho. Tattha purimavikappe ekaṃ vatthu nissayo etesanti yojanā, na ekaṃyeva	121	
PA_tika-abh04_t:121_5	vatthūti. Ekekabhūtassa bhūtattayanissitattā catubhūtanissitattā ca upādārūpānaṃ.	121	
PA_tika-abh04_t:121_6	Dutiyavikappe pana ekaṃyeva vatthu etesu nissitanti yojanā. Nissayanissitatāsaṅkhātaupakāropakattabbabhāvadīpanaṃ	121	
PA_tika-abh04_t:121_7	ekavatthukavacananti dutiyavikappe mahābhūtavasena yojanā katā. Itarathā ekaṃ vatthu	121	
PA_tika-abh04_t:121_8	etesūti samāsatthabhāvena upādārūpānampi pariggaho vattabbo siyā. Pañcaviññāṇasampaṭicchanānanti	121	
PA_tika-abh04_t:121_9	idaṃ nidassananti daṭṭhabbaṃ. Kiriyamanodhātucakkhuviññāṇādayopi hi ekārammaṇābhinnavatthukā	121	
PA_tika-abh04_t:121_10	cāti pākaṭoyamatthoti. Santīraṇādīnanti ādi-saddena voṭṭhabbanajavanatadārammaṇāni	1211	
PA_tika-abh04_t:121_11	saṅgayhanti, etāni ca sampaṭicchanādīni cutiāsannāni idhādhippetānīti daṭṭhabbaṃ.	1211	
PA_tika-abh04_t:121_12	Tāni hi taduddhaṃ kammajarūpassa anuppattito ekasmiṃyeva hadayavatthusmiṃ vattanti,	1211	
PA_tika-abh04_t:121_13	itarāni pana purimapurimacittakkhaṇuppanne hadayavatthusmiṃ uttaruttarāni pavattantīti.	1211	
PA_tika-abh04_t:121_14	Chasu vā vatthūsu ekaṃ hadayavatthuyeva vatthu etesanti evaṃ pana atthe sati cutiāsannato	1211	
PA_tika-abh04_t:121_15	itaresaṃ sampaṭicchanādīnaṃ gahaṇaṃ siyāti ñātabbaṃ.	1211	
PA_tika-abh04_t:122_0	Etthāha – “kasmā panettha kusalattikānantaraṃ vedanāttikova vutto”ti? Kismiṃ pana	122	
PA_tika-abh04_t:122_1	vuccamāne ayamanuyogo na siyā, apica avayavānaṃ anekabhedatādassanatthā tikantaradesanā.	122	
PA_tika-abh04_t:122_2	Sammāsambuddhena hi kusalattikena sabbadhammānaṃ tidhā vibhāgaṃ dassetvā puna tadavayavānaṃ	122	
PA_tika-abh04_t:122_3	kusalādīnampi anekabhedabhinnataṃ dassentena tesaṃ vedanāsampayogavibhāgavibhāvanatthaṃ	122	
PA_tika-abh04_t:122_4	“sukhāya vedanāya sampayuttā”ti vuttaṃ. Kusalā hi dhammā siyā sukhāya vedanāya sampayuttā,	122	
PA_tika-abh04_t:122_5	siyā adukkhamasukhāya vedanāya sampayuttā. Akusalā dhammā siyā sukhāya vedanāya sampayuttā,	122	
PA_tika-abh04_t:122_6	siyā dukkhāya vedanāya sampayuttā, siyā adukkhamasukhāya vedanāya sampayuttā, tathā	122	
PA_tika-abh04_t:122_7	abyākatā sampayogārahāti. Evaṃ kusalādidhammānaṃ paccekaṃ vedanābhedena vibhāgadassanatthaṃ	122	
PA_tika-abh04_t:122_8	kusalattikānantaraṃ vedanāttikaṃ vatvā idāni sukhasampayuttādīnaṃ paccekaṃ vipākādibhedabhinnataṃ	122	
PA_tika-abh04_t:122_9	dassetuṃ vedanāttikānantaraṃ vipākattiko vutto. Sukhasampayuttā hi dhammā siyā vipākā,	122	
PA_tika-abh04_t:122_10	siyā vipākadhammadhammā, siyā nevavipākanavipākadhammadhammā. Tathā adukkhamasukhasampayuttā,	1221	
PA_tika-abh04_t:122_11	dukkhasampayuttā pana siyā vipākā, siyā vipākadhammadhammāti iminā nayena avasesattikānaṃ	1221	
PA_tika-abh04_t:122_12	dukānañca tassa tassa anantaravacane payojanaṃ vibhāvetabbaṃ.	1221	
PA_tika-abh04_t:123_0	3. Vipākaniruttiñca labhantīti tesu vipākasaddassa niruḷhataṃ dasseti. Sukkakaṇhādīti	123	
PA_tika-abh04_t:123_1	ādi-saddena akaṇhaasukkaphassādibhāvo pariggahito. Sati pana pāka-saddassa phalapariyāyabhāve	123	
PA_tika-abh04_t:123_2	rūpaṃ viya na nihīno pakkaṃ viya visiṭṭho pākoti vipākoti evaṃ vā ettha attho daṭṭhabbo.	123	
PA_tika-abh04_t:123_3	Sabyāpāratāti saussāhatā. Santāne sabyāpāratāti etena cittappayogasaṅkhātena kiriyābhāvena	123	
PA_tika-abh04_t:123_4	vipākadhammānaṃ santānavisesamāha “yato yasmiṃ cittuppāde kusalākusalā cetanā, taṃsantāne	123	
PA_tika-abh04_t:123_5	eva tassā vipākuppattī”ti. Ettha ca “sabyāpāratā”ti etena āvajjanadvayaṃ vipākañca	123	
PA_tika-abh04_t:123_6	nivatteti, “anupacchinnāvijjātaṇhāmāne”ti iminā avasiṭṭhaṃ kiriyaṃ nivatteti. Ubhayenapi	123	
PA_tika-abh04_t:123_7	anusayasahāyasaussāhatālakkhaṇā vipākadhammadhammāti dasseti. Lokuttarakusalānampi	123	
PA_tika-abh04_t:123_8	hi anusayā upanissayā honti, yato “katame dhammā kusalā? Yasmiṃ samaye lokuttaraṃ…pe…	123	
PA_tika-abh04_t:123_9	tasmiṃ samaye avijjāpaccayā saṅkhārā”tiādinā ariyamaggacetanāya avijjāupanissayatā	123	
PA_tika-abh04_t:123_10	paṭiccasamuppādavibhaṅge pakāsitā. Nirussāhasantabhāvalakkhaṇā vipākā, ubhayaviparītalakkhaṇā	1231	
PA_tika-abh04_t:123_11	nevavipākanavipākadhammadhammāti.	1231	
PA_tika-abh04_t:124_0	Abhiññādikusalānanti ādi-saddena “ahosi kammaṃ nāhosi kammavipāko”ti iminā tikena	124	
PA_tika-abh04_t:124_1	saṅgahitaṃ gatiupadhikālapayogābhāvena avipākaṃ diṭṭhadhammavedanīyaṃ upapajjavedanīyañca	124	
PA_tika-abh04_t:124_2	saṅgaṇhāti. Aparāpariyavedanīyaṃ pana saṃsārappavattiyaṃ ahosikammādibhāvaṃ na bhajati.	124	
PA_tika-abh04_t:124_3	Bhāvanāya pahātabbādīti ādi-saddena dassanena pahātabbaṃ saṅgaṇhāti. Ubhayampi “vipākānuppādane”ti	124	
PA_tika-abh04_t:124_4	vacanato gatiupadhikālapayogābhāvena anuppannavipākameva adhippetaṃ bhāvanāya pahātabbassapi	124	
PA_tika-abh04_t:124_5	pavattivipākassa anujānanato. Yesaṃ pana bhāvanāya pahātabbā avipākā, tesaṃ matena	124	
PA_tika-abh04_t:124_6	ādi-saddena dassanena pahātabbassa ahosikammanti evaṃpakārasseva pariggahoti veditabbaṃ.	124	
PA_tika-abh04_t:125_0	4. “Kathamādinnā”ti ayampi pañho labbhati. “Phalabhāvenā”ti hi ādānappakāravacanaṃ.	125	
PA_tika-abh04_t:125_1	Kesañci gotrabhupaccavekkhaṇādīnaṃ upetakiriyabhūtānaṃ taṃkattubhūtānañca atthānaṃ	125	
PA_tika-abh04_t:125_2	upetabbasambandhabhāvato tadabhidhāyinopi saddā sambandhā evāti “upetasaddasambandhinā”ti	125	
PA_tika-abh04_t:125_3	vuttaṃ. Upetanti hi upetabbatthe vuccamāne avassaṃ upetakiriyā upetā ca ñāyatīti.	125	
PA_tika-abh04_t:125_4	“Rūpadhātuyā kho pana, gahapati, yo chando yo rāgo yā nandī yā taṇhā ye upayupādānā,	125	
PA_tika-abh04_t:125_5	cetaso adhiṭṭhānā abhinivesā anusayā”tiādīsu “upayo”ti taṇhādiṭṭhiyo adhippetāti	125	
PA_tika-abh04_t:125_6	āha “upaya…pe… diṭṭhīhī”ti. Yathāsambhavanti “ārammaṇakaraṇavasenā”tiādinā aṭṭhakathāyaṃ	125	
PA_tika-abh04_t:125_7	vuttaatthesu yo yo sambhavati yojetuṃ, so soti attho. Na vacanānupubbenāti “kiṃ pana	125	
PA_tika-abh04_t:125_8	taṃ upeta”ntiādinā vuttavacanānupubbena na yojetabbo. Sabbapaccayuppannānanti sabbatebhūmakapaccayuppannānaṃ.	125	
PA_tika-abh04_t:125_9	Nāpajjati sāmaññajotanāya visese avaṭṭhānato visesatthinā ca viseso anupayujjatīti	125	
PA_tika-abh04_t:125_10	taṃ pana visesaṃ vuttappakāraṃ niyametvā dassetuṃ “bodhaneyyā”tiādi vuttaṃ.	1251	
PA_tika-abh04_t:126_0	Upetaṃ dīpetīti yathā “pācariyo”ti ettha pagato ācariyo pācariyoti pa-saddo pagataṃ	126	
PA_tika-abh04_t:126_1	dīpeti, evaṃ upa-saddo upetaṃ dīpeti eva, na cettha gatādiatthānaṃ ekantena paccattavacanayogo	126	
PA_tika-abh04_t:126_2	icchitoti. Atisaddo viyāti ca idaṃ sasādhanakiriyādīpanasāmaññena vuttanti daṭṭhabbaṃ.	126	
PA_tika-abh04_t:126_3	Paccayabhāvenāti etena purimanibbattiṃ viseseti. Tena sahajātassapi upādānassa saṅgaho	126	
PA_tika-abh04_t:126_4	kato hoti. Sahajātopi hi dhammo paccayabhūto purimanipphanno viya voharīyati yathā	126	
PA_tika-abh04_t:126_5	“ekaṃ mahābhūtaṃ paṭicca tayo mahābhūtā”ti, “ekaṃ khandhaṃ paṭicca tayo khandhā”ti	126	
PA_tika-abh04_t:126_6	ca. Dhātukathāyaṃ pakāsitanti “upapattibhavo pañcahi khandhehi ekādasahāyatanehi	126	
PA_tika-abh04_t:126_7	sattarasahi dhātūhi saṅgahito. Katihi asaṅgahito. Na kehici khandhehi ekenāyatanena	126	
PA_tika-abh04_t:126_8	ekāya dhātuyā asaṅgahito”ti evamādiṃ sandhāyāha. Tasmā evāti upādinnasaddānapekkhattā	126	
PA_tika-abh04_t:126_9	eva. Avisesetvāti upādinnānupādinnavisesaṃ akatvā. Upādānānaṃ ārammaṇabhāvānativattanato	126	
PA_tika-abh04_t:126_10	upādānehi upādātabbāti vā upādāniyā, upādātuṃ vā arahantīti upādāniyā, upādāne niyuttāti	1261	
PA_tika-abh04_t:126_11	vā upādāniyā ka-kārassa ya-kāraṃ katvāti evamettha attho daṭṭhabboti.	1261	
PA_tika-abh04_t:127	5. Vibādhanaṃ pīḷanaṃ kilamanaṃ upatāpo pariḷāho appassaddhibhāvo. Vidūsitā malīnā ca yato keci akilesasabhāvāpi aniṭṭhaphalā gārayhā ca jātā.	12	
PA_tika-abh04_t:128_0	6. “Sīlamattakaṃ, paraṃ viya mattāyā”tiādīsu mattā-saddassa pamāṇavācakatā daṭṭhabbā.	128	
PA_tika-abh04_t:128_1	Mariyādavācako vā mattā-saddo. Vicāro hettha jhānaṅgesu heṭṭhimamariyādo, na paṭhamajjhānaupacārajjhānesu	128	
PA_tika-abh04_t:128_2	viya vitakko. Sā pana vicāramariyādatā vitakkābhāvena etesaṃ jātāti avitakkaggahaṇaṃ	128	
PA_tika-abh04_t:128_3	kataṃ. Idaṃ vuttaṃ hoti – avitakkā hutvā vicāramariyādajhānaṅgesu vicāraheṭṭhimakoṭikāti.	128	
PA_tika-abh04_t:128_4	Atha vā īsadattho mattā-saddo “mattāsukhapariccāgā”tiādīsu viya. Ayañhettha attho	128	
PA_tika-abh04_t:128_5	– vitakkarahitā bhāvanāya atisukhumabhūtavicārattā īsaṃ vicārā ca avitakkavicāramattāti.	128	
PA_tika-abh04_t:128_6	Na hi ito paraṃ vicāro atthīti. Yadi vitakkavisesarahitā vicāramattā, evaṃ sante	128	
PA_tika-abh04_t:128_7	avitakkavacanaṃ kimatthiyanti āha “vicāramattavacanenā”tiādi. Yadi vicāramattato	128	
PA_tika-abh04_t:128_8	aññesampi avitakkānaṃ atthibhāvajotanatthaṃ avitakkavacanaṃ, avitakkā ca vicāramattā	128	
PA_tika-abh04_t:128_9	avicārāti nivattetabbā gahetabbā ca, evaṃ sati vicāramattā visesanaṃ, avitakkā visesitabbāti	128	
PA_tika-abh04_t:128_10	vicāramattāvitakkāti vattabbanti codanaṃ manasi katvā āha “visesanavisesitabbabhāvo”tiādi.	1281	
PA_tika-abh04_t:128_11	Yathākāmanti vattuicchānurūpaṃ. Yena yena hi pakārena dhammesu nivattetabbagahetabbabhāvā	1281	
PA_tika-abh04_t:128_12	labbhanti, tena tena pakārena visesanavisesitabbabhāvo sambhavatīti. Padānaṃ anukkamo padānukkamo.	1281	
PA_tika-abh04_t:129_0	Avitakkā savitakkā ca savicārā avicārā cāti avitakkāsavicārā savitakkā avicārāti	129	
PA_tika-abh04_t:129_1	yojetabbaṃ. Ubhayekadesadassanampi ubhayadassananti adhippāyena “yadi savitakkasavicārā”tiādi	129	
PA_tika-abh04_t:129_2	vuttaṃ. Itarampi pakāsetunti idaṃ yathā savitakkasavicāresu cittuppādesu vitakko	129	
PA_tika-abh04_t:129_3	avitakkasavicāratāya “avitakkavicāramatto”ti vutto, evaṃ yathāvuttacittuppādesu vicāro	129	
PA_tika-abh04_t:129_4	“savitakkaavicāro”ti sakkā viññātunti imamatthaṃ sandhāya vuttaṃ. Vitakkābhāvena	129	
PA_tika-abh04_t:129_5	ete vicāramattāti ayampi attho visesanivattiatthaṃyeva mattā-saddaṃ gahetvā vutto.	129	
PA_tika-abh04_t:129_6	Vicāramattāti hi vicāramattavantoti viññāyamānattā tadaññavisesavirahasāmaññato nivattetvā	129	
PA_tika-abh04_t:129_7	vitakkavisesavirahasaṅkhāte avitakka-saddo sannidhāpito viseseti dutiyajjhānadhammeti.	129	
PA_tika-abh04_t:129_8	Yathāha “na vicārato”tiādi.	129	
PA_tika-abh04_t:130_0	7. Vedayamānāti anubhavamānā. Sukhākāreti iṭṭhākāre, iṭṭhānubhavanākāre vā. Udāsināti	130	
PA_tika-abh04_t:130_1	natiapanatirahitā. Sukhadukkhānaṃ aviruddhā tesaṃ byavadhāyikābhāvato. Sukhadukkhāni	130	
PA_tika-abh04_t:130_2	viya hi sukhadukkhānaṃ anantaraṃ pavattanato byavadhāyikābhūtā na tehi virujjhati,	130	
PA_tika-abh04_t:130_3	na pana sukhadukkhāni anantarāpavattito. “Upapattito ikkhatīti upekkhā”ti ayaṃ panattho	130	
PA_tika-abh04_t:130_4	idha upekkhā-saddassa sabbupekkhāpariyādānato na vutto. Na hi lobhasampayuttādiupekkhā	130	
PA_tika-abh04_t:130_5	upapattito ikkhatīti. Tasmāti yasmā pītisahagatāyeva na sukhasahagatā, sukhasahagatāpi	130	
PA_tika-abh04_t:130_6	na pītisahagatā evāti pītisahagatā sukhasahagatā ca aññamaññaṃ bhinnā, tasmā. Satipi	130	
PA_tika-abh04_t:130_7	sukhasahagatānaṃ yebhuyyena pītisahagatabhāve yena sukhena samannāgatā sukhasahagatā	130	
PA_tika-abh04_t:130_8	eva honti, na pītisahagatā, taṃ sukhaṃ nippītikasukhanti ayaṃ viseso iminā tikena	130	
PA_tika-abh04_t:130_9	dassitoti imamatthaṃ vibhāvento “pītisahagatāti vatvā”tiādimāha.	130	
PA_tika-abh04_t:131_0	Siddhoti sāvasesaṃ niravasesañca sukhapītiyo saṅgahetvā pavattehi paṭhamadutiyapadehi	131	
PA_tika-abh04_t:131_1	yo pītisahagato dhammaviseso, taṃ sukhaṃ, yo ca sukhasahagato dhammaviseso, sā pītīti	131	
PA_tika-abh04_t:131_2	satipi aññamaññaṃ saṃsaṭṭhabhāve padantarasaṅgahitabhāvadīpanatosiddho ñāto viditoti	131	
PA_tika-abh04_t:131_3	attho. “Catutthajjhānasukhaṃ atipaṇītasukhanti oḷārikaṅgato nīharitvā tassa paṇītabhāvaṃ	131	
PA_tika-abh04_t:131_4	dassetuṃ ayaṃ tiko vutto”ti keci vadanti, tadetaṃ sabbesaṃ sukhavedanāsampayuttadhammānaṃ	131	
PA_tika-abh04_t:131_5	idha “sukhasahagatā”ti vuttattā vicāretabbaṃ. Tathā hi “sukhabhūmiyaṃ kāmāvacare”tiādinā	131	
PA_tika-abh04_t:131_6	“kāmāvacarakusalato cattāro somanassasahagatacittuppādā”tiādinā ca niddeso pavattoti.	131	
PA_tika-abh04_t:132_0	8. Nibbānārammaṇataṃ sandhāyāha, na nibbānapaṭivijjhanaṃ, itarathā gotrabhussa dassanabhāvāpatti	132	
PA_tika-abh04_t:132_1	acodanīyā siyāti adhippāyo. Nanu ca disvā kattabbakiccakaraṇena sotāpattimaggova	132	
PA_tika-abh04_t:132_2	dassananti ukkaṃsagativijānanena nibbānassa paṭivijjhanameva dassananti gotrabhussa	132	
PA_tika-abh04_t:132_3	dassanabhāvāpatti na codetabbāvāti? Na, dassanasāmaññasseva suyyamānattā dassanakattabbakiccakaraṇānañca	132	
PA_tika-abh04_t:132_4	bhedena vuttattā. Tattha yadipi “paññāya cassa disvā āsavā parikkhīṇā hontī”tiādīsu	132	
PA_tika-abh04_t:132_5	viya abhinnakālassapi bhinnakālassa viya bhedopacāradassanato bhedavacanaṃ yuttaṃ,	132	
PA_tika-abh04_t:132_6	dassanavisese pana adhippete dassanasāmaññavacanaṃ na kattabbanti dassanasāmaññamattaṃ	132	
PA_tika-abh04_t:132_7	gahetvā codanā katāti “nibbānārammaṇataṃ sandhāyāhā”ti vuttaṃ. Dutiyatatiyamaggānampi	132	
PA_tika-abh04_t:132_8	dhammacakkhupariyāyasabbhāvato “bhāvanābhāvaṃ appatta”nti vuttaṃ. Tattha bhāvanā	132	
PA_tika-abh04_t:132_9	vaḍḍhanā. Sā ca bahulaṃ uppattiyā hotīti āha “punappunaṃ nibbattanenā”ti. Tathā hi	132	
PA_tika-abh04_t:132_10	satīti “ubhayapaṭikkhepavasenā”ti padassa dassanabhāvanāpaṭikkhepavasenāti atthe	1321	
PA_tika-abh04_t:132_11	sati. Nanu lokiyasamathavipassanāpi yathābalaṃ kāmacchandādīnaṃ pahāyakā, tatra kathamidaṃ	1321	
PA_tika-abh04_t:132_12	vuttaṃ, na ca añño pahāyako atthīti codanaṃ sandhāyāha “aññehī”tiādi.	1321	
PA_tika-abh04_t:133_0	9. Appahātabbahetumattesūti appahātabbahetukamattesu. Sabbo kusalābyākatadhammo yathādhippetattho.	133	
PA_tika-abh04_t:133_1	Samāso na upapajjati asamatthabhāvato. Yesanti ye tatiyarāsibhāvena vuttā dhammā,	133	
PA_tika-abh04_t:133_2	attho tesaṃ. Ubhinnanti visuṃ visuṃ yojetabbatāya dve pahātabbahetusaddāti katvā	133	
PA_tika-abh04_t:133_3	vuttaṃ. Etanti “nevadassanena nabhāvanāya pahātabbo hetu etesaṃ atthī”ti etaṃ vacanaṃ.	133	
PA_tika-abh04_t:133_4	Tehi dassanabhāvanāpadehi yuttena pahātabbahetukapadena. Evañca katvāti evaṃ dassanabhāvanāpadehi	133	
PA_tika-abh04_t:133_5	pahātabbahetukapadassa visuṃ visuṃ yojanato. Evañhi purimapadadvaya…pe… dassanametaṃ	133	
PA_tika-abh04_t:133_6	hotīti. Evanti dassanabhāvanāhi napahātabbo hetu etesanti evaṃ atthe sati. “Hetu…pe…	133	
PA_tika-abh04_t:133_7	siyā”ti etassa “purimasmiñhi atthe”tiādinā ahetukānaṃ aggahitabhāvadassanavasena	133	
PA_tika-abh04_t:133_8	atthaṃ vatvā idāni “atha vā”tiādinā dutiyasseva atthassa yuttabhāvaṃ vibhāvento “gahetabbatthassevā”tiādimāha.	133	
PA_tika-abh04_t:133_9	So hi “evamattho gahetabbo”ti vuttattā gahetabbattho.	133	
PA_tika-abh04_t:134_0	10. Aññathāti ārammaṇakaraṇamatte adhippete. Kathaṃ panetaṃ jānitabbaṃ “ārammaṇaṃ	134	
PA_tika-abh04_t:134_1	katvāti etena catukiccasādhakaṃ ārammaṇakaraṇaṃ vuccatī”ti? Sāmaññajotanāya visese	134	
PA_tika-abh04_t:134_2	avaṭṭhānato ariyamaggadhammānaṃyeva ca apacayagāmibhāvato. “Cattāro maggā apariyāpannā	134	
PA_tika-abh04_t:134_3	apacayagāmino”ti hi vuttaṃ. Tenevāha “ariyamaggānaṃ etaṃ adhivacana”nti. Eteneva	134	
PA_tika-abh04_t:134_4	vā visesupalakkhaṇahetubhūtena vacanena yathāvutto ārammaṇakaraṇaviseso viññāyati.	134	
PA_tika-abh04_t:134_5	Ukkaṃsagativijānanena vā ayamattho veditabbo. Paccavekkhaṇādīnanti vodānādayo saṅgaṇhāti.	134	
PA_tika-abh04_t:134_6	Hetubhāvenāti sampāpakahetubhāvena. Ñāpako kārako sampāpakoti tividho hi hetu, tathā	134	
PA_tika-abh04_t:134_7	ñāpetabbādibhāvena phalaṃ. Yathā nirayādimanussabhāvādigāmipaṭipadābhāvato akusalalokiyakusalacittuppādā	134	
PA_tika-abh04_t:134_8	“ācayagāmino dhammā”ti vuttā, na micchādiṭṭhiādilokiyasammādiṭṭhiādidhammā eva, evaṃ	134	
PA_tika-abh04_t:134_9	nibbānagāmipaṭipadābhāvato lokuttarakusalacittuppādā “apacayagāmino”ti daṭṭhabbā,	134	
PA_tika-abh04_t:134_10	na ariyamaggadhammā evāti imamatthaṃ dassento āha “purimapacchimāna”ntiādi. Tattha	1341	
PA_tika-abh04_t:134_11	ariyamaggasseva nibbānagāmipaṭipadābhāvo paribyattoti tasseva apacayagāmibhāvo yutto,	1341	
PA_tika-abh04_t:134_12	tadanuvattakattā pana sesadhamme saṅgahetvā vuttaṃ. Apacaye dukkhaparijānanādinā	1341	
PA_tika-abh04_t:134_13	sātisayaṃ gamanaṃ yesante apacayagāminoti “maggā eva apacayagāmino”ti vuttaṃ. Purimapacchimānanti	1341	
PA_tika-abh04_t:134_14	ca imasmiṃ tike paṭhamapadadutiyapadasaṅgahitānaṃ atthānanti attho. “Jayaṃ veraṃ	1341	
PA_tika-abh04_t:134_15	pasavati, caraṃ vā yadi vā tiṭṭha”ntiādīsu viya sānunāsiko ācaya-saddoti “anunāsikalopo	1341	
PA_tika-abh04_t:134_16	kato”ti vuttaṃ. Ettha ca “ācina”nti vattabbe “ācaya”nti byattayavasena vuttanti daṭṭhabbaṃ.	1341	
PA_tika-abh04_t:134_17	Ācayā hutvā gacchantīti etena apacinantīti apacayā, apacayā hutvā gacchanti pavattantīti	1341	
PA_tika-abh04_t:134_18	ayamattho nayato dassitoti daṭṭhabbaṃ.	1341	
PA_tika-abh04_t:135	11. Lokiyesu asekkhabhāvānāpatti daṭṭhabbāti kasmā evaṃ vuttaṃ, nanu –	13	
PA_tika-abh04_t:136_0	“Sikkhatīti kho bhikkhu tasmā sekkhoti vuccati. Kiñca sikkhati, adhisīlampi sikkhati	136	
PA_tika-abh04_t:136_1	adhicittampi sikkhati adhipaññampi sikkhati. Sikkhatīti kho bhikkhu tasmā sekkhoti	136	
PA_tika-abh04_t:136_2	vuccati. Yopi kalyāṇaputhujjano anulomapaṭipadāya paripūrakārī sīlasampanno indriyesu	136	
PA_tika-abh04_t:136_3	guttadvāro bhojane mattaññū jāgariyānuyogamanuyutto pubbarattāpararattaṃ bodhipakkhiyānaṃ	136	
PA_tika-abh04_t:136_4	dhammānaṃ bhāvanānuyogamanuyutto viharati ‘ajja vā sve vā aññataraṃ sāmaññaphalaṃ	136	
PA_tika-abh04_t:136_5	adhigamissāmī’ti, sopi sikkhatīti sekkho”ti –	136	
PA_tika-abh04_t:137_0	Vacanato yathāvuttakalyāṇaputhujjanassapi sīlādidhammā sekkhāti vuccantīti? Na, pariyāyabhāvato.	137	
PA_tika-abh04_t:137_1	Nippariyāyena hi sekkhāsekkhabhāvo yathāsambhavaṃ maggaphaladhammesu evāti lokiyesu	137	
PA_tika-abh04_t:137_2	sekkhabhāvāsaṅkābhāvato asekkhabhāvānāpatti vuttā. Tenevāha “sīlasamādhī”tiādi. Arahattaphaladhammāpi	137	
PA_tika-abh04_t:137_3	sikkhāphalabhāvena pavattanato heṭṭhimaphaladhammā viya sikkhāsu jātātiādiatthehi	137	
PA_tika-abh04_t:137_4	sekkhā siyuṃ, heṭṭhimaphaladhammāpi vā sikkhāphalabhāvena pavattanato arahattaphaladhammā	137	
PA_tika-abh04_t:137_5	viya asekkhāti codanaṃ manasikatvā “pariniṭṭhitasikkhākiccattā”ti vuttaṃ, tathā “heṭṭhimaphalesu	137	
PA_tika-abh04_t:137_6	panā”tiādi. “Taṃ eva sāliṃ bhuñjāmi, sā eva tittirī, tāni eva osadhānī”tiādīsu taṃsadisesu	137	
PA_tika-abh04_t:137_7	tabbohāro daṭṭhabbo. Etena ca sekkhasadisā asekkhā yathā “amanusso”ti vuttaṃ hotīti	137	
PA_tika-abh04_t:137_8	aññe. Aññattha “ariṭṭha”ntiādīsu vuddhiatthepi a-kāro dissatīti vuddhippattā sekkhā	137	
PA_tika-abh04_t:137_9	asekkhāti ayampi attho vutto.	137	
PA_tika-abh04_t:138_0	12. Kilesavikkhambhanasamatthatāyāti idaṃ nidassanamattaṃ daṭṭhabbaṃ. Vitakkādivikkhambhanasamatthatāpi	138	
PA_tika-abh04_t:138_1	hettha labbhatīti. Akusalaviddhaṃsanarasattā vā kusalānaṃ tattha sātisayakiccayuttataṃ	138	
PA_tika-abh04_t:138_2	parittadhammehi mahaggatānaṃ pakāsetuṃ “kilesavikkhambhanasamatthatāyā”ti vuttaṃ.	138	
PA_tika-abh04_t:138_3	Vipākakiriyesu dīghasantānatāva, na kilesavikkhambhanasamatthatā vipulaphalatā cāti	138	
PA_tika-abh04_t:138_4	attho. “Vipulaṃ phalaṃ vipulaphala”nti evaṃ pana atthe gayhamāne vipākesupi vipulaphalatā	138	
PA_tika-abh04_t:138_5	labbhateva. Sopi ekasesanayena aṭṭhakathāyaṃ vuttoti veditabbo. Mahantehi gatā paṭipannāti	138	
PA_tika-abh04_t:138_6	ayaṃ panattho tiṇṇampi sādhāraṇoti. Guṇato ayaṃ ettakoti sattānaṃ pamāṇaṃ karontā	138	
PA_tika-abh04_t:138_7	viya pavattantīti oḷārikā kilesā “pamāṇakarā”ti vuttā. Tehi parito khaṇḍitā paricchinnāti	138	
PA_tika-abh04_t:138_8	parittā. Satipi kehici paricchinnatte mahāpamāṇabhāvena gatā pavattāti mahaggatā.	138	
PA_tika-abh04_t:138_9	Paricchedakarānaṃ kilesānaṃ sukhumānampi agocarabhāvato tehi na kathañcipi paricchinnā	138	
PA_tika-abh04_t:138_10	vītikkantāti aparicchinnā appamāṇā, yato te “apariyāpannā”tipi vuccanti.	1381	
PA_tika-abh04_t:139_0	14. Tittiṃ na janenti santataratāya asecanakabhāvato. Ettha ca “pamāṇakarehī”tiādiko	139	
PA_tika-abh04_t:139_1	atthavikappo “atappakatthenā”tiādikāya hīnattikapadavaṇṇanāya parato bahūsu potthakesu	139	
PA_tika-abh04_t:139_2	likhīyati, yathāṭhāne eva pana ānetvā vattabbo.	139	
PA_tika-abh04_t:140_0	15. Lokiyasādhujanehipi atijigucchanīyesu ānantariyakammanatthikavādādīsu pavatti	140	
PA_tika-abh04_t:140_1	vinā vipallāsabalavabhāvena na hotīti “vipariyāsadaḷhatāyā”ti vuttaṃ. Etenāti “vipākadāne	140	
PA_tika-abh04_t:140_2	satī”tiādinā satipi kālaniyame vipākuppādane sāsaṅkavacanena. Tasmāti yasmā yathāvuttanayena	140	
PA_tika-abh04_t:140_3	niyatatāya atippasaṅgo dunnivāro, tasmā. Balavatā…pe… pavattīti etena asamānajātikena	140	
PA_tika-abh04_t:140_4	anivattanīyavipākataṃ, samānajātikena ca vipākānuppādanepi anantaraṃ vipākuppādanasamatthatāya	140	
PA_tika-abh04_t:140_5	avihantabbataṃ anantarikānaṃ dasseti. Yato tesaṃ vipākadhammatā viya sabhāvasiddhā	140	
PA_tika-abh04_t:140_6	niyatānantariyatā. Aññassa…pe… dānatoti imināpi asamānajātikādīhi anivattanīyaphalataṃ eva vibhāveti.	140	
PA_tika-abh04_t:141_0	Codako adhippāyaṃ ajānanto “nanū”tiādinā atippasaṅgameva codeti. Itaro “nāpajjatī”tiādinā	141	
PA_tika-abh04_t:141_1	attano adhippāyaṃ vivarati. Ekanteti avassambhāvini. Sanniyatattāti sampādane janane	141	
PA_tika-abh04_t:141_2	niyatabhāvato. Uparatā avipaccanasabhāvāsaṅkā yesu tāni uparatāvipacca…pe… saṅkāni,	141	
PA_tika-abh04_t:141_3	tabbhāvo upa…pe… saṅkattaṃ, tasmā. “Na samatthatāvighātattāti balavatāpi ānantariyena	141	
PA_tika-abh04_t:141_4	anupahantabbataṃ āha. Upatthambhakāni anubalappadāyakāni honti uppattiyā santānassa	141	
PA_tika-abh04_t:141_5	visesitattā. Tena nesaṃ vipākānuppādanepi amoghavuttitaṃ āha.	141	
PA_tika-abh04_t:142_0	16. Maggakiccaṃ pariññādi. Aṭṭhaṅgikamaggasammādiṭṭhimaggasampayuttālobhādosasaṅkhātehi	142	
PA_tika-abh04_t:142_1	maggahetūhi maggasampayuttakhandhasesamaggaṅgasammādiṭṭhīnaṃ sahetukabhāvadassanato	142	
PA_tika-abh04_t:142_2	tiṇṇaṃ nayānaṃ asaṅgahitasaṅgaṇhanavasenāti vuttaṃ. Hetubahutāvasenāti bahuhetukassa	142	
PA_tika-abh04_t:142_3	paṭhamanayassa anantaraṃ bahuhetukatāsāmaññena nikkhepakaṇḍapāḷiyaṃ tatiyaṃ vuttanayo	142	
PA_tika-abh04_t:142_4	idha aṭṭhakathāyaṃ dutiyaṃ vutto. Yathāsakaṃ paccayehi pavattamānesu nirīhakesu dhammesu	142	
PA_tika-abh04_t:142_5	kesañci anuvattanīyabhāvo na kevalaṃ dhammasabhāvatoyeva, atha kho purimadhammānaṃ	142	
PA_tika-abh04_t:142_6	pavattivisesenapi hotīti āha “pubbābhisaṅkhāravasenā”ti. Pavattiviseso hi purimapurimānaṃ	142	
PA_tika-abh04_t:142_7	cittacetasikānaṃ uttaruttaresu visesādhānaṃ bhāvanāpubbābhisaṅkhāroti. Anuvattayamānoti	142	
PA_tika-abh04_t:142_8	garukārayamāno. Udāharaṇavasenāti nidassanavasena, na niravasesadassanavasena. Yasmā	142	
PA_tika-abh04_t:142_9	panātiādinā yathāvuttaṃ atthaṃ pāṭhantarena sādheti. Tattha hi adhipatipaccayassa	142	
PA_tika-abh04_t:142_10	paccanīye ṭhitattā maggo adhipati maggādhipatīti ayamattho labbhatīti. Samānasaddatthavasenāti	1421	
PA_tika-abh04_t:142_11	satipi aññapadatthasamānādhikaraṇasamāsatthabhede maggādhipatisaddatthabhedābhāvaṃ sandhāya vuttaṃ.	1421	
PA_tika-abh04_t:143_0	17. Uppanna-saddo uppādādiṃ paṭipajjamāno, patvā vigato cāti duvidhesu atthesu ubhayesampi	143	
PA_tika-abh04_t:143_1	vācako, na purimānaṃyevāti tamatthaṃ dassetuṃ “anuppannā”tiādimāha. Tattha uppannabhāvo	143	
PA_tika-abh04_t:143_2	uppādādippattatā. Tena atītāpi saṅgahitā honti. Tenevāha “sabbo uppannabhāvo”ti.	143	
PA_tika-abh04_t:143_3	Uppannadhammabhāvo “uppannā dhammā”ti padena gahitadhammabhāvo, vattamānadhammabhāvoti	143	
PA_tika-abh04_t:143_4	attho. Yo vā uppādādippatto attano ca sabhāvaṃ dhāreti paccayehi ca dhārīyati, so	143	
PA_tika-abh04_t:143_5	uppannadhammoti paccuppannabhāvo uppannadhammabhāvoti evamettha attho daṭṭhabbo.	143	
PA_tika-abh04_t:143_6	Uppannadhamme vatvā “anuppannā”ti vacanaṃ na yathādhigatapaṭisedhananti kathamidaṃ	143	
PA_tika-abh04_t:143_7	paccetabbanti āha “yadi hī”tiādi. Keci panettha “uppannāti padena atītāpi saṅgahitā.	143	
PA_tika-abh04_t:143_8	Yadi na saṅgahitā, nibbānaṃ viya tepi navattabbāti vattabbaṃ siyā, na ca tathā vutta”nti	143	
PA_tika-abh04_t:143_9	vadanti, taṃ pana tesaṃ matimattameva. Ayaṃ pana tiko dvinnaṃ addhānaṃ vasena pūretvā	143	
PA_tika-abh04_t:143_10	dassitoti aṭṭhakathāyaṃ vakkhatīti. Evaṃ sante kasmā atītā navattabbāti na vuttāti?	1431	
PA_tika-abh04_t:143_11	Dhammavasena asaṅgahitattābhāvato. Dhammavasena hi asaṅgahitaṃ nibbānaṃ tattha navattabbaṃ	1431	
PA_tika-abh04_t:143_12	jātaṃ, na ca niyogato atītā nāma dhammā keci atthi, ye idha asaṅgahitattā navattabbā	1431	
PA_tika-abh04_t:143_13	siyunti. Phalanibbattito kāraṇassa puretaraṃ nibbatti idha pariniṭṭhitasaddena vuccati,	1431	
PA_tika-abh04_t:143_14	na tassa hutvā vigatabhāvoti āha “anāgate vā”ti. Yato metteyyassa bhagavato uppajjanakaphalampi “uppādī”ti vuccati.	1431	
PA_tika-abh04_t:144	20. Yassa jhānā vuṭṭhahitvātiādinā “tenānandā”tiādipāḷiyā heṭṭhāpāḷiṃ atthavasena dasseti. Ayañhi tattha pāḷi –	14	
PA_tika-abh04_t:145_0	“Kathañcānanda, bhikkhu ajjhattameva cittaṃ saṇṭhapeti sannisādeti ekodiṃ karoti	145	
PA_tika-abh04_t:145_1	samādahati. Idhānanda, bhikkhu vivicceva…pe… catutthaṃ jhānaṃ upasampajja viharati.	145	
PA_tika-abh04_t:145_2	Evaṃ kho…pe… samādahati. So ajjhattaṃ suññataṃ manasi karoti, tassa ajjhattaṃ suññataṃ	145	
PA_tika-abh04_t:145_3	manasikaroto suññatāya cittaṃ na pakkhandati…pe… muccati. Evaṃ santametaṃ, ānanda,	145	
PA_tika-abh04_t:145_4	bhikkhu evaṃ sampajānāti ajjhattaṃ kho me suññataṃ manasikaroto ajjhattaṃ suññatāya	145	
PA_tika-abh04_t:145_5	cittaṃ na pakkhandati…pe… muccatīti, itiha tattha sampajāno hoti. So bahiddhā suññataṃ…pe…	145	
PA_tika-abh04_t:145_6	ajjhattabahiddhā suññataṃ…pe… so āneñjaṃ manasi karoti, tassa āneñjaṃ manasikaroto	145	
PA_tika-abh04_t:145_7	āneñjāya cittaṃ na pakkhandati…pe… muccatīti, itiha tattha sampajāno hoti. Tenānanda, bhikkhunā”ti.	145	
PA_tika-abh04_t:146_0	Tattha ajjhattasuññatādīsūti ajjhattaṃ bahiddhā ajjhattabahiddhā ca suññatāya āneñje	146	
PA_tika-abh04_t:146_1	ca. Paṭhamajjhānādisamādhinimitteti pādakabhūtapaṭhamajjhānādisamādhinimitte. Apaguṇapādakajjhānato	146	
PA_tika-abh04_t:146_2	vuṭṭhitassa hi ajjhattaṃ suññataṃ manasikaroto tattha cittaṃ na pakkhandati. Tato	146	
PA_tika-abh04_t:146_3	“parassa santāne nu kho katha”nti bahiddhā manasi karoti, tatthapi na pakkhandati.	146	
PA_tika-abh04_t:146_4	Tato “kālena attano santāne, kālena parassa santāne nu kho katha”nti ajjhattabahiddhā	146	
PA_tika-abh04_t:146_5	manasi karoti, tatthapi na pakkhandati. Tato ubhatobhāgavimutto hotukāmo “arūpasamāpattiyaṃ	146	
PA_tika-abh04_t:146_6	nu kho katha”nti āneñjaṃ manasi karoti, tatthapi na pakkhandati. “Idāni me cittaṃ	146	
PA_tika-abh04_t:146_7	na pakkhandatī”ti vissaṭṭhavīriyena na bhavitabbaṃ, pādakajjhānameva pana sādhukaṃ	146	
PA_tika-abh04_t:146_8	punappunaṃ manasi kātabbaṃ, evamassa rukkhaṃ chindato pharasumhi avahante punappunaṃ	146	
PA_tika-abh04_t:146_9	nisitanisitaṃ kāretvā chindantassa chijje pharasu viya kammaṭṭhāne manasikāro vahatīti	146	
PA_tika-abh04_t:146_10	dassetuṃ “tasmiṃyevā”tiādi vuttanti.	1461	
PA_tika-abh04_t:147_0	Atthato ca asamānattāti idaṃ kasmā vuttaṃ. Nanu yesu atthesu ajjhatta-saddo vattati,	147	
PA_tika-abh04_t:147_1	te sabbe dassetvā idhādhippetatthaniddhāraṇatthaṃ atthuddhāravasenetaṃ vuttaṃ. Cakkhādīsu	147	
PA_tika-abh04_t:147_2	ca ajjhattika-saddo ajjhattānaṃ abbhantaratāvisesamupādāya pavattati, yato te ajjhattaajjhattāti	147	
PA_tika-abh04_t:147_3	vuccanti. Apica “cha ajjhattikānī”ti idaṃ ajjhattika-saddassa cakkhādīnaṃ ajjhattabhāvavibhāvanasabbhāvato	147	
PA_tika-abh04_t:147_4	idha udāharaṇavasena vuttaṃ. Teneva hi aṭṭhakathāyaṃ ajjhattikaduke “ajjhattāva ajjhattikā”ti	147	
PA_tika-abh04_t:147_5	vuttaṃ. Evañca sati na ettha saddato asamānatāpi siyā, tasmāyeva yathāvuttacodanaṃ	147	
PA_tika-abh04_t:147_6	visodhento “ayaṃ panetthā”tiādimāha. Tenāti tasmā. Taṃvācakassāti ajjhattajjhattavācakassa	147	
PA_tika-abh04_t:147_7	sakkā vattuṃ tadatthassa ajjhattabhāvasabbhāvato.	147	
PA_tika-abh04_t:148_0	“Na kho, ānanda, bhikkhu sobhati saṅgaṇikārāmo saṅgaṇikārato saṅgaṇikārāmataṃ anuyutto”tiādinā	148	
PA_tika-abh04_t:148_1	pabbajitāsāruppassa nekkhammasukhādinikāmalābhitāya abhāvassa ca dassanena saṅgaṇikārāmatāya,	148	
PA_tika-abh04_t:148_2	“nāhaṃ, ānanda, ekaṃ rūpampi samanupassāmi, yattha rattassa yathābhiratassa rūpassa	148	
PA_tika-abh04_t:148_3	vipariṇāmaññathābhāvā na uppajjeyyuṃ sokapari…pe… upāyāsā”ti evaṃ rūpādiratiyā ca	148	
PA_tika-abh04_t:148_4	ādīnavaṃ vatvā sace koci duppaññajātiko pabbajito vadeyya “sammāsambuddho khette	148	
PA_tika-abh04_t:148_5	paviṭṭhā gāviyo viya amheyeva gaṇato nīharati, ekībhāve niyojeti, sayaṃ pana rājarājamahāmattādīhi	148	
PA_tika-abh04_t:148_6	parivuto viharatī”ti, tassa vacanokāsupacchedanatthaṃ cakkavāḷapariyantāya parisāya	148	
PA_tika-abh04_t:148_7	majjhe nisinnopi tathāgato ekakovāti dassanatthaṃ “ayaṃ kho panā”ti desanā āraddhāti	148	
PA_tika-abh04_t:148_8	āha “tappaṭipakkhavihāradassanattha”nti. Tattha sabbanimittānanti rūpādīnaṃ saṅkhatanimittānaṃ.	148	
PA_tika-abh04_t:148_9	Ajjhattanti visayajjhattaṃ. Suññatanti anattānupassanānubhāvanibbattaphalasamāpattiṃ.	148	
PA_tika-abh04_t:148_10	Tenevāha “ajjhatta”ntiādi. Tattha dutiye vikappe ṭhāna-saddo kāraṇapariyāyo daṭṭhabbo.	1481	
PA_tika-abh04_t:148_11	Saccakasuttenāti mahāsaccakasuttena. Tattha hi –	1481	
PA_tika-abh04_t:149_0	“Abhijānāmi kho panāhaṃ, aggivessana, anekasatāya parisāya dhammaṃ desetā, apissu	149	
PA_tika-abh04_t:149_1	maṃ ekameko evaṃ maññati ‘mamevārabbha samaṇo gotamo dhammaṃ desetī’ti. Na kho panetaṃ,	149	
PA_tika-abh04_t:149_2	aggivessana, evaṃ daṭṭhabbaṃ. Yāvadeva viññāpanatthāya tathāgato paresaṃ dhammaṃ	149	
PA_tika-abh04_t:149_3	desetīti. So kho ahaṃ, aggivessana, tassāyeva kathāya pariyosāne tasmiṃyeva purimasmiṃ	149	
PA_tika-abh04_t:149_4	samādhinimitte ajjhattameva cittaṃ saṇṭhapemi sannisādemi, ekodiṃ karomi, samādahāmi	149	
PA_tika-abh04_t:149_5	‘yena sudaṃ niccakappaṃ viharāmī”ti –	149	
PA_tika-abh04_t:150	Āgatanti.	15	
PA_tika-abh04_t:151_0	22. Aññehi anidassanehi aññaṃ viya katvā yathā “silāputtakassa sarīra”nti. Dhammasabhāvasāmaññenātiādinā	151	
PA_tika-abh04_t:151_1	kiñcāpi rūpāyatanato añño nidassanabhāvo nāma natthi, dhammasabhāvo pana atthi. Tato	151	
PA_tika-abh04_t:151_2	ca rūpāyatanassa viseso nidassanabhāvena katoti tadaññadhammavisesakaro nidassanabhāvo	151	
PA_tika-abh04_t:151_3	rūpāyatanato anaññopi añño viya katvā upacaritoti dasseti. Atthaviseso sāmaññavisesatthabhedo.	151	
PA_tika-abh04_t:151_4	Sayaṃ sampattānaṃ phoṭṭhabbadhammānaṃ, nissayavasena sampattānaṃ ghānajivhākāyānaṃ	151	
PA_tika-abh04_t:151_5	gandharasānañca, itaresaṃ asampattānaṃ. Aññamaññapatanaṃ aññamaññassa yogyadese avaṭṭhānaṃ,	151	
PA_tika-abh04_t:151_6	yena paṭihananabhāvena. Byāpārādīti cittakiriyāvāyodhātuvipphāravasena akkhipaṭalādīnaṃ	151	
PA_tika-abh04_t:151_7	heṭṭhā upari ca saṃsīdanalaṅghanādippavattimāha. Vikāruppatti visadisuppatti, visayassa	151	
PA_tika-abh04_t:151_8	iṭṭhāniṭṭhabhāvena anuggaho upaghāto cāti attho.	151	
PA_tika-abh04_t:152	Tikamātikāpadavaṇṇanā niṭṭhitā.	15	
PA_tika-abh04_t:153	Dukamātikāpadavaṇṇanā	15	
PA_tika-abh04_t:154_0	1-6. Samānadesaggahaṇānaṃ ekasmiṃyeva vatthusmiṃ gahetabbānaṃ, ekavatthuvisayānaṃ	154	
PA_tika-abh04_t:154_1	vā. Atha vā samānadesānaṃ ekavatthukattā samānagahetabbabhāvānaṃ ekuppāditoti attho.	154	
PA_tika-abh04_t:154_2	Ye dhammā hetusahagatā, te hetūhi saha saṅgayhanti. Yo ca tesaṃ sahetukabhāvo, so	154	
PA_tika-abh04_t:154_3	sahajātādīhi hetūhi katoti katvā vuttaṃ “samā…pe… sabbhāva”nti. Ādi-saddena cettha	154	
PA_tika-abh04_t:154_4	suppatiṭṭhitabhāvasādhanādihetubyāpāre pariggaṇhāti. Ekībhāvūpagamananti ekakalāpabhāvena	154	
PA_tika-abh04_t:154_5	pavattamānānaṃ cittacetasikānaṃ saṃsaṭṭhatāya samūhaghanabhāvena duviññeyyanānākaraṇataṃyeva	154	
PA_tika-abh04_t:154_6	sandhāya vuttaṃ. Dhammanānattābhāvepīti sabhāvatthabhedābhāvepi. Padatthanānattenāti	154	
PA_tika-abh04_t:154_7	nānāpadābhidheyyatābhedena. Etena pakārantarāpekkhaṃ dukantaravacananti dasseti.	154	
PA_tika-abh04_t:154_8	Anekappakārā hi dhammā. Teneva “sabbe dhammā sabbākārena buddhassa bhagavato ñāṇamukhe	154	
PA_tika-abh04_t:154_9	āpāthaṃ āgacchantī”ti vuttaṃ. Ayañca attho tikesupi daṭṭhabbo. Yesaṃ vineyyānaṃ yehi	154	
PA_tika-abh04_t:154_10	pakāravisesehi dhammānaṃ vibhāvane kate paṭivedho hoti, tesaṃ tappakārabhedehi dhammānaṃ	1541	
PA_tika-abh04_t:154_11	vibhāvanaṃ. Yesaṃ pana yena ekeneva pakārena vibhāvane paṭivedho hoti, tesampi taṃ	1541	
PA_tika-abh04_t:154_12	vatvā dhammissarattā tadaññaniravasesappakāravibhāvanañca desanāvilāsoti āha “desetabbappakārajānana”ntiādi.	1541	
PA_tika-abh04_t:154_13	Nanu ekena pakārena jānantassa tadaññappakāravibhāvanaṃ aphalaṃ hotīti? Na hoti paṭisambhidāppabhedassa	1541	
PA_tika-abh04_t:154_14	upanissayattā. Te pakārā etesanti tappakārā, tabbhāvo tappakāratā. Iminā dhammānaṃ	1541	
PA_tika-abh04_t:154_15	vijjamānasseva pakāravisesassa vibhāvanaṃ desanāvilāsoti dasseti.	1541	
PA_tika-abh04_t:155_0	Aññatthāpīti “ahetukā ceva dhammā na ca hetū”tiādīsu. Yathā paṭhamadukekadese gahetvā	155	
PA_tika-abh04_t:155_1	dutiyatatiyadukehi saddhiṃ chaṭṭhadukanaye yojanā “hetū dhammā sahetukāpi ahetukāpī”tiādayo	155	
PA_tika-abh04_t:155_2	tayo dukā labbhanti, evaṃ dutiyatatiyadukekadese gahetvā paṭhamadukena saddhiṃ yojanāya	155	
PA_tika-abh04_t:155_3	“sahetukā dhammā hetūpi na hetūpi, ahetukā dhammā hetūpi na hetūpi, hetusampayuttā	155	
PA_tika-abh04_t:155_4	dhammā hetūpi na hetūpi, hetuvippayuttā dhammā hetūpi na hetūpī”ti cattāro dukā labbhanti,	155	
PA_tika-abh04_t:155_5	te pana vuttanayeneva sakkā dassetunti na dassitāti daṭṭhabbā. Atha vā pāḷiyaṃ vuttehi	155	
PA_tika-abh04_t:155_6	catutthapañcamehi aṭṭhakathāyaṃ dassitehi purimehi dvīhi ninnānākaraṇato ete na vuttā.	155	
PA_tika-abh04_t:155_7	Sannivesavisesamattameva hettha visesoti. Teneva hi ninnānatthattā pāḷiyaṃ āgatadukesu	155	
PA_tika-abh04_t:155_8	yathāniddhāritadukānaṃ yathāsambhavaṃ avarodhanena avuttataṃ dassetuṃ “etesu panā”tiādimāha.	155	
PA_tika-abh04_t:156_0	Atha vā “etena vā gatidassanenā”tiādinā vakkhamānanayena “hetū ceva dhammā ahetukā	156	
PA_tika-abh04_t:156_1	cā”tiādīnaṃ sambhavantānaṃ dukānaṃ saṅgahe sati etesampi saṅgaho siyā. Yato vā dukato	156	
PA_tika-abh04_t:156_2	padaṃ niddhāretvā dukantaraṃ vuccati, tena sati ca nānatte dukantaraṃ labbhati, na	156	
PA_tika-abh04_t:156_3	cettha koci viseso yathāvuttadukehīti saṃvaṇṇanāsu na dassitanti daṭṭhabbaṃ. Ettha	156	
PA_tika-abh04_t:156_4	ca yathā sahetukadukato hetusampayuttadukassa, hetusahetukadukato ca hetuhetusampayuttadukassa	156	
PA_tika-abh04_t:156_5	padatthamattato nānattaṃ, na sabhāvatthato. Evaṃ santepi sahetukahetusahetukaduke	156	
PA_tika-abh04_t:156_6	vatvā itarepi vuttā, evaṃ hetusampayuttahetuhetusampayuttadukādīhi sabhāvatthanānattābhāvepi	156	
PA_tika-abh04_t:156_7	padatthanānattasambhavato dhammanānattābhāvepi padatthanānattena dukantaraṃ vuccatīti	156	
PA_tika-abh04_t:156_8	vuttattā “hetusahagatā dhammā, na hetusahagatā dhammā, hetusahajātā dhammā, na hetusahajātā	156	
PA_tika-abh04_t:156_9	dhammā. Hetusaṃsaṭṭhā dhammā, hetuvisaṃsaṭṭhā dhammā. Hetusamuṭṭhānā dhammā, na hetusamuṭṭhānā	156	
PA_tika-abh04_t:156_10	dhammā. Hetusahabhuno dhammā, na hetusahabhuno dhammā”tiādīnaṃ, tathā “hetū ceva	1561	
PA_tika-abh04_t:156_11	dhammā hetusahagatā cā”tiādīnaṃ, “na hetū kho pana dhammā hetusahagatāpi, na hetusahagatāpī”tiādīnañca	1561	
PA_tika-abh04_t:156_12	sambhavantānaṃ anekesaṃ dukānaṃ saṅgaho anuññāto viya dissati. Tathā hi vakkhati	1561	
PA_tika-abh04_t:156_13	“etena vā gatidassanenā”tiādi. Evaṃ āsavagocchakādīsupi ayamattho yathāsambhavaṃ	1561	
PA_tika-abh04_t:156_14	vattabbo. Dhammānaṃ vā sabhāvakiccādiṃ bodhetabbākārañca yāthāvato jānantena dhammasāminā	1561	
PA_tika-abh04_t:156_15	yattakā dukā vuttā, tattakesu ṭhātabbaṃ. Addhā hi te dukā na vattabbā, ye bhagavatā	1561	
PA_tika-abh04_t:156_16	na vuttāti veditabbaṃ. Na hetuhetusampayuttaduko chaṭṭhadukena ninnānatthoti adhippāyo.	1561	
PA_tika-abh04_t:156_17	Tesūti paṭhamadukatatiyadukesu. Yadi dukantarehi dukantarapadehi ca samānatthattā	1561	
PA_tika-abh04_t:156_18	etesaṃ dukānaṃ dukantarapadānañca avacanaṃ, evaṃ sati chaṭṭhaduke paṭhamapadampi	1561	
PA_tika-abh04_t:156_19	na vattabbaṃ catutthaduke dutiyapadena samānatthattā. Tathā ca chaṭṭhadukoyeva na	1561	
PA_tika-abh04_t:156_20	hotīti codanaṃ sandhāyāha “catutthaduke”tiādi. Dukapūraṇatthanti idaṃ samānatthataṃyeva	1562	
PA_tika-abh04_t:156_21	sandhāya vuttaṃ, desanāviseso pana vijjatiyeva. Atthantaratābhāvepi pakārabhedahetukaṃ	1562	
PA_tika-abh04_t:156_22	dukantaravacananti dassito hi ayamatthoti. Etena gatidassanenāti atthavisesābhāvepi	1562	
PA_tika-abh04_t:156_23	chaṭṭhadukapūraṇasaṅkhātena nayadassanena. Paṭhamaduke…pe… dassito pāḷiyaṃ vuttehi	1562	
PA_tika-abh04_t:156_24	catutthapañcamehi, aṭṭhakathāyaṃ dassitehi purimehi dvīhi, idha dassitehi catūhi.	1562	
PA_tika-abh04_t:156_25	Tesūti dutiyatatiyadukesu. Paṭhamadukapakkhepena dassito pāḷiyaṃ chaṭṭhadukena itaratra	1562	
PA_tika-abh04_t:156_26	ca itaradukehīti veditabbaṃ.	1562	
PA_tika-abh04_t:157_0	7-13. Paccayabhāvamattena…pe… atthitanti etena na paṭiladdhattatāsaṅkhātā sasabhāvatāva	157	
PA_tika-abh04_t:157_1	atthitā, atha kho paṭipakkhena anirodho appahīnatā anipphāditaphalatā kāraṇāsamugghātena	157	
PA_tika-abh04_t:157_2	phalanibbattanārahatā cāti imamatthaṃ dasseti. Tathā hi “imasmiṃ sati idaṃ hotī”ti	157	
PA_tika-abh04_t:157_3	ettha “satī”ti iminā vacanena yena vinā yaṃ na hoti, taṃ atītādipi kāraṇaṃ saṅgahitamevāti.	157	
PA_tika-abh04_t:157_4	Tenevāha “na sahetu…pe… kālānamevā”ti. Same…pe… dīpeti samecca sambhūya paccayehi	157	
PA_tika-abh04_t:157_5	katanti saṅkhatanti. Ayametesaṃ visesoti ayaṃ paccayanibbattānaṃ paccayavantatā anekapaccayanipphāditatā	157	
PA_tika-abh04_t:157_6	ca dukadvaye purimapadatthānaṃ bhedo, itaresaṃ pana purimapadasaṅgahitadhammavidhurasabhāvatāyāti.	157	
PA_tika-abh04_t:157_7	Avini…pe… ṭhapanatoti “ettakā”ti pabhedaparicchedaniddhāraṇavasena abhidhammamātikāyaṃ	157	
PA_tika-abh04_t:157_8	dhammānaṃ avuttattā vuttaṃ. Suttantamātikāyaṃ pana niddhāritasarūpasaṅkhāvisesattā	157	
PA_tika-abh04_t:157_9	vinicchitatthaparicchedāyeva avijjādayo vuttāti. “Pathavīādi rūpa”nti etasmiṃ atthavikappe	157	
PA_tika-abh04_t:157_10	anekahetukesu cittuppādesu hetūnaṃ sahetukabhāvo viya sabbesaṃ pathavīādīnaṃ rūpibhāvo	1571	
PA_tika-abh04_t:157_11	siddhoti āha “purima…pe… pajjatī”ti. Na hi tesu niyato katthaci saṃsāmibhāvoti. Aniccānupassanāya	1571	
PA_tika-abh04_t:157_12	vā lujjati chijjati vinassatīti gahetabbo lokoti taṃgahaṇarahitānaṃ lokuttarānaṃ	1571	
PA_tika-abh04_t:157_13	natthi lokatā. Tenevāti dukkhasaccabhāvena pariññeyyabhāvenāti attho.	1571	
PA_tika-abh04_t:158_0	Dukabahutā āpajjatīti kasmā vuttaṃ, nanu vīsati dukā vibhattā, “avuttopi yathālābhavasena	158	
PA_tika-abh04_t:158_1	veditabbo”ti ca vakkhatīti dukabahutā icchitā evāti? Saccametaṃ, taṃyeva pana dukabahutaṃ	158	
PA_tika-abh04_t:158_2	anicchanto evamāha. Apica dukabahutā āpajjati, sā ca kho viññāṇabhedānusārinī, tatrāpi	158	
PA_tika-abh04_t:158_3	kāmāvacarakusalato ñāṇasampayuttāni, tathā mahākiriyato manodvārāvajjananti evaṃpakārānaṃ	158	
PA_tika-abh04_t:158_4	sabbadhammārammaṇaviññāṇānaṃ anāmasanato na byāpinīti dasseti “dukabahutā”tiādinā.	158	
PA_tika-abh04_t:158_5	Abyāpibhāve pana dosaṃ dassento “tathā ca…pe… siyā”ti āha. Niddesena ca viruddhanti	158	
PA_tika-abh04_t:158_6	“ye te dhammā cakkhuviññeyyā, na te dhammā sotaviññeyyā”tiādinā rūpāyatanādīnaṃ paccekacakkhuviññāṇādinā	158	
PA_tika-abh04_t:158_7	kenaci viññeyyataṃ, sotaviññāṇādinā kenaci naviññeyyatañca dassentena nikkheparāsiniddesena	158	
PA_tika-abh04_t:158_8	“dvinnampi padānaṃ atthanānattato duko hotī”ti idaṃ vacanaṃ viruddhaṃ, tathā atthuddhāraniddesenapi	158	
PA_tika-abh04_t:158_9	atthato na sametīti attho. Tatthāti tassaṃ nikkheparāsisaṃvaṇṇanāyaṃ. Yo ca paṭisedho	158	
PA_tika-abh04_t:158_10	kato atthanānattato dukaṃ dassetunti adhippāyo. Na hi sama…pe… sedhetunti etena “ye	1581	
PA_tika-abh04_t:158_11	te dhammā cakkhuviññeyyā, na te dhammā sotaviññeyyā”ti ettakesu niddesapadesu dukapadadvayappavatti	1581	
PA_tika-abh04_t:158_12	pāḷito eva viññāyatīti dasseti.	1581	
PA_tika-abh04_t:159_0	Tathevāti ubhinnaṃ kecina-saddānaṃ aniyamato cakkhusotādinissayavohārena cakkhusotaviññāṇādiko	159	
PA_tika-abh04_t:159_1	bhinnasabhāvoyeva dhammo atthoti dassanavasena. Rūpāyatanameva hi cakkhusotaviññāṇehi	159	
PA_tika-abh04_t:159_2	viññeyyāviññeyyabhāvato “kenaci viññeyyaṃ kenaci naviññeyya”nti ca vuccatīti. Yadi	159	
PA_tika-abh04_t:159_3	evaṃ imasmimpi pakkhe dukabahutā āpajjatīti codanaṃ manasi katvā āha “na cetthā”tiādi.	159	
PA_tika-abh04_t:159_4	Viññātabbabhedenāti viññātabbavisesena, viññeyyekadesenāti attho. Dukabhedoti dukaviseso,	159	
PA_tika-abh04_t:159_5	kenaci viññeyyaduko, tappabhedoyeva vā. Samatto pariyatto paripuṇṇoti attho. Yattakā	159	
PA_tika-abh04_t:159_6	viññātabbā tattakā dukāti dukabhedāpajjanappakāradassanaṃ. Evañca satītiādinā imissā	159	
PA_tika-abh04_t:159_7	saṃvaṇṇanāya laddhaguṇaṃ dasseti. “Ye te dhammā cakkhuviññeyyā, na te dhammā sotaviññeyyā”ti	159	
PA_tika-abh04_t:159_8	rūpāyatanasseva vuttattā atthabhedābhāvato kathamayaṃ duko hotīti āha “viññāṇanānattenā”tiādi.	159	
PA_tika-abh04_t:159_9	Yadi pana sabbaviññātabbasaṅgahe dukosamatto hoti, nikkheparāsiniddeso kathaṃ nīyatīti	159	
PA_tika-abh04_t:159_10	āha “etassa panā”tiādi.	1591	
PA_tika-abh04_t:160_0	Ettha pana yathā viññāṇanānattena viññātabbaṃ bhinditvā duke vuccamāne satipi viññātabbānaṃ	160	
PA_tika-abh04_t:160_1	bahubhāve yattakā viññātabbā, tattakā dukāti natthi dukabahutā dukasaṅgahitadhammekadesesu	160	
PA_tika-abh04_t:160_2	dukapadadvayappavattidassanabhāvato. Evaṃ dvinnampi padānaṃ atthanānattena duke vuccamānepi	160	
PA_tika-abh04_t:160_3	yattakāni viññāṇāni, tattakā dukāti natthi dukabahutā dukasaṅga…pe… bhāvato eva.	160	
PA_tika-abh04_t:160_4	Na hi ekaṃyeva viññāṇaṃ “kenaci kenacī”ti vuttaṃ, kintu aparampīti sabbaviññāṇasaṅgahe	160	
PA_tika-abh04_t:160_5	duko samatto hoti, na ca katthaci dukassa pacchedo atthi indriyaviññāṇānaṃ viya manoviññāṇassapi	160	
PA_tika-abh04_t:160_6	visayassa bhinnattā. Na hi atītārammaṇaṃ viññāṇaṃ anāgatādiārammaṇaṃ hoti, anāgatārammaṇaṃ	160	
PA_tika-abh04_t:160_7	vā atītādiārammaṇaṃ, tasmā yathāladdhavisesena visiṭṭhesu manoviññāṇabhedesu tassa	160	
PA_tika-abh04_t:160_8	tassa visayassa ālambanānālambanavasena dukapadadvayappavatti na sakkā nivāretuṃ.	160	
PA_tika-abh04_t:160_9	Teneva ca aṭṭhakathāyaṃ “manoviññāṇena pana kenaci viññeyyañceva aviññeyyañcāti ayamattho	160	
PA_tika-abh04_t:160_10	atthi, tasmā so avuttopi yathālābhavasena veditabbo”ti bhūmibhedavasena yathālābhaṃ	1601	
PA_tika-abh04_t:160_11	dassessati. “Vavatthānābhāvato”ti idampi anāmaṭṭhavisesaṃ manoviññāṇasāmaññameva	1601	
PA_tika-abh04_t:160_12	gahetvā vuttaṃ. Pāḷi pana indriyaviññāṇehi nayadassanavasena āgatāti daṭṭhabbaṃ.	1601	
PA_tika-abh04_t:160_13	Evañca katvā imissāpi atthavaṇṇanāya “kenacī”ti padaṃ aniyamena sabbaviññāṇasaṅgāhakanti	1601	
PA_tika-abh04_t:160_14	siddhaṃ hoti, niddesena ca na koci virodho. Cakkhuviññeyyanasotaviññeyyabhāvehi dukapadadvayappavatti	1601	
PA_tika-abh04_t:160_15	dassitā, na pana cakkhuviññeyyācakkhuviññeyyabhāvehi visesakāraṇābhāvato. Kiñca “ye	1601	
PA_tika-abh04_t:160_16	vā panā”ti padantarasampiṇḍanatopi “ye te dhammā cakkhuviññeyyā…pe… na te dhammā	1601	
PA_tika-abh04_t:160_17	cakkhuviññeyyā”ti ettāvatā dukapadadvayappavatti dassitāti viññāyati. Padantarabhāvadassanattho	1601	
PA_tika-abh04_t:160_18	hi yevāpana-saddo yathā “ye keci kusalā dhammā, sabbe te kusalamūlā. Ye vā pana kusalamūlā,	1601	
PA_tika-abh04_t:160_19	sabbe te dhammā kusalā”tiādīsu. Aññathā “ye te dhammā cakkhuviññeyyā, na te dhammā	1601	
PA_tika-abh04_t:160_20	sotaviññeyyā. Ye te dhammā sotaviññeyyā, na te dhammā cakkhuviññeyyā”ti pāḷi abhavissa.	1602	
PA_tika-abh04_t:160_21	Yaṃ pana vadanti “ye te dhammā cakkhuviññeyyā…pe… na te dhammā cakkhuviññeyyāti iminā	1602	
PA_tika-abh04_t:160_22	atthato dve dukā vuttā hontī”ti, tadapi cakkhuviññeyyācakkhuviññeyyataṃ sotaviññeyyāsotaviññeyyatañca	1602	
PA_tika-abh04_t:160_23	sandhāya vuttaṃ, na pana “cakkhuviññeyyanasotaviññeyyataṃ sotaviññeyyanacakkhuviññeyyatañcā”ti	1602	
PA_tika-abh04_t:160_24	daṭṭhabbaṃ. Etena pāḷipaṭisedhanañca nivāritaṃ daṭṭhabbaṃ paṭisedhanasseva abhāvato.	1602	
PA_tika-abh04_t:160_25	Tathā yassa ārammaṇassa vijānanabhāvena yo attho vuccamāno aniyamadassanatthaṃ “kenacī”ti	1602	
PA_tika-abh04_t:160_26	vutto, soyeva tato aññassa avijānanabhāvena vuccamāno aniyamadassanatthaṃ puna “kenacī”ti	1602	
PA_tika-abh04_t:160_27	vuttoti tadatthadassane tenevāti ayaṃ padattho na sambhavatīti na sakkā vattunti.	1602	
PA_tika-abh04_t:160_28	Evamettha yathā aṭṭhakathā avaṭṭhitā, tathā attho yujjatīti veditabbaṃ.	1602	
PA_tika-abh04_t:161_0	14-19. Santānassa ajaññamalīnabhāvakaraṇato kaṇhakammavipākahetuto ca aparisuddhattā	161	
PA_tika-abh04_t:161_1	“asucibhāvena sandantī”ti vuttaṃ. Tatthāti vaṇe. Paggharaṇaka…pe… saddoti etena āsavo	161	
PA_tika-abh04_t:161_2	viya āsavoti ayampi attho dassitoti daṭṭhabbaṃ. Gotrabhu…pe… vuttānīti etena gotrabhuggahaṇaṃ	161	
PA_tika-abh04_t:161_3	upalakkhaṇaṃ yathā “kākehi sappi rakkhitabba”nti dasseti. Gotrabhusadisā gotrabhūti	161	
PA_tika-abh04_t:161_4	pana atthe sati guṇappadhānatthānaṃ ekena saddena avacanīyattā vodānādayova vuttā	161	
PA_tika-abh04_t:161_5	bhaveyyuṃ. Atha vā gotrabhūti ekasesena sāmaññena vā ayaṃ niddesoti veditabbaṃ. Abhividhivisayaṃ	161	
PA_tika-abh04_t:161_6	avadhinti vibhattiṃ pariṇāmetvā vattabbaṃ.	161	
PA_tika-abh04_t:162_0	Sampayuttehi āsavehi taṃsahitatā āsavasahitatā. Idaṃ vuttaṃ hoti – yathā sahetukānaṃ	162	
PA_tika-abh04_t:162_1	sampayuttehi hetūhi sahetukatā, na evaṃ sāsavāti vuttadhammānaṃ sampayuttehi āsavehi	162	
PA_tika-abh04_t:162_2	sāsavatā, atha kho vippayuttehīti. Dukantare avuttapadabhāvoyevettha dukayojanāya	162	
PA_tika-abh04_t:162_3	ñāyāgatatā. Yadi evaṃ hetugocchake kathanti āha “hetugocchake panā”tiādi. Paṭhame	162	
PA_tika-abh04_t:162_4	duke dutiyassa pakkhepe ekoti catutthadukamāha. Paṭhame duke tatiyassa pakkhepe dveti	162	
PA_tika-abh04_t:162_5	“āsavā ceva dhammā āsavavippayuttā ca, āsavavippayuttā ceva dhammā no ca āsavā”ti	162	
PA_tika-abh04_t:162_6	iminā saddhiṃ pañcamadukamāha. Paṭhamassa dutiye duke pakkhepe ekoti “no āsavā dhammā	162	
PA_tika-abh04_t:162_7	sāsavāpi anāsavāpī”ti ayameko. Tatiye paṭhamassa pakkhepe dveti “āsavā dhammā āsavasampayuttāpi	162	
PA_tika-abh04_t:162_8	āsavavippayuttāpi, no āsavādhammā āsavasampayuttāpi āsavavippayuttāpī”ti ime dve.	162	
PA_tika-abh04_t:162_9	Tatiye dutiyassa pakkhepe ekoti “sāsavā dhammā āsavasampayuttāpi āsavavippayuttāpī”ti	162	
PA_tika-abh04_t:162_10	eko. Dutiye tatiyassa pakkhepe ekoti chaṭṭhadukamāha. Tīhīti catutthapañcamachaṭṭhehi.	1621	
PA_tika-abh04_t:162_11	Itareti tadavasiṭṭhā pañca. Te pana paṭhame tatiyadukadutiyapadapakkhepe eko, dutiye	1621	
PA_tika-abh04_t:162_12	paṭhamadukadutiyapadapakkhepe eko, tatiye paṭhamassa ekekapadapakkhepe dve, tatiye	1621	
PA_tika-abh04_t:162_13	dutiyadukapaṭhamapadapakkhepe ekoti evaṃ veditabbā. “Sāsavā dhammā āsavāpi no āsavāpi.	1621	
PA_tika-abh04_t:162_14	Āsavasampayuttā dhammā āsavāpi no āsavāpi. Āsavavippayuttā dhammā āsavāpi no āsavāpī”ti	1621	
PA_tika-abh04_t:162_15	etesampi, “āsavasahagatā dhammā no āsavasahagatā dhammā”ti evamādīnañca aggahaṇe	1621	
PA_tika-abh04_t:162_16	kāraṇaṃ gahaṇanayo ca pubbe vuttanayeneva veditabbaṃ.	1621	
PA_tika-abh04_t:163_0	Esa nayoti yo esa paṭhamaduke dutiyadukapakkhepādiko upāyo idha āsavagocchake vutto,	163	
PA_tika-abh04_t:163_1	esa nayo saṃyojanagocchakādīsu dukantaraniddhāraṇeti attho. Tattha pāḷiyaṃ anāgatadukā	163	
PA_tika-abh04_t:163_2	saṃyojanagocchake tāva “saṃyojanā ceva dhammā saṃyojanavippayuttā ca, saṃyojanavippayuttā	163	
PA_tika-abh04_t:163_3	ceva dhammā no ca saṃyojanā, saṃyojanā dhammā saṃyojanasampayuttāpi saṃyojanavippayuttāpi,	163	
PA_tika-abh04_t:163_4	no saṃyojanā dhammā saṃyojanasampayuttāpi saṃyojanavippayuttāpi, no saṃyojanā dhammā	163	
PA_tika-abh04_t:163_5	saṃyojaniyāpi asaṃyojaniyāpi, saṃyojaniyā dhammā saṃyojanasampayuttāpi saṃyojanavippayuttāpī”ti	163	
PA_tika-abh04_t:163_6	pañca. Evaṃ ganthaoghayogaupādānagocchakesu paccekaṃ pañca. Nīvaraṇagocchake pana	163	
PA_tika-abh04_t:163_7	nīvaraṇānaṃ nīvaraṇavippayuttabhāvābhāvato “no nīvaraṇā dhammā nīvaraṇiyāpi anīvaraṇiyāpi,	163	
PA_tika-abh04_t:163_8	no nīvaraṇā dhammā nīvaraṇasampayuttāpi nīvaraṇavippayuttāpi, nīvaraṇiyā dhammā nīvaraṇasampayuttāpi	163	
PA_tika-abh04_t:163_9	nīvaraṇavippayuttāpī”ti tayo. Tathā parāmāsagocchake “no parāmāsā dhammā parāmaṭṭhāpi	163	
PA_tika-abh04_t:163_10	aparāmaṭṭhāpi, no parāmāsā dhammā parāmāsasampayuttāpi parāmāsavippayuttāpi, parāmaṭṭhā	1631	
PA_tika-abh04_t:163_11	dhammā parāmāsasampayuttāpi parāmāsavippayuttāpī”ti. Kilesagocchake “no kilesā dhammā	1631	
PA_tika-abh04_t:163_12	saṃkilesikāpi asaṃkilesikāpi, no kilesā dhammā saṃkiliṭṭhāpi asaṃkiliṭṭhāpi, no kilesā	1631	
PA_tika-abh04_t:163_13	dhammā kilesasampayuttāpi kilesavippayuttāpi, saṃkilesikā dhammā saṃkiliṭṭhāpi asaṃkiliṭṭhāpi,	1631	
PA_tika-abh04_t:163_14	saṃkilesikā dhammā kilesasampayuttāpi kilesavippayuttāpi, asaṃkiliṭṭhā dhammā saṃkilesikāpi	1631	
PA_tika-abh04_t:163_15	asaṃkilesikāpī”ti cha dukāti evaṃ veditabbā. Sesaṃ vuttanayameva.	1631	
PA_tika-abh04_t:164_0	20-25. Paccayabhāvenāti saṃyojanatthaṃ dasseti. Yathāsakaṃ paccayabhāvo eva hi kāmarāgādīnaṃ	164	
PA_tika-abh04_t:164_1	vaṭṭasaṃyojananti. Yadi evaṃ kathaṃ kāmarāgādīnaṃyeva saṃyojanabhāvoti āha “satipī”tiādi.	164	
PA_tika-abh04_t:164_2	Aññesanti saṃyojanehi aññesaṃ kilesābhisaṅkhārādīnaṃ. Tappaccayabhāveti tesaṃ kilesakammavipākavaṭṭānaṃ	164	
PA_tika-abh04_t:164_3	paccayabhāve. Orambhāgiyuddhaṃbhāgiyabhāvena saṅgahitā paricchinnā ora…pe… saṅgahitā,	164	
PA_tika-abh04_t:164_4	tehi kāmarāgādīhi visesapaccayabhūtehi. Kāmakammabhavādīnaṃ kāmūpapattibhavādinipphādanepi	164	
PA_tika-abh04_t:164_5	niyamoti katvā āha “taṃtaṃ…pe… hotī”ti. Tena saṃyojanānaṃ bhāve yathāvuttaniyamānaṃ	164	
PA_tika-abh04_t:164_6	kammūpapattibhavānaṃ bhāvaṃ dassetvā tadabhāve abhāvaṃ dassento “na cā”tiādimāha.	164	
PA_tika-abh04_t:164_7	Bandhanaṃ aseribhāvakaraṇaṃ andubandhanādayo viya. Ganthakaraṇaṃ avacchinnatākaraṇaṃ.	164	
PA_tika-abh04_t:164_8	Cakkalakaṃ pādapuñchanarajjumaṇḍalaṃ. Na codetabbanti paññācakkhunā pacurajanassa	164	
PA_tika-abh04_t:164_9	passituṃ asakkuṇeyyattā yathāvuttavisesassa saddheyyataṃ āha. Tividho hi attho koci	164	
PA_tika-abh04_t:164_10	paccakkhasiddho yo rūpādidhammānaṃ paccattavedanīyo aniddisitabbākāro, sabbadhammānaṃ	1641	
PA_tika-abh04_t:164_11	sabhāvalakkhaṇanti vuttaṃ hoti. Koci anumānasiddho yo ghaṭādīsu paṭādīsu ca pasiddhena	1641	
PA_tika-abh04_t:164_12	paccayāyattabhāvena ghaṭapaṭa-saddādīnaṃ aniccatādiākāro, koci okappanasiddho yo	1641	
PA_tika-abh04_t:164_13	pacurajanassa accantamadiṭṭho saddhāvisayo sagganibbānādi. Tattha yassa satthuno	1641	
PA_tika-abh04_t:164_14	vacanaṃ paccakkhasiddhe anumānasiddhe ca atthe na visaṃvādeti aviparītappavattiyā,	1641	
PA_tika-abh04_t:164_15	tassa vacanena saddheyyatthasiddhīti tathārūpo ca bhagavāti “dhammānaṃ sabhāva…pe…	1641	
PA_tika-abh04_t:164_16	na codetabba”nti vuttaṃ. Esa nayo ito paresupi evarūpesu.	1641	
PA_tika-abh04_t:165	26-37. Yathā sarabhehi atikkamitabbā pabbatarāji sarabhaniyā, evaṃ oghaniyāti saddasiddhīti āha “tenā”tiādi.	16	
PA_tika-abh04_t:166	50-54. Vipariyesaggāho parāmasananti “parato”ti ettha na dhammasabhāvato aññathāmattaṃ paranti adhippetaṃ, atha kho tabbipariyāyoti āha “paratoti niccādito”ti.	16	
PA_tika-abh04_t:167_0	55-68. Yadi sabhāvato avijjamānaṃ, kathamārammaṇabhāvoti āha “vicittasaññāya saññita”nti,	167	
PA_tika-abh04_t:167_1	parikappanāmattasiddhanti attho. Duviññeyyanānattatāya nirantarabhāvūpagamanaṃ saṃsaṭṭhabhāvoti	167	
PA_tika-abh04_t:167_2	“suviññeyyanānattattā na saṃsaṭṭhatā”ti vuttaṃ. Tesaṃ arūpakkhandhānaṃ. Itarehi rūpanibbānehi.	167	
PA_tika-abh04_t:167_3	Kiṃ pana kāraṇaṃ samānuppādanirodhānaṃ ekakalāpabhūtānaṃ arūpadhammānameva aññamaññaṃ	167	
PA_tika-abh04_t:167_4	saṃsaṭṭhatā vuccati, na pana tathābhūtānampi rūpadhammānanti āha “esa hi tesaṃ sabhāvo”ti.	167	
PA_tika-abh04_t:167_5	Tena yadipi keci arūpadhammā visuṃ ārammaṇaṃ honti, dandhappavattikattā pana rūpadhammānaṃyeva	167	
PA_tika-abh04_t:167_6	suviññeyyanānattaṃ, na arūpadhammānanti tesaṃ saṃsaṭṭhabhāvo tadabhāvo ca itaresaṃ	167	
PA_tika-abh04_t:167_7	sabhāvasiddhoti dasseti. Samūhaghanatāya vā dubbibhāgatarattā natthi arūpadhammānaṃ	167	
PA_tika-abh04_t:167_8	visuṃ ārammaṇabhāvoti duviññeyyanānattattā tesaṃyeva saṃsaṭṭhatā. Amuñcitvā tadadhīnavuttitāya	167	
PA_tika-abh04_t:167_9	gahetabbato buddhiyā.	167	
PA_tika-abh04_t:168_0	83-100. Kāmataṇhā kāmo uttarapadalopena yathā rūpabhavo rūpaṃ. Evaṃ sesesupi. Ārammaṇakaraṇavasenāti	168	
PA_tika-abh04_t:168_1	etena kāmarūpārūpataṇhānaṃ visayabhāvo yathākkamaṃ kāmarūpārūpāvacaratāya kāraṇanti	168	
PA_tika-abh04_t:168_2	dasseti. Avassañcetamevaṃ sampaṭicchitabbaṃ, aññathā kāmāvacarādibhāvo aparipuṇṇavisayo	168	
PA_tika-abh04_t:168_3	siyā. Yadi hi ālambitabbadhammavasena bhūmiparicchedo, evaṃ sati anārammaṇānaṃ saṅgaho	168	
PA_tika-abh04_t:168_4	na siyā. Atha vipākadānavasena, evampi avipākānaṃ saṅgaho na siyā, tasmā ārammaṇakaraṇavasena	168	
PA_tika-abh04_t:168_5	pariyāpannānaṃ bhūmiparicchedo kātabbo. Evañhi sati kāmāvacarādibhāvo paripuṇṇavisayo	168	
PA_tika-abh04_t:168_6	siyā. Tenevāha “evañhi satī”tiādi. Apariyāpannānaṃ pana lokato uttiṇṇabhāvena anuttarabhūmitā.	168	
PA_tika-abh04_t:168_7	Akāmāvacarāditā nāpajjatīti abyāpitadosaṃ pariharati, kāmāvacarāditā nāpajjatīti	168	
PA_tika-abh04_t:168_8	atibyāpitadosaṃ. Nanu ca imasmiṃ pakkhe kāmataṇhā katamā, kāmāvacaradhammārammaṇā	168	
PA_tika-abh04_t:168_9	taṇhā, kāmāvacaradhammā katame, kāmataṇhāvisayāti itarītaranissayatā dosoti? Na,	168	
PA_tika-abh04_t:168_10	avīciādiekādasokāsaninnatāya kiñci taṇhaṃ kāmataṇhābhāvena gahetvā taṃsabhāvāya visayabhāvena	1681	
PA_tika-abh04_t:168_11	kāmāvacaradhammānaṃ upalakkhetabbattā.	1681	
PA_tika-abh04_t:169_0	Idāni yathāvuttamatthaṃ pāṭhena samatthento “nikkhepakaṇḍepī”tiādimāha. Tattha hi	169	
PA_tika-abh04_t:169_1	kāmataṇhāya ālambitabbattā kāmadhātupariyāpannadhammā ca kāmabhavasaṅkhāte kāme ogāḷhā	169	
PA_tika-abh04_t:169_2	hutvā caranti, nāññatthāti etthāvacarāti vuttanti. Visesatthinā viseso anupayujjatīti	169	
PA_tika-abh04_t:169_3	imamatthaṃ dassento āha “lokassa vasena pariyāpannanicchayato”ti. Tena lokiyadhammesu	169	
PA_tika-abh04_t:169_4	pariyāpanna-saddassa niruḷhataṃ dasseti bhagavato taduccāraṇānantaraṃ vineyyānaṃ	169	
PA_tika-abh04_t:169_5	tadatthapaṭipattito. Paricchedakāpekkhā paricchinnatāti “paricchedakārikāya taṇhāyā”ti	169	
PA_tika-abh04_t:169_6	vuttaṃ. Sā hi dhammānaṃ kāmāvacarādibhāvaṃ paricchindati. Pari-saddo cettha “upādinnā”tiādīsu	169	
PA_tika-abh04_t:169_7	upa-saddo viya sasādhanaṃ kiriyaṃ dīpetīti ayamattho vuttoti daṭṭhabbaṃ.	169	
PA_tika-abh04_t:170_0	Niyyānakaraṇasīlā niyyānikā yathā “apūpabhakkhanasīlo āpūpiko”ti, niyyānasīlā eva	170	
PA_tika-abh04_t:170_1	vā. Rāgadosamohāva gahitāti ñāyati, itarathā pahānekaṭṭhatāvacanaṃ nippayojanaṃ siyā.	170	
PA_tika-abh04_t:170_2	“Raṇohatā na jotanti, candasūriyā satārakā”tiādīsu raṇa-saddassa reṇupariyāyatā daṭṭhabbā.	170	
PA_tika-abh04_t:170_3	Sampahārapariyāyattā yuddha-saddassa sampahāro ca paharitabbādhāroti akusalasenāva	170	
PA_tika-abh04_t:170_4	“saraṇā”ti vuttā. Dukkhādīnanti phalabhūtānaṃ dukkhavighātaupāyāsapariḷāhānaṃ sabhāgabhūtāya	170	
PA_tika-abh04_t:170_5	ca micchāpaṭipadāya. Tannibbattakasabhāvānaṃ akusalānanti etena sabbesampi akusalānaṃ saraṇataṃ dasseti.	170	
PA_tika-abh04_t:171	Abhidhammadukamātikāpadavaṇṇanā niṭṭhitā.	17	
PA_tika-abh04_t:172	Suttantikadukamātikāpadavaṇṇanā	17	
PA_tika-abh04_t:173_0	101-108. Vijjāsabhāgatāya, na saṅkappādayo viya vijjāya upakārakabhāvato. “Abhejjaṃ…pe…	173	
PA_tika-abh04_t:173_1	ruhatī”ti ubhayampi anavasesappahānameva sandhāya vuttaṃ. Kiñcāpi hi heṭṭhimamaggehipi	173	
PA_tika-abh04_t:173_2	pahīyamānā kilesā tena tena odhinā anavasesameva pahīyanti, ye pana avasiṭṭhā bhinditabbā,	173	
PA_tika-abh04_t:173_3	te lobhādikilesabhāvasāmaññato puna viruḷhā viya honti. Arahattamagge pana uppanne	173	
PA_tika-abh04_t:173_4	na evaṃ avasiṭṭhābhāvato. Tadupacārena nissayavohārena. Kusalehi tāpetabbāti vā tapaniyā,	173	
PA_tika-abh04_t:173_5	tadaṅgādivasena bādhitabbā pahātabbāti attho. Samānatthāni adhivacanādīnaṃ saṅkhādibhāvato.	173	
PA_tika-abh04_t:173_6	“Sabbeva dhammā adhivacanapathā”tiādinā adhivacanādīnaṃ visayabhāve na koci dhammo	173	
PA_tika-abh04_t:173_7	vajjito, vacanabhāvo eva ca adhivacanādīnaṃ vakkhamānena nayena yujjatīti adhippāyenāha	173	
PA_tika-abh04_t:173_8	“sabbañca vacanaṃ adhivacanādibhāvaṃ bhajatī”ti.	173	
PA_tika-abh04_t:174_0	109-118. Aññaṃ anapekkhitvā sayameva attano nāmakaraṇasabhāvo nāmakaraṇaṭṭhoti, tena	174	
PA_tika-abh04_t:174_1	arūpadhammānaṃ viya opapātikanāmatāya pathavīādīnampi nāmabhāvo siyāti āsaṅkāya nivattanatthaṃ	174	
PA_tika-abh04_t:174_2	“nāmantarānāpajjanato”ti āha. Na hi vinā pathavīādināmenapi rūpadhammā viya kesādināmehi	174	
PA_tika-abh04_t:174_3	vinā vedanādināmehi aññena nāmena arūpadhammā piṇḍākārato voharīyantīti. Yaṃ pana	174	
PA_tika-abh04_t:174_4	parassa nāmaṃ karoti, tassa aññāpekkhaṃ nāmakaraṇanti nāmakaraṇasabhāvatā natthīti	174	
PA_tika-abh04_t:174_5	sāmaññanāmādikaraṇānaṃ nāmabhāvo nāpajjati. Yassa caññehi nāmaṃ karīyati, tassa nāmakaraṇasabhāvatāya	174	
PA_tika-abh04_t:174_6	abhāvoyevāti natthi nāmabhāvo. Ye pana anāpannanāmantarā sabhāvasiddhanāmā ca, te	174	
PA_tika-abh04_t:174_7	vedanādayova nāmaṃ nāmāti dassento “attanāvā”tiādimāha. Phassādīnaṃ ārammaṇābhimukhatā	174	
PA_tika-abh04_t:174_8	taṃ aggahetvā appavattiyevāti dassetuṃ “avinābhāvato”ti vuttaṃ. Adhivacanasamphasso	174	
PA_tika-abh04_t:174_9	manosamphasso, so nāmamantarena gahetuṃ asakkuṇeyyatāya pākaṭoti nidassanabhāvena	174	
PA_tika-abh04_t:174_10	vutto. Ruppanasabhāvenāti nidassanamattaṃ daṭṭhabbaṃ. Pakāsakapakāsitabbabhāvenapi	1741	
PA_tika-abh04_t:174_11	hi vināpi nāmena rūpadhammā pākaṭā hontīti. Atha vā pakāsakapakāsitabbabhāvo visayivisayabhāvo	1741	
PA_tika-abh04_t:174_12	cakkhurūpādīnaṃ sabhāvo, so ruppanasabhāve sāmaññe antogadhoti daṭṭhabbaṃ.	1741	
PA_tika-abh04_t:175_0	119-123. Ito pubbe parikammantiādinā samāpattivuṭṭhānakusalatā viya samāpattikusalatāpi	175	
PA_tika-abh04_t:175_1	jhānalābhīnaṃyeva hotīti vuttaṃ viya dissati. “Itaresampi anussavavasena samāpattīnaṃ	175	
PA_tika-abh04_t:175_2	appanāparicchedapaññā labbhatī”ti vadanti. “Evaṃ sīlavisodhanādinā samāpattiṃ appetīti	175	
PA_tika-abh04_t:175_3	jānanakapaññā saha parikammena appanāparicchedajānanakapaññā”ti keci. Vuṭṭhāne kusalabhāvo	175	
PA_tika-abh04_t:175_4	vuṭṭhānavasitā. Pubbeti samāpajjanato pubbe.	175	
PA_tika-abh04_t:176_0	124-134. Sobhane rato surato, tassa bhāvo soraccanti āha “sobhanakammaratatā”ti.	176	
PA_tika-abh04_t:176_1	Suṭṭhu vā orato virato sorato, tassa bhāvo soraccanti. Ayaṃ panattho aṭṭhakathāyaṃ	176	
PA_tika-abh04_t:176_2	vutto eva. Appaṭisaṅkhānaṃ moho. Kusalabhāvanā bodhipakkhiyadhammānaṃ vaḍḍhanā. Saññāṇaṃ	176	
PA_tika-abh04_t:176_3	upalakkhaṇaṃ. Saviggahaṃ sabimbakaṃ. Upalakkhetabbākāraṃ dhammajātaṃ, ārammaṇaṃ vā.	176	
PA_tika-abh04_t:176_4	Avikkhepoti cittavikkhepapaṭipakkho. Ujuvipaccanīkatāya hi pahānavuṭṭhānena ca avikkhepo	176	
PA_tika-abh04_t:176_5	vikkhepaṃ paṭikkhipati, pavattituṃ na detīti.	176	
PA_tika-abh04_t:177_0	135-142. Kāraṇasīlaṃ lokiyaṃ. Phalasīlaṃ lokuttaraṃ tena sijjhatīti katvā, lokiyassapi	177	
PA_tika-abh04_t:177_1	vā sīlassa kāraṇaphalabhāvo pubbāparabhāvena daṭṭhabbo. Sampannasamudāyassa paripuṇṇasamūhassa.	177	
PA_tika-abh04_t:177_2	Akusalā sīlā akusalā samācārā. Sīlasampadā sīlasampatti sīlaguṇāti attho. Sahottappaṃ	177	
PA_tika-abh04_t:177_3	ñāṇanti ottappassa ñāṇappadhānataṃ āha, na pana ñāṇassa ottappasahitatāmattaṃ. Na	177	
PA_tika-abh04_t:177_4	hi ottapparahitaṃ ñāṇaṃ atthīti. Adhimuttatā abhirativasena nirāsaṅkāpavatti. Nissaṭatā	177	
PA_tika-abh04_t:177_5	visaṃyuttatā. Ettha ca adhimuttatānissaṭatāvacanehi tadubhayapariyāyā dve vimuttiyo	177	
PA_tika-abh04_t:177_6	ekasesanayena idha “vimuttī”ti vuttāti dasseti. Tathā hi vuttaṃ “cittassa ca adhimutti	177	
PA_tika-abh04_t:177_7	nibbānañcā”ti. Uppajjati etenāti uppādo, na uppādoti anuppādo, tabbhūte anuppādapariyosāne	177	
PA_tika-abh04_t:177_8	vimokkhante anuppādassa ariyamaggassa kilesānaṃ vā anuppajjanassa pariyosāneti ṭhānaphalehi	177	
PA_tika-abh04_t:177_9	ariyaphalameva upalakkhīyatīti daṭṭhabbaṃ.	177	
PA_tika-abh04_t:178	Mātikāpadavaṇṇanā niṭṭhitā.	17	
PA_tika-abh04_t:179	Kāmāvacarakusalapadabhājanīyavaṇṇanā	17	
PA_tika-abh04_t:180_0	1. Appetunti nigametuṃ. “Padabhājanīyaṃ na vutta”nti padabhājanīyāvacanena appanāvarodhaṃ	180	
PA_tika-abh04_t:180_1	sādhetvā padabhājanīyāvacanassa kāraṇaṃ vadanto “sarūpenā”tiādimāha. Tattha “phasso	180	
PA_tika-abh04_t:180_2	hotī”tiādīsu hoti-saddo atthi-saddena anānatthoti adhippāyena vuttaṃ “dutiyena hoti-saddenā”ti.	180	
PA_tika-abh04_t:180_3	Pubbe aṭṭhakathādhippāyena vatvā yathāvuttassa pāḷippadesassa appanāvarodho samatthitoti	180	
PA_tika-abh04_t:180_4	attano adhippāyaṃ dassento “saṅkhepenā”tiādimāha.	180	
PA_tika-abh04_t:181_0	Ñātuṃ icchitoti lakkhaṇassa pucchāvisayataṃ dassetuṃ vuttaṃ. Yena kenacīti dassanādivisesayuttena,	181	
PA_tika-abh04_t:181_1	itarena vā. Avatthāviseso hi ñāṇassa dassanatulanatīraṇāni. “Adiṭṭhata”ntiādīsu āhāti	181	
PA_tika-abh04_t:181_2	yojetabbaṃ, sabbattha ca lakkhaṇassāti. Tañhettha adhikatanti. Adiṭṭhaṃ jotīyati	181	
PA_tika-abh04_t:181_3	etāyāti etena diṭṭhaṃ saṃsandati etāyāti diṭṭhasaṃsandanā. Vimatiṃ chindati etāyāti	181	
PA_tika-abh04_t:181_4	vimaticchedanāti etāsampi saddattho nayato dassito, atthato pana sabbāpi tathāpavattaṃ	181	
PA_tika-abh04_t:181_5	vacanaṃ, taduppādako vā cittuppādoti veditabbaṃ.	181	
PA_tika-abh04_t:182_0	Aññamaññato pabhijjatīti pabhedo, viseso, tena pabhedena. Dhammānaṃ desananti kiñcāpi	182	
PA_tika-abh04_t:182_1	samayabhūmijātiārammaṇasabhāvādivasena anavasesappabhedapariggahato niddesadesanāva	182	
PA_tika-abh04_t:182_2	vattuṃ yuttā, tathāpi kusalādimātikāpadasaṅgahitavisesoyeva idha pabhedoti adhippetoti	182	
PA_tika-abh04_t:182_3	vuttaṃ “pabheda…pe… desanaṃ āhā”ti. Tenevāha aṭṭhakathāyaṃ “kusala…pe… dīpetvāti	182	
PA_tika-abh04_t:182_4	phasso hoti…pe… avikkhepo hotī”ti. “Phasso phusanā”tiādinā ca pabhedavantova sātisayaṃ	182	
PA_tika-abh04_t:182_5	niddiṭṭhā, na pana mātikāyaṃ vuttappabhedoti pabhedavantadassanaṃ niddeso. Idaṃ vuttaṃ	182	
PA_tika-abh04_t:182_6	hotītiādinā “pabhede…pe… dassanattha”nti imassa vākyassa piṇḍatthamāha. Yadi dhammā	182	
PA_tika-abh04_t:182_7	eva pucchitabbā vissajjetabbā ca, kasmā kusalāti pabhedavacananti āha “te panā”tiādi.	182	
PA_tika-abh04_t:182_8	Na hi pabhedehi vinā pabhedavanto atthīti. “Ime dhammā kusalā”ti etena “phasso hotī”ti,	182	
PA_tika-abh04_t:182_9	“phasso phusanā”ti ca ādinā uddiṭṭhaniddiṭṭhānaṃ dhammānaṃ kusalabhāvo vissajjito	182	
PA_tika-abh04_t:182_10	hotīti iminā adhippāyena “ime dhammā kusalāti vissajjanepī”ti āha. Imasmiñhīti hi-saddo	1821	
PA_tika-abh04_t:182_11	kāraṇattho. Tena yasmā dhammāva desetabbā, te ca kusalā…pe… bhedā desetabbā, tasmāti	1821	
PA_tika-abh04_t:182_12	evaṃ vā yojanā. Dhammānamevāti avadhāraṇaphalaṃ dasseti “avohāradesanāto”ti. Atthānañcāti	1821	
PA_tika-abh04_t:182_13	ca-saddena “phasso phusanā”ti evamādisabhāvaniruttiṃ yathāvuttadhammādiñāṇañca saṅgaṇhāti.	1821	
PA_tika-abh04_t:182_14	“Iti evaṃ ayaṃ pavattetabbo nivattetabbo cā”ti tathā tathā vidhetabbabhāvo itikattabbatā,	1821	
PA_tika-abh04_t:182_15	tāya yutto iti…pe… yutto, tassa vidhetabbassāti attho, visesanattā pabhedassāti adhippāyo.	1821	
PA_tika-abh04_t:183_0	Itikattabbatāyuttassa visesitabbattā uddeso dhammappadhāno, tasmā tattha dhammassa	183	
PA_tika-abh04_t:183_1	visesitabbattā “kusalā dhammā”ti ayaṃ padānukkamo kato. Pucchā saṃsayitappadhānā	183	
PA_tika-abh04_t:183_2	anicchitanicchayanāya pavattetabbattā. Tena sabbadhammesu samugghāṭitavicikicchānusayānampi	183	
PA_tika-abh04_t:183_3	pucchā desetabbapuggalagatasaṃsayāpattiṃ attani āropetvā saṃsayāpannehi viya pavattīyatīti	183	
PA_tika-abh04_t:183_4	dasseti. Kāmāvacarādibhedo viya kusalādibhāvena kusalādibhedo dhammabhāvena niyatoti	183	
PA_tika-abh04_t:183_5	dhammāti vutte nicchayābhāvato “kusalā nu kho akusalā nu kho”tiādinā saṃsayo hotīti	183	
PA_tika-abh04_t:183_6	āha “kusalādibhedo pana saṃsayito”ti. Dhammabhāvo pana kusalādīsu ekantikattā nicchitoyevāti	183	
PA_tika-abh04_t:183_7	vuttaṃ “na ca dhammabhāvo saṃsayito”ti. Tena saṃsayito nicchetabbabhāvena padhāno	183	
PA_tika-abh04_t:183_8	ettha kusalabhāvo, na tathā dhammabhāvoti dhammā kusalāti vuttanti dasseti.	183	
PA_tika-abh04_t:184_0	Cittuppādasamayeti cittassa uppajjanasamaye. “Atha vijjamāne”ti ettha atha-saddassa	184	
PA_tika-abh04_t:184_1	atthamāha “pacchā”ti. Bhojanagamanādīhi samayekadesanānattaṃ dassetvā avasesanānattaṃ	184	
PA_tika-abh04_t:184_2	dassetuṃ “samavāyādī”ti vuttaṃ. Visesitāti etena “niyamitā”ti padassa atthaṃ vivarati,	184	
PA_tika-abh04_t:184_3	tasmā yathāvuttacittavisesitabbato samayatoti attho. Yathādhippetānanti kāmāvacarādivisesayuttānaṃ.	184	
PA_tika-abh04_t:184_4	“Tasmiṃ samaye”ti cittuppattiyā visesitabbopi samayo yena cittena uppajjamānena visesīyati,	184	
PA_tika-abh04_t:184_5	tasseva cittassa “yasmiṃ samaye”ti ettha sayaṃ visesanabhāvaṃ āpajjati. Tathā “tasmiṃ	184	
PA_tika-abh04_t:184_6	samaye”ti ettha visesanabhūtaṃ cittaṃ attanā visesitabbasamayassa upakāratthaṃ “yasmiṃ	184	
PA_tika-abh04_t:184_7	samaye…pe… citta”nti visesitabbabhāvaṃ āpajjati. Upakāroti ca aññamaññaṃ avacchedakāvacchinditabbabhāvoti	184	
PA_tika-abh04_t:184_8	daṭṭhabbaṃ. Purimadhammānaṃ bhaṅgasamakālaṃ, bhaṅgānantarameva vā pacchimadhammānaṃ	184	
PA_tika-abh04_t:184_9	uppatti purimapacchimānaṃ nirantaratā kenaci anantaritatā. Yāya bhāvapakkhassa balavabhāvena	184	
PA_tika-abh04_t:184_10	paṭicchādito viya hutvā abhāvapakkho na paññāyatīti tadevetanti gahaṇavasena pacurajano	1841	
PA_tika-abh04_t:184_11	vipariyesito, soyamattho alātacakkena supākaṭo hoti. Tenevāha “ekībhūtānamivā”ti.	1841	
PA_tika-abh04_t:184_12	Ekasamūhavasena ekībhūtānamiva pavatti samūhaghanatā, dubbiññeyyakiccabhedavasena	1841	
PA_tika-abh04_t:184_13	ekībhūtānamiva pavatti kiccaghanatāti yojanā. Ettha ca paccayapaccayuppannabhāvena	1841	
PA_tika-abh04_t:184_14	pavattamānānaṃ anekesaṃ dhammānaṃ kālasabhāvabyāpārārammaṇehi dubbiññeyyabhedatāya	1841	
PA_tika-abh04_t:184_15	ekībhūtānamiva gahetabbatā yathākkamaṃ santatighanatādayoti daṭṭhabbaṃ.	1841	
PA_tika-abh04_t:185_0	Sahakārīkāraṇasannijjhaṃ sametīti samayo, samavetīti atthoti samaya-saddassa samavāyatthataṃ	185	
PA_tika-abh04_t:185_1	dassento “paccayasāmaggi”nti āha. Sameti samāgacchati ettha maggabrahmacariyaṃ tadādhārapuggalehīti	185	
PA_tika-abh04_t:185_2	samayo, khaṇo. Samenti ettha, etena vā, samāgacchanti dhammā sahajātadhammehi uppādādīhi	185	
PA_tika-abh04_t:185_3	vāti samayo, kālo. Dhammappavattimattatāya atthato abhūtopi hi kālo dhammappavattiyā	185	
PA_tika-abh04_t:185_4	adhikaraṇaṃ karaṇaṃ viya ca parikappanāmattasiddhena rūpena voharīyatīti. Samaṃ,	185	
PA_tika-abh04_t:185_5	saha vā avayavānaṃ ayanaṃ pavatti avaṭṭhānanti samayo, samūho yathā “samudāyo”ti.	185	
PA_tika-abh04_t:185_6	Avayavasahāvaṭṭhānameva hi samūho. Paccayantarasamāgame eti phalaṃ etasmā uppajjati	185	
PA_tika-abh04_t:185_7	pavattati cāti samayo, hetu yathā “samudayo”ti. Sameti sambandho eti savisaye pavattati,	185	
PA_tika-abh04_t:185_8	sambandhā vā ayanti etenāti samayo, diṭṭhi. Diṭṭhisaṃyojanena hi sattā ativiya bajjhantīti.	185	
PA_tika-abh04_t:185_9	Samayanaṃ saṅgati samodhānanti samayo, paṭilābho. Samassa nirodhassa yānaṃ, sammā	185	
PA_tika-abh04_t:185_10	vā yānaṃ apagamo appavattīti samayo, pahānaṃ. Abhimukhabhāvena sammā etabbo abhisametabbo	1851	
PA_tika-abh04_t:185_11	adhigantabboti aviparīto sabhāvo abhisamayo. Abhimukhabhāvena sammā vā eti gacchati	1851	
PA_tika-abh04_t:185_12	bujjhatīti abhisamayo, avirādhetvā dhammānaṃ aviparītasabhāvāvabodho. Ettha ca upasaggānaṃ	1851	
PA_tika-abh04_t:185_13	jotakamattattā tassa tassa atthassa vācako samaya-saddo evāti saupasaggopi vutto.	1851	
PA_tika-abh04_t:185_14	Tānevāti pīḷanādīneva. Vipphārikatā seribhāvena kiriyāsu ussāhanaparinipphanno.	1851	
PA_tika-abh04_t:186_0	Kesucīti akusalavipākādīsu. Khaṇassa asambhavo tena vinābhāvoti āha “nanū”tiādi.	186	
PA_tika-abh04_t:186_1	Dhammenevāti visesantararahitena. Taṃyeva hi avadhāraṇena nivattitaṃ visesaṃ dasseti	186	
PA_tika-abh04_t:186_2	“na tassa pavattitthā”tiādinā. Yathā vā tathā vāti kālena loko pavattati nivattatīti	186	
PA_tika-abh04_t:186_3	vā kālo nāma bhāvo vattanalakkhaṇo bhāvānaṃ pavattiokāsadāyakoti vā yena tena pakārena.	186	
PA_tika-abh04_t:186_4	Idha uttamahetuno sambhavo eva natthīti hetuhetusādhāraṇahetūyeva paṭisedheti. Tappaccayataṃ anekapaccayataṃ.	186	
PA_tika-abh04_t:187_0	Pakatissaravādaggahaṇaṃ nidassanamattaṃ daṭṭhabbaṃ. Pajāpatipurisakālavādādayopi	187	
PA_tika-abh04_t:187_1	“ekakāraṇavādo”ti. Vā-saddena vā tesampi saṅgaho daṭṭhabbo. Avayava…pe… dāyo vutto	187	
PA_tika-abh04_t:187_2	avayavadhammena samudāyassa apadisitabbattā, yathā “samaṃ cuṇṇaṃ, alaṅkato devadatto”ti	187	
PA_tika-abh04_t:187_3	ca. Anipphādanaṃ nipphādanābhāvo ahetubhāvo. Nipphādetuṃ asamatthassa pana paccayantarānaṃ	187	
PA_tika-abh04_t:187_4	sahassepi samāgate nattheva samatthatāti āha “nipphādanasamatthassā”ti. Ettha ca	187	
PA_tika-abh04_t:187_5	sahakārīkāraṇāyattā phaluppādanā paccayadhammānaṃ aññamaññāpekkhāti vuttāti apekkhā	187	
PA_tika-abh04_t:187_6	viyāti apekkhā daṭṭhabbā.	187	
PA_tika-abh04_t:188_0	Nibyāpāresu abyāvaṭesu. Ekekasminti aṭṭhakathāyaṃ āmeḍitavacanassa luttaniddiṭṭhataṃ	188	
PA_tika-abh04_t:188_1	dasseti. Sati ca āmeḍite siddho bahubhāvoti. Andhasataṃ passatīti ca paccattavacanaṃ	188	
PA_tika-abh04_t:188_2	niddhāraṇe bhummavasena pariṇāmetvā “andhasate”ti āha. Tathā ekekasminti iminā visuṃ	188	
PA_tika-abh04_t:188_3	asamatthatā jotitāti andhasataṃ passatīti samuditaṃ passatīti atthato ayamattho āpannoti	188	
PA_tika-abh04_t:188_4	āha “andhasataṃ sahitaṃ passatīti adhippāyo”ti. Aññathāti yathārutavasena atthe gayhamāne.	188	
PA_tika-abh04_t:188_5	Yasmā asā…pe… siddho sivikubbahanādīsu, tasmā nāyamattho sādhetabbo. Idāni tassatthassa	188	
PA_tika-abh04_t:188_6	supākaṭabhāvena asādhetabbataṃ dassento “visu”ntiādimāha.	188	
PA_tika-abh04_t:189_0	Etenupāyenāti yoyaṃ khaṇasaṅkhāto samayo kusaluppattiyā dullabhabhāvaṃ dīpeti. Attano	189	
PA_tika-abh04_t:189_1	dullabhatāyāti ettha khaṇattho vā samaya-saddo khaṇasaṅkhāto samayoti attho vutto.	189	
PA_tika-abh04_t:189_2	Etena upāyabhūtena nayabhūtena. Yojanā kātabbāti etthāyaṃ yojanā – samavāya…pe… vuttiṃ	189	
PA_tika-abh04_t:189_3	dīpeti sayaṃ paccayasāmaggibhāvato, samavāyattho vā samaya-saddo samavāyasaṅkhāto	189	
PA_tika-abh04_t:189_4	samayo. So yāya paccayasāmaggiyā satīti imassa atthassa pakāsanavasena dhammānaṃ	189	
PA_tika-abh04_t:189_5	anekahetuto vuttiṃ dīpeti. Kāla…pe… parittataṃ dīpeti attano atiparittatāya. Samūha…pe…	189	
PA_tika-abh04_t:189_6	sahuppattiṃ dīpeti sayaṃ dhammānaṃ samudāyabhāvato. Hetu…pe… vuttitaṃ dīpeti sati	189	
PA_tika-abh04_t:189_7	eva attani attano phalānaṃ sambhavatoti. Atthapakkhe ca saddapakkhe ca yasmiṃ atiparitte	189	
PA_tika-abh04_t:189_8	kāle yasmiṃ dhammasamudāye yamhi hetumhi satīti etassa atthassa ñāpanavasena tadādhārāya	189	
PA_tika-abh04_t:189_9	tadadhīnāya ca kusaladhammappavattiyā duppaṭivijjhataṃ anekesaṃ sahuppattiṃ parādhīnappattiñca dīpetīti.	189	
PA_tika-abh04_t:190_0	Daḷhadhammā dhanuggahāti daḷhadhanuno issāsā. Daḷhadhanu nāma dvisahassathāmaṃ vuccati.	190	
PA_tika-abh04_t:190_1	Dvisahassathāmanti ca yassa āropitassa jiyābaddho lohasīsādīnaṃ bhāro daṇḍe gahetvā	190	
PA_tika-abh04_t:190_2	yāva kaṇḍappamāṇā ukkhittassa pathavito muccati. Sikkhitāti dasadvādasavassāni ācariyakule	190	
PA_tika-abh04_t:190_3	uggahitasippā. Katahatthāti dhanusmiṃ ciṇṇavasībhāvā. Koci sippameva uggaṇhāti, katahattho	190	
PA_tika-abh04_t:190_4	na hoti, ime pana na tathāti dasseti. Katupāsanāti rājakulādīsu dassitasippā. Catuddisā	190	
PA_tika-abh04_t:190_5	ṭhitā assūti ekasmiṃyeva padese thambhaṃ vā rukkhaṃ vā yaṃ kiñci ekaṃyeva nissāya	190	
PA_tika-abh04_t:190_6	catuddisābhimukhā ṭhitā siyunti attho. Evaṃ vuttajavanapurisassāti na evarūpo puriso	190	
PA_tika-abh04_t:190_7	koci bhūtapubbo aññatra bodhisattena. So hi javanahaṃsakāle evarūpamakāsi. Sutte	190	
PA_tika-abh04_t:190_8	pana abhūtaparikappanavasena upamāmattaṃ āhaṭaṃ. Tapparabhāvāti tapparabhāvato hetusaṅkhātassa	190	
PA_tika-abh04_t:190_9	samayassa parāyattavuttidīpane ekantabyāvaṭasabhāvatoti attho. Ye pana “tapparabhāvo”ti	190	
PA_tika-abh04_t:190_10	paṭhanti, tesaṃ paccayāyattavuttidīpanato tapparabhāvo hetusaṅkhātassa samayassa,	1901	
PA_tika-abh04_t:190_11	tasmā tassa parāyattavuttidīpanatā vuttāti yojanā. Samudāyāyattatādīpane tapparo,	1901	
PA_tika-abh04_t:190_12	tadekadesāyattatādīpane tapparo na hotīti āha “atapparabhāvato”ti.	1901	
PA_tika-abh04_t:191_0	Nanu ca taṃ taṃ upādāya paññatto kālo vohāramattako, so kathaṃ ādhāro tattha vuttadhammānanti	191	
PA_tika-abh04_t:191_1	āha “kālopi hī”tiādi. Yadi kiriyāya kiriyantaralakkhaṇaṃ bhāvenabhāvalakkhaṇaṃ, kā	191	
PA_tika-abh04_t:191_2	panettha lakkhaṇakiriyāti āha “ihāpī”tiādi. Lakkhaṇabhūtabhāvayuttoti iti-saddo hetuattho.	191	
PA_tika-abh04_t:191_3	Idaṃ vuttaṃ hoti – yasmā sattāsaṅkhātāya lakkhaṇakiriyāya yutto samayo, tasmā tattha bhūminiddesoti.	191	
PA_tika-abh04_t:192_0	Uddānatoti yadi saṅkhepatoti attho. Nanu ca avasiṭṭhakilesādayo viya kilesakāmopi	192	
PA_tika-abh04_t:192_1	assādetabbatāya vatthukāme samavaruddho ñāṇaṃ viya ñeyyeti saṅkhepato ekoyeva kāmo	192	
PA_tika-abh04_t:192_2	siyāti anuyogaṃ sandhāyāha “kilesakāmo”tiādi. Sahitassāti visayavisayibhāvena avaṭṭhitassa.	192	
PA_tika-abh04_t:192_3	“Uddānato dve kāmā”ti kiñcāpi sabbe kāmā uddiṭṭhā, “catunnaṃ apāyāna”ntiādinā pana	192	
PA_tika-abh04_t:192_4	visayassa visesitattā orambhāgiyakilesabhūto kāmarāgo idha kilesakāmoti gahitoti	192	
PA_tika-abh04_t:192_5	“tenā”tiādimāha. Codako tassa adhippāyaṃ ajānanto “nanu cā”tiādinā anuyuñjati. Itaro	192	
PA_tika-abh04_t:192_6	pana “bahalakilesassā”tiādinā attano adhippāyaṃ vivarati.	192	
PA_tika-abh04_t:193_0	Kāmāvacaradhammesu vimānakapparukkhādippakāresu parittakusalādīsu vā. Nanu ca “catunnaṃ	193	
PA_tika-abh04_t:193_1	apāyāna”nti visayassa visesitattā rūpārūpadhātuggahaṇassa asambhavoyevāti? Na, “uddānato	193	
PA_tika-abh04_t:193_2	dve kāmā”ti niravasesato kāmānaṃ uddiṭṭhattā. Uddiṭṭhepi hi kāmasamudāye yathā tadekadesova	193	
PA_tika-abh04_t:193_3	gayhati, taṃ dassetuṃ “duvidho”tiādimāha. Kāmarāgo pañcakāmaguṇiko rāgo. Kāmataṇhā	193	
PA_tika-abh04_t:193_4	kāmāvacaradhammavisayā taṇhā. Nirodhataṇhā ucchedadiṭṭhisahagato rāgo. Idhāti ekādasavidhe	193	
PA_tika-abh04_t:193_5	padese. Yadi anavasesappavatti adhippetā, “duvidhopeso”ti na vattabbaṃ vatthukāmekadesassa	193	
PA_tika-abh04_t:193_6	idha appavattanatoti anuyogena yebhuyyabhāvato anavaseso viya anavasesoti vā attho	193	
PA_tika-abh04_t:193_7	gahetabboti dassento “vatthukāmopī”tiādimāha. Anavasesasadisatā cettha sabhāvabhinnassa	193	
PA_tika-abh04_t:193_8	kassaci anavasesato. Evañca katvāti kilesakāmavatthukāmānaṃ anavasesaparipuṇṇabhāvena	193	
PA_tika-abh04_t:193_9	abhilakkhitattāti attho. Cāsaddassa rassattaṃ katanti kāmāvacarasadde hetukattuattho antonītoti dasseti.	193	
PA_tika-abh04_t:194_0	Visayeti vatthusmiṃ abhidheyyattheti attho. Nimittaviraheti etena ruḷhīsu kiriyā	194	
PA_tika-abh04_t:194_1	vibhāgakaraṇāya, na attakiriyāyāti dasseti. Kusalabhāvanti jātakabāhitikasuttaabhidhammapariyāyena	194	
PA_tika-abh04_t:194_2	kathitaṃ kusalattaṃ. Tassāti sukhavipākabhāvassa. Tassa paccupaṭṭhānataṃ vattukāmatāyāti	194	
PA_tika-abh04_t:194_3	etena “anavajjasukhavipākalakkhaṇa”nti ettha sukhasaddo iṭṭhapariyāyo vuttoti dasseti.	194	
PA_tika-abh04_t:194_4	Saññāpaññākiccaṃ saññāṇakaraṇapaṭivijjhanāni, tadubhayavidhurā ārammaṇūpaladdhi “vijānātī”ti	194	
PA_tika-abh04_t:194_5	iminā vuccatīti āha “saññā…pe… gahaṇa”nti. Nanu ca phassādikiccatopi visiṭṭhakiccaṃ	194	
PA_tika-abh04_t:194_6	cittanti? Saccametaṃ, so pana viseso na tathā duravabodho, yathā saññāpaññāviññāṇānanti	194	
PA_tika-abh04_t:194_7	saññāpaññākiccavisiṭṭhalakkhaṇatāya viññāṇalakkhaṇamāha. Anantaradhammānaṃ paguṇabalavabhāvassa	194	
PA_tika-abh04_t:194_8	kāraṇabhāvena pavattamāno santānaṃ cinoti nāma. Tathāpavatti ca āsevanapaccayabhāvoti	194	
PA_tika-abh04_t:194_9	āha “āsevanapaccayabhāvena cinotī”ti.	194	
PA_tika-abh04_t:195_0	Cittakatamevāti abhisaṅkhāraviññāṇakatameva. Nānattādīnaṃ vavatthānanti ettha vavatthānaṃ	195	
PA_tika-abh04_t:195_1	paccekaṃ yojetabbaṃ. Vavatthānaṃ paricchedo asaṅkarabhāvo. Tena ca dhammo nicchito	195	
PA_tika-abh04_t:195_2	nāma hotīti āha “nicchitatā”ti. Liṅganānattādīnīti ettha itthipurisasaṇṭhānavasena	195	
PA_tika-abh04_t:195_3	liṅganānattaṃ. Devamanussatiracchānādivasena itthiliṅgassa puthuttaṃ, tathā purisaliṅgassa.	195	
PA_tika-abh04_t:195_4	Devādibhede itthiliṅge paccekaṃ nānattakāyatāsaṅkhātassa aññamaññavisadisasabhāvassa	195	
PA_tika-abh04_t:195_5	desādibhedabhinnassa ca visesassa vasena pabhedo veditabbo. Tathā purisaliṅge. Liṅganibbattakassa	195	
PA_tika-abh04_t:195_6	vā kammassa yathāvuttanānattādivasena liṅgassa nānattādīni yojetabbāni. Liṅganānattādīsu	195	
PA_tika-abh04_t:195_7	pavattattā saññādīnaṃ nānattādīni. Tenevāha “kammanānattādīhi nibbattāni hi tānī”ti.	195	
PA_tika-abh04_t:195_8	Apadādinānākaraṇadassanena liṅganānattaṃ dassitaṃ. Tasmiñca dassite saññānānattādayo	195	
PA_tika-abh04_t:195_9	dassitā evāti āvattati bhavacakkanti dassento āha “anāga…pe… ghaṭento”ti. Itthiliṅgapurisaliṅgādi	195	
PA_tika-abh04_t:195_10	viññāṇādhiṭṭhitassa rūpakkhandhassa sannivesaviseso. Saññāsīsena cattāro khandhā	1951	
PA_tika-abh04_t:195_11	vuttā. Vohāravacanena ca pañcannaṃ khandhānaṃ voharitabbabhāvena pavatti dīpitā,	1951	
PA_tika-abh04_t:195_12	yā sā taṇhādiṭṭhiabhinivesahetūti imamatthaṃ dassento “liṅgādi…pe… yosānānī”ti āha.	1951	
PA_tika-abh04_t:196_0	“Ye keci, bhikkhave, dhammā akusalā akusalabhāgiyā, sabbete manopubbaṅgamā”ti, “manopubbaṅgamā	196	
PA_tika-abh04_t:196_1	dhammā”ti ca evamādivacanato cittahetukaṃ kammanti āha “kammañhi cittato nibbatta”nti.	196	
PA_tika-abh04_t:196_2	Yathāsaṅkhyanti kammato liṅgaṃ liṅgato saññāti attho. Na purimavikappe viya kammato	196	
PA_tika-abh04_t:196_3	liṅgasaññā liṅgato liṅgasaññāti ubhayato ubhayappavattidassanavasena. “Bhedaṃ gacchanti	196	
PA_tika-abh04_t:196_4	itthāyaṃ purisoti vā”ti bhedassa visesitattā itthādibhāvena voharitabbabhāvo idha	196	
PA_tika-abh04_t:196_5	bhedoti “itthipurisādivohāraṃ gacchantī”ti vuttaṃ. Addhadvayavasenāti atītapaccuppannaddhadvayavasena.	196	
PA_tika-abh04_t:196_6	Guṇābhibyāpanaṃ kittīti āha “patthaṭayasata”nti. Kammanānākaraṇena vinā kammanibbattanānākāraṇābhāvato	196	
PA_tika-abh04_t:196_7	“kammajehi…pe… nānākaraṇa”nti vuttaṃ. Avipaccanokāso aṭṭhānabhūtā, gatikālopi vā.	196	
PA_tika-abh04_t:196_8	Kāmāvacaraṃ abhisaṅkhāraviññāṇaṃ rūpadhātuyā cakkhuviññāṇādiṃ janetvā anokāsatāya	196	
PA_tika-abh04_t:196_9	tadārammaṇaṃ ajanentaṃ ettha nidassetabbaṃ. Ekaccacittakaraṇassa adhippetattā cakkhādivekallena	196	
PA_tika-abh04_t:196_10	cakkhuviññāṇādīnaṃ ajanakaṃ kammaviññāṇaṃ avasesapaccayavikale anogadhaṃ daṭṭhabbaṃ.	1961	
PA_tika-abh04_t:196_11	Tadapi kālagatipayogādīti ādi-saddena saṅgahitanti. Ettha ca “sahakārīkāraṇavikalaṃ	1961	
PA_tika-abh04_t:196_12	vipākassa accantaṃ okāsameva na labhati, itaraṃ vipākekadesassa laddhokāsanti, idametesaṃ	1961	
PA_tika-abh04_t:196_13	nānatta”nti vadanti, taṃ vipākassa okāsalābhe sati sahāyakāraṇavikalatāva natthīti adhippāyena vuttaṃ.	1961	
PA_tika-abh04_t:197_0	Bhavatu tāva bhavitvā apagataṃ bhūtāpagataṃ, anubhavitvā apagataṃ pana kathanti āha	197	
PA_tika-abh04_t:197_1	“anubhūtabhūtā”tiādi. Tena anubhūta-saddena yo attho vuccati, tassa bhūta-saddoyeva	197	
PA_tika-abh04_t:197_2	vācako, na anu-saddo, anu-saddo pana jotakoti dasseti. Sākhābhaṅgasadisā hi nipātopasaggāti.	197	
PA_tika-abh04_t:197_3	Kiriyāvisesakattañca upasaggānaṃ anekatthattā dhātusaddānaṃ tehi vattabbavisesassa	197	
PA_tika-abh04_t:197_4	jotanabhāveneva avacchindananti yattakā dhātusaddena abhidhātabbā atthavisesā, tesaṃ	197	
PA_tika-abh04_t:197_5	yaṃ sāmaññaṃ aviseso, tassa visese avaṭṭhāpanaṃ tassa tassa visesassa jotanamevāti	197	
PA_tika-abh04_t:197_6	āha “sāmañña…pe… visesīyatī”ti. Anubhūta-saddo bahulaṃ kammatthe eva dissatīti tassa	197	
PA_tika-abh04_t:197_7	idha kattuatthavācitaṃ dassetuṃ “anubhūtasaddo cā”tiādimāha. Satipi sabbesaṃ cittuppādānaṃ	197	
PA_tika-abh04_t:197_8	savedayitabhāvato ārammaṇānubhavane, savipallāse pana santāne cittābhisaṅkhāravasena	197	
PA_tika-abh04_t:197_9	pavattito abyākatehi visiṭṭho kusalākusalānaṃ sātisayo visayānubhavanākāroti ayamattho	197	
PA_tika-abh04_t:197_10	idhādhippetoti dassento “vattuṃ adhippāyavasenā”ti āha. Bhūtāpagatabhāvābhidhānādhippāyenāti	1971	
PA_tika-abh04_t:197_11	kusalākusalassa ākaḍḍhanupāyamāha.	1971	
PA_tika-abh04_t:198_0	Uppatitakiccanipphādanato uppatitasadisattā “uppatita”nti vuttaṃ. Uppajjituṃ āraddhoti	198	
PA_tika-abh04_t:198_1	anāgatassapi tasseva uppanna-saddena vuttatāya kāraṇamāha. Ettha ca rajjanādivasena	198	
PA_tika-abh04_t:198_2	ārammaṇarasānubhavanaṃ sātisayanti akusalañca kusalañca uppajjitvā niruddhatāsāmaññena	198	
PA_tika-abh04_t:198_3	“sabbasaṅkhataṃ bhūtāpagata”nti vuttaṃ. Sammohavinodaniyaṃ pana “vipākānubhavanavasena	198	
PA_tika-abh04_t:198_4	tadārammaṇaṃ. Avipakkavipākassa sabbathā avigatattā bhavitvā vigatatāmattavasenakammañca	198	
PA_tika-abh04_t:198_5	bhūtāpagata”nti vuttaṃ. Teneva tattha okāsakatuppannanti vipākamevāha. Idha pana	198	
PA_tika-abh04_t:198_6	kammampīti. Ārammaṇakaraṇavasena bhavati ettha kilesajātanti bhūmīti vuttā upādānakkhandhā.	198	
PA_tika-abh04_t:198_7	Aggiāhito viyāti bhūmiladdhanti vattabbatāya upāyaṃ dasseti. Etenāti kammaṃ. Etassāti	198	
PA_tika-abh04_t:198_8	vipāko vuttoti daṭṭhabbaṃ.	198	
PA_tika-abh04_t:199_0	Avikkhambhitattāti avinoditattā. Sabhūmiyanti sakabhūmiyaṃ. Vicchinditvāti puna uppajjituṃ	199	
PA_tika-abh04_t:199_1	adatvā. Khaṇattayekadesagataṃ khaṇattayagatanti vuttanti yathāvuttassa udāharaṇassa	199	
PA_tika-abh04_t:199_2	upacārabhāvamāha. Tena uppannā dhammā paccuppannā dhammāti idamettha udāharaṇaṃ yuttanti	199	
PA_tika-abh04_t:199_3	dasseti. Padhānenāti padhānabhāvena. Desanāya cittaṃ pubbaṅgamanti lokiyadhamme desetabbe	199	
PA_tika-abh04_t:199_4	cittaṃ pubbaṅgamaṃ katvā desanā bhagavatā ucitāti dasseti. Dhammasabhāvaṃ vā sandhāyāti	199	
PA_tika-abh04_t:199_5	lokiyadhammānaṃ ayaṃ sabhāvo yadidaṃ te cittajeṭṭhakā cittapubbaṅgamā pavattantīti	199	
PA_tika-abh04_t:199_6	dasseti. Tena tesaṃ tathādesanāya kāraṇamāha, sabbe akusalā dhammā cittavajjāti attho.	199	
PA_tika-abh04_t:199_7	Kecīti padakārā. Phassādayopīti pi-saddena rāgādayo sampiṇḍeti. Kālabhedābhāvepi	199	
PA_tika-abh04_t:199_8	paccayabhāvena apekkhito dhammo purimanipphanno viya voharīyatīti āha “paṭhamaṃ uppanno	199	
PA_tika-abh04_t:199_9	viyā”ti. Anupacaritamevassa pubbaṅgamabhāvaṃ dassetuṃ “anantarapaccayamana”ntiādi	199	
PA_tika-abh04_t:199_10	vuttaṃ. “Khīṇā bhavanettī”tiādivacanato nettibhūtāya taṇhāya yuttaṃ cittaṃ nāyakanti	1991	
PA_tika-abh04_t:199_11	āha “taṇhāsampayuttaṃ vā”ti.	1991	
PA_tika-abh04_t:200_0	“Yaṃ tasmiṃ samaye cetasikaṃ sāta”nti niddiṭṭhattā somanassavedanā sātasabhāvāti	200	
PA_tika-abh04_t:200_1	āha “sabhāvavasena vutta”nti. Nippariyāyena madhura-saddo rasavisesapariyāyo, iṭṭhabhāvasāmaññena	200	
PA_tika-abh04_t:200_2	idha upacārena vuttotiāha “madhuraṃ viyā”ti. Paramatthato taṇhāvinimutto nandirāgo	200	
PA_tika-abh04_t:200_3	nandirāgabhāvo vā natthīti “na ettha sampayogavasena sahagatabhāvo atthī”ti, “nandirāgasahagatā”ti	200	
PA_tika-abh04_t:200_4	ca vuccati. Tena viññāyati “sahagatasaddo taṇhāya nandirāgabhāvaṃ jotetī”ti. Avatthāvisesavācako	200	
PA_tika-abh04_t:200_5	vā saha-saddo “sanidassanā”tiādīsu viya, sabbāsupi avatthāsu nandirāgasabhāvāvijahanadīpanavasena	200	
PA_tika-abh04_t:200_6	nandirāgabhāvaṃ gatā nandirāgasahagatāti taṇhā vuttā. Gata-saddassa vā “diṭṭhigata”ntiādīsu	200	
PA_tika-abh04_t:200_7	viya atthantarābhāvato nandirāgasabhāvā taṇhā “nandirāgasahagatā”ti vuttā, nandirāgasabhāvāti	200	
PA_tika-abh04_t:200_8	attho. Idhāpīti imissaṃ aṭṭhakathāyaṃ. Imasmimpi padeti “somanassasahagata”nti etasmimpi	200	
PA_tika-abh04_t:200_9	pade. Ayamevatthoti saṃsaṭṭho eva. Yathādassitasaṃsaṭṭhasaddoti atthuddhārappasaṅgena	200	
PA_tika-abh04_t:200_10	pāḷito aṭṭhakathāya āgatasaṃsaṭṭhasaddo. Sahajāteti sahajātatthe.	2001	
PA_tika-abh04_t:201_0	Kālavisesānapekkho kammasādhano ābhaṭṭha-saddo bhāsitapariyāyoti dassento āha “abhāsitabbatā	201	
PA_tika-abh04_t:201_1	anābhaṭṭhatā”ti. Pāḷiyanti imissā paṭhamacittuppādapāḷiyaṃ. Abhāsitattā evāti asaṅkhārikabhāvassa	201	
PA_tika-abh04_t:201_2	avuttattā eva. Kāraṇapariyāyattā vatthusaddassa paccayabhāvasāmaññato dvārabhūtadhammānampi	201	
PA_tika-abh04_t:201_3	siyā vatthupariyāyoti āha “dvāraṃ vatthūti vutta”nti. Tena vatthu viya vatthūti dasseti.	201	
PA_tika-abh04_t:201_4	Manodvārabhūtā dhammā yebhuyyena hadayavatthunā saha carantīti dvārena…pe… hadayavatthu	201	
PA_tika-abh04_t:201_5	vuttanti āha yathā “kuntā pacarantī”ti. Sakiccabhāvenāti attano kiccabhāvena, kiccasahitatāya	201	
PA_tika-abh04_t:201_6	vā. Aññāsādhāraṇoti sa-saddassa atthamāha. Sako hi raso sarasoti.	201	
PA_tika-abh04_t:202_0	Anantaracittahetukattā cittassa ekasamuṭṭhānatā vuttā, sahajātacittaphassahetukattā	202	
PA_tika-abh04_t:202_1	cetasikānaṃ dvisamuṭṭhānatā. “Cittasamuṭṭhānā dhammā, phuṭṭho bhikkhave vedeti, phuṭṭho	202	
PA_tika-abh04_t:202_2	sañjānāti, phuṭṭho cetetī”ti hi vuttaṃ.	202	
PA_tika-abh04_t:203_0	Sukhumarajādirūpanti aṇutajjārirūpamāha. Paramāṇurūpe pana vattabbameva natthi. Vatthuparittatāyāti	203	
PA_tika-abh04_t:203_1	etena anekakalāpagatāni bahūniyeva rūpāyatanāni samuditāni saṃhaccakāritāya sivikubbahanañāyena	203	
PA_tika-abh04_t:203_2	cakkhuviññāṇassa ārammaṇapaccayo, na ekaṃ katipayāni vāti dasseti. Nanu ca evaṃ sante	203	
PA_tika-abh04_t:203_3	cakkhuviññāṇaṃ samudāyārammaṇaṃ āpajjatīti? Nāpajjati samudāyasseva abhāvato. Na	203	
PA_tika-abh04_t:203_4	hi paramatthato samudāyo nāma koci atthi. Vaṇṇāyatanameva hi yattakaṃ yogyadese avaṭṭhitaṃ,	203	
PA_tika-abh04_t:203_5	sati paccayantarasamāyoge tattakaṃ yathāvuttena ñāyena cakkhuviññāṇassa ārammaṇapaccayo	203	
PA_tika-abh04_t:203_6	hoti avikappakattā tassa. Tadabhinihaṭaṃ pana manoviññāṇaṃ anekakkhattuṃ uppajjamānaṃ	203	
PA_tika-abh04_t:203_7	purimasiddhakappanāvasena samūhākārena saṇṭhānādiākārena ca pavattatīti kiṃ cakkhuviññāṇassa	203	
PA_tika-abh04_t:203_8	ekaṃ vaṇṇāyatanaṃ ārammaṇaṃ, udāhu anekānīti na codetabbametaṃ. Na hi paccakkhavisaye	203	
PA_tika-abh04_t:203_9	yuttimagganā yuttā. Kiñca bhiyyo accharāsaṅghātakkhaṇena anekakoṭisaṅkhāya cittuppattiyā	203	
PA_tika-abh04_t:203_10	pavattanato cittassa lahuparivattitāya samānepi ghaṭasarāvādivaṇṇānaṃ yogyadesāvaṭṭhāne	2031	
PA_tika-abh04_t:203_11	purimamanasikārānurūpaṃ “ghaṭo”ti vā “sarāvo”ti vā paṭhamaṃ tāva eko manoviññāṇasantānena	2031	
PA_tika-abh04_t:203_12	paricchijjati, pacchā itaro cakkhuviññāṇavīthiyā byavahitenāti avisesavidutāya pana	2031	
PA_tika-abh04_t:203_13	ghaṭasarāvādibuddhiyā abhedāpattiparikappanāti. Īdisīpettha codanā acodanāti daṭṭhabbā.	2031	
PA_tika-abh04_t:203_14	Khaṇaparittatāyāti pabandhakkhaṇassa ittaratāya. Pabandhavasena hi paccekaṃ rūpārūpadhammā	2031	
PA_tika-abh04_t:203_15	virodhiavirodhipaccayasamāyoge lahuṃ dandhañca nirujjhanato parittakālā dīghakālā	2031	
PA_tika-abh04_t:203_16	ca honti, sabhāvalakkhaṇavasena pana ekaparicchedā evāti. Yathā ca rūpāyatanaṃ, evaṃ	2031	
PA_tika-abh04_t:203_17	itarānipi. Saddādayopi hi vatthuparittatādibhāvena labbhantīti. Accāsannāditāyāti	2031	
PA_tika-abh04_t:203_18	ādi-saddena anāvajjanaṃ kenaci paṭicchannatāti evamādiṃ saṅgaṇhāti. Visayidhammaṃ	2031	
PA_tika-abh04_t:203_19	visesato sinoti bandhatīti visayoti anaññatthabhāvāpekkho visayoti āha “visayo anaññatthabhāvenā”ti.	2031	
PA_tika-abh04_t:203_20	Na hi cakkhuviññāṇādayo rūpāyatanādito aññasmiṃ ārammaṇe pavattantīti. Gāvo caranti	2032	
PA_tika-abh04_t:203_21	etthāti gocaro, gocaro viyāti gocaroti sambahulacāritāpekkho gocaroti āha “gocaro	2032	
PA_tika-abh04_t:203_22	tattha caraṇenā”ti. Bahulañhi cakkhuviññāṇādīhi rūpādayo gayhanti, na tathā manoviññāṇenāti.	2032	
PA_tika-abh04_t:203_23	Tesanti manoviññāṇena gayhamānānaṃ rūpāyatanādīnaṃ. “Vacanassa anupapattito”ti kasmā	2032	
PA_tika-abh04_t:203_24	vuttaṃ, nanu pañcadvāre pavattamanoviññāṇadhātuṃ sandhāya tesaṃ gocaravisayaṃ paccanubhotīti	2032	
PA_tika-abh04_t:203_25	vacanaṃ upapajjatiyevāti? Na, niyamābhāvato. Na hi pañcadvārābhinihaṭaṃyeva mano	2032	
PA_tika-abh04_t:203_26	idha “mano”ti vuttanti niyamahetu atthīti, etaṃyeva vā codanaṃ manasi katvā dibbacakkhuñāṇādiggahaṇaṃ	2032	
PA_tika-abh04_t:203_27	kataṃ. Evaṃvaṇṇotiādivacanato pubbenivāsaatītānāgataṃsañāṇādayopi idha sambhavanti.	2032	
PA_tika-abh04_t:203_28	Itarathāti rūpaṃ saddantiādinā.	2032	
PA_tika-abh04_t:204_0	Bhojana …pe… ussāhādīhīti idaṃ yāya kammaññatāya rūpakāyassa kallatā hoti, tassā	204	
PA_tika-abh04_t:204_1	paccayanidassanaṃ. Bhojane hi sammāpariṇate sappāye ca utubhojane sammupayutte sammāpayogasaṅkhāte	204	
PA_tika-abh04_t:204_2	kāyikacetasikavīriye ca samāraddhe lahutādisabbhāvena kāyo kammakkhamo hoti sabbakiriyānukūloti.	204	
PA_tika-abh04_t:204_3	Atha vā bhojana…pe… ussāhādīhīti idaṃ kāyassa kalyatāya viya upaddutatāyapi kāraṇavacanaṃ.	204	
PA_tika-abh04_t:204_4	Visamabhojanāpariṇāmādito hi kāyassa upaddavakarā vātādayo uppajjantīti. Anuvattantassāti	204	
PA_tika-abh04_t:204_5	padaṃ “jayaṃ veraṃ pasavatī”tiādīsu viya hetuatthavasena veditabbaṃ. Jāgaraṇanimittañhi	204	
PA_tika-abh04_t:204_6	idha anuvattanaṃ adhippetanti. Atha vā anuvattantassāti idaṃ pakatiyā diṭṭhādivasena	204	
PA_tika-abh04_t:204_7	āpāthagamanupanissayānaṃ kalyatādinibbattānaṃ kāyikasukhādīnaṃ sambhavadassanaṃ.	204	
PA_tika-abh04_t:204_8	Kāyakalyatādiṃ ananuvattantassa hi yathāvuttaupanissayābhogābhāvena vuttappakāraṃ	204	
PA_tika-abh04_t:204_9	āpāthagamanaṃ na siyāti. Yathānubhūte rūpādivisaye cittassa ṭhapanaṃ āvajjanaṃ cittapaṇidahanaṃ.	204	
PA_tika-abh04_t:204_10	Yathānubhūtena rūpādinā sadisaṃ asadisaṃ sambandhañca sadisāsadisasambandhaṃ, tassa	2041	
PA_tika-abh04_t:204_11	dassanādi sadisāsadisasambandhadassanādi, cittapaṇidahanañca sadisāsadisa…pe… dassanādi	2041	
PA_tika-abh04_t:204_12	ca citta…pe… dassanādayo te paccayāti yojetabbaṃ. Dhātukkhobhādīti ādi-saddena devatūpasaṃhārādiṃ	2041	
PA_tika-abh04_t:204_13	saṅgaṇhāti. Taṃsadisatā diṭṭhasutasadisatā. Taṃsampayuttatā diṭṭhasutapaṭibaddhatā.	2041	
PA_tika-abh04_t:204_14	Kenaci vutteti iminā saddhāya anussavanibbattataṃ āha. Ākāravicāraṇanti tesaṃ tesaṃ	2041	
PA_tika-abh04_t:204_15	atthānaṃ upaṭṭhānākāravicāraṇaṃ. Katthaci atthe.	2041	
PA_tika-abh04_t:205	Niyamitassāti kusalameva mayā uppādetabbanti evaṃ niyamitassa. Pasādasinehābhāvo dosabahulatāya hotīti lūkhapuggalā dosabahulāti āha.	20	
PA_tika-abh04_t:206	Āyatanabhāvatoti kāraṇabhāvato.	20	
PA_tika-abh04_t:207	Vijjamānavatthusminti etena “vināpi deyyadhammapariccāgena cittuppādamatteneva dānamayaṃ kusalaṃ upacitaṃ hotī”ti kesañci atidhāvanaṃ nivattitaṃ hotīti.	20	
PA_tika-abh04_t:208_0	Dhammasavanassa ghosanaṃ dhammasavanaghosanaṃ. Tassāti “saddadānaṃ dassāmī”ti saddavatthūnaṃ	208	
PA_tika-abh04_t:208_1	ṭhānakaraṇabheriādīnaṃ sasaddappavattikaraṇassa. Cintanaṃ tathā tathā cittuppādanaṃ.	208	
PA_tika-abh04_t:208_2	Aññatthāti suttesu. Aparatthāti abhidhammapadesu. Apariyāpannāti padassa atthavaṇṇanā	208	
PA_tika-abh04_t:208_3	“paribhogaraso”tiādikāya atthavaṇṇanāya parato bahūsu potthakesu likhīyati, yathāṭhāneyeva	208	
PA_tika-abh04_t:208_4	pana ānetvā vattabbā. Tattha paramatthato avijjamānattā lakkhaṇapaññattiyo aññāyatanattā	208	
PA_tika-abh04_t:208_5	cha ajjhattikāyatanāni asaṅgahitā dhammāyatanenāti yojetabbaṃ.	208	
PA_tika-abh04_t:209_0	“Ekadvārikakammaṃ aññasmiṃ dvāre uppajjatī”ti kasmā vuttaṃ, nanu rūpādīsu ekārammaṇaṃ	209	
PA_tika-abh04_t:209_1	cittaṃ yathā na aññārammaṇaṃ hoti cittavisesassa adhippetattā, evaṃ kammavisese adhippete	209	
PA_tika-abh04_t:209_2	kāyadvārādīsu ekadvārikakammaṃ aññasmiṃ dvāre na uppajjati tattheva pariyositattā,	209	
PA_tika-abh04_t:209_3	atha kammasāmaññaṃ adhippetaṃ, rūpādīsu ekārammaṇanti idaṃ udāharaṇaṃ na siyāti?	209	
PA_tika-abh04_t:209_4	Na, asadisabhāvavibhāvanavasena udāhaṭattā, itarathā manoviññāṇabhūtaṃ idaṃ cittaṃ	209	
PA_tika-abh04_t:209_5	chasupi visayesu pavattanato anibaddhārammaṇanti ārammaṇaṃ sadisūdāharaṇabhāvena	209	
PA_tika-abh04_t:209_6	vucceyya ārammaṇaṃ viya dvārampi anibaddhanti. Yasmā pana satipi kammānaṃ dvārantaracaraṇe	209	
PA_tika-abh04_t:209_7	yebhuyyena vuttiyā tabbahulavuttiyā ca dvārakammānaṃ aññamaññaṃ vavatthānaṃ vakkhati,	209	
PA_tika-abh04_t:209_8	tasmā pāṇātipātādibhāvasāmaññena kammaṃ ekattanayavasena gahetvā tassa vacīdvārādīsu	209	
PA_tika-abh04_t:209_9	pavattisabbhāvato kammassa anibaddhattāti vuttanti āha “kāyadvārādīsu ekadvārikakammaṃ	209	
PA_tika-abh04_t:209_10	aññasmiṃ dvāre na nuppajjatī”ti. Rūpādīsu pana ekārammaṇaṃ cittaṃ tenevārammaṇena	2091	
PA_tika-abh04_t:209_11	paricchinnanti visiṭṭhameva gahitanti ārammaṇameva nibaddhanti vuttanti cittaviseso	2091	
PA_tika-abh04_t:209_12	eva gahito, na cittasāmaññaṃ. “Nanu ca rūpārammaṇaṃ vā…pe… dhammārammaṇaṃ vā yaṃ	2091	
PA_tika-abh04_t:209_13	yaṃ vā panā”ti ārammaṇampi aniyameneva vuttanti? Saccametaṃ, tattha pana yaṃ rūpādīsu	2091	
PA_tika-abh04_t:209_14	ekārammaṇaṃ cittaṃ, taṃ tena vinā nappavattati, kammaṃ pana kāyadvārikādibhedaṃ vacīdvārādīsu	2091	
PA_tika-abh04_t:209_15	na nappavattatīti imassa visesassa jotanatthaṃ pāḷiyaṃ ārammaṇameva gahitaṃ, dvāraṃ	2091	
PA_tika-abh04_t:209_16	na gahitanti imamatthaṃ dasseti “ārammaṇameva nibaddha”ntiādinā. Vacīdvāre uppajjamānampi	2091	
PA_tika-abh04_t:209_17	pāṇātipātādīti attho.	2091	
PA_tika-abh04_t:210	Kāmāvacarakusalaṃ	21	
PA_tika-abh04_t:211	Kāyakammadvārakathāvaṇṇanā	21	
PA_tika-abh04_t:212_0	Kammadvārānantiādinā pakāsetabbassa sarūpaṃ pakāsanupāyañca dasseti. Niyatarūparūpavasenāti	212	
PA_tika-abh04_t:212_1	dhammasaṅgahe niddiṭṭhaniyatarūparūpavasena. Aññathā kammasamuṭṭhānikakāye hadayavatthupi	212	
PA_tika-abh04_t:212_2	gahetabbaṃ siyā. Ekasantatipariyāpanno upādinnakakāyo idha gahitoti cakkhāyatanādīti	212	
PA_tika-abh04_t:212_3	vuttesu eko bhāvo hadayavatthu ca gahitanti na sakkā vattuṃ “cakkhāyatanādīni jīvitapariyantānī”ti	212	
PA_tika-abh04_t:212_4	sannivesassa vibhāvitattā.	212	
PA_tika-abh04_t:213_0	Vipphandamānavaṇṇaggahaṇānantaraṃ viññattiggahaṇassa icchitattā calanākārāva vāyodhātu	213	
PA_tika-abh04_t:213_1	viññattivikārasahitāti kadāci āsaṅkeyyāti tannivattanatthaṃ “paṭhamajavanasamuṭṭhitā”ti	213	
PA_tika-abh04_t:213_2	āha. Desantaruppattihetubhāvena cāletunti etena desantaruppatti calanaṃ, taṃnimitte	213	
PA_tika-abh04_t:213_3	ca kattubhāvo upacaritoti dasseti, aññathā khaṇikatā abyāpāratā ca dhammānaṃ na sambhaveyyāti.	213	
PA_tika-abh04_t:213_4	Tadabhimukhabhāvavikāravatīti taṃdisamabhimukho tadabhimukho, tassa bhāvo tadabhimukhabhāvo,	213	
PA_tika-abh04_t:213_5	so eva vikāro, taṃsamaṅginī vāyodhātu tadabhimukhabhāvavikāravatī. Idāni tadabhimukhabhāvavikā	213	
PA_tika-abh04_t:213_6	rassa viññattibhāvaṃ dassento āha “adhippāyasahabhāvī”tiādi. Evañca katvātiādinā	213	
PA_tika-abh04_t:213_7	imissā atthavaṇṇanāya laddhaguṇaṃ dasseti. Tattha āvajjanassāti manodvārāvajjanassa.	213	
PA_tika-abh04_t:213_8	Yato bāttiṃsātiādinā tassa viññattisamuṭṭhāpakatā na sakkā paṭisedhetunti dasseti.	213	
PA_tika-abh04_t:214_0	Paccayo bhavituṃ samatthoti etena yathāvuttavāyodhātuyā thambhanacalanasaṅkhātakiccanipphādane	214	
PA_tika-abh04_t:214_1	tassa ākāravisesassa sahakārīkāraṇabhāvamāha. Anidassanasappaṭighatādayo viya mahābhūtānaṃ	214	
PA_tika-abh04_t:214_2	avatthāvisesamattaṃ so ākāravisesoti paramatthato na kiñci hotīti “paramatthato abhāvaṃ	214	
PA_tika-abh04_t:214_3	dassetī”ti āha. Paramatthato cittasamuṭṭhānabhāvo paṭisedhito. Kammasamuṭṭhānādibhāvassa	214	
PA_tika-abh04_t:214_4	pana sambhavoyeva natthīti yathāvuttavikārassa paramatthato sabbhāve nakutocisamuṭṭhitattā	214	
PA_tika-abh04_t:214_5	appaccayattaṃ āpannaṃ. Na hi rūpaṃ appaccayaṃ atthi, appaccayatte ca sati niccabhāvo	214	
PA_tika-abh04_t:214_6	āpajjati, na ca nibbānavajjo attho sabhāvadhammo nicco atthi. Cittasamuṭṭhānabhāvo	214	
PA_tika-abh04_t:214_7	viyāti viññattiyā cittasamuṭṭhānaupādārūpabhāvo upacārasiddhoti dasseti.	214	
PA_tika-abh04_t:215_0	Viññattiyā karaṇabhūtāya. Yaṃ karaṇanti yaṃ cittakiriyaṃ cittabyāpāraṃ. Viññattiyā	215	
PA_tika-abh04_t:215_1	viññātattanti idamesa kāretīti yadetaṃ adhippāyavibhāvanaṃ, etaṃ viññattivikārarahitesu	215	
PA_tika-abh04_t:215_2	rukkhacalanādīsu na diṭṭhaṃ, hatthacalanādīsu pana diṭṭhaṃ, tasmā vipphandamānavaṇṇavinimutto	215	
PA_tika-abh04_t:215_3	koci vikāro atthi kāyikakaraṇasaṅkhātassa adhippāyassa ñāpakoti viññāyati. Ñāpako	215	
PA_tika-abh04_t:215_4	ca hetu ñāpetabbamatthaṃ sayaṃ ñātoyeva ñāpeti, na sabbhāvamattenāti vaṇṇaggahaṇānantaraṃ	215	
PA_tika-abh04_t:215_5	vikāraggahaṇampi viññāyati. Tathā hi visayabhāvamāpanno eva saddo atthaṃ pakāseti,	215	
PA_tika-abh04_t:215_6	netaro. Tenevāha “na hi viññattī”tiādi. Yadi pana cittajarūpānaṃ calanākāro viññatti,	215	
PA_tika-abh04_t:215_7	cakkhuviññāṇassa vipphandamānavaṇṇārammaṇattā tenapi sā gahitā siyāti āsaṅkāya nivattanatthaṃ	215	
PA_tika-abh04_t:215_8	āha “cakkhuviññāṇassā”tiādi.	215	
PA_tika-abh04_t:216_0	Tālapaṇṇādirūpānītiādināpi viññattiyā viññātabbataṃ manoviññāṇeneva ca viññātabbataṃ	216	
PA_tika-abh04_t:216_1	dasseti. Sañjānāti etenāti saññāṇaṃ, tassa udakādino saññāṇaṃ taṃsaññāṇaṃ, tassa	216	
PA_tika-abh04_t:216_2	ākāro taṃsaññāṇākāro, udakādisahacārippakāro ca so taṃsaññāṇākāro cāti udakā…pe…	216	
PA_tika-abh04_t:216_3	kāro, taṃ gahetvā jānitvā. Tadākārassāti udakādiñāpanākārassa. Yadi yathāvuttavikāraggahaṇaṃyeva	216	
PA_tika-abh04_t:216_4	kāraṇaṃ adhippāyaggahaṇassa, atha kasmā aggahitasaṅketassa adhippāyaggahaṇaṃ na hotīti?	216	
PA_tika-abh04_t:216_5	Na kevalaṃ vikāraggahaṇameva adhippāyaggahaṇassa kāraṇaṃ, kiñcarahīti āha “etassa panā”tiādi.	216	
PA_tika-abh04_t:217_0	Atha panātiādinā viññattiyā anumānena gahetabbataṃ dasseti. Sādhippāya…pe… nantaranti	217	
PA_tika-abh04_t:217_1	adhippāyasahitavikārena sahajātavaṇṇāyatanaggahaṇasaṅkhātassa cakkhudvārikaviññāṇasantānassa	217	
PA_tika-abh04_t:217_2	anantaraṃ. Adhippāyaggahaṇassāti adhippāyavavatthāpakassa tatiyavāre javanassa. Adhippāyasahabhū	217	
PA_tika-abh04_t:217_3	vikārābhāve abhāvatoti etena yathāvuttavikāraṃ adhippāyaggahaṇena anuminoti. Evaṃ	217	
PA_tika-abh04_t:217_4	satītiādinā yathānumitamatthaṃ nigamanavasena dasseti. Tattha udakādiggahaṇenevāti	217	
PA_tika-abh04_t:217_5	tālapaṇṇādīnaṃ vaṇṇaggahaṇānantarena purimasiddhasambandhānuggahitena udakādīnaṃ	217	
PA_tika-abh04_t:217_6	tattha atthibhāvavijānaneneva. Yathā tālapaṇṇādīnaṃ udakādisahacārippakārataṃ saññāṇākāro	217	
PA_tika-abh04_t:217_7	viññātoyeva hoti nānantariyakattā, evaṃ vipphandamānavaṇṇaggahaṇānantarena purimasiddhasambandhānuggahitena	217	
PA_tika-abh04_t:217_8	gantukāmatādiadhippāyavijānaneneva viññatti viññātā hoti tadabhāve abhāvatoti upamāyojanā.	217	
PA_tika-abh04_t:218_0	Sabhāvabhūtanti anvatthabhūtaṃ. Dvidhāti viññāpanato viññeyyato ca. Kāyaviññattiyā	218	
PA_tika-abh04_t:218_1	tathāpavattamānāya cetanāsaṅkhātassa kammassa kāyakammabhāvo nipphajjati tāya upalakkhitabbattā,	218	
PA_tika-abh04_t:218_2	na pana catuvīsatiyā paccayesu kenaci paccayabhāvatoti dassento “tasmiṃ dvāre siddhā”tiādimāha.	218	
PA_tika-abh04_t:218_3	Tena vacīdvāruppannāpi pāṇātipātādayo saṅgahitāti tesaṃ saṅgahitabhāvaṃ dasseti.	218	
PA_tika-abh04_t:218_4	Atha vā kāyadvāruppannāya kāyakammabhūtāya cetanāya vasena “tena dvārena viññātabbabhāvato”ti	218	
PA_tika-abh04_t:218_5	vuttaṃ, tassāyeva dvārantaruppannāya vasena “tena dvārena nāmalābhato”ti. Manodvārāvajjanassapi	218	
PA_tika-abh04_t:218_6	viññattisamuṭṭhāpakabhāvo nicchitoti “ekādasannaṃ kiriyacittāna”nti āha.	218	
PA_tika-abh04_t:219_0	Dvārantaracārinoti dvārantarabhāvena pavattanakā. Dvārasambhedāti dvārānaṃ saṅkaraṇato.	219	
PA_tika-abh04_t:219_1	Dvārānañhi dvārantarabhāvappattiyā sati kāyadvārassa vacīdvārādibhāvo, vacīdvārassa	219	
PA_tika-abh04_t:219_2	ca kāyadvārādibhāvo āpajjatīti taṃtaṃdvāruppannakammānampi saṅkaro siyā. Tenāha “kammasambhedopī”ti.	219	
PA_tika-abh04_t:219_3	Evaṃ sati kāyakammaṃ…pe… vavatthānaṃ na siyā. Yadi kammāni kammantaracārīni honti,	219	
PA_tika-abh04_t:219_4	kāyakammādikassa vacīkammādikabhāvāpattito “kammasambhedā dvārasambhedopī”ti kāyakammaṃ	219	
PA_tika-abh04_t:219_5	kāyakammadvāranti aññamaññavavatthānaṃ na siyāti imamatthamāha “kammānampi kammantaracaraṇe	219	
PA_tika-abh04_t:219_6	eseva nayo”ti. Kammantaracaraṇaṃ kammantarūpalakkhaṇatā. Tenevāha “dvārabhāvenā”ti.	219	
PA_tika-abh04_t:219_7	Dvārantaracaraṇaṃ dvārantaruppatti. Dvāreti attano dvāre. Aññasminti dvārantare.	219	
PA_tika-abh04_t:219_8	Kammānīti taṃtaṃdvārikakammāni. Aññānīti aññadvārikakammāni. Dvāre dvārāni na carantīti	219	
PA_tika-abh04_t:219_9	dvārantarabhāvena nappavattanti, dvārantaraṃ vā na saṅkamanti. Kiñcāpi viññattiyā	219	
PA_tika-abh04_t:219_10	catuvīsatiyā paccayesu yena kenaci paccayena cetanāya paccayabhāvo natthi, tathā	2191	
PA_tika-abh04_t:219_11	pana viññattiyā pavattamānāya eva pāṇātipātādi hoti, nāññathāti siyā viññattiyā hetubhāvo	2191	
PA_tika-abh04_t:219_12	cetanāyāti vuttaṃ “dvārehi kāraṇabhūtehī”ti. Kāyakammaṃ vacīkammanti kammavavatthānasseva	2191	
PA_tika-abh04_t:219_13	vā kāraṇabhāvaṃ sandhāya “dvārehi kāraṇabhūtehī”ti vuttaṃ. Yadipi “dvārehi kammānī”ti	2191	
PA_tika-abh04_t:219_14	vuttaṃ, “aññamaññaṃ vavatthitā”ti pana vuttattā kammehipi dvārāni vavatthitānīti	2191	
PA_tika-abh04_t:219_15	ayamatthopi siddhoyevāti dassetuṃ “na kevala”ntiādi vuttaṃ. Advāracārīhīti dvārānaṃ	2191	
PA_tika-abh04_t:219_16	sayaṃ vavatthitabhāvamāha, na pana avavatthānaṃ, vavatthānamevāti adhippāyo. Idāni	2191	
PA_tika-abh04_t:219_17	taṃ vavatthānaṃ vibhāveti kammānapekkhātiādinā. Tattha samayaniyamitena cittena samayo	2191	
PA_tika-abh04_t:219_18	viya dvāraniyamitehi kammehi dvārāni niyamitānīti ayaṃ saṅkhepattho.	2191	
PA_tika-abh04_t:220_0	Evaṃsabhāvattāti dvārabhūtehi kāyādīhi upalakkhaṇīyasabhāvattā. Āṇatti…pe… mānassāti	220	
PA_tika-abh04_t:220_1	kāyavacīkammānaṃ vacīkāyaviññattīhi pakāsetabbataṃ āha. Kāyādīhīti kāyavacīviññattīhi.	220	
PA_tika-abh04_t:220_2	Tasmāti yasmā dvārantare carantānipi kammāni sakena dvārena upalakkhitāneva caranti,	220	
PA_tika-abh04_t:220_3	tasmā. Nāpi kammaṃ dvārassāti yasmiṃ dvārantare kammaṃ carati, tassa dvārassa anattaniyassa.	220	
PA_tika-abh04_t:220_4	Taṃtaṃdvāramevāti sakadvārameva. Kammassāti sakasakakammassa. Yadi kammehi dvārāni	220	
PA_tika-abh04_t:220_5	vavatthitāni, “kammassa anibaddhattā”ti idaṃ kathaṃ nīyatīti āha “pubbe panā”tiādi.	220	
PA_tika-abh04_t:221_0	Sāti viññatti. Tassāti kammassa. Kenaci pakārenāti catuvīsatiyā paccayappakāresu	221	
PA_tika-abh04_t:221_1	kenaci pakārena. Taṃsahajātāti etena kāyaviññattiyā sabbhāveyeva kāyakammassa sabbhāvo,	221	
PA_tika-abh04_t:221_2	nāññathāti pariyāyena viññattiyā kammassa kāraṇabhāvaṃ vibhāveti. Tenevāha “uppattiṭṭhānabhāvena	221	
PA_tika-abh04_t:221_3	vuttā”ti. Yathāvuttaniyamenātiādinā kammassa uppattiṭṭhānabhāve byabhicārābhāvamāha.	221	
PA_tika-abh04_t:221_4	Tattha yathāvuttaniyamenāti aṭṭhakathāyaṃ vuttappakārena vavatthānayuttisaṅkhātena	221	
PA_tika-abh04_t:221_5	niyamena. Dvāracaraṇeti aññadvāracaraṇe.	221	
PA_tika-abh04_t:222	Kāyakammadvārakathāvaṇṇanā niṭṭhitā.	22	
PA_tika-abh04_t:223	Vacīkammadvārakathāvaṇṇanā	22	
PA_tika-abh04_t:224_0	Catūhi aṅgehīti ettha “subhāsitaṃyeva bhāsati, no dubbhāsitaṃ. Dhammaṃyeva, piyaṃyeva,	224	
PA_tika-abh04_t:224_1	saccaṃyeva bhāsati, no alika”nti yāni aṅgāni sutte vuttāni, tesaṃ cetanāsabhāvaṃ	224	
PA_tika-abh04_t:224_2	dassetuṃ “subhāsitabhāsanā”tiādi vuttaṃ. Tathāpavattāti subhāsitabhāsanādibhāvena	224	
PA_tika-abh04_t:224_3	pavattā. Saha sambhūtattāti saheva uppannattā. Na hi vacīviññatti saddarahitā atthi.	224	
PA_tika-abh04_t:224_4	Tathā hi “yā tāya vācāya viññattī”ti vuttaṃ. “Vācāgirā byapatho”tiādinā nātisukhumaṃyeva	224	
PA_tika-abh04_t:224_5	saddavācaṃ vatvā “yā tāya vācāya viññattī”ti, tāya saddhiṃ yojetvā vacīviññattiyā	224	
PA_tika-abh04_t:224_6	vuttattā rūpāyatanaṃ viya vatthuparittatādinā saddāyatanampi anindriyagocaro atthīti	224	
PA_tika-abh04_t:224_7	ca adhippāyena “yā tāya…pe… viññāyatī”ti āha.	224	
PA_tika-abh04_t:225_0	Idāni avisesena cittasamuṭṭhānasaddassa sotaviññāṇārammaṇatā pāḷiyaṃ vuttāti vitakkavipphārasaddo	225	
PA_tika-abh04_t:225_1	na sotaviññeyyoti mahāaṭṭhakathāvādassa pāḷiyā virodhaṃ dassetuṃ “cittasamuṭṭhāna”ntiādi	225	
PA_tika-abh04_t:225_2	vuttaṃ. Evaṃ saṅgahakārassa adhippāye ṭhatvā mahāaṭṭhakathāvādassa paṭisedhetabbataṃ	225	
PA_tika-abh04_t:225_3	dassetvā idāni attano adhippāye ṭhatvā taṃ pariharituṃ “mahāaṭṭhakathāyaṃ panā”tiādimāha.	225	
PA_tika-abh04_t:225_4	Saṅghaṭṭanākārena pavattānaṃ bhūtānaṃ saddassa nissayabhāvato saṅghaṭṭanena saheva	225	
PA_tika-abh04_t:225_5	saddo uppajjati. Tappaccayabhāvoti upādinnakaghaṭṭanassa paccayabhāvo. Cittajapathavīdhātuyā	225	
PA_tika-abh04_t:225_6	upādinnakaghaṭṭane paccayo bhavituṃ samattho cittasamuṭṭhānamahābhūtānaṃ eko ākāraviseso	225	
PA_tika-abh04_t:225_7	atthi. Tadākārattā hi tesaṃ pathavīdhātu upādinnakaṃ ghaṭṭetīti imamatthaṃ vuttānusārena	225	
PA_tika-abh04_t:225_8	veditabbattā “vuttanayeneva veditabbo”ti vatvā tameva vuttanayaṃ “tabbikārāna”ntiādinā	225	
PA_tika-abh04_t:225_9	vibhāveti. Tattha aññamaññassa paccayabhāvo tappaccayabhāvo vuttoti attho. Aññampi	225	
PA_tika-abh04_t:225_10	sabbaṃ vidhānanti “na cittasamuṭṭhānāti etena paramatthato abhāvaṃ dassetī”tiādinā	2251	
PA_tika-abh04_t:225_11	attanā vuttavidhānaṃ. Aṭṭhakathāyaṃ pana vuttavidhānaṃ “heṭṭhā vuttanayeneva veditabba”nti	2251	
PA_tika-abh04_t:225_12	aṭṭhakathāyaṃ vuttamevāti.	2251	
PA_tika-abh04_t:226_0	Attano attano paccayuppannassa desantare pārampariyena uppādanaṃ desantaruppādanaparamparatā.	226	
PA_tika-abh04_t:226_1	Laddhāsevanenāti laddhapubbābhisaṅkhārena. Cittenevāti paṭhamacitteneva. “Satta javanāni	226	
PA_tika-abh04_t:226_2	satta akkharāni nibbattentīti vādaṃ paṭikkhipitvā ekajavanavārapariyāpannāni cittāni	226	
PA_tika-abh04_t:226_3	ekamakkharaṃ nibbattentī”ti vadanti. Kiñcāpi paṭhamacittenapi ghaṭṭanā nipphajjati,	226	
PA_tika-abh04_t:226_4	ekasseva pana bahuso pavattanena atthi koci visesoti purimajavanasamuṭṭhitāhi ghaṭṭanāhi	226	
PA_tika-abh04_t:226_5	paṭiladdhāsevanena sattamajavanena samuṭṭhitā ghaṭṭanā paribyattamakkharaṃ nibbattetīti	226	
PA_tika-abh04_t:226_6	upatthambhanaṃ natthīti na sakkā vattuṃ. Laddhābhisaṅkhārena pana paṭhamacittenapi	226	
PA_tika-abh04_t:226_7	ghaṭṭanā balavatī hotīti aṭṭhakathāyaṃ “upatthambhanakiccaṃ natthī”ti vuttaṃ siyā,	226	
PA_tika-abh04_t:226_8	sabbametaṃ vīmaṃsitvā gahetabbaṃ.	226	
PA_tika-abh04_t:227	Vacīkammadvārakathāvaṇṇanā niṭṭhitā.	22	
PA_tika-abh04_t:228	Manokammadvārakathāvaṇṇanā	22	
PA_tika-abh04_t:229_0	“Sabbāyapi kāyavacīviññattiyā kāyavacīdvārabhāvo viya sabbassapi cittassa manodvārabhāvo	229	
PA_tika-abh04_t:229_1	sambhavatī”ti dassanatthaṃ aṭṭhakathāyaṃ “ayaṃ nāma mano manodvāraṃ na hotīti na	229	
PA_tika-abh04_t:229_2	vattabbo”ti vatvā taṃdvāravantadhammadassanatthaṃ “ayaṃ nāma cetanā”tiādi vuttanti	229	
PA_tika-abh04_t:229_3	āha “yassa dvāraṃ mano, taṃ dassanatthaṃ vutta”nti. Yathā pana tividhacatubbidhakāyavacīkammānaṃ	229	
PA_tika-abh04_t:229_4	dvārabhāvato kāyakammadvāravacīkammadvārāni vuttāni, evaṃ manokammanti vuttaabhijjhādīnaṃ	229	
PA_tika-abh04_t:229_5	dvārabhāvato vaṭṭahetubhūtalokiyakusalākusalasampayuttamano eva manokammadvāranti	229	
PA_tika-abh04_t:229_6	sanniṭṭhānaṃ katanti daṭṭhabbaṃ. Cetanāya attano kiccaṃ āraddhāya sampayuttāpi taṃ	229	
PA_tika-abh04_t:229_7	taṃ sakiccaṃ ārabhantīti sā ne sakicce pavatteti nāma, tathā pavattentī ca sampayutte	229	
PA_tika-abh04_t:229_8	ekasmiṃ ārammaṇe avippakiṇṇe karoti byāpāreti cāti vuccati, tathā sampayuttānaṃ yathāvuttaṃ	229	
PA_tika-abh04_t:229_9	avippakiṇṇakaraṇaṃ sampiṇḍanaṃ āyūhanaṃ byāpārāpādanaṃ byāpāraṇaṃ cetayananti āyūhanacetayanānaṃ	229	
PA_tika-abh04_t:229_10	nānattaṃ dassento “phassādidhammehī”tiādimāha. Tathākaraṇanti yathā phassādayo sakasakakicce	2291	
PA_tika-abh04_t:229_11	pasutā bhavanti, tathā karaṇaṃ. Teneva yathāvuttena avippakiṇṇabyāpāraṇākārena sampayuttānaṃ	2291	
PA_tika-abh04_t:229_12	karaṇaṃ pavattananti daṭṭhabbaṃ. Kammakkhayakarattāti kammakkhayakaramanassa kammadvārabhāvo	2291	
PA_tika-abh04_t:229_13	na yujjatīti adhippāyo. Yato “kammapathakathā lokiyā evā”ti vadanti.	2291	
PA_tika-abh04_t:230	Manokammadvārakathāvaṇṇanā niṭṭhitā.	23	
PA_tika-abh04_t:231	Kammakathāvaṇṇanā	23	
PA_tika-abh04_t:232_0	Samānakālāpi kāraṇaphalakiriyā pubbāparakālā viya vattuṃ yuttāyeva. Seyyathāpi paṭiccasamuppāde	232	
PA_tika-abh04_t:232_1	“cakkhuñca paṭicca rūpe ca uppajjati cakkhuviññāṇa”nti dassetuṃ “atha vā”tiādimāha.	232	
PA_tika-abh04_t:232_2	Copanakiriyanti viññattidvayaṃ āha. Tassā hi cittasamuṭṭhānakāyasaddavācāhi kāyavacīviññattīhi	232	
PA_tika-abh04_t:232_3	eva vā purimapurimāhi pavattetabbattā “kāyavācāhi copanakiriyaṃ karotī”ti vuttaṃ	232	
PA_tika-abh04_t:232_4	tabbikārānaṃ bhūtānaṃ tathāpavattanato. Atha vā kāyavācāhīti kāyavacīviññattīhi.	232	
PA_tika-abh04_t:232_5	Copanakiriyanti rūpakāyassa thambhanacalanakiriyaṃ upādinnakaghaṭṭanakiriyañca. Esā	232	
PA_tika-abh04_t:232_6	hi kiriyā “rūpakāyaṃ thambhetuṃ cāletuṃ paccayo bhavituṃ samattho”ti, “upādinnakaghaṭṭanassa	232	
PA_tika-abh04_t:232_7	paccayabhūto”ti ca vuttattā kāyavacīviññattīhi nipphajjatīti. Evañca katvā “copanakiriyānissayabhūtā	232	
PA_tika-abh04_t:232_8	kāyavācā”ti, “kāyādīhi karaṇabhūtehi copanābhijjhādikiriyaṃ karonti vāsiādīhi viya	232	
PA_tika-abh04_t:232_9	chedanādi”nti ca idampi vacanaṃ samatthitaṃ bhavati. Na kevalaṃ dharamānatāva sabbhāvo,	232	
PA_tika-abh04_t:232_10	atha kho maggena asamucchinnatāpīti dassento “anirodhitevā”ti āha. Asamucchinnatā	2321	
PA_tika-abh04_t:232_11	ca kāyādīnaṃ tadupanissayakilesāsamucchedenevāti daṭṭhabbaṃ. “Kāyādīhi karaṇabhūtehi	2321	
PA_tika-abh04_t:232_12	copanābhijjhādikiriyaṃ karontī”ti etena copanābhijjhādikiriyānibbattidvārena cetanānibbattiyeva	2321	
PA_tika-abh04_t:232_13	vuttāti iminā adhippāyena “evañca…pe… yujjantī”ti āha. Evañca katvā kāye sati vācāya	2321	
PA_tika-abh04_t:232_14	satītiādivacanaṃ anulomitaṃ hoti. Yāya cetanāyāti karaṇaniddeso pana kāyādīnaṃ copanābhijjhādikiriyāya	2321	
PA_tika-abh04_t:232_15	ca cetanāhetukattadassanatthaṃ vuttoti.	2321	
PA_tika-abh04_t:233	Sabhāvato upakārakato magge sati sabbhāvato ca bojjhaṅgā magge antogadhāti āha “na ca na sakkā”tiādi.	23	
PA_tika-abh04_t:234_0	Kammapathaṃ appattānampi taṃtaṃdvāre saṃsandananti yathā kammapathaṃ pattānaṃ, evaṃ	234	
PA_tika-abh04_t:234_1	kammapathaṃ appattānampi satipi dvārantaruppattiyaṃ yathāsakaṃ dvāreheva nāmaggahaṇanti	234	
PA_tika-abh04_t:234_2	vadanti, evaṃ sati aṭṭhakathāya virodho. Dutiyatthassa ca abhāvo siyā, tasmā taṃtaṃdvāre	234	
PA_tika-abh04_t:234_3	saṃsandananti yasmiṃ yasmiṃ dvāre kammapathaṃ appattā akusalacetanādayo pavattā,	234	
PA_tika-abh04_t:234_4	tāsaṃ tena teneva dvārena nāmaggahaṇaṃ. Taṃ pana taṃtaṃdvārapakkhikabhāvakaraṇato	234	
PA_tika-abh04_t:234_5	tattha avarodhananti vuttaṃ. Yathā hi kammapathaṃ pattā kāyakammādisaṅkhātā cetanā	234	
PA_tika-abh04_t:234_6	dvārantare uppannāpi kāyakammādināmameva labhanti, na evaṃ kammapathaṃ appattā. Tā	234	
PA_tika-abh04_t:234_7	pana yattha yattha dvāre uppajjanti, tena teneva dvārena kāyaduccaritaṃ vacīduccaritantiādināmaṃ	234	
PA_tika-abh04_t:234_8	labhanti. Evaṃ nāmaggahaṇameva hi tesaṃ taṃtaṃdvārapakkhikakaraṇaṃ vuttaṃ. Teneva	234	
PA_tika-abh04_t:234_9	hi aṭṭhakathāyaṃ “kiñcāpi vacīdvāre copanappattaṃ kammapathaṃ, appattatāya pana kāyakammaṃ	234	
PA_tika-abh04_t:234_10	na hoti, kevalaṃ vacīduccaritaṃ nāma hotī”ti vuttaṃ.	2341	
PA_tika-abh04_t:235_0	Satipi pāṇātipātādicetanāya vacīdvārādīsu pavattiyaṃ yathāvuttayebhuyyatabbahulavuttiyā	235	
PA_tika-abh04_t:235_1	kāyakammādibhāvavavatthāpanaṃ kāyādikassa taṃtaṃdvārabhāvavavatthāpanañca kammadvārābhedanaṃ.	235	
PA_tika-abh04_t:235_2	Tañhi kammadvārānaṃ asaṃkiṇṇabhāvena patiṭṭhāpanaṃ. Yaṃ sandhāya “āṇattisamuṭṭhitesū”ti	235	
PA_tika-abh04_t:235_3	aṭṭhakathāyaṃ vakkhati. Keci pana “ekekasmiṃ dvāre anekesaṃ kammānaṃ pavattidassanampi	235	
PA_tika-abh04_t:235_4	dvārasaṃsandana”nti vadanti. Yathā pavatto byāpādo kammapatho hoti, taṃ dassetuṃ	235	
PA_tika-abh04_t:235_5	“ime sattā haññantū”ti pavatti byāpādassa dassitā. Kāyadvārikacetanāya sahakārīkāraṇabhāvato	235	
PA_tika-abh04_t:235_6	kāyakammavohāralābhā, abhijjhādīnaṃ parasantakassa attano pariṇāmanavasena “ime sattā	235	
PA_tika-abh04_t:235_7	haññantū”tiādinā ca appavattattā manokammavohāravirahā, acetanāsabhāvato vā pāṇātipātādivasena	235	
PA_tika-abh04_t:235_8	abbohārikā, pāṇātipātādibhāvena na vattabbāti attho. Etthāti abbohārikabhāve.	235	
PA_tika-abh04_t:236	Dasavidhā iddhi…pe… tabbā vitthārenāti adhippāyo.	23	
PA_tika-abh04_t:237_0	Tenādhippetanti “akusalaṃ vacīkammaṃ manodvāre samuṭṭhātī”ti vadantena adhippetaṃ.	237	
PA_tika-abh04_t:237_1	“Na uposathakkhandhake vutta”nti kasmā vuttaṃ, nanu tena uposathakkhandhakato suttaṃ	237	
PA_tika-abh04_t:237_2	āhaṭanti? Kiñcāpi āhaṭaṃ, tattha avuttoyeva pana so tena vuttoti gahitoti dassento	237	
PA_tika-abh04_t:237_3	“tattha avuttamevā”tiādimāha.	237	
PA_tika-abh04_t:238_0	“Sugatiduggatīsu upapajjanaṃ sukatadukkaṭakammato na hoti, khandhasivādīhi pana hotīti	238	
PA_tika-abh04_t:238_1	gahetvā ‘natthi dinna’ntiādinā parāmasantassa vasena ‘micchādiṭṭhi…pe… paribhaṇḍādīni	238	
PA_tika-abh04_t:238_2	karotī’ti vutta”nti vadanti. Abhijjhādipadhānattāti etena vijjamānesupi byāpādādīsu	238	
PA_tika-abh04_t:238_3	yadā kāyavacīdvāresu cetanā balavatī hoti, na tathā itare, tadā padhānabhāvato cetanā	238	
PA_tika-abh04_t:238_4	kāyakammaṃ vacīkammanti ca vohāraṃ labhati. So kho panassā padhānabhāvo pāṇātipātādisiddhiyā	238	
PA_tika-abh04_t:238_5	viññāyati. Yadā pana tesuyeva dvāresu abhijjhādayo balavanto honti, na tathā cetanā,	238	
PA_tika-abh04_t:238_6	tadā tattha vijjamānāpi cetanā apadhānabhāvato kāyakammaṃ vacīkammanti ca vohāraṃ	238	
PA_tika-abh04_t:238_7	na labhati. Abhijjhādayo pana padhānabhāvato satipi kāyaṅgavācaṅgacopane sakena vavatthānena	238	
PA_tika-abh04_t:238_8	manokammantveva vuccantīti dasseti. Ye pana “tīsupi dvāresu kammapathabhāvena appattiyā	238	
PA_tika-abh04_t:238_9	dvārattayepi kammapathappattamanokammena saha pavattiyā ca cetanā ettha kammanti	238	
PA_tika-abh04_t:238_10	na vuccatī”ti vadanti, tehi abhijjhādīnaṃ padhānasabhāvaṃyeva sandhāya vuttaṃ siyā.	2381	
PA_tika-abh04_t:238_11	Atha vā cetanāya nippariyāyakammabhāvato pariyāyakamme anavarodhetabbattā “abbohārikā”ti	2381	
PA_tika-abh04_t:238_12	vuttaṃ. Attano sabhāveneva pana sā etthāpi kammanti vuccati. Yathāha “cetanāhaṃ,	2381	
PA_tika-abh04_t:238_13	bhikkhave, kammaṃ vadāmī”tiādi. Aṭṭhakathāyañca “tasmiṃ dvāre siddhā cetanā”tiādinā	2381	
PA_tika-abh04_t:238_14	cetanāyeva padhānaṃ katvā vuttaṃ. Tenevāha “sabhāveneva sā manokamma”ntiādi. Atha	2381	
PA_tika-abh04_t:238_15	vā kammapathappattaabhijjhādīhi kāyavacīdvāre sahajātā cetanā kāyavacīkammavasena	2381	
PA_tika-abh04_t:238_16	abbohārikā cetanāsaṅkhātamanokammattāti. Yadi abhijjhādayo padhānā, na cetanā, evaṃ	2381	
PA_tika-abh04_t:238_17	sati abhijjhādayo cettha kammaṃ, na cetanā, abhijjhādipakkhikā vā sā siyāti anuyogaṃ	2381	
PA_tika-abh04_t:238_18	manasi katvā āha “tividhā, bhikkhave”tiādi. “Cetanāpi…pe… manodvāre eva samuṭṭhahantī”ti	2381	
PA_tika-abh04_t:238_19	idaṃ manodvāre cetanāya abhijjhādīhi manokammabhāve nibbisesabhāvadassananti katvā	2381	
PA_tika-abh04_t:238_20	“cetanā…pe… adhippāyo”ti āha. Cetanā cetanākammaṃ, abhijjhādayo cetanāsampayuttakammanti	2382	
PA_tika-abh04_t:238_21	ettakameva hi ettha visesoti. Ettha ca cetanāya kāyavacīkammabhāvo siyāti āsaṅkāya	2382	
PA_tika-abh04_t:238_22	abhāvato manodvāre akusalakāyavacīkammānaṃ anuppattito ca abbohārikāti na vuttanti daṭṭhabbaṃ.	2382	
PA_tika-abh04_t:239_0	Virativisiṭṭhāti viratito cetanāya padhānabhāvamāha. Tattha “tividhā, bhikkhave,	239	
PA_tika-abh04_t:239_1	kāyasañcetanā”tiādinā āgamamhi “pāṇātipātādipaṭipakkhabhūtā”ti yuttiṃ dasseti. Yasmā	239	
PA_tika-abh04_t:239_2	ca paṭṭhāne cetanāva “kammapaccayo”ti vuttā, na virati, abhijjhādayo vā, tasmā nippariyāyena	239	
PA_tika-abh04_t:239_3	kammaṃ “cetanā”ti anabhijjhādayo “cetanāpakkhikā vā”ti vuttāti veditabbaṃ. Asaṅkarato	239	
PA_tika-abh04_t:239_4	kammadvārāni vavatthapento “rakkhatī”ti, vipariyāyena “bhindatī”ti vuttoti rakkhaṇabhindanāni	239	
PA_tika-abh04_t:239_5	anāsetvā nāsetvā ca kathananti vuttānīti.	239	
PA_tika-abh04_t:240	Kammakathāvaṇṇanā niṭṭhitā.	24	
PA_tika-abh04_t:241_0	Tatiyo vikappo paṭhamacatutthaviññāṇadvāresuyeva labbhati, na itarattha “sotaṃ ghāna”ntiādinā	241	
PA_tika-abh04_t:241_1	avuttattā, itarathāpi vā avibhattike niddese labbhati. Yato saṃvaravasena pātimokkhasīlaṃ	241	
PA_tika-abh04_t:241_2	pavattati, taṃ dussīlyanti āha “dussīlyaṃ pāṇātipātādicetanā”ti. Itarā saṃvaravinimuttā	241	
PA_tika-abh04_t:241_3	abhijjhādomanassayuttā tappadhānā vā akusaladhammā satipaṭipakkhā akusalā dhammā.	241	
PA_tika-abh04_t:241_4	Ārammaṇe cittavossaggavasena pavatto akusalacittuppādo pamādo. Vīriyapanodanabhāvato	241	
PA_tika-abh04_t:241_5	thinamiddhaṃ “kosajja”nti vuttaṃ, thinamiddhappadhāno vā cittuppādo.	241	
PA_tika-abh04_t:242_0	Asuddhatāti akevalatā aññena sammissatā. Dvārañhi dvārantarikakammassa dvāraṃ hontaṃ	242	
PA_tika-abh04_t:242_1	tena missitaṃ viya hoti. Tenevāha “musāvādādinopi kāyadvāre pavattisabbhāvā”ti. Keci	242	
PA_tika-abh04_t:242_2	pana “aviññeyyamānantarānaṃ dvārantaracittānaṃ antarantarā appavattito suddhanti	242	
PA_tika-abh04_t:242_3	vutta”nti vadanti, taṃ anekassapi javanavārassa kāyakammādibhāvena pabandhanavasena	242	
PA_tika-abh04_t:242_4	pavatti atthīti katvā vuttaṃ. Aviruddhaṃ hotīti akusalakāyakammādibhāvena avadhāretvā	242	
PA_tika-abh04_t:242_5	asaṃvaraṃ vatvā puna tasseva vācāasaṃvaradvārādīsu uppattivacanaṃ kāyadvārūpalakkhito	242	
PA_tika-abh04_t:242_6	asaṃvaro dvārantare pavattopi kāyadvāriko evāti evaṃ saṃvaṇṇanāya sati na virujjhatīti	242	
PA_tika-abh04_t:242_7	attho. Idāni taṃ avirujjhanākāraṃ “asaṃvaro hī”tiādinā vibhāveti. Sadvāreti attano	242	
PA_tika-abh04_t:242_8	dvāre. Asaṃvaro dvārantare uppajjamānopi sadvāravasena uppannoti vuccatīti etena	242	
PA_tika-abh04_t:242_9	vācāasaṃvaradvāre uppannopi kāyiko asaṃvaro copanakāyaasaṃvaradvāravasena uppannotveva	242	
PA_tika-abh04_t:242_10	vuttoti daṭṭhabbaṃ. Esa nayo itaratthāpi. Kammaṃ aññadvāreti kammassa dvārantaracaraṇaṃ	2421	
PA_tika-abh04_t:242_11	pākaṭanti katvā vuttaṃ.	2421	
PA_tika-abh04_t:243_0	Evaṃ satīti copanasaṅkhāte kāyaasaṃvaradvāre asaṃvaroti ettake eva gahite. Kammapathabhāvappattasseva	243	
PA_tika-abh04_t:243_1	kammabhāvo aṭṭhakathāyaṃ vuttoti āha “kammapathabhāvappattatāya vacīmanokamma”nti.	243	
PA_tika-abh04_t:243_2	Sesanti dvārantarānupalakkhitaṃ. Tathā na vuccatīti kāyakammanti na vuccatīti attho.	243	
PA_tika-abh04_t:243_3	Tattheva vakkhāmāti kammapathasaṃsandane vakkhāma. “So hi kāyadvāre copanappatto	243	
PA_tika-abh04_t:243_4	akusalaṃ kāyakammaṃ hotī”tiādinā “copanakāyaasaṃvaradvāravasena uppanno akusalaṃ	243	
PA_tika-abh04_t:243_5	kāyakammameva hotī”tiādinā ca vacīkammādīnañca kammapathappattānaṃ asaṃvarabhūtānaṃ	243	
PA_tika-abh04_t:243_6	kāyakammādibhāve āpanne “catubbidhaṃ vacīduccaritaṃ akusalaṃ vacīkammameva hotī”tiādinā	243	
PA_tika-abh04_t:243_7	apavādena nivatti daṭṭhabbāti evaṃ vakkhamānataṃ sandhāyāha. Antogadhatā daṭṭhabbā	243	
PA_tika-abh04_t:243_8	paccayasannissitaājīvapārisuddhisīlānaṃ ñāṇavīriyehi sādhetabbattāti adhippāyo.	243	
PA_tika-abh04_t:244	Akusalakammapathakathāvaṇṇanā	24	
PA_tika-abh04_t:245_0	Sarasena attano sabhāvena. Yāya cetanāya pavattamānassa jīvitindriyassa paccayabhūtesu	245	
PA_tika-abh04_t:245_1	mahābhūtesu upakkamakaraṇahetu taṃmahābhūtapaccayā uppajjanakamahābhūtā nuppajjissanti,	245	
PA_tika-abh04_t:245_2	sā tādisapayogasamuṭṭhāpikā cetanā pāṇātipāto nāma. Laddhupakkamāni hi bhūtāni na	245	
PA_tika-abh04_t:245_3	purimabhūtāni viya visadānīti samānajātiyānaṃ bhūtānaṃ kāraṇaṃ na hontīti. Ekassapi	245	
PA_tika-abh04_t:245_4	payogassa sahasā nipphādanavasena kiccasādhikāya bahukkhattuṃ pavattajavanehi laddhāsevanāya	245	
PA_tika-abh04_t:245_5	ca sanniṭṭhāpakacetanāya vasena payogassa mahantabhāvo. Satipi kadāci khuddake ceva	245	
PA_tika-abh04_t:245_6	mahante ca pāṇe payogassa samabhāve mahantaṃ hanantassa cetanā tibbatarā uppajjatīti	245	
PA_tika-abh04_t:245_7	vatthussa mahantabhāvoti tadubhayaṃ cetanāya balavabhāveneva hotīti āha “payoga…pe…	245	
PA_tika-abh04_t:245_8	bhāvato”ti. Yathāvuttapaccayavipariyāyepīti payogavatthuādipaccayānaṃ amahattepi.	245	
PA_tika-abh04_t:245_9	Taṃtaṃpaccayehīti guṇavantatādipaccayehi. Ettha ca hantabbassa guṇavantatāya mahāsāvajjatā	245	
PA_tika-abh04_t:245_10	vatthumahantatāya viya daṭṭhabbā. Kilesānaṃ upakkamānaṃ dvinnañca mudutāya tibbatāya	2451	
PA_tika-abh04_t:245_11	ca appasāvajjatā mahāsāvajjatā ca yojetabbā. Pāṇo pāṇasaññitā vadhakacittañca pubbabhāgasambhārā,	2451	
PA_tika-abh04_t:245_12	upakkamo vadhakacetanāsamuṭṭhāpito, pañcasambhāravatī pāṇātipātacetanāti sā pañcasambhāravinimuttā	2451	
PA_tika-abh04_t:245_13	daṭṭhabbā. Esa nayo adinnādānādīsupi.	2451	
PA_tika-abh04_t:246_0	Mantaparijappanena parassa santakaharaṇaṃ vijjāmayo, vinā mantena parasantakassa	246	
PA_tika-abh04_t:246_1	kāyavacīpayogehi ākaḍḍhanaṃ tādisaiddhiyogena iddhimayo payogoti adinnādānassapi	246	
PA_tika-abh04_t:246_2	cha payogā sāhatthikādayo veditabbā.	246	
PA_tika-abh04_t:247_0	Abhibhavitvā vītikkamane micchācāro mahāsāvajjo, na tathā ubhinnaṃ samānacchandabhāve.	247	
PA_tika-abh04_t:247_1	“Cattāro sambhārāti vuttattā abhibhavitvā vītikkamane satipi maggenamaggapaṭipattiadhivāsane	247	
PA_tika-abh04_t:247_2	purimuppannasevanābhisandhipayogābhāvato micchācāro na hoti abhibhuyyamānassā”ti	247	
PA_tika-abh04_t:247_3	vadanti. Sevanacitte sati payogābhāvo na pamāṇaṃ itthiyā sevanappayogassa yebhuyyena	247	
PA_tika-abh04_t:247_4	abhāvato. Purisasseva hi yebhuyyena sevanappayogo hotīti itthiyā puretaraṃ sevanacittaṃ	247	
PA_tika-abh04_t:247_5	upaṭṭhāpetvā nipannāyapi micchācāro na siyāti āpajjati, tasmā purisassa vasena ukkaṃsato	247	
PA_tika-abh04_t:247_6	cattāro sambhārā vuttāti daṭṭhabbaṃ. Aññathā itthiyā purisakiccakaraṇakāle purisassapi	247	
PA_tika-abh04_t:247_7	sevanappayogābhāvato micchācāro na siyāti. Keci pana “attano ruciyā pavattitassa	247	
PA_tika-abh04_t:247_8	tīṇi aṅgāni, balakkārena pavattitassa tīṇīti sabbāni aggahitaggahaṇena cattārī”ti	247	
PA_tika-abh04_t:247_9	vadanti, vīmaṃsitvā gahetabbaṃ.	247	
PA_tika-abh04_t:248_0	Duṭṭhacittassa amaraṇādhippāyassa pharusakāyavacīpayogasamuṭṭhāpikā pharusacetanā	248	
PA_tika-abh04_t:248_1	pharusavācā. Maraṇādhippāye pana sati atthasiddhitadabhāvesu pāṇātipātā byāpādā ca	248	
PA_tika-abh04_t:248_2	hontīti. Yaṃ pati pharusavācā payujjati, tassa sammukhāva sīsaṃ eti. “Parammukhepi	248	
PA_tika-abh04_t:248_3	pharusavācā hotī”ti vadanti.	248	
PA_tika-abh04_t:249_0	Yadi cetanāya sabbadā kammapathabhāvābhāvato aniyato kammapathabhāvoti kammapatharāsimhi	249	
PA_tika-abh04_t:249_1	avacanaṃ, nanu abhijjhādīnampi kammapathaṃ appattānaṃ atthitāya aniyato kammapathabhāvoti	249	
PA_tika-abh04_t:249_2	tesampi kammapatharāsiyaṃ avacanaṃ āpajjatīti? Nāpajjati, kammapathatātaṃsabhāgatāhi	249	
PA_tika-abh04_t:249_3	tesaṃ tattha vuttattā. Yadi evaṃ cetanāpi tattha vattabbā siyāti? Saccametaṃ, sā	249	
PA_tika-abh04_t:249_4	pana pāṇātipātādikāti pākaṭo tassā kammapathabhāvoti na vuttaṃ siyā. Cetanāya hi	249	
PA_tika-abh04_t:249_5	“cetanāhaṃ, bhikkhave, kammaṃ vadāmi,”“tividhā, bhikkhave, kāyasañcetanā akusalaṃ	249	
PA_tika-abh04_t:249_6	kāyakamma”ntiādivacanehi kammabhāvo dīpito. Kammaṃyeva ca sugatiduggatīnaṃ taduppajjanasukhadukkhānañca	249	
PA_tika-abh04_t:249_7	pathabhāvena pavattaṃ kammapathoti vuccatīti pākaṭo tassā kammapathabhāvo. Abhijjhādīnaṃ	249	
PA_tika-abh04_t:249_8	pana cetanāsamīhanabhāvena sucaritaduccaritabhāvo, cetanājanitataṃbandhatibhāvena	249	
PA_tika-abh04_t:249_9	sugatiduggatitaduppajjanasukhadukkhānaṃ pathabhāvo cāti na tathā pākaṭo kammapathabhāvoti	249	
PA_tika-abh04_t:249_10	te eva kammapatharāsibhāvena vuttā. Atathājātiyattā vā cetanā tehi saddhiṃ na vuttā	2491	
PA_tika-abh04_t:249_11	siyā. Vicāretvā gahetabbaṃ.	2491	
PA_tika-abh04_t:250_0	Pāṇātipātādīnaṃ ārammaṇāneva tabbiratiārammaṇānīti pañca sikkhāpadā parittārammaṇā	250	
PA_tika-abh04_t:250_1	evāti vacanena adinnādānādīnaṃ sattārammaṇatāvacanassa virodhaṃ codeti. Tathā hi	250	
PA_tika-abh04_t:250_2	vakkhati “vītikkamitabbatoyeva hi veramaṇī nāma hotī”ti. Sayameva pariharissatīti	250	
PA_tika-abh04_t:250_3	sikkhāpadavibhaṅge pañhapucchakavaṇṇanaṃ sandhāya vadati. Tattha hi “yasmā sattoti	250	
PA_tika-abh04_t:250_4	saṅkhyaṃ gate saṅkhāreyeva ārammaṇaṃ karoti, tasmā parittārammaṇāti vuccantī”ti vuttaṃ.	250	
PA_tika-abh04_t:251_0	Duggatatādīnīti ādi-saddena “aladdhālābho laddhavināso icchitānaṃ bhogānaṃ kicchapaṭilābho	251	
PA_tika-abh04_t:251_1	rājādīhi sādhāraṇabhogatā dukkhavihāro sāsaṅkavihāro”ti evamādayo saṅgahitā. Keci	251	
PA_tika-abh04_t:251_2	pana “diṭṭheva dhamme bhogajāniādayo nissandaphala”nti vadanti.	251	
PA_tika-abh04_t:252	Kusalakammapathakathāvaṇṇanā	25	
PA_tika-abh04_t:253	Tāsañca viratīnaṃ cetanāsampayuttattā cetanādvārena sugatiduggatitaduppajjanasukhadukkhānaṃ pathabhāvo yuttoti adhippāyo.	25	
PA_tika-abh04_t:254	Kammapathasaṃsandanakathāvaṇṇanā	25	
PA_tika-abh04_t:255_0	Tathāti kammapathappattānaṃ. Kecīti dhammasirittheraṃ sandhāyāha. So hi kammapathappattānameva	255	
PA_tika-abh04_t:255_1	dussīlyādīnaṃ susīlyādīnañca kammapathehi atthato nānattābhāvadassanaṃ, tesaṃ vā	255	
PA_tika-abh04_t:255_2	phassadvārādīhi avirodhabhāvena dīpanaṃ kammapathasaṃsandananti vadati. Kammapathatā	255	
PA_tika-abh04_t:255_3	natthīti etena yathāvuttānaṃ asaṃvarasaṃvarānaṃ tesaṃ vāde kammapathasaṃsandane asaṅgahitataṃ	255	
PA_tika-abh04_t:255_4	dasseti. Ye pana saṅgahaṃ labhanti, tesaṃ gahaṇe payojanābhāvaṃ dassetuṃ “tividha…pe…	255	
PA_tika-abh04_t:255_5	dassanenā”ti vuttaṃ. Evaṃ purimapakkhe saṅkhepato dosaṃ vatvā dutiyapakkhepi vattuṃ	255	
PA_tika-abh04_t:255_6	“na ca duccaritāna”ntiādimāha. Tena ye duccaritasucaritaasaṃvarasaṃvarā anucarīyanti,	255	
PA_tika-abh04_t:255_7	tesaṃ kāyakammāditā vidhīyatīti dasseti. “Pañcaphassadvāravasena uppanno asaṃvaro	255	
PA_tika-abh04_t:255_8	akusalaṃ manokammameva hotī”tiādinā hi vuttanti. Yadi cātiādinā anavasesapariyādānābhāvamāha.	255	
PA_tika-abh04_t:255_9	Uppatti na vattabbāti kammapatha…pe… vadantehi “manokammaṃ chaphassadvāravasena uppajjatī”ti	255	
PA_tika-abh04_t:255_10	na vattabbanti attho. Atha vā yadi kammapathappattāneva dussīlyādīni kāyakammādināmehi	2551	
PA_tika-abh04_t:255_11	aṭṭhakathāyaṃ vuttānīti evaṃ vadantehi aṭṭhakathācariyehi manokammassa chaphassadvāravasena	2551	
PA_tika-abh04_t:255_12	uppatti na vattabbāti attho. Taṃtaṃkammabhāvassa vuttattāti “tividhaṃ kāyaduccaritaṃ	2551	
PA_tika-abh04_t:255_13	akusalaṃ kāyakammameva hotī”tiādiṃ sandhāyāha.	2551	
PA_tika-abh04_t:256_0	Kammantarampi taṃdvārikakammameva siyāti pāṇātipātādikassa vacīkammādibhāvamāsaṅkati.	256	
PA_tika-abh04_t:256_1	Tasmāti yasmā kesañci asaṃvarānaṃ saṃvarānañca kammapathatā natthi, kāyaduccaritādīnañca	256	
PA_tika-abh04_t:256_2	kammapathehi nānattābhāvadassanena payojanaṃ natthi, na ca duccaritādīnaṃ phassadvārānaṃ	256	
PA_tika-abh04_t:256_3	vasena uppatti dīpitā, na cāyaṃ vidhi niravasesasaṅgāhikā, kammānañca saṅkaro āpajjati,	256	
PA_tika-abh04_t:256_4	aṭṭhakathāyañca pubbāparavirodho, tasmāti attho. Samānanāmatā kāyakammāditā. Sāmaññanāmāvijahanaṃ	256	
PA_tika-abh04_t:256_5	kāyakammādibhāvāvijahanaṃ. Ubhayesanti kammapathākammapathānaṃ. Uppattipariyāyavacanābhāvatoti	256	
PA_tika-abh04_t:256_6	etena phassadvāraasaṃvaradvārādīnaṃ taṃdvārikakammānañca atthato nānattābhāvepi tathā	256	
PA_tika-abh04_t:256_7	tathā pavattadesanāvasena te vicāritāti dasseti. “Akusalaṃ kāyakammaṃ pañcaphassadvāravasena	256	
PA_tika-abh04_t:256_8	na uppajjatī”tiādiko dutiyavinicchayo.	256	
PA_tika-abh04_t:257_0	Kāye vācāya ca…pe… siddhitoti etena copanappattaṃ akusalaṃ manokammaṃ copanaṃ appattato	257	
PA_tika-abh04_t:257_1	visesetvā dassetuṃ “kāyavacīkamma”nti vuttaṃ, na pana kāyavacīkammabhāvatoti dasseti.	257	
PA_tika-abh04_t:257_2	Tena kāyavacīgahaṇaṃ yathāvuttacopanappattaṃ eva vibhāvetīti daṭṭhabbaṃ. Tenevāha	257	
PA_tika-abh04_t:257_3	– “copanappattaṃ akusalaṃ kāyadvāre vacīdvāre ca manokammaṃ hotī”ti. Taṃ-sadde vutte	257	
PA_tika-abh04_t:257_4	yaṃ-saddo abyabhicāritasambandhatāya vuttoyeva hotīti katvā “yaṃ uppajjatī”ti vuttaṃ.	257	
PA_tika-abh04_t:257_5	Uppādamattaparicchinnenāti chaphassadvārikakammenāti attho. Matta-saddena visesanivattiatthena	257	
PA_tika-abh04_t:257_6	manokammatāvisesaṃ nivatteti. Niyamassa eva-saddassa akatattā “kāyavacīkammameva	257	
PA_tika-abh04_t:257_7	hotī”ti avuttattā. Idāni niyamākaraṇena laddhaguṇaṃ dassento “na pana sabbampī”tiādimāha.	257	
PA_tika-abh04_t:258_0	“Niyamassa akatattā”tiādi purimanayoti adhippeto. Vattuadhippāyānurodhinī saddappavattīti	258	
PA_tika-abh04_t:258_1	samāsapade ekadesopi ākaḍḍhīyati adhikāravasenāti adhippāyena “kamma-saddamattena	258	
PA_tika-abh04_t:258_2	sambandhaṃ katvā”ti vuttaṃ. Yaṃ pana vadantītiādinā ettha padakāramatassa ayuttataṃ	258	
PA_tika-abh04_t:258_3	dasseti. Tattha cetanāpakkhikānanti kāyavacīkammabhūtacetanāpakkhikānaṃ. Satanti	258	
PA_tika-abh04_t:258_4	samānānaṃ. Taṃtaṃdvārakammapathānañcāti idaṃ imassa cittassa kammapathabhāvena pavattaṃ	258	
PA_tika-abh04_t:258_5	kālaṃ sandhāya vuttaṃ, na sabbadā, kammapathabhāveneva pavattanato. Ca-saddena vā	258	
PA_tika-abh04_t:258_6	akammapathasaṅgaho daṭṭhabbo. Atha vā taṃtaṃdvārā ca taṃtaṃdvārakammapathā ca taṃtaṃdvārakammapathāti	258	
PA_tika-abh04_t:258_7	“taṃtaṃdvārā”ti padena akammapathānaṃ saṃvarānaṃ saṅgaho daṭṭhabbo. Tena sabhāvenāti	258	
PA_tika-abh04_t:258_8	manokammassa dvārabhāvena, na attanoti adhippāyo. Evamidhāpīti cittajanito cittasampayuttassa	258	
PA_tika-abh04_t:258_9	kammassa dvārabhāvo cittepi upacaritoti attho. Vattabbameva natthi anantarapaccayabhūtamanorahitassa	258	
PA_tika-abh04_t:258_10	cittassa abhāvatoti.	2581	
PA_tika-abh04_t:259	Dvārakathāvaṇṇanā niṭṭhitā.	25	
PA_tika-abh04_t:260	Kamābhāvaniyamābhāve sabbārammaṇatādīti ādi-saddena saṅgaṇhāti. Na hi…pe… atthīti padhāne asambhavato appadhānaṃ adhikarīyatīti dasseti.	26	
PA_tika-abh04_t:261	Dhammuddesavārakathā	26	
PA_tika-abh04_t:262	Phassapañcamakarāsivaṇṇanā	26	
PA_tika-abh04_t:263	“Tasmiṃ samaye phasso hotī”tiādikāya pāḷiyā phassādīnaṃ kāmāvacaratādidassane na tapparabhāvo, sabhāvadassane eva pana tapparabhāvoti dasseti “na hi phassādīna”ntiādinā.	26	
PA_tika-abh04_t:264_0	Cittakiriyābhāvenāti cittabyāpārabhāvena. Phassassa sampajjanamuppajjanameva. Sannipatitappavattiyā	264	
PA_tika-abh04_t:264_1	paccayo hotīti etena cittārammaṇasannipātakāraṇaṃ phasso cittārammaṇasannipātoti	264	
PA_tika-abh04_t:264_2	vuttoti dasseti. Phasso hi cittassa ārammaṇe phusanākāreneva pavattito tassa ārammaṇe	264	
PA_tika-abh04_t:264_3	sannipatitappavattiyā paccayoti ca vuccati. Sā cassa phusanākārappavatti sākhagge	264	
PA_tika-abh04_t:264_4	ṭhitaṃ disvā bhūmisaṇṭhitassa avīrakapurisassa jaṅghacalanaṃ, ambilaambapakkādiṃ	264	
PA_tika-abh04_t:264_5	khādantaṃ disvā mukhe kheḷuppatti, dayālukassa paraṃ haññamānaṃ disvā sarīrakampananti	264	
PA_tika-abh04_t:264_6	evamādīsu paribyattā hoti. Tabbisesabhūtā rūpadhammāti yathā paṭihananavasena aññamaññaṃ	264	
PA_tika-abh04_t:264_7	āsannataraṃ uppajjamānesu rūpadhammavisesesu saṅghaṭṭanapariyāyo, evaṃ cittārammaṇānaṃ	264	
PA_tika-abh04_t:264_8	visayakaraṇavisayabhāvappatti paṭihananākārena hoti. So ca cittanissito dhammaviseso	264	
PA_tika-abh04_t:264_9	saṅghaṭṭanapariyāyena vutto, yadāha “eva”ntiādi. Keci pana “saṅghaṭṭanaraso phasso	264	
PA_tika-abh04_t:264_10	pañcadvārikova, na itaro vatthārammaṇasaṅghaṭṭanābhāvato”ti vadanti, taṃ na yujjati	2641	
PA_tika-abh04_t:264_11	upacārasiddhattā saṅghaṭṭanassa. Itarathā pañcadvārikassapi taṃ na sambhaveyyāti.	2641	
PA_tika-abh04_t:264_12	Indriyamanasikāresu yathāpavattamānesu taṃtaṃārammaṇe viññāṇaṃ uppajjati, tesaṃ tathāpavattiyeva	2641	
PA_tika-abh04_t:264_13	viññāṇassa visayabhāvakaraṇaṃ.	2641	
PA_tika-abh04_t:265_0	“Yaṃ kho, bhikkhave, ime pañca kāmaguṇe paṭicca uppajjati sukhaṃ somanassaṃ, ayaṃ	265	
PA_tika-abh04_t:265_1	vuccati kāmānaṃ assādo”tiādivacanato sukhavedanāva assādoti āha “assādabhāvato”ti.	265	
PA_tika-abh04_t:265_2	Phusanādibhāvena ārammaṇaggahaṇaṃ ekadesānubhavananti anupacaritameva phassādīnaṃ	265	
PA_tika-abh04_t:265_3	anubhavanakiccamāha.	265	
PA_tika-abh04_t:266	Nimittenāti nīlādinā dīghādinā ca nimittena. Etenupāyenāti yathā ñāṇappadhāne cittuppāde saññā ñāṇamanuvattati, evaṃ samādhippadhāne samādhinti dasseti.	26	
PA_tika-abh04_t:267	Pabandhatīti paṭṭhapeti sampayuttadhamme sakasakakicce paṭṭhapeti. Teneva hi tadatthaṃ vivaranto “pavattetī”ti āha.	26	
PA_tika-abh04_t:268_0	Vijjamānatāvācī hoti-saddo, vijjamānatā ca saṅkhatadhammānaṃ uppajjanena vinā natthīti	268	
PA_tika-abh04_t:268_1	“cittaṃ na tathā atthato nuppajjatī”ti vuttaṃ. Tena yasmā cittaṃ na nuppajjati uppajjati	268	
PA_tika-abh04_t:268_2	eva, tasmā cittaṃ hotīti vuttanti ayamettha aṭṭhakathāya attho. Evamavaṭṭhite hoti-uppajjati-saddānaṃ	268	
PA_tika-abh04_t:268_3	samānatthattena na kiñci payojanaṃ dissati. Atha vā bhavanaṃ nāma sattā, sattā ca	268	
PA_tika-abh04_t:268_4	uppādādinā samaṅgitāti phassādīnaṃ khaṇattayapariyāpannatā “phasso hotī”tiādīsu hoti-saddena	268	
PA_tika-abh04_t:268_5	vuttā. Tattha yo bhāvo uppādasamaṅgī, na so na hoti nāma, tasmā uppajjati-saddena	268	
PA_tika-abh04_t:268_6	vuccamānassa atthassa hoti-saddavacanīyatā na na sambhavati. Uppannaṃ hotīti ettha	268	
PA_tika-abh04_t:268_7	pana kiñcāpi uppanna-saddeneva uppādādisamaṅgitā vuccati, tabbhāvānativatti pana	268	
PA_tika-abh04_t:268_8	hoti-saddena vuttā khaṇattayavītivattepi uppanna-saddassa vattanato, tasmā na ettha	268	
PA_tika-abh04_t:268_9	uppajjati-saddena samānatthatāsabbhāvadassanaṃ viya uppajjatidassanampi virujjhati	268	
PA_tika-abh04_t:268_10	pākaṭakaraṇabhāvato. Itarathā “cittaṃ uppannaṃ hotī”ti imināva cittassa vijjamānabhāvo	2681	
PA_tika-abh04_t:268_11	dassitoti kiṃ puna vijjamānabhāvadassanenāti na na sakkā vattuṃ, samayavavatthānavasena	2681	
PA_tika-abh04_t:268_12	savisesaṃ vuttampi cittaṃ phassādīhi sahuppattiyā suṭṭhutaraṃ nibbisesanti dassetuṃ	2681	
PA_tika-abh04_t:268_13	cittassa puna vacanaṃ. Uddiṭṭhadhammānaṃyeva cettha niddesavāre vibhajanaṃ, na vibhaṅge	2681	
PA_tika-abh04_t:268_14	viya pāḷiyā āruḷhasabbapadānanti “uddesavāre saṅgaṇhanatthaṃ niddesavāre vibhajanattha”nti	2681	
PA_tika-abh04_t:268_15	ayampi attho niccalo. Tathā hi “yasmiṃ samaye rūpūpapattiyā maggaṃ bhāvetī”tiādīsu	2681	
PA_tika-abh04_t:268_16	maggādayo na vibhattā. Apica adhipatibhāvena indriyesu viya phassavedanāsaññācetanāhi	2681	
PA_tika-abh04_t:268_17	saha sabbacittuppādasādhāraṇarāsiyaṃ gahetabbattā samayavavatthāne vuttampi cittaṃ	2681	
PA_tika-abh04_t:268_18	phassapañcamake vuttanti daṭṭhabbaṃ.	2681	
PA_tika-abh04_t:269	Jhānaṅgarāsivaṇṇanā	26	
PA_tika-abh04_t:270_0	Vitakkananti vitakkanakiriyā, sā ca vitakkassa attano paccayehi pavattimattamevāti	270	
PA_tika-abh04_t:270_1	bhāvaniddeso vasavattibhāvanivāraṇāya hoti. Yasmiṃ ārammaṇe cittaṃ abhiniropeti,	270	
PA_tika-abh04_t:270_2	taṃ tassa gahaṇayogyaṃ karonto vitakko ākoṭento viya parivattento viya ca hotīti	270	
PA_tika-abh04_t:270_3	tassa ākoṭanalakkhaṇatā pariyāhananarasatā ca vuttā. Idañca lakkhaṇaṃ kiccasannissitaṃ	270	
PA_tika-abh04_t:270_4	katvā vuttaṃ. Dhammānañhi sabhāvavinimuttā kāci kiriyā nāma natthi, tathā gahetabbākāro.	270	
PA_tika-abh04_t:270_5	Bodhaneyyajanānurodhena pana paramatthato ekasabhāvopi sabhāvadhammo pariyāyavacanehi	270	
PA_tika-abh04_t:270_6	viya samāropitarūpehi bahūhi pakārehi pakāsīyati. Evañhi so suṭṭhu pakāsito hotīti.	270	
PA_tika-abh04_t:271_0	Vipphāro nāma vitakkassa thinamiddhapaṭipakkho ārammaṇe anolīnatā asaṅkoco, so pana	271	
PA_tika-abh04_t:271_1	abhiniropanabhāvato calanaṃ viya hotīti adhippāyena “vipphāravāti vicalanayutto”ti	271	
PA_tika-abh04_t:271_2	vuttaṃ. Upacārappanāsu santānena pavattiyanti etena yathā apubbārammaṇe paṭhamābhinipātabhūto	271	
PA_tika-abh04_t:271_3	vitakko vipphāravā hoti, na tathā ekasmiṃyeva ārammaṇe nirantaraṃ anuppabandhavasena	271	
PA_tika-abh04_t:271_4	pavattiyaṃ, nātivipphāravā pana tattha hoti sannisinnabhāvatoti dasseti. Tenevāha	271	
PA_tika-abh04_t:271_5	“niccalo hutvā”tiādi.	271	
PA_tika-abh04_t:272	“Pītisukhena abhisandetī”tiādivacanato pītiyā pharaṇaṃ kāyavisayanti yathā taṃ hoti, taṃ dassetuṃ “paṇītarūpehī”ti vuttaṃ.	27	
PA_tika-abh04_t:273_0	Visārassa byaggabhāvassa paṭipakkho sabhāvo avisāro, na visārābhāvamattaṃ. Avisārāvikkhepānaṃ	273	
PA_tika-abh04_t:273_1	samādhānabhāvato atthato visesābhāvepi samukhena sampayuttamukhena ca ubhayaṃ vuttanti	273	
PA_tika-abh04_t:273_2	dassetuṃ “avisā…pe… vikkhepo”ti vuttaṃ. Visesatoti atisayenāti vā attho gahetabbo.	273	
PA_tika-abh04_t:273_3	Sukhañhi samādhissa visesakāraṇaṃ “sukhino cittaṃ samādhiyatī”ti vacanato.	273	
PA_tika-abh04_t:274	Indriyarāsivaṇṇanā	27	
PA_tika-abh04_t:275_0	Tatthāti saddahanasaṅkhāte adhimokkhalakkhaṇe. Puggalo saddahatīti imināpi saddhāya	275	
PA_tika-abh04_t:275_1	āhitavisesānaṃ taṃsampayuttadhammānaṃ saddahanakiriyāya kattubhāvameva vibhāveti.	275	
PA_tika-abh04_t:275_2	Avayavabyāpāro hi samudāye voharīyatīti. Na kevalaṃ pasādanīyavatthusmiṃ appasādanākārappavattameva	275	
PA_tika-abh04_t:275_3	akusalaṃ assaddhiyaṃ, atha kho appasādanīyavatthusmiṃ pasādanākārappavattampīti dassetuṃ	275	
PA_tika-abh04_t:275_4	“micchādhimokkho”ti vuttaṃ. Tena pūraṇādīsu pasādassa assaddhiyatamāha. Pasādabhūtoti	275	
PA_tika-abh04_t:275_5	etena appasādabhūtaṃ assaddhiyaṃ nivatteti. Vatthugatoti iminā micchādhimokkhaṃ.	275	
PA_tika-abh04_t:275_6	“Pasādabhūto nicchayo”ti iminā pana vibhāvitamevatthaṃ pākaṭaṃ karonto “na yevāpanakādhimokkho”ti	275	
PA_tika-abh04_t:275_7	āha. Akālussiyaṃ pasādo, taṃ pana asaṅkhobhabhāvato “anāvilabhāvo”ti vuttaṃ. Tañhi	275	
PA_tika-abh04_t:275_8	sampayuttesu vidahantī saddhā akālussiyapaccupaṭṭhānā. Evametanti adhimuccanākārena	275	
PA_tika-abh04_t:275_9	pana gahetabbattā adhimuttipaccupaṭṭhānā. Buddhādivatthūnīti ettha idhalokaparalokakammaphalasambandhāpi	275	
PA_tika-abh04_t:275_10	saṅgahitāti daṭṭhabbaṃ. “Saddhāhattho, mahānāma, ariyasāvako”ti, “saddhīdha vittaṃ	2751	
PA_tika-abh04_t:275_11	purisassa seṭṭha”nti, “saddhā bījaṃ tapo vuṭṭhī”ti evamādivacanato kusaladhammānaṃ	2751	
PA_tika-abh04_t:275_12	ādānādīsu hatthādayo viya saddhā daṭṭhabbā.	2751	
PA_tika-abh04_t:276_0	“Idha bhikkhunā kammaṃ kattabbaṃ hoti. Tassa evaṃ hoti ‘kammaṃ kho me kattabbaṃ bhavissati,	276	
PA_tika-abh04_t:276_1	kammaṃ kho pana me karontassa na sukaraṃ buddhānaṃ sāsanaṃ manasi kātuṃ, handāhaṃ	276	
PA_tika-abh04_t:276_2	vīriyaṃ ārabhāmi appattassa pattiyā anadhigatassa adhigamāya asacchikatassa sacchikiriyāyā”’ti –	276	
PA_tika-abh04_t:277	Ādikā anurūpapaccavekkhaṇā.	27	
PA_tika-abh04_t:278	Taṃmūlakānīti gantabbamaggādimūlakāni. Ettha ca maggo gantabbo hotītiādayo aṭṭhakathāyaṃ dassanavaseneva vuttā, na pāḷiyaṃ āgatānukkamenāti daṭṭhabbaṃ.	27	
PA_tika-abh04_t:279_0	Karaṇādikāle viya cirakatādiārammaṇaṃ vibhūtaṃ katvā pavattantī sati taṃ upagantvā	279	
PA_tika-abh04_t:279_1	tiṭṭhantī anissajjantī ca hoti. Yaṃ ārammaṇaṃ sammuṭṭhaṃ, taṃ pilavitvā gataṃ viya	279	
PA_tika-abh04_t:279_2	calitaṃ viya ca hoti, tappaṭipakkhabhāvena pana asammuṭṭhanti imamatthaṃ dassento	279	
PA_tika-abh04_t:279_3	“udake alābu viyā”tiādimāha. Tattha sāraṇanti etena “saranti tāyā”ti imamevatthaṃ	279	
PA_tika-abh04_t:279_4	vibhāveti. Saraṇakiriyāya hi pavattamānānaṃ dhammānaṃ tattha ādhipaccabhāvena sati	279	
PA_tika-abh04_t:279_5	paccayo. Tassā hi tathā paccayabhāve sati te dhammā sāritā asammuṭṭhakatā apilāvitāhontīti.	279	
PA_tika-abh04_t:279_6	“Imehi nāma hetūhi paccayehi ca ete dhammā sambhavantī”ti sambhavato. “Imaṃ nāma	279	
PA_tika-abh04_t:279_7	phalaṃ nibbattentī”ti phalato dhammā uppajjanena vipaccanena ca nipphannā nāma hontīti.	279	
PA_tika-abh04_t:279_8	Vatthubhūtāti ārammaṇabhūtā.	279	
PA_tika-abh04_t:280_0	Satipi sabbesaṃ sārammaṇadhammānaṃ ārammaṇaggahaṇe na cittaṃ viya pare paricchijjagāhinoti	280	
PA_tika-abh04_t:280_1	“paricchinnopaladdhivasena jānātī”ti cittaṃ vuttaṃ. Cetasikesu hi keci visayaṃ paricchijja	280	
PA_tika-abh04_t:280_2	gahetuṃ na sakkonti, keci pana paricchedamatteyeva tiṭṭhanti, na viññāṇaṃ viya visayaṃ	280	
PA_tika-abh04_t:280_3	gaṇhantīti ye āsaṅkitabbā, tesu tadabhāvaṃ dassento “na saññā…pe… vijjhanavasenā”ti āha.	280	
PA_tika-abh04_t:281_0	Pītiyā ca somanassabhāvo āpajjatīti idaṃ pīti ca somanassañca pītisomanassanti pītisomanassānaṃ	281	
PA_tika-abh04_t:281_1	tulyayogaṃ sandhāya vuttaṃ. Somanassasseva pana “ājaññaratho”ti viya pītiyuttaṃ somanassaṃ	281	
PA_tika-abh04_t:281_2	pītisomanassanti padhānabhāvo icchitoti na pītiyā somanassabhāvappatti. Na hi padhāne	281	
PA_tika-abh04_t:281_3	vijjamāne appadhānaṃ upayujjati, pītiggahaṇañcettha pītiyuttassa somanassassa yebhuyyena	281	
PA_tika-abh04_t:281_4	bhāvato paribyattakiccato ca kataṃ, na ca nippītikasomanassassa asaṅgaho. Ruḷhīsaddesu	281	
PA_tika-abh04_t:281_5	kiriyāya anaccantikabhāvato. Pītiyā pana upalakkhaṇabhāvena ayamattho suṭṭhu yujjatīti	281	
PA_tika-abh04_t:281_6	dassento āha “pītiupalakkhitaṃ vā”tiādi.	281	
PA_tika-abh04_t:282_0	Pavattaṃ upādinnakkhandhaṃ. Ciraṭṭhitikaṃ hotīti etena na kevalaṃ anupāletabbadhammānaṃ	282	
PA_tika-abh04_t:282_1	khaṇaṭṭhitiyāyeva, atha kho pabandhānupacchedassapi jīvitaṃ kāraṇanti dasseti. Aññathā	282	
PA_tika-abh04_t:282_2	hi āyukkhayamaraṇaṃ na yujjeyyāti. Avisesenāti kāraṇavisesānapekkhena jīvitindriyatāsāmaññena.	282	
PA_tika-abh04_t:282_3	Yadipi arūpāsaññabhavesu rūpārūpadhammā nappavattanti, tehi pana purimapacchimabhavesu	282	
PA_tika-abh04_t:282_4	carimapaṭhamadhammā samānajātiyena abyavahitatāya nirantarāyeva nāma hontīti “yāva	282	
PA_tika-abh04_t:282_5	parinibbānaṃ avicchinnaṃ pavattatī”ti vuttaṃ. Anupālanādikassāti anupālanapavattanaṭṭhapanāniyeva	282	
PA_tika-abh04_t:282_6	vadati. Jīvamānavisesappaccayabhāvatoti sahajātānaṃ jīvamānatāvisesassa paccayabhāvato.	282	
PA_tika-abh04_t:282_7	Indriyabaddhassa hi matarūpato kammajassa ca utujādito viseso jīvitindriyakatoti.	282	
PA_tika-abh04_t:283	Maggaṅgarāsivaṇṇanā	28	
PA_tika-abh04_t:284_0	Aviparītaniyyānikabhāvenāti idaṃ sammā-saddassa diṭṭhi-ādisaddānañca samānādhikaraṇatāvasena	284	
PA_tika-abh04_t:284_1	diṭṭhiādīnaṃ avisesabhūtassa niyyānikabhāvassa sammā-saddena visesitabbattā vuttaṃ.	284	
PA_tika-abh04_t:284_2	Aviparītattho hi sammā-saddo, na niyyānikatthoti. Aviparītaniyyānikattho eva vā sammā-saddo.	284	
PA_tika-abh04_t:284_3	Anekatthā hi nipātāti. Evamevāti aviparītaniyyānikabhāvena.	284	
PA_tika-abh04_t:285	Balarāsivaṇṇanā	28	
PA_tika-abh04_t:286_0	Patissavo vacanasampaṭiggahoti adhippāyena “sappatissavaṃ patissavabhūtaṃ taṃsabhāgañca	286	
PA_tika-abh04_t:286_1	yaṃ kiñci gārava”nti āha. Tattha tattha pākaṭabhāvenāti ajjhattabhūtesu jātiyādīsu	286	
PA_tika-abh04_t:286_2	bahiddhābhūtesu bhikkhuādīsu hirottappānaṃ anurūpapaccavekkhaṇavasena sasambhārapathavīādīsu	286	
PA_tika-abh04_t:286_3	pathavīdhātuādīnaṃ viya vibhūtakiccabhāvenāti attho.	286	
PA_tika-abh04_t:287	Mūlarāsivaṇṇanā	28	
PA_tika-abh04_t:288_0	Evañhi upamāya sametīti yathā asucimhi patitapurisassa satipi kāyena allīyane bhāvo	288	
PA_tika-abh04_t:288_1	anallīno, evaṃ alobhopi ārammaṇakaraṇavasena gahitepi ārammaṇe alaggabhāvena anallīnabhāvo	288	
PA_tika-abh04_t:288_2	anallīnākāro eva pavattati. Evaṃsabhāvo hi so dhammoti. Kiñci dussīlyaṃ dosasamuṭṭhānaṃ	288	
PA_tika-abh04_t:288_3	sabbampi dussīlyaṃ dosūpanissayanti “dosasamuṭṭhānataṃ dosūpanissayatañcā”ti vuttaṃ.	288	
PA_tika-abh04_t:288_4	Tena adoso dosasseva ujuvipaccanīko, taṃmukhena dussīlyassāti dasseti.	288	
PA_tika-abh04_t:289_0	Tattha jātānaṃ dhammānaṃ anativattanaṭṭhena…pe… āsevanaṭṭhena bhāvanāti yo so ekattupagato	289	
PA_tika-abh04_t:289_1	paṭhamajjhānādiappanācittuppādo āsannūpacārāhitaviseso nīvaraṇādiparipanthavisuddhiyā	289	
PA_tika-abh04_t:289_2	visuddho, tadāvaraṇavisayavirahena ca samappavattaappanāsamādhisaṅkhātaṃ majjhimaṃ	289	
PA_tika-abh04_t:289_3	samathanimittaṃ paṭipanno, evaṃ paṭipannattā eva tatthupagamanena tattha ca pakkhando,	289	
PA_tika-abh04_t:289_4	visodhetabbassa vikkhepassa kilesasaṃsaggassa ca abhāvato visodhanasamādhānaekattupaṭṭhānabyāpāravirahena	289	
PA_tika-abh04_t:289_5	visuddhisamathapaṭipattiekattupaṭṭhānākāre ajjhupekkhanto abhibyattarūpāya sahajātatatramajjhattupekkhāya	289	
PA_tika-abh04_t:289_6	kiccavasena upekkhānubrūhito, tasmiṃyeva jātā samādhipaññāsaṅkhātā yuganaddhadhammā.	289	
PA_tika-abh04_t:289_7	Te yathā aññaṃ anativattamānā hutvā pavattanti, evaṃ bhāvanā brūhanā. Tathā yāni	289	
PA_tika-abh04_t:289_8	tattha saddhādīni indriyāni nānākilesehi vimuttattā vimuttirasena ekarasāni hutvā	289	
PA_tika-abh04_t:289_9	pavattāni. Yañca tattha tadupagaṃ, tesaṃ anativattanaekarasabhāvānaṃ anucchavikaṃ	289	
PA_tika-abh04_t:289_10	vīriyaṃ vāhīyati pavattīyati, yā cassa tasmiṃ khaṇe pavattā paguṇabalavabhāvāpattisaṅkhātā	2891	
PA_tika-abh04_t:289_11	āsevanā. Sabbesaṃ etesaṃ ākārānaṃ bhāvanā uppādanā vaḍḍhanā, ayaṃ tattha jātānaṃ…pe…	2891	
PA_tika-abh04_t:289_12	āsevanaṭṭhena bhāvanā nāma.	2891	
PA_tika-abh04_t:290_0	Yasmā panāyaṃ bhāvanākāro “paṭhamassa jhānassa paṭipadāvisuddhi ādī”tiādināpi pāḷiyaṃ	290	
PA_tika-abh04_t:290_1	āgato eva, ñāṇena ca saṃkilesavodānesu taṃ taṃ ādīnavaṃ ānisaṃsañca disvā tathā tathā	290	
PA_tika-abh04_t:290_2	nipphādetabbo, tasmā “evaṃ vuttāya paññāsādhanāya bhāvanāyā”ti vuttaṃ. Appavattīti	290	
PA_tika-abh04_t:290_3	yasmiṃ dhamme sati yathāvuttā bhāvanā nappavattati, so dhammo paṭipakkhabhāvanāparāmasanena	290	
PA_tika-abh04_t:290_4	abhāvanāti vuttoti adhippāyo. Na hi abhāvamattassa amoho paṭipakkhoti yujjatīti.	290	
PA_tika-abh04_t:290_5	Tappaṭipakkhabhūtā akusalā kāmacchandādayo daṭṭhabbā. Pamādaviseso vā abhāvanā. So	290	
PA_tika-abh04_t:290_6	hi “kusalānaṃ vā dhammānaṃ anāsevanā abhāvanā abahulīkamma”ntiādinā niddiṭṭhoti.	290	
PA_tika-abh04_t:291_0	Ekantena alabbhaneyyadassanatthaṃ “jarādhammo”ti vuttaṃ. Tathā hi pāḷiyaṃ “jātidhammānaṃ,	291	
PA_tika-abh04_t:291_1	bhikkhave, sattānaṃ evaṃ icchā uppajjatī”tiādinā icchitālābho vibhatto. Alobhānubhāvena	291	
PA_tika-abh04_t:291_2	kāyānupassanāya, amohānubhāvena cittadhammānupassanāya siddhi pākaṭāyevāti apākaṭaṃ	291	
PA_tika-abh04_t:291_3	adosānubhāvena vedanānupassanāsiddhiṃ vibhāvento “sukhavipariṇāme”tiādimāha. Ayañca	291	
PA_tika-abh04_t:291_4	yojanā alobhādīnaṃ visesapaccayataṃ sandhāya katā, avisesena pana sabbe sabbesaṃ	291	
PA_tika-abh04_t:291_5	paccayā. Sabhāvato saṅkappato ca uppannassa dukkhassa asahanavaseneva uppajjatīti	291	
PA_tika-abh04_t:291_6	doso taṃdassanassa āsannapaṭipakkho, na rāgo viya dūrapaṭipakkho.	291	
PA_tika-abh04_t:292	Kammapatharāsivaṇṇanā	29	
PA_tika-abh04_t:293_0	Abhijjhādayo viya anabhijjhādayopi na ekantaṃ kammapathabhūtāyevāti āha “kammapathatātaṃsabhāgatāhī”ti.	293	
PA_tika-abh04_t:293_1	Manokammapathabhāvena pavattanakammabhāvato hi etesaṃ kammapatharāsibhāvena saṅgaho,	293	
PA_tika-abh04_t:293_2	na sabbadā kammapathāyevāti. Tena yo aññopi dhammo aniyato kammapathabhāvena pākaṭo	293	
PA_tika-abh04_t:293_3	ca, tassapi kammapathatāvacanaṃ na virujjhatīti dasseti.	293	
PA_tika-abh04_t:294	Passaddhādiyugalavaṇṇanā	29	
PA_tika-abh04_t:295_0	Samanti sammā. Cetiyavandanādiatthanti cetiyavandanādihetu. Samathacatusaccakammaṭṭhānavasena	295	
PA_tika-abh04_t:295_1	tabbhedavasena ca sabbakammaṭṭhānabhāvanābhiyuttānaṃ mudumajjhimatikkhindriyatādibhedavasena	295	
PA_tika-abh04_t:295_2	sabbayogīnaṃ cittassa līnuddhaccādikālavasena sabbadā hitāhitadhammūpalakkhaṇabhāvato	295	
PA_tika-abh04_t:295_3	yathāsabhāvaṃ paṭivedhabhāvato ca satisampajaññānaṃ pāribandhakaharaṇabhāvanāvaḍḍhanāni	295	
PA_tika-abh04_t:295_4	avisesato daṭṭhabbāni. Yathā appanākosallena vinā samatho samathamantarena yathābhūtāvabodho	295	
PA_tika-abh04_t:295_5	ca natthīti nānākkhaṇikā samādhipaññā aññamaññassa visesakāraṇaṃ, evaṃ paṭivedhe	295	
PA_tika-abh04_t:295_6	ekakkhaṇikāpīti dassento āha “aññamaññaṃ nimittabhāvenā”ti. Paññāya hi sātisayaṃ	295	
PA_tika-abh04_t:295_7	avabhāsiyamāne visaye samādhi ekattavasena appetuṃ sakkoti, samādhimhi ca majjhimaṃ	295	
PA_tika-abh04_t:295_8	samathanimittaṃ paṭipanne paññā ārammaṇesu visadā vahatīti. Samaṃ pavattāti aññamaññānativattanena	295	
PA_tika-abh04_t:295_9	samaṃ avisamaṃ ekarasabhāvena pavattā. Aññamaññasahāyabhāvūpagamanena yogino manorathadhurākaḍḍhane	295	
PA_tika-abh04_t:295_10	rathadhurākaḍḍhane viya ājāneyyayugo yugalako hutvā aññamaññānativattamānena naddhā	2951	
PA_tika-abh04_t:295_11	baddhā viyāti vā yuganaddhā. Adhicittamanuyuttehi vīriyasamādhayo samaṃ yojetabbāti	2951	
PA_tika-abh04_t:295_12	imassa visesassa dassanatthaṃ pubbe gahitāpi te puna gahitāti dassetuṃ vīriyasamādhiyojanatthāyāti	2951	
PA_tika-abh04_t:295_13	aṭṭhakathāyaṃ vuttaṃ. Taṃ pana samādhivīriyayogassa vibhāvanaṃ hotīti “yogavacanatthāyāti attho”ti āha.	2951	
PA_tika-abh04_t:296	Yevāpanakavaṇṇanā	29	
PA_tika-abh04_t:297_0	Yathā tathā vāti sammā micchā vā. Anadhimuccantoti “idaṃ karissāmi, etaṃ karissāmī”ti	297	
PA_tika-abh04_t:297_1	evaṃ pavattapubbabhāgasanniṭṭhānahetukena payogakālasanniṭṭhānena anicchinanto. Yattha	297	
PA_tika-abh04_t:297_2	hi anicchayo, tattha appaṭipatti evāti. Saṃsappanaṃ saṃsayo. So hi “āsappanā parisappanā”ti	297	
PA_tika-abh04_t:297_3	vutto. Asatipi byāpāre tatramajjhattatāya sati taṃsampayuttadhammā sakasakakiccavasena	297	
PA_tika-abh04_t:297_4	anūnānadhikatāya alīnaanuddhatatāya ca saṃvattantīti sā tesaṃ tathāpavattiyā paccayabhūtā	297	
PA_tika-abh04_t:297_5	ūnādhikabhāvaṃ nivāreti viyāti ūnādhikanivāraṇarasā vuttā. Tathā pavattipaccayattāyeva	297	
PA_tika-abh04_t:297_6	tesu dhammesu majjhattatāti ca vuttā.	297	
PA_tika-abh04_t:298_0	Jhānapadassāti jhānasaddassa. Tesūti pañcasu. Pañca hi aṅgāni jhānapadassa atthoti	298	
PA_tika-abh04_t:298_1	idaṃ saṃvaṇṇiyamānattāyeva imaṃ cittuppādaṃ sandhāya vuttaṃ. Na hi sabbasmiṃ cittuppāde	298	
PA_tika-abh04_t:298_2	pañceva jhānaṅgāni. Padasamūho vākyaṃ, padakoṭṭhāso vā phassapañcamakādi dhammarāsi.	298	
PA_tika-abh04_t:298_3	Vuttaṃ pūritanti chapaṇṇāsāditāya pūraṇavasena. Phassapaccayā vedanā “phuṭṭho vedeti,	298	
PA_tika-abh04_t:298_4	phuṭṭho sañjānātī”tiādivacanato phasso vedanādīnaṃ paccayo. Yadipi chandādayo yathāvuttarāsikiccābhāvato	298	
PA_tika-abh04_t:298_5	tesu na vattabbā, visuṃ rāsiantarabhāvena pana sarūpato vattabbāti codanaṃ manasi	298	
PA_tika-abh04_t:298_6	katvā “vuttānampī”tiādimāha.	298	
PA_tika-abh04_t:299	Dhammuddesavārakathāvaṇṇanā niṭṭhitā.	29	
PA_tika-abh04_t:300	Kāmāvacarakusalaṃ	30	
PA_tika-abh04_t:301	Niddesavārakathāvaṇṇanā	30	
PA_tika-abh04_t:302_0	2. Santeti sabhāvato vijjamāne. Phassassa visayavisayīnaṃ sannipatanākārena gahetabbattā	302	
PA_tika-abh04_t:302_1	phusanaṃ visaye cittassa sannipatanaṃ vuttaṃ. “Cintanaṭṭhena cittaṃ, mananaṭṭhena	302	
PA_tika-abh04_t:302_2	mano”tiādinā cittādisaddā cintanādibyāpāramukhena attano atthaṃ vibhāventīti āha	302	
PA_tika-abh04_t:302_3	“cittaṃ manotiādīsu viya kiccavisesaṃ anapekkhitvā”ti. Yathā loke vikatameva vekataṃ,	302	
PA_tika-abh04_t:302_4	visayo eva vesayanti vuccati, evaṃ mano eva mānasanti saddamattaviseso. Nīlādi-saddā	302	
PA_tika-abh04_t:302_5	viya vatthādīsu cittesu parisuddhabhāvanibandhanā paṇḍarasaddassa pavattīti tassa	302	
PA_tika-abh04_t:302_6	guṇavisesāpekkhatā vuttā. Yathā kāyikaṃ sātanti ettha kāyappasādanissitanti attho,	302	
PA_tika-abh04_t:302_7	evaṃ cetasikaṃ sātanti ettha cetonissitaṃ sātanti nissayavisesāpekkhatā vuttā. Ekakkhaṇikā	302	
PA_tika-abh04_t:302_8	nānākkhaṇikā ca cittassa ṭhiti nāma, tassa avatthāvisesoti avatthāvisesāpekkho cittassa	302	
PA_tika-abh04_t:302_9	ṭhitīti evaṃpakāro niddeso. “Na lubbhatī”ti vuttassa cittassa, puggalassa vā pavattiākārabhāvena	302	
PA_tika-abh04_t:302_10	alubbhanāti alobho vuttoti aññassa kiriyābhāvavisesāpekkho alubbhanāti niddeso. Vuttanayeneva	3021	
PA_tika-abh04_t:302_11	alubbhitassa bhāvo alubbhitattanti ayaṃ niddeso aññassa bhāvabhūtatāvisesāpekkho	3021	
PA_tika-abh04_t:302_12	vutto. Kattukaraṇabhāvādayo sabhāvadhammānaṃ ajjhāropanavaseneva sijjhanti, bhāvaniddeso	3021	
PA_tika-abh04_t:302_13	pana ajjhāropanānapekkho, tatoyeva ca visesantaravinimutto vinivatto visesato nijjīvabhāvagibhāvato	3021	
PA_tika-abh04_t:302_14	sabhāvaniddeso nāma hotīti phassoti idaṃ phusanaṭṭhena “dhammamattadīpanaṃ sabhāvapada”nti	3021	
PA_tika-abh04_t:302_15	vuttaṃ. Ārammaṇaṃ phusantassa cittassa pavattiākāro phusanabyāpāro hotīti “phusanakiriyā	3021	
PA_tika-abh04_t:302_16	phusanākāro”ti vuttaṃ. Samphusanāti saṃ-saddo “samudayo”tiādīsu viya samāgamatthadīpakoti	3021	
PA_tika-abh04_t:302_17	āha “samāgamaphusanā”ti. “Phusāmi nekkhammasukha”ntiādīsu paṭilābhopi phusanā samphusanāti	3021	
PA_tika-abh04_t:302_18	ca vuccatīti āha “na paṭilābhasamphusanā”ti.	3021	
PA_tika-abh04_t:303_0	Aparena vevacanena. Bahussutabhāvasampādikāya paññāya paṇḍiccapariyāyo. Sippāyatanādīsu	303	
PA_tika-abh04_t:303_1	dakkhatābhūtāya kosallapariyāyo, yattha katthaci tikkhasukhumāya nepuññapariyāyo,	303	
PA_tika-abh04_t:303_2	sammā dhamme paññapentiyā vebhabyāpariyāyoti evamādinā tesu tesu paññāvisesesu te	303	
PA_tika-abh04_t:303_3	te pariyāyavisesā visesena pavattāti tesaṃ paññāvisesānaṃ nānākāle labbhamānatā vuttā,	303	
PA_tika-abh04_t:303_4	itarepi anugatā honti yebhuyyenāti adhippāyo. Atthanānattena paññādiatthavisesena.	303	
PA_tika-abh04_t:303_5	Kodho kujjhanā kujjhitattanti evaṃpakārā niddesā sabhāvākārabhāvadīpanavasena byañjanavaseneva	303	
PA_tika-abh04_t:303_6	vibhāgavacanaṃ. Paṇḍiccantiādayo paññāvisesanibandhanattā atthavasena vibhāgavacananti	303	
PA_tika-abh04_t:303_7	imamatthamāha “atha vā”tiādinā. Evamākāro panāti purimākārato viseso atthato vibhattigamanassa kāraṇaṃ vuttaṃ.	303	
PA_tika-abh04_t:304_0	Paṭikkhipanaṃ paṭisedhanaṃ paṭikkhepo, tassa nānattaṃ viseso paṭikkhepanānattaṃ,	304	
PA_tika-abh04_t:304_1	saddhammagarutāya paṭikkhepo saddhammagarutāpaṭikkhepo, tena saddhammagarutāpaṭikkhepena	304	
PA_tika-abh04_t:304_2	nānattaṃ saddhammagarutāpaṭikkhepanānattaṃ. Taṃ saddhammagarutāpaṭikkhepanānattaṃ	304	
PA_tika-abh04_t:304_3	pana kodhagarutādibhedabhinnanti “kodhagarutādivisiṭṭhenā”ti vuttaṃ. Kodhādīhi visiṭṭho	304	
PA_tika-abh04_t:304_4	bhinno saddhammagarutāya paṭikkhepo paṭisedhanaṃ kodhādivisiṭṭhapaṭikkhepo. Kodhagarutādiyeva,	304	
PA_tika-abh04_t:304_5	tassa nānattena saddhammagarutāpaṭipakkhanānattenāti kodhagarutā saddhammagarutāya	304	
PA_tika-abh04_t:304_6	paṭipakkho. Makkhalābhasakkāragarutā saddhammagarutāya paṭipakkhoti saddhammagarutāya	304	
PA_tika-abh04_t:304_7	paṭipakkhabhāvavisesena asaddhammagarutā tabbhāvena ekībhūtāpi nānattaṃ gatā. Yasmā	304	
PA_tika-abh04_t:304_8	pana kodho atthato dosoyeva. Makkho dosappadhānā paraguṇaviddhaṃsanākārappavattā	304	
PA_tika-abh04_t:304_9	akusalā khandhā. Taggarutā ca tesaṃ sādaraabhisaṅkharaṇavasena pavattanameva. Lābhagarutā	304	
PA_tika-abh04_t:304_10	catunnaṃ paccayānaṃ sakkāragarutā, tesaṃyeva susaṅkhatānaṃ laddhakāmatā. Tadubhayesu	3041	
PA_tika-abh04_t:304_11	ca ādarakiriyā tathāpavattā icchāyeva, tasmā “saddhammagarutāpaṭipakkhanānattena	3041	
PA_tika-abh04_t:304_12	asaddhammā nānattaṃ gatā”ti vuttaṃ. Tathā hi cattāro asaddhammā icceva uddiṭṭhā.	3041	
PA_tika-abh04_t:304_13	Asaddhammagarutāti ettha ca purimasmiṃ vikappe “na saddhammagarutā”ti saddhammagarutā	3041	
PA_tika-abh04_t:304_14	na hotīti attho. Dutiyasmiṃ saddhammagarutāya paṭipakkhoti saddhammagarutā eva vā	3041	
PA_tika-abh04_t:304_15	paṭipakkho, tassa nānattena saddhammagarutāpaṭipakkhanānattenāti evamettha attho	3041	
PA_tika-abh04_t:304_16	daṭṭhabbo. Kodhamakkhagarutānañhi saddhammavisesā pavattibhedabhinnā mettā paṭipakkho.	3041	
PA_tika-abh04_t:304_17	Lābhasakkāragarutānaṃ appicchatā santosā. Tena kodhagarutā na saddhammagarutāti kodhagarutā	3041	
PA_tika-abh04_t:304_18	kāyaci saddhammagarutāya paṭipakkhoti ayamattho vutto hoti. Tathā makkhagarutādīsupi.	3041	
PA_tika-abh04_t:304_19	Evañca katvā “cattāro saddhammā saddhammagarutā na kodhagarutā…pe… saddhammagarutā	3041	
PA_tika-abh04_t:304_20	na sakkāragarutā”ti āgatatantipi samatthitā bhavati. Lobho na hotīti alobho lubbhanā	3042	
PA_tika-abh04_t:304_21	na hotīti alubbhanāti evamādiko alobhotiādīnaṃ lobhādivisiṭṭho paṭikkhepo “phasso	3042	
PA_tika-abh04_t:304_22	phusanā”tiādikehi visadisabhāvato “phassādīhi nānatta”nti vutto. Phassādīhīti cettha	3042	
PA_tika-abh04_t:304_23	alubbhanādayopi ādi-saddena saṅgahitāti daṭṭhabbaṃ. Lobhādipaṭipakkhenāti “lobhapaṭipakkho	3042	
PA_tika-abh04_t:304_24	alobho”tiādinā yojetabbaṃ. Sesaṃ purimasadisameva. Alobhādosāmohānaṃ vidhuratāya	3042	
PA_tika-abh04_t:304_25	paṭipakkhabhāvena ca labbhamāno aññamaññavisadiso lobhādivisiṭṭhapaṭikkhepabhāvena	3042	
PA_tika-abh04_t:304_26	lobhādipaṭipakkhabhāvena ca viññāyatīti āha “alobhā…pe… yojetabba”nti. Bahūhi pakārehi	3042	
PA_tika-abh04_t:304_27	dīpetabbatthatā mahatthatā. Ādaravasena sotūnaṃ.	3042	
PA_tika-abh04_t:305_0	3. Yadipi ekasmiṃ khaṇe ekaṃyeva ārammaṇaṃ hoti, chasupi pana ārammaṇesu uppattirahattā	305	
PA_tika-abh04_t:305_1	“tehi vā”tiādi vuttaṃ. Tassāti sātassa sukhassa. Jātāti etassa atthaṃ dassetuṃ “kāraṇabhāvena	305	
PA_tika-abh04_t:305_2	phassatthaṃ pavattā”ti vuttaṃ. Idaṃ vuttaṃ hoti – yathā cetasikasātasaṅkhātā somanassavedanā	305	
PA_tika-abh04_t:305_3	saheva uppajjati, evaṃ tadanurūpaphassasahitā hutvā pavattā tajjāti vuttā. Sādayatīti	305	
PA_tika-abh04_t:305_4	adhigamāsīsāya anaññaninnaṃ karoti.	305	
PA_tika-abh04_t:306_0	5. Na tassā tajjatāti tassā manoviññāṇadhātuyā tassāruppā “tassa jātā”ti vā ubhayathāpi	306	
PA_tika-abh04_t:306_1	tajjatā na yujjati. Yadipi phasso viññāṇassa visesapaccayo na hoti, tathāpi so tassa	306	
PA_tika-abh04_t:306_2	paccayo hotiyevāti tassa tajjāmanoviññāṇadhātusamphassajatā vattabbāti codanaṃ sandhāyāha	306	
PA_tika-abh04_t:306_3	“na ca tadevā”tiādi. Tehi ārammaṇehi jātā tajjāti imināpi atthena tajjā manoviññāṇadhātusamphassajāti	306	
PA_tika-abh04_t:306_4	vattuṃ na sakkā. Viññāṇassa pana tajjatāpaññatti labbhateva. Tathā hi “kiṃ vā etenā”tiādinā	306	
PA_tika-abh04_t:306_5	phassādīnaṃ tathā desetabbataṃ āha.	306	
PA_tika-abh04_t:307	7. Cittassa ārammaṇe ānayanākārappavatto vitakko atthato ārammaṇaṃ tattha ākaḍḍhanto viya hotīti “ārammaṇassa ākaḍḍhanaṃ vitakkana”nti vuttaṃ.	30	
PA_tika-abh04_t:308	8. Ārammaṇassa anumajjanākārappavatto vicāro tattha paribbhamanto viya samantato caranto viya ca hotīti “samantato caraṇaṃ vicaraṇa”nti vuttaṃ.	30	
PA_tika-abh04_t:309	11. Tathā avaṭṭhānamattabhāvatoti pāṇavadhādisādhanaavaṭṭhānamattabhāvato, na balavabhāvatoti adhippāyo.	30	
PA_tika-abh04_t:310	14. Yena dhammena citte ārammaṇaṃ upatiṭṭhati jotati ca, so dhammo upaṭṭhānaṃ jotananti ca vuttoti āha “upaṭṭhānaṃ jotanañca satiyevā”ti.	31	
PA_tika-abh04_t:311	16. Saṇhaṭṭhenāti sukhumaṭṭhena.	31	
PA_tika-abh04_t:312	30. Bhāvoti hiriyanaṃ vadati.	31	
PA_tika-abh04_t:313	33. Na byāpādetabboti abyāpajja-saddassa kammatthataṃ āha.	31	
PA_tika-abh04_t:314_0	42-43. Yadi anavajjadhammānaṃ sīghasīghaparivattanasamatthatā lahutā, sāvajjadhammānaṃ	314	
PA_tika-abh04_t:314_1	kathanti āha “avijjānīvaraṇāna”ntiādi. Tesaṃ bhāvo garutāti etena satipi sabbesaṃ	314	
PA_tika-abh04_t:314_2	arūpadhammānaṃ samānakhaṇatte mohasampayuttānaṃ sātisayo dandho pavattiākāroti dasseti.	314	
PA_tika-abh04_t:314_3	So pana tesaṃ dandhākāro santāne pākaṭo hoti.	314	
PA_tika-abh04_t:315	44-45. Appaṭighāto avilomanaṃ.	31	
PA_tika-abh04_t:316	46-47. Kilinnanti avassutaṃ.	31	
PA_tika-abh04_t:317	50-51. Paccosakkanaṃ māyā yā accasarātipi vuccati. Arumakkhanaṃ vaṇālepanaṃ. Veḷu eva dātabbabhāvena pariggahito veḷudānaṃ nāma.	31	
PA_tika-abh04_t:318	Niddesavārakathāvaṇṇanā niṭṭhitā.	31	
PA_tika-abh04_t:319	Koṭṭhāsavārakathāvaṇṇanā	31	
PA_tika-abh04_t:320_0	58-120. Teti phassapañcamakādayo. Saṅgahagamanenevāti sādhāraṇatādinā kenaci sadisatālesena,	320	
PA_tika-abh04_t:320_1	na phassādayo viya visuṃ dhammabhāvenevāti attho. Tathā avippakiṇṇattāti phassādayo	320	
PA_tika-abh04_t:320_2	viya sarūpena visuṃ visuṃ avuttattā. Yadipi chandādayo saṅgahasuññatavāresupi sarūpena	320	
PA_tika-abh04_t:320_3	na vuttā, khandhāyatanadhāturāsīsu pana saṅgahitāyevāti dassetuṃ “yasmā panā”tiādimāha.	320	
PA_tika-abh04_t:320_4	Taṃniddeseti saṅkhārakkhandhaniddese. Khandhānaṃ dhātāyatanabhāve byabhicārābhāvato	320	
PA_tika-abh04_t:320_5	akhandhabhāvanivāraṇena anāyatanādhātubhāvanivāraṇampi daṭṭhabbaṃ. Na yevāpanakā	320	
PA_tika-abh04_t:320_6	ṭhapetabbāti khandhādirāsiantogadhataṃ sandhāya vuttaṃ. Uddesādīsu pana “yevāpanātveva	320	
PA_tika-abh04_t:320_7	vuttānaṃ tesaṃ tathāyeva saṅgaho yutto”ti aṭṭhakathāyaṃ “ṭhapetvā yevāpanake”ti vuttaṃ.	320	
PA_tika-abh04_t:320_8	Sarūpena avuttānampi cittuppādapariyāpannānaṃ khandhādibhāvo na vāretabboti na yevāpanakā	320	
PA_tika-abh04_t:320_9	ṭhapetabbāti vuttanti ubhayesampi adhippāyo veditabbo.	320	
PA_tika-abh04_t:321_0	Āhārapaccayasaṅkhātenāti upatthambhakapaccayasaṅkhātena. So ca āhārānaṃ upatthambhakabhāvo	321	
PA_tika-abh04_t:321_1	pākaṭoti katvā vutto, na janakattābhāvato. Ojaṭṭhamakarūpassa hi vedanādīnañca āhāraṇato	321	
PA_tika-abh04_t:321_2	tesaṃ janakattaṃ labbhatīti. Yadi upatthambhako idha paccayoti adhippeto, kabaḷīkārāhārassa	321	
PA_tika-abh04_t:321_3	tāva hotu, itaresaṃ kathanti āha “yathā hī”tiādi. Sahajātādipaccayeti sahajātaaññamaññanissayasampayuttaatthiavigatapaccaye	321	
PA_tika-abh04_t:321_4	vadati, mahācatukkaṃ vā, ekenākārenāti rūpārūpānaṃ upatthambhakattena upakārakabhāvamāha.	321	
PA_tika-abh04_t:321_5	So eva ca nesaṃ āharaṇakiccaṃ. “Saṅkhārapaccayā viññāṇa”nti vacanato cetanāya viññāṇassa	321	
PA_tika-abh04_t:321_6	paccayabhāvo sātisayoti āha “viññāṇaṃ visesenā”ti.	321	
PA_tika-abh04_t:322_0	Yathāgatamaggoti vutto kāraṇaphalānaṃ abhedūpacārenāti daṭṭhabbaṃ, nānākkhaṇiko aṭṭhaṅgikamaggo	322	
PA_tika-abh04_t:322_1	upanissayo etassāti aṭṭhaṅgikamaggūpanissayo. Ariyamaggassa yathāgatamaggapariyāyo	322	
PA_tika-abh04_t:322_2	vuccamāno tassa yā purimakālabhūtā abhedopacārasiddhā āgamanāvatthā tato nātivilakkhaṇāti	322	
PA_tika-abh04_t:322_3	imamatthaṃ vibhāvetīti āha “pubbabhāga…pe… dīpitā”ti. Viññāṇassa cittavicittatā vijānanabhāvavisesā	322	
PA_tika-abh04_t:322_4	evāti āha “vijānanameva cittavicittatā”ti. Vedanākkhandhādīnanti ādi-saddena “dvāyatanāni	322	
PA_tika-abh04_t:322_5	hontī”tiādīsu vuttamanāyatanādayopi saṅgaṇhāti. Tappaṭikkhepoti tassa jātiniddesabhāvassa	322	
PA_tika-abh04_t:322_6	paṭikkhepo. Kato hotīti etena āhārindriyajhānamaggaphalahetuyo yattakā imasmiṃ citte	322	
PA_tika-abh04_t:322_7	labbhanti, te sabbepi “eko viññāṇāhāro hotī”tiādinā avuttāpi atthato vuttāyevāti	322	
PA_tika-abh04_t:322_8	dasseti. Esa nayo aññatthāpi.	322	
PA_tika-abh04_t:323	Koṭṭhāsavārakathāvaṇṇanā niṭṭhitā.	32	
PA_tika-abh04_t:324	Suññatavārādivaṇṇanā	32	
PA_tika-abh04_t:325	121-145. Yathāvutte samayeti vuttappakārasamūhe.	32	
PA_tika-abh04_t:326	146. Ussāhanaṃ pesanaṃ niyojanaṃ.	32	
PA_tika-abh04_t:327	156-159. Nātisamāhitāyāti nānāvajjanūpacāraṃ sandhāya vadati. Yevāpanakehipi nibbisesataṃ dasseti karuṇāmuditānampi uppajjanato.	32	
PA_tika-abh04_t:328	Kāyavacīkiriyā kāyavacīpavatti, viññatti eva vā. Asamattabhāvananti pubbabhāgabhāvanamāha.	32	
PA_tika-abh04_t:329	Kāmāvacarakusalavaṇṇanā niṭṭhitā.	32	
PA_tika-abh04_t:330	Rūpāvacarakusalaṃ	33	
PA_tika-abh04_t:331	Catukkanayo	33	
PA_tika-abh04_t:332	Paṭhamajjhānakathāvaṇṇanā	33	
PA_tika-abh04_t:333_0	160. Uttarapadalopaṃ katvā “rūpabhavo rūpa”nti vutto, “rūpī rūpāni passati, rūparāgo”tiādīsu	333	
PA_tika-abh04_t:333_1	viyāti daṭṭhabbaṃ. Payogasampāditassa rūpajjhānassa rūpabhavātikkamassapi upāyabhāvato	333	
PA_tika-abh04_t:333_2	yathā rūpūpapattiyā eva maggoti ayaṃ niyamo na yujjati, evaṃ paccayantaravikalatādīhi	333	
PA_tika-abh04_t:333_3	rūpūpapattiyā anabhinipphādakassapi atthibhāvato rūpūpapattiyā maggo evāti ayampi	333	
PA_tika-abh04_t:333_4	niyamo na yujjati. Evañca sati yadeva rūpūpapattiyā nipphādakaṃ, tasseva sampayuttassa	333	
PA_tika-abh04_t:333_5	rūpāvacarakusalabhāvo, na anabhinipphādakassāti ayamattho āpannoti codanaṃ samuṭṭhāpeti	333	
PA_tika-abh04_t:333_6	na sabbassa kusalajjhānassātiādinā. Tattha sāmaññasaddopi adhikāravasena visesaniddiṭṭho	333	
PA_tika-abh04_t:333_7	hotīti “kusalajjhānassa maggabhāvo”ti vuttaṃ.	333	
PA_tika-abh04_t:334_0	Rūpūpapattijanakasabhāvo rūpabhavavipaccanasabhāvoti tassapi vipākadhammabhāve satipi	334	
PA_tika-abh04_t:334_1	sabbakusalākusalasādhāraṇaṃ vipākadhammabhāvasāmaññaṃ “vipākadhammabhāvo viyā”ti	334	
PA_tika-abh04_t:334_2	udāharaṇabhāvena vuttaṃ. Sāmaññampi hi visesato bhinnaṃ katvā voharīyatīti. Sabbasamānoti	334	
PA_tika-abh04_t:334_3	rūpūpapattiyā nipphādakassa paccayantaravikalatādīhi anipphādakassa ca sabbassa yathādhigatassa	334	
PA_tika-abh04_t:334_4	jhānassa sādhāraṇo. Etena uttarapadāvadhāraṇassa pariggahitataṃ dasseti. “Ito añño	334	
PA_tika-abh04_t:334_5	maggo nāma natthī”ti imināpi sajātiyā sādhāraṇo aññajātivinivattiyā anaññasādhāraṇo	334	
PA_tika-abh04_t:334_6	imassa jhānassa rūpūpapattiyā upāyabhāvo vuttoti daṭṭhabbaṃ. Itare dve saddhā hirī	334	
PA_tika-abh04_t:334_7	ca. Yadi paṭipadāya sādhetabbato puggalapubbaṅgamāya desanāya bhāventena samayavavatthānaṃ	334	
PA_tika-abh04_t:334_8	kataṃ. Paṭipadārahitesu kathanti āha “kesañcī”tiādi. Tattha kesañcīti samathabhāvanāya	334	
PA_tika-abh04_t:334_9	katādhikārānaṃ. Tesañhi maggādhigamanato pubbe anadhigatajjhānānaṃ paṭisambhidādayo	334	
PA_tika-abh04_t:334_10	viya maggādhigameneva tāni samijjhanti.	3341	
PA_tika-abh04_t:335_0	Aññānīti ariyamaggasiddhito aññāni. Tesupīti ariyamaggena siddhattā paṭipadārahitesupi.	335	
PA_tika-abh04_t:335_1	Nanu ca ariyamaggasiddhassapi āgamanavasena paṭipadā upalabbhatiyeva. Itarathā “na	335	
PA_tika-abh04_t:335_2	kāmāvacaraṃ viya vinā paṭipadāya uppajjatī”ti, “bahutaraṃ lokiyajjhānampi na vinā	335	
PA_tika-abh04_t:335_3	paṭipadāya ijjhatī”ti ca vacanaṃ virujjheyyāti? Na, yebhuyyena gahaṇato puggalavisesāpekkhattā	335	
PA_tika-abh04_t:335_4	ca. Ariyamaggasamijjhanakañhi jhānaṃ kassacideva hoti, tasmā itaraṃ bahutaraṃ lokiyajjhānaṃ	335	
PA_tika-abh04_t:335_5	puthujjanassa ariyassa ca akatādhikārassa na vinā paṭipadāya sijjhatīti tesaṃ vasena	335	
PA_tika-abh04_t:335_6	vuttaṃ. Ariyamaggasiddhassapi jhānassa vipākānaṃ viya kusalena ariyamaggena sadisattābhāvato	335	
PA_tika-abh04_t:335_7	atabbipākattā ca na maggāgamanavasena paṭipadā yujjati, evamassa paṭipadāviraho siddho.	335	
PA_tika-abh04_t:335_8	Evañca katvā suddhikanavakadesanāpi suṭṭhu nītā hoti. Tathā ca vakkhati lokuttarakathāyaṃ	335	
PA_tika-abh04_t:335_9	“lokiyajjhānampī”tiādi.	335	
PA_tika-abh04_t:336_0	Vaṭṭāsayassa visesapaccayabhūtāya taṇhāya tanukaraṇavasena vivaṭṭāsayassa vaḍḍhananti	336	
PA_tika-abh04_t:336_1	āha “taṇhāsaṃkilesasodhanena āsayaposana”nti. Āsayaposananti ca jhānabhāvanāya paccayabhūtā	336	
PA_tika-abh04_t:336_2	pubbayogādivasena siddhā ajjhāsayasampadā. Sā pana taṇhupatāpavigamena hotīti āha	336	
PA_tika-abh04_t:336_3	“taṇhāsaṃkilesasodhanenā”ti.	336	
PA_tika-abh04_t:337	Thinamiddhādīnanti thinamiddhauddhaccakukkuccavicikicchānaṃ. Pahānanti pahāyakaṃ.	33	
PA_tika-abh04_t:338	Taṃsadisesūti mahaggatabhāvādinā paṭhamajjhānasamādhisadisesu.	33	
PA_tika-abh04_t:339_0	Pītisukhavantaṃ jhānaṃ pītisukhanti vuttaṃ yathā arisasoti dassento “pītisukha…pe…	339	
PA_tika-abh04_t:339_1	akāro vutto”ti āha. Maggassapi vā nibbānārammaṇato tathalakkhaṇūpanijjhānatā yojetabbā.	339	
PA_tika-abh04_t:339_2	Asammosadhammanti avināsabhāvaṃ.	339	
PA_tika-abh04_t:340	Dutiyajjhānakathāvaṇṇanā	34	
PA_tika-abh04_t:341_0	161-162. Diṭṭhādīnavassa taṃtaṃjhānakkhaṇe anuppajjanadhammatāpādanaṃ vūpasamanaṃ	341	
PA_tika-abh04_t:341_1	virajjanaṃ pahānañcāti idhādhippetavitakkādayoyeva jhānaṅgabhūtā tathā karīyanti,	341	
PA_tika-abh04_t:341_2	na taṃsampayuttaphassādayoti vitakkādīnaṃyeva vūpasamādivacanaṃ ñāyāgataṃ. Yasmā	341	
PA_tika-abh04_t:341_3	pana vitakkādayo viya taṃsampayuttadhammāpi etena etaṃ oḷārikanti diṭṭhādīnavā eva,	341	
PA_tika-abh04_t:341_4	tasmā avisesena vitakkādīnaṃ taṃsahajātānañca vūpasamādike vattabbe vitakkavicārādīnaṃyeva	341	
PA_tika-abh04_t:341_5	vūpasamādikaṃ vuccamānaṃ “adhikavacanamaññamatthaṃ bodhetī”ti kiñci visesaṃ dīpetīti	341	
PA_tika-abh04_t:341_6	taṃ dassento “yehi vitakkavicārehī”tiādimāha. Visuṃ visuṃ ṭhitānipi vitakkavicārasamatikkamavacanādīni	341	
PA_tika-abh04_t:341_7	paheyyaṅganiddesatāsāmaññena cittena samūhato gahetvā avayavena samudāyopalakkhaṇaṃ	341	
PA_tika-abh04_t:341_8	katanti dassento “tesaṃ…pe… taṃ dīpakanti vutta”nti āha. Idāni avayavena samudāyopalakkhaṇaṃ	341	
PA_tika-abh04_t:341_9	vinā vitakkavicāravūpasamavacanena pītivirāgādivacanānaṃ savisaye samānabyāpārataṃ	341	
PA_tika-abh04_t:341_10	dassento “atha vā”tiādimāha.	3411	
PA_tika-abh04_t:342_0	Tasmiṃ dassiteti “yā saddhā saddahanā”tiādinā jhānavibhaṅge sampasādane dassite.	342	
PA_tika-abh04_t:342_1	Samānādhikaraṇaniddesenevāti tattheva vibhaṅge uddesapaduddhārādīsu saddhājhānānaṃ	342	
PA_tika-abh04_t:342_2	“sampasādana”nti ekādhikaraṇatāvacaneneva.	342	
PA_tika-abh04_t:343_0	Oḷārikaṅgamukhena “tadanudhammatā satī”ti vuttāya taṃtaṃjhānanikantiyā vikkhambhanaṃ	343	
PA_tika-abh04_t:343_1	vitakkavicāravūpasamavacanādīhi pakāsitanti āha “taṇhāppahānaṃ etesaṃ vūpasamana”nti.	343	
PA_tika-abh04_t:343_2	Yato vitakkavicāresu virattabhāvadīpakaṃ vitakkavicāravūpasamavacananti tadubhayābhāvadīpanaṃ	343	
PA_tika-abh04_t:343_3	puna katanti dassetuṃ “ye cā”tiādi vuttaṃ.	343	
PA_tika-abh04_t:344	Tatiyajjhānakathāvaṇṇanā	34	
PA_tika-abh04_t:345_0	163. Vīriyaṃ upekkhāti vuttaṃ “paggahaniggahesu byāpārākaraṇena upekkhiyatī”ti. Gahaṇe	345	
PA_tika-abh04_t:345_1	majjhattabhāvena saṅkhāre upekkhatīti saṅkhārupekkhā, tathāpavattā vipassanā paññā.	345	
PA_tika-abh04_t:345_2	Tassā pana visayato pabhedo “aṭṭha saṅkhārupekkhā”tiādinā yassaṃ pāḷiyaṃ vutto, taṃ	345	
PA_tika-abh04_t:345_3	pāḷisesaṃ dassento “paṭhamajjhāna”ntiādimāha. Tattha uppādanti purimakammapaccayā	345	
PA_tika-abh04_t:345_4	idha uppattiṃ. Pavattanti tathā uppannassa pavattiṃ. Nimittanti sabbampi saṅkhāragataṃ	345	
PA_tika-abh04_t:345_5	nimittabhāvena upaṭṭhānato. Āyūhananti āyatiṃ paṭisandhihetubhūtaṃ kammaṃ. Paṭisandhinti	345	
PA_tika-abh04_t:345_6	āyatiṃ upapattiṃ. Gatinti yāya gatiyā sā paṭisandhi hoti. Nibbattinti khandhānaṃ	345	
PA_tika-abh04_t:345_7	nibbattanaṃ. Upapattinti “samāpannassa vā upapannassa vā”ti evaṃ vuttaṃ vipākappavattiṃ.	345	
PA_tika-abh04_t:345_8	Jātinti jarādīnaṃ paccayabhūtaṃ bhavapaccayā jātiṃ. Jarāmaraṇādayo pākaṭā eva. Ettha	345	
PA_tika-abh04_t:345_9	ca uppādādayo pañceva saṅkhārupekkhāñāṇassa visayavasena vuttā, sesā tesaṃ vevacanavasena.	345	
PA_tika-abh04_t:345_10	“Nibbatti jātī”ti idañhi dvayaṃ uppādassa ceva paṭisandhiyā ca vevacanaṃ. “Gati upapatti	3451	
PA_tika-abh04_t:345_11	cā”ti idaṃ dvayaṃ pavattassa. Jarādayo nimittassāti.	3451	
PA_tika-abh04_t:346	Bhūtassāti khandhapañcakassa. Etehīti jhānacittasamuṭṭhitarūpehi.	34	
PA_tika-abh04_t:347	Catukkanayavaṇṇanā niṭṭhitā.	34	
PA_tika-abh04_t:348	Pañcakanayavaṇṇanā	34	
PA_tika-abh04_t:349_0	167. Ākārabhedanti ākāravisesaṃ. Anekākārā hi dhammā, te ca niravasesaṃ yāthāvato	349	
PA_tika-abh04_t:349_1	bhagavatā abhisambuddhā. Yathāha – “sabbe dhammā sabbākārena buddhassa bhagavato	349	
PA_tika-abh04_t:349_2	ñāṇamukhe āpāthaṃ āgacchantī”ti. Dutiyajjhānapakkhikaṃ na paṭhamajjhānapakkhikanti	349	
PA_tika-abh04_t:349_3	adhippāyo. Tenevāha “paṭhamajjhānameva hī”tiādi. Atthato hi catukkapañcakanayā aññamaññānuppavesino.	349	
PA_tika-abh04_t:349_4	Pañcakanaye dutiyajjhānaṃ kiṃ savicāratāya paṭhamajjhānapakkhikaṃ udāhu avitakkatāya	349	
PA_tika-abh04_t:349_5	dutiyajjhānapakkhikanti siyā āsaṅkāti tadāsaṅkānivattanatthamidaṃ vuttaṃ. Kasmātiādinā	349	
PA_tika-abh04_t:349_6	tattha kāraṇamāha. Suttantadesanāsu ca dutiyajjhānameva bhajantīti sambandho. Ca-saddena	349	
PA_tika-abh04_t:349_7	na kevalaṃ idheva, atha kho suttantadesanāsupīti desanantarepi yathāvuttajjhānassa	349	
PA_tika-abh04_t:349_8	paṭhamajjhānapakkhikattābhāvaṃ dasseti. Idāni bhajanampi dassetuṃ “vitakkavūpasamā”tiādi	349	
PA_tika-abh04_t:349_9	vuttaṃ. Tena suttantepi pañcakanayassa labbhamānataṃ dasseti.	349	
PA_tika-abh04_t:350_0	Nanu ca suttante cattāriyeva jhānāni vibhattānīti pañcakanayo natthiyevāti? Na, “savitakkasavicāro	350	
PA_tika-abh04_t:350_1	samādhī”tiādinā samādhittayāpadesena pañcakanayassa labbhamānattā. Catukkanayanissito	350	
PA_tika-abh04_t:350_2	pana katvā pañcakanayo vibhattoti tatthāpi pañcakanayo niddhāretabbo. Vitakkavicārānaṃ	350	
PA_tika-abh04_t:350_3	vūpasamāti hi vitakkassa vicārassa vitakkavicārānañca vitakkavicārānanti sakkā vattuṃ.	350	
PA_tika-abh04_t:350_4	Tathā avitakkaavicārānanti ca vinā saha ca vicārena vitakkappahānena avitakkaṃ saha	350	
PA_tika-abh04_t:350_5	vinā ca vitakkena vicārappahānena avicāranti avitakkaṃ avicāraṃ avitakkaavicārañcāti	350	
PA_tika-abh04_t:350_6	vā tividhampi sakkā saṅgaṇhituṃ.	350	
PA_tika-abh04_t:351_0	Dutiyanti ca vitakkarahite vitakkavicāradvayarahite ca ñāyāgatā desanā. Dutiyaṃ adhigantabbattā	351	
PA_tika-abh04_t:351_1	vicāramattarahitepi dvayappahānādhigatasamānadhammattā. Evañca katvā pañcakanayaniddese	351	
PA_tika-abh04_t:351_2	dutiye vūpasantopi vitakko taṃsahāyavicārāvūpasamena na sammāvūpasantoti vitakkavicāradvayarahite	351	
PA_tika-abh04_t:351_3	viya vicāravūpasameneva tadupasamaṃ sesadhammasamānatañca dassentena “vitakkavicārānaṃ	351	
PA_tika-abh04_t:351_4	vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ	351	
PA_tika-abh04_t:351_5	pītisukhaṃ tatiyaṃ jhānaṃ upasampajja viharatī”ti tatiyaṃ catukkanaye dutiyena nibbisesaṃ	351	
PA_tika-abh04_t:351_6	vibhattaṃ. Duvidhassapi sahāyavirahena aññathā ca vitakkappahānena avitakkattaṃ samādhijaṃ	351	
PA_tika-abh04_t:351_7	pītisukhattañca samānanti samānadhammattāpi dutiyanti niddeso. Vicāramattampi hi	351	
PA_tika-abh04_t:351_8	vitakkavicāradvayarahitaṃ viya “yasmiṃ samaye rūpūpapattiyā maggaṃ bhāveti avitakkavicāramattaṃ	351	
PA_tika-abh04_t:351_9	samādhijaṃ pītisukhaṃ dutiyaṃ jhānaṃ upasampajja viharatī”ti avitakkaṃ samādhijaṃ	351	
PA_tika-abh04_t:351_10	pītisukhanti vibhattaṃ. Paṭhamajjhāne vā sahacārīsu vitakkavicāresu ekaṃ atikkamitvā	3511	
PA_tika-abh04_t:351_11	dutiyampi tatraṭṭhameva dosato disvā ubhayampi sahātikkamantassa pañcakanaye tatiyaṃ	3511	
PA_tika-abh04_t:351_12	vuttaṃ tatiyaṃ adhigantabbattā. Paṭhamato anantarabhāvena panassa dutiyabhāvo ca	3511	
PA_tika-abh04_t:351_13	uppajjati. Kasmā panettha sarūpato pañcakanayo na vibhattoti? Vineyyajjhāsayato.	3511	
PA_tika-abh04_t:351_14	Yathānulomadesanā hi suttantadesanāti.	3511	
PA_tika-abh04_t:352	Paṭipadācatukkādivaṇṇanā	35	
PA_tika-abh04_t:353_0	176-180. Tadanurūpatāti tassa paṭhamādijjhānassa anurūpasabhāvā. Yathāladdhajjhānaṃ	353	
PA_tika-abh04_t:353_1	santato paṇītato disvā assādayamānā nikanti taṃsampayuttā khandhā vā tadārakkhabhūtā	353	
PA_tika-abh04_t:353_2	satiyeva vā tassa jhānassa anucchavikatāya “tadanudhammatā satī”ti vuttāti. Kadācīti	353	
PA_tika-abh04_t:353_3	yadā paṭhamaṃ adhigantvā yathānisinnoyeva vinā payogantaraṃ dutiyādīni adhigacchati, īdise kāleti attho.	353	
PA_tika-abh04_t:354	186. Kusalajjhānassa adhigatattā “sekkhā”ti vuttaṃ. Na hi te uppādenti nāmāti ariyamaggakkhaṇe rūpāvacarajjhānānaṃ anuppajjamānataṃ sandhāyāha.	35	
PA_tika-abh04_t:355	Kasiṇakathāvaṇṇanā	35	
PA_tika-abh04_t:356_0	203. Āruppapādakatā ca dassitā vinā abhāvato. Na hi tesaṃ āruppapādakatāya vinā nirodhapādakatā	356	
PA_tika-abh04_t:356_1	atthīti. Nimminituṃ icchitassa vatthuno nimmānavasena khippaṃ nisanti nisāmanaṃ ālocanaṃ	356	
PA_tika-abh04_t:356_2	adhigamo etassāti khippanisanti. Tabbhāvo “khippanisantibhāvo”ti āha “khippadassanaṃ khippābhiññatā”ti.	356	
PA_tika-abh04_t:357	Kasiṇakathāvaṇṇanā niṭṭhitā.	35	
PA_tika-abh04_t:358	Abhibhāyatanakathāvaṇṇanā	35	
PA_tika-abh04_t:359_0	204. Paṭibhāganimittabhūtaṃ kasiṇārammaṇasaṅkhātaṃ āyatanaṃ kāraṇaṃ etassāti kasiṇāyatanaṃ,	359	
PA_tika-abh04_t:359_1	jhānaṃ. Atha vā ārammaṇassa anavasesapharaṇaṭṭhena kasiṇañca taṃ āyatanañca yogino	359	
PA_tika-abh04_t:359_2	sukhavisesānaṃ adhiṭṭhānabhāvato manāyatanadhammāyatanabhāvato cāti sasampayuttaṃ	359	
PA_tika-abh04_t:359_3	jhānaṃ kasiṇāyatanaṃ. Tenevāha “satipi abhibhāyatanānaṃ kasiṇāyatanatte”ti. Bhāvanāya	359	
PA_tika-abh04_t:359_4	nimittaṃ bhāvanānimittaṃ, ārammaṇassa parittappamāṇatā suvisuddhanīlāditā ca, tadeva	359	
PA_tika-abh04_t:359_5	nānattaṃ. Bhāvanā eva vā pubbabhāgabhūtā bhāvanānimittaṃ, tassa nānattaṃ bhāvanānimittanānattaṃ.	359	
PA_tika-abh04_t:359_6	Pubbabhāgabhāvanā hi yathāvuttavisese ārammaṇe pavattiākāravisesato nānāsabhāvāti.	359	
PA_tika-abh04_t:359_7	Kasiṇanimittassa abhibhavanakabhāvanānimittanānattaṃ kasiṇa…pe… nānattaṃ, tatoti yojetabbaṃ.	359	
PA_tika-abh04_t:360_0	Ettha ca purimāni cattāri abhibhāyatanāni bhūtakasiṇārammaṇāni, bhūtakasiṇesu ca	360	
PA_tika-abh04_t:360_1	yaṃ suvaṇṇaṃ dubbaṇṇanti ca na sakkā vattuṃ. Tattha pavattitāni sabbattha vā vaṇṇābhogarahitena	360	
PA_tika-abh04_t:360_2	pavattitāni paṭhamatatiyābhibhāyatanānīti dutiyacatutthāni vaṇṇakasiṇārammaṇāni.	360	
PA_tika-abh04_t:360_3	Yadi evaṃ dutiyacatutthehi pañcamādīnaṃ ko visesoti “pañcamādīni vaṇṇato ramaṇīyatarāni,	360	
PA_tika-abh04_t:360_4	na tathā itarānī”ti vadanti. Purimānipi cattāri aṭṭha kasiṇārammaṇāneva, tasmā taṃ	360	
PA_tika-abh04_t:360_5	nesaṃ matimattaṃ “aṭṭhasu kasiṇesū”ti vuttattā. Vimokkhesu ca paṭhamadutiyavimokkhā	360	
PA_tika-abh04_t:360_6	aṭṭha kasiṇārammaṇā. Tatiyo vaṇṇakasiṇārammaṇo. Paṭhamadutiyāpi vā vaṇṇakasiṇārammaṇā	360	
PA_tika-abh04_t:360_7	eva “bahiddhā nīlakasiṇādirūpāni jhānacakkhunā passatī”ti vuttattā. Ārammaṇamanuññatāya	360	
PA_tika-abh04_t:360_8	hi tattha aniggatitabhāvena tesaṃ pavattīti. Evaṃ sante tatiyassa itarehi ko visesoti?	360	
PA_tika-abh04_t:360_9	Subhākārābhogo. Tatiyo eva hi subhanti ābhujanavasena pavattati, na itareti.	360	
PA_tika-abh04_t:361_0	Ñāṇaṃ appanāpaññā. Vijjamānepīti api-saddena avijjamānepīti dasseti. Parittappamāṇatā	361	
PA_tika-abh04_t:361_1	abhibhavanassa kāraṇaṃ imesu catūsu abhibhāyatanesūti adhippāyo. Nanu ca sabbattha	361	
PA_tika-abh04_t:361_2	“suvaṇṇadubbaṇṇānī”ti vacanato vaṇṇābhogasahitāniyeva gahitānīti? Na gahitānīti dassento	361	
PA_tika-abh04_t:361_3	“tattha cā”tiādimāha. Tatthāti āgamesu. Tathā appamāṇānīti vaṇṇābhogarahitāni ca	361	
PA_tika-abh04_t:361_4	sabbāni appamāṇāni suvaṇṇadubbaṇṇānīti attho. Yadi evaṃ kathaṃ visiṭṭhānaṃ vaṇṇābhogena	361	
PA_tika-abh04_t:361_5	rahitānaṃ sahitānañca ekajjhaṃ manasi karoti? Na ekajjhaṃ, visuṃyeva pana tesu manasikāro.	361	
PA_tika-abh04_t:361_6	Yadi visuṃ kathamekanti? Parittabhāvasāmaññato. Yadi evaṃ “suvaṇṇadubbaṇṇaggahaṇaṃ	361	
PA_tika-abh04_t:361_7	atiricchatī”ti, nātiricchatīti dassento “atthi hi eso pariyāyo”tiādimāha. Tattha	361	
PA_tika-abh04_t:361_8	yadidaṃ vaṇṇābhogajanitaṃ visesaṃ aggahetvā parittasāmaññena ekattaṃ netvā “parittāni	361	
PA_tika-abh04_t:361_9	abhibhuyyā”ti vatvā puna tadantogadhadhammappabhedaṃ vineyyavasena dassetuṃ “tāni	361	
PA_tika-abh04_t:361_10	ce kadāci vaṇṇavasena ābhujitāni honti suvaṇṇadubbaṇṇāni abhibhuyyā”ti vattabbatāya	3611	
PA_tika-abh04_t:361_11	vaṇṇābhogarahitāni sahitāni ca visuṃ manasi katvā ubhayatthāpi vaṇṇābhogarahitaparittābhibhavane	3611	
PA_tika-abh04_t:361_12	taṃ sahitaparittābhibhavane ca parittābhibhavanassa sāmaññaṃ gahetvā ekanti vacanaṃ,	3611	
PA_tika-abh04_t:361_13	eso pariyāyo vijjatīti ayamadhippāyo.	3611	
PA_tika-abh04_t:362_0	Evaṃ suttantābhidhammapāṭhavisesato aṭṭhakathāya virodhābhāvaṃ dassetvā idāni suttantābhidhammapāṭhānaṃ	362	
PA_tika-abh04_t:362_1	avirodhaṃ adhippāyavibhāvanena dassetuṃ “tatthacā”tiādimāha. Evaṃ abhidhamme vaṇṇābhogarahitāni	362	
PA_tika-abh04_t:362_2	sahitāni ca visuṃ vuttāni. Suttante pana “ubhayāni ekajjha”nti vuttaṃ, taṃ kathaṃ	362	
PA_tika-abh04_t:362_3	viññāyatīti āha “tadeta”ntiādi. Tattha āgatassāti suttante āgatassa. Tattha hi “ajjhattaṃ	362	
PA_tika-abh04_t:362_4	rūpasaññī”ti āgataṃ. Avacanatoti abhidhamme avacanato. Yadipi vimokkhā visuṃ desitā,	362	
PA_tika-abh04_t:362_5	kasiṇāyatanabhāvo viya pana abhibhāyatanānaṃ vimokkhakiccatāpi atthīti abhibhāyatanavimokkhānaṃ	362	
PA_tika-abh04_t:362_6	idhāpi saṅkaro dunnivāroti codanaṃ manasi katvā āha “sabbavimokkhakiccasādhāraṇavacanabhāvato”ti.	362	
PA_tika-abh04_t:362_7	Tena yathā abhibhāyatanadesanāyaṃ abhibhāyatanakiccāni niravasesato vuttāni, evaṃ	362	
PA_tika-abh04_t:362_8	vimokkhadesanāyaṃ vimokkhakiccānīti idha tesaṃ asaṅkaroyevāti dasseti.	362	
PA_tika-abh04_t:363_0	Ye ca yathāvuttaṃ vavatthānaṃ na sampaṭicchanti, tehi suttantābhidhammapāṭhabhede	363	
PA_tika-abh04_t:363_1	aññaṃ kāraṇaṃ vattabbaṃ siyā. Kimettha vattabbaṃ, nanu aṭṭhakathāyaṃ “kasmā pana	363	
PA_tika-abh04_t:363_2	yathā suttante”tiādiṃ vatvā “ajjhattarūpānaṃ anabhibhavanīyato”ti kāraṇaṃ vuttanti.	363	
PA_tika-abh04_t:363_3	Na taṃ tassa kāraṇavacananti dassento “ajjhattarūpāna”ntiādimāha. Tattha yanti idha	363	
PA_tika-abh04_t:363_4	suttante ca “bahiddhā rūpāni passatī”ti vuttavacanaṃ sandhāyāha. Bahiddhā rūpāniyeva	363	
PA_tika-abh04_t:363_5	hi abhibhavanīyānīti. Aññahetukanti desanāvilāsato aññaṃ abhibhavanīyahetu etassāti	363	
PA_tika-abh04_t:363_6	aññahetukaṃ. Ajjhattaarūpasaññitāya eva, na suttante viya ajjhattarūpasaññitāya cāti	363	
PA_tika-abh04_t:363_7	attho. Avibhūtattāti idaṃ ñāṇuttarānaṃ saha nimittuppādanena appanānibbattanaṃ ārammaṇassa	363	
PA_tika-abh04_t:363_8	abhibhavo na suṭṭhu vibhūtabhāvamantarena sambhavatīti katvā vuttaṃ. Nanu ca aṭṭhakathāyaṃ	363	
PA_tika-abh04_t:363_9	pāṭhadvayavisesassa desanāvilāso kāraṇabhāvena vuttoti āha “desanāvilāso ca yathāvuttavavatthānavasena	363	
PA_tika-abh04_t:363_10	veditabbo”ti. Desanāvilāso hi nāma vineyyajjhāsayānurūpaṃ vijjamānasseva pariyāyassa	3631	
PA_tika-abh04_t:363_11	vibhāvanaṃ na yassa kassacīti. Tattha ca “pariyāyadesanattā”tiādinā vuttappakāravavatthānaṃ	3631	
PA_tika-abh04_t:363_12	desanāvilāsanibandhanamāha. Tathā ceva hi purato desanāvilāso vibhāvito.	3631	
PA_tika-abh04_t:364	Abhibhāyatanakathāvaṇṇanā niṭṭhitā.	36	
PA_tika-abh04_t:365	Vimokkhakathāvaṇṇanā	36	
PA_tika-abh04_t:366_0	248. Tanti “sasantatipariyāpannarūpa”nti vuttakesādivaṇṇamāha. Taṃ pana yasmā khalamaṇḍalādi	366	
PA_tika-abh04_t:366_1	viya paramparāya jhānassa kāraṇaṃ, tasmā “jhānassa hetubhāvenā”ti āha. Yenāti yathāvuttarūpavisesena.	366	
PA_tika-abh04_t:366_2	Visiṭṭhenāti atisayappattena “rūpūpapattiyā”tiādīsu viya uttarapadalopena “rūpa”nti	366	
PA_tika-abh04_t:366_3	vuttena rūpajhānena. “Visiṭṭhenā”ti iminā hi atisayarūpayutto rūpīti vuttoti dasseti.	366	
PA_tika-abh04_t:366_4	“Paṭhamaṃ jhānaṃ upasampajja viharati pathavīkasiṇa”ntiādinā jhānānameva kasiṇabhāvena	366	
PA_tika-abh04_t:366_5	pavattā. Sutte ārammaṇānaṃ kasiṇabhāvena pavattā “pathavīkasiṇameko sañjānātī”tiādinā.	366	
PA_tika-abh04_t:367	Vimokkhakathāvaṇṇanā niṭṭhitā.	36	
PA_tika-abh04_t:368	Brahmavihārakathāvaṇṇanā	36	
PA_tika-abh04_t:369_0	251. Aññāṇasampayuttāpi vā upekkhāvedanā aññāṇupekkhā, upekkhāti aññāṇasampayuttā	369	
PA_tika-abh04_t:369_1	upekkhāvedanā, aññāṇupekkhātipi etāsaṃyeva nāmanti hi sammohavinodaniyaṃ vakkhatīti.	369	
PA_tika-abh04_t:369_2	Appaṭibhāganimittattepi ekaṃ katipaye vā satte odissa pavattā paricchinnarūpādiupādānavisaye	369	
PA_tika-abh04_t:369_3	pavattattā kathamappamāṇagocarāti āha “na ca sammutisaccavasenā”tiādi. Evampi yathā	369	
PA_tika-abh04_t:369_4	natthi sattā opapātikāti sattavasena pavattāyapi micchādiṭṭhiyā saṅkhārārammaṇatā	369	
PA_tika-abh04_t:369_5	vuccati upādānavasena, evaṃ sattavasena pavattānampi mettādīnaṃ saṅkhārārammaṇatāpi	369	
PA_tika-abh04_t:369_6	siyāti ce? Na, aparāmasanavasena pavattānaṃ mettādīnaṃ saupādānaggahaṇāsambhavatoti	369	
PA_tika-abh04_t:369_7	dassento āha “aparāmāsā”tiādi.	369	
PA_tika-abh04_t:370	Brahmavihārakathāvaṇṇanā niṭṭhitā.	37	
PA_tika-abh04_t:371	Asubhakathāvaṇṇanā	37	
PA_tika-abh04_t:372_0	263. “Ekāhamataṃ vā dvīhamataṃ vā”tiādinā vuttāsu navasu sivathikāsu vaṇṇavasena	372	
PA_tika-abh04_t:372_1	pavattajjhānaṃ sivathikāvaṇṇajjhānaṃ. Nanu cetassa vaṇṇakasiṇehi gahaṇaṃ yuttaṃ,	372	
PA_tika-abh04_t:372_2	na asubhehīti? Na, sivathikāvaṇṇaṃ upamaṃ katvā attano kāye paṭikūlattaṃ amuñcitvāva	372	
PA_tika-abh04_t:372_3	vaṇṇavasena pavattanato. Tenevāha “paṭikūlamanasikārasāmaññenā”ti. Ayamattho sivathikāvaṇṇajjhānassāti	372	
PA_tika-abh04_t:372_4	etthāpi yojetabboti vibhāvento “tampī”tiādimāha.	372	
PA_tika-abh04_t:373	Asubhakathāvaṇṇanā niṭṭhitā.	37	
PA_tika-abh04_t:374	Rūpāvacarakusalavaṇṇanā niṭṭhitā.	37	
PA_tika-abh04_t:375	Arūpāvacarakusalakathāvaṇṇanā	37	
PA_tika-abh04_t:376_0	265. Rūpanimittanti rūpahetu rūpādhikaraṇaṃ. Rūpārūpanimittesūti rūpadhammesu ca	376	
PA_tika-abh04_t:376_1	pathavīkasiṇādinimittesu ca. Tadārammaṇajjhānesūti ettha taṃ-saddena rūpanimittaṃ	376	
PA_tika-abh04_t:376_2	paccāmasati rūpampi vā rūpadhammārammaṇānampi rūpāvacarajjhānānaṃ sambhavato. Rūpādīsūti	376	
PA_tika-abh04_t:376_3	rūpārūpanimittatadārammaṇajjhānesu rūpapaṭibaddhadhammesu ca. Anāvajjitukāmatādināti	376	
PA_tika-abh04_t:376_4	ādi-saddena asamāpajjitukāmatādiṃ saṅgaṇhāti.	376	
PA_tika-abh04_t:377_0	Cutito uddhaṃ uppattirahānaṃ…pe… anuppattidhammatāpādanena samatikkamoti etena samatikkamitabbattena	377	
PA_tika-abh04_t:377_1	rūpāvacarakusalānaṃ rūpāvacaravipākakiriyehi visesābhāvaṃ dasseti anadhigatabhāvato.	377	
PA_tika-abh04_t:377_2	Yesañhi rūpasaññādīnaṃ arūpabhāvanāya samatikkamādiko labbhati, te dassetuṃ “arūpabhāvanāya	377	
PA_tika-abh04_t:377_3	abhāve cutito uddhaṃ uppattirahāna”nti vuttanti. Yāti ekantarūpanissitā avasiṭṭhaparittavipākasaññādayo.	377	
PA_tika-abh04_t:378	Āneñjasantasamāpattisukhānubhavanabhavavisesūpapajjanādayo āruppasamāpattīnaṃ atthāti āha “rūpasaññā…pe… na attho”ti.	37	
PA_tika-abh04_t:379_0	Idha ugghāṭitakasiṇavasena parittānantatā hoti nippariyāyadesanattāti adhippāyo.	379	
PA_tika-abh04_t:379_1	Yadi evaṃ parittakasiṇugghāṭite kathamākāsānañcāyatanavacananti? Tatthāpi anantapharaṇasabbhāvato.	379	
PA_tika-abh04_t:379_2	Tenevāha “anantapharaṇatāsabbhāve”ti. Yadi sabbattha anantapharaṇatā atthi, atha	379	
PA_tika-abh04_t:379_3	kasmā “ananto ākāso”ti na vuttanti āha “samayavavatthāpanā”tiādi. Tattha paṭipattīti	379	
PA_tika-abh04_t:379_4	jhānabhāvanākāramāha.	379	
PA_tika-abh04_t:380	266. Ugghāṭabhāvo ugghāṭimaṃ. Yathā pākimaṃ.	38	
PA_tika-abh04_t:381_0	268. Ākāse pavattitaviññāṇātikkamato tatiyāti paduddhāraṃ katvā yuttito āgamato ca	381	
PA_tika-abh04_t:381_1	tadatthaṃ vibhāvetuṃ “tadatikkamato hī”tiādimāha. Āruppasamāpattīnaṃ ārammaṇātikkamena	381	
PA_tika-abh04_t:381_2	pattabbattā visesato ārammaṇe dosadassanaṃ tadeva atikkamitabbanti ayaṃ yutti, ārammaṇe	381	
PA_tika-abh04_t:381_3	pana atikkante tadārammaṇaṃ jhānampi atikkantameva hoti. Bhāvanāya ārammaṇassa vigamanaṃ	381	
PA_tika-abh04_t:381_4	apanayanaṃ vibhāvanā. Pāḷiyanti vibhaṅge. Nanu ca pāḷiyaṃ “taññeva viññāṇa”nti avisesena	381	
PA_tika-abh04_t:381_5	vuttaṃ “na ākāsānañcāyatanaviññāṇa”nti. “Na taññevaviññāṇanti visesavacanena ayamattho	381	
PA_tika-abh04_t:381_6	siddho”ti dassento “viññāṇañcāyatana”ntiādimāha.	381	
PA_tika-abh04_t:382	Arūpāvacarakusalakathāvaṇṇanā niṭṭhitā.	38	
PA_tika-abh04_t:383	Tebhūmakakusalavaṇṇanā	38	
PA_tika-abh04_t:384_0	269. Sattahi mahāvārehīti paṭiccasahajātapaccayanissayasaṃsaṭṭhasampayuttapañhāvārehi	384	
PA_tika-abh04_t:384_1	anulomapaccanīyaanulomapaccanīyapaccanīyānulomādinayā anulomādinayā. Bhāradvājagotamādayo	384	
PA_tika-abh04_t:384_2	aṭṭhacattālīsa loke gottāni mūlabhūtāni, tathā kaṭṭhakalāpādayo aṭṭhacattālīseva	384	
PA_tika-abh04_t:384_3	caraṇānīti āha “aṭṭhacattālīsa”ntiādi. Tattha tesanti bhabbābhabbānaṃ. Dvārasīsena	384	
PA_tika-abh04_t:384_4	dvāravantāni gayhantīti adhippāyenāha “taṃtaṃdvārāni vā kāyādīnī”ti. Acittīkārena	384	
PA_tika-abh04_t:384_5	vā kataṃ hīnaṃ, ajjhupekkhanena kataṃ majjhimaṃ, sakkaccakataṃ paṇītaṃ. Āmisakiñjakkhādihetu	384	
PA_tika-abh04_t:384_6	vā kataṃ hīnaṃ, puññaphalakāmatāya kataṃ majjhimaṃ, kattabbamicceva ariyabhāve ṭhitena	384	
PA_tika-abh04_t:384_7	kataṃ paṇītaṃ. Bhavasampattilobhena vā pavattitaṃ hīnaṃ, alobhajjhāsayena pavattitaṃ	384	
PA_tika-abh04_t:384_8	majjhimaṃ, parahitāya pavattitaṃ paṇītaṃ. Parittakataṃ vā hīnaṃ, mattaso kataṃ majjhimaṃ,	384	
PA_tika-abh04_t:384_9	adhimattaso kataṃ paṇītaṃ. Mahaggatesu pana paṭiladdhamattaṃ hīnaṃ, nātisubhāvitaṃ	384	
PA_tika-abh04_t:384_10	majjhimaṃ, subhāvitaṃ vasippattaṃ paṇītaṃ. Imesupi ekekassa hīnādikassa āyūhananānattādivasena	3841	
PA_tika-abh04_t:384_11	hīnādibhedo labbhatiyevāti daṭṭhabbaṃ. Sampayuttadhammānaṃ vasenāti yo cittappabhāvito	3841	
PA_tika-abh04_t:384_12	cittasampayuttānaṃ cittādhipateyyabhāvo, so taṃnimitte citte upacaritoti evaṃ vā ettha attho.	3841	
PA_tika-abh04_t:385	Tebhūmakakusalavaṇṇanā niṭṭhitā.	38	
PA_tika-abh04_t:386	Lokuttarakusalavaṇṇanā	38	
PA_tika-abh04_t:387_0	277. “Kenaṭṭhena lokuttara”ntiādi paṭisambhidāvacanaṃ aṭṭhakathāya ābhataṃ, tasmā	387	
PA_tika-abh04_t:387_1	tattha “tividhopi anuttaradhammo lokaṃ taratī”tiādinā saṅgahitoti taṃ tīhi padehi	387	
PA_tika-abh04_t:387_2	yojetvā dassetuṃ “lokaṃ taratīti etenā”tiādimāha. Ekekasmiṃ yojetabbo lokassa antagamanāditāya	387	
PA_tika-abh04_t:387_3	maggādīsupi labbhamānattā. Maggeyeva vā tividhopi attho yojetabboti sambandho. Anativattanādīti	387	
PA_tika-abh04_t:387_4	ādi-saddena indriyānaṃ ekarasatā tadupagavīriyavāhanaṃ āsevanāti ime tayo bhāvanāvisese	387	
PA_tika-abh04_t:387_5	saṅgaṇhāti. Yasmā cete bhāvanāvisesā saṃkilesavodānesu vaṭṭavivaṭṭesu ca taṃtaṃādīnavānisaṃsadassanabhūtāya	387	
PA_tika-abh04_t:387_6	pubbabhāgapaññāya sampāditena ñāṇavisesena nipphajjanti, tasmā vuttaṃ “aññamaññaṃ…pe… vaḍḍhetī”ti.	387	
PA_tika-abh04_t:388_0	Nissayo hotīti rukkho viya sākhāya ādhārabhāvena voharīyatīti attho. Phalañāṇaphalaṅgānaṃ	388	
PA_tika-abh04_t:388_1	nissayavacanaṃ nissayapaccayattā. Tatoyeva nissayabhāvato patiṭṭhābhāvato. Ariyaphalasannissayena	388	
PA_tika-abh04_t:388_2	hi ariyā katakiccā suṭṭhu nibbinnasabbabhavāpi cirataraṃ loke parahitāya tiṭṭhanti.	388	
PA_tika-abh04_t:388_3	Kilesānaṃ odhiso pajahanakāpi ariyamaggā avisesena sabbākusalānaṃ sabbakusalapaṭipakkhatāya	388	
PA_tika-abh04_t:388_4	aññamaggappahātabbesupi kenaci pahānākārena pavattantīti taṃ pahānākāraṃ dassento	388	
PA_tika-abh04_t:388_5	“itaresaṃ vijjutobhāsena viya tamassā”ti āha. Yena pāḷiyaṃ heṭṭhimamaggañāṇānaṃ vijjūpamatā	388	
PA_tika-abh04_t:388_6	dassitā. Yadi evaṃ uparimaggavajjhā kilesā itareti idhādhippetā. Na tesaṃ samucchedavacanaṃ	388	
PA_tika-abh04_t:388_7	yuttaṃ. Na hi bhāvanāya pahātabbe dassanamaggo samucchindituṃ sakkoti. Tathā ca sati	388	
PA_tika-abh04_t:388_8	dassanena pahātabbā eva te siyuṃ. Atha tadaṅgappahānaṃ adhippetaṃ, yena “vijjutobhāsena	388	
PA_tika-abh04_t:388_9	viya tamassā”ti vuttaṃ, taṃ pubbabhāgavipassanāya eva siddhaṃ na ca yuttaṃ lokuttaramaggo	388	
PA_tika-abh04_t:388_10	tadaṅgavasena kilese pajahatīti. Vikkhambhanepi eseva nayo, anulomañāṇeneva tassa	3881	
PA_tika-abh04_t:388_11	sātisayaṃ sādhitattā. Atha pana paṭhamamaggavajjhā eva kilesā itareti adhippetā,	3881	
PA_tika-abh04_t:388_12	evaṃ sante tesaṃ itarabhāvova na siyā, na ca anapāyagamanīyā nāma kilesā dassanena	3881	
PA_tika-abh04_t:388_13	pahātabbā atthi, nāpi paṭhamamaggavajjhā kilesā tena vijjutobhāsena viya tamo samucchinditabbāti	3881	
PA_tika-abh04_t:388_14	vattuṃ yuttanti upaparikkhitabboyaṃ “itaresaṃ…pe… samucchedo”ti. Lokiyajjhānampi	3881	
PA_tika-abh04_t:388_15	na vinā paṭipadāya ijjhatīti idaṃ adhippāyavasena netabbaṃ neyyatthattāti taṃ adhippāyaṃ	3881	
PA_tika-abh04_t:388_16	vibhāvento “akatādhikārassā”ti āha. Tena yathāvuttavacanassa ca sappadesataṃ dasseti.	3881	
PA_tika-abh04_t:388_17	Nanu ca katādhikārassa ariyassa maggena samijjhamānampi jhānaṃ maggapaṭipadāvasena	3881	
PA_tika-abh04_t:388_18	paṭipadāsahitamevāti. Na vinā paṭipadāya ijjhatīti sakkā vattuṃ, tenetaṃ vacanaṃ	3881	
PA_tika-abh04_t:388_19	nippadesamevāti anuyogaṃ sandhāyāha “katādhikārassa panā”tiādi. Idāni tassa vacanassa	3881	
PA_tika-abh04_t:388_20	adhippāyavasena gahetabbatthatā pāḷitopi viññāyatīti dassento āha “yathāvutta…pe… katā”ti.	3882	
PA_tika-abh04_t:389_0	“Yo kocīti avisesavacana”nti tassa apavādaṃ dassento “sakiṃ dvikkhattu”nti ādimāha.	389	
PA_tika-abh04_t:389_1	Paricchinditvā gahaṇaṃ parijānanaṃ. Nāmarūpavavatthāpanādīnanti nāmarūpavavatthāpanapaccayapariggahalakkhaṇapaṭivedhanikantipariyādānānaṃ.	389	
PA_tika-abh04_t:389_2	Kicchasiddhitoti nāmarūpavavatthāpanādīnaṃ kesañci sabbesampi vā kicchasiddhito.	389	
PA_tika-abh04_t:389_3	Esa nayo dutiyavārādīsupi yathāsambhavaṃ. Sukhasiddhiyampīti nāmarūpavavatthāpanādīnaṃ	389	
PA_tika-abh04_t:389_4	kicchasiddhi maggapātubhāvadandhabhāvassa kāraṇabhāve anekantikā. Vipassanāsahagatindriyānaṃ	389	
PA_tika-abh04_t:389_5	pana mandatā tassa ekantakāraṇanti dasseti.	389	
PA_tika-abh04_t:390_0	Etadantattā paṭipadāyāti etena nippariyāyato paṭipadāñāṇadassanavisuddhisaṅkhātāya	390	
PA_tika-abh04_t:390_1	vipassanāpaññāya cirācirappavattivasena maggassa khippadandhābhiññatā vuttāti dasseti.	390	
PA_tika-abh04_t:390_2	Purimānanti purimavārānaṃ, lakkhaṇapaṭivedhādīnaṃyeva vā. Heṭṭhimakoṭiyā tikkhattuṃ	390	
PA_tika-abh04_t:390_3	kilesavikkhambhane sati dukkhāpaṭipadābhāvo, na tato heṭṭhāti nicchitattā āha “tikkhattuṃ	390	
PA_tika-abh04_t:390_4	vikkhambhanavāratāvasenā”ti. Tassa sukhāpaṭipadā veditabbā ukkaṃsavasenāti adhippāyo.	390	
PA_tika-abh04_t:391_0	Yasmiṃ puggale visaṃvādanabhedanāniṭṭhānatthaniyojanānaṃ pavatti, tattha sinehaviraheneva	391	
PA_tika-abh04_t:391_1	tesaṃ pavatti, so ca puggalo asaṅgahito hotīti musāvādādīnaṃ visaṃvādanādikiccatāya	391	
PA_tika-abh04_t:391_2	lūkhatā ca apariggahatā ca vuttā. Tappaṭipakkhaviruddhasabhāvattā sammāvācāya siniddhabhāvatā	391	
PA_tika-abh04_t:391_3	pariggāhakasabhāvatā. Saddhāvisesayogato vā tassā siniddhabhāvo daṭṭhabbo. Samuṭṭhāpetīti	391	
PA_tika-abh04_t:391_4	pavatteti. Jīvamāno vā satto, sampayuttadhammā vā vodāyanti etena sayaṃ vā vodāyatīti vodānaṃ.	391	
PA_tika-abh04_t:392_0	285. Taṇhādiṭṭhīhi patiṭṭhānaṃ. Avasesakilesābhisaṅkhārehi āyūhanā. Sassatadiṭṭhiyā	392	
PA_tika-abh04_t:392_1	patiṭṭhānaṃ. Ucchedadiṭṭhiyā āyūhanā. Līnavasena patiṭṭhānaṃ. Uddhaccavasena āyūhanā.	392	
PA_tika-abh04_t:392_2	Kāmasukhānuyogavasena patiṭṭhānaṃ. Attakilamathānuyogavasena āyūhanā. Sabbākusalābhisaṅkhāravasena	392	
PA_tika-abh04_t:392_3	patiṭṭhānaṃ. Sabbalokiyakusalābhisaṅkhāravasena āyūhanāti oghataraṇasuttavaṇṇanāyaṃ	392	
PA_tika-abh04_t:392_4	vuttesu pakārantaresu idha avuttānaṃ vasenapi patiṭṭhānāyūhanā veditabbā.	392	
PA_tika-abh04_t:393_0	Atha vā kilesaggahaṇena taṇhāsassatadiṭṭhisabbākusalābhisaṅkhārā gahitā taṃsabhāgatāya	393	
PA_tika-abh04_t:393_1	tadekaṭṭhatāya ca. Tathā abhisaṅkhāraggahaṇena avasesakilesaucchedadiṭṭhisabbalokiyakusalābhisaṅkhārā.	393	
PA_tika-abh04_t:393_2	Līnuddhaccakāmasukhattakilamathānuyogānaṃ visuṃ vuttattā tehi na yojetabbanti kilesābhisaṅkhāravasena	393	
PA_tika-abh04_t:393_3	patiṭṭhānāyūhane vatvā taṇhādiṭṭhīnaṃ tattha visesapaccayataṃ dīpetuṃ tadubhayavasenapi	393	
PA_tika-abh04_t:393_4	yojanā katā. Nayadassanaṃ vā etaṃ tattha daṭṭhabbaṃ. Evamitarepi pakārā yojetabbāti.	393	
PA_tika-abh04_t:393_5	“Catūhi, bhikkhave, aṅgehi samannāgato puggalo”tiādīsu aṅga-saddassa kāraṇatthatā daṭṭhabbā.	393	
PA_tika-abh04_t:394	299. Musāvādādīni bhāsamāno karoti nāma kiṃ vakkhamānaṃ kiriyaṃ, kā pana sāti? Musāvādādikiriyāti viditovāyamattho. Evaṃ vā ettha yojanā daṭṭhabbā.	39	
PA_tika-abh04_t:395_0	301. Nipphāditapaccayānanti cīvarādipaccayānaṃ. Kuhanavatthūnīti pāpicchataṃ nissāya	395	
PA_tika-abh04_t:395_1	lūkhacīvarādisevanavasena “yo te vihāre vasati, so arahā”tiādinā attānaṃ ariyaguṇasāmantaṃ	395	
PA_tika-abh04_t:395_2	katvā bhaṇanavasena visesalābhino viya attano pariharaṇavasena ca pavattā akusalacittuppādā	395	
PA_tika-abh04_t:395_3	paresaṃ vimhāpanakāraṇāni kuhanavatthūni.	395	
PA_tika-abh04_t:396_0	343. Satipi saguṇārammaṇehi maggassa animittanāmalābhe na nippariyāyena vipassanā	396	
PA_tika-abh04_t:396_1	animittanāmikāti āgamanato maggo animittanāmaṃ na labhatīti āha “na pana saguṇārammaṇehi…pe…	396	
PA_tika-abh04_t:396_2	siddhaṃ hotī”ti. Yasmā pana āgamanato suññataṃ appaṇihitanti laddhanāmassa maggassa	396	
PA_tika-abh04_t:396_3	saguṇato ārammaṇato ca taṃnāmābhāvo na kadācipi atthi, tasmā nāmattayapāripūrihetuāgamanato	396	
PA_tika-abh04_t:396_4	nāmalābhoti adhippāyenāha “paripuṇṇanāmasiddhihetuttā”ti. Sabbesanti sabbavimokkhamukhāgatānampi	396	
PA_tika-abh04_t:396_5	maggānaṃ. Nāmattayayogoti suññatāpaṇihitānimittanāmayogo. Vavatthānaṃ asaṅkaro.	396	
PA_tika-abh04_t:397_0	350. Nimittadhammā saṅkhārā tehi sanimittā saviggahā viya upaṭṭhahantīti tesaṃ abhāvitabhāvanassa	397	
PA_tika-abh04_t:397_1	bhāvitabhāvanassa ca upaṭṭhahanākāraṃ dassento “samūhādī”tiādimāha. Tena ca “vimokkhena	397	
PA_tika-abh04_t:397_2	saddhindriyaṃ adhimattaṃ hotī”ti vuttaṃ, na “tasmiṃ vimokkhe”ti, tasmā “animittavimokkhoti	397	
PA_tika-abh04_t:397_3	aniccānupassanaṃ āhā”ti vuttaṃ. Itaratthāpi eseva nayo. Animittassa animittabhāvābhāvo	397	
PA_tika-abh04_t:397_4	natthīti kasmā vuttaṃ, nanu ca aniccānupassanāya animittavimokkhabhāvo pariyāyenāti	397	
PA_tika-abh04_t:397_5	nippariyāyadesanāya tassā animittabhāvābhāvo atthi eva, evañca sati “animittassa	397	
PA_tika-abh04_t:397_6	animittanāmadānābhāvo”ti ca na na sakkā vattunti upamāsaṃsandanaṃ suṭṭhutaraṃ yujjati,	397	
PA_tika-abh04_t:397_7	tathā animittena maggassa animittabhāvo na yujjatiyeva. Tenāha “paramatthato nāmaṃ	397	
PA_tika-abh04_t:397_8	dātuṃ na sakkotī”ti? Saccametaṃ, pariyāyasiddhaṃyeva pana aniccānupassanāya animittabhāvaṃ	397	
PA_tika-abh04_t:397_9	gahetvā maggasodhanavasenāyamanuyogo kato “animittavimokkhassa animittabhāvābhāvo	397	
PA_tika-abh04_t:397_10	natthītiviruddhaṃ viya hotī”ti. Evañca katvā “animittaṃ…pe… dīpito hotī”ti sayameva	3971	
PA_tika-abh04_t:397_11	vakkhatīti. Sāmaññanti upamopamitabbānaṃ sambandhamāha. Na maggādhipatīti maggo adhipati	3971	
PA_tika-abh04_t:397_12	maggādhipatīti chandacittānaṃ ayaṃ samaññā natthīti attho. Na ca tehi maggassāti	3971	
PA_tika-abh04_t:397_13	chandacittehi maggo adhipati etassāti maggādhipatīti ayaṃ samaññā maggassa natthi.	3971	
PA_tika-abh04_t:397_14	Kasmā? Tesaṃ chandacittānaṃ amaggaṅgattā.	3971	
PA_tika-abh04_t:398_0	Jhānassa suññatādināmakattāti etena indriyabalādīnampi maggasampayogato suññatādināmakatā	398	
PA_tika-abh04_t:398_1	dassitāti daṭṭhabbaṃ. Satipi paccanīkāmasane na tassa maggassa taṃ paribyattaṃ yathā	398	
PA_tika-abh04_t:398_2	sarasatāti āha “sarasappadhāno”ti. Dvīhīti sarasapaccanīkehi. Aññanirapekkhehīti	398	
PA_tika-abh04_t:398_3	āgamananirapekkhehi. Tasmāti yasmā sarasatova nāmalābhe avavatthānāpatti sabbassa	398	
PA_tika-abh04_t:398_4	maggassa sabbanāmabhāvāpatti hoti, tasmā. Attābhi…pe… maggāti tena āgamanato nāmalābhassa	398	
PA_tika-abh04_t:398_5	paccanīkato nāmalābhabhāvaṃ dasseti. Sarasantareti animittabhāvādike. Paccanīkasahitena	398	
PA_tika-abh04_t:398_6	sarasenāti suññatāppaṇihitabhāvehi tadāgamanehi. Nimittaggahaṇānivāraṇāti saṅkhāranimittaggāhassa	398	
PA_tika-abh04_t:398_7	anisedhanato. Suññatāppaṇihitasseva maggassa vuttattā aniccato vuṭṭhahantassa maggo	398	
PA_tika-abh04_t:398_8	idha asaṅgahito siyāti āsaṅkitvā āha “aniccānupassanā”tiādi. Saṅkhārehi vuṭṭhānaṃ	398	
PA_tika-abh04_t:398_9	na siyā, lakkhaṇehi eva vuṭṭhānaṃ siyāti adhippāyo, lakkhaṇapaṭivedho na siyā atadārammaṇattāti	398	
PA_tika-abh04_t:398_10	attho. Saṅkhārānañhi hutvā abhāvaudayabbayapaṭipīḷanāvasavattanākāresu aniccatādilakkhaṇavohāro.	3981	
PA_tika-abh04_t:399_0	Ākāravantesu gahitesu tadākāropi gahitoyeva hotīti āha “lakkhaṇānipi paṭividdhāni	399	
PA_tika-abh04_t:399_1	honti tadākārasaṅkhāraggahaṇato”ti. Yathāvuttādhippāyenāti “anicca”ntiādinā “saṅkhāresū”tiādināva	399	
PA_tika-abh04_t:399_2	vuttappakārādhippāyena. Visunti saṅkhārehi vinivattetvā.	399	
PA_tika-abh04_t:400	Lokuttarakusalaṃ	40	
PA_tika-abh04_t:401	Pakiṇṇakakathāvaṇṇanā	40	
PA_tika-abh04_t:402_0	Pañcadhā uddisati pañcupādānakkhandhe ajjhattadukavasena rūpadukavasena ca bhinditvā	402	
PA_tika-abh04_t:402_1	abhinditvā ca nimittavacaneneva uddisati pavattassapi saṅkhāranimittabhāvānativattanato	402	
PA_tika-abh04_t:402_2	vuṭṭhātabbatāsāmaññato ca. Teneva upādinnānupādinnavasena pavattaṃ dvidhā katvā niddisitvāpi	402	
PA_tika-abh04_t:402_3	“ayaṃ tāva nimitte vinicchayo”ti nimittavaseneva nigameti. Ettha ca nimittaṃ ajjhattabahiddhā,	402	
PA_tika-abh04_t:402_4	pavattaṃ pana ajjhattamevāti ayametesaṃ viseso. Bojjhaṅgādivisesanti bojjhaṅgajhānaṅgamaggaṅgānaṃ	402	
PA_tika-abh04_t:402_5	asadisataṃ. Asamāpajjitukāmatāsaṅkhātā vitakkādivirāgabhāvanā asamāpajjitukāmatāvirāgabhāvanā.	402	
PA_tika-abh04_t:402_6	Itarassāti pādakajjhānādikassa. Atabbhāvatoti yathāvuttavirāgabhāvanābhāvassa abhāvato.	402	
PA_tika-abh04_t:402_7	Idaṃ vuttaṃ hoti – yathā maggāsannāya vipassanāya somanassasahagatatte maggassa paṭhamādijjhānikatā	402	
PA_tika-abh04_t:402_8	ca upekkhāsahagatatte pañcamajjhānikatā eva ca tabbasena ca bojjhaṅgādīnaṃ visesoti	402	
PA_tika-abh04_t:402_9	tesaṃ niyame āsannakāraṇaṃ padhānakāraṇañca vuṭṭhānagāminivipassanā, na evaṃ pādakajjhānādayoti.	402	
PA_tika-abh04_t:403_0	Idāni apādakapaṭhamajjhānapādakānaṃ pakiṇṇakasaṅkhārapaṭhamajjhānāni sammasitvā nibbattitānañca	403	
PA_tika-abh04_t:403_1	maggānaṃ ekantena paṭhamajjhānikabhāvato vipassanāniyamoyevettha ekantiko padhānañcāti	403	
PA_tika-abh04_t:403_2	imamatthaṃ vibhāvento “vipassanāniyamenevā”tiādimāha. Tattha itareti dutiyajjhānikādimaggā.	403	
PA_tika-abh04_t:403_3	Pādakajjhānātikkantānaṃ aṅgānaṃ asamāpajjitukāmatāvirāgabhāvanābhūtā vuṭṭhānagāminivipassanā	403	
PA_tika-abh04_t:403_4	adhiṭṭhānabhūtena pādakajjhānena āhitavisesā maggassa jhānaṅgādivisesaniyāmikā hotīti	403	
PA_tika-abh04_t:403_5	“pādakajjhānavipassanāniyamehī”ti vuttaṃ. Yathā ca adhiṭṭhānabhūtena pādakajjhānena,	403	
PA_tika-abh04_t:403_6	evaṃ ārammaṇabhūtena sammasitajjhānena ubhayasabbhāve ajjhāsayavasena āhitavisesā	403	
PA_tika-abh04_t:403_7	vipassanā niyametīti āha “evaṃ sesavādesupi…pe… yojetabbo”ti.	403	
PA_tika-abh04_t:404_0	Pādakajjhānasaṅkhāresūti paṭhamajjhānasaṅkhāresu. “Paṭhamajjhānaṃ pādakaṃ katvā”ti	404	
PA_tika-abh04_t:404_1	hi vuttaṃ. Taṃtaṃvirāgāvirāgabhāvanābhāvenāti vitakkādīnaṃ virajjanāvirajjanabhāvanābhāvena.	404	
PA_tika-abh04_t:404_2	Tena ārammaṇajjhānassapi vipassanāya visesādhānaṃ upanissayatamāha.	404	
PA_tika-abh04_t:405_0	Pādakajjhānasammasitajjhānāniyeva bojjhaṅgādivisesānaṃ upanissayo kāraṇanti pādakajjhānasammasitajjhānupanissayo,	405	
PA_tika-abh04_t:405_1	tassa sabbhāve. Tadabhāvābhāvatoti tassa ajjhāsayassa abhāvābhāvato.	405	
PA_tika-abh04_t:406_0	Catutthajjhānikassa maggassa āruppe arūpajjhānameva pādakaṃ siyāti āha “catutthajjhānikavajjāna”nti.	406	
PA_tika-abh04_t:406_1	Ariyamaggassa oḷārikaṅgātikkamanūpanissayā vipassanāya adhiṭṭhānārammaṇabhūtā dutiyajjhānādayo.	406	
PA_tika-abh04_t:406_2	Pañcahi aṅgehīti pañcahi jhānaṅgehi. “Taṃtaṃvādehi paññāpiyamānāni pādakajjhānādīni	406	
PA_tika-abh04_t:406_3	vādasahacāritāya ‘vādā’ti vuccantī”ti adhippāyena “tayopete vāde”ti āha. Vadanti	406	
PA_tika-abh04_t:406_4	etehīti vā vādakaraṇabhūtāni pādakajjhānādīni vādā.	406	
PA_tika-abh04_t:407_0	Vipākasantānassa…pe… susaṅkhatattāti etena yasmiṃ santāne kammaṃ uppajjati, tattha	407	
PA_tika-abh04_t:407_1	uppajjamānameva kiñci visesādhānaṃ karotīti dīpeti. Yato tasmiṃyeva santāne tassa vipāko, nāññattha.	407	
PA_tika-abh04_t:408_0	Purimānulomaṃ viya tanti yathā gotrabhuṭṭhāne uppannānulomato purimaanulomañāṇaṃ	408	
PA_tika-abh04_t:408_1	taṃ gotrabhuṭṭhāne uppannānulomaṃ anubandhati, evaṃ. Tadapīti gotrabhuṭṭhāne uppannānulomañāṇampi	408	
PA_tika-abh04_t:408_2	aññaṃ anulomañāṇameva anubandheyya, tassa anantaraṃ uppajjeyya. Sā bhūmīti sā pañcupādānakkhandhasaṅkhātā	408	
PA_tika-abh04_t:408_3	kilesānaṃ uppattiṭṭhānatāya bhūmi. Eko bhavoti gahetvā vuttanti etena satta bhave	408	
PA_tika-abh04_t:408_4	dve bhaveti idampi adhippāyavasena netabbatthaṃ, na yathārutavasenāti dasseti. Tatthāyaṃ	408	
PA_tika-abh04_t:408_5	adhippāyo – ekavāraṃ kāmāvacaradevesu ekavāraṃ manussesūti evampi missitūpapattivasena	408	
PA_tika-abh04_t:408_6	tesu ekissā eva upapattiyā ayaṃ paricchedo. Yaṃ pana “na te bhavaṃ aṭṭhamamādiyantī”ti	408	
PA_tika-abh04_t:408_7	vuttaṃ, tampi kāmāvacarabhavaṃyeva sandhāyāha. Mahaggatabhavānaṃ paricchedo natthīti	408	
PA_tika-abh04_t:408_8	vadanti. Tathā “ṭhapetvā dve bhave”ti etthāpi kāmāvacaradevamanussabhavānaṃ missakavaseneva,	408	
PA_tika-abh04_t:408_9	tasmā kāmadhātuyaṃ ye dve bhavāti kāmāvacaradevamanussavasena ye dve bhavāti attho.	408	
PA_tika-abh04_t:408_10	Purimavikappesu puggalabhedena paṭipadā bhinditvā kassaci calatīti, kassaci na calatīti	4081	
PA_tika-abh04_t:408_11	katvā “calati evā”ti avadhāraṇamantarena attho vutto. Yasmā pana aṭṭhakathāyaṃ “yathā	4081	
PA_tika-abh04_t:408_12	ca paṭipadā, evaṃ adhipatipi calati evā”ti vuttaṃ, tasmā sabbesampi paṭipadāsu abhedena	4081	
PA_tika-abh04_t:408_13	gahitāsu ekantena calanaṃ sambhavatīti “calaticceva vuttaṃ, na na calatī”ti tatiyavikappo	4081	
PA_tika-abh04_t:408_14	calanāvadhāraṇo vutto.	4081	
PA_tika-abh04_t:409	Lokuttarakusalapakiṇṇakakathāvaṇṇanā niṭṭhitā.	40	
PA_tika-abh04_t:410	Paṭhamamaggavīsatimahānayavaṇṇanā	41	
PA_tika-abh04_t:411	357. Jhānamaggādipariyāyehi kathite bojjhanakāti adhippetā, visesato pubbabhāge “jhānaṃ bhāvemi maggaṃ bhāvemī”ti pavattajjhāsayā hontīti adhippāyena “yassa pubbabhāge”tiādimāha.	41	
PA_tika-abh04_t:412_0	358. Upanissayavasenāti tathā cittappavattisaṅkhātena pubbabhāgābhisaṅkhārena. Tenevāha	412	
PA_tika-abh04_t:412_1	“yassa hī”tiādi. Tadanurūpabalāti adhipatipaccayalābhena sattivisesayogamāha. Yadi	412	
PA_tika-abh04_t:412_2	pubbabhāgābhisaṅkhāravasena chandādīnaṃ adhipatibhāvo, kimatthameteyeva evaṃ vuttā,	412	
PA_tika-abh04_t:412_3	nanu saddhādīnampi pubbabhāgābhisaṅkhāro labbhatīti āha “sesadhammāna”ntiādi. Ataṃsabhāvattāti	412	
PA_tika-abh04_t:412_4	sampayuttehi sātisayamanuvattitabbabhāvarahitattā. Kiñcāpi hi saddhādayopi indriyapaccayatāya	412	
PA_tika-abh04_t:412_5	sampayuttehi anuvattayanti, ekasmiṃ pana cittuppāde samadhurena aññena vinā sampayuttehi	412	
PA_tika-abh04_t:412_6	anuvattanīyabhāvo na tesaṃ yathā chandādīnanti teyeva adhipatibhāvena vuttā. Evañca	412	
PA_tika-abh04_t:412_7	katvā indriyasahajātādhipatipaccayānaṃ viseso paribyatto hoti.	412	
PA_tika-abh04_t:413	Catumagganayasahassavaṇṇanā	41	
PA_tika-abh04_t:414_0	362. Mānassa diṭṭhisadisā pavatti. Tathā hi so adhipati viya aññādhipatinā diṭṭhiyā	414	
PA_tika-abh04_t:414_1	saha nappavattatīti. Ekadesa…pe… upamā hoti, na sabbasāmaññena, itarathā sūriyatthaṅgamane	414	
PA_tika-abh04_t:414_2	andhakārāvattharaṇaṃ viya aggamaggatirodhāne saccapaṭicchādakatamappavatti āpajjeyyāti	414	
PA_tika-abh04_t:414_3	adhippāyo. Aññamaññanti aññe aññe. “Ānītaṃ idaṃ sutta”nti vibhatti pariṇāmetabbā.	414	
PA_tika-abh04_t:414_4	Yathāvuttanayenāti imissā aṭṭhakathāyaṃ vuttanayena. Na upamāya vuttattāti imasmiṃ	414	
PA_tika-abh04_t:414_5	sutte na upamāya vuttabhāvato. Yathāvuttanayenāti vā etasmiṃ sutte vuttappakārena	414	
PA_tika-abh04_t:414_6	nayena imissā aṭṭhakathāyaṃ upamāya na vuttattā. Avayavā viya honti, yena te cetasi	414	
PA_tika-abh04_t:414_7	niyuttā, cittassa eteti ca cetasikātiādinā vuccanti, na pana “phassikā”tiādināti daṭṭhabbaṃ.	414	
PA_tika-abh04_t:415	Kusalakathāvaṇṇanā niṭṭhitā.	41	
PA_tika-abh04_t:416	Akusalapadaṃ	41	
PA_tika-abh04_t:417	Dhammuddesavāro	41	
PA_tika-abh04_t:418	Paṭhamacittavaṇṇanā	41	
PA_tika-abh04_t:419_0	365. Khaṇattayassa akusalesu asambhavato samavāyakālahetusamūhattho samaya-saddo.	419	
PA_tika-abh04_t:419_1	Lobhābhibhūtāya eva iṭṭhārammaṇasmiṃ itaratra ca iṭṭhākāraggahaṇavasena somanassasahagatabhāvoti	419	
PA_tika-abh04_t:419_2	evamādiṃ sandhāya “yathānurūpa”nti vuttaṃ. “Kilesāturatāya anārogyaṭṭhena kilesavajjasabbhāvato	419	
PA_tika-abh04_t:419_3	sāvajjaṭṭhena avijjāsambhūtatāya akosalyasambhūtaṭṭhena akusala”nti ca “sāvajjadukkhavipākalakkhaṇaṃ,	419	
PA_tika-abh04_t:419_4	anatthajananarasaṃ, saṃkilesapaccupaṭṭhānaṃ, ayonisomanasikārapadaṭṭhānaṃ, gārayhabhāvato	419	
PA_tika-abh04_t:419_5	vā sāvajjalakkhaṇaṃ, saṃkilesabhāvarasaṃ, aniṭṭhavipākapaccupaṭṭhānaṃ, yathāvuttapadaṭṭhānamevā”ti	419	
PA_tika-abh04_t:419_6	ca evamādinā vuttanayena anugantabbatāya vuttaṃ “vuttanayaṃ anugantvā”ti.	419	
PA_tika-abh04_t:420_0	Gataṃ gamanaṃ pavattīti katvā vuttaṃ “gatamattaṃ gatimattaṃ gahaṇamatta”nti. Diṭṭhiyā	420	
PA_tika-abh04_t:420_1	hi gati pavatti evāti. Āsannakāraṇattāti padaṭṭhānatāya, yonisomanasikāro viya hi	420	
PA_tika-abh04_t:420_2	kusalassa ayonisomanasikāro akusalassa accāsannahetu. Tathā hi satipi asaddhammasavanādikāraṇe	420	
PA_tika-abh04_t:420_3	ayoniso anāvajjite avavatthāpite ca natthi akusalappavatti. Tathā ca vakkhati aṭṭhakathāyaṃ	420	
PA_tika-abh04_t:420_4	“ayoniso akusala”nti. Etena ekantakāraṇatā ca vuttatthā hoti. Paṭisaṅkhā sītādikhamanaṃ	420	
PA_tika-abh04_t:420_5	appamādavihāroti vuttaṃ “appamajjanaṃ khamana”nti. Tena satisaṃvaroti idha khantisaṃvaro	420	
PA_tika-abh04_t:420_6	vuttoti adhippāyo indriyasaṃvarassa vuttattā. Pahānasaṃvaroti vīriyasaṃvaro. So hi	420	
PA_tika-abh04_t:420_7	“uppannaṃ kāmavitakkaṃ nādhivāseti pajahatī”tiādinā vuttoti.	420	
PA_tika-abh04_t:421	Sammāpaṭipattiyā paṭipakkhabhāvena gahetabbatākāro moho sammāpaṭipattipaṭipakkhabhāvaggahaṇākāro. Tena hi nivutā na sammā paṭipajjanti. Abhijjhāya visesayogo kammapathappatti.	42	
PA_tika-abh04_t:422_0	Anupaparikkhā moho. So cettha diṭṭhirahito veditabbo. Diṭṭhisahitassa pana diṭṭhiyā	422	
PA_tika-abh04_t:422_1	anuvidhāyakattā taggahaṇeneva gahaṇanti. Avatthusminti asaddahanīye vatthusmiṃ. Sānunayo	422	
PA_tika-abh04_t:422_2	adhimokkhoti mohadiṭṭhīnaṃ saddhāpatirūpatamāha. Ahirikānottappamohādīhi pamajjanato	422	
PA_tika-abh04_t:422_3	ahirikādīhi kāraṇehi. Ārakkharahitacitteti cittassa sativirahataṃyeva dasseti. Ārakkhapaccupaṭṭhānā	422	
PA_tika-abh04_t:422_4	hi satīti. Etena “assaddhiyacitte andhabālacitte”ti padadvayaṃ vuttatthaṃ hoti. Upanāhādīti	422	
PA_tika-abh04_t:422_5	ādi-saddena rāgādayo saṅgayhanti. Rāgādīnaṃ pariyuṭṭhānādisabhāvatāya “avisesenā”ti	422	
PA_tika-abh04_t:422_6	vuttaṃ visesassa ekaccassa asambhavato. Idhāti, imasmiṃ citte. Nipphādetabbe payojane	422	
PA_tika-abh04_t:422_7	bhummaṃ “cammasmiṃ dīpinaṃ hantī”ti viya ārammaṇaṃ vā avūpasamo phalūpacārena “semho guḷo”ti viya.	422	
PA_tika-abh04_t:423	Dhammuddesavārakathāvaṇṇanā niṭṭhitā.	42	
PA_tika-abh04_t:424	Niddesavārakathāvaṇṇanā	42	
PA_tika-abh04_t:425_0	390. Sabhāvapaṭicchādavasena pakatiattādiasantaggahaṇassa nissayattā nimittattā asantaṃ	425	
PA_tika-abh04_t:425_1	bujjhati, niccādivisamaggahaṇassa saññādivipariyesassa nissayattā asamaṃ bujjhatīti	425	
PA_tika-abh04_t:425_2	moho vutto nimittassa kattubhāvena upacāritattā, ayañca attho diṭṭhisahitamohavasena	425	
PA_tika-abh04_t:425_3	daṭṭhabbo. Ettha ca pakatīti kāpilānaṃ padhānaṃ.	425	
PA_tika-abh04_t:426	Tatiyacittavaṇṇanā	42	
PA_tika-abh04_t:427_0	400. Apaṇṇakapadaṃ viya avirajjhanakapadampi kadāci niyatabhāvaṃ dīpeyyāti aniyatataṃ	427	
PA_tika-abh04_t:427_1	dīpetuṃ “uppattiarahaṅgānī”ti vuttaṃ mānassa aniyatattā. Yadi hi māno niyato siyā,	427	
PA_tika-abh04_t:427_2	kāmarāgassa mānarahitā pavatti na siyā, tathā bhavarāgassa. Evaṃ sati paṭṭhāne catukkhattuṃ	427	
PA_tika-abh04_t:427_3	kāmarāgena yojanā na siyā, tikkhattuṃyeva siyā, bhavarāgamūlikā ca na siyā, evañca	427	
PA_tika-abh04_t:427_4	saṃyojanānaṃ saṃyojanehi aṭṭhavidhena yojanā siyā, na dasavidhā dassitāti yathāvuttāhi	427	
PA_tika-abh04_t:427_5	yojanāhi mānassa aniyatabhāvo pakāsito. Atha vā mānena saddhiṃ pañca honti yathāvuttāni	427	
PA_tika-abh04_t:427_6	apaṇṇakaṅgāni, kiṃ pana hontīti apekkhāyaṃ yevāpanakāti viditovāyamattho. Yevāpanakānañhi	427	
PA_tika-abh04_t:427_7	pañcabhāvo idha vidhīyati, na apaṇṇakaṅgānanti so yathā hoti, tathā yojetabbaṃ. Kilesaduke	427	
PA_tika-abh04_t:427_8	paṭiccavārādīsu “kilesaṃ dhammaṃ paṭicca kileso dhammo uppajjati hetupaccayā”tiādīsu	427	
PA_tika-abh04_t:427_9	“lobhaṃ paṭicca moho māno thinaṃ uddhaccaṃ ahirikaṃ anottappaṃ. Lobhaṃ paṭicca moho	427	
PA_tika-abh04_t:427_10	māno uddhaccaṃ ahirikaṃ anottappaṃ. Lobhaṃ paṭicca moho thinaṃ uddhaccaṃ ahirikaṃ	4271	
PA_tika-abh04_t:427_11	anottappaṃ. Lobhaṃ paṭicca moho uddhaccaṃ ahirikaṃ anottappa”nti vibhattattā “tathā	4271	
PA_tika-abh04_t:427_12	kilesadukepī”ti vuttaṃ. Diṭṭhivippayuttasasaṅkhārikāsaṅkhārikacittavasena hi ayaṃ pāṭhabhedoti.	4271	
PA_tika-abh04_t:428_0	“Kāmarāgo catudhā ekato uppajjati, paṭigho tidhā, māno ekadhā, tathā vicikicchā bhavarāgoti	428	
PA_tika-abh04_t:428_1	uddisitvā kāmarāgo mānasaṃyojanaavijjāsaṃyojanehi ceva avijjāsaṃyojanamatteneva ca	428	
PA_tika-abh04_t:428_2	saddhiṃ māno bhavarāgāvijjāsaṃyojanehi saddhiṃ bhavarāgo avijjāsaṃyojanena saddhi”nti	428	
PA_tika-abh04_t:428_3	aṭṭhakathākaṇḍavaṇṇanāyaṃ vakkhamānattā “idha ca vakkhatī”tiādi vuttaṃ. Tattheva	428	
PA_tika-abh04_t:428_4	“lobho chadhā ekato uppajjati, paṭigho dvedhā, tathā moho”ti uddisitvā “lobho asaṅkhāriko	428	
PA_tika-abh04_t:428_5	diṭṭhivippayutto mohauddhaccaahirikānottappehi, sasaṅkhāriko mohathinauddhaccaahirikānottappehi,	428	
PA_tika-abh04_t:428_6	asaṅkhāriko eva mohamānauddhaccaahirikaanottappehi, sasaṅkhāriko eva ca mohamānathinauddhaccaahirikaanottappehī”ti	428	
PA_tika-abh04_t:428_7	vakkhamānattā “tathādasavidhā kilesāna”nti vuttaṃ. “Aha”nti gahaṇatāya avaṃkatvā	428	
PA_tika-abh04_t:428_8	gahaṇampi “sampaggaho”ti vuttaṃ.	428	
PA_tika-abh04_t:429	Catutthacittavaṇṇanā	42	
PA_tika-abh04_t:430	402. Ussāhaṃ janentāti ettha cittapayogasaṅkhāto saṅkhāro eva ussāho, na vīriyussāhoti.	43	
PA_tika-abh04_t:431	Navamacittavaṇṇanā	43	
PA_tika-abh04_t:432_0	413. Visappanāniṭṭharūpasamuṭṭhānaṃ yena kupitassa sakalasarīraṃ kampati, kupitākāro	432	
PA_tika-abh04_t:432_1	paññāyati. Etena sampattiattho raso dassito hoti, pavattiākāravasena vā visappanaraso.	432	
PA_tika-abh04_t:432_2	Tathā hi yassa kuppati, tassa amittassa sampatti yebhuyyena paṭighuppattihetu hotīti.	432	
PA_tika-abh04_t:432_3	Etena kiccattho raso vutto hotīti.	432	
PA_tika-abh04_t:433	418. Vacanatthameva vacanapariyāyameva.	43	
PA_tika-abh04_t:434	Ekādasamacittavaṇṇanā	43	
PA_tika-abh04_t:435	424. Nicchayābhāvāti adhimokkhābhāvā. Asaṇṭhahanatoti santānavasena ekasmiṃ ārammaṇe anavaṭṭhānato.	43	
PA_tika-abh04_t:436	Dvādasamacittavaṇṇanā	43	
PA_tika-abh04_t:437_0	429. Sahajātādhipati natthi “chandavato ce vicikicchā uppajjati, sā mayhaṃ uppajjeyyā”tiādippavattiyā	437	
PA_tika-abh04_t:437_1	abhāvā. Anuddhaṭattā paṭisiddhatā, yathādhammasāsane avacanampi abhāvaṃ dīpeti.	437	
PA_tika-abh04_t:438_0	Avacanatoti a-kārassa tadaññavacanataṃ dasseti. Etena ca dassanena pahātabbesu abhāvavacanena	438	
PA_tika-abh04_t:438_1	kāraṇasiddhiyā phalasiddhīti tattha abhāvassa kāraṇameva tāva dassetuṃ “paṭisandhianākaḍḍhanato”ti	438	
PA_tika-abh04_t:438_2	vuttaṃ. Tena taṃsabhāvatā tassa cittuppādassa vuttā hoti. Tato ca “balavaṃ paṭisandhiṃ	438	
PA_tika-abh04_t:438_3	ākaḍḍhati, dubbalaṃ nākaḍḍhatī”ti idaṃ paṭisandhidānasabhāvesu. Yassa pana paṭisandhidānasabhāvo	438	
PA_tika-abh04_t:438_4	eva natthi, na tassa balavabhāvo paṭisandhiākaḍḍhane kāraṇanti ayamattho dassito	438	
PA_tika-abh04_t:438_5	hoti. Anākaḍḍhanaṃ sādheti “yadi hi ākaḍḍheyyā”tiādinā. Yasmā ca nāgataṃ, tasmā nākaḍḍhatīti	438	
PA_tika-abh04_t:438_6	adhippāyo. “Yasmā pana taṃ paṭisandhidānaṃ natthi, tasmā nāgata”nti vuttattā “anākaḍḍhanato	438	
PA_tika-abh04_t:438_7	anāgamanaṃ sādhetu”nti vuttaṃ.	438	
PA_tika-abh04_t:439_0	Apāyagamanīyassāti apāyaṃ gametīti apāyagamanīyaṃ, taṃsabhāvanti attho. Paṭisandhiākaḍḍhane	439	
PA_tika-abh04_t:439_1	sati uddhaccasahagataṃ ekantena apāyagamanīyaṃ siyā. Tena vuttaṃ aṭṭhakathāyaṃ “itarassāpi	439	
PA_tika-abh04_t:439_2	ettheva paṭisandhidānaṃ bhaveyyā”ti. Na hi akusalapaṭisandhi sugatiyaṃ sambhavatīti.	439	
PA_tika-abh04_t:439_3	“Catūhi apāyehi ca vippamutto avinipātadhammo”ti vacanato apāyagamanīyañca dassanena	439	
PA_tika-abh04_t:439_4	pahātabbaṃ. Tenāha “apāyagamanīyassa dassanena pahātabbattā”ti. Na cetaṃ dassanena	439	
PA_tika-abh04_t:439_5	pahātabbaṃ, na so tassa apāyagamanīyo rāgo doso moho tadekaṭṭhā ca kilesāti etena	439	
PA_tika-abh04_t:439_6	saṅgahoti sakkā vattuṃ niyogato bhāvanāya pahātabbabhāvena vuttattā. Vuttañhetaṃ	439	
PA_tika-abh04_t:439_7	“katame dhammā bhāvanāya pahātabbā, uddhaccasahagato cittuppādo”ti.	439	
PA_tika-abh04_t:440_0	“Kusalākusalaṃ kammaṃ vipākānaṃ khandhānaṃ kaṭattā ca rūpānaṃ kammapaccayena paccayo”ti	440	
PA_tika-abh04_t:440_1	vuttakammapaccayabhāvo nānākkhaṇikakammapaccayabhāvo. So ca yadi uddhaccasahagataṃ	440	
PA_tika-abh04_t:440_2	paṭisandhiṃ ākaḍḍheyya, tassāpi siyā. Tathā ca sati uddhaccasahagataṃ dassanena pahātabbaṃ	440	
PA_tika-abh04_t:440_3	siyā dassanena pahātabbānaṃyeva nānākkhaṇikakammapaccayabhāvassa vuttattā. Na cetaṃ	440	
PA_tika-abh04_t:440_4	dassenena pahātabbanti sabbaṃ pubbe viya āvattati.	440	
PA_tika-abh04_t:441_0	Sahajātameva vibhattanti yathā dassanena pahātabbavibhaṅge “dassanena pahātabbo dhammo	441	
PA_tika-abh04_t:441_1	neva dassanena na bhāvanāya pahātabbassa dhammassa kammapaccayena paccayo”ti sahajātaṃ	441	
PA_tika-abh04_t:441_2	nānākkhaṇikanti uddisitvā “sahajātā dassanena pahātabbā cetanā cittasamuṭṭhānānaṃ	441	
PA_tika-abh04_t:441_3	rūpānaṃ kammapaccayena paccayo, nānākkhaṇikā dassanena pahātabbā cetanā vipākānaṃ	441	
PA_tika-abh04_t:441_4	khandhānaṃ kaṭattā ca rūpānaṃ kammapaccayena paccayo”ti vibhattaṃ, evaṃ avibhajitvā	441	
PA_tika-abh04_t:441_5	“bhāvanāya pahātabbā cetanā cittasamuṭṭhānānaṃ rūpānaṃ kammapaccayena paccayo”ti	441	
PA_tika-abh04_t:441_6	ettakameva vuttaṃ, na vuttaṃ “nānākkhaṇikā cetanā vipākānaṃ khandhānaṃ kaṭattā ca	441	
PA_tika-abh04_t:441_7	rūpānaṃ kammapaccayena paccayo”ti. Tena na bhāvanāya pahātabbassa nānākkhaṇikakammapaccayabhāvoti	441	
PA_tika-abh04_t:441_8	viññāyati. Paccanīyepi yathāsambhavaṃ saṅgāhakapaccayānaṃ vasena paccayuddhāre kariyamāne.	441	
PA_tika-abh04_t:441_9	Itarattha cāti dassanenapahātabbapade. Tattha hi “dassanena pahātabbo dhammo neva	441	
PA_tika-abh04_t:441_10	dassanena na bhāvanāya pahātabbassa dhammassa ārammaṇapaccayena paccayo, sahajātaupanissayapacchājātakammapaccayena	4411	
PA_tika-abh04_t:441_11	paccayo”ti kammapaccayopi vuttoti.	4411	
PA_tika-abh04_t:442_0	Tadabhāvāti nānākkhaṇikakammapaccayattābhāvā. Na ca nānākkhaṇikakammapaccayaṃ vinā	442	
PA_tika-abh04_t:442_1	paṭisandhiākaḍḍhanaṃ atthīti “paṭisandhianākaḍḍhanato tattha anāgatā”ti vuttaṃ. Etthāti	442	
PA_tika-abh04_t:442_2	“ṭhapetvā uddhaccasahagataṃ sesāni ekādaseva paṭisandhiṃ ākaḍḍhantī”ti ettha. Pavattivipākassāti	442	
PA_tika-abh04_t:442_3	pavattiyaṃ vipāko pavattiekadesatāya pavattibhūto vā vipāko etassāti pavattivipākaṃ,	442	
PA_tika-abh04_t:442_4	kammaṃ, tassa. Atha vā pavattiyaṃ vipāko pavattivipāko. Imasmiṃ pana atthe nānākkhaṇikakammapaccayo	442	
PA_tika-abh04_t:442_5	etassāti nānā…pe… yo, tabbhāvo…pe… tāti evaṃ padacchedo daṭṭhabbo. Na sakkā nivāretuṃ	442	
PA_tika-abh04_t:442_6	nānākkhaṇikakammapaccayaṃ vinā vipākassa anuppajjanato.	442	
PA_tika-abh04_t:443_0	Idāni pavattivipākānaṃ nānākkhaṇikakammapaccayalābhitāya āhaccabhāsitataṃ dassetuṃ	443	
PA_tika-abh04_t:443_1	“vuttañcā”tiādimāha. Vipākadānaṃ paṭisandhivipākadhammatāti maññamāno “yadi bhāvanā”tiādimāha.	443	
PA_tika-abh04_t:443_2	Itaro vipākadānābhāvepi siddho vipākadhammabhāvo tādisānaṃ aññesampi labbhamānattāti	443	
PA_tika-abh04_t:443_3	āha “abhiññācittādīna”nti. Ādi-saddena attano kālamatikkantaṃ diṭṭhadhammavedanīyaṃ	443	
PA_tika-abh04_t:443_4	upapajjavedanīyañca saṅgaṇhāti. Vuttaṃ siyāti idaṃ sahāyapaccayalābhato puthujjanasantānavuttino	443	
PA_tika-abh04_t:443_5	uddhaccasahagatassa vipākuppādanaṃ, tadabhāvā sekkhasantatiyaṃ tassa vipākānuppādanañca	443	
PA_tika-abh04_t:443_6	yuttaṃ siyāti vuttaṃ. Tenevāha “idaṃ pana ṭhānaṃ suṭṭhu vicāretabba”ntiādi. Tathā	443	
PA_tika-abh04_t:443_7	ca vakkhati “puthujjanesu uppajjamānānaṃ sakabhaṇḍe chandarāgādīnaṃ uddhaccasahagatacittuppādassa	443	
PA_tika-abh04_t:443_8	ca saṃyojanattayatadekaṭṭhakilesānaṃ anupacchinnatāya aparikkhīṇasahāyānaṃ vipākuppādanaṃ	443	
PA_tika-abh04_t:443_9	na sakkā paṭikkhipitunti uddhaccasahagatadhammānaṃ vipāko vibhaṅge vutto”ti. Tassa	443	
PA_tika-abh04_t:443_10	tādisasseva sati sahāye vipākuppādanavacanaṃ, asati vipākānuppādanavacanaṃ virujjhatīti	4431	
PA_tika-abh04_t:443_11	ca pavattivipākadāyikaṃ vā uddhaccasahagatassa manasi katvā “vuttaṃ siyā”ti vuttaṃ.	4431	
PA_tika-abh04_t:443_12	“Pavattivipākañhi sandhāya ‘tesaṃ vipāke ñāṇa’nti paṭisambhidāvibhaṅge vutta”nti	4431	
PA_tika-abh04_t:443_13	eke vaṇṇayanti. Evaṃ uddhaccacetanāpi na hoti, sāpi viññāṇapaccayabhāve apanetabbāti	4431	
PA_tika-abh04_t:443_14	idampi paṭisandhiviññāṇameva sandhāya vuttanti.	4431	
PA_tika-abh04_t:444	Akusalapadavaṇṇanā niṭṭhitā.	44	
PA_tika-abh04_t:445	Abyākatapadaṃ	44	
PA_tika-abh04_t:446	Ahetukakusalavipākavaṇṇanā	44	
PA_tika-abh04_t:447_0	431. Kāmāvacara…pe… ādi vuttanti ettha ādi-saddena “upacitattā”ti padaṃ saṅgayhati	447	
PA_tika-abh04_t:447_1	“asādhāraṇakammapaccayavasenā”ti vuttattā. “Upacitattāti laddhāsevanattā”ti keci	447	
PA_tika-abh04_t:447_2	vadanti, taṃ paṭhamajavanassa na yujjati anāsevanattā. Tathā ca sati tassa vipākadānameva	447	
PA_tika-abh04_t:447_3	na siyāti tato aññathā atthaṃ dassento “yathā”tiādimāha. Tattha vipākābhimukhanti	447	
PA_tika-abh04_t:447_4	vipākadānābhimukhaṃ katokāsaṃ. Katokāsatā ca anādimhi saṃsāre anekesaṃ kammānaṃ katānaṃ	447	
PA_tika-abh04_t:447_5	atthitāya parassa paṭibāhanena hotīti “aññassa vipākaṃ paṭibāhitvā”tiādi vuttaṃ.	447	
PA_tika-abh04_t:447_6	Vaḍḍhitatā ca sakammassa baladānasamatthatāvasena attano kāraṇehi abhisaṅkhatatā.	447	
PA_tika-abh04_t:447_7	Asādhāraṇena nāmaṃ uddhaṭaṃ “bherīsaddo yavaṅkuro”ti yathā. Viññāṇānanti cakkhuviññāṇādīnaṃ.	447	
PA_tika-abh04_t:447_8	Visesapaccayattāti adhikapaccayattā.	447	
PA_tika-abh04_t:448_0	Cakkhusannissitañca taṃ rūpavijānanañcāti etena samānādhikaraṇataṃ samāsassa dassento	448	
PA_tika-abh04_t:448_1	tattha ca “cakkhusannissita”ntiādipadadvayassa nīluppalasaddādīnaṃ viya aññamaññavisesanavisesitabbabhāvamāha.	448	
PA_tika-abh04_t:448_2	Aññaviññāṇanti rūpārammaṇaṃ manoviññāṇaṃ. Rūpaṃyevārammaṇanti pana atthe dibbacakkhuviññāṇaṃ	448	
PA_tika-abh04_t:448_3	daṭṭhabbaṃ taṃsadisānaṃ tadupacāraṃ katvā yathā “sā eva tittirī tāni eva osadhānī”ti.	448	
PA_tika-abh04_t:448_4	Jhānapaccayattābhāve na jhānaṅgatā natthīti pañcaviññāṇesu upekkhādīnaṃ upacaritajhānaṅgataṃ	448	
PA_tika-abh04_t:448_5	sādheti. Na hi jhānaṅgānaṃ jhānapaccayataṃ vatvā tesaṃ jhānapaccayabhāvo paṭikkhittoti.	448	
PA_tika-abh04_t:448_6	Yadi evaṃ pañcaviññāṇesu upekkhādayo jhānarāsiṭṭhāne na vattabbā siyunti āha “jhānapaccayattābhāve”tiādi.	448	
PA_tika-abh04_t:448_7	Upekkhādibhāvatoti upekkhāsukhadukkhekaggatābhāvato. Aññaṭṭhānābhāvatoti cittaṭṭhitiṃ	448	
PA_tika-abh04_t:448_8	eva sandhāya vuttaṃ.	448	
PA_tika-abh04_t:449_0	436. Akusalaṃ bhavaṅganissandena “paṇḍara”nti vuccati, bhavaṅge apaṇḍare taṃmūlikā	449	
PA_tika-abh04_t:449_1	kuto akusalassa paṇḍaratāti “akusalassa cā”ti vuttaṃ. Paṇḍaratāya kāraṇaṃ vattabbaṃ,	449	
PA_tika-abh04_t:449_2	yadi aññakāraṇā paṇḍaratā, sabhāvovāyanti cittassa akilesasabhāvatāya vuttaṃ, na	449	
PA_tika-abh04_t:449_3	cettha phassādīnampi paṇḍaratāpatti. Yato dhammānaṃ sabhāvakiccavisesaññunā bhagavatā	449	
PA_tika-abh04_t:449_4	viññāṇaṃyeva tathā niddiṭṭhanti.	449	
PA_tika-abh04_t:450_0	439. Anatikkamanena bhāvanāya. Pasādaghaṭṭanaṃ visayassa yogyadese avaṭṭhānanti “pasādaṃ	450	
PA_tika-abh04_t:450_1	ghaṭṭetvā āpāthaṃ gantvā”ti vuttaṃ. Mahābhūtesu paṭihaññatīti ettha na sayaṃ kiñci	450	
PA_tika-abh04_t:450_2	paṭihaññati, nāpi kenaci paṭihaññīyati aphoṭṭhabbasabhāvattā. Visayavisayībhūtaṃ	450	
PA_tika-abh04_t:450_3	pana abhimukhabhāvappattiyā viññāṇuppattiyā hetutāya visiṭṭhabhāvappattaṃ paṭihatapaṭighātakabhāvena	450	
PA_tika-abh04_t:450_4	voharīyati, tasmā tesu sappaṭighavohāro. “Upādārūpaṃ ghaṭṭetīti evamādi ca upacāravaseneva	450	
PA_tika-abh04_t:450_5	veditabbaṃ. Mahābhūtārammaṇena pana kāyappasādanissayabhūtesu mahābhūtesu ghaṭṭiyamānesu	450	
PA_tika-abh04_t:450_6	pasādopi ghaṭṭito eva nāma hotīti vatvā vīmaṃsitabba”nti vadanti. Yathādhippetena	450	
PA_tika-abh04_t:450_7	ekadesasāmaññena upamāvacanato nissitanissayaghaṭṭanānaṃ satipi pubbāparabhāve upamatte	450	
PA_tika-abh04_t:450_8	upamābhāvena gahetabbabhāvaṃ dassento “ubhayaghaṭṭanadassanattha”nti āha.	450	
PA_tika-abh04_t:451_0	455. Dassanādippavattibhāvatoti manodhātumanoviññāṇadhātūnaṃ adassanāditāya sā etesaṃ	451	
PA_tika-abh04_t:451_1	eva viseso. Anaññanissayamanopubbaṅgamatāyāti aññanissayamanopubbaṅgamattābhāvato.	451	
PA_tika-abh04_t:451_2	Aññanissayaviññāṇassa anantarapaccayattābhāvenāti iminā kiriyāmanodhātutopi visesassa	451	
PA_tika-abh04_t:451_3	vuttattā “manodvāraniggamanamukhabhāvābhāvato”ti vuttaṃ, na vuttaṃ “niggamanapavesamukhabhāvābhāvato”ti.	451	
PA_tika-abh04_t:451_4	Tividhenapi hi manodhātuviññāṇadhātūhi manoviññāṇadhātuyā viseso dassitoti. Tato	451	
PA_tika-abh04_t:451_5	eva vijānanavisesavirahatoyeva. Yadi manodhātu “manoviññāṇa”nti na vuccati, chaviññāṇakāyāti	451	
PA_tika-abh04_t:451_6	kathaṃ manodhātuyā tattha saṅgaho hotīti? Saṅgaho eva pariyāyadesanattā. Atthi hi	451	
PA_tika-abh04_t:451_7	esa pariyāyo “mananamattaṃ viññāṇaṃ manoviññāṇa”nti yathā “mananamattā dhātu manodhātū”ti.	451	
PA_tika-abh04_t:451_8	Apica vatthukiccehi manoviññāṇasabhāgattā tassa uparamuppādabhāvato antādibhāvato	451	
PA_tika-abh04_t:451_9	ca manoviññāṇakāyasaṅgahitā manodhātu, na sesaviññāṇakāyasaṅgahitā ataṃsabhāgattā,	451	
PA_tika-abh04_t:451_10	idha pana nippariyāyakatattā manaso sambhūya visiṭṭhamanokiccayuttaṃ manoviññāṇanti	4511	
PA_tika-abh04_t:451_11	tadabhāvato “manoviññāṇantipi na vuccatī”ti imamevatthaṃ sādhetuṃ “na hi taṃ viññāṇaṃ	4511	
PA_tika-abh04_t:451_12	manato”tiādi vuttaṃ. Tena manodhātuyā nippariyāyato manoviññāṇakiccavirahaṃyeva dasseti.	4511	
PA_tika-abh04_t:451_13	Dassanādīnaṃ panātiādinā aññaviññāṇavidhuraṃ manodhātuyā ca sabhāvaṃ dasseti.	4511	
PA_tika-abh04_t:452_0	Yadi janakasadisatā nāma mahāvipākesu vitakkādīnaṃ sammāsaṅkappāditā, tihetukato	452	
PA_tika-abh04_t:452_1	nibbattānaṃ tihetukānaṃ, duhetukato nibbattānaṃ duhetukānañca bhavatu sammāsaṅkappāditā,	452	
PA_tika-abh04_t:452_2	tihetukato pana nibbattaduhetukānaṃ kathanti āha “tattha hī”tiādi. Taṃsotapatitatā	452	
PA_tika-abh04_t:452_3	na siyā tassā anānantarattā. Tato eva hītiādinā vuttasotapatitaṃ evānantarena vacanena	452	
PA_tika-abh04_t:452_4	samatthayati. Yadi vijjamānānampi manodhātuādīsu vitakkādīnaṃ pañcaviññāṇesu viya	452	
PA_tika-abh04_t:452_5	agaṇanūpagabhāvo, evaṃ sante paṭṭhāne kathaṃ tesaṃ jhānapaccayatāvacanaṃ. “Abyākato	452	
PA_tika-abh04_t:452_6	dhammo abyākatassa dhammassa jhānapaccayena paccayo”ti, “vipākābyākatāni kiriyābyākatāni	452	
PA_tika-abh04_t:452_7	jhānaṅgāni sampayuttakānaṃ khandhānaṃ cittasamuṭṭhānānañca rūpānaṃ jhānapaccayena	452	
PA_tika-abh04_t:452_8	paccayo”ti hi vuttaṃ. Paccanīyepi “abyākataṃ dhammaṃ paṭicca abyākato dhammo uppajjati	452	
PA_tika-abh04_t:452_9	na jhānapaccayā, pañcaviññāṇasahitaṃ ekaṃ khandhaṃ paṭicca tayo khandhā”tiādinā pañcaviññāṇāni	452	
PA_tika-abh04_t:452_10	eva uddhaṭāni, na manodhātuādīnīti āha “jhānapaccayakiccamattato”tiādi. Na hettha	4521	
PA_tika-abh04_t:452_11	jhānaṅgānaṃ balavadubbalabhāvo adhikato, atha kho jhānapaccayabhāvamattanti adhippāyo.	4521	
PA_tika-abh04_t:453_0	469. Samānavatthukaṃ anantarapaccayaṃ labhitvāti dassanādito manodhātuyā ca balavabhāve	453	
PA_tika-abh04_t:453_1	kāraṇavacanaṃ. Yathārammaṇanti ārammaṇānurūpaṃ. Yadi samānanissayatāya manodhātuto	453	
PA_tika-abh04_t:453_2	balavatarattaṃ vipākamanoviññāṇadhātuyā somanassasahagatāya, voṭṭhabbanaṃ kathaṃ	453	
PA_tika-abh04_t:453_3	majjhattavedananti anuyogaṃ manasi katvā tassa balavabhāvaṃ sampaṭicchitvā santatipariṇāmanabyāpāravisesā	453	
PA_tika-abh04_t:453_4	na somanassavedananti parihāraṃ vadanto “voṭṭhabbana”ntiādimāha. Vipāko viya anubhavanameva	453	
PA_tika-abh04_t:453_5	na hotīti sati samatthatāya vipākānaṃ ekantena ārammaṇarasānubhavanatāya vuttaṃ.	453	
PA_tika-abh04_t:454	Ahetukakusalavipākavaṇṇanā niṭṭhitā.	45	
PA_tika-abh04_t:455	Aṭṭhamahāvipākacittavaṇṇanā	45	
PA_tika-abh04_t:456_0	498. Vipākadhammānaṃ kammadvāraṃ vuttaṃ dvārakathāyaṃ “tebhūmakakusalākusalo ekūnatiṃsavidho	456	
PA_tika-abh04_t:456_1	mano”ti. Payogenāti attanā parehi vā katena ussāhanapayogena. Kusalākusalāni viya	456	
PA_tika-abh04_t:456_2	yesaṃ taṃ tadārammaṇaṃ anubandhabhūtaṃ. Paṭhamapañcamacittānaṃ aññamaññabalavadubbalabhāvavicārena	456	
PA_tika-abh04_t:456_3	dutiyachaṭṭhādīnampi so vicārito hotīti “etesu balavaṃ dubbalañca vicāretu”nti vuttaṃ.	456	
PA_tika-abh04_t:456_4	Yathā sāliādīnaṃ thaddhamudubhūmivasena tiṇādīnaṃ anīharaṇanīharaṇavasena utuādiavasesapaccayānaṃ	456	
PA_tika-abh04_t:456_5	vipattisampattivasena ca phalavisesayogo, evaṃ kammassa sugatiduggativasena avisuddhavisuddhapayogavasena	456	
PA_tika-abh04_t:456_6	upapattiyā vipattisampattivasena ca visiṭṭhaphalatāya pariṇamanaṃ, evameva gimhavassakālādīsu	456	
PA_tika-abh04_t:456_7	bījānaṃ phalavisesayogo viya taṃtaṃkālavisesena kammassa phalavisesayogo hotīti āha	456	
PA_tika-abh04_t:456_8	“kālavasena pariṇamatī”ti. Sukkasoṇitapaccayānanti kammavisesaparibhāvitasantānuppannatāya	456	
PA_tika-abh04_t:456_9	sukkasoṇitānaṃ āyuvisesahetubhāvamāha sukkasoṇitavasenapi vaṇṇādivisesadassanato,	456	
PA_tika-abh04_t:456_10	yena “pitūnaṃ ākāraṃ putto anuvidahatī”ti vuccati. Taṃmūlakānanti appāyukasaṃvattaniyakammamūlakānaṃ.	4561	
PA_tika-abh04_t:456_11	Āhārādīti ādi-saddena visamūpakkamādayo pariggaṇhāti.	4561	
PA_tika-abh04_t:457	Vipākuddhārakathāvaṇṇanā	45	
PA_tika-abh04_t:458_0	Yato tihetukādikammato. Yasmiñca ṭhāneti paṭisandhiādiṭṭhāne, sugatiduggatiyaṃ vā.	458	
PA_tika-abh04_t:458_1	Tihetukato duhetukaṃ anicchanto paṭisandhinti adhippāyo. Pavattivipākaṃ pana tihetukato	458	
PA_tika-abh04_t:458_2	duhetukampi icchati eva. Tathā hi vakkhati aṭṭhakathāyaṃ “yaṃ purimāya hetukittanaladdhiyā na yujjatī”ti.	458	
PA_tika-abh04_t:459_0	Ye “tasseva kammassa vipākāvasesenā”ti, “ekapupphaṃ yajitvāna, asīti kappakoṭiyo.	459	
PA_tika-abh04_t:459_1	Duggatiṃ nābhijānāmī”ti ca evamādivacanassa adhippāyaṃ ajānantā “kiṃ nu kho ekenapi	459	
PA_tika-abh04_t:459_2	kammena anekā paṭisandhi hotī”ti, “disvā kumāraṃ satapuññalakkhaṇa”ntiādivacanassa	459	
PA_tika-abh04_t:459_3	atthaṃ asallakkhetvā “kinnu kho nānākammehi ekā paṭisandhi hotī”ti saṃsayapakkhandā,	459	
PA_tika-abh04_t:459_4	tesaṃ bījaṅkuropamāya “ekasmā ekā, anekasmā ca anekā paṭisandhi hotī”ti vinicchitattā	459	
PA_tika-abh04_t:459_5	kammapaṭisandhivavatthānato sāketapañhe vipākuddhārakathāya ussadakittanagahaṇassa	459	
PA_tika-abh04_t:459_6	sambandhaṃ āha “kammavasena…pe… dassetu”nti. Paṭisandhijanakakammavasena paṭisandhivipāko	459	
PA_tika-abh04_t:459_7	eva alobhalobhādiguṇadosātirekabhāvahetūti attho daṭṭhabbo. Tathā hi vuttaṃ “so tena	459	
PA_tika-abh04_t:459_8	kammena dinnapaṭisandhivasena nibbatto luddho hotī”tiādi. Ettha ca lobhavasena, dosa,	459	
PA_tika-abh04_t:459_9	moha, lobhadosa, lobhamoha, dosamoha, lobhadosamohavasenāti tayo ekakā, tayo dvikā,	459	
PA_tika-abh04_t:459_10	eko tikoti lobhādidassanavasena akusalapakkheyeva satta vārā. Tathā kusalapakkhe	4591	
PA_tika-abh04_t:459_11	alobhādidassanavasenāti cuddasa vārā labbhanti.	4591	
PA_tika-abh04_t:460_0	Tattha “alobhadosāmohā, alobhādosamohā, alobhadosāmohā balavanto”ti āgatehi kusalapakkhe	460	
PA_tika-abh04_t:460_1	tatiyadutiyapaṭhamavārehi dosussadamohussadadosamohussadavārā gahitā. Tathā akusalapakkhe	460	
PA_tika-abh04_t:460_2	“lobhādosamohā, lobhadosāmohā, lobhādosāmohā balavanto”ti āgatehi tatiyadutiyapaṭhamavārehi	460	
PA_tika-abh04_t:460_3	adosussadaamohussadaadosāmohussadavārā gahitāyevāti akusalakusalapakkhe tayo tayo	460	
PA_tika-abh04_t:460_4	vāre antogadhe katvā aṭṭheva vārā dassitā. Ye pana ubhayesaṃ vomissatāvaseneva lobhālobhussadavārādayo	460	
PA_tika-abh04_t:460_5	apare ekūnapaññāsa vārā dassetabbā, te asambhavato eva na dassitā. Na hi ekasmiṃ	460	
PA_tika-abh04_t:460_6	santāne antarena avatthantaraṃ lobho balavā alobho cāti yujjati. Paṭipakkhatoyeva	460	
PA_tika-abh04_t:460_7	hi etesaṃ balavadubbalabhāvo, sahajātadhammato vā. Tesu lobhassa tāva paṭipakkhato	460	
PA_tika-abh04_t:460_8	alobhena anabhibhūtatāya balavabhāvo, tathā dosamohānaṃ adosāmohehi. Alobhādīnaṃ	460	
PA_tika-abh04_t:460_9	pana lobhādiabhibhavanato sabbesañca samānajātiyaṃ samabhibhūya pavattivaseneva sahajātadhammato	460	
PA_tika-abh04_t:460_10	balavabhāvo. Tena vuttaṃ aṭṭhakathāyaṃ “lobho balavā, alobho mando, adosāmohā balavanto,	4601	
PA_tika-abh04_t:460_11	dosamohā mandā”ti. So ca tesaṃ mandabalavabhāvo purimūpanissayato āsayassa paribhāvitatāya	4601	
PA_tika-abh04_t:460_12	veditabbo. Ettha ca paṭhamadutiyehi, sattamapaṭhamehi vā vārehi tihetukakammato paṭisandhipavattivasena	4601	
PA_tika-abh04_t:460_13	tihetukavipāko, itarehi tihetukaduhetukakammato yathāsambhavaṃ paṭisandhipavattivasena	4601	
PA_tika-abh04_t:460_14	duhetukāhetukavipākā dassitāti ayampi viseso veditabbo.	4601	
PA_tika-abh04_t:461_0	Idhāti vipākuddhāramātikāyaṃ. Tena hetukittanaṃ viseseti. Jaccandhādivipattinimittaṃ	461	
PA_tika-abh04_t:461_1	moho, sabbākusalaṃ vā. Yaṃ pana vuttanti sambandho. Tena paṭisambhidāmaggavacanena.	461	
PA_tika-abh04_t:461_2	Gatisampattiyā sati ñāṇasampayutte paṭisandhimhi nipphādetabbe. Aññatthāti nikantipaṭisandhikkhaṇesu.	461	
PA_tika-abh04_t:461_3	Kammasarikkhakoti idha sātisayo sarikkhabhāvo adhippetoti daṭṭhabbo. Itarathā tihetukaduhetukāpi	461	
PA_tika-abh04_t:461_4	aññamaññaṃ sarikkhāyevāti dassitametanti. Cakkhuviññāṇādīnīti ettha pañcaviññāṇāni	461	
PA_tika-abh04_t:461_5	viya apubbanissayapavattinī vijānanavisesarahitā ca manodhātu iṭṭhādibhāgaggahaṇe	461	
PA_tika-abh04_t:461_6	na samatthāti “pākaṭāyevā”ti na vuttā, ādi-saddena vā saṅgahitā. Tadārammaṇapaccayasabbajavanavatāti	461	
PA_tika-abh04_t:461_7	tadārammaṇassa paccayabhūtasakalajavanappavattisahitena. Yaṃ sandhāya “idha paripakkattā	461	
PA_tika-abh04_t:461_8	āyatanāna”nti vuttaṃ. Aññakāleti abuddhipavattikāle.	461	
PA_tika-abh04_t:462_0	Anulometi dhammānulome. Āsevanapaccayāti āsevanabhūtā paccayā. Na magge amaggapaccaye.	462	
PA_tika-abh04_t:462_1	Sopi moghavāro labbheyyāti yadi voṭṭhabbanampi āsevanapaccayo siyā, yathā “sukhāya	462	
PA_tika-abh04_t:462_2	vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati	462	
PA_tika-abh04_t:462_3	āsevanapaccayā na maggapaccayā”ti anulomapaccanīye, paccanīyānulome ca “sukhā…pe…	462	
PA_tika-abh04_t:462_4	na maggapaccayā āsevanapaccayā”ti ca vuttaṃ hasituppādacittavasena, evaṃ voṭṭhabbanavasena	462	
PA_tika-abh04_t:462_5	“adukkhamasukhāya vedanāya sampayuttaṃ dhammaṃ paṭiccā”tiādinā pubbe vuttanayena	462	
PA_tika-abh04_t:462_6	pāṭho siyā, tathā ca sati vāradvayavasena gaṇanāyaṃ “āsevanapaccayā na magge dve.	462	
PA_tika-abh04_t:462_7	Na maggapaccayā āsevane dve”ti ca vattabbaṃ siyā, na pana vuttaṃ, tasmā na labbheyyāyaṃ	462	
PA_tika-abh04_t:462_8	moghavāroti adhippāyo.	462	
PA_tika-abh04_t:463_0	Voṭṭhabbanampi yadi āsevanapaccayo siyā, dutiyamoghavāre attano viya tatiyacatutthavāresupi	463	
PA_tika-abh04_t:463_1	siyā, tathā sati attanāpi kusalākusalānaṃ siyā. Na hi…pe… avutto atthi “purimā purimā	463	
PA_tika-abh04_t:463_2	kusalā dhammā”tiādinā anavasesato vuttattā. Voṭṭhabbanassa…pe… avutto “abyākato dhammo	463	
PA_tika-abh04_t:463_3	kusalassa dhammassa āsevanapaccayena paccayo. Akusalassa…pe… paccayo”ti vacanābhāvato.	463	
PA_tika-abh04_t:463_4	Na kevalaṃ avutto, atha kho kusalaṃ…pe… paṭikkhittova. Athāpi siyātiādi maggasodhanatthameva	463	
PA_tika-abh04_t:463_5	vuccati. Samānavedanānaṃ eva āsevanapaccayabhāvassa dassanato “asamānavedanānaṃ vasenā”ti	463	
PA_tika-abh04_t:463_6	vuttaṃ. Evaṃ “āsevana paccayena paccayo”tipi vattabbaṃ siyā, samānavedanāvasenāti	463	
PA_tika-abh04_t:463_7	adhippāyo. Abhinnajātikassa cāti ca-saddo abhinnavedanassa cāti sampiṇḍanattho. Vedanāttikepi	463	
PA_tika-abh04_t:463_8	voṭṭhabbanassa āsevanapaccayattassa abhāvāti yojanā. Kusalattikādīsu yathādassitapāḷippadesesupīti	463	
PA_tika-abh04_t:463_9	sampiṇḍanattho pi-saddo. Gaṇanāya kāraṇabhūtāya gaṇanāya niddhāriyamānāya sati gaṇanāya	463	
PA_tika-abh04_t:463_10	vā abbhantare. Dutiyo moghavāro vīmaṃsitabboti āsevanapaccayattābhāvā javanaṭṭhāne	4631	
PA_tika-abh04_t:463_11	ṭhātuṃ na yujjati. Na hi vinā āsevanaṃ javanappavatti atthīti adhippāyo.	4631	
PA_tika-abh04_t:464_0	Apicettha “yaṃ javanabhāvappattaṃ, taṃ chinnamūlakarukkhapupphaṃ viyā”ti vakkhamānattā	464	
PA_tika-abh04_t:464_1	anupacchinnabhavamūlānaṃ pavattamānassa voṭṭhabbanassa kiriyabhāvo na siyā, vutto	464	
PA_tika-abh04_t:464_2	ca “yasmiṃ samaye manoviññāṇadhātu uppannā hoti kiriyā neva kusalā nākusalā na ca	464	
PA_tika-abh04_t:464_3	kammavipākā upekkhāsahagatā”ti, tasmā “javanaṭṭhāne ṭhatvāti javanassa uppajjanaṭṭhāne	464	
PA_tika-abh04_t:464_4	dvikkhattuṃ pavattitvā, na javanabhāvenā”ti, “āsevanaṃ labhitvāti ca āsevanaṃ viya	464	
PA_tika-abh04_t:464_5	āsevana”nti vuccamāne na koci virodho, vipphārikassa pana sato dvikkhattuṃ pavattiyevettha	464	
PA_tika-abh04_t:464_6	āsevanasadisatā. Vipphārikatāya hi viññattisamuṭṭhāpakattañcassa vuccati. Vipphārikampi	464	
PA_tika-abh04_t:464_7	javanaṃ viya anekakkhattuṃ appavattiyā dubbalattā na nippariyāyato āsevanapaccayabhāvena	464	
PA_tika-abh04_t:464_8	pavatteyyāti na imassa pāṭhe āsevanatthaṃ vuttaṃ, aṭṭhakathāyaṃ pana pariyāyato vuttaṃ	464	
PA_tika-abh04_t:464_9	yathā “phalacittesu maggaṅgaṃ maggapariyāpanna”nti. Ayamettha attanomati. Ayampi	464	
PA_tika-abh04_t:464_10	porāṇakehi asaṃvaṇṇitattā sādhukaṃ upaparikkhitabbo.	4641	
PA_tika-abh04_t:465_0	Evañca katvāti voṭṭhabbanāvajjanānaṃ anatthantarabhāvato “āvajjanā”icceva vuttaṃ,	465	
PA_tika-abh04_t:465_1	voṭṭhabbanaṭṭhānepīti adhippāyo. Tasmāti yasmā voṭṭhabbanaṃ āvajjanāyeva atthato	465	
PA_tika-abh04_t:465_2	upekkhāsahagatāhetukakiriyamanoviññāṇadhātubhāvato, tasmā. Taṃ āvajjanā viya sati	465	
PA_tika-abh04_t:465_3	uppattiyaṃ kāmāvacarakusalākusalakiriyajavanānaṃ ekantato anantarapaccayabhāveneva	465	
PA_tika-abh04_t:465_4	vatteyya, no aññathāti adhippāyena “voṭṭhabbanato”tiādimāha. Catunnanti muñchāmaraṇāsannavelādīsu	465	
PA_tika-abh04_t:465_5	mandībhūtavegatāya cattāripi javanāni uppajjeyyunti adhippāyena vuttaṃ. Ayametassa	465	
PA_tika-abh04_t:465_6	sabhāvoti ārammaṇamukhenapi cittaniyāmaṃyeva dasseti. Yadipi “javanāpāripūriyā…pe…	465	
PA_tika-abh04_t:465_7	yutto”ti vuttaṃ, “āvajjanādīnaṃ paccayo bhavituṃ na sakkotī”ti pana vuttattā cittappavattivasena	465	
PA_tika-abh04_t:465_8	paṭhamamoghavārato etassa na koci viseso. Tenevāha “ayampi…pe… retabbo”ti. Paṭisandhicitteyeva	465	
PA_tika-abh04_t:465_9	pavattiyaṃ “bhavaṅga”nti vuccamāne na tassa hetuvasena bhedoti “sahetukaṃ bhavaṅgaṃ	465	
PA_tika-abh04_t:465_10	ahetukassa bhavaṅgassa anantarapaccayena paccayo”ti na sakkā vattuṃ, vuttañca, tasmā	4651	
PA_tika-abh04_t:465_11	sahetukaṃ bhavaṅganti tadārammaṇaṃ vuttanti viññāyati.	4651	
PA_tika-abh04_t:466_0	Sabhāvakiccehi attano phalassa paccayabhāvo, sabhāvakiccānaṃ vā phalabhūtānaṃ paccayabhāvo	466	
PA_tika-abh04_t:466_1	sabhāvakiccapaccayabhāvo. Appaṭisiddhaṃ daṭṭhabbanti “duhetukasomanassasahagataasaṅkhārikajavanāvasāne	466	
PA_tika-abh04_t:466_2	evā”ti imassa atthassa anadhippetattā. Yathā ca ahetukaduhetukapaṭisandhikānaṃ tihetukajavanāvasāne	466	
PA_tika-abh04_t:466_3	ahetukaduhetukatadārammaṇaṃ appaṭisiddhaṃ, evaṃ tihetukapaṭisandhikassa tihetukajavanānantaraṃ	466	
PA_tika-abh04_t:466_4	duhetukatadārammaṇaṃ, duhetukapaṭisandhikassa ca duhetukānantaraṃ ahetukatadārammaṇaṃ	466	
PA_tika-abh04_t:466_5	appaṭisiddhaṃ daṭṭhabbaṃ. “Tihetukakammaṃ tihetukampi duhetukampi ahetukampi vipākaṃ	466	
PA_tika-abh04_t:466_6	detī”ti hi vuttaṃ. Paripuṇṇavipākassāti imināpi tihetukajavanato yathāvuttatadārammaṇassa	466	
PA_tika-abh04_t:466_7	appaṭisiddhaṃyeva sādheti. Na hi paccayantarasāmaggiyā asati tadārammaṇaṃ sabbaṃ	466	
PA_tika-abh04_t:466_8	avipaccantaṃ kammaṃ paripuṇṇavipākaṃ hotīti. Mukhanidassanamattameva yathāvuttatadārammaṇappavattiyā	466	
PA_tika-abh04_t:466_9	avibhāvitattā. Tihetukādikammassa hi ukkaṭṭhassa tihetukakammassa soḷasa, itarassa	466	
PA_tika-abh04_t:466_10	dvādasa, ukkaṭṭhasseva duhetukakammassa dvādasa, itarassa aṭṭhāti evaṃ soḷasavipākacittādīni	4661	
PA_tika-abh04_t:466_11	yojetabbāni. Tasmāti yasmā paripuṇṇavipākassa paṭisandhijanakakammassa vasena vipākavibhāvanāya	4661	
PA_tika-abh04_t:466_12	mukhanidassanamattamevetaṃ, tasmā.	4661	
PA_tika-abh04_t:467_0	Evañca katvāti nānākammato tadārammaṇuppattiyaṃ ito aññathāpi sambhavatoti attho.	467	
PA_tika-abh04_t:467_1	“Upekkhā…pe… uppajjatī”ti ettha kena kiccena uppajjatīti? Tadārammaṇakiccaṃ tāva	467	
PA_tika-abh04_t:467_2	na hoti javanārammaṇassa anālambaṇato, nāpi santīraṇakiccaṃ tathā appavattanato,	467	
PA_tika-abh04_t:467_3	paṭisandhicutīsu vattabbameva natthi, pārisesato bhavaṅgakiccanti yuttaṃ siyā. Na	467	
PA_tika-abh04_t:467_4	hi paṭisandhibhūtaṃyeva cittaṃ “bhavaṅga”nti vuccatīti.	467	
PA_tika-abh04_t:468_0	Tanninnanti āpāthagatavisayaninnaṃ āvajjananti sambandho. Aññassa viya paṭhamajjhānādikassa	468	
PA_tika-abh04_t:468_1	viya. Etassapi sāvajjanatāya bhavitabbanti adhippāyo. Atadatthāti ettha taṃ-saddena	468	
PA_tika-abh04_t:468_2	nirodhaṃ paccāmasati. Uppattiyāti uppattito. Tanti nevasaññānāsaññāyatanaṃ. Tassa	468	
PA_tika-abh04_t:468_3	nirodhassa. Tathā ca uppajjatīti “anantarapaccayo hotī”ti padassa atthaṃ vivarati.	468	
PA_tika-abh04_t:468_4	Yathāvuttā vuttappakārā. Vodānaṃ dutiyamaggādīnaṃ purecārikañāṇaṃ. Etesanti ariyamaggacittamaggānantaraphalacittānaṃ.	468	
PA_tika-abh04_t:468_5	Etassāti yathāvuttavipākacittassa.	468	
PA_tika-abh04_t:469_0	Upanissayato tasseva cakkhuviññāṇādivipākassa dassanatthaṃ cakkhādīnaṃ dassanādiatthato	469	
PA_tika-abh04_t:469_1	dassanādiphalato, dassanādippayojanato vā. Purimacittāni āvajjanādīni. Vatthantararahitatte	469	
PA_tika-abh04_t:469_2	dassetabbe vatthantare viya ārammaṇantarepi na vattatīti “vatthārammaṇantararahita”nti vuttaṃ.	469	
PA_tika-abh04_t:470_0	Yadi vipākena kammasarikkheneva bhavitabbaṃ, evaṃ sati imasmiṃ vāre ahetukavipākānaṃ	470	
PA_tika-abh04_t:470_1	asambhavo eva siyā tesaṃ akammasarikkhakattāti imamatthaṃ manasi katvā āha “ahetukānaṃ	470	
PA_tika-abh04_t:470_2	panā”ti. Abhinipātamattanti pañcannaṃ viññāṇānaṃ kiccamāha. Te hi āpāthagatesu rūpādīsu	470	
PA_tika-abh04_t:470_3	abhinipātanamatteneva vattanti. Ādi-saddena sampaṭicchanādīni saṅgaṇhāti. Kusalesu	470	
PA_tika-abh04_t:470_4	kusalākusalakiriyesupi vā vijjamānā sasaṅkhārikāsaṅkhārikatā aññamaññaṃ asarikkhattā	470	
PA_tika-abh04_t:470_5	pahānāvaṭṭhānato ca viruddhā viyāti vipākesu sā tadanukūlā siyā, sā pana mūlābhāvena	470	
PA_tika-abh04_t:470_6	na suppatiṭṭhitānaṃ savisayābhinipatanamattādivuttīnaṃ natthīti vuttaṃ “na sasaṅkhārikaviruddho”tiādi.	470	
PA_tika-abh04_t:470_7	Ubhayenapi tesaṃ nibbattiṃ anujānāti yathā “kaṭattārūpāna”nti adhippāyo. “Vipākadhammadhammo	470	
PA_tika-abh04_t:470_8	vipākassa dhammassa ārammaṇapaccayena paccayo. Vipākadhammadhamme khandhe aniccato	470	
PA_tika-abh04_t:470_9	dukkhato anattato vipassati, assādeti abhinandati, taṃ ārabbha rāgo uppajjati, domanassaṃ	470	
PA_tika-abh04_t:470_10	uppajjati, kusalākusale niruddhe”tiādinā vipākattike viya siyā kusalattikepi pāḷīti	4701	
PA_tika-abh04_t:470_11	katvā “kusalattike cā”tiādi vuttaṃ. Tattha hi “kusalo dhammo abyākatassa dhammassa	4701	
PA_tika-abh04_t:470_12	ārammaṇapaccayena paccayo”ti uddisitvā “sekkhā vā puthujjanā vā kusalaṃ aniccato	4701	
PA_tika-abh04_t:470_13	dukkhato anattato vipassanti, kusale niruddhe vipāko tadārammaṇatā uppajjati, kusalaṃ	4701	
PA_tika-abh04_t:470_14	assādeti abhinandati, taṃ ārabbha rāgo uppajjati, diṭṭhi, vicikicchā, uddhaccaṃ,	4701	
PA_tika-abh04_t:470_15	domanassaṃ uppajjati, akusale niruddhe vipāko tadārammaṇatā uppajjatī”ti vuttaṃ.	4701	
PA_tika-abh04_t:470_16	Avijjamānattā eva avacananti adhippāyena tattha yuttiṃ dasseti “vipphārikañhī”tiādinā.	4701	
PA_tika-abh04_t:471_0	Ettha keci “chaḷaṅgupekkhāvatopi kiriyamayacittatāya kiriyajavanassa vipphārikakiriyabhāvo	471	
PA_tika-abh04_t:471_1	na sakkā nisedhetunti nidassanabhāvena paṇṇapuṭamupanītaṃ asamānaṃ. Kiriyajavanānantaraṃ	471	
PA_tika-abh04_t:471_2	tadārammaṇābhāvassa pāḷiyaṃ avacanampi akāraṇaṃ labbhamānassapi katthaci kenaci adhippāyena	471	
PA_tika-abh04_t:471_3	avacanato. Tathā hi dhammasaṅgahe akusalaniddese labbhamānopi adhipati na vutto,	471	
PA_tika-abh04_t:471_4	tasmā kiriyajavanānantaraṃ tadārammaṇābhāvo vīmaṃsitabbo”ti vadanti. Satipi kiriyamayatte	471	
PA_tika-abh04_t:471_5	sabbattha tādibhāvappattānaṃ khīṇāsavānaṃ javanacittaṃ na itaresaṃ viya vipphārikaṃ,	471	
PA_tika-abh04_t:471_6	santasabhāvatāya pana sannisinnarasaṃ siyāti tassa paṇṇapuṭaṃ dassitaṃ. Dhammasaṅgahe	471	
PA_tika-abh04_t:471_7	akusalaniddese adhipatino viya paṭṭhāne kiriyajavanānantaraṃ tadārammaṇassa labbhamānassa	471	
PA_tika-abh04_t:471_8	avacane na kiñci kāraṇaṃ dissati. Tathā hi vuttaṃ tattha aṭṭhakathāyaṃ “heṭṭhā dassitanayattā”ti.	471	
PA_tika-abh04_t:471_9	Na cettha dassitanayattāti sakkā vattuṃ vipākadhammadhammehi kusalākusalehi ataṃsabhāvānaṃ	471	
PA_tika-abh04_t:471_10	nayadassanassa ayujjamānakattā. Apica tattha vīmaṃsāya kesuci sabbesañca adhipatīnaṃ	4711	
PA_tika-abh04_t:471_11	abhāvato ekarasaṃ desanaṃ dassetuṃ “uddhaṭo”ti ca sakkā vattuṃ, idha pana na tādisaṃ	4711	
PA_tika-abh04_t:471_12	avacane kāraṇaṃ labbhatīti “avacane kāraṇaṃ natthī”ti vuttaṃ.	4711	
PA_tika-abh04_t:472_0	Adhippāyenāti akusalānantaraṃ sahetukatadārammaṇaṃ natthīti tassa therassa matimattanti	472	
PA_tika-abh04_t:472_1	dasseti. “Kusalākusale niruddhe sahetuko vipāko tadārammaṇatā uppajjatī”ti vacanato	472	
PA_tika-abh04_t:472_2	pana akusalānantaraṃ sahetukatadārammaṇampi vijjatiyevāti uppattiṃ vadantassa yuttaggahaṇavasenāti adhippāyo.	472	
PA_tika-abh04_t:473_0	Na ettha kāraṇaṃ dissatīti etena tihetukajavanānantaraṃ tividhampi tadārammaṇaṃ yuttanti	473	
PA_tika-abh04_t:473_1	dasseti. Yena adhippāyenāti paṭhamatherena tāva ekena kammunā anekatadārammaṇaṃ nibbattamānaṃ	473	
PA_tika-abh04_t:473_2	kammavisesābhāvā taṃtaṃjavanasaṅkhātapaccayavisesena visiṭṭhaṃ hotīti iminā adhippāyena	473	
PA_tika-abh04_t:473_3	javanavasena tadārammaṇassa sasaṅkhārādividhānaṃ vuttaṃ, vipākena nāma kammasarikkhena	473	
PA_tika-abh04_t:473_4	bhavitabbaṃ, na kammaviruddhasabhāvena. Aññathā aniṭṭhappasaṅgo siyāti evamadhippāyena	473	
PA_tika-abh04_t:473_5	dutiyatthero kammavaseneva tadārammaṇavisesaṃ āha. Ñāṇassa jaccandhādiduggativipattinimittapaṭipakkhatā	473	
PA_tika-abh04_t:473_6	viya sugativipattinimittapaṭipakkhatāpi siyāti maññamāno tatiyatthero “tihetukakammato	473	
PA_tika-abh04_t:473_7	duhetukapaṭisandhimpi nānujānātī”ti iminā nayena tesu vādesu adhippāyāvirodhavasena	473	
PA_tika-abh04_t:473_8	yuttaṃ gahetabbaṃ. Mahāpakaraṇe āgatapāḷiyāti “sahetuko dhammo ahetukassa dhammassa	473	
PA_tika-abh04_t:473_9	anantarapaccayena paccayo”ti imassa vibhaṅge “sahetukaṃ bhavaṅgaṃ ahetukassa bhavaṅgassa	473	
PA_tika-abh04_t:473_10	anantarapaccayena paccayo, sahetukā khandhā vuṭṭhānassa anantarapaccayena paccayo”ti	4731	
PA_tika-abh04_t:473_11	evamādinā paṭṭhāne sahetukadukādīsu āgatapāḷiyāti attho.	4731	
PA_tika-abh04_t:474	Kāmāvacarakusalavipākavaṇṇanā niṭṭhitā.	47	
PA_tika-abh04_t:475	Rūpāvacarārūpāvacaravipākakathāvaṇṇanā	47	
PA_tika-abh04_t:476_0	499. Tasmiṃ khaṇe vijjamānānaṃ chandādīnanti etena vipākajjhāne dukkhāpaṭipadādibhāvassa	476	
PA_tika-abh04_t:476_1	avijjamānataṃ dasseti. Na hi kusalajjhānaṃ viya vipākajjhānaṃ parikammavasena nibbattatīti.	476	
PA_tika-abh04_t:476_2	Na cettha paṭipadābhedo viya kusalānurūpo vipākassa ārammaṇabhedopi na paramatthiko	476	
PA_tika-abh04_t:476_3	siyāti sakkā vattuṃ ekantena sārammaṇattā arūpadhammānaṃ vipākassa ca kammanimittārammaṇatāya	476	
PA_tika-abh04_t:476_4	aññatrāpi vijjamānattā. Nānākkhaṇesu nānādhipateyyanti “yasmiṃ khaṇe yaṃ jhānaṃ yadadhipatikaṃ,	476	
PA_tika-abh04_t:476_5	tato aññasmiṃ khaṇe taṃ jhānaṃ ekantena tadadhipatikaṃ na hotī”ti katvā vuttaṃ. Catutthajjhānassevāti	476	
PA_tika-abh04_t:476_6	ca paṭipadā viya adhipatayo na ekantikāti imamevatthaṃ dasseti.	476	
PA_tika-abh04_t:477	Rūpāvacarārūpāvacaravipākakathāvaṇṇanā niṭṭhitā.	47	
PA_tika-abh04_t:478	Lokuttaravipākakathāvaṇṇanā	47	
PA_tika-abh04_t:479_0	505. Taṇhāvijjādīhi āhitavisesaṃ lokiyakammaṃ vipākuppādanasamatthaṃ hoti, na aññathāti	479	
PA_tika-abh04_t:479_1	vuttaṃ “taṇhādīhi abhisaṅkhata”nti. Itarassāti suññatāppaṇihitanāmarahitassa. Yo	479	
PA_tika-abh04_t:479_2	suddhikapaṭipadāya vibhāvito, yo ca suttantapariyāyena animittoti vuccati. Tenevāha	479	
PA_tika-abh04_t:479_3	“aniccānupassanānantarassapi maggassā”tiādi. Vaḷañjana…pe… bhedo hoti maggāgamanavasenāti	479	
PA_tika-abh04_t:479_4	adhippāyo. “Maggānantaraphalacittasmiṃ yevā”ti vacanaṃ apekkhitvā “suññatādināmalābhe	479	
PA_tika-abh04_t:479_5	satī”ti sāsaṅkaṃ āha. Animittanāmañca labhati maggāgamanato phalassa nāmalābhe visesābhāvatoti	479	
PA_tika-abh04_t:479_6	adhippāyo. Tādisāya evāti yādisā magge saddhā, tādisāya eva phale saddhāya.	479	
PA_tika-abh04_t:480_0	555. “Katame dhammā niyyānikā? Cattāro maggā”ti vacanato aniyyānikapadaniddese ca	480	
PA_tika-abh04_t:480_1	“catūsu bhūmīsu vipāko”ti vuttattā na nippariyāyena phalaṃ niyyānasabhāvaṃ, niyyānasabhāvassa	480	
PA_tika-abh04_t:480_2	pana vipāko kilesānaṃ paṭippassaddhippahānavasena pavattamāno pariyāyato tathā vuccatīti	480	
PA_tika-abh04_t:480_3	āha “niyyānikasabhāvassā”tiādi. Pañcaṅgiko cāti etena maggavibhaṅge sabbavāresupi	480	
PA_tika-abh04_t:480_4	phalassa maggapariyāyo āgatoti dasseti. Tattha hi ariyamaggakkhaṇe vijjamānāsupi	480	
PA_tika-abh04_t:480_5	viratīsu tadavasiṭṭhānaṃ pañcannaṃ kārāpakaṅgānaṃ atirekakiccatādassanatthaṃ pāḷiyaṃ	480	
PA_tika-abh04_t:480_6	pañcaṅgikopi maggo uddhaṭoti. Evaṃ bojjhaṅgāpīti yathā maggo, evaṃ maggabojjhaṅgavibhaṅgesu	480	
PA_tika-abh04_t:480_7	phalesu ca bojjhaṅgā uddhaṭāti attho.	480	
PA_tika-abh04_t:481	Lokuttaravipākakathāvaṇṇanā niṭṭhitā.	48	
PA_tika-abh04_t:482	Kiriyābyākatakathāvaṇṇanā	48	
PA_tika-abh04_t:483_0	568. Purimā pavattīti mahākiriyacittappavattiṃ āha. Tāya hi khīṇāsavo evaṃ paccavekkhati.	483	
PA_tika-abh04_t:483_1	Tenevāha “idaṃ pana cittaṃ vicāraṇapaññārahita”nti. Evanti yathā sotadvāre, evaṃ	483	
PA_tika-abh04_t:483_2	ghānadvārādīsupi mahākiriyacittehi tasmiṃ tasmiṃ visaye idamatthikatāya paricchinnāya	483	
PA_tika-abh04_t:483_3	idaṃ cittaṃ vattatīti dasseti. Pañcadvārānugataṃ hutvā labbhamānanti pañcadvāre pavattamahākiriyacittānaṃ	483	
PA_tika-abh04_t:483_4	piṭṭhivaṭṭakabhāvena imassa cittassa pavattiṃ sandhāya vuttaṃ, pañcadvāre eva vā	483	
PA_tika-abh04_t:483_5	idameva pavattanti sambandho. “Loluppa…pe… bhūta”nti vuttattā pañcadvāre paṭhamaṃ	483	
PA_tika-abh04_t:483_6	iminā cittena somanassito hutvā pacchā mahākiriyacittehi taṃ taṃ atthaṃ vicinotīti	483	
PA_tika-abh04_t:483_7	ayamattho vutto viya dissati. Pubbeyeva pana manodvārikacittena padhānasāruppaṭṭhānādiṃ	483	
PA_tika-abh04_t:483_8	paricchindantassa pañcadvāre tādisasseva tādisesu rūpādīsu idaṃ cittaṃ pavattatīti	483	
PA_tika-abh04_t:483_9	vadanti. Ayampi attho pañcadvāre eva pavattaṃ loluppataṇhāpahānādipaccavekkhaṇāhetu	483	
PA_tika-abh04_t:483_10	yathāvuttakāraṇabhūtaṃ jātanti evaṃ yojetvā sakkā vattuṃ. Evañca sati imassa cittassa	4831	
PA_tika-abh04_t:483_11	paccayabhūtā purimā pavattīti idampi vacanaṃ samatthitaṃ hoti.	4831	
PA_tika-abh04_t:484_0	Ettha ca pañcadvāre iminā cittena somanassuppādanamattaṃ daṭṭhabbaṃ, na hāsuppādanaṃ	484	
PA_tika-abh04_t:484_1	pañcadvārikacittānaṃ aviññattijanakattā, manodvāre pana hāsuppādanaṃ hoti. Teneva	484	
PA_tika-abh04_t:484_2	hi aṭṭhakathāyaṃ pañcadvāre “somanassito hotī”ti ettakameva vuttaṃ, manodvāre ca	484	
PA_tika-abh04_t:484_3	“hāsayamāna”nti. Iminā hasituppādacittena pavattiyamānampi bhagavato sitakaraṇaṃ	484	
PA_tika-abh04_t:484_4	pubbenivāsaanāgataṃsasabbaññutaññāṇānaṃ anuvattakattā ñāṇānuparivattiyevāti. Evaṃ	484	
PA_tika-abh04_t:484_5	pana ñāṇānuparivattibhāve sati na koci pāḷiaṭṭhakathānaṃ virodho, evañca katvā aṭṭhakathāyaṃ	484	
PA_tika-abh04_t:484_6	“tesaṃ ñāṇānaṃ ciṇṇapariyante idaṃ cittaṃ uppajjatī”ti vuttaṃ. Avassañca etaṃ evaṃ	484	
PA_tika-abh04_t:484_7	icchitabbaṃ, aññathā āvajjanacittassapi bhagavato pavatti na yujjeyya. Tassapi hi	484	
PA_tika-abh04_t:484_8	viññattisamuṭṭhāpakabhāvassa nicchitattā, na ca viññattisamuṭṭhāpakatte taṃsamuṭṭhitāya	484	
PA_tika-abh04_t:484_9	viññattiyā kāyakammādibhāvaṃ āvajjanabhāvo vibandhatīti.	484	
PA_tika-abh04_t:485_0	Tato evāti mūlābhāvena na suppatiṭṭhitattā eva. “Ahetukānaṃ jhānaṅgāni balāni cā”ti	485	
PA_tika-abh04_t:485_1	sampiṇḍanattho jhānaṅgāni cāti ca-saddo. Yadi aparipuṇṇattā balabhāvassa imasmiṃ	485	
PA_tika-abh04_t:485_2	ahetukadvaye balāni anuddiṭṭhāni asaṅgahitāni ca, atha kasmā niddiṭṭhānīti āha “yasmā	485	
PA_tika-abh04_t:485_3	panā”tiādi. Sammā niyyānikasabhāvānaṃ kusalānaṃ paṭibhāgabhūto vipākopi phalaṃ viya	485	
PA_tika-abh04_t:485_4	taṃsabhāvo siyāti sahetukavipākacittāni aggahetvā kiriyacittakatattā vā “mahākiriyacittesū”ti	485	
PA_tika-abh04_t:485_5	vuttaṃ. Atha vā mahākiriyacittesucāti ca-saddena sahetukavipākacittānipi gahitānīti veditabbāni.	485	
PA_tika-abh04_t:486	574. “Indriya …pe… imassānantaraṃ uppajjamānānī”ti vuttaṃ tesaṃ ñāṇānaṃ kāmāvacarattā. Itaresaṃ mahaggatattā “parikammānantarānī”ti vuttaṃ.	48	
PA_tika-abh04_t:487	577. Āhito ahaṃ māno etthāti attā, so eva bhavati uppajjati, na paraparikappito viya niccoti attabhāvo. Attāti vā diṭṭhigatikehi gahetabbākārena bhavati pavattatīti attabhāvo.	48	
PA_tika-abh04_t:488	Kiriyābyākatakathāvaṇṇanā niṭṭhitā.	48	
PA_tika-abh04_t:489	Cittuppādakaṇḍavaṇṇanā niṭṭhitā.	48	
PA_tika-abh04_t:490	2. Rūpakaṇḍaṃ	49	
PA_tika-abh04_t:491	Uddesavaṇṇanā	49	
PA_tika-abh04_t:492_0	Kenacīti rūpena vā arūpena vā. Cittuppādena tāva rūpassa samayavavatthānaṃ na sakkā	492	
PA_tika-abh04_t:492_1	kātuṃ abyāpitāya anekantikatāya cāti imamatthaṃ dassento “acittasamuṭṭhānasabbhāvato”tiādimāha.	492	
PA_tika-abh04_t:492_2	Tattha acittasamuṭṭhānaṃ rūpaṃ cittassa tīsu khaṇesu uppajjatīti imasmiṃ tāva vāde	492	
PA_tika-abh04_t:492_3	cittuppattisamayena rūpūpapattisamayassa vavatthānaṃ mā hotu, cittassa uppādakkhaṇeyeva	492	
PA_tika-abh04_t:492_4	sabbampi rūpaṃ uppajjatīti imasmiṃ pana vāde kathanti? Etthāpi acittasamuṭṭhānaṃ	492	
PA_tika-abh04_t:492_5	rūpaṃ cittena sahuppādepi anindriyabaddharūpaṃ viya acittapaṭi bandhuppādatāya na	492	
PA_tika-abh04_t:492_6	cittena vavatthāpetabbasamayanti vuttaṃ “acittasamuṭṭhānasabbhāvato”ti. Tena cittuppādena	492	
PA_tika-abh04_t:492_7	rūpassa samayavavatthānaṃ na byāpīti dasseti. Anekacittasamuṭṭhānatāya vavatthānābhāvatoti	492	
PA_tika-abh04_t:492_8	sambandho. Niyate hi samuṭṭhāpakacitte cittasamuṭṭhānarūpassa siyā vavatthānanti.	492	
PA_tika-abh04_t:493_0	Kesañcīti kāmāvacarakusalādīnaṃ. Katthacīti āruppe. Kesañcīti vā kesañci pañcavokāravipākānaṃ.	493	
PA_tika-abh04_t:493_1	Katthacīti paṭisandhikkhaṇe carimakkhaṇe ca. “Tasmiṃ samaye phasso hotī”tiādinā cittasahabhāvinaṃ	493	
PA_tika-abh04_t:493_2	eva cittena samayavavatthānaṃ katanti vuttaṃ “acittasahabhubhāvato”ti. Tesanti upādārūpānaṃ.	493	
PA_tika-abh04_t:493_3	Yo yassa sahabhāvena upakārako, so eva tassa samayavavatthāpakabhāvena vuttoti āha	493	
PA_tika-abh04_t:493_4	“sahajāta…pe… ttanato”ti. Nāpi mahābhūtehītiādinā vavatthānābhāvameva dasseti. Kesañcīti	493	
PA_tika-abh04_t:493_5	akammajādīnaṃ. Kehicīti kammajādīhi. Pavattitoti pavattanato. Sahāti ekasmiṃ kāle.	493	
PA_tika-abh04_t:493_6	Abhāvāti niyogato abhāvā.	493	
PA_tika-abh04_t:494_0	Viññatti …pe… na sakkā vattuṃ mahābhūtehi samayavavatthāne kariyamāne tehi ayāvabhāvitatāyāti	494	
PA_tika-abh04_t:494_1	adhippāyo. Ekasmiṃ kāletiādināpi mahābhūtehi samayaniyamane vavatthānābhāvameva vibhāveti.	494	
PA_tika-abh04_t:494_2	“Tathā vibhajanattha”nti, “avibhattaṃ abyākataṃ atthīti dassetu”nti ca imesaṃ padānaṃ	494	
PA_tika-abh04_t:494_3	“vibhattaṃ avibhattañca sabbaṃ saṅgaṇhanto āhā”ti iminā sambandho. Samayavavatthānaṃ	494	
PA_tika-abh04_t:494_4	katvā niddisiyamānassa nippadesatāya asambhavato ekadesaṃ niddisitvā sāmaññena nigamanaṃ	494	
PA_tika-abh04_t:494_5	yuttaṃ, akatvā pana samayavavatthānaṃ sarūpato niddisanena tathāti imamatthaṃ āha	494	
PA_tika-abh04_t:494_6	“samayavavatthānenā”tiādinā. Avibhatteti vipākakiriyābyākataṃ viya na pubbe vibhatte.	494	
PA_tika-abh04_t:494_7	Vibhajitabbeti bhedavantatāya vibhajanārahe. Dassiteti uddisanavasena dassite. Vuttamevatthaṃ	494	
PA_tika-abh04_t:494_8	vitthāratarena dassetuṃ “ettha panā”tiādimāha.	494	
PA_tika-abh04_t:495_0	Vipākādidhammānaṃ nayanaṃ nayo, sova dassananti nayadassanaṃ. “Desanā”ti vuttaṃ heṭṭhā	495	
PA_tika-abh04_t:495_1	gahaṇameva nayadassananti. Dutiyavikappe pana kāmāvacarādibhāvena nīyatīti nayo,	495	
PA_tika-abh04_t:495_2	kiriyābyākataṃ. Tassa dassanaṃ nayadassananti yojetabbaṃ. Dukādīsu niddesavāre ca	495	
PA_tika-abh04_t:495_3	hadayavatthuno anāgatattā taṃ aggahetvā paṭhamavikappo vutto, ekake pana vatthupi	495	
PA_tika-abh04_t:495_4	gahitanti “hadayavatthuñcā”ti dutiyavikappe vuttaṃ. Kiṃ pana kāraṇaṃ dukādīsu niddesavāre	495	
PA_tika-abh04_t:495_5	ca hadayavatthu na gahitanti? Itaravatthūhi asamānagatikattā desanābhedato ca. Yathā	495	
PA_tika-abh04_t:495_6	hi cakkhuviññāṇādīni ekantato cakkhādinissayāni, na evaṃ manoviññāṇaṃ ekantato hadayavatthunissayaṃ,	495	
PA_tika-abh04_t:495_7	nissitamukhena ca vatthudukādidesanā pavattā. Yampi ekantato hadayavatthunissayaṃ,	495	
PA_tika-abh04_t:495_8	tassa vasena “atthi rūpaṃ manoviññāṇassa vatthū”tiādinā dukādīsu vuccamānesupi tadanukūlaārammaṇadukādayo	495	
PA_tika-abh04_t:495_9	na sambhavanti. Na hi “atthi rūpaṃ manoviññāṇassa ārammaṇaṃ, atthi rūpaṃ na manoviññāṇassa	495	
PA_tika-abh04_t:495_10	ārammaṇa”ntiādinā sakkā vattunti vatthārammaṇadukadesanā bhinnagatikā siyuṃ, samānagatikā	4951	
PA_tika-abh04_t:495_11	ca tā desetuṃ bhagavato ajjhāsayo. Esā hi bhagavato desanā pakati. Teneva hi nikkhepakaṇḍe	4951	
PA_tika-abh04_t:495_12	cittuppādavibhāgena avuccamānattā avitakkāvicārapadavissajjane vicāroti vattuṃ na	4951	
PA_tika-abh04_t:495_13	sakkāti avitakkavicāramattapadavissajjane labbhamānopi vitakko na uddhaṭo, aññathā	4951	
PA_tika-abh04_t:495_14	vitakko cāti vattabbaṃ siyāti. Evaṃ itaravatthūhi asamānagatikattā desanābhedato	4951	
PA_tika-abh04_t:495_15	ca dukādīsu uddese na gahitaṃ. Uddiṭṭhasseva hi niddisanato niddesepi na gahitaṃ	4951	
PA_tika-abh04_t:495_16	hadayavatthūti vadanti.	4951	
PA_tika-abh04_t:496_0	Cakkhādidasakā sattāti cakkhusotaghānajivhākāyaitthibhāvapurisabhāvadasakā satta,	496	
PA_tika-abh04_t:496_1	ekasantānavasena vā cakkhusotaghānajivhākāyabhāvavatthudasakā satta. Nibbānassa asatipi	496	
PA_tika-abh04_t:496_2	paramatthato bhede parikappitabhedopi bhedoyeva vohāravisayeti katvā sopādisesādibhedo vutto.	496	
PA_tika-abh04_t:497_0	584. Kiñcāpi aññattha kukkuṭaṇḍasaṇṭhāne parimaṇḍala-saddo dissati, cakkasaṇṭhānatā	497	
PA_tika-abh04_t:497_1	pana vaṭṭasaṇṭhāne cakkavāḷe vuccamāno parimaṇḍala-saddo vaṭṭapariyāyo siyā. Anekatthā	497	
PA_tika-abh04_t:497_2	hi saddāti adhippāyenāha “vaṭṭaṃ parimaṇḍala”nti. Ettha ca sineruyugandharādīnaṃ	497	
PA_tika-abh04_t:497_3	samuddato upariadhobhāgānaṃ vasena ubbedho vutto, āyāmavitthārehipi sineru caturāsītiyojanasahassaparimāṇova.	497	
PA_tika-abh04_t:497_4	Yathāha “sineru, bhikkhave, pabbatarājā caturāsīti yojanasahassāni āyāmena, caturāsīti	497	
PA_tika-abh04_t:497_5	yojanasahassāni vitthārenā”ti. Sineruṃ pākāraparikkhepavasena parikkhipitvā ṭhitā	497	
PA_tika-abh04_t:497_6	yugandharādayo, sineruyugandharādīnaṃ antarepi sītasamuddā nāma. “Te visālato yathākkamaṃ	497	
PA_tika-abh04_t:497_7	sineruādīnaṃ accuggamanasamānaparimāṇā”ti vadanti.	497	
PA_tika-abh04_t:498_0	Koṭisatasahassacakkavāḷasseva āṇākhettabhāvo dasasahassacakkavāḷassa jātikhettabhāvo	498	
PA_tika-abh04_t:498_1	viya dhammatāvaseneva veditabbo. Vikappasamānasamuccayavibhāvanesu viya avadhāraṇe	498	
PA_tika-abh04_t:498_2	aniyame ca vā-saddo vattatīti tathā yojanā katā. Anekatthā hi nipātāti. Tattha anekantikattho aniyamattho.	498	
PA_tika-abh04_t:499_0	Sīlādivisuddhisampādanena, catudhātuvavatthānavaseneva vā mahākiccatāya mahantena	499	
PA_tika-abh04_t:499_1	vāyāmena. Satipi lakkhaṇādibhede ekasmiṃ eva kāle ekasmiṃ santāne anekasatasahassakalāpavuttito	499	
PA_tika-abh04_t:499_2	mahantāni bahūni bhūtāni paramatthato vijjamānānīti vā mahābhūtāni yathā “mahājano”ti.	499	
PA_tika-abh04_t:499_3	Evanti “upādāya pavatta”nti atthe sati paṭiccasamuppannatā vuttā hoti paccayasambhūtatādīpanato.	499	
PA_tika-abh04_t:499_4	Upādāyatīti upādāyati evāti adhippāyo. Tenevāha “ekantanissitassā”ti. “Bhavati hi	499	
PA_tika-abh04_t:499_5	nissayarūpānaṃ sāmibhāvo”ti ādhārādheyyasambandhavacanicchāya abhāve ādhārabhūtopi	499	
PA_tika-abh04_t:499_6	attho saṃsāmisambandhavacanicchāya sāmibhāvena vuccati yathā “rukkhassa sākhā”ti adhippāyo.	499	
PA_tika-abh04_t:500	Tividharūpasaṅgahavaṇṇanā	50	
PA_tika-abh04_t:501_0	585. Viññattiduko cāti ca-saddena cittasahabhucittānuparivattidukāpi saṅgahitāti	501	
PA_tika-abh04_t:501_1	veditabbā. Sakkā hi etena nayena…pe… viññātunti ettha pañcavīsāya tāva vatthudukesu	501	
PA_tika-abh04_t:501_2	paṭhamadukapañcakādayo cuddasahipi pakiṇṇakadukehi avasiṭṭhehi vatthudukehi pañcavīsāya	501	
PA_tika-abh04_t:501_3	ārammaṇadukehi pañcahi bāhirāyatanadukehi rūpadhātudukādīhi pañcahi dhātudukehi pacchimakehi	501	
PA_tika-abh04_t:501_4	tīhi indriyadukehi dvādasahipi sukhumarūpadukehi paṭhamādivajjehi avasiṭṭhehi āyatanadhātuindriyadukehi	501	
PA_tika-abh04_t:501_5	ca yojanaṃ gacchanti. Pañcavīsāya pana ārammaṇadukesu purimako dukapañcako upādinnaupādinnupādāniyasanidassanacittasamuṭṭhānacittasahabhucittānuparivattidukavajjehi	501	
PA_tika-abh04_t:501_6	pakiṇṇakadukehi sabbehipi vatthudukehi rūpāyatanarūpadhātudukavajjehi āyatanadhātudukehi	501	
PA_tika-abh04_t:501_7	sabbehipi indriyadukasukhumarūpadukehi yojanaṃ gacchati. Dutiyadukapañcakādīsu yathākkamaṃ	501	
PA_tika-abh04_t:501_8	saddāyatanasaddadhātudukādayo yojanaṃ na gacchanti, rūpāyatanarūpadhātudukādayo gacchanti.	501	
PA_tika-abh04_t:501_9	Pakiṇṇakadukesu sanidassanadukañcāti ayameva viseso. Yathā ca vatthudukesu, evaṃ	501	
PA_tika-abh04_t:501_10	cakkhāyatanacakkhudhātucakkhundriyādidukapañcakesu. Yathā ca ārammaṇadukesu, evaṃ	5011	
PA_tika-abh04_t:501_11	rūpāyatanarūpadhātuādidukapañcakesu tikayojanā. Itthindriyapurisindriyajīvitindriyadukā	5011	
PA_tika-abh04_t:501_12	sukhumarūpadukā ca sabbehipi dukehi yojanaṃ gacchantīti evaṃ tāva tikayojanā veditabbā.	5011	
PA_tika-abh04_t:501_13	Nanu cāyampi yojanā bhagavatā na desitāti na kātabbāti? Nayidaṃ ekantikaṃ. Kasmā?	5011	
PA_tika-abh04_t:501_14	Bhagavatā dinnanayena yojanāpi bhagavatoyeva desanā. Tathā hi vuttaṃ mātikāvaṇṇanāyaṃ	5011	
PA_tika-abh04_t:501_15	“hetū ceva dhammā ahetukā cāti idampi sambhavatī”tiādi. Sambhavo hi gahaṇassa kāraṇanti ca.	5011	
PA_tika-abh04_t:502	Tividharūpasaṅgahavaṇṇanā niṭṭhitā.	50	
PA_tika-abh04_t:503	Catubbidhādirūpasaṅgahavaṇṇanā	50	
PA_tika-abh04_t:504_0	586. Cittato eva samuṭṭhātīti cittasamuṭṭhānanti imameva atthaṃ gahetvā “viññattidukādīhi	504	
PA_tika-abh04_t:504_1	samānagatiko cittasamuṭṭhānaduko”ti vuttaṃ. Vinivattite hi sāmaññe yaṃ rūpaṃ janakapaccayesu	504	
PA_tika-abh04_t:504_2	cittato samuṭṭhāti, taṃ cittato eva samuṭṭhātīti. Viññattidukādīhīti ādi-saddena	504	
PA_tika-abh04_t:504_3	cittasahabhucittānuparivattiduke saṅgaṇhāti. Labbhamānoti yaṃ taṃ rūpaṃ upādā, taṃ	504	
PA_tika-abh04_t:504_4	atthi cittasamuṭṭhānaṃ, atthi na cittasamuṭṭhānaṃ. Yaṃ taṃ rūpaṃ nupādā, taṃ atthi	504	
PA_tika-abh04_t:504_5	cittasamuṭṭhānaṃ, atthi na cittasamuṭṭhānanti evaṃ labbhamāno. Sanidassanadukādīnanti	504	
PA_tika-abh04_t:504_6	ādi-saddena sappaṭighamahābhūtadukādayo saṅgaṇhāti. Tenāti cittasamuṭṭhānadukena.	504	
PA_tika-abh04_t:504_7	Tassāti cittasamuṭṭhānadukasseva. Aññe panāti viññatticittasamuṭṭhānacittasahabhucittānuparivattidukehi	504	
PA_tika-abh04_t:504_8	aññepi pakiṇṇakadukā.	504	
PA_tika-abh04_t:505_0	Saddāyatanassa ekantato anupādinnattā “sotasamphassārammaṇadukādayo vajjetvā”ti vuttaṃ.	505	
PA_tika-abh04_t:505_1	Catukkā labbhantīti yaṃ taṃ rūpaṃ upādinnaṃ, taṃ atthi cakkhusamphassassa ārammaṇaṃ,	505	
PA_tika-abh04_t:505_2	atthi cakkhusamphassassa nārammaṇaṃ. Yaṃ taṃ rūpaṃ anupādinnaṃ, taṃ atthi cakkhusamphassassa	505	
PA_tika-abh04_t:505_3	ārammaṇaṃ, atthi cakkhusamphassassa nārammaṇanti evamādayo sabbārammaṇabāhirāyatanādilabbhamānadukehi	505	
PA_tika-abh04_t:505_4	yojanāyaṃ catukkā labbhantīti sambandho. Avasesehīti ārammaṇabāhirāyatanarūpadhātudukādito	505	
PA_tika-abh04_t:505_5	labbhamānadukehīti vuttadukarāsito avasesehi. Tesanti upādinnaupādinnupādāniyacittasamuṭṭhānadukānaṃ.	505	
PA_tika-abh04_t:505_6	Aññesanti upādinnadukādito aññesaṃ upādādukādīnaṃ. Vatthudukādīhīti ādi-saddena cakkhāyatanadukādayo	505	
PA_tika-abh04_t:505_7	saṅgaṇhāti. Etthāpi avasesehi tesaṃ aññesañca yojanāya catukkā na labbhantīti sambandho.	505	
PA_tika-abh04_t:506	Catubbidhādirūpasaṅgahavaṇṇanā niṭṭhitā.	50	
PA_tika-abh04_t:507	Uddesavaṇṇanā niṭṭhitā.	50	
PA_tika-abh04_t:508	Rūpavibhatti	50	
PA_tika-abh04_t:509	Ekakaniddesavaṇṇanā	50	
PA_tika-abh04_t:510_0	594. Pathavīādīnaṃ dhammānaṃ ruppanasabhāvo viya na hetuādibhāvopi sādhāraṇoti na	510	
PA_tika-abh04_t:510_1	hetūsu vibhajitabboti vuttaṃ “avijjamānavibhāgassā”ti. Tassa pana vibhāgābhāvadassanasarūpadassanameva	510	
PA_tika-abh04_t:510_2	niddeso. Evañca katvā nibbānassapi vibhāgarahitattā “asaṅkhatā dhātū”ti ettakameva	510	
PA_tika-abh04_t:510_3	niddesavasena vuttaṃ.	510	
PA_tika-abh04_t:511_0	Yadipi hinoti etena patiṭṭhāti kusalādiko dhammoti alobhādayo kevalaṃ hetupadavacanīyā,	511	
PA_tika-abh04_t:511_1	kāraṇabhāvasāmaññato pana mahābhūtādayopi hetu-saddābhidheyyāti mūlaṭṭhavācinā dutiyena	511	
PA_tika-abh04_t:511_2	hetu-saddena visesetvā āha “hetuhetū”ti. Suppatiṭṭhitabhāvasādhanato kusalādidhammānaṃ	511	
PA_tika-abh04_t:511_3	mūlatthena upakārakadhammā “tayo kusalahetū”tiādinā paṭṭhāne ca teyeva “hetupaccayo”ti	511	
PA_tika-abh04_t:511_4	vuttāti āha “mūlahetu paccayahetūti vā ayamattho”ti. Hinoti etena, etasmā vā phalaṃ	511	
PA_tika-abh04_t:511_5	pavattatīti hetu, paṭicca etasmā eti pavattatīti paccayoti evaṃ hetupaccaya-saddānaṃ	511	
PA_tika-abh04_t:511_6	anānatthataṃ sandhāya hetusaddapariyāyabhāvena paccaya-saddo vuttoti āha “hetupaccayasaddānaṃ	511	
PA_tika-abh04_t:511_7	samānatthattā”ti. Bhūtattayanissitāni ca mahābhūtāni catumahābhūtanissitaṃ upādārūpanti	511	
PA_tika-abh04_t:511_8	sabbampi rūpaṃ sabbadā sabbattha sabbākāraṃ catumahābhūtahetukaṃ mahābhūtāni ca anāmaṭṭhabhedāni	511	
PA_tika-abh04_t:511_9	sāmaññato gahitānīti vuttaṃ “rūpakkhandhassa hetū”ti.	511	
PA_tika-abh04_t:512	Kammasamādānānanti samādānānaṃ kammānaṃ, samādiyitvā katakammānaṃ vā. Aññesu paccayesu vipākassa taṇhāvijjādīsu.	51	
PA_tika-abh04_t:513_0	“Aṭṭhānametaṃ, bhikkhave, anavakāso, yaṃ kāyaduccaritassa iṭṭho kanto manāpo vipāko	513	
PA_tika-abh04_t:513_1	nibbatteyya, netaṃ ṭhānaṃ vijjati. Ṭhānañca kho etaṃ, bhikkhave, vijjati, yaṃ kāyaduccaritassa	513	
PA_tika-abh04_t:513_2	aniṭṭho akanto amanāpo vipāko nibbatteyya. Ṭhānametaṃ vijjati. Vacī…pe… mano…pe…	513	
PA_tika-abh04_t:513_3	vijjati…pe… aṭṭhānametaṃ, bhikkhave, anavakāso, yaṃ kāyasucaritassa aniṭṭho akanto	513	
PA_tika-abh04_t:513_4	amanāpo vipāko nibbatteyyā”ti,	513	
PA_tika-abh04_t:514_0	“Kammaṃ satte vibhajati, yadidaṃ hīnapaṇītatāyā”ti – evamādivacanato kammaṃ vipākassa	514	
PA_tika-abh04_t:514_1	iṭṭhāniṭṭhataṃ niyametīti āha “iṭṭhāniṭṭhavipākaniyāmakattā”ti. Gatiupadhikālapayogasampattivipattiyoyeva	514	
PA_tika-abh04_t:514_2	ṭhānaṃ vipākassa okāsabhāvato. Na hi tehi vinā koci vipāko nibbattatīti. Yathāvuttaṭṭhāne	514	
PA_tika-abh04_t:514_3	sati adhigantabbaṃ iṭṭhāniṭṭhārammaṇaṃ “gati…pe… nipphādita”nti vuttaṃ. Vipākassa	514	
PA_tika-abh04_t:514_4	ārammaṇena vinā abhāvato ārammaṇampi tassa padhānaṃ kāraṇaṃ. Anaññasabhāvatoti hetuādisabhāvābhāvato.	514	
PA_tika-abh04_t:515_0	Ruppanaṃ rūpaṃ. Taṃ assa atthīti ettha “assā”ti vuccamāno pathavīādiatthoyeva ruppatītipi	515	
PA_tika-abh04_t:515_1	vuccatīti āha “ruppanalakkhaṇayuttasseva rūpīrūpabhāvato”ti. Etaṃ sabhāvanti etaṃ	515	
PA_tika-abh04_t:515_2	uppannabhāve sati chahi viññāṇehi viññeyyasabhāvaṃ rūpe niyameti rūpasseva taṃsabhāvattā.	515	
PA_tika-abh04_t:515_3	Na rūpaṃ etasminti kālabhedavasena ataṃsabhāvassapi rūpassa atthitāya na rūpaṃ tattha	515	
PA_tika-abh04_t:515_4	niyantabbanti dasseti. Atthi hītiādinā tattha rūpasseva niyantabbatābhāvaṃyeva vivarati.	515	
PA_tika-abh04_t:515_5	Etamevātiādinā uddesena niddesaṃ saṃsandeti. Ettha etameva rūpe yathāvuttasabhāvaṃ	515	
PA_tika-abh04_t:515_6	niyametabbaṃ niddese eva-saddena niyameti avadhāretīti attho. Yathāvutto niyamoti	515	
PA_tika-abh04_t:515_7	uppannabhāve sati chahi viññāṇehi viññeyyabhāvo niyantabbatāya “niyamo”ti vutto,	515	
PA_tika-abh04_t:515_8	so rūpe atthi eva rūpasseva taṃsabhāvattā. Visiṭṭhakālassa vuttappakāraṃ avadhāraṇaṃyeva	515	
PA_tika-abh04_t:515_9	vā yathāvutto niyamo, so rūpe atthiyeva sambhavatiyeva, na arūpe viya na sambhavatīti	515	
PA_tika-abh04_t:515_10	attho daṭṭhabbo. Kālabhedanti kālavisesaṃ. Anāmasitvāti aggahetvā. Taṃ sabbanti anāmaṭṭhakālabhedaṃ	5151	
PA_tika-abh04_t:515_11	tatoyeva arūpehi samānaviññeyyasabhāvaṃ sabbaṃ rūpaṃ. Uppannanti etena kālabhedāmasanena	5151	
PA_tika-abh04_t:515_12	viseseti “uppannaṃ…pe… mevā”ti.	5151	
PA_tika-abh04_t:516_0	Vattamānakālikaṃ sabbaṃ rūpaṃ diṭṭhasutamutaviññātasabhāvaṃ, taṃ yathāsakaṃ chahi	516	
PA_tika-abh04_t:516_1	viññāṇehi viññeyyasabhāvameva, na tehi aviññeyyaṃ. Nāpi uppannameva chahi viññāṇehi	516	
PA_tika-abh04_t:516_2	viññeyyasabhāvaṃ ekantalakkhaṇaniyamābhāvāpattitoti evaṃ aviparīte atthe vibhāvitepi	516	
PA_tika-abh04_t:516_3	codako adhippāyaṃ ajānanto “nanu eva”ntiādinā sabbassa sabbārammaṇatāpattiṃ codeti.	516	
PA_tika-abh04_t:516_4	Itaro “rūpaṃ sabbaṃ sampiṇḍetvā”tiādinā attano adhippāyaṃ vibhāveti. Ettha ekībhāvena	516	
PA_tika-abh04_t:516_5	gahetvāti idaṃ “sampiṇḍetvā”ti etassa atthavacanaṃ. Ekantalakkhaṇaṃ chahi viññāṇehi	516	
PA_tika-abh04_t:516_6	viññeyyasabhāvoyeva. Idaṃ vuttaṃ hoti – kiñcāpi pañcannaṃ viññāṇānaṃ visayantare	516	
PA_tika-abh04_t:516_7	appavattanato na sabbassa sabbārammaṇatā, sabbassapi pana rūpassa chaviññāṇārammaṇabhāvato	516	
PA_tika-abh04_t:516_8	yathāsakaṃ chahi viññāṇehi viññeyyatāya chahi viññāṇehi viññeyyatāva atthi, taṃ ekato	516	
PA_tika-abh04_t:516_9	saṅgahaṇavasena gahetvā “uppannaṃ sabbaṃ rūpaṃ chahi viññāṇehi viññeyya”nti vuttaṃ	516	
PA_tika-abh04_t:516_10	yathā “abhiññāppattaṃ pañcamajjhānaṃ chaḷārammaṇaṃ hotī”ti. Yathā hi dibbacakkhudibbasotādiabhiññāppattassa	5161	
PA_tika-abh04_t:516_11	pañcamajjhānassa visuṃ asabbārammaṇattepi ekantalakkhaṇavasena ekībhāvena gahetvā	5161	
PA_tika-abh04_t:516_12	ārammaṇavasena paṭhamajjhānādito visesaṃ dassetuṃ “abhiññāppattaṃ pañcamajjhānaṃ	5161	
PA_tika-abh04_t:516_13	chaḷārammaṇaṃ hotī”ti vuccati, evaṃ arūpato rūpassa visayavasena visesaṃ dassetuṃ	5161	
PA_tika-abh04_t:516_14	“uppa …pe… viññeyya”nti vuttanti. Chahi viññāṇehi viññeyyabhāvo rūpe niyametabbo,	5161	
PA_tika-abh04_t:516_15	na pana rūpaṃ tasmiṃ niyametabbaṃ, aniyatadeso ca eva-saddoti aṭṭhakathāyaṃ “paccuppannarūpameva	5161	
PA_tika-abh04_t:516_16	cakkhuviññāṇādīhi chahi veditabba”nti vuttaṃ. “Paccuppannarūpamevā”tiādinā tattha	5161	
PA_tika-abh04_t:516_17	dosamāha. Tasmāti yasmā pāḷiyaṃ viññeyyamevāti eva-saddo vutto, na ca tassa aṭṭhānayojanena	5161	
PA_tika-abh04_t:516_18	kāci iṭṭhasiddhi, atha kho aniṭṭhasiddhiyeva sabbarūpassa ekantalakkhaṇaniyamādassanato,	5161	
PA_tika-abh04_t:516_19	tasmā. Yathārutavaseneva niyame gayhamāne uppa…pe… patti natthi, tato ca sotapatitatāyapi	5161	
PA_tika-abh04_t:516_20	payojanaṃ natthīti. Vuttanayenāti “arūpato vidhura”ntiādinā vuttanayena.	5162	
PA_tika-abh04_t:517_0	Ñāṇassa vā uttarassa purimañāṇaṃ vatthukāraṇanti ñāṇavatthu. “Sajātī”ti ettha sa-kāro	517	
PA_tika-abh04_t:517_1	samānasaddatthoti dassetuṃ “samānajātikāna”nti vuttaṃ. Samānajātitā ca sammāvācādīnaṃ	517	
PA_tika-abh04_t:517_2	sīlanattho eva. Etena samānasabhāvatā sajātisaṅgahoti veditabbo. Ārammaṇe cetaso	517	
PA_tika-abh04_t:517_3	avikkhepappavattiyā upaṭṭhānussāhanāni viya tesaṃ avikkhepopi atisayena upakārakoti	517	
PA_tika-abh04_t:517_4	“aññamaññopakāravasenā”ti vuttaṃ. Teneva vijjamānesupi aññesu sahajātadhammesu etesaṃyeva	517	
PA_tika-abh04_t:517_5	samādhikkhandhasaṅgaho dassito. Yaṃ pana saccavibhaṅgavaṇṇanāyaṃ visuddhimaggādīsu	517	
PA_tika-abh04_t:517_6	ca “vāyāmasatiyo kiriyato saṅgahitā”ti vuttaṃ, taṃ asamādhisabhāvataṃ tesaṃ samādhissa	517	
PA_tika-abh04_t:517_7	upakārakattañca sandhāya vuttaṃ. Teneva ca tattha “samādhiyevettha sajātito samādhikkhandhena	517	
PA_tika-abh04_t:517_8	saṅgahito”ti vuttaṃ. Idha pana sajātisaṅgahoti samādhitadupakārakadhammānaṃ uppattidesavasena	517	
PA_tika-abh04_t:517_9	saṅgaho vuttoti. Avirādhetvā visayasabhāvāvaggahaṇaṃ paṭivedho, appanā ca ārammaṇe	517	
PA_tika-abh04_t:517_10	daḷhanipāto tadavagāhoyevāti “paṭivedhasadisaṃ kicca”nti vuttaṃ. Atha vā ārammaṇapaṭivedhassa	5171	
PA_tika-abh04_t:517_11	tadāhananapariyāhananamanuguṇatāya samānanti paññāvitakkānaṃ kiccasarikkhatā vuttā.	5171	
PA_tika-abh04_t:518	Ekakaniddesavaṇṇanā niṭṭhitā.	51	
PA_tika-abh04_t:519	Dukaniddeso	51	
PA_tika-abh04_t:520	Upādābhājanīyavaṇṇanā	52	
PA_tika-abh04_t:521_0	596. Samantato sabbaso dassanaṭṭhena cakkhu samantacakkhūti imamatthaṃ dassetuṃ “sabbasaṅkhatāsaṅkhatadassana”nti	521	
PA_tika-abh04_t:521_1	vuttaṃ. Evamādināti ettha ādi-saddo “dukkhaṃ pariññeyyaṃ pariññāta”nti tīsupi padesu	521	
PA_tika-abh04_t:521_2	paccekaṃ yojetabbo. “Idaṃ dukkhanti me, bhikkhave, pubbe ananussutesu dhammesu cakkhuṃ	521	
PA_tika-abh04_t:521_3	udapādi, ñāṇaṃ udapādī”tiādinā hi pāḷi pavattāti. Ākārenāti dvādasavidhena ākārena.	521	
PA_tika-abh04_t:521_4	Tampi kāmāvacaraṃ vipassanāpaccavekkhaṇañāṇabhāvato. “Ñāṇacakkhu sahaariyamaggaṃ	521	
PA_tika-abh04_t:521_5	vipassanāñāṇantipi yujjatī”ti vadanti. Aggamaggena pana saha vipassanā paccavekkhaṇañāṇanti	521	
PA_tika-abh04_t:521_6	yuttaṃ viya dissati.	521	
PA_tika-abh04_t:522_0	Yathāvutte maṃsapiṇḍe sasambhāre cakkhuvohāro santānavasena pavattamāne catusamuṭṭhānikarūpadhamme	522	
PA_tika-abh04_t:522_1	upādāya pavattoti “catu…pe… sambhārā”ti vuttaṃ. Saṇṭhānanti vaṇṇāyatanamevāti tena	522	
PA_tika-abh04_t:522_2	tena ākārena sanniviṭṭhesu mahābhūtesu taṃtaṃsaṇṭhānavasena vaṇṇāyatanassa viññāyamānattā	522	
PA_tika-abh04_t:522_3	vuttaṃ, na vaṇṇāyatanasseva saṇṭhānapaññattiyā upādānattā. Tathā hi andhakāre phusitvāpi	522	
PA_tika-abh04_t:522_4	saṇṭhānaṃ viññāyatīti. Tathā ca vakkhati “dīghādīni phusitvāpi sakkā jānitu”nti,	522	
PA_tika-abh04_t:522_5	“dīghādisannivesaṃ bhūtasamudāyaṃ nissāyā”ti ca. Tesaṃ sambhavasaṇṭhānānaṃ āpodhātuvaṇṇāyatanehi	522	
PA_tika-abh04_t:522_6	anatthantarabhāvepi tehi visuṃ vacanaṃ tathābhūtānaṃ sambhavabhūtānaṃ saṇṭhānabhūtānañca.	522	
PA_tika-abh04_t:522_7	Etena āpodhātuvaṇṇāyatanānaṃ vasena vattamānaavatthāviseso sambhavo saṇṭhānañcāti	522	
PA_tika-abh04_t:522_8	ayamattho dassito hoti. Tattha sambhavo catusamuṭṭhāniko soḷasavassakāle uppajjati.	522	
PA_tika-abh04_t:522_9	Tassa rāgavasena ṭhānā vacanaṃ hotīti vadanti. Atathābhūtānaṃ tato aññathābhūtānaṃ.	522	
PA_tika-abh04_t:522_10	Yathāvutte sambhāravatthusaṅkhāte. Vijjamānattāti bhiyyovuttivasena vuttaṃ. Tathā	5221	
PA_tika-abh04_t:522_11	hi khīṇāsavānaṃ brahmānañca sambhavo natthīti. Āpodhātuvisesattā sambhavo āpodhātusambandhī	5221	
PA_tika-abh04_t:522_12	āpodhātutannissayanissitopi hotīti tassa catudhātunissitatāya avirodho vutto.	5221	
PA_tika-abh04_t:523_0	Utucittāhārehi upatthambhiyamānanti ettha “kalāpantaragatā utuāhārā adhippetā”ti	523	
PA_tika-abh04_t:523_1	vadanti. Anekakalāpagatabhāvaṃ cakkhussa dasseti yato upaddutapaṭale nirākaraṇepi	523	
PA_tika-abh04_t:523_2	cakkhu vijjatīti. Paṭighaṭṭanaṃ visayābhimukhabhāvo nighaṃsapaccayattā. Nighaṃso	523	
PA_tika-abh04_t:523_3	nissayabhāvāpatti. Yato cakkhādinissitā saññā “paṭighasaññā”ti vuccati.	523	
PA_tika-abh04_t:524_0	Anekattāti idaṃ avacanassa kāraṇaṃ, na hetukiriyāya viññāyamānabhāvassa. So pana	524	
PA_tika-abh04_t:524_1	apekkhāsiddhito eva veditabbo. Hetukiriyāpekkhā hi phalakiriyāti. Cakkhuṃ saṅgaṇhātīti	524	
PA_tika-abh04_t:524_2	cakkhuviññāṇassa nissayabhāvānupagamanepi taṃsabhāvānativattanato tassā samaññāya	524	
PA_tika-abh04_t:524_3	tattha niruḷhabhāvaṃ dasseti. Dassanapariṇāyakaṭṭho cakkhussa indaṭṭhoyevāti “yathā	524	
PA_tika-abh04_t:524_4	hi issaro”tiādinā issaropamā vuttā. Cakkhuviññāṇaṃ dassanakicce pariṇāyantaṃ cakkhu	524	
PA_tika-abh04_t:524_5	taṃsahajāte cakkhusamphassādayopi tattha pariṇāyatīti vuccatīti “te dhamme…pe… pariṇāyatī”ti	524	
PA_tika-abh04_t:524_6	vuttaṃ, na pana cakkhusamphassādīnaṃ dassanakiccattā. Atha vā cakkhusamphassādīnaṃ	524	
PA_tika-abh04_t:524_7	indriyapaccayabhāvena upakārakaṃ cakkhuviññāṇaṃ dassanakicce pariṇāyantaṃ cakkhu	524	
PA_tika-abh04_t:524_8	tattha cakkhusamphassādayopi tadanuvattake pariṇāyatīti atthāyaṃ pariyāyoti dassento	524	
PA_tika-abh04_t:524_9	āha “te dhamme…pe… ṇāyatī”ti. Anekatthattā dhātūnaṃ cakkhatīti imassa “pariṇāyati	524	
PA_tika-abh04_t:524_10	pakāsetī”ti ca atthā vuttā. Saṇṭhānampi rūpāyatanamevāti “samavisamāni rūpāni cakkhatīti	5241	
PA_tika-abh04_t:524_11	cakkhū”ti vuttaṃ. Taṃdvārikānaṃ phassādīnaṃ upanissayapaccayabhāvo eva vaḷañjanattho.	5241	
PA_tika-abh04_t:525_0	599. Taṃdvārikā…pe… uppatti vuttāti cakkhuviññāṇe uppanne sampaṭicchanādīni balavārammaṇe	525	
PA_tika-abh04_t:525_1	javanaṃ ekantena uppajjatīti katvā vuttaṃ. Tathā ceva hi antarā cakkhuviññāṇe vā	525	
PA_tika-abh04_t:525_2	sampaṭicchane vā santīraṇe vā ṭhatvā nivattissatīti netaṃ ṭhānaṃ vijjatīti nicchitaṃ.	525	
PA_tika-abh04_t:525_3	Tena paccayenāti taṃpakārena paccayena. Taṃsadisānanti garuṃ katvā assādanādippavattivisesarahitatāya	525	
PA_tika-abh04_t:525_4	dassanasadisānaṃ manodhātusantīraṇavoṭṭhabbanānaṃ. Pañcadvārikajavanānaṃ assādanādito	525	
PA_tika-abh04_t:525_5	aññathā garuṃ katvā pavatti natthi rūpadhammavisayattāti “assādanābhinandanabhūtānī”ti	525	
PA_tika-abh04_t:525_6	ettakameva vuttaṃ. Manodvārikajavanapiṭṭhivaṭṭakānampi hi pañcadvārikajavanānaṃ assādanābhinandanabhāvena	525	
PA_tika-abh04_t:525_7	rūpaṃ garuṃ katvā pavatti natthīti na sakkā vattunti. Rūpaṃ ārammaṇādhipati akusalasseva	525	
PA_tika-abh04_t:525_8	hoti. Tathā hi paṭṭhāne “abyākato dhammo akusalassa dhammassa adhipatipaccayena paccayo.	525	
PA_tika-abh04_t:525_9	Ārammaṇādhipati cakkhuṃ garuṃ katvā assādeti abhinandatī”tiādinā rūpadhammopi ārammaṇādhipati	525	
PA_tika-abh04_t:525_10	vibhatto. “Abyākato dhammo abyākatassa dhammassa abyākato dhammo kusalassā”ti ettha	5251	
PA_tika-abh04_t:525_11	pana phalanibbānāneva ārammaṇādhipatibhāvena vibhattānīti. Gaṇanāya ca “ārammaṇaārammaṇādhipatiupanissayapurejātaatthiavigatanti	5251	
PA_tika-abh04_t:525_12	eka”nti vuttaṃ. Yadi kusalassapi siyā, dveti vattabbaṃ siyāti. Tānīti yathāvuttajavanāni	5251	
PA_tika-abh04_t:525_13	paṭiniddiṭṭhāni. Taṃsampayuttāni cāti javanasampayuttāni. Aññāni cakkhusamphassādīni.	5251	
PA_tika-abh04_t:525_14	Yadi rūpassa ārammaṇapaccayabhāvamattaṃ adhippetaṃ, “taṃ rūpārammaṇeti eteneva sijjheyyā”ti	5251	
PA_tika-abh04_t:525_15	ettakameva vadeyya. Yasmā pana rūpaṃ taṃdvārikajavanānaṃ paccayavisesopi hoti, tasmā	5251	
PA_tika-abh04_t:525_16	tassa visesassa dīpanatthaṃ “ārabbhā”ti vacanaṃ vuttaṃ siyāti āha “ārammaṇapaccayato	5251	
PA_tika-abh04_t:525_17	aññapaccayabhāvassapi dīpaka”nti.	5251	
PA_tika-abh04_t:526_0	600. Sotaviññāṇappavattiyaṃ savanakiriyāvohāroti sotassa savanakiriyāya kattubhāvo	526	
PA_tika-abh04_t:526_1	sotaviññāṇassa paccayabhāvenāti vuttaṃ “sotaviññāṇassa nissayabhāvena suṇātī”ti.	526	
PA_tika-abh04_t:526_2	Jīvitanimittamāhāraraso jīvitaṃ, tasmiṃ ninnatāya taṃ avhāyatīti jivhāti evaṃ siddhena	526	
PA_tika-abh04_t:526_3	jivhā-saddena pakāsiyamānā rasāvhāyanasaṅkhātā sāyanakiriyā labbhatīti katvā vuttaṃ	526	
PA_tika-abh04_t:526_4	“jivhāsaddena viññāyamānā kiriyāsāyana”nti. Tathā ca vakkhati “jīvitamavhāyatīti	526	
PA_tika-abh04_t:526_5	jivhā”ti. Āyoti uppattideso. Pasādakāyassa kāyikānaṃ dukkhasukhānaṃ nissayabhāvato	526	
PA_tika-abh04_t:526_6	itaresaṃ upanissayabhāvato “dukkhadukkhavipariṇāmadukkhānaṃ āyo”ti vuttaṃ. Byāpitāyāti	526	
PA_tika-abh04_t:526_7	byāpibhāve, byāpibhāvena vā. Kāyappasādabhāvoti kāyappasādasabbhāvo. Anuviddhattāti	526	
PA_tika-abh04_t:526_8	anuyuttabhāvato, saṃsaṭṭhabhāvatoti attho. Tasmāti yasmā yāvatā imasmiṃ kāye upādinnakapavattaṃ	526	
PA_tika-abh04_t:526_9	nāma atthi, sabbattha kāyāyatanaṃ kappāsapaṭale sneho viyāti vuttaṃ, tasmā. Paṇḍarasabhāvā	526	
PA_tika-abh04_t:526_10	pasādā āpāthagataṃ visayaṃ viññāṇuppattihetubhāvena pakāsentā viya hontīti tesaṃ	5261	
PA_tika-abh04_t:526_11	visayāvabhāsanakiccatā vuttā. Samānanissayānanti ekanissayānaṃ. Avinibbhuttesu hi	5261	
PA_tika-abh04_t:526_12	rūparasādīsu yaṃnissayaṃ rūpaṃ, taṃnissayo eva rasādīti. Aññamaññasabhāvānupagamenāti	5261	
PA_tika-abh04_t:526_13	lakkhaṇasaṅkarābhāvamāha.	5261	
PA_tika-abh04_t:527_0	Yasmā paccayantarasahitoyeva cakkhuppasādo rūpābhihananavasena pavattati, na paccayantararahito,	527	
PA_tika-abh04_t:527_1	tasmā rūpābhighāto hotu vā mā vā hotu, evaṃsabhāvo so rūpadhammoti dassetuṃ “rūpābhighātāraho”ti	527	
PA_tika-abh04_t:527_2	vuttaṃ yathā “vipākārahasabhāvā kusalākusalā”ti. Visayavisayīnaṃ aññamaññaṃ abhimukhabhāvo	527	
PA_tika-abh04_t:527_3	abhighāto viyāti abhighāto, so rūpe cakkhussa, cakkhumhi vā rūpassa hotīti vuttaṃ	527	
PA_tika-abh04_t:527_4	“rūpe, rūpassa vā abhighāto”ti. Tenevāha “yamhi cakkhumhi anidassanamhi sappaṭighamhi	527	
PA_tika-abh04_t:527_5	rūpaṃ sanidassanaṃ sappaṭighaṃ paṭihaññi vā”ti, “cakkhu anidassanaṃ sappaṭighaṃ rūpamhi	527	
PA_tika-abh04_t:527_6	sanidassanamhi sappaṭighamhi paṭihaññi vā”ti ca ādi. Ettha ca taṃtaṃbhavapatthanāvasena	527	
PA_tika-abh04_t:527_7	cakkhādīsu avigatarāgassa attabhāvanipphādakasādhāraṇakammavasena purimaṃ cakkhulakkhaṇaṃ	527	
PA_tika-abh04_t:527_8	vuttaṃ, sudūrasukhumādibhedassapi rūpassa gahaṇasamatthameva cakkhu hotūti evaṃ nibbattitaāveṇikakammavasena	527	
PA_tika-abh04_t:527_9	dutiyaṃ. Esa nayo sesesupi. Atha vā satipi pañcannaṃ pasādabhāvasāmaññe savisayāvabhāsanasaṅkhātassa	527	
PA_tika-abh04_t:527_10	pasādabyāpārassa dassanavasena purimaṃ vuttaṃ, pasādakāraṇassa satipi kammabhāvasāmaññe	5271	
PA_tika-abh04_t:527_11	attano kāraṇabhedena bhedadassanavasena dutiyaṃ.	5271	
PA_tika-abh04_t:528_0	Kāmataṇhāti kāmabhave taṇhā. Tathā rūpataṇhā daṭṭhabbā. Tassa tassa bhavassa mūlakāraṇabhūtā	528	
PA_tika-abh04_t:528_1	taṇhā tasmiṃ tasmiṃ bhave uppajjanārahāyatanavisayāpi nāma hotīti kāmataṇhādīnaṃ	528	
PA_tika-abh04_t:528_2	daṭṭhukāmatādivohārārahatā vuttā. Daṭṭhukāmatāti hi daṭṭhumicchā rūpataṇhāti attho.	528	
PA_tika-abh04_t:528_3	Tathā sesāsupīti. Ettha ca daṭṭhukāmatādīnaṃ taṃtaṃattabhāvanibbattakakammāyūhanakkhaṇato	528	
PA_tika-abh04_t:528_4	sati purimanibbattiyaṃ vattabbaṃ natthi. Asatipi tassa maggena asamugghātitabhāveneva	528	
PA_tika-abh04_t:528_5	kāraṇanti daṭṭhabbaṃ. Yato maggena asamucchinnaṃ kāraṇalābhe sati uppajjitvā attano	528	
PA_tika-abh04_t:528_6	phalassa kāraṇabhāvūpagamanato vijjamānamevāti uppannaatthitāpariyāyehi vuccati “ariyaṃ	528	
PA_tika-abh04_t:528_7	aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto uppannuppanne	528	
PA_tika-abh04_t:528_8	pāpake akusale dhamme antarāyeva antaradhāpeti”, “santaṃ vā ajjhattaṃ kāmacchandaṃ	528	
PA_tika-abh04_t:528_9	atthi me ajjhattaṃ kāmacchandoti pajānātī”ti ca evamādīsu.	528	
PA_tika-abh04_t:529_0	Etthāha – cakkhādīnaṃ indriyānaṃ kiṃ ekakammunā uppatti, udāhu nānākammunāti? Ubhayathāpīti	529	
PA_tika-abh04_t:529_1	porāṇā. Tattha nānākammunā tāva uppattiyaṃ cakkhādīnaṃ visese vattabbaṃ natthi kāraṇassa	529	
PA_tika-abh04_t:529_2	bhinnattā. Ekakammunā pana uppattiyaṃ tesaṃ kathaṃ visesoti? Kāraṇassa bhinnattāyeva.	529	
PA_tika-abh04_t:529_3	Taṃtaṃbhavapatthanābhūtā hi taṇhā taṃtaṃbhavapariyāpannāyatanābhilāsatāya sayaṃ vicittarūpā	529	
PA_tika-abh04_t:529_4	upanissayabhāvena taṃtaṃbhavanibbattakakammassa vicittabhedataṃ vidahati. Yato tadāhitavisesaṃ	529	
PA_tika-abh04_t:529_5	taṃ tathārūpasamatthatāyogena anekarūpāpannaṃ viya anekaṃ visiṭṭhasabhāvaṃ phalaṃ	529	
PA_tika-abh04_t:529_6	nibbatteti. Tathā ca vakkhati “kammameva nesaṃ visesakāraṇa”nti. Na cettha samatthatābhāvato	529	
PA_tika-abh04_t:529_7	aññaṃ veditabbaṃ kāraṇavisesenāhitavisesassa visiṭṭhaphalanipphādanayogyatābhāvato.	529	
PA_tika-abh04_t:529_8	Tathā hi sati ekassapi kammassa anekindriyahetutāvisesayogaṃ ekampi kammantiādinā	529	
PA_tika-abh04_t:529_9	yuttito āgamatopi parato sayameva vakkhati. Tathā ca ekasseva kusalacittassa soḷasādivipākacittanibbattihetubhāvo	529	
PA_tika-abh04_t:529_10	vuccati. Lokepi ekasseva sālibījassa paripuṇṇāparipuṇṇataṇḍulaphalanibbattihetutā	5291	
PA_tika-abh04_t:529_11	dissati. Kiṃ vā etāya yutticintāya, na cintitabbamevetaṃ. Yato kammavipāko cakkhādīni	5291	
PA_tika-abh04_t:529_12	kammavipāko ca sabbākārato buddhānaṃyeva kammavipākañāṇaphalayuttānaṃ visayo, na	5291	
PA_tika-abh04_t:529_13	aññesaṃ atakkāvacaratāya. Teneva ca bhagavatā “kammavipāko acinteyyo na cintetabbo,	5291	
PA_tika-abh04_t:529_14	yo cinteyya ummādassa vighātassa bhāgī assā”ti ādīnavaṃ dassetvā paṭikkhittaṃ. Āviñchanaṃ	5291	
PA_tika-abh04_t:529_15	puggalassa viññāṇassa vā taṃninnabhāvappattiyā hetubhāvo.	5291	
PA_tika-abh04_t:530_0	Sabbesanti padassa pakaraṇato pārisesato vā labbhamānaṃ atthavisesaṃ ajānanto yathārutavaseneva	530	
PA_tika-abh04_t:530_1	atthaṃ gahetvā “ko ettha viseso”tiādinā codeti. Itaro tejādīnaṃ paccekaṃ adhikabhāve	530	
PA_tika-abh04_t:530_2	viya dvinnaṃ tiṇṇaṃ vā adhikabhāvepi yathāvuttādhikabhāveneva ekakādivasena labbhamānāya	530	
PA_tika-abh04_t:530_3	omattatāyapi kāyappasādo na hotīti viññāyamānattā pakaraṇato pārisesato vā catunnampi	530	
PA_tika-abh04_t:530_4	bhūtānaṃ samabhāvena kāyo hotīti ayamattho siddhoti sabba-saddo idha samabhāvadīpakoti	530	
PA_tika-abh04_t:530_5	dassetuṃ “idaṃ panā”tiādimāha. Imamatthaṃ dīpetīti ca yathāvuttena ñāyena “sabbesa”nti	530	
PA_tika-abh04_t:530_6	vacanato ayamattho labbhati, na tassa vācakattāti dasseti. Tenevāha “anuvatta…pe…	530	
PA_tika-abh04_t:530_7	vasena vuttattā”ti. Ekadesādhikabhāvanivāraṇeneva hi ekadesomattatānivāraṇampi viññāyatīti.	530	
PA_tika-abh04_t:530_8	Ekadeso avayavo. Catudhātusamudāyanissayassa hi pasādassa tadekadhātuadhikatā avayavādhikatā hotīti.	530	
PA_tika-abh04_t:531_0	“Purimā cettha dvepi vādino nikāyantariyā”ti vadanti. Ālokādisahakārīkāraṇasahitānaṃyeva	531	
PA_tika-abh04_t:531_1	cakkhādīnaṃ rūpādiavabhāsanasamatthatā vivarassa ca sotaviññāṇupanissayabhāvo guṇoti	531	
PA_tika-abh04_t:531_2	tesaṃ laddhīti adhippāyena “taṃtaṃbhūtaguṇehī”tiādi vuttaṃ. Tejādīnaṃ viya vivarassa	531	
PA_tika-abh04_t:531_3	bhūtabhāvābhāvato “yathāyoga”nti vuttaṃ. Atha vā rūpādayo viya vivarampi bhūtaguṇoti	531	
PA_tika-abh04_t:531_4	parādhippāyaṃ dassento “taṃtaṃbhūtaguṇehī”ti āha. Tejassa pana ālokarūpena, ākāsasaṅkhātassa	531	
PA_tika-abh04_t:531_5	vivarassa saddena, vāyussa gandhena, udakassa rasena, pathaviyā phoṭṭhabbenāti imamatthaṃ	531	
PA_tika-abh04_t:531_6	sandhāya “yathāyogaṃ taṃtaṃbhūtaguṇehī”ti vuttaṃ siyā. Rūpādiggahaṇeti rūpādivisaye	531	
PA_tika-abh04_t:531_7	cakkhuviññāṇādike nipphādetabbeti attho. Upakaritabbatoti sahakārīkāraṇabhūtehi yathāvuttabhūtaguṇehi	531	
PA_tika-abh04_t:531_8	cakkhādīnaṃ sakiccakaraṇe upakaritabbato. Sabhāvena suyyamānassāti kenaci anuccāriyamānasseva	531	
PA_tika-abh04_t:531_9	labbhamānattā vuttaṃ. Ghaṭṭanaṃ pana vinā vāyusaddopi natthīti. Atha vā vāyumhi saddo	531	
PA_tika-abh04_t:531_10	sabhāvena suyyatīti āpe raso madhuroti ca tassa laddhiyevāti daṭṭhabbaṃ. Dutiyavādissapi	5311	
PA_tika-abh04_t:531_11	niggaho hoti tassapi tejādiguṇā rūpādayoti evaṃladdhikattā.	5311	
PA_tika-abh04_t:532_0	Rūpādivisesaguṇehīti rūpādivisesaguṇayuttehi. Teja…pe… vāyūhīti sahākāsehi tejādiparamāṇūhi.	532	
PA_tika-abh04_t:532_1	Kappāsato visadisāyāti kappāsapathavito visesayuttāya tato adhikasāmatthiyayuttāyāti	532	
PA_tika-abh04_t:532_2	adhippāyo. Tassāyevāti kappāsapathaviyāyeva. Yasmā sā vijjamānānipi avisesabhūtāni	532	
PA_tika-abh04_t:532_3	atthīti gahetuṃ asakkuṇeyyabhāvena abhibhavitvā ṭhitā, tasmā tassāyeva gandho adhikataro	532	
PA_tika-abh04_t:532_4	bhaveyyāti attho. Ayañca sabbo uttaro “tassa tassa bhūtassa adhikatāyā”tiādinā aṭṭhakathāyaṃ	532	
PA_tika-abh04_t:532_5	vuttattā tathāgatānaṃ vādaṃ sampaṭicchitvā vadantassa kaṇādassa vasena vutto. “Attano	532	
PA_tika-abh04_t:532_6	pana matena kaṇādakapilādayo kevalaṃ pathavādidrabyamevātiādi laddhi. Kaṇādasāsanāya	532	
PA_tika-abh04_t:532_7	adhimuttānaṃ sāsane anavagāḷhānaṃ kesañci ayaṃ vādo”ti ca vadanti. Etassubhayassāti	532	
PA_tika-abh04_t:532_8	āsavagandhato kappāsagandho adhiko sītudakavaṇṇato uṇhodakavaṇṇo ca adhikoti etassa	532	
PA_tika-abh04_t:532_9	ubhayassa. Tejādiadhikesu ca sambhāresu rūpādīnaṃ visesassa adassanato na rūpādayo	532	
PA_tika-abh04_t:532_10	tejādīnaṃ visesaguṇoti siddhanti āha “tadabhā…pe… ttitā”ti. Tena na rūpaṃ tejassa	5321	
PA_tika-abh04_t:532_11	visesaguṇo ekantato tejādike sambhāre visesena adassanato, yo yassa visesaguṇo, na	5321	
PA_tika-abh04_t:532_12	so tadadhike sambhāre ekantato visesena dissati yathā pathavīadhike sambhāre āpodhātūti	5321	
PA_tika-abh04_t:532_13	dasseti. Evaṃ sesesupi yathāyogaṃ yojetabbaṃ. Ko pana vādo nānākalāpeti sabhāvato	5321	
PA_tika-abh04_t:532_14	nānattābhāvepi mūlakāraṇanānattavasena atthi koci viseso asaṅghāteti dasseti, yato	5321	
PA_tika-abh04_t:532_15	paramaraṇādikiriyāsamatthatā nesaṃ kesañciyeva dissatīti.	5321	
PA_tika-abh04_t:533_0	Ekampīti pi-saddena anekasmiṃ vattabbameva natthīti dasseti. Pañcāyatanikattabhāve	533	
PA_tika-abh04_t:533_1	patthanā yā daṭṭhukāmatādibhāvena vuttā, tāya nipphannaṃ. Etena kāraṇavisesena phalavisesamāha.	533	
PA_tika-abh04_t:533_2	Na hītiādinā vuttamevatthaṃ samatthayati. Tanti kammaṃ. Visesenāti attano kāraṇena	533	
PA_tika-abh04_t:533_3	āhitātisayena. Teneva sotassa na hoti paccayo, tato aññeneva pana hotīti adhippāyo.	533	
PA_tika-abh04_t:533_4	Tena anekasabhāvena kāraṇena āhitavisesaṃ ekampi kammaṃ anekasabhāvaṃ phalaṃ nipphādetuṃ	533	
PA_tika-abh04_t:533_5	samatthaṃ hotīti dasseti. Idāni kammassa vuttappakāravisesābhāve dosamāha “indriyantarābhāvappattito”ti.	533	
PA_tika-abh04_t:533_6	Tassattho – kāraṇavisesābhāve phalavisesassa asambhavato yaṃ visesayuttaṃ kammaṃ	533	
PA_tika-abh04_t:533_7	cakkhussa kāraṇaṃ, tassa tato aññavisesābhāve tadaññindriyuppādakatāpi na siyāti	533	
PA_tika-abh04_t:533_8	sotindriyādīnaṃ tato anuppatti eva siyā. Evamitaratthāpi. Visesoti cettha kammassa	533	
PA_tika-abh04_t:533_9	taṃtaṃindriyuppādanasamatthatā adhippetā, sā ca pubbe dassitasabhāvova.	533	
PA_tika-abh04_t:534_0	Anekāhi mahaggatacetanāhi ekāya vā parittacetanāsahitāya paṭisandhikkhaṇe kaṭattārūpānaṃ	534	
PA_tika-abh04_t:534_1	nibbattīti na sakkā viññātunti “sabbesaṃ…pe… viññāyatī”ti vuttaṃ. Idāni tameva asakkuṇeyyataṃ	534	
PA_tika-abh04_t:534_2	vitthārato dassetuṃ “nānācetanāyā”tiādi vuttaṃ. Tassāyaṃ saṅkhepattho – “paṭisa…pe…	534	
PA_tika-abh04_t:534_3	paccayo”ti ettha yadi nānākammavasena indriyānaṃ uppatti adhippetā, evaṃ sati mahaggatakammena	534	
PA_tika-abh04_t:534_4	ca kāmāvacarakammena ca taṃtaṃpaṭisandhikkhaṇe kaṭattārūpaṃ uppannaṃ siyā, na cetaṃ	534	
PA_tika-abh04_t:534_5	yuttaṃ “mahaggatacetanā kammapaccayo”ti vuttattā. Nāpi taṃtaṃbhavaniyatarūpindriyehi	534	
PA_tika-abh04_t:534_6	vikalindriyatā gatisampattiyā opapātikayoniyaṃ paṭisandhikkhaṇe yuttā. Atha mahaggatāhi	534	
PA_tika-abh04_t:534_7	eva nānācetanāhi nibbattaṃ, na cekā paṭisandhi anekakammanibbattā hoti. Nicchitañhetaṃ	534	
PA_tika-abh04_t:534_8	sāketapañhenāti. Evaṃ ekena mahaggatakammunā cakkhundriyasotindriyahadayavatthūnaṃ	534	
PA_tika-abh04_t:534_9	uppattiñāpakena iminā vacanena parittakammunāpi ekena yathārahaṃ anekesaṃ indriyānaṃ	534	
PA_tika-abh04_t:534_10	uppatti siddhāvāti vuttaṃ “siddhamekena kammena anekindriyuppatti hotī”ti.	5341	
PA_tika-abh04_t:535_0	Sampattoyeva nāma sampattikiccakaraṇatoti imamatthaṃ dassetuṃ “paṭi…pe… nakato”ti	535	
PA_tika-abh04_t:535_1	vuttaṃ. Atisukhumabhāvato maṃsacakkhuagocarena rūpāyatanena samannāgatasaṅghātavuttitāya	535	
PA_tika-abh04_t:535_2	ca “vāyu viyā”ti vuttaṃ. Cittasamuṭṭhānaṃ saddāyatanaṃ sotaviññāṇassa kadācipi ārammaṇapaccayo	535	
PA_tika-abh04_t:535_3	na siyā dhātuparamparāya ghaṭṭentassa utusamuṭṭhānattā. Tenāha “na hi…pe… pajjatī”ti.	535	
PA_tika-abh04_t:535_4	Paṭṭhāne ca “saddāyatanaṃ sotaviññāṇassa ārammaṇapaccayena paccayo”ti avisesena vuttaṃ.	535	
PA_tika-abh04_t:536_0	Nanu cirena suyyantīti dūre ṭhitānaṃ lahukaṃ savanaṃ natthi, tesampi vā lahukaṃ savanena	536	
PA_tika-abh04_t:536_1	dūrāsannabhāvānaṃ viseso na siyāti adhippāyo. Na, dū…pe… toti na dūre ṭhitehi rajakādisaddā	536	
PA_tika-abh04_t:536_2	cirena sotaviññāṇena suyyanti, sace savanūpacāre so saddo dūre āsanne ca ṭhitānaṃ	536	
PA_tika-abh04_t:536_3	yathābhūte āpāthagate sadde manoviññāṇasaṅkhātato gahaṇavisesato cirena suto sīghaṃ	536	
PA_tika-abh04_t:536_4	sutoti abhimānoti attho. Etamevatthaṃ vitthārato dassento “yathā hī”tiādimāha. Nicchaya…pe…	536	
PA_tika-abh04_t:536_5	abhimāno hoti, sotaviññāṇappavatti pana ubhayatthāpi samānā, yasmā so pana saddo…pe…	536	
PA_tika-abh04_t:536_6	āgacchatīti. Yadi dhātuparamparāya saddo nappavattati, kathaṃ paṭighosādīnaṃ uppattīti	536	
PA_tika-abh04_t:536_7	āha “dūre…pe… paccayo hotī”ti. Uppattivasena āgatānīti etena rūpadhammāpi yattha	536	
PA_tika-abh04_t:536_8	uppajjanti, tattheva bhijjanti, na desantaraṃ saṅkamantīti dasseti. Ghaṭṭanasabhāvānevāti	536	
PA_tika-abh04_t:536_9	tesaṃ bhūtānaṃ saddasamuppattihetubhāvamāha. Sotapadesassāti sotadesassa, sotadese ṭhitassāti attho.	536	
PA_tika-abh04_t:537_0	Cakkhumato puggalassa ajjhāsayavasenāti citravicitrarūpāyatane yebhuyyena sattānaṃ	537	
PA_tika-abh04_t:537_1	cakkhudvārikajavanassa anukaḍḍhanavasena pavattiṃ sandhāya vuttaṃ. Kaṇṇakūpacchiddeyeva	537	
PA_tika-abh04_t:537_2	pavattanatoti etena adhiṭṭhānato bahiddhā indriyaṃ pavattīti vādaṃ paṭisedheti. Adhiṭṭhānadese	537	
PA_tika-abh04_t:537_3	eva hi indriyaṃ vattati tattha kiccādippayogadassanato. Satipi panassa bahiddhā vuttiyaṃ	537	
PA_tika-abh04_t:537_4	na visayaggahaṇe samatthatā, aññathā adhiṭṭhānapidahanepi visayaggahaṇaṃ bhaveyyāti.	537	
PA_tika-abh04_t:537_5	Ārammaṇaggahaṇahetuto cāti kaṇṇakūpacchiddeyeva ṭhatvā ārammaṇakaraṇassa viññāṇassa vā hetubhāvato.	537	
PA_tika-abh04_t:538_0	Tabbohārenāti gandhagandhaggahaṇassa sahacaritāya gandhopi tathā vuttoti adhippāyo.	538	
PA_tika-abh04_t:538_1	Gandho paccayoti gandho sahakārīpaccayoti attho. Kheḷādiko paccayoti yojetabbaṃ.	538	
PA_tika-abh04_t:538_2	Tathā pathavīti sahakārīpaccayantarabhūtā ajjhattikabāhirā pathavī ārammaṇaggahaṇe	538	
PA_tika-abh04_t:538_3	paccayoti attho. Ādhārabhūtāti tejovāyodhātūnaṃ ādhārabhūtā. Nissayabhūtānanti nissayamahābhūtānaṃ	538	
PA_tika-abh04_t:538_4	āpotejovāyodhātūnaṃ. Sabbadāti uppīḷanakāle ca anuppīḷanakāle ca. Tatthāti caturāsītipabhede	538	
PA_tika-abh04_t:538_5	uparimakāyasaṅkhāte rūpasamūhe. Vinibbhujjituṃ asakkuṇeyyānanti idaṃ cakkhudasakaṃ	538	
PA_tika-abh04_t:538_6	idaṃ kāyadasakaṃ idaṃ bhāvadasakanti evaṃ kalāpatopi vinibbhujjituṃ asakkuṇeyyānaṃ.	538	
PA_tika-abh04_t:539_0	616. Dīghādīnaṃ phusitvā jānitabbatoti idaṃ dīghādīnaṃ na kāyaviññāṇagocarattā vuttaṃ,	539	
PA_tika-abh04_t:539_1	dīghādivohārarūpādīnaṃ pana phoṭṭhabbaṃ phusitvā kāyaviññāṇavīthiyā parato pavattena	539	
PA_tika-abh04_t:539_2	manoviññāṇenapi jānitabbattā vuttaṃ. Dīghādisannivesanti dīghādisannivesavantaṃ.	539	
PA_tika-abh04_t:539_3	Ekasmiṃ itarassa abhāvāti chāyātapānaṃ ālokandhakārānañca asahaṭṭhāyitaṃ āha. Kathaṃ	539	
PA_tika-abh04_t:539_4	pana āloko andhakāraṃ vidhamatīti? “Ālokappavattisamānakālaṃ andhakārasabhāvena pavattamānaṃ	539	
PA_tika-abh04_t:539_5	vaṇṇāyatanaṃ bhijjati. Andhakārassa nissayo hutvā pavattamānāni bhūtāni kamena tathārūpassa	539	
PA_tika-abh04_t:539_6	vaṇṇāyatanassa nissayabhāvaṃ gacchantī”ti keci. Saha andhakārena tannissayabhūtānaṃ	539	
PA_tika-abh04_t:539_7	nirodhasamanantaraṃ taṃsantatiyaṃ tādise paccayasannipāte ālokanissayabhūtānaṃ uppattīti	539	
PA_tika-abh04_t:539_8	veditabbaṃ. Na hi nissayamahābhūtehi vinā ālokappavatti atthi, nāpi andhakārasaṅkhātaṃ	539	
PA_tika-abh04_t:539_9	vaṇṇāyatanameva nirujjhati taṃnissayehi payujjamānakaekakalāpabhūtopādārūpānaṃ saheva	539	
PA_tika-abh04_t:539_10	nirujjhanato. Padīpasikhāmaṇiraṃsiyo viya pathavīpākārarukkhādīni muñcitvāpi andhakāro	5391	
PA_tika-abh04_t:539_11	pavattatīti vadanti. Mandaṃ pana pākārādiādhārarahitaṃ na suṭṭhu paññāyati, bahalaṃ	5391	
PA_tika-abh04_t:539_12	ādhāraṃ nissāya pavattatīti yuttanti ca vadanti.	5391	
PA_tika-abh04_t:540_0	620. “Amanussasaddo”ti ettha a-kāro na manussatāmattanivattiattho sadisabhāvadīpanatāya	540	
PA_tika-abh04_t:540_1	anadhippetattā, manussato pana anaññatānivattiatthoti dassetuṃ “amanussa…pe… ṭṭhādayopī”ti	540	
PA_tika-abh04_t:540_2	āha. Tathā kittetabboti “vaṃsaphālanasaddo”tiādinā vatthuvasena kittetabbo.	540	
PA_tika-abh04_t:541_0	632. Kammacittādināti ādi-saddena utuāhāre saṅgaṇhāti. Taṃtadākārānīti itthiliṅgādiākārāni.	541	
PA_tika-abh04_t:541_1	Itthindriyaṃ paṭicca samuṭṭhahantīti aññamaññapaccayānipi itthiliṅgādīni yebhuyyena	541	
PA_tika-abh04_t:541_2	itthindriyasahite eva santāne sabbhāvā itarattha ca abhāvā indriyahetukāni vuttāni.	541	
PA_tika-abh04_t:541_3	Aññathāti itthiliṅgādiākārato aññathā, itthindriyābhāve vā. Itthiggahaṇassa cāti	541	
PA_tika-abh04_t:541_4	itthīti cittappavattiyā. Tesaṃ rūpānanti itthiliṅgādiākārarūpānaṃ. Yadi itthindriyaṃ	541	
PA_tika-abh04_t:541_5	itthiliṅgādiākārarūpānaṃ sahakārīkāraṇaṃ, atha kasmā tassa indriyādipaccayabhāvo	541	
PA_tika-abh04_t:541_6	tesaṃ na vuttoti? Neva taṃ sahakārīkāraṇaṃ, atha kho tesaṃ tabbhāvabhāvitāmattena	541	
PA_tika-abh04_t:541_7	taṃ kāraṇanti vuccatīti dassetuṃ āha “yasmā panā”tiādi.	541	
PA_tika-abh04_t:542_0	633. Liṅgaṃ parivattamānaṃ purimaliṅgādhārajātianurūpameva hutvā parivattatīti katvā	542	
PA_tika-abh04_t:542_1	vuttaṃ “paṭisandhiyaṃ viya pavattepī”ti. Yassa…pe… noti ādivacanatoti ādi-saddena	542	
PA_tika-abh04_t:542_2	“yassa vā pana purisindriyaṃ uppajjati, tassa itthindriyaṃ uppajjatīti no”ti saṅgaṇhāti.	542	
PA_tika-abh04_t:543_0	635. Dvārabhāvena kucchitānaṃ āsavadhammānaṃ pavattiṭṭhānatāya pasādavisese viya	543	
PA_tika-abh04_t:543_1	viññattivisesepi kāyavohārappavatti daṭṭhabbā. Vitthambhanasabhāvatāya vāyodhātuyā	543	
PA_tika-abh04_t:543_2	thambhanaṃ “vāyodhātukicca”nti vuttaṃ. Kiccampi hi dhammānaṃ sabhāvoyevāti. Pathavīdhātuyā	543	
PA_tika-abh04_t:543_3	ākāro vacīviññattīti vattuṃ vaṭṭatīti yojanā.	543	
PA_tika-abh04_t:544_0	636. Vitakka…pe… gahitāti yathādhippetatthābhibyañjikāya vācāya samuṭṭhāpanādhippāyappavattiṃ	544	
PA_tika-abh04_t:544_1	sandhāya vuttaṃ. Tadā hi sā tehi pariggahitā nāma hotīti. Ekassapi akkharassa anekehi	544	
PA_tika-abh04_t:544_2	javanehi nibbattetabbattā tathā nibbattiyamānatāya asamatthasabhāvattā na viññātavisesā	544	
PA_tika-abh04_t:544_3	na bhinnā evāti āha “sava…pe… bhinnā”ti. Abbokiṇṇeti antarantarā uppajjamānehi asaṃsaṭṭhe.	544	
PA_tika-abh04_t:544_4	“Pacchimacitta”nti avisesena cuticittaṃ vuttanti adhippāyena “aññesampi cuticittaṃ…pe… ñāyatī”ti vuttaṃ.	544	
PA_tika-abh04_t:545_0	Atha vā “ye ca rūpāvacaraṃ arūpāvacaraṃ upapajjitvā parinibbāyissanti, tesaṃ cavantānaṃ	545	
PA_tika-abh04_t:545_1	tesaṃ vacīsaṅkhāro nirujjhissati, no ca tesaṃ kāyasaṅkhāro nirujjhissatī”ti rūpārūpabhavūpapajjanakānaṃ	545	
PA_tika-abh04_t:545_2	kāmāvacaracuticittassapi kāyasaṅkhārāsamuṭṭhāpanavacanena khīṇāsavehi aññesampi…pe…	545	
PA_tika-abh04_t:545_3	ñāyatī”ti vuttaṃ. Yasmā ca –	545	
PA_tika-abh04_t:546	“Yassa kāyasaṅkhāro nirujjhati, tassa vacīsaṅkhāro nirujjhissatīti āmantā”ti,	54	
PA_tika-abh04_t:547	“Yassa kāyasaṅkhāro nirujjhati, tassa cittasaṅkhāro nirujjhissatīti āmantā”ti ca,	54	
PA_tika-abh04_t:548	“Pacchimacittassa bhaṅgakkhaṇe tesaṃ kāyasaṅkhāro ca na nirujjhati cittasaṅkhāro ca na nirujjhissatī”ti –	54	
PA_tika-abh04_t:549_0	Ādivacanato ca pacchimacittassa purato soḷasamena cittena tato orimena vā saddhiṃ	549	
PA_tika-abh04_t:549_1	assāsapassāsā na uppajjantīti siddhaṃ. Yadi uppajjeyyuṃ, “pacchimacittassa bhaṅgakkhaṇe	549	
PA_tika-abh04_t:549_2	tesaṃ kāyasaṅkhāro na nirujjhatī”ti na vadeyya, vuttañcetaṃ, tasmā heṭṭhimakoṭiyā	549	
PA_tika-abh04_t:549_3	cutito purimena sattarasamena uppannā assāsapassāsā cutiyā heṭṭhā dutiyena cittena	549	
PA_tika-abh04_t:549_4	saddhiṃ nirujjhanti. Tena “yassa cittassa anantarā kāmāvacarānaṃ pacchimacittaṃ uppajjissatī”ti	549	
PA_tika-abh04_t:549_5	cuticittassānantarapaccayabhūtassapi cittassa kāyasaṅkhārāsamuṭṭhāpanatā vuttā.	549	
PA_tika-abh04_t:550_0	Atha vā yassa cittassāti yena cittena sabbapacchimo kāyasaṅkhāro uppajjati. Taṃ cittaṃ	550	
PA_tika-abh04_t:550_1	vuttanti gahetabbaṃ, na pacchimacittassa anantarapaccayabhūtaṃ. Anantarāti hi kāyasaṅkhāruppādanaṃ	550	
PA_tika-abh04_t:550_2	antaraṃ vinā, yato pacchā kāyasaṅkhāruppādanena anantaritaṃ hutvā pacchimacittaṃ	550	
PA_tika-abh04_t:550_3	uppajjissatīti attho. Kasmā? “Itaresaṃ vacīsaṅkhāro ca nirujjhissati kāyasaṅkhāro	550	
PA_tika-abh04_t:550_4	ca nirujjhissatī”ti vuttattā. Aññathāpacchimacittato purimatatiyacittasamaṅgīnaṃ	550	
PA_tika-abh04_t:550_5	kāyasaṅkhāro uppajjatīti āpajjatīti. Evaṃ sabbesampi cuticittassa rūpajanakatābhāve	550	
PA_tika-abh04_t:550_6	āgamaṃ dassetvā idāni yuttiṃ dassetuṃ “na hī”tiādimāha. Tattha gabbhagamanādīti ādi-saddena	550	
PA_tika-abh04_t:550_7	udakanimuggaasaññībhūtakālakatacatutthajjhānasamāpannarūpārūpabhavasamaṅgīnirodhasamāpannabhāve saṅgaṇhāti.	550	
PA_tika-abh04_t:551_0	637. Anekesaṃ kalāpānaṃ ekato hutvā ekaghanapiṇḍabhāvena pavattanato kalāpantarabhūtānaṃ	551	
PA_tika-abh04_t:551_1	kalāpantarabhūtehi samphuṭṭhabhāvo vutto. Yato tesaṃ duviññeyyanānattaṃ, na pana	551	
PA_tika-abh04_t:551_2	avinibbhuttabhāvato. Taṃtaṃbhūtavivittatāti tesaṃ tesaṃ bhūtānaṃ vibhattabhāvo kalāpantarabhūtehi	551	
PA_tika-abh04_t:551_3	vibhattasabhāvatā asaṃkiṇṇatāti attho. Yasmā pana yathāvuttā vivittatā rūpānaṃ osānaṃ	551	
PA_tika-abh04_t:551_4	hoti, tasmā “rūpapariyanto”ti vuttaṃ. Atha vā taṃtaṃbhūtasuññatā. Yesañhi paricchedo	551	
PA_tika-abh04_t:551_5	ākāso, tesaṃ pariyantatāya tehi suññabhāvoti lakkhitabbo. Tatoyeva ca so bhūtantarehi	551	
PA_tika-abh04_t:551_6	viya tehi asamphuṭṭhoti vuccatīti. Aññathāti paricchinditabbehi asamphuṭṭhabhāvābhāve.	551	
PA_tika-abh04_t:552_0	638. Taṃtaṃvikārādhikarūpehīti ettha kathaṃ cammasuvaṇṇesu mudutākammaññatā labbhanti,	552	
PA_tika-abh04_t:552_1	nanu lahutādivikārā ekantato indriyabaddharūpe eva pavattanato anindriyabaddhe na	552	
PA_tika-abh04_t:552_2	labbhantīti? Saccametaṃ, idha pana taṃsadisesu tabbohāravasena vuttaṃ. Tathā hi tūlapicuādīsu	552	
PA_tika-abh04_t:552_3	garubhāvādihetūnaṃ bhūtānaṃ adhikabhāvābhāvato lahuādivohāro. Niddisitabbadhammanissayarūpe	552	
PA_tika-abh04_t:552_4	eva vā sandhāya “taṃtaṃvikārādhikarūpehī”ti vuttanti daṭṭhabbaṃ. Sabbe sabbesaṃ paccayā	552	
PA_tika-abh04_t:552_5	lahutādīnaṃ aññamaññāvijahanatoti adhippāyo.	552	
PA_tika-abh04_t:553_0	641. Ācayasaddenevāti niddese vuttaācayasaddeneva. Yo āyatanānaṃ ādicayattā ācayo	553	
PA_tika-abh04_t:553_1	punappunaṃ nibbattamānānaṃ, sova rūpassa uparicayattā upacayoti adhippetaṃ atthaṃ	553	
PA_tika-abh04_t:553_2	pāḷiyaṃ yojetvā dassetuṃ “pāḷiyaṃ panā”tiādi vuttaṃ. Upa-saddo paṭhamattho “dānaṃ,	553	
PA_tika-abh04_t:553_3	bhikkhave, paṇḍitupaññatta”ntiādīsu viya. Upariatthoca “sammaṭṭhe upasitte ca, te	553	
PA_tika-abh04_t:553_4	nisīdiṃsu maṇḍape”tiādīsu viya. Aññathāti upa-saddassa upariatthasseva gahaṇe.	553	
PA_tika-abh04_t:554_0	643. Phalavipaccanapakatiyāti phalavipaccanasabhāvena. Phalameva vā pakatīti āyusaṃhānādinā	554	
PA_tika-abh04_t:554_1	phalasabhāvena jarāniddesoti attho. Tathā hi “phalūpacārena vuttā”ti vuttaṃ. Supariṇatarūpaparipākakāle hānidasakādīsu.	554	
PA_tika-abh04_t:555_0	645. Kattabbasabhāvatoti mūlaphalādīnaṃ idhādhippetaāhāravatthūnaṃ mukhena asanādikattabbasabhāvato.	555	
PA_tika-abh04_t:555_1	Visabhūte saṅghāte ojā mandā hotīti savisattābhāvato sukhumatā vuttā. Aṅgamaṅgānusārino	555	
PA_tika-abh04_t:555_2	rasassa sāroti rasaharaṇīdhamanijālānusārena sarīrāvayave anuppaviṭṭhassa āhārarasassa	555	
PA_tika-abh04_t:555_3	abbhantarāhārapaccayo sneho, yo loke rasadhātūti vuccati.	555	
PA_tika-abh04_t:556	Upādābhājanīyakathāvaṇṇanā niṭṭhitā.	55	
PA_tika-abh04_t:557	Noupādābhājanīyakathāvaṇṇanā	55	
PA_tika-abh04_t:558_0	646. “Ekaṃ mahābhūtaṃ paṭicca tayo mahābhūtā tayo mahābhūte paṭicca ekaṃ mahābhūta”ntiādivacanato	558	
PA_tika-abh04_t:558_1	ekaṃ mahābhūtaṃ avasesamahābhūte nissayati, tehi upādārūpena ca nissīyatīti āha “nissayati ca nissīyati cā”ti.	558	
PA_tika-abh04_t:559_0	647. Mahābhūtānaṃ aññamaññāvijahanato ekasmimpi kalāpe anekaṃ phoṭṭhabbaṃ atthīti	559	
PA_tika-abh04_t:559_1	phoṭṭhabbasabhāvesuyeva anekesupi ārammaṇesu āpāthagatesu ābhogādivasena ekaṃyeva	559	
PA_tika-abh04_t:559_2	viññāṇuppattihetu hotīti ayaṃ vicāro dassito. Itaresupi pana yathāyogaṃ dassetabbo.	559	
PA_tika-abh04_t:559_3	Tattha rasārammaṇaṃ tāva indriyanissayaṃ allīyitvā viññāṇuppattihetubhāvato satipi	559	
PA_tika-abh04_t:559_4	anekesaṃ rasānaṃ āpāthagamane ekasmiṃ khaṇe ekappakāraṃyeva yathāvuttanayena jivhāviññāṇuppattihetu	559	
PA_tika-abh04_t:559_5	hoti, tathā gandhārammaṇaṃ. Rūpasaddārammaṇāni pana indriyanissayaṃ asampatvāva viññāṇuppattihetubhāvato	559	
PA_tika-abh04_t:559_6	yogyadese avaṭṭhitāni yattakāni sahakārīpaccayantaragataṃ upakāraṃ labhanti, tattakāni	559	
PA_tika-abh04_t:559_7	ekasmiṃ khaṇe ekajjhaṃ ārammaṇaṃ na hontīti na vattabbāni. Tathā hi saddo nigghosādiko	559	
PA_tika-abh04_t:559_8	anekakalāpagato tathā vaṇṇopi sivikubbahananiyāmena ekajjhaṃ ārammaṇaṃ hotīti. Etthāpi	559	
PA_tika-abh04_t:559_9	ca ābhujitavasena ārammaṇādhimattatāvasena anekakalāpasannipātepi katthaci viññāṇuppatti	559	
PA_tika-abh04_t:559_10	hotiyeva. Pasādādhimattatā pittādivibandhābhāvena pasādassa tikkhatā. Kathaṃ pana	5591	
PA_tika-abh04_t:559_11	cittassāti cittasāmaññato ekattanayavasena pucchati.	5591	
PA_tika-abh04_t:560_0	651. Tādisāyāti yā pacurajanassa atthītipi na gahitā. Santī samānā. Evanti yathāsasambhārudakaṃ	560	
PA_tika-abh04_t:560_1	sasambhārapathaviyā ābandhakaṃ, evaṃ paramatthudakaṃ paramatthapathaviyāti dasseti.	560	
PA_tika-abh04_t:560_2	Tadanurūpapaccayehīti attano ābandhanānuguṇehi ābandhiyamānehi sandhāraṇādikiccehi	560	
PA_tika-abh04_t:560_3	purimehi ca pathavīādīhi. Aphusitvā patiṭṭhā hoti, aphusitvā ābandhatīti iminā phusitabbaphusanakabhāvo	560	
PA_tika-abh04_t:560_4	āpodhātuyaṃ natthīti phoṭṭhabbavasena ubhayadhammataṃ āha. Aññamaññaṃ nissayatā aññamaññanissayatā.	560	
PA_tika-abh04_t:560_5	Atha vā aññamaññatā ca nissayatā ca aññamaññanissayatā. Yadi phoṭṭhabbāphoṭṭhabbadhātūnaṃ	560	
PA_tika-abh04_t:560_6	phoṭṭhabbabhāvena vinā aññamaññanissayatā, pathavīādīnaṃ kakkhaḷādisabhāvo eva phoṭṭhabbabhāvoti	560	
PA_tika-abh04_t:560_7	tabbirahena kathaṃ tesaṃ āpodhātuyā nissayādibhāvoti āha “avinibbhogavuttīsū”tiādi.	560	
PA_tika-abh04_t:560_8	Aññamaññapaccayabhūtesūti etena upādārūpaṃ nivatteti. Atha vā pubbe aṭṭhakathādhippāye	560	
PA_tika-abh04_t:560_9	ṭhatvā phoṭṭhabbāphoṭṭhabbadhātūnaṃ visiṭṭhaṃ aññamaññanissayataṃ vatvā idāni attano	560	
PA_tika-abh04_t:560_10	adhippāye ṭhatvā avisesena taṃ dassento āha “avinibbhogavuttīsū”tiādi. Taṃyeva avisiṭṭhaṃ	5601	
PA_tika-abh04_t:560_11	aññamaññanissayataṃ daḷhaṃ katvā dassento “nāpi sahajātesū”tiādimāha. Tattha aphusanaṃ	5601	
PA_tika-abh04_t:560_12	tāva ekakalāpagatattā na vicāretabbaṃ, phusanaṃ pana kathanti? Ekakalāpagatattā eva.	5601	
PA_tika-abh04_t:560_13	Visuṃ siddhānaṃyeva hi visayamahābhūtānaṃ kāyappasādanissayabhūtesu phusanaṃ dissati.	5601	
PA_tika-abh04_t:561_0	Jhāyatīti paripaccati. Na uṇhā hutvāti etassa uṇhasabhāvā hutvāti ayamatthoti katvā	561	
PA_tika-abh04_t:561_1	“tejosabhāvataṃyeva paṭikkhipatī”ti vuttaṃ. Uṇhapaṭipakkhattā sītassa uṇhatāya paṭikkhepe	561	
PA_tika-abh04_t:561_2	sītatāsaṅkā siyāti āha “na sītattaṃ anujānātī”ti. Tejosabhāgataṃyeva vā sītatāyapi	561	
PA_tika-abh04_t:561_3	dassetuṃ “na sītattaṃ anujānātī”ti vuttaṃ. Tenevāha “tejo eva hi sīta”nti. Mande	561	
PA_tika-abh04_t:561_4	hi uṇhabhāve sītabuddhīti tejo eva hi sītaṃ. Kathaṃ panetaṃ viññāyatīti? Sītabuddhiyā	561	
PA_tika-abh04_t:561_5	avavatthitabhāvato pārāpāraṃ viya. Tathā hi ātape ṭhatvā chāyaṃ paviṭṭhānaṃ sītabuddhi	561	
PA_tika-abh04_t:561_6	hoti, tattheva pathavīgabbhato niggatānaṃ uṇhabuddhīti. Yadi tejoyeva sītaṃ, uṇhabhāvena	561	
PA_tika-abh04_t:561_7	saddhiṃ sītabhāvopi ekasmiṃ kalāpe upalabbheyyāti āha “sītuṇhānañcā”tiādi. Uṇhasītakalāpesu	561	
PA_tika-abh04_t:561_8	sītuṇhānaṃ appavatti. Dvinnaṃ…pe… yujjati, na āpodhātuvāyodhātūnaṃ sītabhāveti adhippāyo.	561	
PA_tika-abh04_t:561_9	Āpodhātuyā hi vāyodhātuyā sītabhāve uṇhabhāvena saddhiṃ ekasmiṃ kalāpe sītabhāvo	561	
PA_tika-abh04_t:561_10	labbheyya, na pana labbhati. Na cettha āpodhātuadhike vāyodhātuadhike vā kalāpe sītabhāvoti	5611	
PA_tika-abh04_t:561_11	sakkā viññātuṃ tādisepi katthaci kalāpe alabbhamānattā sītabhāvassāti. Kharatādisabhāvādhikassa	5611	
PA_tika-abh04_t:561_12	bhūtasaṅghātassa davatādisabhāvādhikatāpatti bhāvaññathattaṃ. Taṃ pana yathā hoti,	5611	
PA_tika-abh04_t:561_13	taṃ dassetuṃ “pacca…pe… ppattī”ti āha.	5611	
PA_tika-abh04_t:562_0	652. Ekantanacittasamuṭṭhānādīti ādi-saddena ekantaanupādinnupādāniyādiṃ saṅgaṇhāti.	562	
PA_tika-abh04_t:562_1	Purimānampīti “yaṃ vā panaññampī”ti etasmā vacanato purimānaṃ anupādinnānaṃ saddāyatanakāyaviññattiādīnaṃ	562	
PA_tika-abh04_t:562_2	nacittasamuṭṭhānānañca cakkhāyatanasotāyatanādīnaṃ. Nakammassakatattābhāvādikanti	562	
PA_tika-abh04_t:562_3	nakammassakatattābhāvaṃ nacittasamuṭṭhānabhāvanti evamādikaṃ. Ekantākammajādīsūti	562	
PA_tika-abh04_t:562_4	ādi-saddena ekantācittajaṃ gayhati. Tā jaratāaniccatā. Anekantesu na gahitāti ekantato	562	
PA_tika-abh04_t:562_5	akammajesu saddāyatanādīsu acittajesu ca cakkhāyatanādīsu gahetvā catusamuṭṭhānikattā	562	
PA_tika-abh04_t:562_6	anekantesu rūpāyatanādīsu na gahitāti attho.	562	
PA_tika-abh04_t:563	666. Anipphannattāti aññaṃ anapekkhitvā sabhāvato asiddhattaṃ. Tassāti viññattidvayassa.	56	
PA_tika-abh04_t:564	Noupādābhājanīyakathāvaṇṇanā niṭṭhitā.	56	
PA_tika-abh04_t:565	Dukaniddesavaṇṇanā niṭṭhitā.	56	
PA_tika-abh04_t:566	Catukkaniddesavaṇṇanā	56	
PA_tika-abh04_t:567_0	966. “Sabbaṃ rūpaṃ manasā viññāta”nti vacanato yadi viññātato aññaṃ diṭṭhādi na hotīti	567	
PA_tika-abh04_t:567_1	“katamaṃ taṃ rūpaṃ diṭṭha”ntiādinā pucchā na katā, evaṃ sante catukkabhāvo kathanti	567	
PA_tika-abh04_t:567_2	anuyogaṃ manasi katvā āha “dassanādiggahaṇavisesato”ti. Dassanaṃ savanaṃ minitvā	567	
PA_tika-abh04_t:567_3	jānanaṃ vijānanañcāti etasmā dassanādiggahaṇavisesato. Etena gāhakabhedena gahetabbabhedoti	567	
PA_tika-abh04_t:567_4	dasseti. Idāni samukhenapi gahetabbabhedo labbhatīti dassetuṃ “diṭṭhā…pe… bhāvato”ti vuttaṃ.	567	
PA_tika-abh04_t:568	Pañcakaniddesavaṇṇanā	56	
PA_tika-abh04_t:569	969. Tadidaṃ nayakaraṇaṃ chabbidhādīsu tīsu saṅgahesu yojitaṃ.	56	
PA_tika-abh04_t:570	Pakiṇṇakakathāvaṇṇanā	57	
PA_tika-abh04_t:571_0	975. Ekantato nīvaraṇattā middhassa “natthi nīvaraṇā”ti vacanena gahaṇanti dassetuṃ	571	
PA_tika-abh04_t:571_1	“middhassapi nīvaraṇassā”ti vuttaṃ. Na ca rūpaṃ pahātabbaṃ nippariyāyappahānassa	571	
PA_tika-abh04_t:571_2	idha adhippetattā. Ettha keci “nāmakāyarūpakāyagelaññasabhāvato duvidhaṃ middhaṃ.	571	
PA_tika-abh04_t:571_3	Tattha purimaṃ ‘nīvaraṇā’ti vacanena vuttaṃ, itaraṃ rūpasabhāva”nti vadanti. Tattha	571	
PA_tika-abh04_t:571_4	yaṃ taṃ arūpato aññaṃ middhaṃ parikappitaṃ, tampi nīvaraṇaṃ middhasabhāvato itaraṃ	571	
PA_tika-abh04_t:571_5	middhaṃ viyāti parikappitamiddhassapi na sakkā nīvaraṇabhāvaṃ nivattetunti tesaṃ	571	
PA_tika-abh04_t:571_6	vacanassa nīvaraṇappahānavacanena virodhaṃ dassento “na ca rūpakāya”ntiādimāha. Atha	571	
PA_tika-abh04_t:571_7	vā khīṇāsavānaṃ soppanasabhāvato soppassa ca middhahetukattā atthi middharūpanti	571	
PA_tika-abh04_t:571_8	vādaṃ sandhāya uttaramāha “na ca rūpakāyagelañña”ntiādinā. Tattha middhameva soppahetūti	571	
PA_tika-abh04_t:571_9	nāyaṃ avadhāraṇā icchitā, soppahetu eva middhanti pana icchitāti middhato aññopi	571	
PA_tika-abh04_t:571_10	soppahetu atthi, ko pana so? Rūpakāyagelaññaṃ. Na ca rūpa…pe… vacanatoti yojanā daṭṭhabbā.	5711	
PA_tika-abh04_t:572_0	Vacīghosādīti ādi-saddena huṃkārādisaddo saṅgayhati. Aṅguliphoṭādisaddo utusamuṭṭhānoyeva,	572	
PA_tika-abh04_t:572_1	cittapaccayo pana hoti. Rūpabhāvamattānīti jarāmaraṇasabhāvānaṃ rūpānaṃ taṃdhammamattāni,	572	
PA_tika-abh04_t:572_2	tato eva na jātiādidhammavantānīti āha “na sayaṃ sabhāvavantānī”ti. Yathā jarā aniccatā	572	
PA_tika-abh04_t:572_3	ca rūpabhāvamattaṃ, evaṃ jātipīti jātiyā rūpabhāvamattatāya upasaṃharaṇattho tathā-saddo.	572	
PA_tika-abh04_t:573_0	Tesaṃ rūpadhammānaṃ. Saṅkhātādi-saddo viya abhinibbattita-saddopi vattamānakālikopi	573	
PA_tika-abh04_t:573_1	hotīti “abhinibbattiyamānadhammakkhaṇasmi”nti vuttaṃ. Evamapīti yadipi jiraṇabhijjanabhāvā	573	
PA_tika-abh04_t:573_2	jiraṇādisabhāvānaṃ dhammānaṃ janakapaccayakiccānubhāvakkhaṇe abhāvato tappaccayabhāvavohāraṃ	573	
PA_tika-abh04_t:573_3	abhinibbattivohārañca na labhanti, evamapi tesaṃ upādinnatā vattabbāti sambandho.	573	
PA_tika-abh04_t:573_4	“Jarāmaraṇaṃ paṭiccasamuppanna”nti vacanato tassa pariyāyataṃ vivarati “tesaṃ uppāde satī”tiādinā.	573	
PA_tika-abh04_t:574_0	Yadi evanti yadi nissayapaṭibaddhavuttikā jātiādayo, evaṃ sati. “Mahābhūtānaṃ upādāyarūpa”nti	574	
PA_tika-abh04_t:574_1	vacanato bhūtanissitesu kevalo upādāyavohāroti upādāye nissitāpi aparena upādāya-saddena	574	
PA_tika-abh04_t:574_2	visesetvā vattabbāti adhippāyena “upādāyupādāyabhāvo āpajjatī”ti āha. Kāraṇakāraṇepi	574	
PA_tika-abh04_t:574_3	kāraṇe viya vohāro hoti “corehi gāmo daḍḍho”ti yathāti dassento “bhūta…pe… ttanato”ti	574	
PA_tika-abh04_t:574_4	āha. Idāni paramparā vinā nippariyāyato uppādādīnaṃ bhūtapaṭibaddhabhāvaṃ saha nidassanena	574	
PA_tika-abh04_t:574_5	dassetuṃ “api cā”tiādimavoca. Vikāraparicchedāpi upādāyarūpavikārādibhāve bhūtapaṭibaddhabhāvāvinivattito	574	
PA_tika-abh04_t:574_6	ekasmiṃ kalāpe ekekāva vikārādayoti jīvitindriyaṃ viya kalāpānupālakaṃ kalāpavikārādibhāvato	574	
PA_tika-abh04_t:574_7	ca “upādāyarūpāni”icceva vuccantīti āha “evaṃ vikā…pe… yojetabbānī”ti.	574	
PA_tika-abh04_t:575_0	Asaṅkhatabhāvanivāraṇatthaṃ parinipphannatā vuttāti idaṃ aparinipphannasabhāvavato	575	
PA_tika-abh04_t:575_1	anupalabbhamānatāya sasavisāṇaṃ viya kenaci na saṅkhatanti asaṅkhataṃ nāma siyāti	575	
PA_tika-abh04_t:575_2	imissā āsaṅkāya nivattanavasena vuttaṃ. Atha vā rūpavikārādibhāvato rūpabhāvo viya	575	
PA_tika-abh04_t:575_3	rūpe sati santi, asati na santīti siddhāya paṭiccasamuppannatāya sādhitā parinipphannatā	575	
PA_tika-abh04_t:575_4	tesaṃ saṅkhatabhāvaṃ sādhentī asaṅkhatabhāvaṃ nivāraṇatthaṃ jāyatīti vuttaṃ “asaṅkhatabhāvanivāraṇatthaṃ	575	
PA_tika-abh04_t:575_5	parinipphannatā vuttā”ti.	575	
PA_tika-abh04_t:576	Pakiṇṇakakathāvaṇṇanā niṭṭhitā.	57	
PA_tika-abh04_t:577	Rūpakaṇḍavaṇṇanā niṭṭhitā.	57	
PA_tika-abh04_t:578	3. Nikkhepakaṇḍaṃ	57	
PA_tika-abh04_t:579	Tikanikkhepakathāvaṇṇanā	57	
PA_tika-abh04_t:580_0	985. Yathāvuttaphassapañcamakādirāsikiccarahitattā keci dhamme visuṃ ṭhapetvā sovacassatādiavuttavisesasaṅgaṇhanatthañca,	580	
PA_tika-abh04_t:580_1	veneyyajjhāsayavasena vā chandādayo “yevāpanā”ti vuttāti yevāpanakānaṃ paduddhārena	580	
PA_tika-abh04_t:580_2	niddesānarahatāya kāraṇaṃ vuttanti hadayavatthussa tathā niddesānarahatāya kāraṇaṃ	580	
PA_tika-abh04_t:580_3	vadanto “sukhumupā…pe… hitassā”ti āha. Sukhumabhāvepi indriyādisabhāvāni upādāyarūpāni	580	
PA_tika-abh04_t:580_4	ādhipaccādivasena pākaṭāni honti, na ataṃsabhāvaṃ sukhumupādāyarūpanti hadayavatthussa	580	
PA_tika-abh04_t:580_5	paduddhārena kusalattikapadabhājane niddesānarahatā vuttā. Sukhumabhāvatoyeva hi	580	
PA_tika-abh04_t:580_6	taṃ mahāpakaraṇepi “yaṃ rūpaṃ nissāya manodhātu ca manoviññāṇadhātu ca vattantī”ti	580	
PA_tika-abh04_t:580_7	nissitadhammamukhena dassitanti. Veneyyajjhāsayavasena vā hadayavatthu paduddhārena	580	
PA_tika-abh04_t:580_8	na dassitanti daṭṭhabbaṃ. Yena pana adhippāyena rūpakaṇḍe hadayavatthu duvidhena	580	
PA_tika-abh04_t:580_9	rūpasaṅgahādīsu na vuttaṃ, so rūpakaṇḍavaṇṇanāya vibhāvito evāti. Nikkhipitvāti padassa	580	
PA_tika-abh04_t:580_10	pakkhipitvāti atthoti adhippāyena “vitthāradesanaṃ antogadhaṃ katvā”ti vuttaṃ. Mūlādivasena	5801	
PA_tika-abh04_t:580_11	hi desitā kusalādidhammā taṃtaṃcittuppādādivasenapi desitā eva nāma honti taṃsabhāvānativattanatoti.	5801	
PA_tika-abh04_t:581_0	Mūlavasenāti suppatiṭṭhitabhāvasādhanavasena. Etāni hetupadādīni hinoti phalaṃ etasmā	581	
PA_tika-abh04_t:581_1	pavattatīti hetu, paṭicca etasmā etīti paccayo, janetīti janako, nibbattetīti nibbattakoti	581	
PA_tika-abh04_t:581_2	sesānaṃ vacanattho. “Mūlaṭṭhassa…pe… vutta”nti kasmā vuttaṃ, nanu “pīḷanaṭṭho”tiādīsu	581	
PA_tika-abh04_t:581_3	viya mūlabhāvo mūlaṭṭho, tīṇi kusalamūlānīti ayañca mūlato nikkhepoti? Na, mūlassa	581	
PA_tika-abh04_t:581_4	attho mūlaṭṭho, so eva mūlaṭṭhoti suppatiṭṭhitabhāvasādhanaṭṭhena mūlasabhāvānaṃ	581	
PA_tika-abh04_t:581_5	alobhādidhammānaṃ kusaladhammesu kiccavisesassa adhippetattā. Tenevāha “atthoti dhammakicca”nti.	581	
PA_tika-abh04_t:581_6	Atha vā atthavasenāti “tīṇi kusalamūlānī”ti vuttānaṃ tesaṃ mūlānaṃ sabhāvasaṅkhātaatthavasena,	581	
PA_tika-abh04_t:581_7	na gāthāya vuttaatthavasena. Yasmā pana so mūlaṭṭhoyeva ca hoti, tasmā vuttaṃ “alobhādīna”ntiādi.	581	
PA_tika-abh04_t:581_8	Alobhādayo viya vedanākkhandhādayopi adhikatattā taṃ-saddena paṭiniddisitabbāti vuttaṃ	581	
PA_tika-abh04_t:581_9	“te kusalamūlā taṃsampayuttā”ti. Tehi alobhādīhīti ettha ādi-saddena vā vedanākkhandhādayopi	581	
PA_tika-abh04_t:581_10	saṅgahitāti dassetuṃ “te kusalamūlā taṃsampayuttā”ti vuttaṃ.	5811	
PA_tika-abh04_t:582_0	“Katame dhammā kusalā”ti pucchitvā phassādibhedato cattāro khandhe dassetvā “ime	582	
PA_tika-abh04_t:582_1	dhammā kusalā”ti vuttatā khandhā ca kusalanti vuttaṃ “khandhehi sabhāvato kusale	582	
PA_tika-abh04_t:582_2	pariyādiyatī”ti. Vedanākkhandho vāti kusalaṃ…pe… viññāṇakkhandho vāti. Aññassa attano	582	
PA_tika-abh04_t:582_3	phalassa. Mūlehi kusalānaṃ anavajjatāya hetuṃ dassetīti idaṃ na mūlānaṃ kusalassa	582	
PA_tika-abh04_t:582_4	anavajjabhāvasādhakattā vuttaṃ, atha kho tassa anavajjatāya suppatiṭṭhitabhāvasādhakattā.	582	
PA_tika-abh04_t:582_5	Yadi hi mūlehi kato kusalānaṃ anavajjabhāvo bhaveyya, taṃsamuṭṭhānarūpassapi so bhaveyya,	582	
PA_tika-abh04_t:582_6	mūlānaṃ vā tesaṃ paccayabhāvo na siyā, hoti ca so. Vuttañhetaṃ “hetū hetu…pe… paccayo”ti.	582	
PA_tika-abh04_t:582_7	Kiñca bhiyyo kusalānaṃ viya akusalābyākatānampi tabbhāvo mūlapaṭibaddho bhaveyya,	582	
PA_tika-abh04_t:582_8	tathā sati ahetukānaṃ akusalābyākatānaṃ tabbhāvo na siyā, tasmā kusalādīnaṃ yonisomanasikārādipaṭibaddho	582	
PA_tika-abh04_t:582_9	kusalādibhāvo, na mūlapaṭibaddho, mūlāni pana kusalādīnaṃ suppatiṭṭhitabhāvasādhanānīti	582	
PA_tika-abh04_t:582_10	veditabbaṃ. Sahetukā hi dhammā viruḷhamūlā viya pādapā suppatiṭṭhitā thirā honti,	5821	
PA_tika-abh04_t:582_11	na tathā ahetukāti. Taṃsampayogakataṃ anavajjasabhāvanti idampi na anavajjasabhāvassa	5821	
PA_tika-abh04_t:582_12	taṃsampayogena nipphāditattā vuttaṃ, anavajjasabhāvaṃ pana visesetvā dassetuṃ vuttaṃ.	5821	
PA_tika-abh04_t:582_13	Alobhādisampayogato hi kusalādīnaṃ khandhānaṃ anavajjabhāvo suppatiṭṭhito jāyati,	5821	
PA_tika-abh04_t:582_14	na ahetukābyākatānaṃ viya na suppatiṭṭhitoti. Yadi evaṃ na tesaṃ khandhānaṃ kusalādibhāvo	5821	
PA_tika-abh04_t:582_15	dassito siyā? Na, adhikārato kusalabhāvassa viññāyamānattā. Kamma-saddo viya vipākadhammatāvācino	5821	
PA_tika-abh04_t:582_16	na mūlakkhandhasaddā, so ca idha avisesato vuttoti āha “kammehi sukhavipākataṃ dassetī”ti.	5821	
PA_tika-abh04_t:582_17	Ādikalyāṇataṃ kusalānaṃ dassetīti yojanā. Anavajjahetusabhāvasukhavipākabhāvanidānādisampattiyo	5821	
PA_tika-abh04_t:582_18	daṭṭhabbā, yonisomanasikāraavajjapaṭipakkhatāiṭṭhavipākatāvasenapi nidānādisampattiyo	5821	
PA_tika-abh04_t:582_19	yojetabbā. Yonisomanasikārato hi kusalā alobhādimūlakā, alobhādisampayogato ca lobhādipaṭipakkhasukhavipākāva jātāti.	5821	
PA_tika-abh04_t:583_0	986. “Kasmā vutta”nti anuyuñjitvā codako “nanū”tiādinā attano adhippāyaṃ vivarati.	583	
PA_tika-abh04_t:583_1	Itaro yathāvuttamohassa idha sampayutta-saddena avuccamānataṃ “saccameta”nti sampaṭicchitvā	583	
PA_tika-abh04_t:583_2	“tenā”tiādinā parihāramāha. Tassattho – “taṃsampayuttā”tipadena kiñcāpi yathāvuttamoho	583	
PA_tika-abh04_t:583_3	padhānabhāvena na gahito, nānantariyakatāya pana guṇabhāvena gahitoti. Aññattha abhāvāti	583	
PA_tika-abh04_t:583_4	yathāvuttasampayuttato aññattha abhāvā. Na hi vicikicchuddhaccasahagato moho vicikicchuddhaccādidhammehi vinā hotīti.	583	
PA_tika-abh04_t:584_0	987. Uppādādisaṅkhatalakkhaṇavinivattanatthaṃ “aniccadukkhaanattatā”ti vuttaṃ. Uppādādayo	584	
PA_tika-abh04_t:584_1	pana tadavatthadhammavikārabhāvato taṃtaṃdhammaggahaṇena gahitāyeva. Tathā hi vuttaṃ	584	
PA_tika-abh04_t:584_2	“jarāmaraṇaṃ dvīhi khandhehi saṅgahita”nti, “rūpassa upacayo”ti ca ādi. Kesakumbhādi	584	
PA_tika-abh04_t:584_3	sabbaṃ nāmaṃ nāmapaññatti, rūpavedanādiupādānā brahmavihārādigocarā upādāpaññatti	584	
PA_tika-abh04_t:584_4	sattapaññatti, taṃtaṃbhūtanimittaṃ bhāvanāvisesañca upādāya gahetabbo jhānagocaraviseso	584	
PA_tika-abh04_t:584_5	kasiṇapaññatti. Paramatthe amuñcitvā vohariyamānāti iminā vihāramañcādipaññattīnaṃ	584	
PA_tika-abh04_t:584_6	sattapaññattisadisataṃ dasseti, yato tā sattapaññattiggahaṇena gayhanti. Hutvā abhāvapaṭipīḷanaavasavattanākārabhāvato	584	
PA_tika-abh04_t:584_7	saṅkhatadhammānaṃ ākārabhāvato saṅkhatadhammānaṃ ākāravisesabhūtāni lakkhaṇāni viññattiādayo	584	
PA_tika-abh04_t:584_8	viya vattabbāni siyuṃ, tāni pana nissayānapekkhaṃ na labbhantīti paññattisabhāvāneva	584	
PA_tika-abh04_t:584_9	tajjāpaññattibhāvatoti na vuttāni, sattaghaṭādito visesadassanatthaṃ pana aṭṭhakathāyaṃ	584	
PA_tika-abh04_t:584_10	visuṃ vuttānīti. Na hi ko…pe… vattuṃ yuttaṃ kusalattikassa nippadesattā.	5841	
PA_tika-abh04_t:585_0	988. Bhavati etthāti bhūmi, nissayapaccayabhāvato sukhassa bhūmi sukhabhūmi. Sukhavedanāsahitaṃ	585	
PA_tika-abh04_t:585_1	cittaṃ. Tassa bhūmibhedena niddhāraṇatthaṃ taṃnissayabhūtā sampayuttadhammā “kāmāvacare”ti	585	
PA_tika-abh04_t:585_2	vuttā. Tassa vā ekadesabhūtassa samudāyabhāvato ādhāraṇabhāvena apekkhitvā taṃsamānabhūmi	585	
PA_tika-abh04_t:585_3	“kāmāvacare”ti vuttā. Tattha “sukhabhūmiyaṃ kāmāvacare”ti dvepi bhummavacanāni bhinnādhikaraṇabhāvena	585	
PA_tika-abh04_t:585_4	aṭṭhakathāyaṃ vuttānīti ubhayesampi samānādhikaraṇabhāvena atthayogaṃ dassetuṃ “sukhabhūmīti	585	
PA_tika-abh04_t:585_5	kāmāvacarādayopi yujjantī”ti vuttaṃ. Yatheva hi cittaṃ, evaṃ sabbepi parittasukhena	585	
PA_tika-abh04_t:585_6	sampayuttā dhammā tassa nissayabhāvato bhūmi kāmāvacarāti. Aṭṭhakathāyampi vā ayamattho	585	
PA_tika-abh04_t:585_7	vuttoyevāti daṭṭhabbaṃ. “Citta”nti hi cittuppādopi vuccati. Tena vuttaṃ “cittaṃ uppannanti	585	
PA_tika-abh04_t:585_8	ettha cittameva aggahetvā paropaṇṇāsakusaladhammehi saddhiṃyeva cittaṃ gahita”nti.	585	
PA_tika-abh04_t:585_9	Evañca katvāti sukhabhūmiyanti cittuppādassa viññāyamānattā. Vibhāgadassanaṃ visesadassanaṃ.	585	
PA_tika-abh04_t:585_10	Bhāsitabbaṃ bhāsitaṃ, tadeva atthoti bhāsitattho. Abhidheyyattho. Tadatthaviññāpanenāti	5851	
PA_tika-abh04_t:585_11	tikadukānaṃ kucchitānaṃ salanādiatthadīpakena.	5851	
PA_tika-abh04_t:586_0	994. Ko pana vādo khandhārammaṇassāti pubbāparabhāvena vattamāne arahato khandhe	586	
PA_tika-abh04_t:586_1	ekattanayavasena santānato “amhākaṃ mātulatthero”tiādinā ālambitvā pavattamānaṃ upādānaṃ	586	
PA_tika-abh04_t:586_2	tassa upādānakkhandheyeva gaṇhāti. Satipi taṃsantatipariyāpanne lokuttarakkhandhe	586	
PA_tika-abh04_t:586_3	tattha pavattituṃ asamatthabhāvato kā pana kathā khandhe ārabbha pavattamāne. Etena	586	
PA_tika-abh04_t:586_4	natthi maggo visuddhiyā, natthi nibbānanti evamādivasena pavattā micchādiṭṭhiādayo	586	
PA_tika-abh04_t:586_5	na maggādivisayā taṃtaṃpaññattivisayāti dīpitaṃ hoti.	586	
PA_tika-abh04_t:587	998. Evaṃ saṃ…pe… lesikāti anupādāniyehi asaṃkilesikānaṃ bhedābhāvamāha.	58	
PA_tika-abh04_t:588_0	1006. Avijjamāno ca so niccādivipariyāsākāro cāti avi…pe… sākāroti padacchedo. Diṭṭhiyā	588	
PA_tika-abh04_t:588_1	niccādiavijjamānākārena gayhamānattepi na tadākāro viya paramatthato avijjamāno,	588	
PA_tika-abh04_t:588_2	atha kho vijjamāno kāyo sakkāyoti avijjamānaniccādivipariyāsākārato visesananti lokuttarā	588	
PA_tika-abh04_t:588_3	na idaṃ visesanaṃ arahanti “santo vijjamāno kāyo sakkāyo”ti. Vatthu avisesitaṃ hotīti	588	
PA_tika-abh04_t:588_4	idaṃ “satī kāye”ti ettha kāya-saddo samūhatthatāya anāmasitavisesaṃ khandhapañcakaṃ	588	
PA_tika-abh04_t:588_5	vadatīti adhippāyena vuttaṃ. Pasādakāyo viya kucchitānaṃ rāgādīnaṃ uppattiṭṭhānatāya	588	
PA_tika-abh04_t:588_6	kāyoti vuccatīti evaṃ pana atthe sati diṭṭhiyā vatthu visesitameva hotīti lokuttarāpi	588	
PA_tika-abh04_t:588_7	apanītā. Na hi lokuttarā khandhā uppattiṭṭhānatāya “kāyo”ti vuccantīti. Suddhiyā	588	
PA_tika-abh04_t:588_8	ahetubhūtenāti gosīlādinā, lokiyasīlena vā lokuttarasīlassa apadaṭṭhānena. “Avītikkamanīyatāsatataṃcaritabbatāhi	588	
PA_tika-abh04_t:588_9	vā sīlaṃ, tapocaraṇabhāvena samādinnatāya vataṃ. Attano gavādibhāvādhiṭṭhānaṃ sīlaṃ,	588	
PA_tika-abh04_t:588_10	gacchantoyeva bhakkhanādigavādikiriyākaraṇaṃ vataṃ. Akattabbābhimatato nivattanaṃ	5881	
PA_tika-abh04_t:588_11	vā sīlaṃ, taṃsamādānavato vesabhojanakiccacaraṇādivisesapaṭipatti vata”nti ca sīlabbatānaṃ visesaṃ vadanti.	5881	
PA_tika-abh04_t:589_0	1007. Imassuppādā idaṃ uppajjatīti uppādoti na jananamattaṃ adhippetaṃ, atha kho	589	
PA_tika-abh04_t:589_1	anirodhopīti “avighātaṃ janasaddo vadatī”ti āha. Tatthāyaṃ jana-sadde nayo, janitāti	589	
PA_tika-abh04_t:589_2	janā, avihatāti attho. Puthū janā etesanti puthujjanāti puthusatthumānino sattā.	589	
PA_tika-abh04_t:589_3	Abhisaṅkharaṇādiattho vā jana-saddo anekatthattā dhātūnaṃ. Khandhāyatanādīnaṃ savanādhīnattā	589	
PA_tika-abh04_t:589_4	paññācakkhupaṭilābhassa tesaṃ savanābhāvadīpakaṃ “assutavā”ti idaṃ padaṃ andhataṃ vadati.	589	
PA_tika-abh04_t:590_0	Kataṃ jānantīti attanā parehi ca kataṃ kusalākusalaṃ tehi nipphāditaṃ sukhadukkhaṃ	590	
PA_tika-abh04_t:590_1	yāthāvato jānanti. Paresaṃ attanā, attano ca parehi kataṃ upakāraṃ yathāvuttākārena	590	
PA_tika-abh04_t:590_2	pākaṭaṃ karonti. Byādhiādīhi dukkhitassa upaṭṭhānādikātabbaṃ, saṃsāradukkhadukkhitasseva	590	
PA_tika-abh04_t:590_3	vā yathāvuttākārena kātabbaṃ karonti. Ariyakaradhammā ariyasaccānīti purimasaccadvayavasena	590	
PA_tika-abh04_t:590_4	vuttaṃ “vipassiyamānā aniccādayo”ti. Pariññādivisesena vā passiyamānāti atthe sati	590	
PA_tika-abh04_t:590_5	aniccādayoti ādi-saddena niccampi nibbānaṃ gahitanti catusaccavasenapi yojetabbaṃ,	590	
PA_tika-abh04_t:590_6	aniccattādayo vā “aniccādayo”ti vuttāti daṭṭhabbaṃ.	590	
PA_tika-abh04_t:591_0	Avasesakilesā kilesasotaṃ. Ñāṇanti yāthāvato jānanaṃ. Yathābhūtāvabodhena hi tassa	591	
PA_tika-abh04_t:591_1	tāni anuppattidhammataṃ āpāditatāya santāne appavesārahāni “saṃvutāni pihitānī”ti	591	
PA_tika-abh04_t:591_2	ca vuccanti. Tathāti sabbasaṅkhārānaṃ vippakārassa khamanākārena. Aviparītadhammā	591	
PA_tika-abh04_t:591_3	etāya nijjhāyaṃ khamantīti paññā khantīti. Aduṭṭhasseva titikkhābhāvato tathāpavattā	591	
PA_tika-abh04_t:591_4	khandhāti adosappadhānā khandhā vuttāti “adoso eva vā”ti tatiyo vikappo vutto. Satipaṭipakkhattā	591	
PA_tika-abh04_t:591_5	abhijjhādomanassānaṃ “muṭṭhassacca”nti vuttā. Akkhanti doso. Sassatādiantavinimuttā	591	
PA_tika-abh04_t:591_6	dhammaṭṭhitīti sassatucchedādigāho tappaṭilomabhāvo vutto. Diṭṭhadhammanibbānavādo	591	
PA_tika-abh04_t:591_7	nibbāne paṭilomabhāvo. Carimānulomañāṇavajjhataṇhādiko kilesoti vutto, paṭipadāñāṇadassanañāṇadassanāni	591	
PA_tika-abh04_t:591_8	viya gotrabhuñāṇaṃ kilesānaṃ appavattikaraṇabhāvena vattati, kilesavisayātilaṅghanabhāvena	591	
PA_tika-abh04_t:591_9	pana pavattatīti katvā vuttaṃ “saṅkhāra…pe… pahāna”nti.	591	
PA_tika-abh04_t:592_0	Diṭṭhiyādīnaṃ samudayasabhāgatā kammassa vikuppādane sahakārīkāraṇabhāvo, dassanādibyāpāraṃ	592	
PA_tika-abh04_t:592_1	vā attānañca dassanādikiccaṃ cakkhādīnanti evañhi yathātakkitaṃ attānaṃ rūpanti gaṇhāti.	592	
PA_tika-abh04_t:592_2	Yathādiṭṭhanti takkadassanena yathopaladdhanti adhippāyo. Na hi diṭṭhigatiko rūpāyatanameva	592	
PA_tika-abh04_t:592_3	attāti gaṇhātīti. Imissāpavattiyāti sāmaññena rūpaṃ attāti sabbasaṅgāhakabhūtāya	592	
PA_tika-abh04_t:592_4	pavattiyā. Rūpe…pe… mānanti cakkhādīsu taṃsabhāvo attāti pavattamānaṃ attaggahaṇaṃ.	592	
PA_tika-abh04_t:592_5	Anaññattādiggahaṇanti anaññattaṃ attaniyaattanissitaattādhāratāgahaṇaṃ. Vaṇṇādīnanti	592	
PA_tika-abh04_t:592_6	vaṇṇarukkhapupphamaṇīnaṃ. Nanu ca rukkhapupphamaṇiyo paramatthato na vijjanti? Saccaṃ	592	
PA_tika-abh04_t:592_7	na vijjanti, tadupādānaṃ pana vijjatīti taṃ samuditādippakāraṃ idha rukkhādipariyāyena	592	
PA_tika-abh04_t:592_8	vuttanti rukkhādinidassanepi na doso chāyārukkhādīnaṃ viya rūpassa attano ca saṃsāmibhāvādimattassa adhippetattā.	592	
PA_tika-abh04_t:593	1008. Jātiādisabhāvanti jātibhavādīnaṃ nibbattinibbattanādisabhāvaṃ, uppādanasamatthatā paccayabhāvo.	59	
PA_tika-abh04_t:594_0	1009. Sāmaññena “tadekaṭṭhā kilesā”ti, parato “avaseso lobho”tiādivacanato pārisesato	594	
PA_tika-abh04_t:594_1	sāmatthiyato vā labbhamānatāya satipi āgatatte sarūpena pabhedena vā diṭṭhiādayo	594	
PA_tika-abh04_t:594_2	viya anāgatattā lobhādayo “anāgatā”ti vuttāti āha “idha …pe… ssetu”nti. Atthato viññāyati	594	
PA_tika-abh04_t:594_3	lobhādīhi sahajātā hutvā diṭṭhiyā eva pāḷiyaṃ vuttakilesabhāvato. Itipi attho yujjati	594	
PA_tika-abh04_t:594_4	saṃyojanakilesānampi paṭiniddesārahattā sampayuttasamuṭṭhānabhāvato ca. Saṃyojanarahitehīti	594	
PA_tika-abh04_t:594_5	saṃyojanabhāvarahitehi thinauddhaccaahirikānottappehi, thinaahirikānottappehi vā.	594	
PA_tika-abh04_t:595_0	1013. Ekade…pe… vadati avayavenapi samudāyo vuccatīti. Hetu etesaṃ atthīti vā hetukā.	595	
PA_tika-abh04_t:595_1	Aniyatoti na avadhārito. Purimapadāvadhāraṇavasena gahetabbatthattā vivaraṇīyatthavā.	595	
PA_tika-abh04_t:595_2	Atthato nikkhipitunti “tayo kusalahetū alobho adoso amoho”tiādīsu viya purimanayena	595	
PA_tika-abh04_t:595_3	dassitadhammeyeva hetupahātabbahetukabhedato atthadassanavasena niddisitunti attho.	595	
PA_tika-abh04_t:596	1029. Abhiññāyuttavajjānaṃ mahaggatānaṃ parittārammaṇattābhāvā “mahaggatā vā iddhividhādayo”ti vuttaṃ. Atītaṃsañāṇassa kāmāvacarattā “ceto…pe… ñāṇasampayuttā”ti āha.	59	
PA_tika-abh04_t:597_0	1035. Anantare niyuttānīti cutianantaraṃ phalaṃ anantaraṃ, tasmiṃ niyuttāni taṃ ekantena	597	
PA_tika-abh04_t:597_1	nipphādanato anatikkamanakānīti attho. Vuttappakārassa anantarassa karaṇaṃ anantaraṃ,	597	
PA_tika-abh04_t:597_2	taṃ sīlānīti yojetabbaṃ. Anekesu ānantariyesu katesu kiñcāpi balavatoyeva paṭisandhidānaṃ,	597	
PA_tika-abh04_t:597_3	na itaresaṃ, attanā pana kātabbakiccassa teneva katattā tassa vipākassa upatthambhanavasena	597	
PA_tika-abh04_t:597_4	pavattanato na itarāni tena nivāritaphalāni nāma honti, ko pana vādo paṭipakkhesu	597	
PA_tika-abh04_t:597_5	kusalesūti vuttaṃ “paṭipakkhena anivāraṇīyaphalattā”ti. “Anekasmimpi…pe… natthī”ti	597	
PA_tika-abh04_t:597_6	kasmā vuttaṃ, nanu anekesu ānantariyesu katesu balavaṃyeva paṭisandhidāyakanti tena	597	
PA_tika-abh04_t:597_7	itaresaṃ vipāko paṭibāhito hotīti āha “na ca tesa”ntiādi. Tañca tesaṃ aññamaññaṃ	597	
PA_tika-abh04_t:597_8	appaṭibāhakattaṃ mātikāvaṇṇanāyaṃ vitthārena vicāritameva.	597	
PA_tika-abh04_t:598_0	Atthato āpannaṃ aggahetvā yathārutavaseneva pāḷiyā atthaṃ gahetvā tesaṃ vādānaṃ tapparabhāvena	598	
PA_tika-abh04_t:598_1	pavattiṃ sandhāya ahetukavādādīnaṃ visesaṃ dassetuṃ “purimavādo”tiādi vuttaṃ. Aniyyānikaniyyānikabhedaṃ	598	
PA_tika-abh04_t:598_2	pana sambhārakammaṃ bandhamokkhahetūti bandhamokkhahetuṃ paṭisedhentopi kammaṃ paṭisedheti.	598	
PA_tika-abh04_t:598_3	Sumaṅgalavilāsiniyaṃ pana vipākassa kammakilesasamādhipaññānaṃ hetubhāvato vipākopi	598	
PA_tika-abh04_t:598_4	bandhamokkhahetūti “natthi hetūti vadanto ubhayaṃ paṭibāhatī”ti vuttaṃ. Tattha kammaṃ	598	
PA_tika-abh04_t:598_5	paṭisedhentenapi vipāko paṭisedhito hoti, vipākaṃ paṭisedhentenapi kammanti tayopi	598	
PA_tika-abh04_t:598_6	ete vādā atthato ubhayapaṭisedhakāti veditabbā. Niyatamicchādiṭṭhinti ahetukavādādipaṭisaṃyutte	598	
PA_tika-abh04_t:598_7	asaddhamme uggahaparipucchāvinicchayapasutassa “natthi hetū”tiādinā raho nisīditvā	598	
PA_tika-abh04_t:598_8	cintentassa tasmiṃ ārammaṇe micchāsati santiṭṭhati, cittaṃ ekaggaṃ hoti, javanāni	598	
PA_tika-abh04_t:598_9	javanti. Paṭhamajavane satekiccho hoti, tathā dutiyādīsu. Sattame atekicchabhāvaṃ	598	
PA_tika-abh04_t:598_10	patto nāma hoti. Yā evaṃ pavattā diṭṭhi, taṃ sandhāya vuttaṃ “niyatamicchādiṭṭhi”nti.	5981	
PA_tika-abh04_t:598_11	Tato purimabhāvā aniyatā.	5981	
PA_tika-abh04_t:599_0	1039. Sahajāta aññamañña nissaya atthi avigatādivisiṭṭhabhāvepi maggapaccayassa sampayogavisiṭṭhatādīpaneneva	599	
PA_tika-abh04_t:599_1	sahajātādivisiṭṭhatāpi viññāyatīti pāḷiyaṃ “sampayutto”ti vuttanti “sampayogavisiṭṭhenā”ti	599	
PA_tika-abh04_t:599_2	vuttaṃ. Magga…pe… dassetuṃ, na pana maggaṅgānaṃ aññamaññaṃ maggapaccayabhāvābhāvatoti	599	
PA_tika-abh04_t:599_3	adhippāyo. Evaṃ satīti yadi maggaṅgānaṃ maggapaccayalābhitāya pakāsano paṭhamanayo,	599	
PA_tika-abh04_t:599_4	evaṃ sante. Maggaṅgānipi vedanādayo viya maggahetukabhāvena vattabbattā amaggasabhāvānaṃ	599	
PA_tika-abh04_t:599_5	alobhādīnaṃ tadaññesaṃ tadubhayasabhāvānaṃ dhammānaṃ paccayabhāvadīpane tatiyanaye	599	
PA_tika-abh04_t:599_6	viya na ṭhapetabbānīti āha “ṭhapetvāti na vattabbaṃ siyā”ti. Pubbeti purimanaye.	599	
PA_tika-abh04_t:600_0	Dutiyanayepīti pi-saddena paṭhamanayaṃ sampiṇḍeti. Tena sammādiṭṭhiyā purimasmiṃ	600	
PA_tika-abh04_t:600_1	nayadvaye ṭhapitattā tassa sahetukabhāvadassano tatiyanayo āraddhoti dasseti. Tatiyanaye	600	
PA_tika-abh04_t:600_2	sammādiṭṭhiyā sahetukabhāvadassanaṃ anicchanto codako “kathaṃ dassito”ti codetvā	600	
PA_tika-abh04_t:600_3	“nanū”tiādinā attano adhippāyaṃ vivarati. Itaro “yathā hī”tiādinā dassanena pahātabbahetubhāvena	600	
PA_tika-abh04_t:600_4	vuttānampi lobhādīnaṃ aññamaññaṃ sahajekaṭṭhasampayuttasaṅkhārakkhandhapariyāpannato	600	
PA_tika-abh04_t:600_5	dassanena pahātabbahetukasaṅgaho viya maggahetubhāvena vuttāyapi sammādiṭṭhiyā maggahetukabhāvopi	600	
PA_tika-abh04_t:600_6	yujjati maggahetusampayuttasaṅkhārakkhandhapariyāpannabhāvatoti dasseti.	600	
PA_tika-abh04_t:601_0	Tato aññassevāti tato sammādiṭṭhisaṅkhātahetuto aññassa alobhādosasseva. Aññenāti	601	
PA_tika-abh04_t:601_1	“maggo hetū”ti ito aññena. Alobhādosānaṃyeva adhippetattā tesaṃyeva āveṇikena maggahetūti	601	
PA_tika-abh04_t:601_2	iminā pariyāyena. Sādhāraṇena pariyāyenāti tiṇṇampi hetūnaṃ adhippetattā maggāmaggasabhāvānaṃ	601	
PA_tika-abh04_t:601_3	sādhāraṇena maggahetumaggahetūti iminā pariyāyena. Tesanti hetūnaṃ. Aññesanti hetusampayuttānaṃ.	601	
PA_tika-abh04_t:601_4	Atthavisesavasenāti “maggahetukā”ti pāḷiyā atthavisesavasena. Amohena alobhādosāmohehi	601	
PA_tika-abh04_t:601_5	ca sesadhammānaṃ sahetukabhāvadassanavasena pavattā dutiyatatiyanayā “sarūpato hetuhetumantadassana”nti	601	
PA_tika-abh04_t:601_6	vuttā. Tathāadassanatoti sarūpena adassanato. Atthena…pe… gamanatoti “maggaṅgāni	601	
PA_tika-abh04_t:601_7	ṭhapetvā taṃsampayutto”ti vacanato maggasabhāvānaṃ dhammānaṃ maggapaccayatāsaṅkhāto	601	
PA_tika-abh04_t:601_8	sampayuttānaṃ hetubhāvo sarūpato dassito. Maggahetubhūtāya pana sammādiṭṭhiyā sampayuttānaṃ	601	
PA_tika-abh04_t:601_9	hetuhetubhāvo atthato ñāpito hotīti attho.	601	
PA_tika-abh04_t:602_0	1040. Asabhāvadhammo garukātabbo na hotīti “sabhāvadhammo”ti vuttaṃ. Teneva paṭṭhānavaṇṇanāyaṃ	602	
PA_tika-abh04_t:602_1	“ārammaṇādhipati jātibhedato kusalākusalavipākakiriyarūpanibbānavasena chabbidho”ti	602	
PA_tika-abh04_t:602_2	vakkhati. Maggādīni ṭhapetvāti maggādīni pahāya. Aññesanti maggādito aññesaṃ. Adhi…pe…	602	
PA_tika-abh04_t:602_3	vassāti ārammaṇādhipatipaccayabhāvassa. Paññuttarattā kusalānaṃ lokuttarakathāya	602	
PA_tika-abh04_t:602_4	ca paññādhurattā vīmaṃsādhipatissa sesādhipatīnaṃ padhānatā veditabbā.	602	
PA_tika-abh04_t:603_0	1041. Padesasattavisayattā paṭhamavikappassa sakalasattavasena dassetuṃ “kappasahassātikkamepi	603	
PA_tika-abh04_t:603_1	vā”tiādi vuttaṃ. Laddhokāsaṃ yaṃ bhavissatīti laddhokāsaṃ yaṃ kammaṃ pāpuṇissati.	603	
PA_tika-abh04_t:603_2	Kappasahassātikkame avassaṃ uppajjanavipākattā tadapi…pe… vuccatīti. Aladdhattalābhatāya	603	
PA_tika-abh04_t:603_3	uppādādikkhaṇaṃ appattassa vipākassa anuppannabhāvo natthibhāvo pākaṭabhāvābhāvatoti	603	
PA_tika-abh04_t:603_4	vuttaṃ “natthi nāma na hotīti anuppanno nāma na hotī”ti. Tatthāti arūpabhavaṅge.	603	
PA_tika-abh04_t:604_0	Avipakkavipākaṃ kammaṃ sahakārīkāraṇasamavāyālābhena akatokāsaṃ vipākābhimukhabhāvābhāvato	604	
PA_tika-abh04_t:604_1	vipakkavipākakammasarikkhakanti vuttaṃ “aladdho…pe… deyyā”ti. Kiccanipphattiyā asati	604	
PA_tika-abh04_t:604_2	uppannampi kammaṃ anuppannasamānanti “okāso na bhaveyyā”ti etassa samatthatā na siyāti	604	
PA_tika-abh04_t:604_3	atthamāha. Tena apacayagāmikammakiccassa okāsābhāvo dassito. Pubbe niratthakattā	604	
PA_tika-abh04_t:604_4	uppattiyā okāso na bhaveyyāti payojanābhāvato kammuppattiyā okāsābhāvo vutto. “Vipākato	604	
PA_tika-abh04_t:604_5	aññassa pavattiokāso na bhaveyyā”ti iminā asambhavatoti ayametesaṃ viseso. Dhuvavipākassa	604	
PA_tika-abh04_t:604_6	kammassa vipākena nidassanamattabhūtenāti adhippāyo. Ariyamaggaānantariyakammānaṃ	604	
PA_tika-abh04_t:604_7	viya mahaggatakammānaṃ niyatasabhāvatābhāvā aṭṭhasamāpattīnaṃ “balavavirahe”tiādinā	604	
PA_tika-abh04_t:604_8	savisesanadhuvavipākatā vuttā. Ettha ca “pañca ānantariyakammānī”ti nidassanamattaṃ	604	
PA_tika-abh04_t:604_9	daṭṭhabbaṃ niyatamicchādiṭṭhiyāpi dhuvavipākattā. Yassa kammassa katattā yo vipāko	604	
PA_tika-abh04_t:604_10	niyogato uppajjissati, so tassa anāgatakālepi uppādivohāraṃ labhati. So ca uppādivohāro	6041	
PA_tika-abh04_t:604_11	āyūhitakammavasena vuccamāno bhāvinā āyūhitabhāvena maggo anuppannoti ettha vuttoti	6041	
PA_tika-abh04_t:604_12	dassetuṃ “yaṃ āyūhitaṃ bhavissatī”tiādi vuttaṃ.	6041	
PA_tika-abh04_t:605_0	1050. Upādānehi ādinnāti sambandho. Aññeti upādānārammaṇehi aññe anupādāniyāti attho.	605	
PA_tika-abh04_t:605_1	Ādikena gahaṇenāti “ahaṃ phalaṃ sacchākāsi”nti evaṃ paccavekkhaṇañāṇasaṅkhātena gahaṇena.	605	
PA_tika-abh04_t:605_2	Idāni upetatthadīpakassa upa-saddassa vasena upādinna-saddassa atthaṃ vattuṃ “upādinnasaddena	605	
PA_tika-abh04_t:605_3	vā”tiādi vuttaṃ. Tattha nibbānassa anajjhattabhāvato “amaggaphaladhammāyeva vuttā”ti	605	
PA_tika-abh04_t:605_4	āha. Itarehīti ajjhattapadādīhi.	605	
PA_tika-abh04_t:606	Tikanikkhepakathāvaṇṇanā niṭṭhitā.	60	
PA_tika-abh04_t:607	Dukanikkhepakathāvaṇṇanā	60	
PA_tika-abh04_t:608	1062. Mettāya ayanaṃ upagamanaṃ mettāyanaṃ, tañca attano santāne mettāya lābho uppādanaṃ sattānaṃ anupagamo atthato majjanamevāti “mettā, medana”nti vatvā “sinehana”nti āha.	60	
PA_tika-abh04_t:609_0	1065. Tasmiṃ tasmiṃ visaye cittaṃ saṃrañjatīti cittassa saṃrañjanaṃ. Taṇhāvicaritādīti	609	
PA_tika-abh04_t:609_1	ādi-saddena esanādayo saṅgahitā. Taṇhāya vipulatā visayavasena pavattivasena vā veditabbā.	609	
PA_tika-abh04_t:609_2	Aniccādisabhāvassa rūpādikassa niccādito gahaṇaṃ abhiniveso visesato taṇhāvasena	609	
PA_tika-abh04_t:609_3	hoti taṇhārahitāya diṭṭhiyā abhāvāti upacāravasena nimittassa kattubhāvamāha “niccādito	609	
PA_tika-abh04_t:609_4	gaṇhantī visaṃvādikā hotī”ti. Pākaṭena saddena labbhamānattā yathārutaviññāyamānattā	609	
PA_tika-abh04_t:609_5	ca visattikāsaddassa visatasabhāvo “padhāno attho”ti vutto. “Antalikkhacaro pāso,	609	
PA_tika-abh04_t:609_6	yvāyaṃ carati mānaso. Tena taṃ bādhayissāmī”tiādivasena mārena gahitatāya.	609	
PA_tika-abh04_t:610_0	1066. Anatthacaraṇādianabhisandhānakatāya aṭṭhānabhūtesu ca vassavātādisaṅkhāresu	610	
PA_tika-abh04_t:610_1	uppannakopo viya sattesu atthācaraṇādinā āropanādhippāyesuyeva tadajjhāropanavasena	610	
PA_tika-abh04_t:610_2	pavatto yadipi anāyatanuppattiyā aṭṭhānāghātoyeva hoti, sattavisayattā pana sati	610	
PA_tika-abh04_t:610_3	cittassa ekantabyāpattiyaṃ kammapathabhedo hotiyevāti sakkā viññātuṃ, aṭṭhānuppattiyaṃ	610	
PA_tika-abh04_t:610_4	panassa na siyā kammapathabhedoti āha “sattesu uppanno aṭṭhānakopo karotī”ti. Paṭighādipadānaṃ	610	
PA_tika-abh04_t:610_5	ghaṭṭanāpurimayāmavikāruppattisamaññādīsupi dassanato “paṭivirodhādipadāni tesaṃ	610	
PA_tika-abh04_t:610_6	visesanatthānī”ti vuttaṃ.	610	
PA_tika-abh04_t:611_0	1091. Dve dhammā tayo dhammāti saddantarasannidhānena paricchedavato bahuvacanassa	611	
PA_tika-abh04_t:611_1	dassanato “aparicchedena bahuvacanenā”ti vuttaṃ. Uddeso katoti iti-saddo hetuattho.	611	
PA_tika-abh04_t:611_2	Tena bahuvacanena uddesakaraṇaṃ bahuvacanena pucchāya kāraṇanti dīpeti. Uddesānuvidhāyinī	611	
PA_tika-abh04_t:611_3	hi pucchāti. Tathā hi saṅkhāparicchinne uddese “katame vā tayo”ti saṅkhāparicchinnāva	611	
PA_tika-abh04_t:611_4	pucchā karīyatīti. Uddesena dhammānaṃ atthitāmattavacanicchāyaṃ sabhāvabhūmikāraṇaphalādiparicchedo	611	
PA_tika-abh04_t:611_5	viya saṅkhāparicchedopi na kātabboti adhippāyena “aniddhāritaparicchede”tiādi vuttaṃ.	611	
PA_tika-abh04_t:611_6	“Apaccayā dhammā”ti padato pana heṭṭhā anekabhedabhinnā dhammā aparicchedena bahuvacaneneva	611	
PA_tika-abh04_t:611_7	uddiṭṭhā, uddhañca tathā uddisīyantīti taṃ sotapatitatāya bhedābhāvepi paramatthato	611	
PA_tika-abh04_t:611_8	appaccayadhammassa asaṅkhatadhammassa ca sopādisesanirupādisesarāgakkhayādiasaṅkhatādivacanavacanīyabhāvena	611	
PA_tika-abh04_t:611_9	upacaritabhedegahite padadvayena atthi kāci bhedamattāti aparicchedena bahuvacanena	611	
PA_tika-abh04_t:611_10	uddeso katoti yuttaṃ siyā. Uddesānusārīni pucchānigamanānīti tānipi tathā pavattāni.	6111	
PA_tika-abh04_t:611_11	Niddeso pana yathādhippetasabhāvādiparicchedavibhāvanavaseneva kātabboti asaṅkhatā	6111	
PA_tika-abh04_t:611_12	dhātu icceva kato paramatthato bhedābhāvadīpanatthanti daṭṭhabbaṃ. Kathetukāmatāvasena	6111	
PA_tika-abh04_t:611_13	pucchanto yassa katheti, tena kātabbapucchāya karaṇato taggataṃ ajānanaṃ saṃsayaṃ	6111	
PA_tika-abh04_t:611_14	vā anuvidhāyayeva pucchatīti “sabhāva…pe… ajānantassa vasena pucchā karīyatī”ti vuttaṃ.	6111	
PA_tika-abh04_t:611_15	Niddesato pubbetiādinā aṭṭhakathāyaṃ vuttaṃ pucchānusandhiṃyeva vibhāveti.	6111	
PA_tika-abh04_t:612_0	1101. Bhinditvāti vibhajitvā. Rūpāva…pe… viññeyyāti kāmāvacarakusalamahākiriyaviññāṇena	612	
PA_tika-abh04_t:612_1	mahaggatadhammānaṃ sammasanavasena yathāyogaṃ mahaggatappamāṇadhammānaṃ paccavekkhaṇādivasena	612	
PA_tika-abh04_t:612_2	rūparāgārūparāgasampayuttena akusalamanoviññāṇena mahaggatadhammānaṃ abhinivesanaassādanavasena	612	
PA_tika-abh04_t:612_3	taṃtaṃpaññattiyañca taṃtaṃvohāravasena pavattena āvajjanena ca yathāvuttaviññāṇānaṃ	612	
PA_tika-abh04_t:612_4	purecārikena kāmāvacaradhammā na viññeyyā. Itarenāti parittārammaṇena. Kāmāvacarānameva	612	
PA_tika-abh04_t:612_5	ārammaṇānanti niddhāraṇe sāmivacanaṃ. Rūpārammaṇādīhi viññāṇehi tattha rūpārammaṇena	612	
PA_tika-abh04_t:612_6	viññāṇenapi saddādīnaṃ aviññeyyatā rūpassa ca viññeyyatā. Evaṃ sesesupi yojanā daṭṭhabbā.	612	
PA_tika-abh04_t:612_7	Cakkhudvārikena saddādīnaṃ aviññeyyatā rūpassa viññeyyatātiādinā dvārabhedavasena	612	
PA_tika-abh04_t:612_8	yojetabbaṃ. Itaranti iṭṭhamajjhattaṃ aniṭṭhamaniṭṭhamajjhattañca. Rūpāvacarādayo	612	
PA_tika-abh04_t:612_9	kāmāvacaravipākādīhīti rūpāvacarārūpāvacaralokuttarapaññattiyo kāmāvacaravipākehi	612	
PA_tika-abh04_t:612_10	lokuttarā kāmāvacarato ñāṇavippayuttakusalakiriyehi akusalehi ca aviññeyyāti yojetabbaṃ.	6121	
PA_tika-abh04_t:612_11	Nibbānassa avijānanasabhāvo eva attasambhavo.	6121	
PA_tika-abh04_t:613_0	1102. Rūpārūpāvacarakammūpapattibhave diṭṭhirahito lobho bhavāsavoti yathāvuttavisayo	613	
PA_tika-abh04_t:613_1	diṭṭhisahito sabbakāmāvacaradhammavisayo ca lobho kāmāsavo bhavituṃ yuttoti vuttaṃ	613	
PA_tika-abh04_t:613_2	“bhavāsavaṃ…pe… siyā”ti. Kāmāsavabhavāsavavinimuttassa hi lobhassa abhāvaṃ sayameva	613	
PA_tika-abh04_t:613_3	vakkhatīti. Pāḷiyanti aṭṭhakathākaṇḍapāḷiyaṃ. Tattha yathā “kāmāsavo aṭṭhasu lobhasahagatacittuppādesu	613	
PA_tika-abh04_t:613_4	uppajjatī”ti vuttaṃ, evaṃ “bhavāsavo aṭṭhasu lobhasahagatacittuppādesu uppajjatī”ti	613	
PA_tika-abh04_t:613_5	avatvā “catūsudiṭṭhigatavippayuttalobhasahagatacittuppādesu uppajjatī”ti vuttattā	613	
PA_tika-abh04_t:613_6	“bhavāsavo…pe… yuttesu eva uppajjatī”ti pāḷiyaṃ vuttoti sāvadhāraṇaṃ vuttaṃ. Tathā	613	
PA_tika-abh04_t:613_7	ca vakkhati “bhavāsavo catūsu diṭṭhigatavippayuttesu avijjāsavena saddhiṃ ekadhāva	613	
PA_tika-abh04_t:613_8	ekato uppajjatī”ti. Sopi rāgoti sassatadiṭṭhisahagato rāgo. Kāmabhavapatthanā viya	613	
PA_tika-abh04_t:613_9	kāmāsavoti yuttaṃ vattuṃ. Sassatadiṭṭhisahagatarāgakāmabhavapatthanānampi hi bhavāsavoti	613	
PA_tika-abh04_t:613_10	vattabbapariyāyo atthīti “sassatadiṭṭhisahagato rāgo bhavarāgavasena patthanā bhavāsavo	6131	
PA_tika-abh04_t:613_11	nāmā”ti vuttaṃ, na tesaṃ idha adhippetabhavāsavabhāvadassanatthanti aṭṭhakathāyaṃ	6131	
PA_tika-abh04_t:613_12	adhippāyo daṭṭhabbo. Tathā hi “rūpārūpasaṅkhāte kammato ca upapattito ca duvidhepi	6131	
PA_tika-abh04_t:613_13	bhave āsavo bhavāsavo”ti vuttanti. Tattha kāmabhavapatthanāya tāva kāmāsavabhāvo	6131	
PA_tika-abh04_t:613_14	hotu, rūpārūpabhavesu sassatābhinivesasahagatarāgassa kathanti? Sopi yathāvuttavisaye	6131	
PA_tika-abh04_t:613_15	kāmanavasena pavattito kāmāsavoyeva nāma. Sabbepi hi tebhūmakā dhammā kamanīyaṭṭhena	6131	
PA_tika-abh04_t:613_16	kāmāti. Na cettha aniṭṭhappasaṅgo diṭṭhivippayuttalobhassa bhavāsavabhāvena visuṃ	6131	
PA_tika-abh04_t:613_17	uddhaṭattā. Avassañcetamevaṃ viññātabbaṃ, itarathā rūpārūpabhavesu ucchedadiṭṭhisahagatassapi	6131	
PA_tika-abh04_t:613_18	lobhassa bhavāsavabhāvo āpajjeyyāti. Kāmāsavādayo eva diṭṭhadhammikasamparāyikāsavabhāvena dvidhā vuttā.	6131	
PA_tika-abh04_t:614	1103. Idha pāḷiyāpi bhavāsavavinimuttalobhassa kāmāsavabhāvo na na sakkā yojetunti dassetuṃ “kāmāsavaniddese cā”tiādi vuttaṃ. “Dhammacchando saddhā”ti keci.	61	
PA_tika-abh04_t:615_0	1105. Upādānakkhandhesveva pavattati tabbinimuttassa dhammassa jīvaggahaṇavisayassa	615	
PA_tika-abh04_t:615_1	paramatthato abhāvā. Rūpe…pe… viññāṇe vā pana na patiṭṭhāti rūpādīnaṃ aviparītasabhāvamatte	615	
PA_tika-abh04_t:615_2	aṭṭhatvā sayaṃ samāropitassa tesu parikappanāmattasiddhassa kassaci ākārassa abhinivesanato.	615	
PA_tika-abh04_t:615_3	Tenevāha “tato aññaṃ katvā”ti. Tato upādānakkhandhato. Vedanādayopi hi keci diṭṭhigatikā	615	
PA_tika-abh04_t:615_4	aniccāti passantīti. Tatoti vā sarīrasaṅkhātarūpakkhandhato. “Aññaṃ jīvaṃ aññaṃ sarīra”nti	615	
PA_tika-abh04_t:615_5	hi vuttaṃ. Hotīti bhavati sassataṃ attāti attho. Aññanti brahmaissarādito aññaṃ.	615	
PA_tika-abh04_t:616_0	Arūpabhavo viya rūparāgappahānena rūpabhavo kāmarāgappahānena pattabbo. Rūpībrahmānañca	616	
PA_tika-abh04_t:616_1	pañcakāmaguṇiko rāgo pahīyati, na vimānādīsu rāgoti so akāmarāgoti katvā kāmāsavo	616	
PA_tika-abh04_t:616_2	na hotīti aṭṭhakathāyaṃ paṭikkhittaṃ. Ṭīkākārehi pana kāmāsavabhavāsavavinimuttalobhābhāvadassanena	616	
PA_tika-abh04_t:616_3	rūpībrahmānaṃ vimānādirāgassapi kāmacchandādibhāvato diṭṭhivippayuttarūpārūpabhavarāgavinimutto	616	
PA_tika-abh04_t:616_4	sabbo lobho kāmāsavoti dassito. Tattha yuttaṃ vicāretvā gahetabbaṃ. Siyā āsavasampayutto	616	
PA_tika-abh04_t:616_5	kāmarāgena bhavarāgena vā sahuppattiyaṃ, siyā āsavavippayutto tadaññarāgena sahuppattiyaṃ,	616	
PA_tika-abh04_t:616_6	“catūsu diṭṭhigatā”tiādipāḷiyā abhāvadassanena kāmāsavabhavāsavavinimuttalobhābhāvaṃ	616	
PA_tika-abh04_t:616_7	dassetvā “kāmāsavo”tiādipāḷidassanena diṭṭhirāgassa kāmāsavabhāvaṃ sādheti. Pahātabbadassanatthanti	616	
PA_tika-abh04_t:616_8	pahātabbatādassanatthaṃ. Pahāneti pahānanimittaṃ.	616	
PA_tika-abh04_t:617_0	1121. Jātiyāti khattiyasabhāvādijātisampattiyā. Gottenāti gotamagottādiukkaṭṭhagottena.	617	
PA_tika-abh04_t:617_1	Kolaputtiyenāti mahākulabhāvena. Vaṇṇapokkharatāyāti vaṇṇasampannasarīratāya. “Pokkhara”nti	617	
PA_tika-abh04_t:617_2	hi sarīraṃ vuccatīti. Mānaṃ jappetīti mānaṃ pavatteti karoti. Pavatto māno pavattamāno.	617	
PA_tika-abh04_t:617_3	Puggalavisesanti seyyassa seyyotiādibhedaṃ puggalavisesaṃ. Seyyaṃ bhinditvā pavattamāno	617	
PA_tika-abh04_t:617_4	seyyamāno. Tiṇṇanti seyyassa seyyādīnaṃ tiṇṇaṃ “seyyohamasmī”tiādinā aññaṃ puggalaṃ	617	
PA_tika-abh04_t:617_5	anissāya vuttānaṃ. Seyyādivasena attano mananaṃ paggaho māno, tassa karaṇaṃ seyyohamasmītiādipavattiyevāti	617	
PA_tika-abh04_t:617_6	vuttaṃ “seyyoti ādikiccakaraṇa”nti.	617	
PA_tika-abh04_t:618_0	1140. Sabbopi lobho abhijjhāsabhāvoti abhijjhā āsavadvayasabhāvā, kāmarāgo kāmāsavasabhāvo	618	
PA_tika-abh04_t:618_1	evāti āsavadvayaekāsavabhāvo abhijjhākāmarāgānaṃ viseso vutto. Na abhijjhā ca dhammā	618	
PA_tika-abh04_t:618_2	ṭhapetvā diṭṭhiṃ avijjañca noāsavasabhāvā. Abhijjhā ca āsavadvayasabhāvā eva, naabhijjhāsabhāvo	618	
PA_tika-abh04_t:618_3	ca lobho natthīti adhippāyena “noāsavalobhassa sabbhāvo vicāretabbo”ti āha. Gaṇanāya	618	
PA_tika-abh04_t:618_4	hetuyā sattāti vuttanti pañhāvārapāṭhaṃ sandhāya vuttaṃ. Tattha hi “āsavo dhammo	618	
PA_tika-abh04_t:618_5	āsavassa dhammassa hetupaccayena paccayo. Āsavo dhammo noāsavassa dhammassa. Āsavo	618	
PA_tika-abh04_t:618_6	dhammo āsavassa ca noāsavassa ca. Noāsavo dhammo noāsavassa. Noāsavo dhammo āsavassa.	618	
PA_tika-abh04_t:618_7	Noāsavo dhammo āsavassa ca noāsavassa ca. Āsavo ca noāsavo ca dhammā noāsavassa hetupaccayena	618	
PA_tika-abh04_t:618_8	paccayo”ti imesaṃ vārānaṃ vasena “gaṇanāya sattā”ti vuttaṃ. Tattha yadi noāsavasabhāvopi	618	
PA_tika-abh04_t:618_9	lobho siyā, diṭṭhisampayuttacittassa vasena “āsavo ca noāsavo ca dhammā mohayathāvuttalobhā	618	
PA_tika-abh04_t:618_10	āsavassa dhammassa diṭṭhiyā hetupaccayena paccayo”ti sattamo, pāḷiyaṃ āgataṃ sattamaṃ	6181	
PA_tika-abh04_t:618_11	aṭṭhamaṃ katvā “āsavo ca noāsavo ca dhammā āsavassa ca noāsavassa ca dhammassa hetupaccayena	6181	
PA_tika-abh04_t:618_12	paccayo”ti navamo pañho vucceyya, na pana vuttoti. Evaṃ diṭṭhisampayuttalobhassa	6181	
PA_tika-abh04_t:618_13	noāsavabhāvābhāvaṃ dassetvā itarassapi taṃ dassetuṃ “diṭṭhivippayutte cā”tiādi vuttaṃ.	6181	
PA_tika-abh04_t:619_0	1162. Yathārūpe rūpappabandhe vattamāne puggalo gacchati tiṭṭhati nisīdatīti vuccati,	619	
PA_tika-abh04_t:619_1	tathā visadarūpassa uppādakaṃ cittaṃ iriyāpathūpatthambhakaṃ. Taṃ pana kusalato kiriyato	619	
PA_tika-abh04_t:619_2	ca pañcamajjhānacittaṃ abhiññāppattaṃ appattañca bhinditvā sattapaññāsa javanāni	619	
PA_tika-abh04_t:619_3	voṭṭhabbanañcāti aṭṭhapaññāsavidhaṃ. Sahajātadhammānaṃ akammaññabhāvakarattā thinamiddhasahagatacittaṃ	619	
PA_tika-abh04_t:619_4	visadāni rūpāni na samuṭṭhapeti na upatthambheti cāti vuttaṃ “iriyāpathaṃ sandhāretuṃ asakkonta”nti.	619	
PA_tika-abh04_t:620_0	1163. Vipakkhepi bhāvato anekantikattā rūpattāsādhakattaṃ. Garubhāvappatti lahutāviraho	620	
PA_tika-abh04_t:620_1	daṭṭhabbo. Satipi aññesampi akusalādīnaṃ lahutāvirahe thinamiddhānaṃ ekantato lahutāpaṭipakkhattā	620	
PA_tika-abh04_t:620_2	kāraṇānurūpattā ca phalassa “thinamiddhasamuṭṭhitarūpehī”ti vuttaṃ. Na jāgara…pe…	620	
PA_tika-abh04_t:620_3	santatinti etena nāmakāye supanassa asiddhataṃ dasseti. Middhassa phalattāti ettha	620	
PA_tika-abh04_t:620_4	middhaṃyeva niddākāraṇanti nāyaṃ niyamo icchito, niddākāraṇameva pana middhanti niyamo	620	
PA_tika-abh04_t:620_5	icchitoti daṭṭhabbo. Tathā hi khīṇāsavānaṃ niddāya middhato aññaṃ kāraṇaṃ karajakāyassa	620	
PA_tika-abh04_t:620_6	dubbalabhāvo aṭṭhakathāyaṃ dassitoti.	620	
PA_tika-abh04_t:621_0	Chādanaṃ, avattharaṇaṃ vā onāho, so rūpasseva sabhāvoti parassa āsaṅkaṃ manasi katvā	621	
PA_tika-abh04_t:621_1	āha “tena saha vuttā onāhapariyonāhā cā”ti. Asaṅkocavasena visadā pavatti vipphārikabhāvo.	621	
PA_tika-abh04_t:621_2	Āvaraṇabhāvo viyāti etena āvaraṇasabhāvattepi middhassa tabbidhuro anaññasādhāraṇattā	621	
PA_tika-abh04_t:621_3	onahanādibhāvoti dasseti. Sāmaññañhi pañcannampi kāmacchandādīnaṃ āvaraṇasabhāvoti	621	
PA_tika-abh04_t:621_4	āvaraṇabhāvasadisassa onahanādibhāvassa nāmakāye labbhamānassa gahitatāti etthādhippāyo.	621	
PA_tika-abh04_t:622_0	Pānanti anuyogoti ca taṃkiriyāsādhikā cetanā adhippetāti surāpānassa surā…pe… yogassa	622	
PA_tika-abh04_t:622_1	ca akusalabhāvena upakkilesadubbalīkaraṇabhāvo yuttoti vutto. “Surāmerayassa ajjhoharaṇaṃ	622	
PA_tika-abh04_t:622_2	pānaṃ pamādaṭṭhānānuyogo cā”ti parassa adhippāyo. Nīvaraṇaṃ hutvā vātiādinā idaṃ	622	
PA_tika-abh04_t:622_3	dasseti “nīvaraṇasabhāvānaṃ nīvaraṇasampayuttabhāvadassanaparāya codanāya nīvaraṇanti	622	
PA_tika-abh04_t:622_4	katthaci adiṭṭhapayogassa asampayuttassa rūpassa yathālābhato gahaṇaṃ ñāyoyeva na	622	
PA_tika-abh04_t:622_5	hoti, siddhanīvaraṇabhāvasampayuttasabhāvānaṃyeva pana gahaṇanti taṃsabhāvā arūpadhammāyeva	622	
PA_tika-abh04_t:622_6	dassitā, na rūpanti thinaṃ viya middhampi arūpamevāti viññāyatī”ti. Yanti yena vacanena.	622	
PA_tika-abh04_t:622_7	Asambhavavacanatoti asambhavavacanabhāvato.	622	
PA_tika-abh04_t:623_0	Tenāti tena rūpārammaṇassa chandarāgassa pahānavacanena. Rūpappahānato aññoti katvā	623	
PA_tika-abh04_t:623_1	rūpe chandarāgappahānaṃ “añño kāro”ti vuttaṃ. Yaṃ aṭṭhakathāyaṃ “aññathā”ti vuttaṃ.	623	
PA_tika-abh04_t:623_2	Idantiādinā “taṃ pajahathā”ti pāḷiyā na nippariyāyappahānaṃ adhippetanti dasseti.	623	
PA_tika-abh04_t:623_3	Arūpasseva yujjatīti sududdasaṃ dūraṅgamādippavattakaṃ cittaṃ taṃsampayutto arūpadhammoyeva	623	
PA_tika-abh04_t:623_4	vibandhituṃ samatthoti dasseti. Cetaso pariyuṭṭhānanti kusalacittassa gahaṇaṃ. Nīvaraṇāni	623	
PA_tika-abh04_t:623_5	hi uppajjamānāni uppajjituṃ appadānena kusalavāraṃ gaṇhantīti vuccanti. Gahaṇañcettha	623	
PA_tika-abh04_t:623_6	pariyuṭṭhānaṃ “corā magge pariyuṭṭhiṃsū”tiādīsu viya.	623	
PA_tika-abh04_t:624_0	1176. Uddhaccaṃ kukkuccañca saha vuttanti uddesapucchānigamane sandhāya vuttaṃ. Yaṃ	624	
PA_tika-abh04_t:624_1	pana aṭṭhakathāyaṃ uddhaccassa kukkuccena vinābhāvakāraṇaṃ vatvā “bhinditvā vutta”nti	624	
PA_tika-abh04_t:624_2	vuttaṃ, taṃ “nīvaraṇā ceva nīvaraṇasampayuttā cā”ti padassa niddese uddhaccakukkuccānaṃ	624	
PA_tika-abh04_t:624_3	visuṃ niddiṭṭhataṃ sandhāya vuttaṃ. Kāmacchandassa ukkaṭṭhanīvaraṇatā orambhāgiyabhāvo.	624	
PA_tika-abh04_t:624_4	So hi rūparāgārūparāgappakārakāmacchandaṃ upādāya tato tibbakiccatāya “ukkaṭṭhanīvaraṇa”nti	624	
PA_tika-abh04_t:624_5	vuccati. Kāmacchandanīvaraṇantveva lobho vutto, na bhinditvā. Kāmacchandanīvaraṇassa	624	
PA_tika-abh04_t:624_6	ca anavasesato anāgāmimaggena pahāne vuccamāne catutthamaggavajjho lobho anīvaraṇasabhāvo	624	
PA_tika-abh04_t:624_7	āpajjatīti āha “yadi…pe… siyā”ti. Nonīvaraṇo rūparāgārūparāgappakāro lobhadhammo	624	
PA_tika-abh04_t:624_8	nīvaraṇassa avijjādikassa. Ādi-saddena “nonīvaraṇo dhammo nīvaraṇassa ca nonīvaraṇassa	624	
PA_tika-abh04_t:624_9	ca dhammassa. Nīvaraṇo ca nonīvaraṇo ca dhammā nīvaraṇassa dhammassa. Nīvaraṇo ca	624	
PA_tika-abh04_t:624_10	nonīvaraṇo ca dhammā nonīvaraṇassa dhammassa. Nīvaraṇo ca nonīvaraṇo ca dhammā nīvaraṇassa	6241	
PA_tika-abh04_t:624_11	ca nonīvaraṇassa ca dhammassa hetupaccayena paccayo”ti ime pañhe saṅgaṇhāti. Cattārīti	6241	
PA_tika-abh04_t:624_12	vuttaṃ nīvaraṇapadamūlakānaṃ tiṇṇaṃ nonīvaraṇamūlakassa ekassa vasena. Nīvaraṇanonīvaraṇatadubhayamūlakānaṃ	6241	
PA_tika-abh04_t:624_13	pana tiṇṇaṃ tiṇṇaṃ vasena navāti vuttaṃ. Tasmāti yathādassitanayāya pāḷiyā abhāvā	6241	
PA_tika-abh04_t:624_14	nonīvaraṇalobhābhāvā.	6241	
PA_tika-abh04_t:625_0	1219. Tenevāti purimadiṭṭhiākāreneva uppajjamānena. Diṭṭhigatikehi vuccamānānaṃ “niccaṃ	625	
PA_tika-abh04_t:625_1	subha”nti evamādivacanānaṃ, diṭṭhirahitehi vuccamānānaṃ gaganakusumādilokavohāravacanānañca	625	
PA_tika-abh04_t:625_2	vatthūni vācāvatthumattānīti āha “vācā…pe… vā”ti.	625	
PA_tika-abh04_t:626	1221. Cittena paraloke ṭhitoti yasmiṃ loke nibbattivasena sayaṃ ṭhito, tato aññaṃ lokaṃ paralokoti cittena gahetvā ṭhito.	62	
PA_tika-abh04_t:627	1236. Na hi purimehītiādinā paṭhamamaggādīhi samugghāṭitaapāyagamanīyabhāvādikā eva rāgādayo dutiyamaggādīhi pahīyantīti dasseti.	62	
PA_tika-abh04_t:628	1287. Upaṭṭhitepi duggatinimittādike na tathā tibbo lobho uppajjati, yathā sugatinimittādiketi āha “balavanikantivirahenā”ti.	62	
PA_tika-abh04_t:629_0	1301. Ekasmiṃ cittuppāde uppannānaṃ viya ekasmiṃ santāne uppannānampi sahapavattipariyāyo	629	
PA_tika-abh04_t:629_1	atthīti pahānekaṭṭhena rāgaraṇena vicikicchuddhaccasahagatamohassa saraṇatā vuttā.	629	
PA_tika-abh04_t:629_2	Uddhaccavicikicchāhi yo moho sahajāto bhave, sopi rāgena saraṇo pahānekaṭṭhabhāvatoti.	629	
PA_tika-abh04_t:629_3	Lobhadosamohatadekaṭṭhakilesataṃsampayuttakkhandhataṃsamuṭṭhānakammabhedato sabbassapi	629	
PA_tika-abh04_t:629_4	akusalassa saṅgahaṇavasena pavatto saraṇapadaniddeso araṇavibhaṅgasuttenapi aññadatthu	629	
PA_tika-abh04_t:629_5	saṃsandatīti dassetuṃ “araṇavibhaṅgasutte”tiādimāha. Yaṃ pana aṭṭhakathāyaṃ sampayogappahānekaṭṭhabhāvadīpanena	629	
PA_tika-abh04_t:629_6	rāgādīnaṃ sabbesaṃ vā akusaladhammānaṃ saraṇabhāvadassanaṃ, taṃ pāḷiyā yathādassitadhammānaṃ	629	
PA_tika-abh04_t:629_7	aññamaññasaraṇabhāvadassanaparaṃ, tadaññadhammānaṃ saraṇabhāvapaṭisedhanaparanti	629	
PA_tika-abh04_t:629_8	araṇavibhaṅgasuttavirodhoti daṭṭhabbaṃ. Suttantadesanāya vā pariyāyakathābhāvato	629	
PA_tika-abh04_t:629_9	nippariyāyato saraṇabhāvo viya araṇabhāvopi akusaladhammānaṃyevāti tathāpavattāya	629	
PA_tika-abh04_t:629_10	aṭṭhakathāya na koci suttavirodhoti daṭṭhabbaṃ.	6291	
PA_tika-abh04_t:630	Suttantikadukanikkhepakathāvaṇṇanā	63	
PA_tika-abh04_t:631_0	1313. Ahaṃ-saddena hetubhūtena yo atthoti ettha ahaṃ-saddo atthoti adhippeto. Atthāvabodhanattho	631	
PA_tika-abh04_t:631_1	hi saddappayogo. Atthaparādhīno kevalo atthapadatthako, so padatthavipariyesakārinā	631	
PA_tika-abh04_t:631_2	pana iti-saddena parato payuttena saddapadatthako jāyati yathā gāvīti ayamāhāti go-saddaṃ	631	
PA_tika-abh04_t:631_3	āhāti viññāyati. Tena viññattivikārasahito saddo paññattīti dasseti. Tathā hi “buddhassa	631	
PA_tika-abh04_t:631_4	bhagavato vohāro lokiyasote paṭihaññatī”tiādinā paññattiyā vacanabhāvaṃ sādhayati.	631	
PA_tika-abh04_t:631_5	Aññathātiādinā paññattiyā asaddasabhāvatte dosamāha. Adhivacanāditā siyā, tathā ca	631	
PA_tika-abh04_t:631_6	adhivacanādīnaṃ adhivacanapathādito viseso na siyāti dukoyeva na sambhaveyyāti adhippāyo.	631	
PA_tika-abh04_t:631_7	Aṭṭhakathāyaṃ pana sakasantatipariyāpanne rūpādayo dhamme samūhato santānato ca ekattavasena	631	
PA_tika-abh04_t:631_8	gahetvā ahanti vohariyamānā upādāpaññatti saṅkhāyati voharīyatīti saṅkhāti adhippetā.	631	
PA_tika-abh04_t:631_9	Tathā sesesu yathāsambhavaṃ daṭṭhabbaṃ. Tenevāha “dattoti ettāvatā sattapaññattiṃ	631	
PA_tika-abh04_t:631_10	dassetvā aññampi upādāpaññattiṃ dassetu”ntiādi. Padatthassāti ahaṃ-saddādipadābhidheyyassa,	6311	
PA_tika-abh04_t:631_11	paramatthassa vā. Adhivacanaṃ saddoti adhippāyena “vadantenā”tiādi vuttaṃ. So hi	6311	
PA_tika-abh04_t:631_12	attanā ñāpetabbamatthaṃ sayaṃ ñāto eva ñāpetīti aggahitasambandhassa na saddo atthappakāsanasamatthoti	6311	
PA_tika-abh04_t:631_13	vuttaṃ “pubbe gahitasaññenā”ti. Visesena ñāyatīti samaññāti saṃ-saddassa visesatthataṃ āha.	6311	
PA_tika-abh04_t:632_0	Karīyatīti idaṃ imassatthassa adhivacananti evaṃ nikkhipīyati. Nāmabhūtaṃ vacanameva	632	
PA_tika-abh04_t:632_1	taṃ taṃ atthaṃ niddhāretvā sahetukaṃ katvā vadati byañjayati cāti āha “nāmamicceva	632	
PA_tika-abh04_t:632_2	vuttaṃ hotī”ti. Tenevāha “na hi pathavī”tiādi. Pathavīsaṅkhātanti pathavī-saddābhidheyyaṃ.	632	
PA_tika-abh04_t:633_0	Ācariyāti aṭṭhakathāya saṃvaṇṇanakā ācariyā, na aṭṭhakathācariyāti adhippāyena vadati.	633	
PA_tika-abh04_t:633_1	Mātikāyanti mātikāvaṇṇanāyaṃ. Tenāti mātikāvaṇṇanāvacanena. Imissā pāḷiyā aṭṭhakathāya	633	
PA_tika-abh04_t:633_2	ca atthadassanassa etassa yathāvuttassa ācariyavādassa virodho siyā, tameva virodhaṃ	633	
PA_tika-abh04_t:633_3	“na hī”tiādinā vivarati. Tattha adhivacanapathādibhāvena vuttānaṃ dhammānaṃ pakāsakassa	633	
PA_tika-abh04_t:633_4	sabhāvassa viññattivikārasahitasaddasseva vacanamattaṃ adhikāraṃ katvā pavattiādi	633	
PA_tika-abh04_t:633_5	yujjati, na asabhāvassāti adhippāyena “uppādavayakiccarahitassā”tiādi vuttaṃ. Tattha	633	
PA_tika-abh04_t:633_6	aniddhāritasabhāvassāti paramatthato anupaladdhasabhāvassa.	633	
PA_tika-abh04_t:634_0	Duvidhāti paññāpanapaññāpitabbabhedato duvidhā. Yathāvuttappakārāti uppādavayakiccarahitātiādippakārā.	634	
PA_tika-abh04_t:634_1	Aṭṭhakathāyaṃ puggalapaññattivaṇṇanāyaṃ. Nanu ca tattha upanidhāpaññattiādayo aparāpi	634	
PA_tika-abh04_t:634_2	paññattiyo vuttā, atha kasmā “cha paññattiyova vuttā”ti vuttaṃ? Saccaṃ vuttā, tā	634	
PA_tika-abh04_t:634_3	pana vijjamānapaññattiādīsu chasu eva antogadhāti “aṭṭhakathāyaṃ vijjamānapaññattiādayo	634	
PA_tika-abh04_t:634_4	cha paññattiyova vuttā”ti vuttaṃ.	634	
PA_tika-abh04_t:635_0	Tattha rūpādi viya avijjamānattā paññāpitabbattā ca avijjamānapaññatti, avijjamānassa	635	
PA_tika-abh04_t:635_1	ca sattarathādiatthassa paññāpanato avijjamānapaññattīti evaṃ avijjamānapaññattivacanena	635	
PA_tika-abh04_t:635_2	yathāvuttā duvidhāpi paññatti saṅgahitāti āha “avijjamāna…pe… vuttā”ti. Itarehīti	635	
PA_tika-abh04_t:635_3	vijjamānapaññattiādīhi avasesehi pañcahi, rūpavedanādīnaṃ sattarathādīnañca atthānaṃ	635	
PA_tika-abh04_t:635_4	pakārehi ñāpanato taṃtaṃvācako saddoyeva visayabhedato vijjamānapaññattiādibhedā	635	
PA_tika-abh04_t:635_5	paññatti saṅkhādīhi dasahi padehi vuttāti ayaṃ purimo attho, so ca yathārutavaseneva	635	
PA_tika-abh04_t:635_6	pāḷiyā viññāyamānattā “pāḷianugato ujuko”ti ca vutto. Yadi cātiādīsu sattādikā yathāvuttappakārā	635	
PA_tika-abh04_t:635_7	upādāpaññatti yadi avijjamānapaññatti, sā atthīti na vattabbā. Avijjamānā ca sā paññāpitabbato	635	
PA_tika-abh04_t:635_8	paññatti cāti tesaṃ ācariyānaṃ laddhīti adhippāyo. Idāni tassā laddhiyā vasena paññattipathāti	635	
PA_tika-abh04_t:635_9	vuttadhammānampi vijjamānapaññattibhāvāpatticodanena tattha dosaṃ dasseti “yathā	635	
PA_tika-abh04_t:635_10	cā”tiādinā. Tatoti yasmā avijjamānattā paññāpitabbattā ca sattarathādīnaṃ avijjamānapaññattibhāvo	6351	
PA_tika-abh04_t:635_11	viya vijjamānattā paññāpitabbattā ca sabbesaṃ sabhāvadhammānaṃ vijjamānapaññattibhāvo	6351	
PA_tika-abh04_t:635_12	āpajjati, tasmāti attho.	6351	
PA_tika-abh04_t:636_0	“Athā”tiādinā paññattipathaniddesato visiṭṭhassa paññattidhammaniddesassa sayameva	636	
PA_tika-abh04_t:636_1	kāraṇamāsaṅkati. “Nāpī”tiādinā tassa kāraṇassa asiddhataṃ dasseti. “Purisoti saṅkhā”tiādīsu	636	
PA_tika-abh04_t:636_2	saṅkhādayopi nāmādīhi atthato avisiṭṭhā vuttāti āha “saṅkhādisaddānaṃ samānatthattā”ti.	636	
PA_tika-abh04_t:636_3	Vacanaggahaṇaṃ vacanuccāraṇaṃ. Aññassāti nāmapaññattiṃ sandhāyāha. Tesanti saṅketaggahaṇavacanaggahaṇānaṃ.	636	
PA_tika-abh04_t:636_4	Asamatthatā na sambhavatīti yojanā. Tameva asambhavaṃ “yadi hī”tiādinā vivarati.	636	
PA_tika-abh04_t:636_5	Paññattiyāti nāmapaññattiyā. Paññattipaññāpaneti yāya nāmapaññattiyā upādāyapaññatti	636	
PA_tika-abh04_t:636_6	rūpādayo ca paññāpīyanti, yā ca sotadvāraviññāṇasantānānantaramuppannena gahitapubbasaṅketena	636	
PA_tika-abh04_t:636_7	manodvāraviññāṇasantānena gayhati, sā ayaṃ nāmāti tassā paññāpane asaṅkarato ṭhapane.	636	
PA_tika-abh04_t:636_8	Atha vā sotadvāraviññāṇasantānānantaramuppannena manodvāraviññāṇasantānena paññattiyā	636	
PA_tika-abh04_t:636_9	gāhāpane paricchindane. Tassā aññā paññatti vattabbā siyāti tassā nāmapaññattiyā	636	
PA_tika-abh04_t:636_10	ñāpane saṅketaggahaṇavacanaggahaṇānaṃ sahakārīkāraṇabhūtā aññā nāmapaññatti atthīti	6361	
PA_tika-abh04_t:636_11	vattabbā anuññātabbā siyā. Tato atthavijānanameva na siyāti kevalāni saṅketaggahaṇavacanaggahaṇāni	6361	
PA_tika-abh04_t:636_12	atthapaññāpane viya paññattiñāpanepi asamatthāni, paññatti ca ñātāyeva tesaṃ sahakārīkāraṇaṃ	6361	
PA_tika-abh04_t:636_13	taṃjānanatthaṃ paññattianantaraparikappane ca anavatthānāpattīti atthādhigamassa	6361	
PA_tika-abh04_t:636_14	sambhavo eva na bhaveyya.	6361	
PA_tika-abh04_t:637_0	Saṅketo rūpādīsu na kiñci hoti, bhūtādinimittaṃ bhāvanāvisesañca upādāya vohariyamānā	637	
PA_tika-abh04_t:637_1	kasiṇādipaññatti viya taṃ taṃ saṅketitabbaṃ saṅketakaraṇañca upādāya vohāramatto,	637	
PA_tika-abh04_t:637_2	tassa ca paññāpikā nāmapaññattīti yathāvuttadosāpattiṃ dassento “nāpi saṅketaggahaṇa”nti	637	
PA_tika-abh04_t:637_3	avoca. Nanu ca atthavijānanāsambhavacodaneneva saṅketaggahaṇābhavopi dassitoti? Saccametaṃ,	637	
PA_tika-abh04_t:637_4	saṅkete pana ācariyānaṃ matibhedo vijjati. Tattha ekapakkhiko ayaṃ dosoti dassanatthaṃ	637	
PA_tika-abh04_t:637_5	tassa visuṃ vacanaṃ vuccamānā rūpādayo dhammāvacanatthā paññāpitabbā ca, tadabhidhāyako	637	
PA_tika-abh04_t:637_6	saddo paññattīti. Ettāvatā sabbavohāro sijjhatīti adhippāyena “vacana…pe… janaṃ natthī”ti	637	
PA_tika-abh04_t:637_7	āha. Paññattiyā vacanabhāvo siddho paṭihananasotabbatādīpakattā tesaṃ pāṭhānanti	637	
PA_tika-abh04_t:637_8	adhippāyo. Ādi-saddena “atthi keci buddhassa bhagavato vohāraṃ suṇanti, niruttipaṭisambhidā	637	
PA_tika-abh04_t:637_9	paccuppannārammaṇā”ti evamādiṃ saṅgaṇhāti. Tasmāti yasmā “paññattidhammā”ti padassa	637	
PA_tika-abh04_t:637_10	yathāvuttapaññattiyo atthoti etasmiṃ pakkhe mātikāvaṇṇanāya virodho, aṭṭhakathāyaṃ	6371	
PA_tika-abh04_t:637_11	avuttatā, imissā pāḷiyā ananugamo, sabbe dhammā paññattīti niddisitabbatā, paññattipathapadassa	6371	
PA_tika-abh04_t:637_12	navattabbatā, anavatthānāpattito atthavijānanāsambhavoti aneke dosā, viññattivikārasahitassa	6371	
PA_tika-abh04_t:637_13	pana saddassa paññattibhāve yathāvuttadosābhāvo anekesaṃ pāṭhappadesānañca anulomanaṃ,	6371	
PA_tika-abh04_t:637_14	tasmā. Tattha yuttaṃ gahetabbanti adhippāyenāha “pāḷi…pe… tabbo”ti.	6371	
PA_tika-abh04_t:638_0	Yadi sattātiādinā saddassa paññattibhāve aṭṭhakathāya virodhamāha. Evaṃ paññattibhāve	638	
PA_tika-abh04_t:638_1	yadi saddassa paññattibhāvo, tassa paramatthato vijjamānattā rūpādiatthassa ca paññāpanato	638	
PA_tika-abh04_t:638_2	vijjamānapaññattibhāvo eva siyā, na avijjamānapaññattibhāvo. Na hi te sattādayo paññattīti.	638	
PA_tika-abh04_t:638_3	Evañca avijjamānapaññattiyā abhāvo eva siyā. Vuttā ca aṭṭhakathāyaṃ “avijjamānapaññattī”ti.	638	
PA_tika-abh04_t:638_4	Itaro visayassa avijjamānattā tassa avijjamānapaññattibhāvoti yathāvuttavirodhābhāvaṃ	638	
PA_tika-abh04_t:638_5	dassento “avijjamānāna”ntiādimāha. Idāni sattādivisayassa kenacipi pariyāyena atthitāya	638	
PA_tika-abh04_t:638_6	abhāvadassanena tabbisayāya paññattiyā avijjamānapaññattibhāvaṃyeva vavatthapeti	638	
PA_tika-abh04_t:638_7	“ayañca vādo”ti. Vijjamānā eva sattādayo rūpādisabhāvābhāvavasena “avijjamānā”ti	638	
PA_tika-abh04_t:638_8	vuccanti, na sabbathā abhāvato. Tathā hi tathā tathā paññāpiyamānabhāvena viññāyantīti	638	
PA_tika-abh04_t:638_9	yathāvuttarūpo vādo “rūpaṃ atthīti? Hevatthi heva natthīti. Sevatthi seva natthīti.	638	
PA_tika-abh04_t:638_10	Na hevaṃ vattabbe. Sevatthi seva natthīti. Āmantā. Atthaṭṭho natthaṭṭho”ti evaṃ pavattāya	6381	
PA_tika-abh04_t:638_11	hevatthikathāya. Tattha hi rūpādayo dhammā rūpādisabhāvena atthi, vedanādisabhāvena	6381	
PA_tika-abh04_t:638_12	natthi, tasmā sabbamevidaṃ evaṃ atthi evaṃ natthīti evaṃladdhike sandhāya “rūpaṃ	6381	
PA_tika-abh04_t:638_13	atthī”ti pucchā sakavādissa. “Hevatthi heva natthī”ti vissajjanaṃ paravādissa. Atha	6381	
PA_tika-abh04_t:638_14	naṃ sakavādī yadi rūpameva evaṃ atthi evaṃ natthīti laddhi, evaṃ sante so eva atthi	6381	
PA_tika-abh04_t:638_15	so eva natthi nāmāti pucchanto “sevatthī”ti āha. Itaro teneva sabhāvena atthitaṃ,	6381	
PA_tika-abh04_t:638_16	teneva natthitaṃ sandhāya paṭikkhipati. Dutiyaṃ puṭṭho sakabhāvena atthitaṃ, parabhāvena	6381	
PA_tika-abh04_t:638_17	natthitaṃ sandhāya paṭijānāti. Tato sakavādī “atthaṭṭho natthaṭṭho”tiādinā atthitā	6381	
PA_tika-abh04_t:638_18	vā natthitā vā aññamaññaviruddhā ekasmiṃ dhamme vinā kālabhedena asambhavattāti kiṃ	6381	
PA_tika-abh04_t:638_19	ekattaṃ āpajjatīti dassento paravādiṃ niggaṇhātīti. Paṭisiddhoti ca “rūpaṃ ‘rūpa’nti	6381	
PA_tika-abh04_t:638_20	hevatthi, rūpaṃ ‘vedanā’ti heva natthī”tiādinā vuttāya rūpavedanāsaññāsaṅkhāraviññāṇānaṃ	6382	
PA_tika-abh04_t:638_21	sakabhāvena atthitāya parabhāvena natthitāya ca paṭisedhanena sattādīnampi tathābhāvo	6382	
PA_tika-abh04_t:638_22	paṭisedhito hotīti katvā vuttaṃ.	6382	
PA_tika-abh04_t:639_0	Rūpādayo na hontīti rūpādisabhāvā na honti. Tathā tathāti samūhasantānādivasena.	639	
PA_tika-abh04_t:639_1	Vicittasaññā parikappavasena uppajjati. Yadi sattarathādisaññāvalambito vacanattho	639	
PA_tika-abh04_t:639_2	vijjamāno na hoti, nanu sattarathādiabhilāpā anariyavohārā jāyantīti āha “na ca te	639	
PA_tika-abh04_t:639_3	abhilāpā”tiādi. Attano vasena kiñci ahontaṃ paññāpakassa vacanasseva vasena paññāpitabbattā	639	
PA_tika-abh04_t:639_4	paññattivohāraṃ labhati. Imināva adhippāyenātiādi “sayaṃ avijjamāno”tiādinā vuttamevatthaṃ	639	
PA_tika-abh04_t:639_5	sandhāyāha. Tanti sattādiggahaṇaṃ. “Brahmavihāracatukkaṃ sattapaññattiṃ ārabbha pavattattā	639	
PA_tika-abh04_t:639_6	navattabbārammaṇaṃ nāma hotī”tiādinā aṭṭhakathāyaṃ tattha tattha na vattabbanti vuttaṃ.	639	
PA_tika-abh04_t:639_7	Yadi parittādibhāvena na vattabbaṃ, kathaṃ avijjamānassa sattādikassa paccayabhāvoti	639	
PA_tika-abh04_t:639_8	āha “khandhasamūhasantāna”ntiādi. Tanti khandhasamūhasantānaṃ. Tadupādānabhūtanti	639	
PA_tika-abh04_t:639_9	puggaloti gahaṇapaññattīnaṃ kāraṇabhūtaṃ. Yadi puggalasaññāya sevamānassa kusalādiuppatti	639	
PA_tika-abh04_t:639_10	hoti, kathaṃ puggaladassanaṃ micchādassananti paṭisiddhanti āha “yasmā panā”tiādi.	6391	
PA_tika-abh04_t:639_11	Pathavīdhātu upalabbhatīti puggalābhāve vipakkhavasena nidassanamāha. Idañhettha	6391	
PA_tika-abh04_t:639_12	anumānaṃ. Na rūpādayo vivecetvā puggalo upalabbhati tesaṃ aggahaṇe tathārūpāya buddhiyā	6391	
PA_tika-abh04_t:639_13	abhāvato sevanādayo viyāti. Puggalo upalabbhati sacchikaṭṭhaparamatthena yo chaviññāṇaviññeyyoti	6391	
PA_tika-abh04_t:639_14	saṃsarati muccati cāti evaṃ diṭṭhiyā parikappitapuggalova paṭisedhito, na vohārapuggaloti	6391	
PA_tika-abh04_t:639_15	dassento “paṭise…pe… diṭṭhī”ti āha.	6391	
PA_tika-abh04_t:640_0	Gāthāya pañcasu khandhesu rūpaṃ vedanā saññā cetanā viññāṇanti etesu kaṃ nāma dhammaṃ	640	
PA_tika-abh04_t:640_1	sattoti jānāsi nu, etesu ekampi sattoti gaṇhituṃ nārahatīti dasseti. Atha etehi añño	640	
PA_tika-abh04_t:640_2	eko satto atthīti paccesi. Evampi māra diṭṭhigataṃ nu te. Nu-saddo diṭṭhigatameveti	640	
PA_tika-abh04_t:640_3	avadhāraṇattho. Kasmā? Yasmā suddhasaṅkhārapuñjoyaṃ. Tamevatthaṃ vivarati “nayidha	640	
PA_tika-abh04_t:640_4	sattūpalabbhatī”ti. Yasmā paccakkhato vā anumānato vā anupaladdhito natthi ettha	640	
PA_tika-abh04_t:640_5	koci satto nāmāti adhippāyo. Yadi satto natthi, kathaṃ satto saṃsāramāpādītiādi nīyatīti.	640	
PA_tika-abh04_t:640_6	Kimettha netabbaṃ, sattoti vohārasatto adhippeto, yasmā satta-saddo vohāre pavattatīti.	640	
PA_tika-abh04_t:640_7	Dutiyagāthāya sambandhaṃ dassento “satto panā”tiādimāha. Aṅgasambhārāti aṅgasambhārato	640	
PA_tika-abh04_t:640_8	akkhacakkaīsādiaṅgasambhāramupādāyāti attho. Sattoti vohāro.	640	
PA_tika-abh04_t:641_0	Avijjamānassāti accantaṃ avijjamānassa sasavisāṇādikassa. Yadi accantaṃ avijjamānaṃ,	641	
PA_tika-abh04_t:641_1	kathaṃ taṃ gayhatīti āha “parikappita”nti. Lokasaññātaṃ ghaṭādi. Ettha pana yathā	641	
PA_tika-abh04_t:641_2	attānaṃ ārabbha uppajjamānakadhammānaṃ taṃsantatipatitānañca kilesupatāpābhāvena	641	
PA_tika-abh04_t:641_3	assatthabhāvapaccayatāya uppādādirahitampi nibbānaṃ “assāsanakarasa”nti vuccati,	641	
PA_tika-abh04_t:641_4	evaṃ attānaṃ ārabbha pavattanakadhammavasena uppādādirahitāpi paññatti pavattāti	641	
PA_tika-abh04_t:641_5	vuttā. Hetuattho vā antonītoti pavattitā vohāritāti attho daṭṭhabbo. Tathā nāmapaññatti	641	
PA_tika-abh04_t:641_6	paññapetabbamatthaṃ gahitāyeva paññāpeti, viññatti viya adhippāyaṃ viññāpetīti sā	641	
PA_tika-abh04_t:641_7	gahetabbābhāvato vuccamānatthadvārena vuccamānāti vuttā. Paññāpitabbapaññattiyā pana	641	
PA_tika-abh04_t:641_8	vuccamānabhāve vattabbameva natthi. Tathā pakārato ñāpanabhāvena ñāpetabbañāpananti	641	
PA_tika-abh04_t:641_9	katvā gahetabbattāyeva ca tassā aniddhāritasabhāvatā paṭikkhittā daṭṭhabbā. Na hi	641	
PA_tika-abh04_t:641_10	sabhāvadhammānaṃ kakkhaḷaphusanādi sarūpato saddena vacanīyabhāvaṃ bhajati, apica	6411	
PA_tika-abh04_t:641_11	kho nesaṃ kāladesādibhedabhinnānaṃ vinivattaaññajātiyako sajātiyasādhāraṇo pubbasaṅketānurūpaṃ	6411	
PA_tika-abh04_t:641_12	ajjhāropasiddho sāmaññākāro vacanīyo. Tatthāpi na vinā kenaci pavattinimittena saddo	6411	
PA_tika-abh04_t:641_13	pavattatīti tassa pavattinimittabhūto lokasaṅketasiddho taṃtaṃvacanatthaniyato sāmaññākāraviseso	6411	
PA_tika-abh04_t:641_14	nāma paññattīti pubbācariyā. So hi tasmiṃ tasmiṃ atthe saddaṃ nāmeti, tassa tassa	6411	
PA_tika-abh04_t:641_15	vā atthassa nāmasaññaṃ karotīti nāmaṃ, pakārehi ñāpanato paññatti cāti.	6411	
PA_tika-abh04_t:642_0	Kassa pana so ākāravisesoti? Paññāpetabbatthassāti veditabbaṃ. Anekākārā hi atthāti.	642	
PA_tika-abh04_t:642_1	Evañca katvā tassā paññattiyā gahetabbatāvacanañca samatthitaṃ bhavati, avassañca	642	
PA_tika-abh04_t:642_2	etamevaṃ sampaṭicchitabbaṃ. Aññathā vacanavacanīyabhedānaṃ saṅkaro siyā, sabbopi	642	
PA_tika-abh04_t:642_3	attho sabbassa saddassa vacanīyo, sabbo ca saddo sabbassa atthassa vācakoti na cettha	642	
PA_tika-abh04_t:642_4	saṅketaggahaṇeneva tesaṃ pavattāti sakkā vattuṃ vavatthitesu eva tesu saṅketaggahaṇassa pavattito.	642	
PA_tika-abh04_t:643_0	Apare pana “yathā dhūmato aggianumāne na kevalena dhūmeneva aggi viññāyati, dhūmassa	643	
PA_tika-abh04_t:643_1	pana agginā avinābhāvasaṅkhāto sambandho viññāyamāno dhūmena aggi viññāyati, evaṃ	643	
PA_tika-abh04_t:643_2	saddena atthavijānane na kevalena saddena tadattho viññāyati. Taṃtaṃsaddassa pana	643	
PA_tika-abh04_t:643_3	tena tena atthena avinābhāvasaṅkhāto sambandho viññāyamāno tena tena saddena atthaṃ	643	
PA_tika-abh04_t:643_4	ñāpetīti veditabbaṃ. Aññathā aggahitasambandhenapi saddasavanamattena tadattho viññāyeyyāti.	643	
PA_tika-abh04_t:643_5	Yo yamettha yathāvuttarūpo sambandho, so tassa tassa atthassa saññāpanabhāvena nāmanti	643	
PA_tika-abh04_t:643_6	paramatthato abhāvā lokasaṅketavasena lokasaṅketoti vā siddho ñātoti lokasaṅketasiddhoti,	643	
PA_tika-abh04_t:643_7	saddena pakāsiyamānānaṃ atthappakārānaṃ adhigamahetutāya pakārato ñāpanato paññattīti	643	
PA_tika-abh04_t:643_8	ca vutto”ti vaṇṇayanti.	643	
PA_tika-abh04_t:644_0	Saṅkhatāsaṅkhatavinimuttassapi ñeyyavisesassa abhāve ghaṭādisaddābhidheyyā viya pathavīphassādisaddavacanīyopi	644	
PA_tika-abh04_t:644_1	na labbhatiyevāti sabbavohāralopo siyā. Yasmā ca rūpārūpadhammā pabandhasaṅkhātataṃtaṃvisesākāravaseneva	644	
PA_tika-abh04_t:644_2	pavattanti, na kevalā, tasmā tesaṃ te saṇṭhānasamūhaavatthāvisesākārā yadipi paramatthato	644	
PA_tika-abh04_t:644_3	kiñci na honti, paramatthato pana vijjamānānaṃ rūpādīnaṃ upādānānaṃ vasena vijjamānabhāvaṃ	644	
PA_tika-abh04_t:644_4	labhitvā taṃtaṃgahaṇānurūpaṃ taṃtaṃabhilāpādhikaraṇaṃ bhavati. Upādāyapaññatti hi	644	
PA_tika-abh04_t:644_5	upādānato yathā aññā anaññāti ca na vattabbā, evaṃ sabbathā atthi natthīti ca na	644	
PA_tika-abh04_t:644_6	vattabbā. Tayopi hi ete santāyevāti evaṃ tāva mātikāvaṇṇanāya na koci virodho. Saṅkhāyati	644	
PA_tika-abh04_t:644_7	saṃkathīyatīti saṅkhāti ayamattho kathetabbabhāvena vacanattheyeva niruḷho, na vacanasminti	644	
PA_tika-abh04_t:644_8	vacanapakkhassa ujukatā sambhavati. Vacanapakkhoyeva pāḷianugato, na paramparāgato	644	
PA_tika-abh04_t:644_9	yathāvutto atthoti kuto panetaṃ labbhā. Na hi anīto attho pāḷiananugato, nāpi sabbā	644	
PA_tika-abh04_t:644_10	pāḷinītatthā evāti yathāvuttā duvidhā paññattiyo aṭṭhakathāyaṃ chahi paññattīhi yathāsambhavaṃ	6441	
PA_tika-abh04_t:644_11	vuttāyevāti siddhametaṃ atthīti na vattabbāti.	6441	
PA_tika-abh04_t:645_0	Yadi paramatthato atthitāpaṭisedho, iṭṭhametaṃ. Atha vohārato, sattarathaghaṭādīhi	645	
PA_tika-abh04_t:645_1	sattarathādivacanappayogoyeva na sambhaveyyāti. Na hi vacanīyarahito vacanappayogo	645	
PA_tika-abh04_t:645_2	atthīti. Paramatthadhammānaṃ asabhāvadhammabhūtāya paññattiyā vibhāgadassanatthā	645	
PA_tika-abh04_t:645_3	adhivacanādidukattayadesanāti na paramatthadhammānaṃ rūpādīnaṃ paññattibhāvāpattīti.	645	
PA_tika-abh04_t:645_4	Na ca paññattipathapaññattidhammaniddesānaṃ avisesavacanaṃ yuttaṃ, saddasseva pana	645	
PA_tika-abh04_t:645_5	paññattibhāve siyā kāci tesaṃ visesamattā. Paññāpitabbassa aparamatthasabhāvasseva	645	
PA_tika-abh04_t:645_6	paññattibhāvo adhippetoti na sabbo paññattipatho paññattisaddena vutto, paññatti	645	
PA_tika-abh04_t:645_7	ca paññāpetabbabhāvena vuttāti paññattipathapadaṃ vattabbameva. Evañcetaṃ icchitabbaṃ.	645	
PA_tika-abh04_t:645_8	Itarathā saddassa ca paññāpitabbatāya paññattipathabhāvoti paññattipadaṃ na vattabbaṃ	645	
PA_tika-abh04_t:645_9	siyāti ca sakkā vattuṃ, nikkhepakaṇḍe vibhattāyeva paññatti “puriso māgaṇḍiyo”ti	645	
PA_tika-abh04_t:645_10	etthāpi dassitāti na na sakkā vattuṃ. Tathāpi hi yathāvuttaupādāyapaññattināmapaññattīnaṃ	6451	
PA_tika-abh04_t:645_11	sabhāvasambhavatoti saṅkhādisaddānaṃ samānatthatāpi tesaṃ matimattameva, viññatti	6451	
PA_tika-abh04_t:645_12	viya adhippāyaṃ viññāpentā sayaṃ ñātāyeva nāmapaññatti paññāpetabbamatthaṃ paññāpeti	6451	
PA_tika-abh04_t:645_13	gahitasarūpatāya padīpo viya rūpagatavidhaṃsaneti na paññattiantaraparikappanena	6451	
PA_tika-abh04_t:645_14	payojanaṃ atthi paññāpetabbatthapaññāpane, nāmapaññattipaññāpane pana upādānabhedabhinnā	6451	
PA_tika-abh04_t:645_15	upādāyapaññatti viya taṃtaṃvacanavacanatthabhedabhinnā nāmapaññattīti aññā paññatti	6451	
PA_tika-abh04_t:645_16	icchitā eva. Na ca anavatthānadoso taṃtaṃvacanassa tadatthavibhāvane sahakārīkāraṇabhāvena	6451	
PA_tika-abh04_t:645_17	paṭiniyatasarūpattā. Etena saṅketaggahaṇābhāvopi paṭisiddho daṭṭhabbo, tathā nāmapaññattiyā	6451	
PA_tika-abh04_t:645_18	payojanābhāvo. Dassitappayojanā hi sā pubbeti.	6451	
PA_tika-abh04_t:646_0	“Vohāro lokiyasote paṭihaññatī”tiādīsu sotabbassa saddassa vasena tabbisayabhūtā	646	
PA_tika-abh04_t:646_1	vohārādayo paṭihananasotabbatāpariyāyena vuttāti daṭṭhabbā. Saddoyeva vā tattha vohārādisahacāritāya	646	
PA_tika-abh04_t:646_2	tathā vutto. Na hi sakkā sabbattha ekarasā desanā pavattīti vattuṃ. Tathā hi katthaci	646	
PA_tika-abh04_t:646_3	sukhā dukkhā, sukhāpi vedanā dukkhāti vuccanti, dukkhā sukhā, dukkhāpi sukhāti, evaṃ	646	
PA_tika-abh04_t:646_4	yathāvuttā duvidhāpi paññatti adhivacanādipāṭhassa atthabhāvena aṭṭhakathāyaṃ vuttāyevāti.	646	
PA_tika-abh04_t:646_5	Ayaṃ saṅkhatāsaṅkhatavinimuttaṃ ñeyyavisesaṃ icchantānaṃ vasena vinicchayo.	646	
PA_tika-abh04_t:647_0	1316. Satipi paresaṃ sāmaññādināmakārakānaṃ nāmakaraṇabhāve parānapekkhatāya tato	647	
PA_tika-abh04_t:647_1	ativiya yutto idha nāmakaraṇasabhāvo ukkaṃsaparicchedena nāmakaraṇatthoti adhippetoti	647	
PA_tika-abh04_t:647_2	dassetuṃ “aññaṃ anapekkhitvā”tiādimāha. Nāmakaraṇasabhāvatā na hoti asabhāvikatāya	647	
PA_tika-abh04_t:647_3	kadācideva pavattito cāti adhippāyo. Sabhāvasiddhattāti vedanādīnaṃ vedanādināmakaraṇadhammataṃ	647	
PA_tika-abh04_t:647_4	āha. Yadi vedanādīnaṃ kenaci akataṃ sakanāmaṃ ādāyayeva pavattanato opapātikanāmānaṃ	647	
PA_tika-abh04_t:647_5	nāmakaraṇaṭṭhena nāmabhāvo, evaṃ sati pathavīādīnampi nāmabhāvo āpajjati, aññathā	647	
PA_tika-abh04_t:647_6	pathavīādinidassanameva na siyāti anuyogaṃ manasi katvā āha “pathavīādinidassanenā”tiādi.	647	
PA_tika-abh04_t:647_7	Ekadesasāmaññena hi yathādhippetena upamā hoti, na sabbasāmaññenāti. Evampi yadi	647	
PA_tika-abh04_t:647_8	sabhāvasiddhanāmattā vedanādayo nāmaṃ, pathavīādīnampi anivattanīyo nāmabhāvoti āha	647	
PA_tika-abh04_t:647_9	“niruḷhattā”tiādi. Tena yaṃnimittaṃ vedanādīsu nāmasaddappavatti, satipi tadaññesaṃ	647	
PA_tika-abh04_t:647_10	taṃnimittayoge go-saddo viya kukkuṭādisattapiṇḍe niruḷhato vedanādīsu nāma-saddo	6471	
PA_tika-abh04_t:647_11	pavattoti dasseti. Tathā hi anekesu suttapadesesu tesaṃyeva nāmavohāro dissati. Nāmatānāpatti	6471	
PA_tika-abh04_t:647_12	vuttā kesakumbhādināmantarāpajjanato. Etamevatthaṃ nidassanabhāvena “na hī”tiādinā	6471	
PA_tika-abh04_t:647_13	vivarati. Yadipi samūhādighanavinibbhogābhāvato vedanādiarūpadhammesupi piṇḍākārena	6471	
PA_tika-abh04_t:647_14	gahaṇaṃ pavattati, taṃ pana yebhuyyena atthātiparikappamukhena ekadhammavaseneva,	6471	
PA_tika-abh04_t:647_15	na samūhavasenāti vuttaṃ “aññena…pe… natthī”ti.	6471	
PA_tika-abh04_t:648_0	Pakāsakapakāsitabbabhāvo visayivisayabhāvo eva. Adhivacanasamphasso manosamphasso.	648	
PA_tika-abh04_t:648_1	So nāmamantarena gahetuṃ asakkuṇeyyatāya pākaṭoti nidassanabhāvena vutto. “Adhivacanasamphasso	648	
PA_tika-abh04_t:648_2	viyā”ti vacanena manosamphassatappakārānameva nāmabhāvo siyā, na paṭighasamphassatappakārānanti	648	
PA_tika-abh04_t:648_3	āsaṅkāya nivattanatthaṃ “paṭighasamphassopī”tiādimāha. Tattha pañcaviññāṇasahagato	648	
PA_tika-abh04_t:648_4	phasso paṭighasamphasso. Pi-saddo sambhāvane. Idaṃ vuttaṃ hoti – visayīvisayasaṅghaṭṭanasamuppattiyā	648	
PA_tika-abh04_t:648_5	aññaphassato oḷārikopi paṭighasamphasso na rūpadhammā viya vibhūtākāro, tato nāmāyattagahaṇiyabhāvo	648	
PA_tika-abh04_t:648_6	nāmassevāti. Arūpatāya vātiādinā sāmaññato visesato ca paṭighasamphassassa upacāravasena	648	
PA_tika-abh04_t:648_7	nāmabhāvamāha. Pacchimapurimānanti “nāmañca rūpañcā”ti imaṃ anupubbiṃ sandhāya vuttaṃ.	648	
PA_tika-abh04_t:648_8	Satipi rūpassātiādinā nāmavohārahetuṃ anaññasādhāraṇaṃ nibbānassa adhipatipaccayabhāvaṃ	648	
PA_tika-abh04_t:648_9	eva vibhāveti, yato ariyānaṃ aññavisayavinissaṭaṃ ninnapoṇapabbhārabhāvena asaṅkhatadhātuyaṃ	648	
PA_tika-abh04_t:648_10	eva cittaṃ pavattatīti.	6481	
PA_tika-abh04_t:649	1318. Vaṭṭasmiṃ ādīnavapaṭicchādanato tadassādanābhinandanato ca vaṭṭassa mūlaṃ padhānakāraṇanti vaṭṭamūlaṃ.	64	
PA_tika-abh04_t:650_0	1320. Ekekasmiṃ rūpādike yathābhiniviṭṭhe vatthusmiṃ ahaṃmānādhāranimittataṃ kusalākusalatabbipākalokādhāratañca	650	
PA_tika-abh04_t:650_1	samāropetvā pavattaggahaṇaviseso. Yā kāci diṭṭhi nivisamānā dhammasabhāvaṃ aticcaparāmasanākāreneva	650	
PA_tika-abh04_t:650_2	nivisatīti vuttaṃ “parāmasantīti attho”ti.	650	
PA_tika-abh04_t:651	1332. Cetanāppadhāno saṅkhārakkhandhoti katvā “yāya cetanāyā”tiādi vuttaṃ.	65	
PA_tika-abh04_t:652	1333. Dunnāmaṃ gārayhanāmaṃ. Anupasaṅkamantassātiādinā sevanabhajanānaṃ visesamāha.	65	
PA_tika-abh04_t:653_0	1336. Āpattiāpattivuṭṭhānaparicchedajānanūpāyadassanaṃ saha vatthunā saha kammavācāyādivacananti	653	
PA_tika-abh04_t:653_1	imamatthaṃ dassento “vatthuvītikkamato”tiādimāha. “Āpattikusalatā āpattivuṭṭhānakusalatā”ti	653	
PA_tika-abh04_t:653_2	hi vuttanti. Kāraṇajānanena phalaṃ suṭṭhu ñātaṃ hotīti taṃ dassetuṃ “āpattiyā vā”tiādimāha.	653	
PA_tika-abh04_t:654	1342. Tassāti manasikārakusalatāya.	65	
PA_tika-abh04_t:655	1344. Anuppajjamānāneva anuppajjantāneva.	65	
PA_tika-abh04_t:656	1348. Akaraṇena anādaravasenāti adhippāyo.	65	
PA_tika-abh04_t:657	1350. Pheggurukkhassa sigguādikassa.	65	
PA_tika-abh04_t:658_0	1352. Cakkhundriyāsaṃvarassāti cakkhundriyāsaṃvaraṇassa. Asaṃvutacakkhundriyasseva	658	
PA_tika-abh04_t:658_1	hetūti cakkhudvārikassa abhijjhādianvāssavanassa taṃdvārikaviññāṇassa viya cakkhundriyaṃ	658	
PA_tika-abh04_t:658_2	padhānakāraṇaṃ. Sati hi asaṃvutatte cakkhundriyassa te te anvāssavantīti asaṃvariyamānacakkhundriyahetuko	658	
PA_tika-abh04_t:658_3	so asaṃvaro tathāvuttoti aṭṭhakathāya adhippāyaṃ dasseti. Idāni yathāvutte adhippāye	658	
PA_tika-abh04_t:658_4	ṭhatvā “yatvādhikaraṇanti hī”tiādinā pāḷiyā yojanaṃ dasseti. Kassa cāti pakāraṃ pucchati,	658	
PA_tika-abh04_t:658_5	kathaṃvidhassa kathaṃsaṇṭhitassāti attho. Na hi sarūpe vutte puna sarūpapucchāya	658	
PA_tika-abh04_t:658_6	payojanaṃ atthi. Anvāssavanti abhijjhādayo. Tadupalakkhitanti anvāssavūpalakkhitaṃ	658	
PA_tika-abh04_t:658_7	cakkhundriyaṃ asaṃvutanti yojanā.	658	
PA_tika-abh04_t:659_0	Yathāsambhavanti dussīlyāsaṃvaro manodvāravasena, sesāsaṃvaro chadvāravasena yojetabbo.	659	
PA_tika-abh04_t:659_1	Muṭṭhassaccādīnaṃ satipaṭipakkhākusaladhammādibhāvato siyā pañcadvāre uppatti, na	659	
PA_tika-abh04_t:659_2	tveva kāyikavācasikavītikkamabhūtassa dussīlyassa tattha uppatti pañcadvārikajavanānaṃ	659	
PA_tika-abh04_t:659_3	aviññattijanakattāti tameva yathāsambhavaṃ “na hi pañcadvāre”tiādinā vivarati.	659	
PA_tika-abh04_t:660_0	Yathā kinti yena pakārena javane uppajjamāno asaṃvaro “cakkhundriye asaṃvaro”ti vuccati,	660	
PA_tika-abh04_t:660_1	taṃ nidassanaṃ kinti attho. Tatthāyaṃ pavattikkamo – pañcadvāre rūpādiārammaṇe āpāthagate	660	
PA_tika-abh04_t:660_2	niyamitādivasena kusalākusalajavane uppajjitvā bhavaṅgaṃ otiṇṇe manodvārikajavanaṃ	660	
PA_tika-abh04_t:660_3	taṃyevārammaṇaṃ katvā bhavaṅgaṃ otarati, puna tasmiṃyeva dvāre “itthipuriso”tiādinā	660	
PA_tika-abh04_t:660_4	vavatthapetvā javanaṃ bhavaṅgaṃ otarati. Puna vāre pasādarajjanādivasena javanaṃ	660	
PA_tika-abh04_t:660_5	javati. Puna yadi taṃ ārammaṇaṃ āpāthaṃ āgacchati, taṃsadisameva pañcadvārādīsu javanaṃ	660	
PA_tika-abh04_t:660_6	tadā uppajjamānakaṃ sandhāya “evameva javane dussīlyādīsu uppannesu tasmiṃ asaṃvare	660	
PA_tika-abh04_t:660_7	sati dvārampi agutta”ntiādi vuttaṃ. Ayaṃ pana ukkaṭṭhanayo paricitārammaṇaṃ sandhāya	660	
PA_tika-abh04_t:660_8	vutto, aparicite antarantarā pañcadvāre uppajjitvā tadanurūpaṃ manodvārepi uppajjatīti.	660	
PA_tika-abh04_t:660_9	Dvārabhavaṅgādīnaṃ javanena sambandho ekasantatipariyāpannato daṭṭhabbo.	660	
PA_tika-abh04_t:661_0	Sati dvārabhavaṅgādiketi paccayabhāvena purimanipphannaṃ javanakāle asantampi bhavaṅgādi	661	
PA_tika-abh04_t:661_1	cakkhādi viya phalanipphattiyā santaññeva nāmāti vuttaṃ. Na hi dharamānaṃyeva santanti	661	
PA_tika-abh04_t:661_2	vuccatīti. Bāhiraṃ viya katvāti paramatthato javanassa bāhirabhāve itarassa ca abbhantarabhāve	661	
PA_tika-abh04_t:661_3	asatipi “pabhassaramidaṃ, bhikkhave, cittaṃ, tañca kho āgantukehi upakkilesehi upakkiliṭṭha”ntiādivacanato	661	
PA_tika-abh04_t:661_4	āgantukabhūtassa kadāci kadāci uppajjamānassa javanassa bāhirabhāvo tabbidhurasabhāvassa	661	
PA_tika-abh04_t:661_5	itarassa abbhantarabhāvo pariyāyato vuttoti dasseti. Asaṃvarahetubhāvāpattitoti dvārādīnaṃ	661	
PA_tika-abh04_t:661_6	asaṃvarahetubhāvāpajjanassa pākaṭabhāvaṃ sandhāyāha. Uppanne hi asaṃvare dvārādīnaṃ	661	
PA_tika-abh04_t:661_7	tassa hetubhāvo paññāyatīti. Dvārabhavaṅgādimūsananti dvārabhavaṅgādīsu mūsanaṃ.	661	
PA_tika-abh04_t:661_8	Yasmiñhi dvāre asaṃvaro uppajjati, so tattha dvārādīnaṃ saṃvarūpanissayabhāvaṃ upacchindantoyeva	661	
PA_tika-abh04_t:661_9	pavattatīti. Tenevāha “kusalabhaṇḍavināsana”nti.	661	
PA_tika-abh04_t:662_0	Ettha ca “cakkhunā rūpaṃ disvā”tiādipāḷiyaṃ saṃvaro, saṃvaritabbaṃ, saṃvaraṇupāyo,	662	
PA_tika-abh04_t:662_1	yato ca so saṃvaro, yattha ca so saṃvaroti imaṃ pabhedaṃ dassetvā yojetabbā. Kathaṃ?	662	
PA_tika-abh04_t:662_2	“Rakkhati…pe… saṃvaraṃ āpajjatī”ti etena saṃvaro vutto. Satiṃ paccuṭṭhapetīti ayañhettha	662	
PA_tika-abh04_t:662_3	atthoti. Cakkhādi saṃvaritabbaṃ. Na nimittaggāhī hoti nānubyañjanaggāhīti saṃvaraṇupāyo.	662	
PA_tika-abh04_t:662_4	“Yatvādhikaraṇa”ntiādinā saṃvaraṇāvadhi. Rūpādayo saṃvaravisayoti. Kiñca paṭisaṅkhābhāvanābalasaṅgahitabhāvena	662	
PA_tika-abh04_t:662_5	duvidhopi indriyasaṃvaro? Tattha purimena visayesu ādīnavadassanaṃ, itarena ādīnavappahānaṃ.	662	
PA_tika-abh04_t:662_6	Tathā purimena pariyuṭṭhānappahānaṃ, itarena anusayappahānaṃ. Tathā purimo lokiyamaggasaṅgahito,	662	
PA_tika-abh04_t:662_7	dutiyo lokuttaramaggasaṅgahitoti ayampi viseso veditabbo.	662	
PA_tika-abh04_t:663_0	1353. Davatthādiabhilāsoti davo eva attho payojananti davattho, so ādi yesaṃ te davatthādayo.	663	
PA_tika-abh04_t:663_1	Tesu, tesaṃ vā abhilāso, davo vā attho etassāti davattho, tadādiko davatthādi, ko	663	
PA_tika-abh04_t:663_2	pana soti āha “abhilāso”ti. Āhāraparibhoge asantussanāti āhāraparibhoge atitti. Bahuno	663	
PA_tika-abh04_t:663_3	uḷārassa ca patthanāvasena pavattā bhiyyokamyatā asantussanāti evamettha attho yujjati.	663	
PA_tika-abh04_t:664_0	1355. Majjanākārena pavatti mānassevāti katvā “mānova mānamado”ti vuttaṃ. Tathā hi	664	
PA_tika-abh04_t:664_1	jātimadādayo “māno maññanā”tiādinā mānabhāveneva vibhattāti. Khudā nāma kammajatejo.	664	
PA_tika-abh04_t:664_2	Taṃ pana abhutte bhutte ca uppajjatīti yaṃ tattha āmāsayasaṅkhātassa sarīradesassa	664	
PA_tika-abh04_t:664_3	pīḷanato vihiṃsāsaddavacanīyaṃ, tadeva dassetabbaṃ, itarañca nivattetabbanti abhuttapaccayā	664	
PA_tika-abh04_t:664_4	uppajjanakattena khudā visesitāti āha “khudāya visesana”nti. Ye pana “kammajatejapaccayā	664	
PA_tika-abh04_t:664_5	dukkhā vedanā khudā”ti vadanti, tesaṃ abhuttapaccayā uppajjanakāti visesanameva na	664	
PA_tika-abh04_t:664_6	yujjati. Satipi tasmiṃ bhūtatthakathane vihiṃsūparatipurāṇavedanāpaṭihananānaṃ visesābhāvo	664	
PA_tika-abh04_t:664_7	āpajjatīti purimoyevettha attho. Etāsaṃ ko visesoti abhuttapaccayā uppajjanakavedanā,	664	
PA_tika-abh04_t:664_8	bhuttapaccayā na uppajjanakavedanāti dvepi cetā vedanā yāvatā anāgatāyevāti adhippāyo.	664	
PA_tika-abh04_t:664_9	Satipi anāgatatte purimā uppannasadisī, itarā pana ataṃsadisī accantaṃ anuppannāvāti	664	
PA_tika-abh04_t:664_10	ayamettha viseso. Teneva “yathāpavattā”ti purimāyaṃ vuttaṃ, itarattha ca “appavattā”ti.	6641	
PA_tika-abh04_t:664_11	Atha vā abhuttapaccayā uppajjanakavedanā pubbe katakammassa vipākattā purāṇavedanā	6641	
PA_tika-abh04_t:664_12	nāma. Appaccavekkhaṇādiayuttaparibhogapaccayā paccavekkhaṇādiyuttaparibhogato āyatiṃ	6641	
PA_tika-abh04_t:664_13	na uppajjissatīti bhuttapaccayā na uppajjanakavedanā navavedanā nāma. Vihiṃsānimittatā vihiṃsānibbattatā.	6641	
PA_tika-abh04_t:665_0	Yāpenti etenāti yāpanāti vuttassa sarīrayāpanakāraṇassa jīvitindriyassapiyāpanakāraṇanti	665	
PA_tika-abh04_t:665_1	imassa visesassadassanatthaṃ “jīvitindriyayāpanatthāyā”ti vatvā na kevalaṃ jīvitindriyasseva	665	
PA_tika-abh04_t:665_2	yāpanakāraṇamāhāro, atha kho ṭhānādipavattiākāravisesayuttassa sakalasarīrassapi	665	
PA_tika-abh04_t:665_3	yāpanakāraṇanti taṃdīpanatthaṃ yātrāti vacananti yāpanā me bhavissatīti avisesena	665	
PA_tika-abh04_t:665_4	vuttanti dassento “catunnaṃ iriyāpathānaṃ avicchedasaṅkhātā yāpanā yātrā”ti āha.	665	
PA_tika-abh04_t:665_5	Aṭṭhānayojanaaparibhogadupparibhogādivasena saddhādeyyassa vināsanaṃ saddhādeyyavinipātanaṃ.	665	
PA_tika-abh04_t:665_6	Yenāti gaṇabhojanalakkhaṇappattassa thūpīkatādikassa vā paṭiggahaṇena. Sāvajjaṃ sanindaṃ	665	
PA_tika-abh04_t:665_7	paribhogaṃ karotīti vā attho.	665	
PA_tika-abh04_t:666_0	Iriyā…pe… vuttanti sukhaṃ pavattamānehi iriyāpathehi tesaṃ tathāpavattiyā kāraṇanti	666	
PA_tika-abh04_t:666_1	gahitattā viditattā yathāvuttabhuñjanapivanāni pubbakālakiriyābhāvena vuccamānāni	666	
PA_tika-abh04_t:666_2	iriyāpathakattukāni viya vuttānīti attho. Yathā hi “paññāya cassa disvā āsavā parikkhīṇā	666	
PA_tika-abh04_t:666_3	hontī”ti dassanassa khayahetutā, “ghataṃ pivitvā balaṃ bhavati, sīhaṃ disvā bhayaṃ	666	
PA_tika-abh04_t:666_4	bhavatī”ti ca pānadassanānaṃ balabhayahetutā vuccati, evaṃ bhuñjanapivanānaṃ iriyāpathasukhappavattihetubhāvo	666	
PA_tika-abh04_t:666_5	vuttoti evamettha attho daṭṭhabbo. Sulabhānavajjabhāvo viya appabhāvopi paccayānaṃ	666	
PA_tika-abh04_t:666_6	paramasallekhavuttīnaṃ sukhavihārāya pariyattoti cīvarasenāsanānaṃ appabhāvukkaṃsānujānanavasena	666	
PA_tika-abh04_t:666_7	pavattāhi anantaragāthāhi idhāpi dhammasenāpatinā sukhavihārāya pariyatto appabhāvukkaṃso	666	
PA_tika-abh04_t:666_8	anuññātoti viññāyatīti “punapī”tiādinā “bhutvānā”ti pāṭhaṃ samatthayati.	666	
PA_tika-abh04_t:667	1368. Satiādidhammāti satipaññāsamādhivīriyasammāvācādidhammā, ye chahi dukehi pariggahitā.	66	
PA_tika-abh04_t:668	1373. Paṭivijjhitabbehi paṭivedho vutto. Visayenapi hi visayī vuccati sahacarabhāvato. Yathā –	66	
PA_tika-abh04_t:669	“Uppādetvāna saṃvegaṃ, dukkhenassa ca hetunā;	66	
PA_tika-abh04_t:670	Vaḍḍhayitvā sammasitvā, muttiyā maggamabravī”ti	67	
PA_tika-abh04_t:671	“Saccapariyosāne”ti ca.	67	
PA_tika-abh04_t:672_0	Yathā dukkhādīnaṃ pariññādivasena pavattamānaṃ paṭivedhañāṇaṃ asammohato te avilometvā	672	
PA_tika-abh04_t:672_1	avirodhetvā pavattati nāma, evaṃ tadupanissayabhāvaṃ vipassanāñāṇampi yathābalaṃ	672	
PA_tika-abh04_t:672_2	te avilometvā pavattatīti catunnaṃ saccānaṃ anulomanti vuttanti dutiyo atthavikappo	672	
PA_tika-abh04_t:672_3	vutto. Ettha ca “catunnaṃ saccāna”nti padaṃ vinā upacārena vuttaṃ, purimasmiṃ upacārenāti	672	
PA_tika-abh04_t:672_4	daṭṭhabbaṃ. Sammādiṭṭhippadhānattā vā sesamaggaṅgānaṃ maggasaccekadesassa paṭivedhassa	672	
PA_tika-abh04_t:672_5	anulomaṃ samudāyānulomaṃ vuttaṃ, catusaccekadesassa maggassa vā.	672	
PA_tika-abh04_t:673	1380. Khayasamayeti khayasamūhe. “Kilesānaṃ khayavasena pavattadhammapuñje”ti ca vadanti.	67	
PA_tika-abh04_t:674	1381. Aparibandhabhāvena nirāsaṅkā, ārammaṇe abhiratibhāvena ca pavatti adhimuccanaṭṭhoti āha “ani…pe… ttanaṭṭhenā”ti.	67	
PA_tika-abh04_t:675_0	1382. Ariyamaggappavattiyā uttarakālaṃ pavattamānaṃ phalañāṇaṃ taṃtaṃmaggavajjhakilesānaṃ	675	
PA_tika-abh04_t:675_1	khayapariyosāne pavattattā “khīṇante ñāṇa”nti vuttaṃ. Yasmā pana taṃ maggānantaraṃ	675	
PA_tika-abh04_t:675_2	uppajjati, tasmā maggena ṭhānaso khīṇesu kilesesu tesaṃ khīṇabhāvānantaraṃ pavattamānaṃ	675	
PA_tika-abh04_t:675_3	khīṇabhāvānaṃ paṭhamakāle pavattantipi vuccatīti dutiyo vikappo vutto.	675	
PA_tika-abh04_t:676	Dukanikkhepakathāvaṇṇanā niṭṭhitā.	67	
PA_tika-abh04_t:677	Nikkhepakaṇḍavaṇṇanā niṭṭhitā.	67	
PA_tika-abh04_t:678	4. Aṭṭhakathākaṇḍaṃ	67	
PA_tika-abh04_t:679	Tikaatthuddhāravaṇṇanā	67	
PA_tika-abh04_t:680_0	1384. Nayagamananti nīyati, neti, nīyanti vā etenāti nayo, gammati etenāti gamanaṃ,	680	
PA_tika-abh04_t:680_1	nayova, nayassa vā gamanaṃ nayagamanaṃ. Gati eva vā gamanaṃ. Paṭhamena ādi-saddena	680	
PA_tika-abh04_t:680_2	abhidhammabhājanīyādisaṅgahāsaṅgahādiekakādisuddhikasacchi kaṭṭhādimūlamūlādikā pañcapakaraṇikā	680	
PA_tika-abh04_t:680_3	nayagati saṅgayhati. Anulomādīti pana paccanīyaanulomapaccanīyapaccanīyānulomapakārā	680	
PA_tika-abh04_t:680_4	ekamūlādippakārā ca. Ettha atthesu nicchitesūti etasmiṃ aṭṭhakathākaṇḍe cittuppādavasena	680	
PA_tika-abh04_t:680_5	bhūmantaravisesayogato sabbesaṃ mātikāpadānaṃ atthesu saṅkhepato vavatthāpitesu.	680	
PA_tika-abh04_t:681_0	Pañhuddhārantiādīsu “siyā kusalaṃ dhammaṃ paṭicca kusalo dhammo uppajjeyya hetupaccayā”tiādinā	681	
PA_tika-abh04_t:681_1	kusalapadaṃ ādiṃ katvā kusalākusalābyākatantā tisso kusalādikā, kusalābyākataakusalābyākatakusalākusalantā	681	
PA_tika-abh04_t:681_2	tisso, kusalākusalābyākatantā ekāti kusalādikā satta pucchā, tathā akusalādikā, abyākatādikā,	681	
PA_tika-abh04_t:681_3	kusalābyākatādikā, akusalābyākatādikā, kusalākusalādikā, kusalākusalābyākatādikāti	681	
PA_tika-abh04_t:681_4	sattannaṃ sattakānaṃ vasena dhammānulome kusalattikaṃ nissāya hetupaccaye ekūnapaññāsa	681	
PA_tika-abh04_t:681_5	pucchā, tathā sesapaccayesu sesatikesu dhammapaccanīyādīsu ca. Taṃ sandhāya “ekūnapaññāsāya	681	
PA_tika-abh04_t:681_6	ekūnapaññāsāyā”ti vuttaṃ. “Siyā hetuṃ dhammaṃ paṭicca hetudhammo uppajjeyya hetupaccayā”tiādinā	681	
PA_tika-abh04_t:681_7	“hetuṃ paṭicca hetu, hetuṃ paṭicca nahetu, hetuṃ paṭicca hetu ca nahetu ca. Nahetuṃ	681	
PA_tika-abh04_t:681_8	paṭicca nahetu, nahetuṃ paṭicca hetu, nahetuṃ paṭicca hetu ca nahetu ca. Hetuñca	681	
PA_tika-abh04_t:681_9	nahetuñca paṭicca hetu, hetuñca nahetuñca paṭicca nahetu, hetuñca nahetuñca paṭicca	681	
PA_tika-abh04_t:681_10	hetu ca nahetu cā”ti ekekasmiṃ duke hetupaccayādīsu ekamekasmiṃ paccaye nava nava	6811	
PA_tika-abh04_t:681_11	pucchā honti. Tā sandhāya “navasu navasu pañhesū”ti vuttaṃ.	6811	
PA_tika-abh04_t:682_0	Labbhamānassāti kusalattike tāva paṭiccavāre hetupaccaye “kusalaṃ dhammaṃ paṭicca	682	
PA_tika-abh04_t:682_1	kusalo dhammo uppajjati hetupaccayā, kusalaṃ ekaṃ khandhaṃ paṭicca tayo khandhā”tiādinā	682	
PA_tika-abh04_t:682_2	kusalena kusalaṃ, kusalena abyākataṃ, kusalena kusalābyākataṃ, akusalena akusalaṃ,	682	
PA_tika-abh04_t:682_3	akusalena abyākataṃ, akusalena akusalābyākataṃ, abyākatena abyākataṃ, kusalābyākatena	682	
PA_tika-abh04_t:682_4	abyākataṃ, akusalābyākatena abyākatanti navannaṃ navannaṃ pañhānaṃ atthato sambhavantassa	682	
PA_tika-abh04_t:682_5	pañhassa vissajjanavasena uddharaṇaṃ, tathā sesapaccayavārattikādīsu. Tesuyevāti	682	
PA_tika-abh04_t:682_6	yathāvuttesu eva pañhesu atthasambhavato yathāvibhattānaṃ pañhavissajjanānaṃ “hetuyā	682	
PA_tika-abh04_t:682_7	navā”tiādinā gaṇanāṭhapanaṃ. Pasaṭe dhammeti yathā heṭṭhā kaṇḍadvaye “yasmiṃ samaye	682	
PA_tika-abh04_t:682_8	kāmāvacaraṃ kusalaṃ citta”ntiādinā vippakiṇṇe muttapupphe viya phassādayo dhamme.	682	
PA_tika-abh04_t:682_9	Avisiṭṭhaniddeso sāmaññaniddeso. Viññātadhammassa puggalassāti adhippāyo.	682	
PA_tika-abh04_t:683_0	Yadi cittuppādarūpakaṇḍesu catubhūmicittuppādādivasena viññātadhammassa atthuddhāradesanā	683	
PA_tika-abh04_t:683_1	āraddhā, evaṃ sante idha kasmā kusalattikaniddeso vuttoti āha “yadipi kusalattikavitthāro”tiādi.	683	
PA_tika-abh04_t:683_2	Dhammavisesanabhāvatoti “dhammā”ti padassa padhānabhāvaṃ dasseti. Ato hi tadabhidheyyā	683	
PA_tika-abh04_t:683_3	pucchitabbā jātā. Viññātāhīti bhūmīnaṃ visesanalakkhaṇayogamāha. Ettha padhānanti	683	
PA_tika-abh04_t:683_4	kiñcāpi uddese kusalapadena dhammā visesitabbā, “catūsu bhūmīsu kusala”nti imasmiṃ	683	
PA_tika-abh04_t:683_5	pana niddese bhūmīhi visesitabbattā kusalapadaṃ padhānanti visesanabhāvena vacanicchāya	683	
PA_tika-abh04_t:683_6	abhāvato satipi visesitabbadhammānaṃ kāmāvacarādiphassādibhede tadanapekkhaṃ anavajjasukhavipākatāsaṅkhātaṃ	683	
PA_tika-abh04_t:683_7	attano kusalākārameva gahetvā pavattamānattā “ekattameva upādāya pavattatī”ti vuttaṃ.	683	
PA_tika-abh04_t:683_8	Sabbepi hi kusalā dhammā anavajjasukhavipākatāya ekasabhāvāyevāti.	683	
PA_tika-abh04_t:684_0	1385. Yathāyogaṃ yojetabbanti catūhi bhūmīhi ādhārabhūtāhi visesetvā samayaphassādibhedaṃ	684	
PA_tika-abh04_t:684_1	anāmasitvā vipākabhāvena ekattaṃ netvā “catūsu bhūmīsu vipāko”ti vuttanti yojetabbaṃ.	684	
PA_tika-abh04_t:684_2	Esa nayo “tīsu bhūmīsu kiriyābyākata”ntiādīsupi.	684	
PA_tika-abh04_t:685_0	Uppajjati etthāti uppādo, cetasikā. Te hi cittassa sabbathāpi nissayādipaccayabhāvato	685	
PA_tika-abh04_t:685_1	ettha ca uppattiyā ādhārabhāvena apekkhitā. Yathā ca cetasikā cittassa, evaṃ cittampi	685	
PA_tika-abh04_t:685_2	cetasikānaṃ nissayādipaccayabhāvato ādhārabhāvena vattabbataṃ arahatīti yathāvuttaṃ	685	
PA_tika-abh04_t:685_3	uppādasaddābhidheyyataṃ na vinivattati. Idaṃ vuttaṃ hoti – “cittuppādo”ti ettha uppādassa	685	
PA_tika-abh04_t:685_4	visesanabhāvena pavattamānampi cittaṃ attani yathāvuttauppādaatthasambhavato apariccattavisesitabbabhāvameva	685	
PA_tika-abh04_t:685_5	hutvā tassa visesanabhāvaṃ paṭipajjatīti. Yadāha “avayavena samudāyopalakkhaṇavasena	685	
PA_tika-abh04_t:685_6	attho sambhavatī”ti. Cittasamānagatikassa idha cittaggahaṇena gahetabbatāya “dvepañcaviññāṇānī”ti	685	
PA_tika-abh04_t:685_7	nidassanena vakkhamānattā “citta…pe… gahaṇaṃ kata”nti vuttaṃ. Tattha aññassāti rūpassa.	685	
PA_tika-abh04_t:686_0	1420. Pañcadvāre vattabbameva natthi ekantaparittārammaṇattā pañcadvārikacittānaṃ.	686	
PA_tika-abh04_t:686_1	Iṭṭhāniṭṭhārammaṇānubhavananti vipākassa pakappetvā ārammaṇaggahaṇābhāvamāha. Tato	686	
PA_tika-abh04_t:686_2	kammānurūpaṃ pavattamāno vipāko parittakammavipākatāya parittārammaṇeyeva pavattitumarahati,	686	
PA_tika-abh04_t:686_3	na mahaggatappamāṇārammaṇeti adhippāyo. Samādhippadhānassapi kassaci kammassa appanāappattassa	686	
PA_tika-abh04_t:686_4	ekantena sadisavipākatāabhāvato “appanāppattassā”ti kammaṃ visesitaṃ. Vaṇṇalakkhaṇādiṃ	686	
PA_tika-abh04_t:686_5	aggahetvā lokasaññānurodheneva gahite pathavādike parikammasaññāya samuppāditattā	686	
PA_tika-abh04_t:686_6	paṭibhāganimittasaṅkhātaṃ saññāvasaṃ ārammaṇaṃ assāti saññāvasārammaṇaṃ. Tādisenevāti	686	
PA_tika-abh04_t:686_7	samādhippadhānatāya appanāppattīhi viya saññāvasārammaṇatāya ca nibbiseseneva. Sopīti	686	
PA_tika-abh04_t:686_8	pi-saddo sampiṇḍanattho. Tenetaṃ dasseti “attano kammassa samānabhūmikadhammārammaṇatāya	686	
PA_tika-abh04_t:686_9	viya tassa ārammaṇārammaṇatāyapi vipāko kammānurūpoyeva nāma hotī”ti.	686	
PA_tika-abh04_t:687_0	Yadi evaṃ kasmā mahaggatappamāṇārammaṇassa parittakammassa vipāko tadārammaṇārammaṇo	687	
PA_tika-abh04_t:687_1	na hotīti? Appanāppattakammavipākassa viya tassa kammārammaṇārammaṇatāya niyamābhāvato	687	
PA_tika-abh04_t:687_2	kammānurūpatāya ca anekarūpattā. Yathā attano kammasadisassa mahaggatajavanassa parittārammaṇassapi	687	
PA_tika-abh04_t:687_3	tadārammaṇaṃ nānubandhakaṃ paricayābhāvato, evaṃ attano kammassa nimittabhūtepi tassa	687	
PA_tika-abh04_t:687_4	sahakārīkāraṇāhi apariyādinne mahaggatappamāṇe ārammaṇe paricayābhāvato parittavipāko	687	
PA_tika-abh04_t:687_5	na pavattati, kammanimittārammaṇo pana jāyamāno paritteneva tena hotīti āha “paṭisandhiādibhūto”tiādi.	687	
PA_tika-abh04_t:687_6	Yasmā panātiādinā pāḷiyāva yathāvuttamatthaṃ nicchinoti. Nānākkhaṇikakammapaccayo	687	
PA_tika-abh04_t:687_7	hi ettha adhippeto paccayapaccayuppannānaṃ bhinnārammaṇatāya vuttattā. Na cātiādinā	687	
PA_tika-abh04_t:687_8	parittavipākā eva idha paccayuppannabhāvena vuttāti dasseti. Idhāti imasmiṃ atthuddhārakaṇḍe.	687	
PA_tika-abh04_t:688_0	Sativepullappattānaṃ sativirahitassa kāyakammassa sambhavaṃ dassetuṃ “vāsanāvasenā”ti	688	
PA_tika-abh04_t:688_1	vuttaṃ. Avītarāgānaṃ aparittepi katthaci ārammaṇe siyā cetaso uppilāvitattanti “kilesavirahe”ti	688	
PA_tika-abh04_t:688_2	visesetvā vuttaṃ. Ādarākaraṇavasenevāti ādarākaraṇamattavasenevāti visesanivattiattho	688	
PA_tika-abh04_t:688_3	eva-saddo tameva nivattetabbaṃ visesaṃ dasseti, nāññathā. Kosajjādīti ādi-saddena	688	
PA_tika-abh04_t:688_4	dosādayo saṅgaṇhāti. Ādarākaraṇaṃ nirussukkatā evāti ādaraṃ karontā nirussukkabhāveneva	688	
PA_tika-abh04_t:688_5	na honti, na pana ādaraṃ na karontiyevāti daṭṭhabbaṃ. Ekacce pana “akammaññasarīratāya	688	
PA_tika-abh04_t:688_6	aññavihitatāya ca khīṇāsavānaṃ asakkaccadānādipavatti na anādaravasenā”ti vadanti.	688	
PA_tika-abh04_t:689_0	1421. Atipaguṇānanti subhāvitānaṃ suṭṭhutaraṃ vasippattānaṃ. Evaṃ paguṇajjhānesupi	689	
PA_tika-abh04_t:689_1	pavatti hoti tattha vicāraṇussāhassa mandabhāvatoti adhippāyo. Pubbe dassitanti “tīṇi	689	
PA_tika-abh04_t:689_2	lakkhaṇānīti ahanti vā”tiādinā pubbe dassitaṃ. “Avijjamāno aparamatthabhāvato, vijjamāno	689	
PA_tika-abh04_t:689_3	ca lokasaṅketasiddhiyā sammutisaccabhāvato attho arīyati cittena gammati ñāyatī”ti	689	
PA_tika-abh04_t:689_4	ācariyā vadanti. Yato tabbisayā cittuppādā navattabbaṃ ārammaṇaṃ etesanti navattabbārammaṇāti	689	
PA_tika-abh04_t:689_5	aññapadatthasamāsavasena vuccanti. Ayaṃ pana vādo hevatthikavādo viya hotīti tassa	689	
PA_tika-abh04_t:689_6	accantaṃ avijjamānataṃ maññanto ito ca aññathā avijjamānapaññattiṃ dassetuṃ “sammutisacce	689	
PA_tika-abh04_t:689_7	panā”tiādimāha. Kathaṃ pana tassa accantamavijjamānatte tabbisayānaṃ dhammānaṃ pavatti	689	
PA_tika-abh04_t:689_8	navattabbārammaṇabhāvo cāti āha “avijjamānampī”tiādi. Parittādiārammaṇāti na vattabbāti	689	
PA_tika-abh04_t:689_9	vuttāti parittādayo viya tassa visuṃ vavatthitabhāvaṃ nisedheti.	689	
PA_tika-abh04_t:690_0	Vikkhipanaṃ nānārammaṇesu cittassa pavattanaṃ. Anavaṭṭhānaṃ ekasmiṃyeva pavattituṃ	690	
PA_tika-abh04_t:690_1	appadānaṃ. Dutiyādimaggapurecārikaṃ phalasamāpattipurecārikañca kāmāvacarañāṇaṃ nibbānārammaṇatāya	690	
PA_tika-abh04_t:690_2	lokuttaracittassa āvajjanaṭṭhāniyatāya ca paṭhamamaggapurecārikañāṇena samānanti	690	
PA_tika-abh04_t:690_3	katvā vuttaṃ “gotrabhuvodāne gotrabhūti gahetvā”ti.	690	
PA_tika-abh04_t:691_0	Sabbatthapādakanti nipphādetabbe, payojane vā bhummaṃ “cetaso avūpasame”tiādīsu viya.	691	
PA_tika-abh04_t:691_1	Tena sabbesu vipassanādīsu nipphādetabbesūti attho. Tenevāha “sabbesū”tiādi. Atītaṃsañāṇassa	691	
PA_tika-abh04_t:691_2	kāmāvacarattā iddhividhādīsu tassa aggahaṇaṃ daṭṭhabbaṃ. Tassa pana atītasattadivasato	691	
PA_tika-abh04_t:691_3	heṭṭhā yāva paccuppannapaṭisandhi, tāva visayoti vadanti. Atītasattadivasesupi khandhapaṭibaddhānaṃ	691	
PA_tika-abh04_t:691_4	tassa visayabhāvo yutto viya dissati.	691	
PA_tika-abh04_t:692_0	Pādakajjhānacittaṃ parikammehi gahetvāti pādakajjhānaṃ samāpajjitvā vuṭṭhāya “idaṃ	692	
PA_tika-abh04_t:692_1	cittaṃ viya ayaṃ kāyo sīghagamano hotū”ti pubbabhāgaparikammehi rūpakāyassa viya	692	
PA_tika-abh04_t:692_2	pādakajjhānacittassapi gahetabbataṃ sandhāya vuttaṃ. Idaṃ pana adhiṭṭhānaṃ evaṃ pavattatīti	692	
PA_tika-abh04_t:692_3	veditabbaṃ. Adhippetaṭṭhānapāpuṇanatthaṃ gantukāmataṃ purakkhatvā pādakajjhānaṃ samāpajjitvā	692	
PA_tika-abh04_t:692_4	vuṭṭhāya “idaṃ cittaṃ viya ayaṃ kāyo sīghagamano hotū”ti karajakāyārammaṇaṃ parikammaṃ	692	
PA_tika-abh04_t:692_5	katvā bhavaṅgaṃ otaritvā vuṭṭhāya pādakajjhānaṃ samāpajjitvā puna bhavaṅge otiṇṇe	692	
PA_tika-abh04_t:692_6	manodvārāvajjanaṃ rūpakāyaṃ ārammaṇaṃ katvā uppajjati anulomāni ca. Tato adhiṭṭhānacittampi	692	
PA_tika-abh04_t:692_7	tamevārammaṇaṃ katvā uppajjati. Tassānubhāvena yathādhippetaṭṭhānaṃ gatoyeva hoti.	692	
PA_tika-abh04_t:692_8	Evaṃ adissamānena kāyena gacchanto panāyaṃ kiṃ tassa adhiṭṭhānacittassa uppādakkhaṇe	692	
PA_tika-abh04_t:692_9	gacchati, udāhu ṭhitikkhaṇe bhaṅgakkhaṇe vāti? Tīsu khaṇesu gacchatīti icchanti.	692	
PA_tika-abh04_t:692_10	Citteti pādakajjhānacitte. Samodahatīti cittānugatikaṃ cittaṃ viya sīghagamanaṃ karotīti	6921	
PA_tika-abh04_t:692_11	attho. Yathā hi cittaṃ icchitakkhaṇe atidūrepi visayaṃ ārabbha pavattati, evaṃ rūpakāyassapi	6921	
PA_tika-abh04_t:692_12	lahuparivattibhāvāpādanaṃ cittavasena kāyapariṇāmanaṃ. Na cettha rūpadhammānaṃ dandhaparivattibhāvato	6921	
PA_tika-abh04_t:692_13	ekacittakkhaṇena desantaruppatti na yujjatīti vattabbā adhiṭṭhānacittena rūpakāyassa	6921	
PA_tika-abh04_t:692_14	lahuparivattibhāvassa āpāditattā. Tenevāha “cittavasena kāyaṃ adhiṭṭhahitvā sukhasaññañca	6921	
PA_tika-abh04_t:692_15	lahusaññañca okkamitvā adissamānena kāyena brahmalokaṃ gacchatī”ti. Acinteyyo hi	6921	
PA_tika-abh04_t:692_16	iddhimantānaṃ iddhivisayoti.	6921	
PA_tika-abh04_t:693_0	Cittasantānaṃ rūpakāye samodahitanti yattakehi cittehi dissamānena kāyena yathādhippetaṭṭhānappatti,	693	
PA_tika-abh04_t:693_1	tattakānaṃ cittānaṃ pabandhassa dandhagamanakaraṇato imassa adhiṭṭhānassa karajakāye	693	
PA_tika-abh04_t:693_2	āropitaṃ tadanuguṇanti attho. Idampi adhiṭṭhānapādakajjhānaṃ samāpajjitvā vuṭṭhāya	693	
PA_tika-abh04_t:693_3	“ayaṃ kāyo viya idaṃ cittaṃ dandhagamanaṃ hotū”ti samāpajjitvā vuṭṭhitajjhānacittārammaṇaṃ	693	
PA_tika-abh04_t:693_4	parikammaṃ katvā bhavaṅgaṃ otaritvā bhavaṅgato vuṭṭhāya pādakajjhānaṃ samāpajjitvā	693	
PA_tika-abh04_t:693_5	puna bhavaṅge otiṇṇe manodvārāvajjanaṃ pādakajjhānaṃ ārammaṇaṃ katvā uppajjati anulomāni	693	
PA_tika-abh04_t:693_6	ca. Tato adhiṭṭhānacittampi tamevārammaṇaṃ katvā uppajjati. Tassānubhāvena antarā	693	
PA_tika-abh04_t:693_7	pañcaviññāṇādīsu uppannesupi apatanto icchitaṭṭhānaṃ gacchati. Evaṃ gacchanto ca	693	
PA_tika-abh04_t:693_8	sace icchati, pathavīkasiṇavasena ākāse maggaṃ nimminitvā padasā gacchati. Sace icchati,	693	
PA_tika-abh04_t:693_9	vāyokasiṇavasena vāyuṃ adhiṭṭhahitvā tūlapicu viya vāyunā gacchati. Apica gantukāmatāva	693	
PA_tika-abh04_t:693_10	ettha pamāṇaṃ. Sati hi gantukāmatāya evaṃ katādhiṭṭhāno adhiṭṭhānavegakkhittoveso	6931	
PA_tika-abh04_t:693_11	issāsapakkhitto saro viya dissamāno gacchatīti. Tattha ākāse maggaṃ nimminitvā gacchanto	6931	
PA_tika-abh04_t:693_12	vināpi abhiññāñāṇena pakatipathaviyaṃ viya gacchati. Teneva “padasā gacchatī”ti vuttaṃ.	6931	
PA_tika-abh04_t:693_13	Vāyuṃ adhiṭṭhahitvā gacchanto abhiññāñāṇasamuṭṭhitavāyodhātuparamparāya gacchati.	6931	
PA_tika-abh04_t:693_14	Ubhayatthāpi antarā vanarāmaṇīyakādīni pekkhamāno āpāthagate sadde ca suṇamāno gacchatīti	6931	
PA_tika-abh04_t:693_15	vadanti. Keci pana “adissamānena kāyena ekacittakkhaṇeneva icchitaṭṭhānagamane dissamānena	6931	
PA_tika-abh04_t:693_16	kāyena padasā vāyunā ca gamane abhiññācittasamuṭṭhitakāyaviññattivipphārena gamana”nti	6931	
PA_tika-abh04_t:693_17	vadanti. Apare “abhiññācittassa viññattinibbattanakiccaṃ natthī”ti vadanti.	6931	
PA_tika-abh04_t:694_0	Adhiṭṭhānadvayanti cittakāyavasena kāyacittapariṇāmanabhūtaṃ rūpakāyapādakajjhānacittārammaṇaṃ	694	
PA_tika-abh04_t:694_1	ubhayaṃ adhiṭṭhānaṃ. Taṃsampayuttāyāti yathāvuttaadhiṭṭhānadvayasampayuttāya. Sukhasaññālahusaññābhāvatoti	694	
PA_tika-abh04_t:694_2	sukhasaññālahusaññāsabbhāvato, tabbhāvaṃ āpajjanatoti attho. Sukhasaññāti cettha	694	
PA_tika-abh04_t:694_3	upekkhāsampayuttā saññā. Upekkhā hi “santaṃ sukha”nti vuttā. Sāyeva ca saññā nīvaraṇehi	694	
PA_tika-abh04_t:694_4	ceva vitakkādīhi paccanīkehi ca vimuttattā “lahusaññā”tipi veditabbā. Tāhi samokkantāhi	694	
PA_tika-abh04_t:694_5	rūpakāyopi tūlapicu viya sallahuko hoti. So evaṃ vātakkhittatūlapicunā viya sallahukena	694	
PA_tika-abh04_t:694_6	ekacittakkhaṇena adissamānena ca kāyena yathāruci gacchatīti.	694	
PA_tika-abh04_t:695	“Mutto vatamhi tāya anatthasaṃhitāya dukkarakārikāya, sādhu vatamhi sammāsambodhiṃ sambujjha”nti pavattaṃ bhagavato cetoparivitakkamaññāya māro “amuttabhāvamassa karissāmī”ti,	69	
PA_tika-abh04_t:696	“Tapokammā apakkamma, yaṃ na sujjhanti māṇavā;	69	
PA_tika-abh04_t:697	Asuddho maññasi suddho, suddhimaggā aparaddho”ti. –	69	
PA_tika-abh04_t:698_0	Āhāti evamādiṃ sandhāya “mārādīnampi bhagavato cittajānanaṃ vutta”nti vuttaṃ. Nibbānapaccavekkhaṇañca	698	
PA_tika-abh04_t:698_1	pubbenivāsānussatiñāṇena nibbānā…pe… ñātesu pavattatīti sambandho. Nibbānā…pe… ñātesūti	698	
PA_tika-abh04_t:698_2	idaṃ abhiññāñāṇassa parato pavattamānaṃ paccavekkhaṇaṃ abhiññāñāṇassa visaye viya	698	
PA_tika-abh04_t:698_3	abhiññāñāṇavisayavisayepi kadāci pavattituṃ arahatīti katvā vuttaṃ. Appamāṇārammaṇatanti	698	
PA_tika-abh04_t:698_4	appamāṇakhandhārammaṇatanti attho. Tasmāti yasmā pubbenivāsānussatiñāṇassa nibbānārammaṇabhāvadīpako	698	
PA_tika-abh04_t:698_5	koci pāṭho natthi, tasmā. Paccavekkhaṇakicce vuccamāneti ruḷhiṃ aggahetvā maggādīnaṃ	698	
PA_tika-abh04_t:698_6	atītānaṃ pati pati avekkhanaṃ anussaraṇaṃ paccavekkhaṇanti pubbenivāsānussatiñāṇassa	698	
PA_tika-abh04_t:698_7	kiccaṃyeva paccavekkhaṇanti vuccamāneti attho. Anuññātāti dissatīti “maggaphalanibbānapaccavekkhaṇato”ti	698	
PA_tika-abh04_t:698_8	idameva sandhāya vuttaṃ. Ayañhettha attho – pubbenivāsānussatiñāṇena nibbānārammaṇe	698	
PA_tika-abh04_t:698_9	khandhe disvā “ime dhammā kiṃ nu kho ārabbha pavattā”ti āvajjentassa pubbenivāsānussatiñāṇaṃ	698	
PA_tika-abh04_t:698_10	nibbānārammaṇe pavattatīti. Anāgataṃsañāṇepi eseva nayo.	6981	
PA_tika-abh04_t:699_0	Yadi evaṃ kasmā parittattike “appamāṇo dhammo mahaggatassa dhammassa ārammaṇapaccayena	699	
PA_tika-abh04_t:699_1	paccayo”ti ettha “appamāṇā khandhā cetopariyañāṇassa pubbenivāsaanāgataṃsañāṇassa	699	
PA_tika-abh04_t:699_2	ārammaṇapaccayena paccayo”ti ajjhattattike ca “bahiddhādhammo bahiddhādhammassa,	699	
PA_tika-abh04_t:699_3	bahiddhādhammo ajjhattassa dhammassa ārammaṇapaccayena paccayo”ti etesaṃ vibhaṅgesu	699	
PA_tika-abh04_t:699_4	“bahiddhā khandhā iddhividhañāṇassa cetopariyapubbenivāsayathākammūpagaanāgataṃsaāvajjanāya	699	
PA_tika-abh04_t:699_5	ārammaṇapaccayena paccayo”ti ettakameva vuttaṃ, na vuttaṃ nibbānanti. Cetopariyaiddhividhādiñāṇehi	699	
PA_tika-abh04_t:699_6	saha vuttattāti ce, evampi visuṃ vibhajitabbaṃ siyā. Na hi visuṃ vibhajanārahaṃ saha	699	
PA_tika-abh04_t:699_7	vibhajatīti? Na, avacanassa aññakāraṇattā. Yāni hi puthujjanānaṃ pubbenivāsaanāgataṃsañāṇāni,	699	
PA_tika-abh04_t:699_8	tesaṃ avisayo eva nibbānaṃ. Ariyānaṃ pana maggaphalapaccavekkhaṇehi sacchikatanibbānānaṃ	699	
PA_tika-abh04_t:699_9	imehi ñāṇehi paccakkhakaraṇe payojanaṃ natthīti sādhāraṇena iddhividhañāṇādīnaṃ gahitattā	699	
PA_tika-abh04_t:699_10	nibbānaṃ na vuttanti daṭṭhabbaṃ. Nibbattakkhandhajānanamāha, na nibbattakakkhandhajānanaṃ.	6991	
PA_tika-abh04_t:699_11	Yathākammūpagañāṇakiccañhi tanti. Attho sambhavatīti idaṃ anāgataṃsañāṇassapi anibbānārammaṇataṃ sandhāya vuttaṃ.	6991	
PA_tika-abh04_t:700_0	1429. Maggārammaṇattike yasmā cittuppādakaṇḍe bodhitesu cittuppādesu ekantato maggārammaṇāyeva	700	
PA_tika-abh04_t:700_1	keci natthi, maggārammaṇāyeva pana kadāci maggādhipatino honti, tasmā “katame dhammā	700	
PA_tika-abh04_t:700_2	maggārammaṇā”ti ekameva pucchaṃ katvā tayopi koṭṭhāsā labbhamānavasena vibhattā.	700	
PA_tika-abh04_t:700_3	Iminā nayena paratopi evarūpesu ṭhānesu attho veditabbo. “Cittuppādā”ti, “maggārammaṇā”ti	700	
PA_tika-abh04_t:700_4	ca vuttadhammānaṃyeva maggahetukattābhāvaṃ sādhetuṃ “asahajātattā”ti idaṃ hetuvacananti	700	
PA_tika-abh04_t:700_5	“asampayuttattāti attho”ti vuttaṃ. Tenevāha “na hi arūpadhammāna”ntiādi. “Aññadhammārammaṇakāle	700	
PA_tika-abh04_t:700_6	evā”ti avadhāraṇassa aggahitattā garuṃ akatvā maggārammaṇakālepi maggādhipatibhāvena	700	
PA_tika-abh04_t:700_7	na vattabbāti ayampi attho aṭṭhakathāyaṃ pariggahitoyevāti daṭṭhabbaṃ. “Garuṃ katvā	700	
PA_tika-abh04_t:700_8	paccavekkhaṇakāle”ti hi vuttattā garuṃ akatvā paccavekkhaṇakālepi atthi eva. Tadā	700	
PA_tika-abh04_t:700_9	ca maggādhipatibhāvena na vattabbā te dhammāti bhiyyopi siddhovāyamattho.	700	
PA_tika-abh04_t:701_0	1434. Atītārammaṇāvāti uddhaṭaṃ, “atītārammaṇā”ti pana aṭṭhakathāpāṭho bahūsu potthakesu	701	
PA_tika-abh04_t:701_1	dissati. Tasmāti yasmā paṭiccasamuppādavibhaṅgavaṇṇanāyaṃ “maraṇasamaye ñātakā ‘ayaṃ,	701	
PA_tika-abh04_t:701_2	tāta, tavatthāya buddhapūjā karīyati, cittaṃ pasādehī’ti vatvā”tiādinā pañcadvāre	701	
PA_tika-abh04_t:701_3	rūpādiārammaṇūpasaṃharaṇaṃ tattha tadārammaṇapariyosānānaṃ cuddasannaṃ cittānaṃ pavattiñca	701	
PA_tika-abh04_t:701_4	vatvā tasmiṃyeva ekacittakkhaṇaṭṭhitike ārammaṇe paṭisandhicittaṃ uppajjatīti paccuppannārammaṇabhāvaṃ	701	
PA_tika-abh04_t:701_5	paṭisandhiyā vakkhati, tasmāti attho. Dve bhavaṅgāni āvajjanaṃ maraṇassāsannabhāvena	701	
PA_tika-abh04_t:701_6	mandībhūtavegattā pañca javanāni dve tadārammaṇāni cuticittanti ekādasa cittakkhaṇā	701	
PA_tika-abh04_t:701_7	atītāti āha “pañcacittakkhaṇāvasiṭṭhāyuke”ti. Itaratthāti aññatadārammaṇāya cutiyā.	701	
PA_tika-abh04_t:701_8	Idāni tameva “itaratthā”ti saṅkhepato vuttamatthaṃ vitthārato dassetuṃ “yadā hī”tiādimāha.	701	
PA_tika-abh04_t:701_9	Cutiyā tadārammaṇarahitattā paṭisandhiyā ca paccuppannārammaṇattā “rūpā…pe… jjantassā”ti	701	
PA_tika-abh04_t:701_10	udāhaṭaṃ. Cha bhavaṅgāni paccuppannārammaṇāni honti, nava cittakkhaṇā atītāti sattacittakkhaṇāvasiṭṭhāyuke	7011	
PA_tika-abh04_t:701_11	gatinimitte paṭisandhiyā pavattattāti daṭṭhabbaṃ.	7011	
PA_tika-abh04_t:702	Vijjamānameva kāyaṃ ārammaṇaṃ karotīti etena sukhalahusaññokkamanena paccuppannasseva bhūtupādāyarūpasaṅghātassa lahuparivattibhāvāpādanaṃ, na bhāvinoti dasseti.	70	
PA_tika-abh04_t:703_0	Etthantareti apākaṭakālato paṭṭhāya yāva pākaṭakālo, etasmiṃ antare. Yasmā pana kassaci	703	
PA_tika-abh04_t:703_1	kiñci sīghaṃ pākaṭaṃ hoti, kassaci dandhaṃ, tasmā “ekadvesantativārā”ti aniyametvā	703	
PA_tika-abh04_t:703_2	vuttaṃ. “Vacanasiliṭṭhatāvasena vutta”nti eke, keci pana “etthantare pavattā rūpadhammā	703	
PA_tika-abh04_t:703_3	arūpadhammā ca paccuppannāti gahite eko santativāro hoti, taṃ pana dvidhā vibhajitvā	703	
PA_tika-abh04_t:703_4	apākaṭakālaṃ ādiṃ katvā yebhuyyena pākaṭakālato orabhāvo eko koṭṭhāso yebhuyyena	703	
PA_tika-abh04_t:703_5	pākaṭakālaṃ ādiṃ katvā yāva supākaṭakālo ekoti ete dve santativārā. Iminā nayena	703	
PA_tika-abh04_t:703_6	sesasantativārabhedāpi veditabbā. Tattha kālavasena sabbesaṃ samānabhāvaṃ aggahetvā	703	
PA_tika-abh04_t:703_7	dhammānaṃ sadisappavattivasena santatiparicchedo dīpitabbo”ti vadanti. Kiñci kiñci	703	
PA_tika-abh04_t:703_8	kālaṃ sadisaṃ pavattamānāpi hi utucittādisamuṭṭhānā rūpadhammā santativārāti vuccanti.	703	
PA_tika-abh04_t:703_9	Yadāha “atiparittā”tiādinā, arūpasantatipi cettha yathāvuttarūpasantatiparicchinnā	703	
PA_tika-abh04_t:703_10	saṅgahitāyevāti daṭṭhabbaṃ. Paccuppannesu dhammesu saṃhīratīti taṇhādiṭṭhīhi ākaḍḍhanīyaṭṭhānabhāvena	7031	
PA_tika-abh04_t:703_11	vuttaṃ. “Yo cāvuso, mano ye ca dhammā”ti visayivisayabhūtā ekabhavabhūtā ca ekasantatipariyāpannā	7031	
PA_tika-abh04_t:703_12	dhammā vibhāgaṃ akatvā gayhamānā addhāpaccuppannaṃ hoti, sati pana vibhāgakaraṇe	7031	
PA_tika-abh04_t:703_13	khaṇasantatipaccuppannatā labbhatīti āha “addhāpaccuppannaṃ hontaṃ etaṃ ubhayaṃ hotī”ti.	7031	
PA_tika-abh04_t:704_0	Tassāti mahājanassa. Atītādivibhāgaṃ akatvāti āvajjanādīnaṃ samānākārappavattiyā	704	
PA_tika-abh04_t:704_1	upāyaṃ dasseti. Siddhaṃ hotīti khaṇapaccuppannārammaṇattepi parikammacetopariyañāṇānaṃ	704	
PA_tika-abh04_t:704_2	ayaṃ pāḷi suṭṭhu nītā hotīti attho. Atītattiko ca evaṃ abhinno hotīti evaṃ khaṇapaccuppanneyeva	704	
PA_tika-abh04_t:704_3	dhamme idha paccuppannoti gayhamāne aññapadasaṅgahitasseva anantarapaccayabhāvaṃ	704	
PA_tika-abh04_t:704_4	pakāsento atītattiko ca paṭṭhāne abhedato sammā atthassa uddhaṭattā avināsito hoti.	704	
PA_tika-abh04_t:704_5	Atha vā atītattikoti paṭṭhāne atītattikapāḷi, imāya atītattikapāḷiyā yathāvuttakāraṇatoyeva	704	
PA_tika-abh04_t:704_6	abhinno avisiṭṭho aññadatthu saṃsandati sametīti attho.	704	
PA_tika-abh04_t:705_0	Yathāsambhavanti āvajjanāya anāgatārammaṇatā, javanānaṃ paccuppannātītārammaṇatā	705	
PA_tika-abh04_t:705_1	anāgatapaccuppannātītārammaṇatāti yojetabbaṃ. Nānārammaṇatā na siyā addhāvasena paccuppannārammaṇattāti	705	
PA_tika-abh04_t:705_2	adhippāyo. Ayañca attho ekissā javanavīthiyā ekasmiṃyeva citte pavattiyaṃ āvajjanādīnaṃ	705	
PA_tika-abh04_t:705_3	anāgatādiārammaṇatā sambhavatīti sambhavadassanavasena vuttoti yathādhippetassa abhiññācittassa	705	
PA_tika-abh04_t:705_4	khaṇapaccuppanne pavattiṃ yojetvā dassetuṃ “tenā”tiādimāha. Tīṇīti “atītārammaṇo	705	
PA_tika-abh04_t:705_5	dhammo atītārammaṇassa dhammassa āsevanapaccayena paccayo, anāgatārammaṇo dhammo	705	
PA_tika-abh04_t:705_6	anāgatārammaṇassa dhammassa, paccuppannārammaṇo dhammo paccuppannārammaṇassa dhammassa	705	
PA_tika-abh04_t:705_7	āsevanapaccayena paccayo”ti padantarasaṅgahitadhammānapekkhā dhammā tīṇi pañhavissajjanānīti	705	
PA_tika-abh04_t:705_8	attho. Anāsevanaṃ natthīti āsevanalābhe sati yathādhammasāsane avacanassa kāraṇaṃ	705	
PA_tika-abh04_t:705_9	natthīti avacanena tattha itaresaṃ pañhānaṃ paṭisedho viññāyatīti adhippāyo.	705	
PA_tika-abh04_t:706_0	Etassa vādassāti “āvajjanajavanānaṃ anāgatapaccuppannārammaṇattepi cetopariyañāṇaṃ	706	
PA_tika-abh04_t:706_1	siddha”nti vādassa. Nissayabhāvoti atthasambhavato yathāvuttanayassa jotakabhāvo.	706	
PA_tika-abh04_t:706_2	Yanti cittaṃ. Tassāti āvajjanajavanānaṃ khaṇapaccuppannaniruddhārammaṇatāvacanassa.	706	
PA_tika-abh04_t:706_3	Ettha ca kālavisesaṃ āmasati, anāgatāyeva ca āvajjanā pavattatīti nayidaṃ yujjamānakaṃ.	706	
PA_tika-abh04_t:706_4	Atha “yaṃ imassa cittaṃ bhavissati, taṃ jānāmī”ti ābhogaṃ karoti, evaṃ sati parikammābhiññācittānampi	706	
PA_tika-abh04_t:706_5	anāgatārammaṇattamevāti sabbattha āvajjanajavanānaṃ anāgatapaccuppannārammaṇatā na	706	
PA_tika-abh04_t:706_6	sijjhatīti āha “pavatti…pe… vuttattā”ti. Dosāpattiyāti dosāpajjanena, dosāpattito	706	
PA_tika-abh04_t:706_7	vā. Rāsiekadesāvajjanapaṭivedheti yathārutavaseneva purimavādipakkhamāha, sampattasampattāvajjanajānaneti	706	
PA_tika-abh04_t:706_8	attanā niddhāritapakkhaṃ. Purimavādino nānujāneyyunti addhāsantatipaccuppannapadatthatā	706	
PA_tika-abh04_t:706_9	abhidhammamātikāyaṃ āgatapaccuppannapadassa natthīti adhippāye ṭhatvā nānujāneyyuṃ.	706	
PA_tika-abh04_t:706_10	Ettha ca satipi sabhāvabhede ākārabhedābhāvato ekattanayavasena āvajjanaparikammābhiññācittānaṃ	7061	
PA_tika-abh04_t:706_11	nānārammaṇatādoso natthīti khaṇapaccuppannārammaṇatā cetopariyañāṇassa purimavādīnaṃ	7061	
PA_tika-abh04_t:706_12	adhippāyavibhāvanamukhena dassitā. Aṭṭhakathāyaṃ pana “sabhāvabhede sati nānārammaṇatādosābhāvo	7061	
PA_tika-abh04_t:706_13	natthi evāti ekasmiṃ eva citte addhāsantativasena paccuppannārammaṇatā vibhāvitā”ti	7061	
PA_tika-abh04_t:706_14	dvīsupi vādesu yaṃ yuttaṃ, taṃ vicāretvā gahetabbaṃ.	7061	
PA_tika-abh04_t:707_0	Tenevāti yasmā atītattike uppannattike ca cetopariyañāṇassa vattamānadhammārammaṇabhāvajotano	707	
PA_tika-abh04_t:707_1	pāṭho na dissati, teneva kāraṇena. Dvīsu ñāṇesūti pubbenivāsacetopariyañāṇesu. Kammamukhena	707	
PA_tika-abh04_t:707_2	gayhantīti satipi ārammaṇabhāve cattāro khandhā yathākammūpagañāṇena kammadvārena	707	
PA_tika-abh04_t:707_3	kusalākusalā icceva gayhanti, na pana vibhāgasoti dasseti. Lobhādisampayogavisesena	707	
PA_tika-abh04_t:707_4	duccaritabhāvo, alobhādisampayogavisesena ca sucaritabhāvo lakkhīyatīti duccaritasucaritāni	707	
PA_tika-abh04_t:707_5	vibhāventaṃ lobhādayopi vibhāvetiyeva nāma hotīti āha “duccarita…pe… bhāvanaṃ hotī”ti.	707	
PA_tika-abh04_t:708_0	1435. Asabhāvadhammassa “aha”ntiādipaññattiyā ajjhattadhammupādānatāya siyā koci	708	
PA_tika-abh04_t:708_1	ajjhattapariyāyo, na pana sabhāvadhammassa asattasantāneva tassāti vuttaṃ “sabhāva…pe…	708	
PA_tika-abh04_t:708_2	ahonta”nti. Tathā hi “attano khandhādīni paccavekkhantassā”ti ettha “ajjhattārammaṇā”ti	708	
PA_tika-abh04_t:708_3	padassa atthavivaraṇavasena “ajjhattaṃ gayhamānaṃ ahanti paññattiṃ ādi-saddena gaṇhātī”ti	708	
PA_tika-abh04_t:708_4	vakkhati. Yadi evaṃ tassa ajjhattattikepi ajjhattabhāvo vattabbo siyā? Na, bahiddhābhāvassa	708	
PA_tika-abh04_t:708_5	viya ajjhattabhāvassapi ajjhattattike nippariyāyavasena adhippetattāti. Yadāha “asabhā…pe…	708	
PA_tika-abh04_t:708_6	na vutta”nti. Ākiñcaññāyatanādīti ādi-saddena sāvajjanāni tassa purecārikaupacāracittāni	708	
PA_tika-abh04_t:708_7	tassa ārammaṇena pavattanakapaccavekkhaṇaassādanādicittāni ca saṅgaṇhāti.	708	
PA_tika-abh04_t:709_0	Ākiñcaññāyatanaṃ taṃ-saddena ākaḍḍhitvā vadati, na pana taṃ sabbanti vuttaṃ, yañca	709	
PA_tika-abh04_t:709_1	tassa purecārikanti attho. Lesavacananti ekadesasāruppena samānārammaṇabhāvena ekadesasseva	709	
PA_tika-abh04_t:709_2	vacanaṃ. Lissati silissati ekadesena allīyatīti hi leso. Yesanti kāmāvacarakusalākusalamahākiriyāvajjanacittānaṃ	709	
PA_tika-abh04_t:709_3	kusalakiriyābhedassa rūpāvacaracatutthassa ca. Evaṃ upekkhāsahagataniddesādīsūti	709	
PA_tika-abh04_t:709_4	yesaṃ adukkhamasukhāya vedanāya sampayuttatā vuttā, tesu ekameva upekkhāsahagataniddesaṃ	709	
PA_tika-abh04_t:709_5	vatvā itaraṃ na vattabbaṃ siyāti attho. Ādi-saddena hetusampayuttakāmāvacarādiniddese	709	
PA_tika-abh04_t:709_6	saṅgaṇhāti. Tatthāpi hi parittasahetukādibhāvena vuttesu dhammesu ekameva vatvā itaraṃ	709	
PA_tika-abh04_t:709_7	na vattabbaṃ siyāti. Abhāvanāniṭṭhappavattiyāti abhāvanāniṭṭhappavattiyā abhāvanākārassa	709	
PA_tika-abh04_t:709_8	ukkaṃsappavattiyāti attho, abhāvassa vā ukkaṃsappavattiyā. Navattabbaṃ jātaṃ ajjhattārammaṇādibhāvenāti	709	
PA_tika-abh04_t:709_9	adhippāyo. Tānīti ākiñcaññāyatanena samānārammaṇāni āvajjanādīni. Yadi evaṃ “abhāvanāsāmaññe”ti	709	
PA_tika-abh04_t:709_10	kasmā vuttaṃ. Na hi ākiñcaññāyatanārammaṇassa paccavekkhaṇaassādanādivasena pavattacittānaṃ	7091	
PA_tika-abh04_t:709_11	abhāvanākārena pavatti atthīti? Na, abhāvetabbatāya adhippetattā. Na bhāvīyatīti	7091	
PA_tika-abh04_t:709_12	hi abhāvanaṃ, na na bhāvetīti.	7091	
PA_tika-abh04_t:710_0	Gahaṇavisesanimmitānītiādīsu ayamadhippāyo – yadipi bhāvanāñāṇanimmitākāramattesu	710	
PA_tika-abh04_t:710_1	sabhāvato avijjamānesu visayesu yebhuyyena mahaggatā dhammā pavattanti, bahiddhākāraggahaṇavasena	710	
PA_tika-abh04_t:710_2	pana kasiṇādīnaṃ bahiddhābhāvoti tadārammaṇadhammā bahiddhārammaṇāti vuttaṃ. Kasiṇānañhi	710	
PA_tika-abh04_t:710_3	santānaṃ muñcitvā upaṭṭhānaṃ visesato vaḍḍhitakasiṇavasena viññāyati, paṭhamāruppaviññāṇābhāvassa	710	
PA_tika-abh04_t:710_4	pana na bahiddhākāro, nāpi ajjhattākāroti ubhayākāravidhure tasmiṃ anaññasādhāraṇena	710	
PA_tika-abh04_t:710_5	pavattiyākārena pavattamānaṃ ākiñcaññāyatanameva navattabbārammaṇaṃ vuttaṃ, na itare	710	
PA_tika-abh04_t:710_6	itarākārappavattitoti. Kāmāvacarakusalānanti nidassanamattaṃ daṭṭhabbaṃ.	710	
PA_tika-abh04_t:711_0	Ākiñcaññāyatanavipākaṃ nevasaññānāsaññāyatanassa vipākādikassāti atthavasena vibhatti	711	
PA_tika-abh04_t:711_1	pariṇāmetabbā. Abhinīhārāsambhavatoti samāpatticittassa abhinīharaṇāsambhavato. Kusalameva	711	
PA_tika-abh04_t:711_2	vipākassa ārammaṇanti katvā “vipākassā”tiādi vuttaṃ.	711	
PA_tika-abh04_t:712_0	Asabhāvadhammattepi bahiddhākārena gahaṇīyabhāvato kasiṇānaṃ bahiddhābhāvo viya ekantato	712	
PA_tika-abh04_t:712_1	idha ajjhattadhammupādānatāya ahanti paññattiyā siyā ajjhattabhāvoti vuttaṃ “ajjhatta”ntiādi.	712	
PA_tika-abh04_t:712_2	“Khandhādīti ādi-saddena dhātuāyatanādi saṅgayhatī”ti ca vadanti. Esa nayoti “arūpakkhandhe	712	
PA_tika-abh04_t:712_3	khandhāti gahetvā”tiādikaṃ vaṇṇanānītiṃ āha. Paresaṃ khandhādiggahaṇeti paresaṃ khandhādīti	712	
PA_tika-abh04_t:712_4	imassa padassa kathane uccāraṇe. Sabbaṃ upādāpaññattiṃ āha ādisaddenāti sambandho.	712	
PA_tika-abh04_t:713	Tikaatthuddhāravaṇṇanā niṭṭhitā.	71	
PA_tika-abh04_t:714	Dukaatthuddhāravaṇṇanā	71	
PA_tika-abh04_t:715_0	1473. Aññathāti vuttappakārassa dassane. Vuttappakārassa dassanato eva hi aṭṭhakathāyaṃ	715	
PA_tika-abh04_t:715_1	sasaṅkhārikānaṃ thinamiddhavirahe asaṅkhārikasadisī yojanā na dassitā. Bhavarāgādīsūti	715	
PA_tika-abh04_t:715_2	bhavarāgamūlikādīsu yojanāsu.	715	
PA_tika-abh04_t:716_0	1511. Dveti uddhaccāvijjānīvaraṇāni. Tīṇīti kāmacchandabyāpādavicikicchāsu ekekena	716	
PA_tika-abh04_t:716_1	uddhaccāvijjānīvaraṇāni. Dve vā tīṇi vāti pāḷiyaṃ vā-saddassa luttaniddiṭṭhataṃ āha.	716	
PA_tika-abh04_t:716_2	Atha vā nipātasaddasannidhānepi nāmapadādīhi eva samuccayādiattho vuccati, na nipātapadehi	716	
PA_tika-abh04_t:716_3	tesaṃ avācakattāti antarenapi nipātapadaṃ ayamattho labbhati. Tathā vacanicchāya	716	
PA_tika-abh04_t:716_4	sambhavo eva hettha pamāṇanti pāḷiyaṃ “dve tīṇī”ti vuttaṃ. Yattha sahuppattītiādinā	716	
PA_tika-abh04_t:716_5	“dve tīṇī”ti lakkhaṇavacananti sabbasādhāraṇamatthamāha. Tathā hi “evañca katvā kilesagocchake	716	
PA_tika-abh04_t:716_6	cā”ti vuttaṃ. Tassāyamadhippāyo – kilesadvayasahitasseva cittuppādassa abhāvepi pāḷiyaṃ	716	
PA_tika-abh04_t:716_7	dviggahaṇaṃ kataṃ, kilesānañca sambhavantānaṃ sabbesaṃ sarūpena gahaṇaṃ na katanti	716	
PA_tika-abh04_t:716_8	dve tayoti lakkhaṇakaraṇanti viññāyatīti.	716	
PA_tika-abh04_t:717_0	Yadi sabbākusale uppajjanakassapi uddhaccassa eko eva cittuppādo visayabhāvena vuccati,	717	
PA_tika-abh04_t:717_1	avijjānīvaraṇassapi tathā vattabbanti adhippāyena “kasmā vutta”ntiādinā codeti. Itaro	717	
PA_tika-abh04_t:717_2	uddhaccanīvaraṇasseva tathā vattabbataṃ avijjānīvaraṇassa tathā vattabbatābhāvañca	717	
PA_tika-abh04_t:717_3	dassetuṃ “suttante”tiādimāha. Tattha suttante vuttesu pañcasu nīvaraṇesūti uddhaccasahagate	717	
PA_tika-abh04_t:717_4	uddhaccassa avijjānīvaraṇena nīvaraṇasahitataṃ āsaṅkitvā vuttaṃ. Nanu ca suttantepi	717	
PA_tika-abh04_t:717_5	“avijjānīvaraṇānaṃ sattāna”ntiādīsu avijjā “nīvaraṇa”nti vuttāti? Saccametaṃ, jhānaṅgānaṃ	717	
PA_tika-abh04_t:717_6	paṭipakkhabhāvena pana suttante bahulaṃ kāmacchandādayo pañceva nīvaraṇāni vuttānīti	717	
PA_tika-abh04_t:717_7	yebhuyyavuttivasena etaṃ vuttanti daṭṭhabbaṃ.	717	
PA_tika-abh04_t:718_0	Keci pana “yathā nikkhepakaṇḍe kusalapaṭipakkhabhūtāni dubbalānipi nīvaraṇāni paṭṭhāne	718	
PA_tika-abh04_t:718_1	viya dassitāni. Tathā hi paṭṭhāne ‘nīvaraṇaṃ dhammaṃ paṭicca nīvaraṇo dhammo uppajjati	718	
PA_tika-abh04_t:718_2	na purejātapaccayā. Arūpe kāmacchandanīvaraṇaṃ paṭicca thinamiddhanīvaraṇaṃ uddhaccanīvaraṇa’ntiādi	718	
PA_tika-abh04_t:718_3	vuttaṃ, na evaṃ aṭṭhakathākaṇḍe. Aṭṭhakathākaṇḍe pana jhānapaṭipakkhabhūtāniyeva	718	
PA_tika-abh04_t:718_4	nīvaraṇāni niddiṭṭhānīti ‘uddhaccanīvaraṇaṃ uddhaccasahagate cittuppāde uppajjatī’ti	718	
PA_tika-abh04_t:718_5	vuttaṃ. Aṭṭhakathāyaṃ pana uddhaccanīvaraṇassa kāmacchandādīhi ekato uppattidassanaṃ	718	
PA_tika-abh04_t:718_6	nikkhepakaṇḍānusārena kataṃ ekato uppattiyā pabhedadassanatthaṃ. Tattha hi pāḷiyaṃyeva	718	
PA_tika-abh04_t:718_7	tāni vitthārato vuttānī”ti vadanti. Ayañca vādo “uddhaccanīvaraṇaṃ uddhaccasahagate	718	
PA_tika-abh04_t:718_8	cittuppāde uppajjatī”ti idameva vacanaṃ ñāpakanti katvā vutto. Aññathā avijjānīvaraṇaṃ	718	
PA_tika-abh04_t:718_9	viya vattabbaṃ siyā. Na ti ito aññaṃ pariyuṭṭhānapaṭṭhāyīniyeva nīvaraṇāni atthuddhārakaṇḍe	718	
PA_tika-abh04_t:718_10	adhippetānīti imassa atthassa sādhakaṃ vacanaṃ atthi, idaṃ vacanaṃ dvetīṇivacanassa	7181	
PA_tika-abh04_t:718_11	sāmaññena sabbanīvaraṇasaṅgāhakattā yathāvuttavacanassa visayavisesappakāsanasaṅkhātena	7181	
PA_tika-abh04_t:718_12	payojanantarena vuttabhāvassa dassitattā ca ñāpakaṃ na bhavatīti dissati, tasmā vicāretvā gahetabbaṃ.	7181	
PA_tika-abh04_t:719	Aggahetvāti yathārutavaseneva atthaṃ aggahetvā yathā nikkhepakaṇḍapaṭṭhānādīhi na imissā pāḷiyā virodho hoti, evaṃ adhippāyo gavesitabboti yathāvuttamevatthaṃ nigameti.	71	
PA_tika-abh04_t:720_0	1577. Tesanti lobhādito aññesaṃ. Dassitāti kathaṃ dassitā? Māno tāva lobhamohauddhaccaahirikānottappehi,	720	
PA_tika-abh04_t:720_1	lobhamohathinauddhaccaahirikānottappehi, tathā diṭṭhi, vicikicchā mohauddhaccaahirikānottappehi,	720	
PA_tika-abh04_t:720_2	thinaṃ lobhamohadiṭṭhiuddhaccaahirikānottappehi, lobhamohamānauddhaccaahirikānottappehi,	720	
PA_tika-abh04_t:720_3	lobhamohauddhaccaahirikānottappehi, dosamohauddhaccaahirikānottappehi, uddhaccaṃ	720	
PA_tika-abh04_t:720_4	lobhamohadiṭṭhiahirikānottappehi, lobhamohadiṭṭhithinaahirikānottappehi, lobhamohamānaahirikānottappehi,	720	
PA_tika-abh04_t:720_5	lobhamohamānathinaahirikānottappehi, lobhamohathinaahirikānottappehi, lobhamohaahirikānottappehi,	720	
PA_tika-abh04_t:720_6	dosamohaahirikānottappehi, dosamohathinaahirikānottappehi, mohavicikicchāahirikānottappehi,	720	
PA_tika-abh04_t:720_7	mohaahirikānottappehi ekato uppajjati.	720	
PA_tika-abh04_t:721_0	Yathā ca uddhaccaṃ, evaṃ ahirikānottappāni ca yojetvā veditabbāni. Kathaṃ? Ahirikaṃ	721	
PA_tika-abh04_t:721_1	lobhamohadiṭṭhiuddhaccānottappehi, lobhamohadiṭṭhithinauddhaccānottappehi, lobhamohamānauddhaccānottappehi,	721	
PA_tika-abh04_t:721_2	lobhamohamānathinauddhaccānottappehi, lobhamohathinauddhaccānottappehi, lobhamohauddhaccānottappehi,	721	
PA_tika-abh04_t:721_3	dosamohauddhaccānottappehi, dosamohathinauddhaccānottappehi, mohavicikicchāuddhaccānottappehi,	721	
PA_tika-abh04_t:721_4	mohauddhaccānottappehi ca ekato uppajjati. Anottappaṃ lobhamohadiṭṭhiuddhaccāhirikehi,	721	
PA_tika-abh04_t:721_5	lobhamohadiṭṭhithinauddhaccāhirikehi, lobhamohamānauddhaccāhirikehi, lobhamohamānathinauddhaccāhirikehi,	721	
PA_tika-abh04_t:721_6	lobhamohathinauddhaccāhirikehi, lobhamohauddhaccāhirikehi, dosamohauddhaccāhirikehi,	721	
PA_tika-abh04_t:721_7	dosamohathinauddhaccāhirikehi, mohavicikicchāuddhaccāhirikehi, mohauddhaccāhirikehi	721	
PA_tika-abh04_t:721_8	ca ekato uppajjatīti evamettha mānādīnampi ekato uppatti veditabbā. Sesaṃ uttānatthameva.	721	
PA_tika-abh04_t:722	Aṭṭhakathākaṇḍavaṇṇanā niṭṭhitā.	72	
PA_tika-abh04_t:723	Iti dhammasaṅgaṇīmūlaṭīkāya līnatthapadavaṇṇanā	72	
PA_tika-abh04_t:724	Dhammasaṅgaṇī-anuṭīkā samattā.	72	
